
[001A]༄༅། །ཕྱོགས་ཆོས་འཁོར་ལོའི་གཏན་ཚིགས་དགུའི་རེ་མིག་ལ་འགོད་ཚུལ་བཅས་བཞུགས་སོ།། །།

[001B] །ཚད་མའི་མདོའི་དངོས་བསྟན་གཏན་ཚིགས་ཀྱི་དབྱེ་བ། བསྡུ་བ། མཐུན་དཔེ། ཕྱོགས་ཆོས་ཅན་གྱི་གཏན་ཚིགས་བ་དགུ་གསུངས་པའི་དགོས་པ། འཁོར་ལོ་ལ་འགོད་ཚུལ་དང་ལྔ་
དང་པོ་ནི། ཕྱོགས་ཆོས་མཐུན་ཕྱོགས་ཡོད་མེད་དང། །རྣམ་གཉིས་རེ་རེ་དག་ལ་ཡང། །རྣམ་གསུམ་མི་མཐུན་ཕྱོགས་ལ་ཡང། །ཡོད་མེད་རྣམ་པ་གཉིས་ཕྱིར་རོ། །ཞེས་པའི་ཕྱོགས་ཆོས་ཅན་གྱི་གཏན་ཚིགས་ཀྱི་སྒྲས་བརྗོད་པ་
དགུ་བསྟན་ནས། དགུ་པོ་དེའི་རྟགས་སྒྲུབ་བྱའི་ཆོས་ཆོས་ཅན་དཔེ་རྣམས་སྟོན་པ་ལ། གཞལ་བྱ་བྱས་དང་མི་རྟག་དང། །བྱས་དང་མཉན་བྱ་རྩོལ་ལས་བྱུང། །མི་རྟག་རྩོལ་བྱུང་རེག་མིན་བ། །དེ་དགུ་རྟག་ལ་སོགས་པའོ་
ཞེས་པའི་རྟགས་དགུ་བསྟན།    ༈    །རྟག་ལ་སོགས་པའོ་ཞེས་པའི་སྒྲུབ་བྱའི་ཆོས་དང་པོ་དངོས་སུ་བསྟན་ནས། ལྷག་མ་བརྒྱད་ཤུགས་ལ་བསྟན་ཡང། ཚིགས་སུ་བཅད་ན། རྟག་དང་མི་རྟག་རྩོལ་བྱུང་དང། །རྟག་དང་རྟག་དང་རྟག་པ་དང་
རྩོལ་བྱུང་མིན་དང་མི་རྟག་རྟག་དེ་དགུ་སྒྲུབ་བྱའི་ཆོས་སུ་འགྱུར།    ༈    །སྒྲ་དང་སྒྲ་དང་དུང་སྒྲ་དང། །སྒྲ་དང་སྒྲ་དང་དུང་སྒྲ་དང། །དུང་སྒྲ་དུང་སྒྲ་སྒྲ་དང་ནི། །དེ་དགུ་ཆོས་ཅན་དག་ཏུ་འགྱུར།    ༈    །གཉིས་པ་ནི་

[002A]༄༅། །གཏན་ཚིགས་དགུ་པོ་དེ་བཞིར་འདུ་བ་ཡིན་ཏེ། རྟགས་ཡང་དག་གཉིས། དེ་སྒྲུབས་ཀྱི་འགལ་རྟགས་གཉིས། དངོས་ཀྱི་མ་ངེས་པའི་རྟགས་བཞི། དབུས་ཀྱི་
ཐུན་མོང་མ་ཡིན་པའི་མ་ངེས་པའི་རྟགས་གཅིག་དང་བཞིར་འདུ་བའི་ཕྱིར་ཏེ། སྟེང་འོག་གཉིས་ལ་ཡང་དག་གནས། །ལོགས་གཉིས་འགལ་བའི་གཏན་ཚིགས་སོ། །ཟུར་བཞི་དངོས་ཀྱི་མ་ངེས་པ། །དབུས་ན་ཐུན་མོང་
མིན་མ་ངེས། །ཞེས་གསུངས་པའི་ཕྱིར།    ༈    གཏན་ཚིགས་འཁྲུལ་འཁོར་རྣམ་པ་ཡིས། །དཔེ་ཡི་རྣམ་པ་འདི་ལྟ་སྟེ། །ནམ་མཁའ་བུམ་དང་བུམ་མཁའ་བཞིན། །བུམ་པ་གློག་དང་ནམ་མཁའ་བཞིན། །ནམ་
མཁའ་བུམ་དང་བུམ་མཁའ་བཞིན། །མཁའ་དང་བུམ་པ་གློག་བཞིན་དང། །གློག་དང་ནམ་མཁའ་བུམ་པ་བཞིན། །བུམ་པ་གློག་དང་ནམ་མཁའ་བཞིན། །ནམ་མཁའ་རྡུལ་ཕྲན་ལས་བུམ་རྣམས། །འདི་ནི་ངེས་པའི་དབང་བྱས་
ཡིན༑    ༈    ༑བཞི་པ་ནི། གང་ཕྱིར་གཏན་ཚིགས་ཞེས་སོགས་གསུངས་པ་ལ་དགོས་པ་ཡོད་དེ། མཚན་གཞི་འབྲས་རང་མ་དམིགས་པའི་རྟགས་གསུམ་གྱི་གྲངས་ངེས་ཤེས་པའི་ཆེད་དུའོ།། །།

[002B]   ༈    རེ་མིག་དགུ་ཡོད་པའི་དང་པོ་གསུམ་ལ་འདི་ལྟར་རིམ་པ་བཞིན་བཀོད། རེ་མིག་དང་པོ་སྒྲས་ཟིན་ལ། སྒྲ་ཆོས་ཅན། རྟག་སྟེ། གཞལ་བྱ་ཡིན་པའི་ཕྱིར། ཞེས་བཀོད་པ་སྒྲས་བརྗོད་ལྟ་བུ་ཡིན། དོན་ལ། སྒྲ་ཆོས་ཅན༑ རྟག་སྟེ། གཞལ་བྱ་ཡོད་པའི་ཕྱིར། དཔེར་ན་ནམ་མཁའ་དང་བུམ་པ་བཞིན། ཞེས་པ་ལྟ་བུ་ཡིན་ཏེ། གཞལ་བྱ་ཡོད་པ་དེ་སྒྲ་རྟག་པར་སྒྲུབ་པའི་མཐུན་ཕྱོགས་དང་མི་མཐུན་ཕྱོགས་གཉིས་ཀ་ལ་ཁྱབ་བྱེད་དུ་འཇུག་པའི་གཏན་ཚིགས་ཡིན་པའི་ཕྱིར། །
སྒྲ་ཆོས་ཅན། མི་རྟག་སྟེ། བྱས་པའི་ཕྱིར། དཔེར་ན། བུམ་པ་དང་ནམ་མཁའ་བཞིན། ཞེས་པ་ལྟ་བུ་ལྟེང་དུ་བཀོད་པའི་རྟགས་སྦྱོར་ཡང་དག་ཡིན་ནོ། བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཁྱབ་བྱེད་དང་མི་མཐུན་ཕྱོགས་ལ་གཏན་མེད་དུ་འཇུག་པའི་གཏན་ཚིགས་ཡང་དག་ཡིན་ཏེ། མི་རྟག་པ་ལ་བྱས་པས་ཁྱབ༑ མི་རྟག་པ་མ་ཡིན་པ་ལ་བྱས་པ་གཏན་ནས་མེད་དོ། །
དུང་སྒྲ་ཆོས་ཅན། རྩོལ་བྱུང་ཡིན་ཏེ། མི་རྟག་པའི་ཕྱིར། དཔེར་ན་བུམ་པ་དང་གློག་དང་ནམ་མཁའ་བཞིན། ཞེས་བཀོད་པའི་ཚེ་མི་རྟག་པ་དེ་དུང་སྒྲ་རྩོལ་བྱུང་དུ་སྒྲུབ་པའི་མཐུན་ཕྱོགས་ལ་ཁྱབ་བྱེད་དང་མི་མཐུན་ཕྱོགས་ལ་རྣམ་གཉིས་སུ་འཇུག་པའི་གཏན་ཚིགས་ཡིན་ཏེ༑ རྩོལ་བྱུང་ལ་མི་རྟག་པས་ཁྱབ། རྩོལ་བྱུང་མ་ཡིན་པ་ལ་མི་རྟག་པ་དང་རྟག་པ་གཉིས་ཡོད་པའི་ཕྱིར། །

[003A]   ༈    འཁོར་ལོའི་སྒྲས་ཟིན་ལ། སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་བཀོད་པའི་ཚེ། བྱས་པ་སྒྲ་རྟག་པར་སྒྲུབ་པའི་མི་མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་སུ་བཀོད་པ། རྟག་པའི་མི་མཐུན་ཕྱོགས་ལ་མི་རྟག་པའི་ཁྱབ་པ་འདོད་པའི་རྒོལ་ངོར་སམ་བཀོད་པའི་དོན་ཡིན་ནོ་ལ་སྒྲ་ཆོས་ཅན། མི་རྟག་པ་མ་ཡིན་ཏེ། བྱས་པ་ཡིན་པའི་ཕྱིར། དཔེར་ན། ནམ་མཁའ་དང་བུམ་པ་བཞིན་ཞེས་བཀོད་པའི་ཚེ། བྱས་པ་དེའི་མཐུན་ཕྱོགས་ལ་གཏན་མང་མི་མཐུན་ཕྱོགས་ལ་ཁྱབ་བྱེད་
རེ་མིག་དབུས་མ་ལ། སྒྲ་ཆོས་ཅན། རྟག་སྟེ། མཉན་བྱ་ཡིན་པའི་ཕྱིར། དཔེར་ན། བུམ་པ་བུམ་པ་དང་ནམ་མཁའ་བཞིན། ཞེས་བཀོད་བའི་ཚེ་མཉན་བྱ་སྒྲ་རྟག་པར་སྒྲུབ་པའི་མི་མཐུན་ཕྱོགས་ལ་གཏན་མེད་དུ་གསུངས་པ་ནི། མཉན་བྱ་སྒྲ་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་རྒོལ་བའི་ངོ་བོར་མཐུན་ཕྱོགས་དང། མི་མཐུན་ཕྱོགས་གཉིས་ཀ་ལ་གཏན་མེད་དུ་སོང་བའི་དོན་ཡིན་ཏེ། རྒོལ་བ་དེས་ཕྱོགས་གང་ལ་ཡང་ཡོད་མེད་མ་ངེས་པའི་ཕྱིར་
དུང་སྒྲ་ཆོས་ཅན། རྟག་སྟེ། རྩོལ་བྱུང་ཡིན་པའི་ཕྱིར། དཔེར་ན། ནམ་མཁའ་དང་བུམ་པ་དང་གློག་བཞིན་ནོ། །ཞེས་བཀོད་པའི་ཚེ། རྩོལ་བྱུང་དུང་སྒྲ་རྟག་པར་སྒྲུབ་པའི་མཐུན་ཕྱོགས་ལ་གཏན་མེད་དང། མི་མཐུན་ཕྱོགས་ལ་རྣམ་གཉིས་སུ་འཇུག་པའི་གཏན་ཚིགས་ཡིན་ཏེ། རྟག་པ་ལ་རྩོལ་བྱུང་གཉན་ནས་མེད་ཀྱང། རྟག་པ་མ་ཡིན་པ་ལ་རྩོལ་བྱུང་བུམ་པ་དང། རྩོལ་བྱུང་མ་ཡིན་པ་གློག་གཉིས་ཡོད་པའི་ཕྱིར་

[003B]   ༈    དུང་སྒྲ་ཆོས་ཅན། རྩོལ་བྱུང་མ་མིན་ཏེ། མི་རྟག་པའི་ཕྱིར། དཔེར་ན། གློག་དང་ནམ་མཁའ་དང་བུམ་པ་བཞིན། ཞེས་བཀོད་པའི་ཚེ། མི་རྟག་པ་དུང་སྒྲ་རྩོལ་བྱུང་མ་ཡིན་པར་སྒྲུབ་པའི་མཐུན་ཕྱོགས་ལ་རྣམ་གཉིས་དང་མི་མཐུན་ཕྱོགས་ལ་ཁྱབ་བྱེད་དུ་འཇུག་སྟེ། རྩོལ་བྱུང་མ་ཡིན་པ་ལ་མི་རྟག་པ་དང་རྟག་པར་གཉིས་ཡོད། རྩོལ་བྱུང་ལ་མི་རྟག་པའི་ཁྱབ་པའི་ཕྱིར་
དུང་སྒྲ་ཆོས་ཅན། མི་རྟག་སྟེ། རྩོལ་བྱུང་ཡིན་པའི་ཕྱིར། དཔེར་ན། བུམ་པ་དང་གློག་དང་ནམ་མཁའ་བཞིན། ཞེས་བཀོད་པའི་ཚེ་རྩོལ་བྱུང་དེ་དུང་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་རྣམ་གཉིས་དང་མི་མཐུན་ཕྱོན་ལག་ཏན་མེད་དུ་འཇུག་པའི་འོག་ཏུ་བཀོད་པའི་གཏན་ཚིགས་ཡང་དག་ཡིན་ཏེ། མི་རྟག་བ་ལ་རྩོལ་བྱུང་ཡིན་མིན་གཉིས་ཡོད། མི་རྟག་པ་མ་ཡིན་པ་ལ་རྩོལ་བྱུང་གཏན་ནས་མེད་དོ་
བྱེ་བྲག་པས་རྟག་མི་རྟག་གཉིས་ཀ་ལ་རེག་བྱ་ཅན་མིན་པ་དང་ཡིན་པ་གཉིས་གཉིས་འདོད་པའི་དེའི་ངོ་བོར་སྒྲས་ཟིན་ལ། སྒྲ་ཆོས་ཅན། རྟག་སྟེ། རེག་བྱ་ཅན་མ་ཡིན་པའི་ཕྱིར༑ དཔེར་ན། ནམ་མཁའ་དང་རྡུལ་ཕྲན་དང་ལས་དང་བུམ་པ་བཞིན་ཞེས་བཀོད་ཀྱང་དོན་ལ་ཟླ་གཅིག་ཟླ་གཉིས་སུ་སྣང་བའི་དབང་ཤེས་ཆོས་ཅན། མངོན་སུམ་ཡིན་ཏེ། དབང་ཤེས་ཡིན་པའི་ཕྱིར། ཞེས་བཀོད་པའི་ཚེ། དབང་ཤེས་དེ་དེའི་ཕྱོགས་གཉིས་ཀ་ལ་རྣམ་པ་གཉིས་གཉིས་སུ་འཇུག་ཚུལ་ཤེས་བར་བྱའོ།། །།



