   ༈    མ་ཎི་རིལ་བསྒྲུབ་བྱ་ཚུལ་བཞུགས།།     ༈    འདིར་གྲུབ་དབང་ཚེམ་
བུ་པའི་ལུགས་ཀྱི་སྤྱན་རས་གཟིགས་ལ་བརྟེན་པའི་མ་ཎི་རིལ་བུ་བསྒྲུབ་ཚུལ་ལ་གསུམ། སྔོན་འགྲོ། དངོས་གཞི། མཇུག་ཆོག་གོ་དང་པོ་ནི། རིལ་བུའི་རྒྱུ་ཕྱེ་གཙང་ལ་གདུང་རིང་བསྲེལ། མ་ཎི་རིལ་བུ་སོགས་བྱིན་རྟ། སྨན་
དང་རིན་པོ་ཆེའི་བརྡར་ཕྱེ། དབུ་སྐྲ་ན་བཟའ་སོགས་ཀྱི་བསྲེགས་ཐལ་བཅས་བསྲེས་པ་དྲི་བཟང་གི་ཁྲུས་ཆུས་སྤྲུས་ཏེ། རིལ་བུ་ཆེ་ཆུང་རན་པར་སྒྲིལ་ནས་རིལ་ཆགས་དང་མཚལ་གྱི་ན་བཟའ་གསོལ་ལ་གཤེར་ཐག་
ཆོད་ནས། རྣམ་བུམ་ཚད་ལྡན་མགུལ་ཆིངས་དཀར་པོ་ཅན་གཙང་མར་སུམ་གཉིས་གང་བར་བླུག་པའི་ཁ་དར་དཀར་གྱིས་བསྟུམས་ཏེ་རྒྱས་བཏབ་ལ། སྟགས་མཐོན་པར་པད་དཀར་འདབ་བརྒྱད་བྲིས་པར་བསྒུལ་

[024A]༄༅། །བསྐྱོད་མེད་པར་བཞག་དེའི་ཁར་རྡོ་རྗེ་གཟུངས་ཐག་དང། སྟེང་ངམ་རྒྱབ་ངོས་སུ་ཐུགས་རྗེ་ཆེན་པོའི་བྲིས་འབུར་གྱི་སྐུ་བྱིན་ཅན་བཞུགས་སུ་གསོལ། མཐར་ཆུ་གཉིས་ཉེར་སྤྱོད་ཀྱི་མཆོད་པ་
བཟང་མཛེས་སུ་བཤམ་མོ། །གཉིས་པ་དངོས་གཞི་ལ་གཉིས། བདག་བསྐྱེད་བསྒོམ་པ་དང། མདུན་བསྐྱེད་བསྒྲུབ་པའོ། །དང་པོ་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་
སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་ཚོགས་རྣམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ཅེས་ལན་གསུམ་གྱིས་སྐྱབས་འགྲོ་སེམས་བསྐྱེད་བྱས་ལ། ཨོཾ་སྭ་བྷ་ཤྡྷ་
དྷ་རྨཱ་བྷཱ་ཝ་ཤུ་ངྦྷོཉ་ཧཾ། ཆོས་དབྱིངས་ངང་ལས་པད་དཀར་ཟླ་བའི་སྟེང། །རང་སེམས་ཧྲཱི་ལས་པདྨ་གྲིཿ་ས་མཚན་པའི། །འོད་ཀྱིས་དོན་གཉིས་བྱས་ཤིང་འདུས་པ་ལས། །རང་ཉིད་འཕགས་མཆོག་རྗེ་བཙུན་སྤྱན་
རས་གཟིགས། །སྐུ་མདོག་དཀར་པོ་ཞལ་གཅིག་ཕྱག་བཞི་པ། །དང་པོ་ཐུགས་ཀར་ཐལ་སྦྱར་འོག་མ་གཉིས། །ནོར་བུའི་འཕྲེང་བ་པདྨ་དཀར་པོ་བསྣམས། །བཅུ་དྲུག་ལང་ཚོ་དགྱེས་པའི་འཛུམ་ཞལ་ལྡན། །མཚན་དཔེའི་
དཔལ་འབར་རིན་ཆེན་རྒྱན་མང་འཛིན། །ལོངས་སྐུའི་རྣམ་པ་ལྷ་རྫས་ན་བཟས་ཀླུབས། །འོད་ཟེར་སྟོང་འབར་སྐྱིལ་ཀྲུང་གིས་བཞུགས་པའི། །སྤྱི་བོར་ཨོཾ་དཀར་མགྲིན་པར་ཨཱ་དམར་པོ། །ཐུགས་ཀར་པད་སྟེང་ཧཱུཾ་
[024B] །ཡིག་དྲུག་འོད་ཟེར་འབར་བས་བསྐོར་བ་ཡི། །འོད་ཀྱིས་ཡེ་ཤེས་པ་དང་དབང་གི་ལྷ། །སྤྱན་དྲངས་ཛཿ་ཧཱུཾ་བཾ་ཧོཿ་དབང་གི་ལྷས། །དབང་བསྐུར་འོད་དཔག་མེད་པས་སྤྱི་བོར་བརྒྱན། །ཨོཾ་ཨཱརྱ་
ལོ་ཀེ་ཤྭ་ར་ཨརྒྷ། པཱ་དྱཾ༑ པུཧྤེ་དྷཱུ་པེ༑ ཨཱ་ལོ་ཀེ། གནྡྷེ༑ ནཻ་ཝི་དཡེ། ཤབྟ་པྲ་ཏཱི་ཙྪ་སཱཧཱ། སྐྱོན་གྱིས་མ་གོས་སྐུ་མདོག་དཀར། །རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས་
སྤྱན་རས་གཟིགས་ལ་ཕྱག་འཚལ་ལོ། །རང་གི་ཐུགས་ཀའི་ཧྲཱི་དང་སྔགས་འཕྲེང་གི་འོད་ཀྱིས་འཕགས་པ་མཆོད་ཅིང་འགྲོ་དོན་བྱས། །བྱིན་རླབས་ནུས་མཐུ་འོད་ཟེར་དཀར་པོ་ཡི། །རྣམ་པར་བསྡུས་ནས་ཧྲཱི་ལ་ཐིམས་
པར་གྱུར། །ཨོཾ་མ་ཎི་པདྨེ་ཧཱུཾ། ཞེས་བརྒྱ་རྩ་བརྒྱད་བཟླའོ། །གཉིས་པ་མདུན་བསྐྱེད་བསྒྲུབ་པ་ནི། བུམ་པ་རིལ་བུ་དང་བཅས་པ་ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་པད་དཀར་ཟླ་བའི་སྟེང། བྷཱུཾ་
ལས་རིན་ཆེན་བུམ་དཀར་ལྟོ་བ་ཆེ། །མགྲིན་རིང་མཆུ་འཕྱང་ནང་ནི་གཞལ་ཡས་ཁང། །དེར་གནས་རིལ་བུ་པད་དཀར་ཟླ་བའི་སྟེང། །ཧྲཱི་ལས་པདྨ་དཀར་པོ་ཧྲཱི་ས་མཚན་པའི། །འོད་ཀྱིས་དོན་གཉིས་བྱས་ཤིང་འདུས་
པ་ལས། །བླ་མ་འཕགས་མཆོག་རྗེ་བཙུན་སྤྱན་རས་གཟིགས། །ཞེས་པ་ནས། དབང་བསྐུར་འོད་དཔག་མེད་པས་སྤྱི་བོར་བརྒྱན། །ཞེས་པའི་བར་གོང་ལྟར་བརྗོད། མཆོད་པ་རྣམས་ཕུལ་དུ་བྱུང་བའི་ལྷ་རྫས་སུ་གྱུར་

[025A]༄༅། །ཨོཾ་ཨཱ་ཧཱུཾ། ལན་གསུམ་གྱིས་བྱིན་གྱིས་བརླབས་ལ། །སྟོང་གསུམ་འདི་འམ་སྟོང་གསུམ་གཞན་དག་ན། །ལྷ་རྫས་མཆོད་ཡོན་ཇི་སྙེད་ཡོད་པ་རྣམས། །བཅོམ་ལྡན་བུམ་པའི་ལྷ་ལ་བདག་འབུལ་
ན༑ ༑བཞེས་ཤིང་བླ་མེད་གྲུབ་མཆོག་ཐོབ་པར་ཤོག་ཨོཾ་གུ་རུ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ཨརྒྷ ་པྲ་ཏཱིཙྪ་སཱཧཱ། མཆོད་ཡོན་གྱི་གནས་སུ་ཞབས་བསིལ་ནས་རོལ་མོའི་བར་དང། ཨརྒྷཾ་གྱི་གནས་སུ་པཱ་དྱཾ་ནས་ཤཔྟའི་བར་བཅུག་
ནས་མཆོད། སྐྱོན་གྱིས་མ་གོས་སྐུ་མདོག་དཀར། །ཞེས་སོགས་དང། འཕགས་པ་སྤྱན་རས་གཟིགས་དབང་ཐུགས་རྗེའི་གཏེར། ཞེས་བྱ་ནས། མྱུར་དུ་སངས་རྒྱས་ས་ལ་བཞག་ཏུ་གསོལ། ཞེས་པའི་བར་གྱིས་བསྟོད་ཅིང་
གསོལ་བ་བཏབ། ཐུགས་རྗེའི་གཏེར་གྱུར་སྤྱན་རས་གཟིགས་དབང་ལ། །མཆོད་བསྟོད་གདུང་ཤུགས་དྲག་པོས་གསོལ་འདེབས་ན། །དམ་རྫས་རིལ་བུ་འདི་ལ་བྱིན་རླབས་ལ། །མཐའ་ཡས་འགྲོ་རྣམས་སྨིན་གྲོལ་མཛད་དུ་
གསོལ། །དེ་ལྟར་རྩེ་གཅིག་གསོལ་བ་བཏབ་པའི་མཐུས། །ཐུགས་ཀའི་ཧྲཱི་ལས་འོད་ཟེར་ཕྱོགས་བཅུར་འཕྲོས། །བླ་མ་ཡི་དམ་མཆོག་གསུམ་ཆོས་སྲུང་སོགས། །སྐྱབས་གནས་ཀུན་གྱི་བྱིན་རླབས་ནུས་མཐུའི་ཚོགས། །འོད་
དང་བདུད་རྩི་ཕྱག་མཚན་ཡིག་འབྲུ་དང། །འཕགས་པའི་སྐུ་ཡི་རྣམ་པར་ཐོགས་མེད་བསྡུས། །རིལ་བུ་ཐུགས་རྗེ་ཆེན་པོར་གསལ་བ་ལ། །དབྱེར་མེད་ཐིམས་པས་མྱོང་གྲོལ་ནུས་ལྡན་གྱུར། །ཅེས་པའི་དམིགས་པ་དང་བཅས་

[025B] ཨོཾ་གུ་རུ་ཨཱརྱ་ལོ་ཀེ་ཤྭ་ར་ས་པ་ར་ཝཱ་ར་ཨཱ་གྷཾ་ཏི་ཙྪ་སོགས་ཀྱིས་མཆོད། སྐྱོན་གྱིས་མ་གོས་ཞེས་སོགས་ཀྱིས་བསྟོད། དགེ་བ་
འདི་ཡིས་མྱུར་དུ་བདག་ཅེས་སོགས་ཀྱིས་བསྔོ་སྨོན་བྱས་ལ་གཟུངས་ཐག་སྒྲུབ་གྲོགས་རེ་མོས་པའི་ལྷ་སྐུའི་ཕྱག་ལ་གཏན་ནས་ཐུན་མཚམས་ལ་འཇུག་ཐུན་རྗེས་མའི་འགོར་མཆོད་བསྟོད་མདོར་བསྡུས་དང། ཐུགས་
གཏེར་གྱུར་སྤྱན་རས་གཟིགས་དབང་ལ། །ཞེས་སོགས་ཀྱིས་བཟླས་དམིགས་གསལ་བཏབ་ནས་བཟླས་པ་སྔར་ལྟར་བྱེད། དེ་ལྟར་ཐུན་བཞིར་བཅད་པའི་ཐོར་ཐུན་གྱི་འགོར་བདག་མདུན་བསྐྱེད་ཆོག་གང་བཞིན་བྱའོ་
གསུམ་པ་མཇུག་ཆོག་ནི། སྒྲུབ་ཞག་ཐིམས་པའི་སྔ་ཐུན་གྱི་ཡིག་བརྒྱའི་མཐར་མཆོད་བསྟོད་གང་རྒྱས་ཀྱི་རྗེས་སུ། མ་ལུས་རྒྱལ་བ་སྲས་དང་བཅས་རྣམས་ཀྱི། །གསང་གསུམ་བྱིན་རླབས་གོང་བུར་འདུས་པའི་ལྷ། །འོད་དུ་ཞུ་
ནས་མྱངས་པ་ཙམ་ཉིད་ཀྱིས། །སྨིན་ཅིང་གྲོལ་འགྱུར་རིལ་བུའི་རྣམ་པར་གྱུར། །ཨོཾ་སུ་པྲ་ཏིཧྚྷ་བཛྲ་སཱཧཱ། ཞེས་མེ་ཏོག་གཏོར་ལ་བརྟན་བཞུགས་དང། དགེ་བ་འདི་ཡིས་མྱུར་དུ་བདག་ཅེས་སོགས་ཀྱིས་བསྔོ་སྨོན་
དང༑ ཉིན་མོ་བདེ་ལེགས་མཚན་བདེ་ལེགས། ཞེས་སོགས་ཀྱིས་ཤིས་བརྗོད་པའོ། །ཞེས་པ་འདི་ནི་ལྷ་མོན་མཚོ་སྣ་བ་དགེ་སློང་གྲགས་པ་རྒྱ་མཚོས་འཕྲིན་ཡིག་གི་ལམ་ནས་ནན་ཆེན་པོས་བསྐུལ་ངོར་དགེ་སློང་

[026A]༄༅། །དྷརྨ་བྷ་དྲས་དམ་པ་གོང་མ་མང་པོའི་གསུང་གི་ཉིང་ཁུ་བསྡུས་ཏེ་གཡར་ཁྲལ་དུ་སྦྱར་བའོ།།



﻿༄༅། །མ་ཎི་རིལ་བསྒྲུབ་ཀྱི་ཆོ་ག་འཁྱེར་བདེ་བཞུགས་བྷྱོ། །  ༄༅། །བླ་མ་དང་འཕགས་པ་སྤྱན་རས་གཟིགས་དབྱེར་མ་མཆིས་པའི་ཞབས་ལ་ཕྱག་འཚལ་ལོ། །
འདིར་མ་ཎི་རིལ་སྒྲུབ་བྱ་ཚུལ་ལག་དུ་བླང་བདེ་བར་དགོད་པ་ལ། སྔོན་འགྲོ་དངོས་གཞི་རྗེས་གསུམ་ལས། དང་པོ་ནི། རིལ་བུའི་རྒྱུ་ལ། སངས་རྒྱས་ཀྱི་འཕེལ་གདུང། མཁས་གྲུབ་ཀྱི་བླ་མ་མཚན་ཉིད་དང་ལྡན་པ་
དམ་པ་གོང་མ་རྣམས་ཀྱི་གདུང་རུས། བླ་མ་དང་དགེ་འདུན་གྱི་སྡེ་ཁྱད་པར་ཅན་གྱིས་བསྒྲུབ་པའི་མ་ཎི་རིལ་བུ། དམ་པ་གོང་མའི་དབུ་སྐྲ་ན་བཟའ་ལྟ་བུ་ནུས་ལྡན་སྲོག་པའི་ཕྱེ་མ་རྣམས་ཞིབ་མོར་བདར་བ། །དྲི་བཟང་གི་ཆུ་
གཙང་ལ་སྦྱངས་ཏེ། དེ་བསྲེས་པའི་དྲི་བཟང་གི་ཆུས་ཞིབ་ཆེན་ལྟ་བུའི་རྩམ་པ་སྤྲུས་དེ། རིལ་བུ་ཆེ་ཆུང་འཚམས་པ་ལེགས་པར་བསྒྲིལ་པ་མཚལ་གྱི་ན་བཟའ་གསོལ་ཏེ། རིལ་ཆགས་ལེགས་པར་བྱས་པ་སྐམ་
ཐག་ཆོད་དེས་བུམ་པ་བཟང་པོ་གས་ཆགས་སོགས་ཀྱི་སྐྱོན་མེད་པ་ཤིན་དུ་གཙང་བ། བསང་བདུག་ལེགས་པར་བྱས་པའི་ནང་དུ་སུམ་གཉིས་ཙམ་གང་བ་བླུག་ཁ་གོས་དར་སྣ་ལྔའམ་དམར་སེར་གྱིས་བདུམས་ནས་དར་སྐུད་
ཀྱིས་བསྡམས་ཏེ་རྒྱ་གདབ། བུམ་པ་བཞུགས་པའི་སྟེགས་མཐོན་པོའི་སྟེང་དུ་བུམ་པ་གཡོ་འགུལ་མི་ཡོད་པ་དང། མཐར་ཆུ་གཉིས་ཉེར་སྤྱོད་སོགས་ཀྱི་མཆོད་པ་གང་མང་བཀོད་པ་མཛེས་པར་བཤམས། བུམ་པའི་
སྟེང་དུ་ཐུགས་རྗེ་ཆེན་པོའི་སྐུ་བྱིན་བརླབ་ཅན་ཡོད་ན་ན་བཟའ་བཟང་པོ་གསོལ་ཏེ་བཞུགས་སུ་གསོལ། བུམ་པའི་ཁར་གཟུངས་ཐག་རྡོ་རྗེ་རས་བལ་གཙང་མའི་བསྒྲིལ་བའི་གཟུངས་ཐག་བཏགས་པ་གཡོ་འགུལ་མི་ཡོད་བ་བྱས་ཏེ་
བཞག་རིལ་སྒྲུབ་ཀྱི་འཚམས་ལ་བཞུགས་མཁན་བླ་མ་དང་དགེ་འདུན་རྣམས་ཞག་བདུན་གྱི་གོང་ནས་ཤ་ཆང་སྐོག་ཙོང་ཐམ་ཀ་སོགས་མི་གཙང་བ་དང་དྲིང་བའི་བཟའ་བཏུང་ལ་འཛེམ། དངོས་གཞི་ལ་འཇུག་པའི་གོང་དུ་

[171B] ཕན་ཚུན་རྩོད་གླེང་དང། འཆལ་གཏང་སོགས་བྱ་བ་ངན་པ་ལ་མི་འཇུག་པ། འཚམས་ཀྱི་ནང་དུ་མི་གདོན་ཅན་དང་གྲིམ་ཅན་སོགས་མི་གཏོང་བ། འཚམས་པ་རྣམས་
ལ་བཟའ་བཏུང་མི་རུང་བ་དང། གྲིབ་ཅན་མི་འདྲེན་པ། ཇ་དང་དཀར་གསུམ་སོགས་རུང་བའི་བཟའ་བཏུང་དུས་སུ་འདྲེན་པ་སོགས་ཀྱི་ནང་ཁྲིམས་ལེགས་པར་བསྡམ། དངོས་གཟི་ལ་འཇུག་པའི་ཚེ་ཁྲུས་དང་
གཙང་སྦྲ་ལེགས་པར་བྱས་ཏེ། སེམས་ཅན་ཐམས་ཀྱི་དོན་དུ་མ་ཎི་རིལ་བུ་ལེགས་པར་བསྒྲུབ་པར་བྱ། སེམས་ཅན་མང་པོ་ལ་ཕན་པའི་རིལ་བུ་ལེགས་པར་འགྲུབ་པར་འཕགས་པ་ཐུགས་རྗེ་ཆེན་པོ་དང་ཕྱོགས་
བཅུའི་སངས་རྒྱས་བྱང་སེམས་ཐམས་ཅད་ཀྱིས་བྱིན་གྱིས་བརླབ་དུ་གསོལ། །ཆོས་སྐྱོང་སྲུང་མ་རྣམས་ཀྱིས་རིལ་བུ་ལེགས་པར་འགྲུབ་པའི་བར་ཆད་བཟློགས་ཤིང་འཕྲིན་ལས་བསྒྲུབ་དུ་གསོལ་སྙམ་པའི་བདུན་པས་
བསང་དང་ཆ་གསུམ་བརྒྱ་རྩ་རྣམས་བཏང། གཉིས་པ་དངོས་གཞི་ནི་འཚོགས་པ་ཐམས་ཅད་བདེ་བའི་སྟན་ལ་འཁོད་ནས། སྐྱབས་འགྲོ་སེམས་སྐྱེད་ཚད་མེད་བཞི་སྒོམ་པ་རྣམས་སྔོན་དུ་བཏང། སྭ་བྷ་ཝས་སྟོང་པར་
སྦྱངས༑ སྟོང་པའི་ངང་ལས་བཾ་ལས་པདྨ་དང། ཨ་ལས་ཟླ་བའི་གདན་གྱི་སྟེང་དུ་རང་གི་སེམས་ཉིད་ཡི་གེ་ཧྲཱི་དཀར་པོ་རིང་ཆ་ཚེགས་དྲག་དང་བཅས་པ། དེ་ལས་འོད་ཟེར་འཕྲོས་འཕགས་པ་མཆོད། སེམས་ཅན་
གྱི་དོན་བྱས། ཚུར་འདུས་ཡོངས་སུ་གྱུར་པ་ལས་རང་ཉིད་འཕགས་་ཐུགས་རྗེ་ཆེན་པོ་སྐུ་མདོག་གངས་རི་ལྟར་དཀར་བ། ཞལ་གཅིག་ཕྱག་བཞི་རྩ་ཕྱག་གཉིས་ཐུགས་ཀར་ཐལ་མི་སྦྱར་བ། གཡས་འོག་
མས་ཤེལ་དཀར་གྱི་འཕྲོང་བ་བརྒྱ་རྩེ་འདྲེན་པའི་ཚུལ་གྱིས་འཛིན་ཅིང། གཡོན་འོག་མས་པདྨ་དཀར་པོའི་ཡུབ་འཛིན་པའི་འདབ་མ་སྙན་གྱི་ཐད་དུ་ཁ་ཕྱེ་བ། རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན་
[172A]༄༅། །ཕྱག་གདུབ། ཞབས་གདུབ་འོག་པགས་སོགས་རྒྱན་སྣ་ཚོགས་པས་མཛེས་པར་བརྒྱན་པ། ལྷ་རྫས་ཀྱི་གོས་ཀྱི་སྟོར་གཡོགས་དང། ཤམ་ཐབས་མཇོས་པར་གསོལ་བ་རི་དྭགས་གྲིཥཎ་
ས་རའི་བགས་པ་ནུ་མ་གཡོན་པ་ལ་བཀབ་པ། ཞབས་རྡོ་རྗེའི་སྐྱིལ་མོད་ཀྲུང་གིས་སྐུ་ལས་འཕྲོས་པའི་འོད་ཀྱི་ཕུང་པོའི་དབུས་ན་བཞུགས་པ། དེའི་སྤྱི་བོར་ཨོཾ་དཀར་པ། །མགྲིན་པར་ཨཱ་དམར་པོ། །ཐུགས་
ཀར་ཧཱུཾ་སྔོན་པོས་མཚན་པ། ཐུགས་ཀའི་ཧཱུཾ་ལས་འོད་ཟེར་འཕྲོས་ཕྱོགས་བཅུའི་སངས་རྒྱས་དང། བྱང་ཆུབ་སེམས་དཔའ་ཐམས་ཅད་འཕགས་པ་ཐུགས་རྗེ་ཆེན་པོའི་རྣམ་པར་སྤྱན་དྲངས། ཛཧཱུཾ་བཾ་ཧོཿ་དམ་ཚིག་
པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་
པས་དབང་ལྷ་རྣམས་ཀྱིས་དབང་བསྐུར། ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་འོད་དཔག་མེད་ཀྱིས་དབུ་བརྒྱན་པར་གྱུར། ཨོཾ་ཨཱྲྱ་ལོ་ཀི་ཤྭ་ར་ཨྲྒྷཾ་པྲ་ཏི་ཙྪ་སྭ་ཧཱ། དེ་བཞིན་དུ་ཨྲྒྷཾ་གྱི་གནས་
སུ༑ པྡྱཾ། པུཥེ། དཧུ་པེ། ཨ་ལོ་གེ་གྣྡྷེ། ནཻ་ཝི་ཏེ། ཤཔྟ་རྣམས་བཅུག་པས་མཆོད། སྐྱོན་གྱིས་མགོས་སྐུ་མདོག་དཀར། རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེ་སྤྱན་གྱིས་འགྲོ་ལ་
གཟིགས༑ ༑སྤྱན་རས་གཟིགས་ལ་ཕྱག་འཚལ་ལོ། །ཞེས་པས་བསྟོད། རང་གི་ཐུགས་ཁར་ཟླ་བའི་དཀྱིལ་འཁོར་གྱི་སྟེང་དུ་བཟླས་བྱའི་སྔགས་ཀྱིས་བསྐོར་བ་ལས་འོད་ཟེར་འཕྲོས། རྒྱལ་བ་སྲས་བཅས་ལ་མཆོད་
པ་ཕུལ༑ སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ཐུགས་རྗེ་ཆེན་པོའི་གོ་འཕང་ལ་བཀོད། སངས་རྒྱས་བྱང་སེམས་རྣམས་ཀྱི་བྱིན་རླབས་དང་ནུས་མཐུ་ཐམས་ཅད་འོད་ཟེར་གྱི་རྣམ་པར་བསྡུས་ནས་

[172B] པར་བསམ་ལ། ཨོཾ་མ་ཎི་པདྨེ་ཧཱུཾ། ཞེས་པའི་སྙིང་པོ་ཡི་གེ་དྲུག་པ་བརྒྱ་རྩ་བརྒྱད་བཟླས་ལ། ཨོཾ་པདྨ་ས་ཏྭ་ས་མ་ཡ། མ་ནུ་པཱ་ལ་ཡ། ཞེས་པ་ནས། མྷཱ་
ས་མ་ཡ་ས་ཏྭ་ཧཱུཾ་ཕཊ། ཞེས་པས་བརྟན་པར་བྱས་ལ། བདག་སྐྱེད་བསྒྲུབས། དེ་ནས་བདུན་སྐྱེད་བསྒྲུབས་པ་ནི། སྭ་བྷ་ཝས་སྦྱངས། སྟོང་པའི་ངང་ལས་པད་ཟླའི་སྟེང་དུ་བཾ་ལས་བྱུང་བའི་རིན་པོ་ཆེའི་བུཾ་པ་དཀར་པོ་ལྟོ་བ་
ཆེ་བ༑ མགྲིན་པ་རིང་བ། མཆུ་འཕྱང་བ་ལ་སོགས་པའི་མཚན་ཉིད་ཐམས་ཅད་དང་ལྡན་པ་ཕྱི་བུམ་པའི་དབྱིབས་ཅན་ལ་ནང་གཞལ་ཡས་ཁང་གི་རྣམ་པ་ཅན་གྱི་དབུས་སུ་རིལ་བུ་རྣམས་རེ་རེ་ནས་པདྨ་དང་ཟླ་བའི་གདན་གྱི་སྟེང་དུ་
ཧྲཱི་ལས་པདྨ་ཧྲཱིས་མཚན་པ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་སྡིག་སྒྲིབ་སྦྱངས། སངས་རྒྱས་བྱང་སེམས་ཐམས་ཅད་ཀྱི་བྱིན་རླབས་ཐམས་ཅད་འོད་ཟེར་གྱི་རྣམ་པར་ཚུར་
བསྡུས་ནས་ཧྲཱི་ཡིག་ལ་ཐིམ། དེ་ཡོངས་སུ་གྱུར་པ་ལས་འཕགས་པ་ཐུགས་རྗེ་ཆེན་པོ་ཞེས་པ་ནས། འོད་དཔག་མེད་ཀྱིས་དབུ་བརྒྱན་པར་གྱུར། ཞེས་པའི་བར་སྔར་ལྟར་བརྗོད་དེ་མདུན་སྐྱེད་བསྒྲུབ། དེ་ནས་མཆོད་
པ་རྣམས། ཨ་མྲི་ཏས་བསང། སྭ་བྷ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། །མེ་ཏོག་
བདུག་སྤོས། མར་མེ། དྲི་ཆབ། ཞལ་ཟས། རོལ་མོ་རྣམས་དངས་ཤིང་ཐོག་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨྲྒྷཾ་ཨཱ་ཧཱུཾ། ཞེས་པ་ནས། ཨོཾ་ཤཔྟ་ཨཱ་ཧཱུཾ། ཞེས་བྱིན་གྱི་བརླབས་
རབ་འབྱམས་རྒྱ་མཆོད་པག་མེད་ན། །མཆོད་ཡོན་ཇི་སྙེད་ཡོད་པ་རྣམས། །བདག་གི་གུས་པས་བཤམས་པ་འདི། །ཐུགས་རྗེ་ཆེན་པོའི་ལྷ་ཚོགས་ལ། །འབུལ་གྱི་ལེགས་པར་བཞེས་ནས་ཀྱང། །དངོས་

[173A]༄༅། །གྲུབ་མ་ལུས་བསྩལ་དུ་གསོལ། །ཨོཾ་ཨཱ་རྱ་ལོ་ཀི་ཤྭ་ར་ཨྲྒྷཾ་པྲ་ཏཱི་ཙྪ་སཱ་ཧཱ། དེ་བཞིན་དུ་མཆོད་ཡོན་གྱི་གནས་སུ། ཞབས་བསིལ་ནས་རོལ་མོའི་བར་དང། ཨྲྒྷཾ་གྱི་གནས་སུ། པཱྡྱཾ་
ནས་ཤཔྟའི་བར་དུ་བཅུག་ལ་མཆོད་པ་དབུལ། སངས་རྒྱས་ཀུན་གྱིས་རབ་ཏུ་བསྔགས། ཡོན་ཏན་དམ་པའི་རྒྱན་ལྡན་པ། སྤྱན་རས་གཟིགས་ཞེས་མཚན་གསོལ་བའི། །རྟག་པར་བརྩེ་ལ་ཕྱག་འཚལ་
ལོ༑ ༑ཞེས་དང། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །ཐུགས་རྗེ་ཆེན་པོ་འཕགས་པ་སྤྱན་རས་གཟིགས། །དྲི་མེད་དུང་མདོག་མཆོག་དུ་གཟུགས་
བཟང་བ། །རྣམ་དག་འོད་གསལ་ཟླ་བའི་དཀྱིལ་ན་མཛེས། །ཇི་ལྟར་མཁའ་ལ་ཉི་འོད་སྟོང་འབར་བཞིན། །དཔའ་བོ་འོད་ཟེར་སྟོང་འབར་ལྷམ་མེ་བ། །སྲིད་པ་གསུམ་གྱིས་མཁན་སྟོན་པར་གྲགས། །ཁམས་
གསུམ་འགྲོ་བ་ཀུན་གྱི་གཉེན་གཅིག་པུ། །བྱམས་མགོན་ཐུགས་རྗེའི་ལྷ་ཁྱོད་བདག་ལ་དགོངས། །བདག་ནི་ཐོག་མཐའ་མེད་བའི་དུས་མཐའ་ནས། །ལམ་ལོག་ལམ་སྟོར་སྲིད་པའི་འཁོར་བར་འཁྱམས། །
སྔོན་ཚེ་ལས་ལོག་སྡིག་པ་སྤྱད་པས་ནོངས། །སྡིག་པའི་ལས་རྣམས་ཅི་བྱས་རང་གནོད་འགྱོད། །དར་ཞིང་དྲེགས་པའི་ལས་དེ་དབང་བཅད་ནས། །འཁོར་བའི་སྡུག་བསྔལ་རྒྱ་མཚོར་བྱིང་གྱུར་ཏེ། །ཞེ་སྡང་འབར་
བའི་མེས་ནི་རང་རྒྱུད་སྲེག་གཏི་མུག་མུན་པའི་ཚོགས་ཀྱིས་ཤེས་རབ་རྨོངས། །འདོད་ཆགས་རྒྱ་མཚོའི་ནང་དུ་རྣམ་ཤེས་བྱིང། །ང་རྒྱལ་ཆེན་པོའི་རི་བོས་ངན་འགྲོར་མནན། །ཕྲག་ཏོག་རླུང་དམར་འཚུབ་པས་འཁོར་
བར་གཡེངས། །བདག་ཏུ་ལྟ་བའི་མདུད་པ་དམ་པོས་བཅིངས། །འདོད་པ་མེ་འདག་དང་འདྲའི་འོབས་སུ་ལྷུང། །སྡུག་བསྔལ་དྲག་པོའི་འདམ་རྫབ་ཆར་ལྟར་བབ། །མེ་ཁམས་ཉི་མའི་དུག་ནི་སྟེང་ནས་ཚ། །ཆུ་

[173B] །ཕྱི་ཡིས་བསེར་བུའི་དང་ནི་ཐད་ཀར་ཚ། །ཀུན་ནས་འཁྲུག་པའི་རླུང་ནི་ཁོང་ནས་ལྡང། །དེ་ལྟའི་སྡུག་བསྔལ་ཤིན་དུ་བཟོད་དཀའ་ཡང། །སྡོམ་པའི་ཡི་དམ་གཞིག་ཏུ་གལ་རུང་
སྡུག་བསྔལ་ཀུན་དང་བསྔོས་ནས་སྡོམ་བསྲུང་ཞིང། །མོས་པ་འདད་པས་འཕགས་མཆོག་མི་གཏོང་ན། །འཕགས་མགོན་འགྲོ་དོན་མི་མཛད་ཅི་ལ་དགོངས། །བྱམས་མགོན་ཅི་སླད་བདག་ལ་ཐུགས་མི་བརྩེ། །
བདག་འདྲའི་བླུན་རྨོངས་ལས་ངན་སྡིག་པོ་ཆེ། །ལས་ཀྱི་དབང་གིས་སྙིགས་མའི་དུས་འདིར་སྐྱེས། །སྐྱེས་པས་འགྱོད་དེ་ལས་ལ་ཡི་རེ་ཆད། །ཡི་ཆད་འགྱོད་ཀྱང་ལས་དབང་བཅོས་སུ་མེད། །ལས་ཀྱི་
ཤུགས་ནི་ཆུ་བོའི་རྒྱུན་དང་འདྲ། །ལས་དབང་ཆུ་ཀླུང་བཟློག་པར་རབ་ཏུ་དཀའ། །བཀའ་ལ་ཞུགས་སོ་བཀའ་བཞིན་རྔོ་མ་ཐོགས། །ལུས་ངག་ཡིད་གསུམ་སྡིག་པའི་དབང་དུ་གྱུར། །སྡིག་པའི་ལས་
དབང་དྲག་པོས་མེ་འབར་བས། །རྣམ་ཤེས་དབང་པོའི་མྱུ་གུ་གདུངས་གྱུར་ཏེ། །ཕུང་པོ་སྒྱུ་མའི་ལུས་འདིས་མི་བཟོད་ན། །བྱམས་མགོན་ཐུགས་རྗེ་ཅན་གྱིས་བཟོད་ལགས་སམ། །ཉི་ལྟར་འོད་གསལ་ཟླ་ལྟར་
མདངས་གསལ་བའི། །ཐུགས་རྗེའི་ཞལ་ཉིད་མཐོང་བར་འཚལ་ལགས་ན། །ཐོག་མ་མེད་ནས་མ་རིག་ལིང་ཏོག་གིས། །མདོངས་པའི་ཆུ་བུར་མིག་གིས་མ་མཐོང་ན། །འགྲོ་བའི་མགོན་ཁྱོད་ད་ལྟ་གང་ན་
བཞུགས༑ ༑སྡུག་བསྔལ་དྲག་པོ་ཤིན་ཏུ་མི་བཟད་པའི། །ཤིན་ཏུ་སྐྲག་ཅིང་སྐྱི་གཡའ་རབ་འཇིགས་ན། །དུང་དུང་གདུང་བའི་སྨྲེ་སྔགས་འདི་འདོན་ཞིང། ཉམ་ཐག་ཕུང་བའི་ང་རོ་འོ་དོད་འབོད། །བྱམས་མགོན་
ཐུགས་རྗེ་ཅན་གྱིས་གསན་ལགས་སམ། །ནམ་ཞིག་འཆི་འཕོ་ལུས་བརྗེ་གྱུར་བའི་ཚེ། །གཉེན་བཤེས་གྲོགས་དང་བྲལ་ཏེ་གཤིན་རྗེས་ཁྲིད། །བྱམས་མགོན་ཁྱོད་ཀྱིས་འཁོར་བར་བདག་གཏོང་ངམ། །ལས་ཀྱིས་

[174A]༄༅། །མནར་བའི་སྐྱེ་བོ་བདག་འདྲ་བ། །ཐོག་མ་མེད་པའི་དུས་ན་ལོག་བརྟགས་པས། །ཁམས་གསུམ་འཁོར་བའི་གནས་ལས་མཐར་ཏེ། །བསྐལ་པ་དཔག་མེད་སྐྱེ་བ་ཇི་སྙེད་དུ། །སྔོན་ཆད་ལུས་
བླངས་གྲངས་མེད་ཞིག་གྱུར་ཏེ། །ཤ་རུས་བསགས་ན་འཇིགས་རྟེན་གཏོས་དང་མཉམ། །རྣག་ཁྲག་བསགས་ན་རྒྱ་མཚོ་ཆེན་པོ་ཙམ། །ལས་འཕྲོ་བས་གས་ན་བསམ་འདས་བརྗོད་མི་ལང། །ཁམས་གསུམ་
བགྲངས་ཞིང་སྐྱེ་བ་བདུན་རྒྱུད་ཀྱང། །བྱས་པའི་ལས་རྣམས་དོན་མེད་ཆུད་ཟོས་ཏེ། །སྐྱེ་བ་གྲངས་མེད་ཇི་སྙེད་དེ་ཙམ་ལས། །སྐྱེ་བ་གཅིག་གཅིག་ཁོ་ན་ཙམ་གྱི་ལས། །བླ་མེད་དོན་དུ་རབ་སྤྱད་ཇི་ཙམ་ན། །དེ་ཙམ་
བྱས་པའི་ལས་ལ་དོན་རེ་ཡང། །ཤ་ཁྲག་འདྲ་བའི་ལུས་བླངས་འཁོར་བར་འཁྱམས། །སྡུག་བསྔལ་དྲག་པོས་སྲིད་པའི་བཙོན་རར་ཆུད། །མི་ཟད་སྡུག་བསྔལ་དྲག་པོའི་འདི་འདྲན་ཉེས་བྱས་ཐམས་
ཅད་རང་གིས་ལས་ལས་བྱུང། །ཐུགས་རྗེ་ཆེན་པོས་ལས་རྣམས་རྒྱུན་བཅད་དེ། །ཉོན་མོངས་ལས་ཀྱི་རླུང་འདི་དབང་བཙན་པས། །མ་རིག་མུན་པའི་ནང་དུ་གཏན་འཁྱམས་ན། །ཡེ་ཤེས་སྒྲོན་མེའི་ཟེར་གྱི་
མི་གཟིགས་སམ། །ཉེས་བྱས་ལས་ཀྱི་འབྲས་བུ་མི་བཟོད་ན། །ཐུགས་རྗེ་ཆེན་པོས་འཕྲིན་ལས་མི་མཛད་དམ། །དུག་གསུམ་བཟོད་ཀའི་ནད་ཀྱིས་གདུངས་ལགས་ན། །ཐུགས་རྗེ་ཐབས་མཁས་
སྨན་གྱིས་མི་གྶོའམ། །ཕྱིན་ཅི་ལོག་གི་གཡང་སར་ལྷུང་ལགས་ན། །ཐུགས་རྗེའི་མྱུར་མགྱོགས་ཕྱག་གིས་མི་འཛིན་ནམ། །སྡུག་བསྔལ་དྲག་པོས་ལས་དབང་མེ་འབར་ན། །ཐུགས་རྗེའི་བསིལ་བའི་
ཆར་རྒྱུན་མི་འབེབས་སམ། །ཁམས་གསུམ་འཁོར་བའི་གནས་སུ་སྦྱངས་སྦྱངས་ནས། །ནམ་ཞིག་རང་གི་འབྲས་བུ་ཐོབ་པའི་ཚེ། །འཕགས་པའི་ཐུགས་རྗེས་ཅི་འཚལ་དོན་མ་མཆིས། །སེམས་ཅན་ལས་

[174B]འཕགས་པའི་ཐུགས་རྗེས་སུ་ལ་ཅི་ཞིག་བགྱི། །འཕགས་མཆོག་ཁྱོད་ལ་ཐུགས་རྗེའི་སྟོབས་མངའ་ན། །ཡལ་ཡོལ་བཏང་སྙོམས་ལེ་ལོ་མ་མཛད་པར། །སྙིང་ནས་
གཟིགས་ཤིག་ཐུགས་རྗེ་རྒྱལ་བའི་ལྷ། །ཞེས་པ་རྣམས་ཀྱིས་བསྟོད། །རྒྱལ་བའི་སྲས་པོ་འཕགས་མཆོག་སྤྱན་རས་གཟིགས། །གདུང་ཤུགས་དྲག་པོས་ཐུགས་རྗེའི་རྒྱུད་བསྐུལ་ནས། །དམ་རྫས་རིལ་བུ་
འདི་ལ་བྱིན་རློབས་ལ། །འགྲོ་རྣམས་སྨིན་ཅིང་གྲོལ་བར་མཛད་དུ་གསོལ། །རྩེ་གཅིག་གསོལ་བ་བཏབ་པའི་བྱེད་པོ་ཡིས། །འཕགས་པའི་ཐུགས་ཀའི་ཧྲཱི་ལས་འོད་འཕྲོས་ནས། །རྒྱལ་བ་སྲས་བཅས་
ཉན་རང་ལ་སོགས་པ། །སྐྱབས་གནས་ཀུན་གྱི་བྱིན་རླབས་ནུས་མཐུའི་ཚོགས། །འོད་དང་འོད་ཟེར་པ་དུད་རྩིའི་ཆུ་རྒྱུན་དང། །འཕགས་པའི་སྐུ་ཡི་རྣམ་པར་ཐོགས་མེད་བསྡུས། །རིལ་བུ་ཐུགས་རྗེ་ཆེན་པོའི་
རྣམ་པ་ལ། །ཆུ་ལ་ཆུ་བཞག་བཞིན་དུ་རོ་གཅིག་གྱུར། །ཞེས་གསོལ་བ་བཏབས་པས། རིལ་བུ་ཐུགས་རྗེ་ཆེན་པོའི་རྣམ་པ་ཅན་གྱི་ཐུགས་ཀར་ཟླ་བའི་སྟེང་དུ་ཧྲཱི་ཡིག་དཀར་པོས་མཚན་པ་ལས་འོད་ཟེར་
འཕྲོས༑ ཕྱོགས་བཅུའི་སངས་རྒྱས་བྱང་སེམས་ཉན་རང་ཆོས་སྐྱོང་སྲུང་མ་སོགས་སྐྱབས་གནས་ཐམས་ཅད་ཀྱི་བྱིན་རླབས་དང་ནུས་མཐུ་ཐམས་ཅད་འོད་དང་འོད་ཟེར་དང། བདུད་རྩིའི་ཆུ་རྒྱུན་དང། འཕགས་
པ་ཐུགས་རྗེ་ཆེན་པོའི་སྐུའི་རྣམ་པར་སྤྱན་དྲངས་ཏེ། རིལ་བུ་ཐུགས་རྗེ་ཆེན་པོར་གསལ་བ་ལ་ཐིམ་ནས། དབྱེར་མེད་རོ་གཅིག་དུ་གྱུར་པར་མོས་པའི་དམིགས་པ་དང་བཅས་པས་ཡིག་དྲུག་བགྲང། ཇ་ཐུག་བཞེས་
པ་དང། ཁམས་གསིང་སོགས་ཀྱི་ཚེ་ཚོགས་པ་ཚན་པ་གཉིས་སུ་བྱས་པའི་ཚན་པ་གཅིག་གི་ས་ཡིག་དྲུག་པར་མ་ཆད་དུ་བགྲང། ཚན་གཅིག་གིས་ཐུན་འཚམས་བྱེད་ཁར་སྔར་བཞིན་ཡིག་བརྒྱ་བརྗོད། ཨོཾ་ཨཱརྱ་

[175A]༄༅། །ལོ་ཀི་ཤྲ་རེ་ཨྲྒྷཾ་སོགས་ཀྱིས་མཆོད། སྐྱོན་གྱིས་མ་གོས་སྐུ་མདོག་དཀར་སོགས་ཀྱིས་བསྟོད། །སྔར་ཐུན་ལ་འཇུག་ཁར་སྐྱོན་གྱིས་མ་གོས་སོགས་ཀྱིས་བསྟོད། །དེ་གོང་གི་དམིགས་
པ་དང་བཅས་པས་ཡིག་དྲུག་བགྲང། དེ་ལྟར་རེ་མོས་ཀྱི་ཚུལ་དུ་ཡིག་དུག་གི་བཟླས་པ་རྒྱུན་མ་ཆད་པ་བྱ་ཞིང། ཉིན་རེ་བཞིན་སྔ་ཐུན་གྱི་ཐོག་མར་འཚོགས་པ་མང་མས་བདག་མདུན་ཚར་རེ་སྔར་བཞིན་སྒྲུབ། ཉུང་
ཤས་ཅིག་གིས་ཡིག་དྲུག་བགྲང། མཇུག་ཆོག་ནི། དེ་ལྟ་བུའི་ཚུལ་གྱིས་ཡིག་དྲུག་དུང་ཕྱུར་སོང་ནས་གྲོལ་ཉིན་སྔ་ཐུན་ལ། བདག་མདུན་གྱི་ཆོ་ག་ཚར་གཅིག་བཏང་ནས་ཡིག་དྲུག་ཅི་འགྲུབ་བཟླས་པའི་མཐར་
མཆོད་བསྟོད་རྒྱས་པ་བྱས་པའི་མཇུག་ཏུ་གོང་གི་རྒྱལ་བའི་སྲས་པོ་འཕགས་མཆོག་སྤྱན་རས་གཟིགས། ཞེས་སོགས་བརྗོད་ཅིང་ཚིག་རྐང་ཐ་མ་གཉིས། རིལ་བུ་ཐུགས་རྗེ་ཆེན་པོར་གསལ་བ་རྣམས་
འོད་ཞུ་གཉིས་སུ་མེད་པར་བྱིན་གྱིས་རློབས། ཞེས་བསྒྱུར་ཏེ་གསོལ་བ་བཏབ་པས། རིལ་བུ་ཐུགས་རྗེ་ཆེན་པོའི་རྣམ་པར་བཞུགས་པ་འོད་དུ་ཞུ་ནས་རིལ་བུའི་རྣམ་པར་གྱུར། འདིར་ནི་གཟུགས་དང་ལྷན་
ཅིག་ཏུ༑ ཞེས་སོགས་དང། སུ་པྲ་ཏི་ཤྛ་བཛྲ་སཱ་ཧཱ། ཞེས་བརྟན་བཞུགས་བྱ་ཞིང་མེ་ཏོག་གཏོར་ཏེ་སྨོན་ལམ་ཤིས་བརྗོད་རྒྱས་པ་བྱ། ཉིན་རེ་བཞིན་ཐུན་ཚན་པ་གཉིས་ཀ་ཁམས་གསེང་བྱས་ནས་
འཚོགས་འཕྲལ་སྤྱན་འདྲེན་ཁྲུས་གསོལ་རེ་བྱ། འཚོགས་པ་ལ་ཙན་དན་དང་ཤུགས་པ་སོགས་ཀྱིས་བསང་བདུག་གཏོང། མཚན་མོ་ཡང་ཐུན་རེ་མོས་བྱས་ཏེ་ཐུན་པ་རྣམས་ཀྱིས་ཇ་བཞེས་པ་དང་
ཁམས་གསེང་སོགས་བྱ་བར་རེ་མོས་བྱས་ཏེ་སྔགས་རྒྱུན་མ་ཆད་པ་བྱ། དེ་ལྟར་འཚོགས་པ་ཐམས་ཅད་བག་ཡོད་ཚུལ་མཐུན་གྱིས་འཕགས་པ་ཐུགས་རྗེ་ཆེན་པོ་ལ་དད་གུས་རྩེ་གཅིག་པས། བདག་མདུན་

[175B] རང་གཞན་ཐམས་ཅད་ཀྱི་ལེགས་ཚོགས་འཕེལ་བར་འགྱུར་པས་དེ་བཞིན་མཛད་འཚལ། ཅེས་པ་འདི་ནི་བསྟན་འགྲོའི་དཔལ་མགོན་དམ་པ་བདེ་ཐང་ཞབས་དྲུང་
ཨེར་དེ་ནི་མཁན་པོས་སྔགས་ཕྱོགས་དང་འབྲེལ་བའི་མ་ཎི་རིལ་བསྒྲུབ་ཀྱི་ཆོ་ག་འཁྱེར་བདེ་བཞིག་ཅིས་ཀྱང་དགོས་ཞེས་བཀའ་ནན་ཆེན་པོས་ཡང་དང་ཡང་དུ་བསྐུལ་པ་ལ་བརྟེན་ནས་པཎ་རྒན་སྙོམས་ལས་པ་ངག་དབང་
བློ་བཟང་ཆོས་ལྡན་དཔལ་བཟང་པོས་འཔཎ་ཆེན་ཐམས་ཅད་མཁྱེན་པ་དང་རྒྱལ་དབང་ལྔ་པ་ཆེན་པོའི་ལེགས་བཤད་རྣམས་ལས་བཏུས་ཏེ་གཡར་ཁྲལ་དུ་སྦྱར་བའི་ཡི་གེ་བ་ན་དཀའ་ཆེན་ངག་དབང་ཆོས་ལྡན་ནོ། །



