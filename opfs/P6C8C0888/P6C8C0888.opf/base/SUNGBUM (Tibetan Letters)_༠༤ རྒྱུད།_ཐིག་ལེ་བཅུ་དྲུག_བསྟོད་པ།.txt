
[001A] །བཀའ་གདམས་ཐིག་ལེ་བཅུ་དྲུག་གི་བསྟོད་གཟུངས་མདོར་བསྡུས་བྱ་ཚུལ་བཞུགས། ན་མོ་གུ་རུ་མཉྫུ་གྷོ་ཥཱ་ཡ། བཀའ་གདམས་ཐིག་ལེ་བཅུ་དྲུག་གི་བསྟོད་གཟུངས་
མདོར་བསྡུས་བྱ་ཚུལ་ནི། དང་པོ་ཐུགས་རྗེ་ཆེན་པོ་རྒྱལ་བ་རྒྱ་མཚོ་ལ། དུས་གསུམ་བདེ་བར་གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་རས་གཟིགས། །
ནམ་མཁའ་ལྟ་བུར་ཁྱད་པའི་བཅུ་གཅིག་ཞལ། །གཟི་བརྗིད་འོད་དཔག་མེད་ལ་ཕྱག་འཚལ་ལོ། །ཨོཾ་མ་ཎི་པདྨེ་ཧཱུཾ། ཞེས་དང། གཉིས་པ་ཐུབ་ཆེན་རྣམ་སྣང་གངས་ཆེན་མཚོ་ལ་
མཁའ་མཉམ་འགྲོ་ལ་མཁྱེན་བརྩེས་རབ་དགོངས་ནས། །གྲངས་མེད་གསུམ་དུ་ཚོགས་གཉིས་རབ་རྫོགས་ཤིང། །སྟོང་གསུམ་མི་མཇིད་ཞིང་གི་དཔལ་གྱུར་པ། །ཐུབ་དབང་གངས་
ཆེན་མཚོ་ལ་ཕྱག་འཚལ་ལོ། །ཨོཾ་མུ་ནི་མུ་ནི་མ་ཧཱ་མུ་ན་ཡེ་སཱ་ཧཱ། ཞེས་དང། གསུམ་པ་སྤྱན་རས་གཟིགས་རྒྱལ་བ་རྒྱ་མཚོ་ལ། ཕྱག་སྟོང་འཁོར་ལས་བསྒྱུར་པའི་རྒྱལ་པོ་

[001B] ༑སྤྱན་སྟོང་བསྐལ་པ་བཟང་པོའི་སངས་རྒྱས་སྟོང། །གང་ལ་གང་འདུལ་དེ་ལ་དེར་སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་ལོ། །མ་ཎི་བཟླ། བཞི་པ་འབྲོམ་ཤེལ་གྱི་
ཁྱེའུ་ལ། ཞི་འཛུམ་ཉམས་ལྡན་དབུ་སྒྲ་དཔུང་པར་སླེབས། །གཡས་གཡོན་ཕྱག་གིས་བགྲང་འཕྲེང་འཁར་བ་འཛིན། །ཞབས་གཉིས་འགྲོ་བའི་དོན་དུ་མཉམ་པར་བཞེངས། །འབྲོམ་སྟོན་
ཤེལ་གྱི་ཁྱེ་འུར་ཕྱག་འཚལ་ལོ། །མ་ནི་དང། ལྔ་པ་ཡུམ་ཤེར་ཕྱིན་མ་ལ། སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །མ་སྐྱེས་མི་འགག་ནམ་མཁའི་ངོ་བོ་ཉིད། །སོ་སོ་རང་རིག་ཡེ་
ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །ཏཡ་ཐཱ། ཨོཾ་ག་ཏེ་ག་ཏེ། པཱ་ར་ག་ཏེ། པཱ་ར་སངྒ་ཏེ། བོ་དཧི་སཱཧཱ། ཞེས་དང། དྲུག་པ་ཐུབ་པ་བདུད་འདུལ་
ལ༑ ཕུན་ཚོགས་དགེ་ལེགས་བྱ་བས་བསྐྲུན་པའི་སྐུ། །མཐའ་ཡས་འགྲོ་བའི་རེ་བ་སྐོང་བའི་གསུང། །མ་ལུས་ཤེས་བྱ་ཇི་བཞིན་གཟིགས་པའི་ཐུགས། །ཤཱ་ཀྱའི་གཙོ་བོ་དེ་ལ་མགོས་ཕྱག་
འཚལ། །མ་ནི་དང། བདུན་པ་སྤྱན་རས་གཟིགས་ཕྱག་བཞི་པ་ལ། ཤེས་བྱ་མ་ལུས་མཁྱེན་པའི་བཅོམ་ལྡན་འདས། །འགྲོ་བ་ཀུན་ལ་བུ་གཅིག་ལྟ་བུར་བརྩེ། །ལྷུན་གྲུབ་རྒྱུན་མི་འཆད་

[002A]༄༅། །པའི་མཛད་པ་ཅན། །མགོན་པོ་སྤྱན་རས་གཟིགས་ལ་ཕྱག་འཚལ་ལོ། །མ་ཎི་དང། བརྒྱད་པ་སྒྲོལ་མ་ཞི་པ་ལ། དབྱིངས་རིག་རྣམ་དག་པད་ཟླའི་གདན་སྟེང་ན། །མ་རྒད་མདོག་ཅན་ཞལ་གཅིག་ཕྱག་
གཉིས་མ། །ལང་ཚོ་རབ་རྒྱས་གཡས་བརྐྱངས་གཡོན་བསྐུམས་ཞབས། །ཐབས་ཤེས་ཟུང་འབྲེལ་མ་ལ་ཕྱག་འཚལ་ལོ། །ཨོཾ་ཏཱ་རེ་ཏུ་ཏྟཱ་རེ་ཏུ་རེ་སཱཧཱ། ཞེས་དང། དགུ་པ་སྒྲོལ་མ་དྲག་མོ་ལ། འཇིགས་ཆེན་སྡུག་བསྔལ་
བརྒྱད་དང་འབྱུང་པོའི་གདོན། །ཉོན་མོངས་ཤེས་བྱའི་སྒྲིབ་པའི་འཇིགས་པ་རྣམས། །ཁྱོད་ཞབས་དྲན་པའི་མོད་ལ་སྐྱོབ་མཛད་མ། །ནུས་པ་མཐར་ཕྱིན་མ་ལ་ཕྱག་འཚལ་ལོ། །ཨོཾ་ཏཱ་རེ་ཏུ་རེ་ཏྟཱ་རེ་ཏུ་རེ་ཧཱུཾ་ཕཊ། ཅེས་དང། བཅུ་
པ་མི་གཡོ་བ་ལ། སྐུ་མདོག་སྔོན་པོ་རལ་གྲི་ཞགས་པ་འཛིན། །གཡས་བསྐམས་གཡོན་བརྐྱངས་བདུད་བཞི་རབ་ཏུ་འཇོམས། །མ་གཡོ་མི་གཡོ་བ་མི་མངའ་བའི། །བཅོམ་ལྡན་མི་གཡོ་མགོན་ལ་ཕྱག་འཚལ་ལོ་
ཨོཾ་ཙཎྜ་མཧཱ་རོ་ཥ་ཎ་ཧཱུཾ་ཕཊ། ཅེས་དང། བཅུ་གཅིག་པ་མགོན་པོ་ཨ་ཏི་ཤ་ལ། རྒྱལ་བའི་མདུན་ན་རྒྱལ་སྲས་བཟང་པོ་སྐྱོང། །ཁ་བ་ཅན་ན་དཔལ་ལྡན་མར་མེ་མཛད། །དགའ་ལྡན་གནས་ན་ནམ་མཁའ་དྲི་མ་མེད།།
དཔལ་ལྡན་ཨ་ཏི་ཤ་ལ་ཕྱག་འཚལ་ལོ། །ཨོཾ་མཧཱ་གུ་རུ་དའི་པཾ་ཀཱ་རཱ་ཏི་ཤ་སཱཧཱ། ཞེས་དང། བཅུ་གཉིས་པ་འབྲོམ་ཆོས་ཀྱི་རྒྱལ་པོ་ལ། ཡོངས་ཀྱི་དགེ་བའི་བཤེས་གཉེན་ཡོངས་ཀྱི་མགོན། །རྒྱལ་བའི་གདུང་འཚོ་བ་

[002B] །རང་གཞན་དོན་གཉིས་འབྱུང་གནས་རིན་པོ་ཆེ། །བཤེས་གཉེན་སྟོན་པའི་ཞབས་ལ་ཕྱག་འཚལ་ལ། །མ་ཎ་དང། བཅུ་གསུམ་པ་རྒྱ་ཆེན་སྤྱོད་བརྒྱུད་ལ། བྱམས་པ་ཐོགས་མེད་དབྱིག་གཉེན་རྣམ་གྲོལ་
སྡེ༑ ༑མཆོག་དའེ་དུལ་བའི་སྡེ་དང་གྲགས་པའི་སྡེ། །སེང་བཟང་ཀུ་སཱ་ལི་གཉིས་གསེར་གླིང་པ། །རྒྱ་ཆེན་སྤྱོད་བརྒྱུད་བླ་མར་ཕྱག་འཚལ་ལོ། །ཨོཾ་མཻ་ཏྲཱི་ཡེ་སཱཧཱ། ཞེས་དང། བཅུ་བཞི་པ་ཟབ་མོ་ལྟ་བརྒྱུད་ལ། འཇམ་དབྱངས་ཡོད་
མེད་ཕྱགས་འཇིག་ཀླུ་སྒྲུབ་དང། །ཟླ་བ་གྲགས་པ་རིགས་པའི་ཁུ་བྱུག་ཆེ། །སངས་རྒྱས་དགོངས་སྐྱོང་འཕགས་པ་ཡབ་སྲས་ཏེ། །ཟབ་མོ་ལྟ་བརྒྱུད་བླ་མར་ཕྱག་འཚལ་ལོ། །ཨོཾ་ཝཱ་གའི་ཤྭ་ར་མཾ། ཞེས་དང། བཅོ་ལྔ་པ་ཉཾས་
ལེན་བྱིན་རླབས་བརྒྱུད་ལ། ཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང། །མཆོག་གཟིགས་ཏཻ་ལོ་པ་དང་ནཱ་རོ་པ། །དཔལ་མཆོག་ཌོམ་བཧི་པ་དང་ཨ་ཏི་ཤ། །ཉམས་ལེན་བྱིན་བརྒྱུད་བླ་མར་ཕྱག་འཚལ་ལོ། །ཨོཾ་བཛྲ་དྷ་ཀི་
ཧཱུཾ༑ ཞེས་དང། བཅུ་དྲུག་པ་སངས་རྒྱས་ཆོས་ཀྱི་སྐུ་ལ། ཡེ་ཤེས་འཇའ་འོད་འཁྲིགས་པའི་གཞལ་མེད་དབུས། །འཁོར་འདས་བརྟན་གཡོ་ཀུན་གྱི་རང་བཞིན་དང། །དབྱེར་མེད་སྒྲིབ་བྲལ་ཡེ་ཤེས་ཆོས་ཀྱི་སྐུ། །རྣམ་པ་ཡོངས་
སྐུར་ཤར་ལ་ཕྱག་འཚལ་ལོ། །ཨོཾ་དྷརྨ་ཀཱ་ཡ་སིདྡྷི་ཧཱུཾ། ཞེས་བཟླ་བར་བྱའོ། །ཞེས་བཀའ་གདམས་ཐིག་ལེ་བཅུ་དྲུག་གི་ཕྱག་བཟླས་མདོར་བསྡུས་འདི་ནི་མཁར་ཁང་ལྕམ་དྲུང་ལགས་ཀྱི་ཉམས་བཞེས་སུ་དྷརྨ་བྷ་དྲས་བསྒྲིགས་པའོ།།



