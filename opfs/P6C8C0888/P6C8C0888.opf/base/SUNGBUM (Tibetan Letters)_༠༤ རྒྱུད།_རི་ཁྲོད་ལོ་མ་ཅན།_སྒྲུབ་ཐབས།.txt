༄༅། །རི་ཁྲོད་ལོ་མ་ཅན་གྱི་སྒྲུབ་ཐབས་རྗེ་རིན་པོ་ཆེས་གནང་བ་བཞུགས་སོ། །

[001A] །ནད་ཐམས་ཅད་འཇོམས་མ། འཕགས་མ་རི་ཁྲོད་ལོ་མ་ཅན་སྒོམ་པར་འདོད་པས་སྒོམ་དུ་འགྲོ་བ་བྱས། སྭ་བྷཱ་ཝས་སྟོང་པར་སྦྱངས། པཾ་ལས་པདྨ་དང་ཟླ་བའི་སྟེང་དུ་རང་གི་ཤེས་པ་པཾ་ལས་
རྡོ་རྗེ་བཾ་གྱིས་མཚན་པ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་ནད་ཐམས་ཅད་བསལ། ནད་བདག་ཐམས་ཅད་བཏུལ། ཚུར་འདུས་ཡོངས་སུ་གྱུར་པ་ལས། རང་ཉིད་བཅོམ་ལྡན་
འདས་མ་རི་ཁྲོད་ལོ་མ་ཅན། སྐུ་མདོག་སེར་མོ་ཞལ་གསུམ་ཕྱག་དྲུག་མ། རྩ་ཞལ་སེར། གཡས་དཀར། གཡོན་དམར། ཞལ་རེ་རེ་ལའང་སྤྱན་གསུམ་གསུམ། མིའུ་ཐུང་ཤིན་ཏུ་ཁྲོས་པའི་ཆ་ལུགས་ཅན། ཕྱག་
གཡས་དང་པོས་གསེར་གྱི་རྡོ་རྗེ་ཐུགས་ཀར་འཛིན་པ། གཉིས་པས་དགྲ་ལྟ་འདེབས་པའི་ཚུལ། གསུམ་པས་མདའ་གསོར་ཞིང་འཛིན་པ། གཡོན་དང་པོས་སྡིགས་མཛུབ་རྡོ་རྗེའི་ཞགས་པས་དཀྲིས་པ། གཉིས་པས་འབྲས་
བུ་སྣ་ཚོགས་ཀྱིས་བརྒྱན་པའི་ཤིང་ལོ་གསར་པའི་རྔ་ཡབ་འཛིན་པ། གསུམ་པས་གཞུ་འཛིན་པ། ཤིང་ལོ་གསར་པའི་ན་བཟའ་མནབས་པ། མེ་ཏོག་དང་འབྲས་བུ་སྣ་ཚོགས་པས་བརྒྱན་པར་བསྒོམ་མོ། །དེའི་སྤྱི་བོར་

[002A]༄༅། །ཨོཾ། མགྲིན་པར་ཨཱ་སྙིང་གར་ཧཱུཾ། སྙིང་གའི་པཾ་ལས་འོད་ཟེར་འཕྲོས། བཅོམ་ལྡན་འདས་མ་སྤྱན་དྲངས། མཆོད། ཛཿ་ཧཱུཾ་བཾ་ཧོཿ་དགུག་གཞུག་བྱ། ཡང་རིགས་ལྔ་ཡབ་ཡུམ་སྤྱན་དྲངས། མཆོད་
དབང་བསྐུར་ནས་ཆུ་ལུད་པས། མི་བསྐྱོད་པས་དབུ་བརྒྱན། མཆོད་པས་མཆོད། སྙིང་གའི་བཾ་གྱིས་མཐའ་སྐོར་དུ་སྔགས་ཕྲེང་གིས་བསྐོར་བའི་འོད་ཀྱིས། འགེགས་དང་ཉེ་བར་འཚེ་བ་རྣམས་དང། ནད་རྣམས་བསལ་
བར་བསམ་ཞིང། ཨོཾ་པི་ཤཱ་ཅི་པརྞ་ཤ་ཝ་རི་སརྦ་ཛྭ་ར་པྲ་ཤ་མ་ཎ་ཡེ་སཱཧཱ། ཞེས་པ་ཅི་ནུས་བཟླས། བུམ་མཆོག་བྱེད་ན་སྤྱི་དང་མཐུན་ནོ། །རྒྱལ་བ་ཀུན་གྱི་ཡེ་ཤེས་སྒྱུ་མ་ཡི། །ཆོ་འཕྲུལ་རྣམ་པར་འཕྲུལ་པ་ལས་
བྱུང་བའི། །ལྷ་མོ་གང་གིས་བསྒྲུབ་པའི་ནད་རིམས་བགེགས། །ཀུན་ཏུ་ཞི་མཛད་ཁྱོད་ལ་ཕྱག་འཚལ་ལོ།། མངྒ་ལཾ།། །།



