༄༅། །དཔལ་རྣམ་པར་སྣང་མཛད་ཀྱི་སྒོ་ནས་ངན་སོང་ཐམས་ཅད་ཡོངས་སུ་སྦྱོང་བའི་དཀྱིལ་འཁོར་གྱི་ཆོ་ག་རྒྱུད་དོན་གསལ་བ་ཞེས་བྱ་བ་བཞུགས་སོ། །

[001A] །དཔལ་རྣམ་པར་སྣང་མཛད་ཀྱི་སྒོ་ནས་ངན་སོང་ཐམས་ཅད་ཡོངས་སུ་སྦྱོང་བའི་དཀྱིལ་འཁོར་གྱི་ཆོ་ག་རྒྱུད་དོན་གསལ་བ་ཞེས་བྱ་བ། བླ་མ་དང་བཅོམ་ལྡན་འདས་ཐམས་ཅད་རིག་པ་
རྣམ་པར་སྣང་མཛད་ཀྱི་ཞབས་ལ་གུས་པས་ཕྱག་འཚལ་ལོ། །རྒྱལ་བའི་ཡེ་ཤེས་ལྔ་དང་རྣམ་ཐར་བཞི། །སྟོང་ཉིད་རྟོགས་པ་བཅུ་དྲུག་སྦྱིན་སོགས་བརྒྱད། །དད་བརྩོན་དྲན་དང་ཏིང་འཛིན་ཡོན་ཏན་རྣམས། །སུམ་ཅུ་རྩ་
བདུན་ལྷ་ཡི་དཀྱིལ་འཁོར་དུ། །ཇི་བཞིན་ཤར་བ་ཟབ་གསལ་གཉིས་མེད་ལ། །གུས་པས་བཏུད་ནས་ངན་སོང་སྦྱོང་བ་ཡི། །རྒྱུད་དོན་ཇི་བཞིན་ཆོ་གའི་རིམ་པ་རྣམས། །མཁས་པའི་ལུགས་བཞིན་འདིར་ནི་གསལ་
བར་བྱ།། །།འདིར་བཅོམ་ལྡན་འདས་ཀུན་རིག་རྣམ་པར་སྣང་མཛད་ཀྱི་དཀྱིལ་འཁོར་དུ་དབང་བསྐུར་བ་ལེགས་པར་ཐོབ་ནས། དམ་ཚིག་དང་སྡོམ་པ་ཚུལ་བཞིན་དུ་སྲུང་བ་ལ་བརྩོན་པའི་སྒྲུབ་པ་པོས། ཐོག་
མར་སྔོན་འགྲོ་གཏོར་མ། ཨོཾ་བཛྲ་ཡཀྵ་ཧཱུཾ། ཧཱུཾ་བཛྲ་ཨཱ་ན་ལ་ཧ་ན་ད་ཧ་པ་ཙ་མ་ཐ་བྷཉྫ་ར་ཎ་ཧཱུཾ་ཕཊ། ཅེས་པས་གཟི་བྱིན་བསྐྱེད། ཨོཾ་སྭ་བྷཱ་ཝ་ཤུདྡྷ་སརྦྦ་དྷརྨམ་སྭ་བྷཱ་ཝ་ཤུདྡྷོ་ཉཧཾ། ཞེས་པས་སྟོང་པར་སྦྱངས་
སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་གཏོར་མ་དྭངས་ཤིང་ཐོགས་པ་མེད་པ་ཟག་པ་མེད་པའི་བདེ་བ་ཁྱད་པར་ཅན་

[002A]༄༅། །བསྐྱེད་པར་གྱུར་པར་བསམ། ཨོཾ་ཨ་ཀ་རོ་མུ་ཁཾ་སརྦྦ་དྷརྨྨཱ་ཎཾ་ཨྱ་ནུད་པནྣ་ཏྭ་ཏ་ཨོཾ་ཨཱ་ཧཱུཾ་ཕཊ་སཱཧཱ། ཞེས་པ་གསུམ་གྱིས་བྱིན་གྱིས་བརླབ། མགོན་པོ་ཀུན་གཤེགས་གདན་ལ་
བཞུགས། །ད་ལྟ་སྙིགས་མ་ལྔ་ཡི་དུས། །གཤེགས་ཤིང་བཞུགས་པའི་གནས་ངན་ཡང། །ཤཱཀྱའི་བསྟན་པ་བསྲུང་བ་དང། །བདག་ཅག་རྣམས་ལ་ཕན་གདགས་ཕྱིར། །གནས་འདི་ཉིད་དུ་གཤེགས་སུ་
གསོལ། །ཨེ་ཧཡ་ཧི་ད་ཤ་དི་ཀ་ལོ་ཀ་པཱ་ལ་ས་པ་རི་ཝཱ་ར་ས་མ་ཡེ་སཱཧཱ། ཞེས་པས་སྤྱན་དྲངས། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་སཱཧཱ། དེ་བཞིན་དུ་སྦྱར་ཏེ། པཱ་དྱཾ་པྲ་
ཏཱི་ཙྪ་
ཨྷཱ། པུཥྤཾ་སཱཧཱ། དྷཱི་པཾ་སཱཧཱ། དའི་པཾ་སཱཧཱ། གནྡྷཾ་སཱཧཱ། ནཻ་ཝི་དཡ་སཱཧཱ། ཤཔྟ་སཱཧཱ་ཞེས་པས་མཆོད་ནས། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ན་མཿ་སརྦྦ་ཏ་ཐཱ་ག་ཏཱ་བྱོ་བི་ཤྭ་མུ་ཁ་བྱ་སརྦ་ཏད་
ཁཾ་ཨུད་ག་ཏེ་སྤ་ར་ཎ་ཧི་མཾ་ག་ག་ན་ཁཾ་གྲི་ཧྞེ་དཾ་བི་ལི་ཏེ་སཱཧཱ། ཞེས་པ་ལན་གསུམ་གྱིས་གཏོར་མ་དབུལ། ཤར་ཕྱོགས་རྡོ་རྗེ་ཅན་གྱི་ལྷ་ཚོགས་བཅས། །གཏོར་མ་ཕུལ་བ་འདི་དག་བཞེས་སུ་གསོལ། །མེ་
དང་གཤིན་རྗེ་བདེན་བྲལ་སྲིན་པོའི་བདག་ཆུ་བདག་རླུང་བདག་ནོར་གྱི་བདག་པོ་སྟེ། །དབང་ལྡན་ལྷ་སྟེ་འབྱུང་པོའི་བདག་པོ་དང། སྟེང་གི་ཉི་ཟླ་ཆངས་པ་ཆེན་པོ་དང། །ལྷ་རྣམས་ཀུན་དང་ས་ཡི་ཀླུ་རྣམས་

[002B] །རི་ཡི་ལྷ་དང་གནོད་སྦྱིན་ཚོགས་བཅས་ལ། །སོ་སོ་སོ་སོར་གཏོར་མ་ཕུལ་བ་རྣམས། །རབ་ཏུ་དགྱེས་པ་ཡིས་ནི་བཞེས་ནས་ཀྱང། །རང་རང་ཕྱོགས་སུ་ལེགས་པར་བཞུགས་ནས་སུ། །རང་གི་བུ་སྨད་མཛའ་བཤེས་གཉེན་འདུན་དང། །ནང་
མི་དམག་དང་དཔུང་བཅས་ཐབས་ཅིག་ཏུ། །མེ་ཏོག་དྲི་དང་བདུག་པ་གཏོར་མར་བཅས། །འདི་རྣམས་བཏུང་ཞིང་ལེགས་པར་གསོལ་ནས་ཀྱང། །བདག་གི་ལས་འདིའི་འབྲས་བུ་མཆིས་པར་མཛོད། །ཕྱོགས་སྐྱོང་འཁོར་དང་བཅས་པ་རྣམས་ཀྱིས་
བདག་གི་དགེ་བའི་བྱ་བ་རྣམས་མཐར་ཕྱིན་པ་དང་དེའི་བར་ཆད་ཞི་བའི་འཕྲིན་ལས་མཛོད་ཅིག་དེ་ནས་ཨོཾ་བཛྲ་ཡཀྵ་ཧཱུཾ། ཞེས་པས་མཆོད་རྫས་རྣམས་བསངས། ཧཱུཾ་བཛྲ་ཨ་ན་ལ་ཧ་ན་ད་ཧ་པ་ཅ་མ་ཐ་བྷཉྫ་ར་ཎ་ཧཱུཾ་ཕཊ། ཅེས་པས་གཟི་བྱིན་བསྐྱེད། ཨོཾ་
སྭ་བྷཱ་ཝ་ཤུདྡྷ་སརྦྦ་དྷརྨྨཱ་སྭ་བྷཱ་ཝ་ཤུདྡྷོ་ཉཧཾ། གིས་སྟོང་པར་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག་བདུག་སྤོས། སྣང་
གསལ། དྲི་ཆབ། ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར་པར་བསམ། ཨོཾ་ཨརྒྷཾ་ཨཱ་ཧཱུཾ། ཨོཾ་པཱ་དཡཾ་ཨཱ་ཧཱུཾ། ཨོཾ་བཛྲ་པུཥྤེ་ཨཱ་ཧཱུཾ། ཨོཾ་བཛྲ་དྷཱུ་པེ་ཨཱ་ཧཱུཾ། ཨོཾ་བཛྲ་ཨཱ་ལོ་ཀེ་ཨཱ་ཧཱུཾ། ཨོཾ་བྫྲ་གནྡྷེ་
ཨཱ་ཧཱུཾ། ཨོཾ་བྫྲ་ནཻ་ཝི་དཡ་ཨཱ་ཧཱུཾ། ཨོཾ་བྫྲ་ཤཔྟ་ཨཱ་ཧཱུཾ། ཞེས་སྔགས་ཕྱག་རྒྱ་དང་བཅས་པས་བྱིན་གྱིས་བརླབ། དེ་ནས། ཐུགས་རྗེས་ཁྱབ་པའི་ཐུགས་དང་ལྡན་གྱུར་ཅིག་བློ་གྲོས་སྡིག་བྲལ་གཏི་མུག་ཚོགས་ཀུན་བཅོམས། །མ་ལུས་རིཌ་

[003A]༄༅། །ཀྱི་པདྨའི་ནང་བཞུགས་པ། བདེ་བར་གཤེགས་པ་རྣམས་ལ་སྐྱབས་སུ་མཆི། །བློ་མཆོག་རྣམས་ཀྱི་ཀུན་དགའ་ར་བ་སྟེ། །དམན་པས་འཇིག་པ་རྣམས་ཀྱི་རྒྱལ་བྱེད་ཚལ། །སྲིད་པའི་འབྱོར་བ་ཟིལ་གྱིས་གནོན་པའི་མཆོག་གསུང་
མཆོག་ཆོས་ལ་བདག་ནི་སྐྱབས་སུ་མཆི། །འདོད་ཆགས་ལ་སོགས་སྦྲུལ་གྱི་དུག་བཅོམ་ཞིང། །བློ་གྲོས་རྣམ་རྒྱལ་ཐུགས་རྗེ་ཆེ་ལྡན་པ། བརྟུལ་ཞུགས་དབང་པོའི་ཚོགས་ལ་སྐྱབས་མཆི་ཞིང། །སྲིད་དང་བྲལ་བ་རྣམས་ལ་བདག་ཕྱག་འཚལ། །རྒྱུ་ཡི་རྗེས་
ལ་བདག་པོའི་ཡུལ་བདག་ཉིད། །འབྲས་བུའི་སྟོབས་ཀྱིས་དགྲ་ལས་རྒྱལ་གྱུར་པ། །སྙིང་རྗེའི་རྩ་བ་ཟུག་ཅིང་ཡང་དག་རྟོགས། །མཉམ་མེད་བྱང་ཆུབ་སེམས་ནི་བསྐྱེད་པར་བགྱི། །ཞེས་པ་གསུམ་གྱིས་སྐྱབས་འགྲོ་སེམས་བསྐྱེད་བྱ། ཨོཾ་སཱ་བྷཱ་ཝ་ཤུདྡྷ་སརྦྦ་
དྷརྨཱ་སྭ་བྷཱ་ཝ་ཤུདྡྷོ་ཉཧཾ། ཆོས་ཐམས་ཅད་གང་ཟག་དང་ཆོས་ཀྱི་བདག་མེད་པ་རང་བཞིན་གྱིས་རྣམ་པར་དག་པར་གྱུར་པར་བསམ། སྟོང་པའི་ངང་ལས་སྣ་ཚོགས་པདྨ་དང་ཟླ་བའི་གདན་གྱི་སྟེང་དུ་ཧཱུཾ་ལས་རང་ཉིད་ཕྱག་ན་རྡོ་རྗེ་དཀར་པོ་གཡས་རྡོ་རྗེ་ཐུགས་
ཀར་འཛིན་ཅིང་གཡོན་དྲིལ་བུ་དཀུར་བརྟེན་པ། སེམས་དཔའི་སྐྱིལ་མོ་ཀྲུང་གིས་བཞུགས་པར་བསམ། དེའི་ལྐོག་མར་ཧྲཱི་ལས་པདྨ་དམར་པོ་འདབ་མ་བརྒྱད་པ་ལྕེའི་ཐད་ཀའི་འདབ་མ་གཅིག་ལྕེར་གྱུར་པའི་སྟེང་དུ། ཨ་ལས་ཟླ་བའི་དབུས་སུ་ཧཱུཾ་ལས་རྡོ་རྗེ་
དཀར་པོ་རྩེ་ལྔ་པ། དེ་ལྕེ་ལ་ཐིམ་པས་ལྕེ་རྡོ་རྗེའི་རང་བཞིན་དུ་གྱུར་པར་བསམ། ཨོཾ་བཛྲ་ཛི་ཧཱ་ཞེས་བྱིན་གྱིས་བརླབ། ལག་པ་གཉིས་སུ་ཨ་ཨ་ལས་ཟླ་བའི་དཀྱིལ་འཁོར་རེ་རེ། དེའི་སྟེང་དུ་ཧཱུཾ་ཧཱུཾ་ལས་རྡོ་རྗེ་དཀར་པོ་རྩེ་ལྔ་པ་རེ་རེ། དེ་ཞུ་ལག་པ་ལ་

[003B] སོར་མོ་རྣམས་ཀྱང་རྡོ་རྗེ་རྩེ་གཅིག་པར་གྱུར་པར་བསམ། རང་གི་ཐུགས་ཀར་ཉི་མའི་སྟེང་དུ་ཧཱུཾ་དེ་ཡོངས་སུ་གྱུར་པ་ལས་རང་ཉིད་ཁྲོ་བོ་འཇིག་རྟེན་གསུམ་ལས་རྣམ་པར་རྒྱལ་བ་སྐུ་མདོག་སྔོན་པོ་ཞལ་གཅིག་ཕྱག་གཉིས་ཧཱུཾ་མཛད་ཀྱི་
ཕྱག་རྒྱས་རྡོ་རྗེ་དང་དྲིལ་བུ་འཛིན་པ། གཡས་བསྐུམ་ཞིང་གཡོན་བརྐྱང་པའི་སྟབས་ཀྱིས་བཞུགས་པ། དེའི་ཐུགས་ཀར་ཉི་མའི་སྟེང་དུ་ཧཱུཾ། ཨོཾ་སརྦྦ་བིད་ཨོཾ། ཨོཾ་སརྦྦ་བིད་ཨཱ་ཨོཾ་སརྦ་བིད་ཧཱུཾ། ཞེས་པའི་རིགས་གསུམ་སྤྱིའི་སྔགས་རྒྱས་གནས་གསུམ་བྱིན་གྱིས་བརླབ། རྡོ་
རྗེ་བསྡམས་པ་ལས་མཐོ་བོང་དང་མཐེའུ་ཆུང་སོ་སོར་བརྐྱང་སྟེ་མཛུབ་མོ་དང་སྲིན་ལག་པདྨ་འདྲ་བར་བཀུག་ནས་སྤྱི་བོར་བཞག་ཨོཾ་བུདྡྷ་ཨ་བཧི་ཥིཉྩ་ཨོཾ། དེ་ཉིད་ལས་གུང་མོ་གཉིས་རྡོ་རྗེ་འདྲ་བར་བསྙམས་ལ་མཐེ་བོང་དང་མཐེའུ་ཆུང་བརྐྱང་བ་
དབྲལ་བར་བཞག་ཨོཾ་བཛྲ་ཨ་བཧི་ཥིཉྩ་ཧཱུཾ་དེ་ཉིད་ལས་མཛུབ་མོ་དང་སྲིན་ལག་རིན་པོ་ཆེ་དང་འདྲ་བར་བྱས་ཏེ་རྣ་ལྟག་གཡས་སུ་བཞག་ཨོཾ་རཏྣ་ཨ་བཧི་ཥི་ཉྩ་ཏྲཱཾ། མཐེའུ་ཆུང་དང་མཐེ་བཽང་སོ་སོར་བསྙམས་ལ་ལྷག་མ་རྣམས་བརྐང་སྟེ་པདྨ་
འདྲ་བར་བྱས་ནས་ལྟག་པར་བཧག་ཨོམ་པདྨ་ཨ་བཧི་ཥི་ཉྩ་འརི་་ལག་པ་གཡོན་པས་དེ་བཞིན་དུ་སྒྱུར་ཞིང་བྱ་བ་རྣ་ལྷག་གཡོན་པར་བཞག་ཨོཾ་ཀརྨ་ཨ་བཧི་ཥིཉྩ་ཨཱ་རྡོ་རྗེ་ཁུ་ཚུར་གཉིས་ཀྱིས་མདུད་པ་བཅིང་བའི་ཚུལ་གྱིས། སྙིང་ག་མགྲིན་པ་
ལྟག་པ། ཡང་སྙིང་ག་ནུ་མའི་བར། ཡང་སྙིང་ག་མགྲིན་པ། རྒྱབ། དཔྲལ་བའི་སྟེང་དུ་མདུད་པའི་ཚུལ་གྱིས་གོ་བསྐོན་ཏེ། དེའི་སྡོམ་ནི། སྙིང་མགྲིན་ལྟག་པ་སྙིང་ག་དང། །ནུ་བར་སྙིང་ག་མགྲིན་རྒྱབ་དཔྲལ། ཞེས་སོ། །ཨོཾ་ཊུཾ། ཁུ་ཚུར་གཉིས་

[004A]༄༅། །སྒེག་པ་དང་བཅས་པས་ཐ་མ་ལ་སོགས་པ་ནས་རིམ་གྱིས་བཀྲོལ་ཏེ་མཐར་མཉམ་པའི་ཐལ་མོ་བརྡབས་ལ། ཨོཾ་བཛྲ་ཏུ་ཥཡ་ཧོཿ་དར་དཀར་པོ་ཞེང་དུ་ཁྲུ་གང་པ་དཀྱུས་སུ་ཁྲུ་ཉི་ཤུ་པས་གནས་རྣམས་སུ་མདུད་ནས་རྣ་བའི་སྟེང་དུ་
སོར་བཞི་ཙམ་ཕྱུང་ལྷག་མ་ཕྱེ་སྟེ་བརྐྱང་པ་ལུས་དང་མཉམ་པར་གྱུར་པར་བསམ། ཁྲོ་བོ་སྤྱན་དྲང་བ་ནི། རྡོ་རྗེ་བསྡུ་བའི་ཕྱག་རྒྱ་དང། ཨོཾ་བཛྲ་མཧཱ་ཀྲོ་དྷ་རཱ་ཛཱ་ས་པ་རི་ཝཱ་ར་བཛྲ་ས་མཱ་ཛཿ་ཧཱུཾ་ཡེ་ཤེས་བསྐལ་པ་མེ་ལྟར་འབར་བའི་འོད། །མ་རིག་འདོད་
པའི་མུན་ཁམས་ཐམས་ཅད་སྲེག་ཞེ་སྡང་གཤིན་རྗེའི་འཇིགས་པ་ཐམས་ཅད་འཇོམས། །དཔའ་བོ་ཆེན་པོ་དཔའ་མཚན་སྟག་ལྤགས་ཅན། །ལོག་འདྲེན་སྲིན་པོའི་མཐའ་གནོན་དགྲ་འདུལ་བ། །རིག་པའི་རྒྱལ་པོ་ཁྲོ་བོ་བཞུགས་སུ་འཚལ། །ལོག་
འདྲེན་འདུལ་བའི་སླད་དུ་སྤྱན་འདྲེན་ན། །འགྲོ་བའི་དོན་དུ་མཆོད་ཀྱིས་གཤེགས་སུ་གསོལ། །ཞེས་ཁྲོ་བོ་དཔག་ཏུ་མེད་པ་སྤྱན་དྲངས་པས་བྱོན་པར་བསམ། ཨོཾ་བཛྲ་མཧཱ་ཀྲོ་དྷརཱ་ཛཱ་ས་པ་རི་ཝཱ་ར་ཨེ་དཡ་ཧི། པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་སཱཧཱ། པདྨ་
ཀ་མ་ལ་ཡེ་སྟྭཾ། ཞེས་གདན་དབུལ། ཨོཾ་བཛྲ་མཧཱ་ཀྲོ་དྷ་རཱ་ཇཱ་ས་པ་རི་ཝ་ར་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་སཱཧཱ། དེ་བཞིན་དུ། པཱ་དཡཾ་པྲ་ཏཱི་ཙྪ་སཱཧཱ། ཞེས་ཆུ་གཉིས་དང། ས་པ་རི་ཝཱ་ར་ཞེས་པ་ཡན་འོག་མ་ཀུན་གྱི་མགོར་སྦྱར་ཞིང། པྲ་ཏཱ་ཙྪ་ཨཱ་
ཧཱུཾ། ཞེས་མཇུག་ཏུ་སྦྱར་ནས། པུཥྤེ། དྷཱུ་པེ། །ཨཱ་ལོ་ཀེ། གེནྡྷེ། ནཻ་ཝི་དཡ། ཤཔྟ་པྲ་ཏཱི་ཙྪ་ཨཱ་ཧཱུཾ་ཞེས་ཉེར་སྤྱོད་ལྔ་རོལ་མོ་དང་བཅས་པ་དབུལ། དེ་ནས་བསྟོད་པ་ནི། ཧཱུཾ་ཆོས་ཉིད་སྟོང་པ་གཉིས་མེད་ངང་ཉིད་ལས། །འཇིག་རྟེན་སྤྱོད་

[004B] །ཐབས་ལ་མཁས་པས་འཇིགས་བྱེད་སྐུར་སྟོན་པ། །ཁྲོ་ཆེན་འབར་བའི་ཚོགས་ལ་ཕྱག་འཚལ་ལོ། །ཡེ་ཤེས་ཞི་བའི་ངང་ལས་མ་གཡོས་ཀྱང། །སྐུ་ཡི་ཆ་ལུགས་ཟ་བྱེད་རྔམ་སྟབས་ཅན། །གསུང་གི་ང་རོ་འབྲུག་སྟོང་ལྡིར་བའི་སྒྲས། །མ་ལུས་དབང་དུ་
སྡུད་ལ་ཕྱག་འཚལ་ལོ། །ལྷག་པའི་ཡེ་ཤེས་རོལ་པ་སྟོན་མཛད་ཅིང། །བསྡིགས་པའི་མཚོན་ཆ་སྣ་ཚོགས་ཕྱག་ན་བསྣམས། །ཉོན་མོངས་དུག་ཆེན་རྩད་ནས་འཇོམས་མཛད་པ། །སྦྲུལ་གདུག་རྒྱན་གྱིས་བརྒྱན་ལ་ཕྱག་འཚལ་ལོ། །བསྐལ་པའི་མེ་ལྟར་འབར་བའི་ཀློང་དཀྱིལ་ན།།
དཔའ་བོའི་སྟང་སྟབས་བརྐྱང་བསྐུམ་ཚུལ་དུ་བཞུགས། །ཉི་ཟླ་འབར་བའི་སྤྱན་གྱི་སྡང་མིག་གིས། །བགེགས་དཔུང་བསྲེག་པར་མཛད་ལ་ཕྱག་འཚལ་ལོ། །གཏུམ་ཆེན་དུས་མཐའི་མེ་ལྟར་གཟི་བརྗིད་འབར། །གློག་སྟོང་འགྱུ་འདྲའི་ཁྲོ་གཉེར་མཆེ་བ་གཙིགས། །རྔམ་པའི་ང་རོ་འབྲུག་
སྒྲ་སྟོང་བཞིན་སྒྲོག་ཁྲོ་རྒྱལ་བགེགས་ཚོགས་འདུལ་ལ་ཕྱག་འཚལ་བསྟོད། །ཧཱུཾ་འཇིགས་པའི་ཧཱུཾ་སྒྲ་ངེས་སྒྲོག་ཅིང། །བགེགས་རྣམས་མ་ལུས་འཇོམས་མཛད་པ། །དངོས་གྲུབ་ཐམས་ཅད་སྩོལ་བའི་ལྷ། །བགེགས་ཀྱི་དགྲ་ལ་ཕྱག་འཚལ་བསྟོད། །ཅེས་པས་བསྟོད། ཧཱུཾ། དཀྱིལ་འཁོར་ཆེན་
པོའི་ས་གཞི་ལ་གནས་པའི། །ལྷ་ལ་སོགས་པའི་བགེགས་ཚོགས་ཀུན་ཉོན་ཅིག་ང་ནི་གནས་འདིར་དཀྱིལ་འཁོར་ཆེན་པོ་འདྲི། །ཁྱེད་རྣམས་འདི་ནས་གཞན་དུ་འགྲོ་བར་གྱིས། །གལ་ཏེ་ང་ཡི་བཀའ་ལས་འདའ་བྱེད་ན། །ཡེ་ཤེས་ཅན་གྱི་རྡོ་རྗེ་འབར་བ་ཡིས། །མགོ་བོ་ཚལ་པ་
བརྒྱར་ནི་འགས་འགྱུར་ཞིང། །བགེགས་རྣམས་བརླག་པར་འགྱུར་བར་གདོན་མི་ཟ། །ཞེས་བགེགས་ལ་བཀའ་བསྒོ། །གནས་སྲུང་བ་ནི། གཡོན་པའི་རྡོ་རྗེ་ཁུ་ཚུར་སྙིང་གར་བཞག་གཡས་པ་རྡོ་རྗེ་གསོར་ཞིང། ཨོཾ་བཛྲ་ཛཱ་ལ་ཨ་ན་ལཱ་རྐྐ་ཧཱུཾ། ཞེས་པས་བགེགས་

[005A]༄༅། །ལ་བསྣུན་པར་བསམ། རྡོ་རྗེ་བསྡམས་པ་ནང་དུ་བཅིངས་ལ་ཁ་སྟེང་དུ་བསྟན་ཏེ་སོར་མོ་རྣམས་འབར་བ་ལྟ་བུར་བྱས་པའི་མཐེ་བོང་རྩེ་སྦྱར་བ་སྲིན་ལག་དང་གུང་མོའི་བར་དུ་འཛིན་པ་རྡོ་རྗེ་མེའི་ཕྱག་རྒྱ་དང། ཨོཾ་བཛྲ་ཨ་ན་ལ་ཧ་
ན་ད་ཧ་པ་ཅ་མ་ཐ་བྷ་ཉྫ་ར་ཎ་ཧཱུཾ་ཕཊ། ཅེས་པས་བགེགས་རྣམས་བསྲེགས་པ་ལ་སོགས་པར་བསམ། རྡོ་རྗེ་བསྡམས་པའི་སྟེང་ནས་མཐེ་བོང་གཉིས་བརྐྱང་ནས་མཉམ་སྟེ་བཞག་པ་རྡོ་རྗེ་སྤྱན་གྱི་ཕྱག་རྒྱ་དང། ཨོཾ་བཛྲ་ནཻ་དྲི་བནྷ་སརྦབ་བིགྷཱན། བསྣུན་ཅིང་བསྲེགས་
ཀྱང་མ་ཤི་སྟེ་མི་འབྲོས་པའི་བགེགས་རྣམས་བཅིངས་པར་བསམ། རྡོ་རྗེ་བསྡམས་པ་བརྐྱང་སྟེ་ཁ་སྦུབ་པ་ས་ལ་བཞག་ནས། ཨོཾ་བཛྲ་ཌི་དཧོ་མེ་བྷ་ཝ་རཀྵ་སརྦཱཾ་སཱཧཱ། འོག་རྡོ་རྗེའི་ས་གཞིར་གྱུར་པར་བསམ། རྡོ་རྗེ་ཁུ་ཚུར་གཉིས་མགལ་མེའི་འཁོར་ལོ་
བཞིན་དུ་བསྐོར་ཏེ་མགོ་བོའི་སྟེང་དུ་མཛུབ་མོ་གཉིས་ལྕགས་ཀྱུའི་ཚུལ་དུ་བཞག་པ་རྡོ་རྗེ་འཇིགས་བྱེད་སྤྱན་གྱི་ཕྱག་རྒྱ་དང། ཨོཾ་ཧུ་ལུ་ཧུ་ལུ་ཧཱུཾ་ཕཊ། སྟེང་དུ་རྡོ་རྗེའི་གུར་དུ་གྱུར་པར་བསམ། རྡོ་རྗེ་ཐལ་མོའི་མཐེ་བོང་གཉིས་བརྐྱང་ལ་མཛུབ་མོ་གཉིས་མཆེ་བ་
ལྟར་བྱས་པ་རྡོ་རྗེ་གནོད་སྦྱིན་གྱི་ཕྱག་རྒྱ་དང། ཨོཾ་བཛྲ་ཡཀྵ་ཧཱུཾ། གུ་གྱི་འོག་ཏུ་རྡོ་རྗེའི་བླ་རེར་གྱུར་པར་བསམ། རྡོ་རྗེ་ཁུ་ཚུར་གཉིས་ཀྱི་མཐེའུ་ཆུང་གཉིས་ལུ་གུ་རྱུད་དུ་སྦྲེལ་མཛུབ་མོ་གཉིས་རྩེ་སྤྲད་དེ་བཟློག་ནས་སྤྱི་བོར་བཞག་པ་རྡོ་རྗེ་གཙུག་ཏོར་གྱི་
ཕྱག་རྒྱ་དང། ཨོཾ་དྲུཾ་བནྡྷ་ཧཾ། ཤར་རྡོ་རྗེའི་ར་བར་གྱུར་པར་བསམ། རྡོ་རྗེ་ཁུ་ཚུར་གཉིས་ཀྱི་མཁྲིག་མ་མདུད་ནས་ཞགས་མིག་ལྟར་བྱས་པ་རྡོ་རྗེ་ཞགས་པའི་ཕྱག་རྒྱ་དང། ཨོཾ་ཧཱུཾ་བཛྲ་པཱ་ཤ་ཧྲཱི་ཤར་གྱི་ར་བའི་ནང་དུའང་རྡོ་རྗེའི་བར་གྱུར་པར་བསམ་

[005B] ཨོཾ་བཛྲ་པ་ཏཱ་ཀེ་པཱ་ཏཱཾ་ཀེ་ནི་རཊྚ། ནུབ་རྡོ་རྗེའི་ར་བར་གྱུར་པར་བསམ། རྡོ་
རྗེ་གནོད་སྦྱིན་གྱི་ཕྱག་རྒྱ་དེ་ཉིད་ཁ་དྲུང་དུ་བཞག་པ་རྡོ་རྗེ་ནག་པའམ་རྡོ་རྗེ་དུས་ཀྱི་ཕྱག་རྒྱ་དང། ཧྲཱི་བཛྲ་ཀཱ་ལི་རུ་ཊ་མ་ཊ། བྱང་རྡོ་རྗེའི་ར་བར་གྱུར་པར་བསམ། རྡོ་རྗེ་ཁུ་ཚུར་གཉིས་ཁ་སྟེང་དུ་བསྟན་པ་རི་བོ་འདེགས་པའི་ཚུལ་དུ་བྱས་པ་རྡོ་རྗེ་རྩེ་མོའི་ཕྱག་རྒྱ་དང་
ཨོཾ་བཛྲ་ཤ་ཁ་ར་རུ་ཊ་མ་ཊ། ལྷོ་རྡོ་རྗེའི་ར་བར་གྱུར་པར་བསམ། རྡོ་རྗེ་ཧཱུཾ་མཛད་ཀྱི་ཕྱག་རྒྱ་ལས་མཛུབ་མོ་དང་གུང་མོ་གཉིས་རྡོ་རྗེ་ལྟར་བྱས་པ་རྡོ་རྗེ་ལས་ཀྱི་ཕྱག་རྒྱ་དང། ཧཱུཾ་བཛྲ་ཀརྨ་ཕྱོགས་མཚམས་ཐམས་ཅད་དུ་རྡོ་རྗེའི་ར་བ། རྡོ་རྗེ་ཁུ་ཚུར་གཉིས་རྒྱབ་
སྦྱར་མཐེའུ་ཆུང་གཉིས་སྦྲེལ་མཛུབ་མེ་སྡིགས་མཛུབ་བྱས་པ་ཧཱུཾ་མཛད་ཀྱི་ཕྱག་རྒྱ་དང། ཧཱུཾ་ནང་རྡོ་རྗེའི་ར་བར་གྱུར། རྡོ་རྗེ་བསྡམས་པ་དང། ཨོཾ་བཛྲ་བན་དྷ་བཾ། སླར་ཡང་ར་བའི་སྟེང་དུ་རྡོ་རྗེའི་གུར་དུ་གྱུར། རྡོ་རྗེ་ཁུ་ཚུལྲ་གཉིས་ཀྱི་མཛུབ་མོ་དང་མཐེའུ་ཆུང་
མདུད་པ་བཀན་ནས་སྙིང་ཁར་བཞག་པ། གཡས་སྐོར་དུ་བསྐོར་བ་རྡོ་རྗེ་འཁོར་ལོའི་ཕྱག་རྒྱ་དང། ཨོཾ་སརྦྦ་བིད་མཎྜ་ལ་བཛྲ་ཙ་ཀྲ་ཧཱུཾ། མདུན་དུ་བཅོམ་ལྡན་འདས་ཀུན་རིག་གི་རྟེན་དང་བརྟེན་པར་བཅས་པའི་དཀྱིལ་འཁོར་གྲུབ་པར་གྱུར། ཕྱག་རྒྱ་
དེ་ཉིད་ཁར་བཞག་ལ་བལྟ་བཞིན་དུ་སྔགས་དེ་ཉིད་བརྒྱ་རྩ་བརྒྱ་བཟླས་པས་དཀྱིལ་འཁོར་མངོན་སུམ་ལྟར་དམིགས་ལ། ཨོཾ་སརྦྦ་ཏ་ཐཱ་ག་ཏ་པཱ་ད་བཧན་དྷ་ནཱཾ་ཀ་རོ་མི། ཞེས་ཕྱག་རྒྱ། ཐལ་མོ་བརྐྱང་པ་ལས་གུང་མོ་གཉིས་ནང་དུ་བཀུག་པའི་ཕྱག་རྒྱ་
[006A]༄༅། །དང། ཨོཾ་སརྦྦ་ཏ་ཐཱ་ག་ཏ་པྲ་ཝར་སད་ཀ་རཾ་ཨརྒྷཾ་པྲ་ཏཱི་ཙྪ་སཱཧཱ། ཞེས་མཆོད་ཡོན་དང་དེ་བཞིན་དུ། གཡས་པའི་རྡོ་རྗེ་ཁུ་ཚུར་གྱི་མཐེ་བོང་དང་མཛུབ་མོའི་སྐམ་པས་ཞབས་བསིལ་གྱི་ཆུ་དང་མེ་ཏོག་འགྱིང་པའི་ཚུལ་གྱིས་སོར་མོ་རྣམས་
བསྐོར་ཞིང་བླངས་ལ་མཛུབ་མོ་དང་གུང་མོ་དང་སྲིན་ལག་དང་མཐེའུ་ཆུང་རྣམས་རིམ་གྱིས་དགྲོལ་བའི་ཕྱག་རྒྱ་དང། པཱ་དྱཾ་ཏཱ་ཙྪ་སཱ་ཧཱ། ཞེས་པས་ཞབས་བསེལ་དང། རྡོ་རྗེ་ཁུ་ཚུར་གཉིས་ཀྱིས་མེ་ཏོག་འབུལ་བའི་ཚུལ་གྱིས་གྱེན་དུ་འཐོར་བའི་ཕྱག་རྒྱ་དང། ཨོཾ་སརྦྦ་
ཏ་ཐཱ་ག་ཏ་པུཥྤེ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡེ་ཧཱུཾ་ཞེས་པས་མེ་ཏོག་དང། རྡོ་རྗེ་ཁུ་ཚུར་གཉིས་ཀྱིས་བདུག་པ་འབུལ་བའི་ཚུལ་དུ་ཐུར་དུ་ལྡུགས་པའི་ཕྱག་རྒྱ་དང། དྷཱུ་པ་ཞེས་པས་བདུག་སྤོས་དང། རྡོ་རྗེ་ཁུ་ཚུར་གཉིས་ཀྱི་མཐེ་བོང་གཤིབས་ཏེ་བསྒྲེང་བའི་
ཕྱག་རྒྱ་དང། ཨཱ་ལོ་ཀེ་ཞེས་པས་སྣང་གསལ་དང། རྡོ་རྗེ་ཁུ་ཚུར་གཉིས་བརྐྱང་ནས་རང་གི་སྙིང་གར་དྲི་བྱུག་པའི་ཚུལ་དུ་བྱེད་པའི་ཕྱག་རྒྱ་དང། གནྡྷེ་ཞེས་པས་དྲི་མཆོག་དང། རྡོ་རྗེ་བསྡམས་པས་རལ་གྲི་འདེབས་པའི་ཚུལ་དུ་ཨ་ཀཱ་རོའི་སྔགས་སམ་
ཡང་ན་ནཻ་ཝཨ་དྱ་ཞེས་ཞལ་ཟས་དང། རྡོ་རྗེ་ཁུ་ཚུར་གྱིས་རོལ་མོ་དཀྲོལ་བའི་ཚུལ་ལམ་རོལ་མོ་དཀྲོལ་ཞིང། ཤཔྟ་ཞེས་པས་རོལ་མོ་རྣམས་ཀྱིས་མཆོད། དེ་ནས་སྡིག་པ་བཤགས་པ་ནི། དབང་མེད་བདག་གིས་མི་དགེ་བགྱིས་པ་དང། །རྗེས་སུ་ཡི་རང་
ཡང་ན་བགྱིད་རྩལ་གང། །དེ་དག་ཐམས་ཅད་བྱང་ཆུབ་མཆོག་གི་ན། །སྤྱན་སྔར་ད་ལྟ་མ་ལུས་སོ་སོར་བཤགས། དགེ་བ་ལ་ཡི་རང་བ་ནི། བདེ་གཤེགས་སྲས་ཀྱི་ཚོགས་གཉིས་ཟབ་པ་དང། །རྒྱ་ཆེན་འགྲོ་བ་མ་ལུས་པ་ཡི་དོན། །སྒྲུབ་པར་བྱེད་

[006B] །རྟག་ཏུ་བདག་ནི་རྗེས་སུ་ཡི་རང་ངོ། །ཆོས་འཁོར་བསྐོར་བར་བསྐུལ་བ་ནི། །ཕྱོགས་བཅུའི་སངས་རྒྱས་བཅོམ་ལྡན་འདས་ཆོས་ཀྱི་འཁོར་ལོ་བསྐོར་བར་མི་མཛད་པ་ཐམས་ཅད་ལ་ཆོས་ཀྱི་འཁོར་ལོ་བསྐོར་བའི་ཕྱིར་བསྐུལ་བར་བགྱིའོ། །
མྱ་ངན་ལས་མི་འདའ་བར་གསོལ་བ་གདབ་པ་ནི། ཕྱོགས་བཅུའི་སངས་རྒྱས་བཅོམ་ལྡན་འདས་ཡོངས་སུ་མྱ་ངན་ལས་འདའ་བར་བཞེད་པ་གང་ཡིན་པ་དེ་དག་ཐམས་ཅད་ལ་མྱ་ངན་ལས་མི་འདའ་བར་གསོལ་བར་འཚལ་ལོ། །བསྔོ་བ་ནི། བདག་གི་དགེ་བའི་ལས་
རྣམས་འདི་དག་གིས། །འཇིག་རྟེན་འདིར་ནི་མྱུར་དུ་སངས་རྒྱས་ཤོག་འགྲོ་ལ་ཕན་ཕྱིར་ཆོས་རྣམས་སྟེན་བགྱིད་ཅིང། །སེམས་ཅན་སྡུག་བསྔལ་མང་པོས་གཟིར་ལས་དགྲོལ། །དེ་ནས་སྡོམ་པ་གཟུང་བ་ནི། སངས་རྒྱས་བྱང་ཆུབ་སེམས་དཔའ་ཀུན། །བདག་ལ་དགོངས་
པར་མཛད་དུ་གསོལ། །བདག་མིང་འདི་ཞེས་བྱ་བ་ནི། །དུས་འདི་ནས་ནི་བཟུང་ནས་ནི། །བྱང་ཆུབ་སྙིང་པོར་མཆིས་ཀྱི་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་
བགྱི༑ ༑ཚུལ་ཁྲིམས་ཀྱི་ནི་བསླབ་པ་དང། །དགེ་བའི་ཆོས་ནི་སྡུད་པ་དང། །སེམས་ཅན་དོན་བྱེད་ཚུལ་ཁྲིམས་གསུམ། །སོ་སོར་བརྟན་པོར་བདག་གིས་བཟུང། །སངས་རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་གསུམ། །སངས་རྒྱས་རྣལ་
འབྱོར་ལས་སྐྱེས་པའི། །སྡོམ་པ་དེར་ནས་བདག་གིས་བཟུང། །རྡོ་རྗེ་རིགས་མཆོག་ཆེན་པོ་ཡི། །རྡོ་རྗེ་དྲིལ་བུའི་ཕྱག་རྒྱ་ཡང། །ཡང་དག་ཉིད་དུ་བཟུང་བར་བགྱི། །སློབ་དཔོན་དག་ཀྱང་བཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་ཚིག་ཡིད་དུ་

[007A]༄༅། །འོང་བ་ལ། །ཉིན་རེ་བཞིན་ནི་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་བྱིན། །བྱང་ཆུབ་ཆེན་པོ་ལས་བྱུང་བའི། །པདྨའི་རིགས་ཆེན་དག་པ་ལ། །ཕྱི་དང་གསང་བ་ཐེག་པ་གསུམ། །དམ་ཆོས་སོ་སོར་བཟུང་བར་བགྱི། །ལས་ཀྱི་རིགས་
མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་སོ་སོར་བཟུང། །མཆོད་པའི་ལས་ནི་ཅི་ནུས་བགྱི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །སེམས་ཅན་ཀུན་གྱི་དོན་གྱི་ཕྱིར། །བདག་གིས་སྡོམ་པ་
མ་ལུས་བཟུང། །མ་སྒྲལ་བ་རྣམས་བདག་གིས་བསྒྲལ། །མ་གྲོལ་བ་རྣམས་བདག་གིས་དགྲོལ། །དབུགས་མ་ཕྱིན་པ་དབུགས་དབྱུང་ཞིང། །སེམས་ཅན་མྱ་ངན་འདས་ལ་དགོད། ཅེས་པས་སྡོམ་པ་བཟུང། སེམས་ཅན་ཐམས་ཅད་བདེ་བ་དང་
བདེ་བའི་རྒྱུ་དང་ལྡན་པར་གྱུར་ཅིག་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག་སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག་ཉེ་རིང་ཆགས་སྡང་གཉིས་དང་བྲལ་བའི་བཏང་སྙོམས་ལ་གནས་པར་གྱུར་ཅིག་སྙམ་པའི་བཏང་
སྙོམས་ཏེ་ཚད་མེད་པ་བཞི་སྒོམ། ཚོགས་ཞིང་རང་གནས་སུ་མི་དམིགས་པར་གྱུར། དེ་ནས་ལག་པ་གཉིས་བཀན་ལ་སོར་མོ་རྣམས་ཕན་ཚུན་རྩེ་སྤྲད་དེ་མདུན་དུ་བཞག་ལ། ལག་མཐིལ་གཉིས་སུ་ཨ་ཨ་ལས་ཟླ་བའི་དཀྱིལ་འཁོར་རེ་རེ། གཡས་
པའི་དབུས་སུ་ཧཱུཾ་སྔོན་པོ། གཡོན་པའི་དབུས་སུ་ཨཱ་དཀར་པོ། དེ་དག་གི་མཐའ་སྐོར་དུ། ཨ་ཨཱ་ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། ཨཾ་ཨཱ་ཞེས་ཨཱ་ལི་ལན་གཉིས་བརྗོད་དེ། དབྱངས་ཡིག་བཅུ་དྲུག་འོད་ཟེར་འབར་བ་

[007B] སོར་མེ་རྣམས་མེ་ལོང་ལྟར་དྭངས་པའི་མཐེ་བོང་གཉིས་ལ་ཨོཾ་དཀར་པོ། མཛུབ་མོ་གཉིས་ལ་ཧཱུཾ་སྔོན་པོ། གུང་མོ་གཉིས་ལ་ཏྲཱཾ་སེར་པོ། སྲིན་ལག་གཉིས་ལ་ཧྲཱི་དམར་པོ། མཐེའུ་ཆུང་གཉིས་ལ་ཨཿ་ལྗང་གུ་ལས་
གཡས་པ་རྣམས་ལ་རིམ་པ་བཞིན་རྣམ་སྣང་དཀར་པོ། མི་བསྐྱོད་པ་སྔོན་པོ། རིན་འབྱུང་སེར་པོ། འོད་དཔག་མེད་དམར་པོ། དོན་གྲུབ་ལྗང་གུ་གཡོན་པ་རྣམས་ལ་རིམ་པ་བཞིན། རྡོ་རྗེ་དབྱིངས་ཀྱི་དབང་ཕྱུག་མ་དཀར་མོ། རྡོ་རྗེ་ཐུགས་མ་སྔོན་མོ། རྡོ་རྗེ་དབང་
བསྐུར་མ་སེར་མོ། རྡོ་རྗེ་མཚོན་དམར་མོ། རྡོ་རྗེ་ཀུན་མ་ལྗང་གུ་རྣམས་ཕན་ཚུན་ལྷ་དང་ལྷ་མོའི་ཁྱད་པར་མ་གཏོགས་པ་ཕྱག་མཚན་རྒྱན་ལ་སོགས་པ་རིགས་ལྔ་དང་འདྲ་བར་གྱུར། ཐལ་མོ་གཉིས་ཕན་ཚུན་མ་རེག་ཙམ་དུ་བྱས་ལ། ཨོཾ་ཨཱ་ཉོ་ཉ་
ཨ་ནུ་ག་ཏཱ་སརྦྦ་དྷརྨྨཱ་ཞེས་ལྷ་ཕན་ཚུན་ཞལ་ཕྱོགས་པར་བསམ། རྡོ་རྗེ་ཐལ་མོ་བྱས་ལ། པ་ར་སྤ་ར་ཨ་ནུ་པྲ་བིཥྚཱ་སརྦྦ་དྷརྨྨཱ་བཛྲ་ཨཉྫ་ལིཿ་ཞེས་ལྷ་ཕན་ཚུན་མར་མེ་གཅིག་ལས་གཉིས་ཆད་ཀྱི་ཚུལ་དུ་འཕྲོས་ཏེ་འདྲེས་པར་བསམ། རྡོ་རྗེ་
བསྡམས་པ་བཅིངས་ལ། ཨ་ཏཡ་ནྟ་ཨ་ནུ་བིཥྚཱ་སརྦྦ་དྷརྨྨཱ་བཛྲ་བནྡྷ། ཞེས་པས་ཕན་ཚུན་རོ་གཅིག་ཏུ་གྱུར། བཛྲ་བནྡྷ་ཏྲཊ། ཅེས་བརྗོད་ཅིང། སྙིང་གར་རྡོ་རྗེ་བསྡམས་པ་སྒྲ་དང་བཅས་པ་ལན་གསུམ་དྲལ་བས་ཁམས་གསུམ་གྱི་ཉོན་མོངས་
པའི་བག་ཆགས་ཀྱི་འཆིང་བ་གཞིག་དཀའ་བ་རང་བཞིན་གྱིས་འོད་གསལ་བ་བསྒོམས་པས་བཅད་པར་བསམ་མོ། །རྡོ་རྗེ་འྦེབས་པའི་དམ་རྒྱ་བཅིངས་ལ་དེར་བསྒོམ་ཞིང། བཛྲ་ཨཱ་བེ་ཤ་ཞེས་བརྗོད། ཨཿ་ཨཿ་ཞེས་བརྗོད་ཅིང་དེ་བཞིན་གཤེགས་

[008A]༄༅། །པ་ཐམས་ཅད་ཀྱི་ཐུགས་ཀ་ནས་དང་པོའི་རྡོ་རྗེ་ཁ་དོག་དམར་པོ་འོད་དམར་པོ་འབར་བ་རང་གི་སྙིང་གར་ཞུགས་ནས་བདག་ཉིད་ཀྱི་ལུས་ཀུན་ཏུ་གང་བར་བསམ། ཏིཥྛ་བཛྲ་ཌཾ་ཌྷོ་མེ་བྷ་ཝ། ཤཱ་སྭ་ཏོ་མེ་བྷ་ཝ་ཧྲི་ད་ཡཾ་མེ་ཨ་
དཧི་ཏིཥྛ་སརྦྦ་སིདྡྷིཾ་མེ་པྲ་ཡ་ཙྪ་ཧཱུཾ། ཧ་ཧ་ཧ་ཧ་ཧོཿ་ཞེས་དབབ་པ་བརྟན་པར་བསམ། རྡོ་རྗེ་ཁུ་ཚུར་གྱི་དམ་རྒྱ་བཅིངས་ལ། བཛྲ་མུཥྚི། ཞེས་བརྗོད། ཨོཾ་བཛྲ་མུཥྚི་བཾ། ཞེས་ཕྱག་རྒྱ་དེ་ཉིད་དགྲོལ་བར་བྱའོ། །ཕྱག་རྒྱ་བཅིང་བ་སྤྱིའི་ཆོ་གའོ། །ཨོཾ་ཤཱུ་ཉ་
ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉྷཾ། ཨོཾ་སྭ་བྷཱ་ཝ་ཤུདྡྷཱ་སརྦྦ་དྷརྨཱ་སྭ་བྷཱ་ཝ་ཤུ་དྡྷེཉཧཾ། ཆོས་ཐམས་ཅད་རང་བཞིན་གྱིས་རྣམ་པར་དག་པར་གྱུར། སྟོང་པའི་ངང་ལས་ཧཱུཾ་ཡཾ་ཧཱུཾ་ལས་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ཅན། དེའི་སྟེང་
དུ་ཧཱུཾ་རཾ་ཧཱུཾ་ལས་མེའི་དཀྱིལ་འཁོར་དམར་པོ་གྲུ་གསུམ་པ། དེའི་སྟེང་དུ་ཧཱུཾ་པཾ་ཧཱུཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ། དེའི་སྟེང་དུ་ཧཱུཾ་ལཾ་ཧཱུཾ་ལས་སའི་དཀྱིལ་འཁོར་སེར་པོ་གྲུ་བཞི་པ། དེའི་སྟེང་དུ་ཧཱུཾ་སུཾ་ཧཱུཾ་ལས་རི་རབ་རིན་པོ་ཆེ་སྣ་བཞིའི་རང་བཞིན་
གྲུ་བཞི་པ། དེའི་སྟེང་དུ་པཾ་ལས་སྣ་ཚོགས་པདྨ་དེའི་སྟེང་དུ་ཧཱུཾ་ལས་སྣ་ཚོགས་རྡོ་རྗེའི་ལྟེ་བར་བྷཱུཾ་ཡོངས་སུ་གྱུར་པ་ལས། རིན་པོ་ཆེ་སྣ་ཚོགས་ལས་གྲུབ་པའི་ཕྱིའི་གཞལ་ཡས་ཁང་དང། དེའི་ཕྱེད་ཀྱི་ཚད་དུ་ནང་གི་གཞལ་ཡས་ཁང། གཉིས་
ཀའང་གྲུ་བཞི་པ་སྒོ་བཞི་པ། ཕྱི་ནས་རིམ་པ་བཞིན་སྔོ་སེར་དམར་ལྗང་དཀར་བའི་རྩིག་པ་རིམ་པ་ལྔ་དང་ལྡན་པའི་རིན་པོ་ཆེའི་རྩིག་པས་བསྐོར་བའི་སྟེང་ན། རིན་པོ་ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་དང་གྲུ་བཞི་ལ་སོགས་པས་

[008B] དེའི་སྟེང་ན་གནས་པའི་གསེར་གྱི་སྐ་རགས་བཞིའི་ཕྱི་ངོས་སུ་ཆུ་སྲིན་གྱི་ཁ་ནས་མུ་ཏིག་གི་དོ་ཤལ་དང་དོ་ཤལ་ཕྱེད་པ་འཕྱང་བ། དེའི་ཕྱི་ངེས་སུ་བྱ་འདབ་ལས་འཕྱང་བའི་རིན་པོ་ཆེའི་ཤར་བུ། དེའི་སྟེང་ན་པདྨ་འདབ་མ་ཕྱེད་པའི་དབྱིབས་ཅན་གྱི་མདའ་
ཡབ་ལ་གནས་པའི་གསེར་གྱི་བུམ་པ་ནས་འཐོན་པའི་རྒྱལ་མཚན་དང་བ་དན་བརྒྱད་བརྒྱད་ཀྱིས་མཛེས་པར་བྱས་པ། ཕྱིའི་སྟེང་གི་ཟུར་བཞི་ལ་གདུགས་བཞིས་བརྒྱན་པ། རྩིག་པའི་འགྲམ་ནས་འདོད་ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་སྟབས་དང་ཁ་དོག་
སྣ་ཚོགས་པའི་ལྷ་མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་ཁྱུད་ཀྱི་ཕྱིའི་མཚམས་དང་རྩིག་པའི་ཕྱི་ནང་གི་ཟུར་བཞིར་ཟླ་ཕྱེད་ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེ་བརྒྱན་པ། ཕྱིའི་སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་
པའི་སྟེང་དུ་བུམ་པ་ལ་གནས་པའི་ཀ་བ་བཞི་བཞིས་བཏེག་པའི་རྟ་བབས། གསེར་དང། ཤར་བུ་དང། རིན་པོ་ཆེ་དང། རྟ་རྨིག་དང། མུན་སྣམ་དང། བ་རཎྜ་དང། མུན་པ་དང། ཤར་བུ་དང། རིན་པོ་ཆེ་དང། རྨིག་པ་དང། མདའ་ཡབ་སྟེ་
སྣམ་བུ་བཅུ་གཅིག་དང་ལྡན་པའི་རྩེ་མོར་ཆོས་ཀྱི་འཁོར་ལོའི་གཡས་གཡོན་དུ་རི་དྭགས་ཕོ་མོ་དང་བཅས་པ། རྟ་བབས་ཀྱི་གཡས་གཡོན་དུ་བུམ་པ་བཟང་པོ་ལས་སྐྱེས་པའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་དང། བར་བར་
དུ་གྲུབ་པ་ཐོབ་པ་དང་སྤྲིན་གྱི་གསེབ་ནས་བྱུང་བའི་ལྷ་མེ་ཏོག་གི་ཕྲེང་བ་བཟུང་བ་རྣམས་ཀྱིས་ཀུན་ནས་མཛེས་པར་བྱས་པ། པད་རའི་ཕྱི་རོལ་དུ་ཁོར་ཡུག་རྡོ་རྗེའི་རེ་བ་མེ་རི་དང་བཅས་པ། གཞལ་ཡས་ཁང་གི་ནང་དུ་རྡོ་རྗེ་དང་རིན་པོ་ཆེ་དང་པདྨ་དང་

[009A]༄༅། །སྣ་ཚོགས་རྡོ་རྗེས་མཚན་པའི་ཀ་བ་བརྒྱད་བརྒྱད་ཀྱིས་བཏེག་པའི་རྡོ་རྗེའི་གདུང་གིས་མཛེས་པར་ཕུབ་པའི་རྩེ་མོར་རྡོ་རྗེ་རིན་པོ་ཆེའི་ཏོག་གིས་སྤྲས་པ། གཞལ་ཡས་ཁང་གི་ནང་གི་སྟེང་དང་འོག་གི་ས་གཞི་ཐམས་ཅད་
ཤར་སྔོ། ལྷོ་སེར། ནུབ་དམར། བྱང་ལྗང། དབུས་དཀར་བ། གཞལ་ཡས་ཁང་ནང་མའི་དབུས་སུ་འཁོར་ལོ་སྔོན་པོ་རྩིབས་བཅུ་དྲུག་པ་ལྟེ་བ་མུ་ཁྱུད་དང་བཅས་པ། དེའི་དབུས་སུ་ཨཱ་སིཾ་ཨཱ་ལས་སེང་གེས་བཏེག་པའི་རིན་པོ་ཆེའི་ཁྲི། ཤར་
དུ་ཧཱུཾ་གཾ་ཧཱུཾ་ལས་གླང་ཆེན། ལྷོར་ཏྲཱ་ཝཾ་ཏྲཱ་ལས་རྟ། ནུབ་ཏུ་ཧྲཱི་མཾ་ཧྲཱི་ལས་རྨ་བྱ། བྱང་དུ་ཨཿ་གཾ་ཨཿ་ལས་ནམ་མཁའ་ལྡིང་རྣམས་ཀྱིས་བཏེག་པའི་རིན་པོ་ཆེའི་ཁྲི། ལྷའི་གནས་ཐམས་ཅད་དུ་ཧྲཱི་ལས་པདྨ་དང། ཨ་ལས་ཟླ་བའི་
དཀྱིལ་འཁོར། དབུས་ཀྱི་ཟླ་བའི་སྟེང་དུ་ཨོཾ་ལས་འཁོར་ལོ་ཨོཾ་གྱིས་མཚན་པ་ལས། དཔག་ཏུ་མེད་པའི་འོད་ཟེར་འཕྲོས། གཞལ་དུ་མེད་པའི་སེམས་ཅན་གྱི་དོན་མཛད་པ་བཅུ་གཉིས་ཀྱི་ཚུལ་དུ་བྱས། སླར་འདུས་ཆོས་ཀྱི་ཡི་གེ་ལ་ཐིམ། ཡོངས་
སུ་གྱུར་པ་ལས་རང་ཉིད་བཅོམ་ལྡན་འདས་ཀུན་རིག་སྐུ་མདོག་དཀར་པོ་ཞལ་བཞི་དཀར་བ། ཕྱག་གཉིས་ཏིང་ངེ་འཛིན་གྱི་ཕྱག་རྒྱས་འཁོར་ལོ་རྩིབས་བརྒྱད་པ་བསྣམས་ཤིང་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ་དར་ལའི་སྟོད་གཡོགས་དང་སྨད་
གཡོགས་ཅན། ཞི་བའི་གཟིགས་སྟངས་མཛད་ཅིང་རྡོ་རྗེའི་སྐྱིལ་མོ་ཀྲུང་གིས་བཞུགས་པ་ཉི་མའི་འོད་ཀྱི་རྒྱབ་ཡོལ་མངའ་བ། ཚངས་པ་ཆེན་པོ་པདྨའི་གདན་ལ་བཞུགས་ཏེ། ངན་སོང་གི་རྒྱུད་ཐམས་ཅད་ཡོངས་སུ་སྦྱོང་བཞེས་བྱ་བའི་ཏིང་ངེ་

[009B] ངན་སོང་གི་རྒྱུད་ལས་རྣམ་པར་གྲོལ་བ་ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོའི་ཏིང་ངེ་འཛིན་གྱི་འོད་ཟེར་འཕྲོ་བ་དང་སྡུད་པ་མང་པོའི་ཕྲེང་བ་ཉིད་ཀྱི་དཔྲལ་བའི་མཛོད་སྤུ་ནས་ཕྱུང་ནས། དེས་སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཐམས་ཅད་ཀུན་ཏུ་སྣང་བར་བྱས་སོ། །ཀུན་ཏུ་སྣང་བར་བྱས་པས་སེམས་ཅན་ཐམས་ཅད་ཉོན་མོངས་པའི་འཆིང་བ་ལས་རྣམ་པར་གྲོལ་ཏེ། བདེ་བ་སོ་སོར་ཐོབ་ནས་རང་གི་གནས་ཐམས་ཅད་ཀུན་ཏུ་སྣང་བར་བྱས་ཏེ་
མཆོད་པའི་སྤྲིན་སྣ་ཚོགས་ཀྱིས་མངོན་པར་མཆོད་ནས་ལན་བརྒྱ་ཕྲག་སྟོང་དུ་སྐོར་བ་བྱས་ཏེ་མགོ་བོས་ལན་བརྒྱ་ཕྲག་སྟོང་དུ་ཕྱག་འཚལ་ནས་བཅོམ་ལྡན་འདས་ཀྱི་སྤྱན་སྔར་ནོར་བུ་དྲི་མ་མེད་པའི་སྟེང་དུ་འཁོད་དེ་འདི་སྐད་ཅེས་གསོལ་ཏེ། །ཨེ་མའོ་སངས་རྒྱས་
ཀྱི་སངས་རྒྱས། །ཨེ་མའོ་སངས་རྒྱས་མཛད་པ་ལེགས། །གང་ཕྱིར་ངན་སོང་བདག་ཅག་སྦྱངས། །བྱང་ཆུབ་སྤྱོད་པ་ཉིད་ལ་བཞག་ཅེས་ཆེད་དུ་བརྗོད་པ་ཆེད་དུ་བརྗོད་ནས་མི་སྣང་བར་གྱུར་ཏོ། །དང་པོ་སྦྱོར་བའི་ཏིང་ངེ་འཛིན་ཏོ། །རང་གི་ཐུགས་ཀར་ཟླ་བའི་དཀྱིལ་
འཁོར་གྱི་དབུས་སུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ལས་དཔག་ཏུ་མེད་པའི་འོད་ཟེར་འཕྲོས། གཞལ་དུ་མེད་པའི་སེམས་ཅན་གྱི་དོན་མཛད་པ་བཅུ་གཉིས་ཀྱི་ཚུལ་དུ་མཛད། སླར་འདུས་ཆོས་ཀྱི་ཡི་གེ་ལ་ཐིམ་ཡོངས་སུ་གྱུར་པ་ལས། ངན་སོང་སྦྱོང་བའི་
རྒྱལ་པོ་སྐུ་མདོག་དཀར་པོ། ཕྱག་གཉིས་ཏིང་ངེ་འཛིན་གྱི་ཕྱག་རྒྱས་རྡོ་རྗེ་དཀར་པོ་རྩེ་ལྔ་པ་བསྣམས་པ། ཨོཾ་སརྦ་བིད་ཧཱུཾ། ཐུགས་ཀ་ནས་ཕྱུང་ཤར་གྱི་གདན་གྱི་སྟེང་དུ་འཁོད། དེ་བཞིན་དུ་རང་གི་ཐུགས་ཀར་ཟླ་བའི་དཀྱིལ་འཁོར་གྱི་དབུས་སུ་འོག་ནས་

[010A]༄༅། །འབྱུང་བའི་རྒྱལ་མཆོག་རིན་ཆེན་ནས་འབེབས་པའི་བར་རྣམས་ཀྱི་རང་རང་གི་ས་བོན་ཏྲཱཾ་ལ་སོགས་པ་ལས་རང་རང་གི་ཕྱག་མཚན་རིན་པོ་ཆེ་ལ་སོགས་པ་རང་རང་གི་ས་བོན་གྱིས་མཚན་པ་ལས། དཔག་ཏུ་མེད་པའི་འོད་ཟེར་
འཕྲོས་ཞེས་པ་ནས། ཡོངས་སུ་གྱུར་པ་ལས་ཞེས་པའི་བར་སྔར་བཞིན་སྦྱར་ལ། ཏྲཱཾ་ལས་རིན་པོ་ཆེ་ཏྲཱཾ་གྱིས་མཚན་པ་ལས། རྒྱལ་མཆོག་རིན་ཆེན་སྐུ་མདོག་སྔོན་པོ་གཡས་མཆོག་སྦྱིན་གཡོན་ཏིང་ངེ་འཛིན་གྱི་ཕྱག་རྒྱས་རིན་པོ་ཆེ་མ་
བསྣམས་པ། ཨོཾ་སརྦྦ་བིད་ཕཊ། ཐུགས་ཀ་ནས་ཕྱུང་ལྷོའི་གདན་གྱི་སྟེང་དུ་འཁོད། ཧྲཱི་ལས་པདྨ་ཧྲཱི་ས་མཚན་པ་ལས། ཤཱཀྱ་རིགས་དབང་དམར་སེར་ཕྱག་གཉིས་ཏིང་ངེ་འཛིན་གྱི་ཕྱག་རྒྱས་རྡོ་རྗེས་མཚན་པའི་པདྨ་བསྣམས་པ། ཨོཾ་སརྦྦ་བིད་ཨཱ་
ཐུགས་ཀ་ནས་ཕྱུང་ནུབ་ཀྱི་གདན་གྱི་སྟེང་དུ་འཁོད། ཨཿ་ལས་སྣ་ཚོགས་རྡོ་རྗེ་ཨཿ་ས་མཚན་པ་ལས། མེ་ཏོག་ཆེར་རྒྱས་ལྗང་གུ་གཡས་སྐྱབས་སྦྱིན་གྱི་ཕྱག་རྒྱས་སྣ་ཚོགས་རྡོ་རྗེ་བསྣམས་ཤིང་གཡོན་ཏིང་ངེ་འཛིན་གྱི་ཕྱག་རྒྱ་མཛད་པ། ཨོཾ་སརྦྦ་བིད་
ཏྲ་ཊ། ཐུགས་ཀ་ནས་ཕྱུང་བྱང་གི་གདན་གྱི་སྟེང་དུ་འཁོད། དེ་བཞིན་གཤེགས་པ་བཞི་པོ་ཡང་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། དར་ལའི་སྟོད་གཡོགས་དང་སྨད་གཡོགས་ཅན། ཞི་བའི་གཟིགས་སྟངས་མཛད་ཅིང་རྡོ་རྗེའི་སྐྱེལ་ཀྲུང་གིས་
བཞུགས་པ་ཉི་མའི་འོད་ཀྱི་རྒྱབ་ཡོལ་མངའ་བ། ཧཱུཾ་ལས་སྤྱན་གྱིས་སྤྲས་པའི་འཁོར་ལོ་ཧཱུཾ་གིས་མཚན་པ་ལས་སྤྱན་མ་དཀར་མོ་ཕྱག་གཡས་ཐུགས་ཀར་སྤྱན་འཛིན་པ། ཨོཾ་བུདྡྷ་ལོ་ཙ་ནེ་ཧཱུཾ། ཐུགས་ཀ་ནས་ཕྱུང་ཤར་ལྷོའི་གདན་གྱི་སྟེང་

[010B] ཏྲཱཾ་ལས་རྡོ་རྗེ་ཏྲཱཾ་གྱིས་མཚན་པ་ལས། མཱ་མ་ཀཱི་སྔོན་མོ་གཡས་རྡོ་རྗེ་ཐུགས་ཀར་འཛིན་པ། ཨོཾ་བཛྲ་མཱ་མ་ཀཱི་ཏྲཱཾ། ཐུགས་ཀ་ནས་ཕྱུང་ལྷོ་ནུབ་ཀྱི་གདན་གྱི་སྟེང་དུ་འཁོད། ཧྲཱི་ལས་པདྨ་ཧྲཱི་ས་མཚན་པ་ལས། གོས་དཀར་མོ་དམར་མོ་གཡས་པདྨ་
འཛིན་པ། ཨོཾ་བཛྲ་པཱཎྜ་རེ་དེ་ཧི་དེ་ཧི་སིདྡྷཱིཾ་བོ་དཧི་ལོ་ཀོཏྟ་རིཾ་པཱ་སཱཧཱ། ཐུགས་ཀ་ནས་ཕྱུང་ནུབ་བྱང་གི་གདན་གྱི་སྟེང་དུ་འཁོད། ཨཱ་ལས་ཨུཏྤལ་ཨཱ་ས་མཚན་པ་ལས། སྒྲོལ་མ་ལྗང་གུ་གཡས་ཨུཏྤལ་འཛིན་པ། ཨོཾ་བཛྲ་ཏཱ་རེ་ཏུ་ཏྟཱ་རེ་ཏུ་རེ་ཧཱུཾ་ཧཱུཾ་ཧཱུཾ་སྭ་སྭ་སྭ་
སཱཧཱ། ཐུགས་ཀ་ནས་ཕྱུང་བྱང་ཤར་གྱི་གདན་གྱི་སྟེང་དུ་འཁོད། བཞི་ཀའང་གཡོན་པ་གདན་ལ་བརྟེན་པའོ། །ཧཱུཾ་ལས་རྡོ་རྗེ་ཧཱུཾ་གིས་མཚན་པ་ལས་རྡོ་རྗེ་སེམས་དཔའ་དཀར་པོ་ཕྱག་གཡས་པའི་སོར་མོ་གསུམ་བསྒྲེངས་པའི་དབུས་མའི་རྩེ་མོ་ལ་དང་པོའི་
རྡོ་རྗེ་རྩེ་ལྔ་པ་རང་གི་ཐུགས་ཀར་གཏོད་པའི་ཚུལ་གྱིས་འཛིན་ཞེང། གཡོན་རྡོ་རྗེ་ཁུ་ཚུར་གྱིས་དྲིལ་བུ་ཁ་ནང་དུ་བསྟན་ཏེ་སྙེམས་པའི་ཚུལ་གྱིས་དཀུར་བརྟེན་པ། ཨོཾ་བཛྲ་སཏ་ཧཱུཾ་ཐུགས་ཀ་ནས་ཕྱུང་ཤར་གྱི་རྩིབས་དང་པོའི་གདན་ལ་འཁོད། ཛཿ་ལས་
ལྕགས་ཀྱུ་ཛཿ་ས་མཚན་པ་ལས། རྡོ་རྗེ་རྒྱལ་པོ་གསེར་མདོག་ཕྱག་གཉིས་རྡོ་རྗེ་ལྕགས་ཀྱུས་དེ་བཞིན་གཤེགས་པ་ཐམས་ཅད་སྤྱན་འདྲེན་པར་མཛད་པ། ཨོཾ་བཛྲ་རཱ་ཛ་ཛཿ་ཐུགས་ཀ་ནས་ཕྱུང་རྩིབས་གཉིས་པའི་གདན་ལ་འཁོད། ཧོཿ་ལས་
མདའ་གཞུ་ཧོཿ་ས་མཚན་པ་ལས། རྡོ་རྗེ་ཆགས་པ་དམར་པོ་རྡོ་རྗེ་མཚན་པའི་མདའ་ཨུཏྤལ་དམར་པོ་ཁ་མ་བྱེ་བའི་མདེའུ་ཅན་རྡོ་རྗེའི་གཞུ་རྣ་བའི་བར་དུ་བཀང་ནས་དེ་བཞིན་གཤེགས་པ་རྣམས་འབིགས་པར་མཛད་པ། ཨོཾ་བཛྲ་རཱ་ག་ཧོཿ་
[011A]༄༅། །ཐུགས་ཀ་ནས་ཕྱུང་རྩིབས་གསུམ་པའི་གདན་ལ་འཁོད། དྷཱུ་ལས་རྡོ་རྗེ་རྩེ་ལྔ་པ་དྷཱུས་མཚན་པ་ལས། རྡོ་རྗེ་ལེགས་པ་ལྗང་གུ་དང་པོའི་རྡོ་རྗེ་རྩེ་ལྔ་པ་གཉིས་བསྣམས་ནས་ལེགས་སོ་སྦྱིན་པའི་ཚུལ་གྱིས་དེ་བཞིན་གཤེགས་
པ་རྣམས་མཉེས་པར་མཛད་པ། ཨོཾ་བཛྲ་སཱ་དཧུ་དྷཱུ། ཐུགས་ཀ་ནས་ཕྱུང་རྩིབས་བཞི་པའི་གདན་ལ་འཁོད། ཏྲཱཾ་ལས་རིན་པོ་ཆེ་ཏྲཱཾ་གྱིས་མཚན་པ་ལས། རྡོ་རྗེ་རིན་ཆེན་སེར་པོ་ཕྱག་གཡས་རྡོ་རྗེ་རིན་པོ་ཆེ་རང་གི་དབང་བསྐུར་བའི་གནས་སུ་འཇོག་ཅིང་
གཡོན་རྡོ་རྗེ་ཁུ་ཚུར་གྱིས་དྲིལ་བུ་ཁ་ནང་དུ་བསྟན་ཏེ་སྙེམས་པའི་ཚུལ་གྱིས་དཀུར་བརྟེན་པ། ཨོཾ་བཛྲ་རཏྣ་ཏྲཱཾ། ཐུགས་ཀ་ནས་ཕྱུང་ལྷོའི་རྩིབས་དང་པོའི་གདན་ལ་འཁོད། དྱ་ལས་ཉི་མ་དཡས་མཚན་པ་ལས། རྡོ་རྗེ་གཟི་བརྗིད་ཉི་མའི་མདོག་ཅན། ཕྱག་
གཡས་ཀྱིས་ཉི་མའི་དཀྱིལ་འཁོར་ལྟེ་བ་ན་རྡོ་རྗེ་རྩེ་ལྔ་པ་ཡོད་པའི་འོད་ཀྱིས་དེ་བཞིན་གཤེགས་པ་ཐམས་ཅད་སྣང་བར་མཛད་པ་ཐུགས་ཀར་འཛིན་ཅིང་གཡོན་པ་གདན་ལ་བརྟེན་པ། ཨོཾ་བཛྲ་ཏེ་ཛ་རྱ། ཐུགས་ཀ་ནས་ཕྱུང་རྩིབས་གཉིས་པའི་གདན་ལ་
འཁོད། བཧྲཾ་ལས་རྒྱལ་མཚན་བཧྲིས་མཚན་པ་ལས། རྡོ་རྗེ་རྒྱལ་མཚན་སྔོན་པོ་ཕྱག་གཡས་དང་པོའི་རྡོ་རྗེས་མཚན་པའི་ཡིད་བཞིན་གྱི་ནོར་བུའི་ཏོག་ཅན་གྱི་རྒྱལ་མཚན་དར་དང་མུ་ཏིག་གི་ཚུན་འཕྱང་ལ་སོགས་པའི་རྒྱན་གྱིས་སྤྲས་པ་ཕྲག་པའི་
ཕྱོགས་སུ་བསྒྲེང་པའི་ཚུལ་གྱིས་འཛིན་པས་དེ་བཞིན་གཤེགས་པ་ཐམས་ཅད་སྦྱིན་པའི་ཕ་རོལ་ཏུ་ཕྱིན་པ་ལ་ངེས་པར་སྦྱོར་བར་མཛད་ཅིང་གཡོན་པ་གདན་ལ་བརྟེན་པ། ཨོཾ་བཛྲ་ཀེ་ཏུ་བཧྲི། ཐུགས་ཀ་ནས་ཕྱུང་རྩིབས་གསུམ་པའི་གདན་

[011B] ཧཱ་ལས་སོའི་ཕྲེང་བ་ཧཱས་མཚན་པ་ལས། རྡོ་རྗེ་བཞད་པ་དུང་དང་པདྨའི་རྩ་བ་ལྟར་དཀར་བ་ཕྱག་གཡས་ཀྱིས་རྡོ་རྗེ་རྩེ་ལྔ་པ་གཉིས་ཀྱི་དབུས་སུ་ཆུད་པའི་སོའི་ཕྲེང་བ་གཉིས་ཁ་འགྲམ་གཡས་སུ་འཛིན་པས་དེ་བཞིན་གཤེགས་པ་ཐམས་
ཅད་འཛུམ་པ་རྨད་དུ་བྱུང་བ་ལ་ངེས་པར་སྦྱོར་ཞིང་གཡོན་པ་གདན་ལ་བརྟེན་པ། ཨོཾ་བཛྲ་ཧཱ་ས་ཧཱ། ཐུགས་ཀ་ནས་ཕྱུང་རྩིབས་བཞི་པའི་གདན་ལ་འཁོད། ཧྲཱི་ལས་པདྨ་ཧྲཱི་ས་མཚན་པ་ལས། རྡོ་རྗེ་ཆོས་དཀར་དམར་ཕྱག་གཡོན་པ་སྙེམས་པ་
དང་བཅས་པས་རྡོ་རྗེ་པདྨའི་སྡོང་བུ་དཀུར་བརྟེན་ཅིང། གཡས་པའི་རྡོ་རྗེ་ཁུ་ཚུར་གྱི་མཐེབ་མཛུབ་གཉིས་ཀྱིས་སྙིང་ཁར་རྡོ་རྗེ་པདྨའི་འདབ་མ་ཁ་འབྱེད་པ། ཨོཾ་བཛྲ་དྷྲམྨ་ཧྲཱི་ཐུགས་ཀ་ནས་ཕྱུང་ནུབ་ཀྱི་རྩིབས་དང་པོའི་གདན་ལ་འཁོད། དྷྲཱི་ལས་རལ་
གྲི་དྷཱི་ས་མཚན་པ་ལས། རྡོ་རྗེ་རྣོན་པོ་སྔོན་པོ་ཕྱག་གཡོན་པའི་རྡོ་རྗེ་ཁུ་ཚུར་གྱིས་ཐུགས་ཀར་ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏཾ་བསྣམས་ཤིང། གཡས་པའི་རྡོ་རྗེ་རལ་གྲི་དེ་བཞིན་གཤེགས་པ་ཐམས་ཅད་ལ་འདེབས་པའི་ཚུལ་དུ་མཛད་
པ། ཨོཾ་བཛྲ་ཏཱིཀྵ་དྷཱི་ཐུགས་ཀ་ནས་ཕྱུང་རྩིབས་གཉིས་པའི་གདན་ལ་འཁོད། ཀྲུཾ་ལས་འཁོར་ལོ་ཀྲུཾ་གིས་མཚན་པ་ལས། རྡོ་རྗེ་རྒྱུ་གསེར་གྱི་མདོག་ཅན་ཕྱག་གཡས་པའི་གུང་མོའི་རྩེ་མོ་ན་དང་པོའི་རྡོ་རྗེས་མཚན་པའི་རྡོ་རྗེ་རྩེ་གཅིག་པའི་རྩིབས་
ཅན་གྱི་འཁོར་ལོ་རྩིབས་བརྒྱད་པ་བསྐོར་བའི་ཚུལ་དུ་འཛིན་ཅིང་གཡོན་པ་གདན་ལ་བརྟེན་པ། ཨོཾ་བཛྲ་ཧེ་ཏུ་ཀྲུཾ། ཐུགས་ཀ་ནས་ཕྱུང་རྩིབས་གསུམ་པའི་གདན་ལ་འཁོད། བྷ་ལས་ལྕེ་བཧས་མཚན་པ་ལས། རྡོ་རྗེ་སྨྲ་བ་ཟངས་ཀྱི་མདོག་ཅན་ཕྱག་

[012A]༄༅། །གཡས་པ་དང་པོའི་རྡོ་རྗེས་མཚན་པའི་ལྕེ་བསྣམས་ནས་དེ་བཞིན་གཤེགས་པ་རྣམས་དང་སྨྲ་བར་མཛད་ཅིང་གཡོན་པ་གདན་ལ་བརྟེན་པ། ཨོཾ་བཛྲ་བྷ་ཥབྷ། ཐུགས་ཀ་ནས་ཕྱུང་རྩིབས་བཞི་པའི་གདན་ལ་འཁོད། ཀཾ་ལས་སྣ་
ཚོགས་རྡོ་རྗེ་ཀཾ་གིས་མཚན་པ་ལས། རྡོ་རྗེ་ལས་ཞལ་དང་བྱོན་པ་གཉིས་ནས་ཞབས་ཀྱི་བར་དཀར་པོ་ཞལ་གྱི་འོག་ནས་རྐེད་པའི་བར་དུ་དམར་སྐྱ། རྐེད་པའི་བར་དང་ཕྱག་གཉིས་སྔོ་སྐྱ། བརླ་གཉིས་སེར་སྐྱ། ལྷག་མ་མདོག་སྔོན་པོ་སྣ་ཚོགས་མདོག་
གཞན་རྣམས་ཀྱང་འདི་དང་འདྲའོ། །ཕྱག་གཡས་པ་སྣ་ཚོགས་རྡོ་རྗེ་རྩེ་མོ་བཅུ་གཉིས་པ་ཐུགས་ཀར་གཏོད་པའི་ཚུལ་གྱིས་འཛིན་ཅིང་གཡོན་སྙེམས་པ་དང་བཅས་པས་སྣ་ཚོགས་རྡོ་རྗེས་ཡུ་བ་བྱས་པའི་དྲིལ་བུ་ཁ་ནང་དུ་བསྟན་ནས་དཀུར་བརྟེན་པ། ཨོཾ་
བཛྲ་ཀརྨཱ་ཀཾ། ཐུགས་ཀ་ནས་ཕྱུང་བྱང་གི་རྩིབས་དང་པོའི་གདན་ལ་འཁོད། རཾ་ལས་གོ་ཆ་རཾ་གྱིས་མཚན་པ་ལས། རྡོ་རྗེ་སྲུང་བ་གསེར་གྱི་མདོག་ཅན་ཕྱག་གཉིས་ཀྱིས་མཐའ་གཉིས་སུ་རྡོ་རྗེ་རྩེ་ལྔ་པས་མཚན་པའི་རྡོ་རྗེའི་གོ་ཆ་བསྣམས་ནས་
དེ་བཞིན་གཤེགས་པ་ཐམས་ཅད་ལ་གོ་བསྐོན་པའི་ཚུལ་དུ་མཛད་པ། ཨོཾ་བཛྲ་རཀྵ་རཾ། ཐུགས་ཀ་ནས་ཕྱུང་རྩིབས་གཉིས་པའི་གདན་ལ་འཁོད། ཀྵཾ་ལས་མཆེ་པ་ཀྵཾ་གིས་མཚན་པ་ལས། རྡོ་རྗེ་གནོད་སྦྱིན་ནག་པོ་ལྟོ་བ་ཡངས་ཤིང་ཞལ་མཆེ་
བ་གཙིགས་པ། ཁྲོ་བོའི་རྡོ་རྗེ་རྩེ་ལྔ་པས་རྩ་བར་མཚན་པའི་མཆེ་བ་ཞལ་གྱི་གྲྭ་གཉིས་སུ་འཛིན་པས་དེ་བཞིན་གཤེགས་པ་ཐམས་ཅད་བསྡིགས་པའི་ཚུལ་དུ་མཛད་པ། ཨོཾ་བཛྲ་ཡཀྵ་ཀྵཾ། ཐུགས་ཀ་ནས་ཕྱུང་རྩིབས་གསུམ་པའི་གདན་ལ་

[012B] ཥྚཾ་ལས་རྡོ་རྗེ་ཥྚཾ་གྱིས་མཚན་པ་ལས། རྡོ་རྗེ་ཁུ་ཚུར་སེར་པོ་དམ་ཚིག་གི་རྡོ་རྗེ་ཁུ་ཚུར་གྱིས་དང་པོའི་རྡོ་རྗེ་རྩེ་ལྔ་པ་འཆིར་བའི་ཚུལ་གྱིས་བཞུགས་པ། ཨོཾ་བཛྲ་སིནྡྷི་ཥྚཾ། ཐུགས་ཀ་ནས་ཕྱུང་རྩིབས་བཞི་པའི་གདན་ལ་འཁོད། ཧཱུཾ་ལས་རྡོ་རྗེ་ཧཱུཾ་གིས་མཚན་
པ་ལས། སྒེག་མ་དཀར་མོ་ཕྱག་གཉིས་ཀྱིས་རྡོ་རྗེ་རྩེ་ལྔ་པ་གཉིས་སྙེམས་པའི་ཚུལ་གྱིས་འཛིན་ཅིང། མགོ་གཡོན་དུ་ཅུང་ཟད་འདུད་པ། ཨོཾ་བཛྲ་ལཱ་སྱ་ཧཱུཾ། ཐུགས་ཀ་ནས་ཕྱུང་ཤར་ལྷོའི་ནང་གི་གྲྭའི་གདན་ལ་འཁོད། ཏྲཱཾ་ལས་རིན་པོ་ཆེའི་ཕྲེང་བ་ཏྲཱཾ་གྱིས་
མཚན་པ་ལས། ཕྲེང་བ་མ་སེར་མོ་རྡོ་རྗེ་རིན་པོ་ཆེའི་ཕྲེང་བས་དེ་བཞིན་གཤེགས་པ་ཐམས་ཅད་ལ་དབང་བསྐུར་བ་མཛད་པ། ཨོཾ་བཛྲ་མཱ་ལེ་ཏྲཱཾ། ཐུགས་ཀ་ནས་ཕྱུང་ལྷོ་ནུབ་ཀྱི་ནང་གི་གྲྭའི་གདན་ལ་འཁོད། ཧྲཱི་ལས་པི་ཝཾ་ཧྲཱི་ས་མཚན་པ་ལས། གླུ་མ་
དཀར་དམར་ཕྱག་གཉིས་རྡོ་རྗེས་མཚན་པའི་པི་ཝཾ། བརྡུང་བ་ལ་བརྩོན་པ། ཨོཾ་བཛྲ་གླིརྟི་ཧྲཱི་ཐུགས་ཀ་ནས་ཕྱུང་ནུབ་བྱང་གི་ནང་གི་གྲྭའི་གདན་ལ་འཁོད། ཨཿ་ལས་རྡོ་རྗེ་རྩེ་གསུམ་ཨཿ་ས་མཚན་པ་ལས། གར་མ་སྣ་ཚོགས་མདོག་ཕྱག་གཉིས་ཀྱིས་
རྡོ་རྗེ་རྩེ་གསུམ་པ་གཉིས་བསྣམས་ནས་གར་བྱེད་པ་ཨོཾ་བཛྲ་ནྲ་དྱ་ཨཱ་ཐུགས་ཀ་ནས་ཕྱུང་བྱང་ཤར་གྱི་ནང་གི་གྲྭའི་གདན་ལ་འཁོད། ཧཱུཾ་ལས་སྤོས་སྣོད་ཧཱུཾ་གིས་མཚན་པ་ལས། བདུག་པ་མ་དཀར་མོ་ཕྱག་གཉིས་རྡོ་རྗེ་རྩེ་ལྔ་པས་མཚན་པའི་སྤོས་སྣོད་བསྣམས་
ནས་དེ་བཞིན་གཤེགས་པ་ཐམས་ཅད་ཚིམ་པར་མཛད་པ། ཨོཾ་བཛྲ་དྷཱུཾ་པི་ཧཱུཾ་ཐུགས་ཀ་ནས་ཕྱུང་ཤར་ལྷོའི་ཕྱིའི་གྲྭའི་གདན་ལ་འཁོད། ཏྲཱཾ་ལས་མེ་ཏོག་གི་སྣོད་ཏྲཱཾ་གྱིས་མཚན་པ་ལས། མེ་ཏོག་མ་སེར་མོ་ཕྱག་གཡོན་རྡོ་རྗེ་མེ་ཏོག་གི་སྣོད་འཛིན་

[013A]༄༅། །ཅིང་གཡས་མེ་ཏོག་གི་ཆར་འབེབས་པར་མཛད་པ། ཨོཾ་བཛྲ་པུཥྤེ་ཏྲཱཾ། ཐུགས་ཀ་ནས་ཕྱུང་ལྷོ་ནུབ་ཀྱི་ཕྱིའི་གྲྭའི་གདན་ལ་འཁོད། ཧྲིའི་ལས་མར་མེའི་སྡོང་བུ་ཧྲཱི་ས་མཚན་པ་ལས། མར་མེ་མ་དཀར་དམར་ཕྱག་
གཉིས་ཀྱི་རྡོ་རྗེ་མར་མེའི་སྡོང་བུ་བསྣམས་ཏེ་དེ་བཞིན་གཤེགས་པ་རྣམས་སྣང་བའི་ཚོགས་ཀྱིས་མཆོད་པར་མཛད་པ། ཨོཾ་བཛྲ་ཨཱ་ལོ་ཀི་ཧྲཱི་ཐུགས་ཀ་ནས་ཕྱུང་ནུབ་བྱང་གི་ཕྱིའི་གྲྭའི་གདན་ལ་འཁོད། །ཨཱ་ལས་དྲིའི་དུང་ཕོར་ཨཱ་ས་
གྱི་ཕྱིའི་གྲྭའི་གདན་ལ་འཁོད། ཛཿ་ལས་ལྕགས་ཀྱུ་ཛཿ་ས་མཚན་པ་ལས། རྡོ་རྗེ་ལྕགས་ཀྱུ་དཀར་པོ་ཕྱག་གཉིས་ཀྱིས་རྡོ་རྗེས་མཚན་པའི་ལྕགས་ཀྱུ་བསྣམས་ནས་དེ་བཞིན་གཤེགས་པ་རྣམས་སྤྱན་འདྲེན་པར་མཛད་པ། ཨོཾ་བཛྲ་ཨཾ་ཀུ་ཤ་ཛཿ་
ཐུགས་ཀ་ནས་ཕྱུང་ནང་གི་ཤར་སྒོའི་གདན་ལ་འཁོད། ཧཱུཾ་ལས་ཞགས་པ་ཧཱུཾ་གིས་མཚན་པ་ལས། རྡོ་རྗེ་ཞགས་པ་སེར་པོ་ཕྱག་གཉིས་རྡོ་རྗེ་ཞགས་པས་དེ་བཞིན་གཤེགས་པ་རྣམས་ལ་འཇུག་པར་མཛད་པ། ཨོཾ་བཛྲ་པཱ་ཤ་ཧཱུཾ། ཐུགས་
ཀ་ནས་ཕྱུང་ལྷོ་སྒོའི་གདན་ལ་འཁོད། བཾ་ལས་ལྕགས་སྒྲོག་བཾ་གྱིས་མཚན་པ་ལས། རྡོ་རྗེ་ལྕགས་སྒྲོག་དཀར་དམར་ཕྱག་གཉིས་རྡོ་རྗེའི་ལྕགས་སྒྲོག་གིས་དེ་བཞིན་གཤེགས་པ་རྣམས་འཆིང་བར་མཛད་པ། ཨོཾ་བཛྲ་སྥོ་ཊ་བཾ། ཐུགས་

[013B] ཧོཿ་ལས་རྡོ་རྗེ་དྲིལ་བུ་ཧོཿ་ས་མཚན་པ་ལས། རྡོ་རྗེ་འབེབས་པ་སྣ་ཚོགས་མདོག་ཕྱག་གཡས་རྡོ་རྗེ་དྲིལ་བུ་བསྣམས་ཏེ་དེ་བཞིན་གཤེགས་པ་རྣམས་འབེབས་པར་མཛད་ཅིང་གཡོན་ ་་གྷནྜ་
ཧོཿ་ཐུགས་ཀ་ནས་ཕྱུང་བྱང་སྒོའི་གདན་ལ་འཁོད། སྤྱན་མ་ནས་འབེབས་པའི་བར་ཐམས་ཅད་ཀྱང་རབ་ཏུ་དགྱེས་པས་སྤྱན་གདངས་པ། སྒེག་པའི་ཉམས་ཅན་འཛུམ་པ་དང་བཅས་པ། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་ཅིང་དར་དཀར་པོའི་སྟོད་གཡོགས་
དང་སྨད་གཡོགས་དང་བཅས་པ། སེམས་དཔའི་སྐྱིལ་མོ་ཀྲུང་གིས་བཞུགས་པ་ཟླ་བའི་འོད་ཀྱི་རྒྱབ་ཡོལ་ཅན། རང་གི་ཐུགས་ཀར་ཟླ་བའི་དཀྱིལ་འཁོར་གྱི་དབུས་སུ། ཀལ་པ་བྷ་དྲའི་མིང་ཡིག་དང་པོ་ཐིག་ལེས་བརྒྱན་པ་ལས་དང་པོའི་རྡོ་རྗེ་བཞི། རྡོ་རྗེ་རིན་པོ་ཆེ་བཞི་
རྡོ་རྗེ་པདྨ་བཞི། སྣ་ཚོགས་རྡོ་རྗེ་བཞི་སྟེ་ཕྱག་མཚན་བཅུ་དྲུག་ཀལ་པ་བྷ་དྲའི་མིང་ཡིག་དང་པོ་ཐིག་ལེས་བརྒྱན་པས་མཚན་པ་ལས། དཔག་ཏུ་མེད་པའི་འོད་ཟེར་འཕྲོས་གཞལ་དུ་མེད་པའི་སེམས་ཅན་གྱི་དོན་མཛད་པ་བཅུ་གཉིས་ཀྱི་ཚུལ་དུ་མཛད། སླར་འདུས་ཆོས་
ཀྱི་ཡི་གེ་ལ་ཐིམ། ཡོངས་སུ་གྱུར་པ་ལས་བསྐལ་བཟང་གི་སེམས་དཔའ་བཅུ་དྲུག་ཏུ་གྱུར། ཨོཾ་སརྦ་སཾ་སྐ་ར་པ་རི་ཤོ་དྷ་ན་དྷརྨྨ་ཏེ་ག་གནས་མུད་ག་ཏེ་མཧཱ་ནཱ་ཡ་པ་རི་ཝཱ་རེ་སྭའ་ཧཱ། ཐུགས་ཀ་ནས་པྱུང་རྟ་བབས་དང་ལྡན་པའི་གཞལ་ཡས་ཁང་གི་ཁྱམས་ཀྱི་
ལྷ་སྣམ་ནང་མའི་གདན་ལ་འཁོད་པ་ནི། ཤར་དུ་བྱམས་པ། མཐོང་བ་དོན་ཡོད། ངན་སོང་ཀུན་འདྲེན། །མྱ་ངན་དང་མུན་པ་ངེས་པར་འཇོམས་པའི་བློ་གྲོས་བཞི་རྡོ་རྗེ་སེམས་དཔའ་དང་འདྲ་བ། ལྷོར་སྤོས་ཀྱི་གླང་པོ། དཔའ་བར་འགྲོ་བ། ནམ་མཁའ་

[014A]༄༅། །མཛོད། ཡེ་ཤེས་ཏོག་བཞི་རྡོ་རེས་རིན་ཆེན་དང་འདྲ་བ། ནུབ་ཏུ་འོད་དཔག་མེད། ཟླ་འོད། བཟང་སྐྱོང། དྲ་བ་ཅན་གྱི་འོད་བཞི་རྡོ་རྗེ་ཆོས་དང་འདྲ་བ། བྱང་དུ་རྡོ་རྗེ་སྙིང་པོ། བློ་གྲོས་མི་ཟད་པ། སྤོབས་པ་བརྩེགས་པ། ཀུན་
ཏུ་བཟང་པོ་བཞི་རྡོ་རྗེ་ལས་དང་འདྲ་བ། ཐམས་ཅད་ཀྱང་རྒྱན་ལ་སོགས་པ་སེམས་དཔའ་དང་པོ་བཞི་དང་འདྲ་བའོ། །དཔག་ཏུ་མེད་པའི་འོད་ཟེར་འཕྲོས་ཞེས་པ་ནས་ཡོངས་སུ་གྱུར་པ་ལས་ཞེས་པའི་བར་འོག་མ་ཀུན་ལའང་སྦྱར་ཏེ། རང་གི་ཐུགས་ཀར་ཟླ་བའི་
དཀྱིལ་འཁོར་གྱི་དབུས་སུ། ཤྲ་ཝ་ཀའི་མིང་ཡིག་དང་པོ་ཐིག་ལེས་བརྒྱན་པ་ལས་འཁོར་གསིལ་བཅུ་དྲུག་ཤྲ་ཝ་ཀའི་མིང་ཡིག་དང་པོ་ཐིག་ལེས་བརྒྱན་པས་མཚན་པ་ལས། ཉན་ཐོས་བཅུ་དྲུག་ཏུ་གྱུར། ཨོཾ་བཛྲ་ཤྲཱ་ཝ་ཀ། ཐུགས་ཀ་ནས་ཕྱུང་ལྷ་
སྣམ་པར་པའི་གདན་ལ་འཁོད་པ་ནི། ཤར་དུ་དགའ་བོ། སྒྲ་གཅན་འཛིན། ཤཱ་རིའི་བུ། མཽ་དགལ་གྱི་བུ། ལྷོར་རབ་འབྱོར། འཆར་ཀ། མ་འགགས་པ། ཀཽ་དི་ཉ། ནུབ་ཏུ་ཉེ་བར་འཁོར། རྟ་ཐུལ། བ་ལང་བདག། ཀུན་དགའ་བོ། བྱང་དུ་མིང་ཚན་
ནོར་སྦྱིན་འཛིན། གང་པོ། འོད་སྲུངས། རང་གི་ཐུགས་ཀར་ཟླ་བའི་དཀྱིལ་འཁོར་གྱི་དབུས་སུ། པྲ་ཏེ་ཀའི་མིང་ཡིག་དང་པོ་ཐིག་ལེས་བརྒྱན་པ་ལས་འཁོར་གསིལ་བཅུ་གཉིས། པྲ་ཏེ་ཀའི་མིང་ཡིག་དང་པོ་ཐིག་ལེས་བརྒྱན་པས་མཚན་པ་ལས་
རང་རྒྱལ་བཅུ་གཉིས་སུ་གྱུར། བཛྲ་པྲ་ཏེ་ཀ་ཐུགས་ཀ་ནས་ཕྱུང་ལྷ་སྣམ་ཕྱི་མའི་གདན་ལ་འཁོད་པ་ནི། ཤར་དུ་གདུང་བ་བསེལ་བ། སྣང་པ་བརྩེགས་པ། ཤར་ལྷོར་འཇིགས་པ་མེད་པ། ལྷོར་དཔའ་བོ་འདུལ་བ། ཤེས་རབ་མགྱོགས་ཆེན་

[014B] ནུབ་ཏུ་སྨྲ་བའི་སྒྲ་ཆེན། བསེ་རུ་ལྟ་བུ། ནུབ་བྱང་དུ་དུག་ཆེན་འཇོམས། བྱང་དུ་རྫུ་འཕྲུལ་ཆེར་སྟོན། སེང་གེ་སྒྲ། བྱང་ཤར་དུ་ཡིད་མྱུར། ཉན་རང་ཐམས་ཅད་སྐུ་མདོག་མ་ངེས་པ་ཕྱག་ན་ལྷུང་བཟེད་འཁར་གསིལ་དང་པོ་ཏི་
འཛིན་པ། ཆོས་གོས་ངུར་སྨྲིག་གསོལ་བ། ཁྱད་པར་རང་རྒྱལ་རྣམས་དཔུའི་གཙུག་ཏོར་ཅུང་ཟད་དང་བཅས་པ། རང་གི་ཐུགས་ཀར་ཟླ་བའི་དཀྱིལ་འཁོར་གྱི་དབུས་སུ། བཛྲ་ཀྲོ་དཧའི་མིང་ཡིག་དང་པོ་ཐིག་ལེས་བརྒྱན་པ་ལས། རྡོ་རྗེ་ལ་སོགས་པའི་
ཕྱག་མཚན་བཅུ་དྲུག་བཛྲ་ཀྲོ་དཧའི་མིང་ཡིག་དང་པོ་ཐིག་ལེས་བརྒྱན་པ་ལས། ཁྲོ་བོ་བཅུ་དྲུག་ཏུ་གྱུར། བཛྲ་ཀྲོ་དྷ་ཐུགས་ཀ་ནས་ཕྱུང་དཀྱིལ་འཁོར་ཕྱི་མའི་སྒོ་བཞིའི་གདན་ལ་འཁོད་པ་ནི། ཤར་སྒོར་ཁོར་བོ་འཇིག་རྟེན་གསུམ་སྣང། དེའི་གཡས་
སུ་བདུད་རྩི་འཁྱིལ་པ། གཡོན་དུ་དུས་ཀྱི་སྲིན་མོ། རྒྱབ་ཏུ་དུས་ཀྱི་ལྕགས་ཀྱུ་མ། ལྷོ་སྒོར་ཁྲོ་བོ་འཇིག་རྟེན་གསུམ་འདུལ། གཡས་སུ་དབྱུག་སྔོན་ཅན། གཡོན་དུ་དུས་ཀྱི་དབྱུག་པ་མ། རྒྱབ་ཏུ་དུས་ཀྱི་ཞགས་པ་མ། ནུབ་སྒོར་ཁྲོ་བོ་འཇིག་
རྟེན་གསུམ་འཆིང། གཡས་སུ་མི་གཡོ་བ། གཡོན་དུ་དུས་ཀྱི་མཚན་མོ། །རྒྱབ་ཏུ་དུས་ཀྱི་ལྕགས་སྒྲོག་མ། བྱང་སྒོར་ཁྲོ་བོ་འཇིག་རྟེན་གསུམ་འཇིག། གཡས་སུ་རྟ་མགྲིན། གཡོན་དུ་དུས་ཀྱི་གནོད་སྦྱིན་མོ། རྒྱབ་ཏུ་དུས་ཀྱི་དྲིལ་བུ་མ་
ཐམས་ཅད་ཀྱང་སྐུ་མདོག་མ་ངེས་པའམ་ཕྱོགས་མདོག་དབུ་དང་ཕྱག་མཐའ་ཡས་པ། ཕྱག་གཡས་པ་རྣམས་ཀྱིས་མཚོན་ཆ་སྣ་ཚོགས་འཛིན་ཅིང། གཡོན་པ་རྣམས་ཀྱིས་མགོ་ཐོད་ཤས་གང་བ་དང། མ་རུངས་པའི་རྒྱུ་མ་དྲངས་ཏེ་ཞལ་

[015A]༄༅། །དུ་གསོལ་བ། སྤྲུལ་དང་མི་སྡུག་པའི་རྒྱན་གྱིས་བརྒྱན་ཅིང་སྟག་གི་པགས་པས་སྨད་དཀྲིས་པ། གཡོན་བརྐྱང་གི་སྟབས་ཀྱིས་མ་རུངས་པའི་སྙིང་གར་མནན་པ། ཁྱད་པར་ལྕགས་ཀྱུ་མ་ལ་སོགས་པ་བཞི་རང་མིང་གི་མཚན་
མ་ལྕགས་ཀྱུ་ལ་སོགས་པ་འཛིན་པ། ལྷ་ཐམས་ཅད་ཀྱི་སྤྱི་བོར་ཨོཾ་དཀར་པོ་མགྲིན་པར་ཨཱ་དམར་པོ། ཐུགས་གར་ཧཱུཾ་སྔོན་པོ། ལྷ་རང་རང་གི་ཐུགས་ཀར་ཟླ་བའི་སྟེང་དུ་ཨོཾ་ལ་སོགས་པའི་རང་རང་གི་ས་བོན་གྱིས་མཚན་པ། དེ་རྣམས་ལས་འོད་
ཟེར་འཕྲོས་པས། བཅོམ་ལྡན་འདས་ཀུན་རིག་གི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔས་བསྐོར་བ་ནམ་མཁར་སྤྱན་དྲངས། རྡོ་རྗེ་ཁུ་ཚུར་གཉིས་ཀྱི་མཛུབ་མོ་ལྕགས་ཀྱུ་ལྟར་བྱས་ལ། ལག་ངར་གཉིས་བསྣོལ་ཏེ་གུང་མོ་དང་མཐེ་བོང་
གཉིས་ཀྱིས་སེ་གོལ་བརྡེབ་པ་རྡོ་རྗེ་བསྡུ་བའི་ཕྱག་རྒྱ་བྱས་ལ། བཛྲ་ས་མཱ་ཛཿ་མ་ལུས་སེམས་ཅན་ཀུན་གྱི་མགོན་གྱུར་ཅིང། །བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་གྱུར་པའི། །བཅོམ་
ལྡན་འཁོར་བཅས་གནས་འདིར་གཤེགས་སུ་གསོལ། །ཞེས་སྤྱན་འདྲེན་བསྡུས་པའམ། ཡང་ན། བཅོམ་ལྡན་བསྐལ་པ་གྲངས་མེད་དུ་མ་རུ། །འགྲོ་ལ་བརྩེ་ཕྱིར་ཐུགས་རྗེས་རྣམ་སྦྱངས་ཤིང། །སྨོན་ལམ་རྒྱ་ཆེན་དགོངས་པ་ཡོངས་རྫོགས་
པ། །ཁྱེད་བཞེད་འགྲོ་དོན་མཛད་དུས་འདི་ལགས་ན། །དེ་ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས། །རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང། མཐའ་ཡས་སེམས་ཅན་ཚོགས་རྣམས་བསྒྲལ་བའི་ཕྱིར། །ཡོངས་དག་འཁོར་དང་བཅས་

[015B] ཤེགས་སུ་གསོལ། །ཞེས་པ་དང་ཡང་སྤྲོ་ན། ཆོས་རྣམས་ཀུན་གྱི་དབང་ཕྱུག་གཙོ། །བཅོ་མ་གསེར་གྱི་མདོག་འདྲ་ཞིང། །ཉི་མ་ལས་ལྷག་གཟི་བརྗིད་ཆེ། །དད་པས་སྤྱན་ནི་དྲང་བར་བགྱི། །ཞི་ཞིང་ཐུགས་རྗེ་ཆེ་ལྡན་པ། །དུལ་ཞིང་བསམ་གཏན་
ས་ལ་བཞུགས། །ཆོས་རྣམས་ཡེ་ཤེས་ཆགས་བྲལ་བ། །ཀུན་ཏུ་མི་བཟད་ནུས་པར་ལྡན། །ཚུར་སྤྱོན་ཚུར་སྤྱོན་ཞི་བདག་ལྷ། །ཐུབ་པའི་སྐྱེས་མཆོག་ཐམས་ཅད་མཁྱེན། །ཤིན་ཏུ་ལེགས་བྱས་གཟུགས་བརྙན་ནི། །མཆོད་པས་འདིར་ནི་
གཤེགས་སུ་གསོལ། །འདིར་ནི་གཟུགས་དང་ལྷན་ཅིག་ཏུ། །འགྲོ་བའི་དོན་དུ་བཞུགས་ནས་ཀྱང། །ནད་མེད་ཚེ་དང་དབང་ཕྱུག་དང། །མཆོག་རྣམས་ལེགས་པར་བསྟལ་དུ་གསོལ། །ཛཿ་ཧཱུཾ་བཾ་ཧོཿ་མཧཱ་ཀ་རུ་ཎི་ཀཱ་ཨཱདྨཀ་ཨེ་ཧྱེ་ཧི། ཞེས་སྤྱན་དྲངས་
ལ། བཅོམ་ལྡན་འདིར་ནི་བྱོན་པ་ལེགས། །བདག་ཅག་བསོད་ནམས་བསྐལ་བར་ལྡན། །བདག་གི་མཆོད་ཡོན་བཞེས་ནས་ཀྱང། །ཐུགས་ལ་དགོངས་ཤིག་གནང་བར་མཛོད། །བདེ་བར་གཤེགས་སོ་བཅོམ་ལྡན་འདས། །ཚུར་གཤེགས་འདིར་
ནི་བཞུགས་སུ་གསོལ། །བདག་གི་མཆོད་ཡོན་བཞེས་ནས་ཀྱང། །འདི་ཉིད་དུ་ནི་བཞུགས་སུ་གསོལ། །ཨོཾ་སརྦྦ་ཏ་ཐཱ་ག་ཏ་ག་ག་ན་ས་མ་ཡེ་སཱ་ཧཱ། ཞེས་མཆོད་ཡོན་དབུལ། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་
ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བགྱིའོ། །ཨོཾ་སརྦྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཧཱུཾ། ཞེས་ཁྲུས་གསོལ། བདག་དང་འགྲོ་ལ་ཐུགས་བརྩེའི་ཕྱིར། །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་
[016A]༄༅། །བགྱིད་ན། །དེ་སྲིད་བཅོམ་ལྡན་བཞུགས་སུ་གསོལ། །ཨོཾ་ཀ་མ་ལ་ཡེ་སྟྭཾ། ཞེས་གདན་དབུལ། ཨོཾ་བཛྲ་པུཥྤེ་ཨཱ་འུཾ།    ༈   ་ ཨོཾ་བྫྲེ་ཡཀྵ་ཧཱུཾ་ཟེས་རྡོ་རྗེ་གནོད་སྦྱིན་གྱི་ལས་རྒྱས་ཕྱི་འབྲང་གིབྒེགྶ་བསྐྲད། ཨོཾ་བཛྲ་རཀྵ་ཧཾ། རྡོ་རྗེ་སྲུང་བའི་ལས་རྒྱ་སྲུང་བ་་ཨོཨོ་ཨརྒྷཾ་པྲ་ཏཱི་ཙྪ་སཱཧཱ། ཞེས་པས་མཆོད་ཡོན་དབུལ། ཕྱག་འཚལ་བའམ་མཉམ་པའི་ཐལ་མོ་དཔྲལ་བར་སྦྱར་ལ། ཨོཾ་སརྦ་བིད་ཨོཾ། མཉམ་པའི་ཕྱག་རྒྱ་མགྲིན་པར་བཞག་ལ། ཨོཾ་སརྦྦ་བིད་ཨཱ་རྡོ་རྗེ་ཐལ་མོ་སྦྱར་ནས་བརྐྱང་གུང་
མོ་གཉིས་དང་ཐ་མ་བཞི་སྦྱར་ནས་སྙིང་གར་བཞག་ལ། ཨོཾ་སརྦྦ་བིད་ཧཱུཾ། ཞེས་གནས་གསུམ་བྱིན་གྱིས་བརླབ་བོ། །དེ་ནས་ཕྱག་རྒྱ་བཞིས་རྒྱས་གདབ་པའི་དང་པོ་དམ་རྒྱ་ནི། ས་མ་ཡ་སྟྭཾ། ཞེས་པས་ལག་པ་བྱིན་གྱིས་བརླབས་ཏེ། རྡོ་རྗེ་བསྡམས་
པ་བཅིངས་ལ། བཛྲ་ཌིཥྚི་མ་ཊ། ཞེས་པས་མིག་གཉིས་བྱིན་གྱིས་བརླབ། ལག་པ་གཡོན་ཐལ་མོ་གན་རྒྱལ་དུ་བཞག་ལ་དེའི་སྟེང་དུ་གཡས་པའང་དེ་བཞིན་དུ་བཞག་སྟེ་མཐེ་བོང་གཉིས་ལྟོ་སྤྲད་ལ་ཞི་བའི་ལྟ་བས་ལྟ་བ་ནི་ཏིང་ངེ་འཛིན་གྱི་ཕྱག་རྒྱ་
སྟེ་རྣམ་སྣང་གི་དམ་རྒྱ་བཅིངས་ལ། ཨོཾ་སརྦྦ་བིད་ཏྲི་ཤྱ། ཞེས་ཡེ་ཤེས་པ་ལ་བལྟ། ཛཿ་ཧཱུཾ་བཾ་ཧོཿ་དགུག་གཞུག་བཅིང་དབང་དུ་བྱ། ས་མ་ཡ་སྟྭཾ། རྒྱབ་ཏུ་ཉི་མའི་དཀྱིལ་འཁོར་བསྐྱེད། ས་མ་ཡ་སྟྭཾ། ཨ་ཧཾ། རང་དང་གཉིས་སུ་མེད་པའི་

[016B] སརྦྦ་བིད། ཞེས་པའི་སྙིང་པོ་ལན་གསུམ་བརྗོད། ཨོཾ་སརྦྦ་བིད་སརྦ་ཨཱ་ཝ་ར་ཎཱ་བི་ཤོ་དྷ་ནེ་ཧ་ན་ཧཱུཾ་ཕཊ། གཙོ་བོའི་སྔགས་ཀྱང་ལན་གསུམ་བརྗོད་དོ། །དེ་བཞིན་དུ་ས་མ་ཡ་སྟྭཾ། ནས་སྙིང་པོ་ལན་གསུམ་བརྗོད་པ་སྔར་བཞིན་བྱས་ལ། རྡོ་རྗེ་
བསྡམས་པ་ལས་མཐེ་བོང་དང་མཐེའུ་ཆུང་གཉིས་བརྐྱང་མཛུབ་མོ་དང་སྲིན་ལག་གཉིས་པདྨ་འདྲ་བར་བཀུག་པ་སྦྱོང་རྒྱལ་གྱི་ཕྱག་རྒྱ་དང། ཨོཾ་སརྦྦ་བིད་ཧཱུཾ། དེ་ཉིད་ལས་མཛུབ་མོ་དང་སྲིན་ལག་གཉིས་རིན་པོ་ཆེ་འདྲ་བར་བྱས་པ་རྒྱལ་མཆོག་རིན་ཆེན་
གྱི་ཕྱག་རྒྱ་དང། ཨོཾ་སརྦྦ་བིད་ཕཊ། མཐེའུ་ཆུང་དང་མཐེ་བོང་གཉིས་སོ་སོར་མཉམ་ལ་ལྷག་མ་རྣམས་བརྐྱང་པ་ཤཱཀྱ་རིགས་དབང་གི་ཕྱག་རྒྱ་དང། ཨོཾ་སརྦྦ་བིད་ཨཱ་ལག་པ་གཡོན་པས་དེ་བཞིན་དུ་བསྒྱུར་ཞིང་བྱ་བ་མེ་ཏོག་ཆེར་རྒྱས་ཀྱི་ཕྱག་རྒྱ་དང་
ཨོཾ་སརྦྦ་བིད་ཏྲཊ། དེ་བཞིན་དུ། སུ་ར་ཏ་སྟྭཾ། བཛྲ་ཌིཥྚི་མ་ཊ། བུདྡྷ་ལོ་ཙ་ནི་ཏྲི་ཤྱ། ཛཿ་ཧཱུཾ་བཾ་ཧོཿ་ས་མ་ཡ་སྟྭཾ། ཞེས་རྒྱབ་ཏུ་ཟླ་བའི་རྒྱབ་ཡོལ་བསྐྱེད། ས་མ་ཡ་སྟྭཾ། ཨ་ཧཾ་བུདྡྷ་ལོ་ཙ་ནེ། ཞེས་སྙིང་པོ་ལན་གསུམ། ཨོཾ་བུདྡྷ་ལོ་ཙ་ནེ་ཧཱུཾ། ཞེས་སྔགས་
ལན་གསུམ་བརྗོད། དེ་བཞིན་དུ་མཱ་མ་ཀཱི་ནས་ཁྲོ་བོ་བཅུ་དྲུག་གི་བར་ལ་སྦྱར་ཏེ། ཁྱད་པར་ནི། བཛྲ་མཱ་མ་ཀཱི། བཛྲ་པཎྜ་རེ་བཛྲ་ཏཱ་རོ་ཞེས་སོགས་རང་རང་གི་སྙིང་པོ་ལ་ཏྲི་ཤྱ་གདགས། ཨ་ཧཾ་གི་མཇུག་ཏུ་རང་རང་གི་སྙིང་པོ་དང་སྔགས་ལན་གསུམ་
གསུམ་བརྗོད་དོ། །རྡོ་རྗེ་སེམས་དཔའ་ནས་འབེབས་པའི་བར་གྱི་སྔར་བཤད་པའི་འབྱིན་སྔགས་རྣམས་ཀྱི་མགོར་ཨོཾ་དང་མཐར་ས་བོན་མེད་པ་སྙིང་པོ་དང། ཡོད་པ་ནི་དེ་རྣམས་ཀྱི་སྔགས་སོ། །མགྲོན་ཐབས་པ་རྣམས་ཀྱི་ནི་སྔར་བཤད་པའི་ཀལྤ་བྷ་དྲ་

[017A]༄༅། །སོགས་ཀྱི་མིང་ཡིག་ནི་སྙིང་པོ་ཡིན་ལ། སྔགས་ནི་བསྐལ་བཟང་རྣམས་ཀྱི་ནི་རང་གི་འབྱིན་སྔགས་ཡིན་ལ། གཞན་རྣམས་ཀྱི་ནི་རྩ་རིག་ཡིན་ནོ། །ལག་པ་ཐལ་མོ་ཁོང་སྟོང་དུ་སྦྱར་ལ་མཛུབ་མོ་གཉིས་གདུ་བུར་
བྱས་ཏེ་མཐེ་བོའི་རྩེ་མོར་མིག་གི་ཚུལ་དུ་བྱས་པ་ནི་སྤྱན་གྱི་དམ་རྒྱའོ། །རྡོ་རྗེ་བསྡམས་པ་ལས་གུང་མོ་གཉིས་བསྒྲེང་བའི་ཚིགས་གསུམ་པར་མཛུབ་མོ་གཉིས་རྡོ་རྗེའི་ཚུལ་དུ་བཟུང་བ་ནི་མཱ་མ་ཀཱིའོ། །ཐལ་མོ་གཉིས་ཁོང་སྟོང་དུ་སྦྱར་ཏེ་པདྨ་ཁ་བྱེ་བའི་ཚུལ་
དུ་བྱས་པ་ནི་གོས་དཀར་མོའི་འོ། །ཐལ་མོ་ཁོང་སྟོང་དུ་སྦྱར་བ་ལས་མཛུབ་མོ་གཉིས་བཀུག་པས་གུང་མོའི་སེན་མོ་མནན་ཏེ་མཐེ་བོང་གཉིས་དབུས་སུ་བཞག་ནས་ཅུང་ཟད་བཀུག་པ་ནི་སྒྲོལ་མའི་འོ། །རྡོ་རྗེ་བསྡམས་པ་ལས་མཛུབ་མོ་གཉིས་བརྐྱང་
སྟེ་རྡོ་རྗེ་འདྲ་བར་བྱས་པ་རྡོར་སེམས་ཀྱི་དང། དེ་ཉིད་ལས་མཛུབ་མོ་གཡས་པ་བཀུག་པ་རྒྱལ་པོའི་དང། དེ་ཉིད་ལས་མེ་ཏོག་འདྲ་བར་བྱས་པ་ཆགས་པའི་དང། དེ་ཉིད་ལས་སླར་བཀུག་སྟེ་མཐེ་བོང་ལ་མཛུབ་མོ་གཉིས་རྩེ་སྤྲད་པ་ལེགས་པའི་དང་
དེ་ཉིད་ལས་ཚིགས་བར་མ་བཅག་པ་རིན་ཆེན་གྱི་དང། དེ་ཉིད་ལས་སོར་མོ་རྣམས་འོད་ཟེར་འདྲ་བར་བཀྱེད་པ་གཟི་བརྗིད་ཀྱི་དང། དེ་ཉིད་སྤྱི་བོར་བཞག་པ་རྒྱལ་མཚན་གྱི་དང། དེ་ཉིད་ཁའི་མདུན་དུ་བཞག་པ་བཞད་པའི་དང། དེ་ཉིད་ལས་པདྨ་
འདྲ་བར་བྱས་པ་ཆོས་ཀྱི་དང། དེ་ཉིད་ལས་རྩེ་མོ་ཡིད་ཙམ་བཀུག་པ་རྣོན་པོའི་དང། དེ་ཉིད་ལས་གདུ་བུ་འདྲ་བར་བྱས་པ་རྒྱུའི་དང། དེ་ཉིད་ལས་པདྨའི་འདབ་མ་འདྲ་བར་བྱས་པ་སྨྲ་བའི་དང། དེ་ཉིད་ལས་རྩེ་མོ་ཡིད་ཙམ་བཀྱེད་པ་ལས་ཀྱི་དང་

[017B] དེ་ཉིད་ལས་རྩེ་མོ་གཉིས་སླར་བཀུག་པ་གནོད་སྦྱིན་གྱི་དང། དེ་ཉིད་ལས་དམ་དུ་བཀུག་པ་ཁུ་ཚུར་གྱི་དང། སྙིང་གར་རྡོ་རྗེ་བསྡམས་པ་ལས་མཐེ་བོང་གཉིས་བསྙམས་ཏེ་གཤིབས་ནས་བཞག་པ་སྒེག་མོའི་
དང། རྡོ་རྗེ་བསྡམས་པ་རབ་ཏུ་བརྐྱང་ལ་ཕྲེང་བ་འཆིང་བའི་ཚུལ་དུ་བྱས་པ་ཕྲེང་བ་མའི་དང། རྡོ་རྗེ་བསྡམས་པ་ལས་བྱུང་བའི་རྡོ་རྗེ་ཐལ་མོས་ཚིག་འབྱིན་པའི་ཚུལ་དུ་ཁ་ནས་གྱེན་དུ་འབྱུང་བ་ལྟར་བྱེད་པ་གླུ་མའི་དང། བསྡམས་པ་ལས་བྱུང་བའི་གར་བྱས་
ལ་ཐལ་མོ་སྦྱར་བ་སྤྱི་བོར་བཞག་པ་གར་མའི་དང། བསྡམས་པ་ཉིད་ཐུར་དུ་ལྡུགས་པའི་ཚུལ་གྱིས་མདུན་དུ་བཞག་པ་བདུག་པ་མའི་དང། དེ་ཉིད་གྱེན་དུ་བཀྱེད་པ་མེ་ཏོག་མའི་དང། མདུན་དུ་མཐེ་བོང་བསྙམས་ཏེ་བསྐོར་བ་མར་མེ་མའི་དང། དེ་ཉིད་
ལས་དྲི་བྱུག་པ་ལྟར་བྱས་པ་དྲིའི་དང། དེ་ཉིད་ལས་མཛུབ་མོ་གཉིས་བཀུག་པ་ལྕགས་ཀྱུའི་དང། དེ་ཉིད་ལས་རྩེ་མོ་གཉིས་སྤྲད་པ་ཞགས་པའི་དང། དེ་ཉིད་ལས་གཅིག་ལ་གཅིག་མདུད་པ་ལྕགས་སྒྲོག་གི་དང། དེ་ཉིད་ལས་མཐེ་བོང་གཉིས་ནང་དུ་
བཀུག་སྟེ་བསྐྱོད་པ་འབེབས་པའི་དང། གཡོན་པ་དེ་བཞིན་གཤེགས་པའི་ཁུ་ཚུར་བཀན་ལ། གཡས་པའི་མཐེབ་མཛུབ་གཉིས་ཀྱིས་མཐེའུ་ཆུང་ནས་བརྩམས་ཏེ་ཕྱེ་ལ་ཐལ་མོ་ཁོང་སྟོང་དུ་བྱས་པ་ནི་སྐལ་བཟང་རྣམས་ཀྱི་དང། ལག་པ་གཉིས་
ཐལ་མོ་སྦྱར་བའི་སོར་མོ་ཀུན་གྱིས་ཀུན་ནས་གང་བའི་བང་མཛོད་ལྟར་གནས་པ་ལས། ལག་པ་གཉིས་བཀྱེད་ནས་མཐེ་བོང་མཐེའུ་ཆུང་རྩེ་སྤྲད་དེ་སོར་མོ་རྣམས་བརྐྱང་པ་ཉན་ཐོས་ཀྱི་དང། ལག་པ་གཉིས་ཐལ་མོ་སྦྱར་ནས་སོར་མོའི་རྩེ་མོ་རིམ་པ་

[018A]༄༅། །བཞིན་མཚན་མ་བསྡུས་ནས་ཁ་སྦྱོར་དུ་བྱས་ཏེ་མཐེ་བོང་གཉིས་བསྒྲེངས་ནས་བསྐུམ་པ་རང་རྒྱལ་གྱི་དང། རྡོ་རྗེ་བསྡམས་པ་ནང་དུ་བཅིངས་ཏེ་གུང་མོ་གཉིས་རྩེ་སྤྲད་ལ་བརྐྱང་ཐ་མ་བཞི་སོ་སོར་བསྒྲེང་བ་ཁྲོ་བའི་དམ་
རྒྱའོ། །ལྷ་ཐམས་ཅད་ཀྱི་ཐུགས་ཀར་ཟླ་བའི་སྟེང་དུ་ཧཱུཾ་ལས་རྡོ་རྗེ་རྩེ་ལྔ་པ་ཐོག་མཐའ་མེད་པའི་ཆོས་ཉིད་ཀྱི་ངོ་བོས་མཚན་པར་གྱུར། ཆོས་རྒྱ་ནི། ལྷ་ཐམས་ཅད་ཀྱི་ལྐོག་མར་ཧྲཱི་ལས་པདྨ་དམར་པོ་འདབ་མ་བརྒྱད་པའི་ལྕེའི་འདབ་མར་ཨཱ་ལས་
ཟླ་བའི་སྟེང་དུ་ཧཱུཾ་ལས་རྡོ་རྗེ་དཀར་པོ་རྩེ་ལྔ་པ་མཚུར་ཉལ་བས་མཚན་པར་བསམས་ལ། ཨོཾ་བཛྲ་ཛི་ཧཱ། ཞེས་པས་ལྕེ་བྱིན་གྱིས་བརླབས་ཏེ་ལུས་ཀྱིས་ལྷ་སོ་སོའི་ཕྱག་ཆེན་བཅིང་བའམ་ཡང་ན་ཏིང་ངེ་འཛིན་གྱི་ཕྱག་རྒྱ་བྱས་ལ་ངག་ཏུ་ལྷ་སོ་སོའི་
སྔགས་བརྗོད། ཡིད་ཀྱིས་རྡོ་རྗེའི་ལྟེ་བ་ལ་ལྷ་རང་རང་གི་སྔགས་ཀྱིས་མཚན་པར་གྱུར་པར་བསམ་མོ། །ལས་རྒྱ་ནི། གར་དང་གླུ་དང་རོ་དང་ཟས། །སྤྱོད་ལམ་ལ་སོགས་བདེ་བ་རྣམས། །སངས་རྒྱས་རྣམས་ལ་ཕུལ་ན་ནི། །ལས་ཀྱི་ཕྱག་རྒྱ་དབང་
དུ་གྱུར། ཞེས་བརྗོད་ཅིང་རྡོ་རྗེ་ཁུ་ཚུར་གཉིས་ལས་བྱུང་བའི་གར་གྱི་ཁྱམས་བྱས་ལ། ལྷ་སོ་སོའི་སྙིང་པོ། སརྦྦ་བིད། ཅེས་སོགས་བརྗོད་དོ། །གཡོན་ལྟེ་བར་ཏིང་ངེ་འཛིན་གྱི་ཕྱག་རྒྱ་དང་གཡས་སྙིང་གར་རྡོ་རྗེ་འཛིན་པའི་ཚུལ་ནི་རྣམ་སྣང་
གི་དང། གཡས་རིམ་པ་བཞིན་ས་གནོན། མཆོག་སྦྱིན། ཏིང་ངེ་འཛིན། མི་འཇིགས་པའི་ཕྱག་རྒྱ་དང། གཡོན་རྡོ་རྗེ་ཁུ་ཚུར་གྱིས་ཆོས་གོས་ཀྱི་གྲྭ་འཛིན་པའི་ཚུལ་དུ་སྙིང་གར་བཞག་པ་ནི་དེ་བཞིན་གཤེགས་པ་བཞིའི་དང་

[018B] །གཡོན་པའི་རྡོ་རྗེ་ཁུ་ཚུར་ཁ་ནང་དུ་བལྟས་ལ་དཀུར་བཞག་གཡས་པའི་ཁུ་ཚུར་བཀན་ཏེ་གྱེན་དུ་གཏོད་པའི་ཚུལ་གྱིས་སྙིང་གར་བཞག་པ་རྡོར་སེམས་ཀྱི་དང། གཡས་
པའི་རྡོ་རྗེ་ཁུ་ཚུར་སྙིང་གའི་མདུན་དུ་བཞག་དེའི་ཡང་མདུན་དུ་གཡོན་པའི་རྡོ་རྗེ་ཁུ་ཚུར་བཞག་ནས་ལྕགས་ཀྱུ་འཛིན་པ་ལྟར་བྱེད་པ་རྒྱལ་པོའི་དང། གཡོན་པའི་རྡོ་རྗེ་ཁུ་ཚུར་སྙིང་གར་བཀན་ཏེ་བཞག་པའི་སྟེང་དུ་གཡས་པ་ཁ་བུབ་ཏུ་བཞག་སྟེ། ཡང་
གཡས་པའི་རྡོ་རྗེ་ཁུ་ཚུར་གྱིས་མདའ་འདྲེན་པའི་ཚུལ་གྱིས་རྣ་བ་ལ་ཐུག་གི་བར་དུ་གཞུ་འགེངས་པ་ལྟར་བྱས་ནས་མདའ་འཕེན་པའི་ཚུལ་དུ་བྱེད་པ་ནི་ཆགས་པའི་དང། རྡོ་རྗེ་ཁུ་ཚུར་གཉིས་གཅིག་ཏུ་བྱས་ནས་སྙིང་གར་བཞག་སྟེ་མཐེབ་མཛུབ་ཀྱིས་
སེ་གོལ་བརྡེབ་པ་ལེགས་སོ་སྦྱིན་པའི་ཚུལ་ནི་ལེགས་པའི་དང། རྡོ་རྗེ་ཁུ་ཚུར་གཉིས་དབང་བསྐུར་བའི་གནས་མཛོད་སྤུར་བཞག་པ་རིན་ཆེན་གྱི་དང། རྡོ་རྗེ་ཁུ་ཚུར་གཉིས་སྙིང་གར་གཡས་སྐོར་དུ་ཟླུམ་པོར་བསྐོར་བ་གཟི་བརྗིད་ཀྱི་དང། གཡོན་པའི་རྡོ་
རྗེ་ཁུ་ཚུར་ལ་གཡས་པའི་རྡོ་རྗེ་ཁུ་ཚུར་གྱི་གྲུ་མོ་བཙུགས་པ་ནི་རྒྱལ་མཚན་གྱི་དང། རྡོ་རྗེ་ཁུ་ཚུར་གཉིས་རྒོད་པའི་ཚུལ་དུ་སྒེག་པ་དང་བཅས་པས་ཡོངས་སུ་བསྐོར་ནས་ཁའི་གྲྭ་གཉིས་སུ་བཞག་པ་ནི་བཞད་པའི་དང། གཡོན་པའི་རྡོ་རྗེ་ཁུ་ཚུར་
པདྨར་བསམས་ལ་སྙིང་ཁར་བཞག་གཡས་པའི་རྡོ་རྗེ་ཁུ་ཚུར་གྱི་མཐེབ་མཛུབ་ཀྱིས་པདྨ་ཁ་འབྱེད་པའི་ཚུལ་དུ་མཐེའུ་ཆུང་ནས་རིམ་པ་བཞིན་འབྱེད་པ་ནི་ཆོས་ཀྱི་དང། གཡོན་པའི་རྡོ་ཁུ་ཚུར་སྙིང་གར་བཞག་ལ་གཡས་རྡོ་རྗེ་ཁུ་ཚུར་གྱིས་རལ་གྲི་འདེབས་པའི་

[019A]༄༅། །ཚུལ་དུ་བྱེད་པ་ནི་རྣོན་པོའི་དང། རྡོ་རྗེ་ཁུ་ཚུར་གཉིས་མགལ་མེའི་འཁོར་ལོ་ལྟར་གཡས་ཕྱོགས་ནས་ལུས་ཀྱི་ཕྱི་རོལ་ཏུ་བསྐོར་བ་ནི་རྒྱུའི་དང། རྡོ་རྗེ་ཁུ་ཚུར་གཉིས་ཁ་ནས་ཚིག་དབྱུང་བའི་ཚུལ་གྱིས་གྱེན་དུ་བཏེག་པ་ནི་སྨྲ་བའི་དང་
རྡོ་རྗེ་ཁུ་ཚུར་གཉིས་ཀྱི་སོར་མོ་རྣམས་རིམ་གྱིས་དགྲོལ་བ་ལས་བྱུང་བའི་ཐལ་མོ་སྦྱར་བ་འགྲམ་པ་གཉིས་དང་སྤྱི་བོར་བཞག་པ་ནི་ལས་ཀྱི་དང། རྡོ་རྗེ་ཁུ་ཚུར་གཉིས་ཀྱིས་སྔར་གོ་བགོ་བར་བཤད་པ་ལྟར་བྱས་ནས་མཐར་གོ་བསྐོན་པའི་ཚུལ་
དུ་བྱས་པ་ནི་སྲུང་བའི་དང། རྡོ་རྗེ་ཁུ་ཚུར་གཉིས་ཀྱི་མཐེའུ་ཆུང་བརྐྱང་ནས་བཀུག་པ་མཆེ་བའི་རྩེ་མོ་ལྟར་བྱས་ཏེ་ཁའི་གྲྭ་གཉི་  ྾ ་པ་ནི་གནོ་་  ྾ 
[021A]༄༅། །ཡོན་ཏན་མཐའ་ཡས་དངོས་གྲུབ་ཐམས་ཅད་སྦྱིན་མཛད་པ། །དྲི་མེད་མི་གཡོ་མཉམ་མེད་དམ་པའི་མཆོག་ཆོས་ཅན། །ཡོན་ཏན་ཤིན་ཏུ་ཕྲ་བའི་ཆ་ལའང་ཚད་མེད་དེ། །དཔེ་ནི་ནམ་མཁའ་དང་ཡང་བསྒྲུན་དུ་ཡོད་མ་ཡིན། །དངོས་གྲུབ་མཐའ་ཡས་མཉམ་
མེད་དཔེ་དང་བྲལ་བ་རྣམས། །སེམས་ཅན་ཁམས་ལ་དངོས་གྲུབ་མཆོག་རྣམས་ངེས་པར་སྩོལ། །རྟག་ཏུ་དྲི་མ་མེད་པ་ཐུགས་རྗེའི་ཤུགས་ལས་བྱུང། །སྨོན་ལམ་གྲུབ་པ་འགག་པ་མེད་པའི་ཆོས་ཉིད་ཅན། །འགྲོ་བའི་དོན་གྲུབ་རབ་ཏུ་བརྩོན་པ་མཐའ་ཡས་
པ། །ཐུགས་རྗེ་ཆེན་པོའི་བདག་ཉིད་རྟག་ཏུ་རྣམ་པར་སྣང། །ཚད་མེད་ཚད་དང་བྲལ་བ་ཤིན་ཏུ་རྫོགས་པ་ཡི། །བདེ་བར་གཤེགས་པའི་གོ་འཕང་དམ་པ་བརྙེས་གྱུར་ཀྱང། །ཁམས་གསུམ་རྣམས་ལ་དངོས་གྲུབ་མཆོག་སྩོལ་མཛད་པ་ཡི། །ཐུགས་
རྗེའི་སྤྱོད་པ་མི་གཡོ་འགག་པར་ཡོངས་མི་འགྱུར། །ཨེ་མ་ཧོ་ཤིན་ཏུ་བཟང་པོའི་ཆོས་ཉིད་མཆོག་དང་ལྡན། །མཆོག་སྦྱིན་རྣམས་ཀྱི་ནང་ནས་གོ་འཕང་མཆོག་བརྙེས་པ། །ཁམས་གསུམ་ཀུན་ལ་རྟག་ཏུ་དངོས་གྲུབ་མཆོག་སྩོལ་མཛད། །མགོན་པོ་
དུས་གསུམ་སྒྲིབ་པ་མེད་པར་རབ་མཁྱེན་པས། །དམ་ཚིག་མཆོག་གསུམ་དངོས་གྲུབ་དམ་པ་བདག་ལ་སྩོལ། །འདི་དེ་སངས་རྒྱས་ཐམས་ཅད་ཀྱི། །ཡང་དག་ཡོན་ཏན་རྒྱས་པ་སྟེ། །ལན་ཅིག་ཙམ་ཞིག་བརྗོད་པས་ཀྱང། །གསང་སྔགས་ཐམས་ཅད་
འགྲུབ་པར་འགྱུར། ཞེས་པས་བསྟོད་དོ། །དེ་ནས་ལྷ་བསྒོམ་པ་ལ། རྣམ་པ་ལ་བསླབ་ཚུལ་ནི། རང་ལྷ་གང་དུ་བསྒོམ་པ་དེའི་སྐུའི་རྣམ་པ་རགས་པ་ཚང་བ་ཞིག་གསལ་བཏབ་ལ་དེ་ལ་བྱིང་རྒོད་དང་བྲལ་བར་བྱས་ཏེ་སེམས་བཟུང། གསལ་

[021B] དེ་མི་གསལ་ན་སྔར་བཞིན་སྤྱི་ལ་སེམས་བཟུང་ཞིང། གང་གསལ་བཏབ་པ་ལས་གཞན་པའི་དམིགས་པ་གང་ཤར་ཡང་དེའི་རྗེས་སུ་མི་འབྲང་བར་སྔར་གྱི་དམིགས་པ་
ཉིད་བསྐྱང། ལྷ་གཅིག་གི་སྐུའི་ཆ་ཕྲ་རགས་ན་བཟའ་རྒྱན་དང་བཅས་པ་ལ་གསལ་སྣང་ཐོབ་ནས་སེམས་གནས་པ་རྙེད་པ་ན། ལྷ་གཉིས་པ་དང་སྦྲེལ་བ་སོགས་ཇེ་མང་ཇེ་མང་ལ་བཏང་ནས་མཐར་རྟེན་དང་བརྟེན་པའི་དཀྱིལ་འཁོར་གྱི་ཕྲ་རགས་ཐམས་ཅད་ལ་
མངོན་སུམ་དུ་མཐོང་བ་འདྲ་བའི་གསལ་སྣང་རྙེད་རྙེད་དུ་སྦྱང་ངོ། །ང་རྒྱལ་ལ་བསླབ་ཚུལ་ནི། རང་ལྷ་གང་དུ་བསྒོམ་པ་དེ་དངོས་ཡིན་སྙམ་པའི་ངེས་པ་ཤུགས་ཅན་ཞིག་བསྐྱེད་པ་དང། ངེས་པ་དེ་ཉིད་ལ་རྩེ་གཅིག་ཏུ་གནས་ཏེ་ཇི་སྲིད་ང་རྒྱལ་འགྱུར་བའི་ཏིང་
ངེ་འཛིན་རྙེད་རྙེད་དུ་སྦྱང་བ་གཉིས་ནི་གསལ་བ་ལ་སློབ་ཚུལ་ལོ། །དེ་ནས་དམིགས་པ་ལྷའི་འཁོར་ལོ་ལ་དམིགས་ནས་རྣམ་པ་རང་བཞིན་མེད་པར་ངེས་པའི་སྟོང་པ་ཉིད་སྒོམ་ཚུལ་ནི། ཟབ་གསལ་གཉིས་མེད་ཀྱི་ལམ་འདི་བྱང་ཆུབ་ཏུ་བགྲོད་པའི་གནད་ཆེ་
ཤོས་ཤིག་ཡིན་མོད་ཀྱང། ཞིབ་པར་གཞན་དུ་ཤེས་དགོས་པས་དེར་ཤེས་པར་བྱའོ། །དེ་ལྟར་ཇི་སྲིད་མི་སྐྱོ་བའི་བར་དུ་རྣམ་པ་དང་ང་རྒྱལ་ལ་བསླབ་པ་རེ་མོས་སུ་བསྒོམ་ཞིང། སྐྱོ་ན། ལྷ་ཐམས་ཅད་ཀྱི་ཐུགས་ཀར་རང་རང་གི་ས་བོན་ལ་བཟླས་པའི་སྔགས་
མུ་ཏིག་གི་ཕྲེང་བ་ལྟ་བུས་བསྐོར་བ་དུས་མཐའི་མེ་དང་འདྲ་བའི་འོད་ཟེར་ཅན་དང། ལྷ་ཐམས་ཅད་ཀྱི་ཞལ་ནས་སྔགས་ཀྱི་སྒྲ་བྱུང་བར་གྱུར། ཨོཾ་སརྦྦ་བིད་སརྦ་ཨཱ་ཝ་ར་ཎཱ་བི་ཤྭ་དྷ་ན་ཧ་ན་ཧཱུཾ་ཕཊ། ཅེས་སོགས་བཟླའོ། །དེ་ཡང་དེ་བཞིན་གཤེགས་

[022A]༄༅། །པའི་རིགས་ལ་སོགས་པ་ལ་ལག་པ་གཡོན་རྡོ་རྗེའི་ཁུ་ཆུར་སོགས་བཅིངས་ལ་གོས་ཀྱིས་གཡོགས་ཏེ་སྦ། གཡས་པོ་དེ་ཙེའི་ཕྲེང་བ་སྙིང་གར་བཟུང་ལ་མཛུབ་མོའི་རྩེ་ནས་མཐེ་བོང་གིས་དགུག་ཅིང། ཧ་ཅང་མྱུར་བུལ་
ལ་སོགས་པ་བཟླས་པའི་སྐྱོན་དང་བྲལ་བར་མེ་ཏོག་གང་ཕོག་གི་ལྷ་དེའི་འབུམ་མམ། ཡང་ན་རྩ་རིག་འབུམ་དང། འཁོར་གྱི་ལྷ་རྣམས་ཀྱི་ཁྲི་ཁྲག་རེ་བཟླ་བར་བྱའོ། །ཐུན་མཚམས་བྱ་བར་འདོད་ན། ཆུ་གཉིས་ཉེར་སྤྱོད་ལྔ་རོལ་མོ་དང་བཅས་
པ་སྔགས་དང་ཕྱག་རྒྱ་ཙམ་གྱིས་མཆོད་དེ་བསྟོད་པ་རྒྱས་བསྡུས་གང་རུང་བྱས་ལ། ཨོཾ་བཛྲ་སཏ་ས་མ་ཡ། མ་ནུ་པཱ་ལ་ཡ། བཛྲ་སཏ་ཏྭེ་ནོ་པྲ་ཏིཥྛ། དྲྀ་ཌྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ། སུ་པོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སརྦྦ་སིདྡྷི་མམེ་
པྲ་ཡ་ཙྪ། སརྦྦ་ཀརྨཱ་སུ་ཙ་མེ། ཙིཏྟཾ་ཤྲཱི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོཿ་བྷ་ག་ཝཱ་ན། སརྦྦ་ཏ་ཐཱ་ག་ཏ། བཛྲ་མཱ་མེ་མུཉྩ། བཛྲཱི་བྷ་ཝ། མཧཱ་ས་མ་ཡ་སཏ་ཨཿ་ཞེས་ཡི་གེ་བརྒྱ་པས་བརྟན་པར་བྱས་ལ། གཙོ་བོ་ལས་མར་མེ་གཅིག་
ལས་གཉིས་ཆད་ཀྱི་ཚུལ་གྱིས་གཉིས་པར་བྱེ་ལ། ཨོཾ་སརྦ་བིད་ཨོཾ། ཞེས་སོགས་འཇིག་རྟེན་གསུམ་རྒྱལ་གྱི་སྐབས་སུ་བཤད་པའི་སྔགས་དང་ཕྱག་རྒྱས་སྤྱི་བོ་མགྲིན་པ་སྙིང་ག་གསུམ་བྱིན་གྱིས་བརླབས་ལ་ཐུན་མཚམས་གྱི་བྱ་བ་
ལ་འཇུག་གོ་ཐུན་གཉིས་པ་ལ་བབ་པ་ན། ཁྲུས་དང་ཉེ་རེག་བྱ་སྟེ་ནང་དུ་ཞུགས་ལ་གཙོ་བོའི་དམ་རྒྱ་བཅིངས་ནས། ཛཿ་ཧཱུཾ་བཾ་ཧོཿ་ཞེས་བརྗོད་ཅིང། གཙོ་བོ་དང་གཉིས་སུ་མེད་པར་གྱུར་སྔར་བཞིན་མཆོད་བསྟོད་རྒྱས་བསྡུས་གང་

[022B] སྒོམ་བཟླས་སྔར་བཞིན་བྱས་པའི་མཐར་ཡིག་བརྒྱས་བརྟན་པར་བྱ། ཐུན་གསུམ་པ་དང་བཞི་པ་ལ་འཇུག་པ་ནའང་དེ་བཞིན་དུ་བྱའོ། །ཐུན་དང་པོ་ལ་གཤེགས་འདོད་དམ་མི་འདོད་ནའང་བཞི་པའི་མཐར་གཤེགས་དགོས་པས་
མཆོད་བསྟོད་རྒྱས་བསྡུས་གང་རུང་བྱས་པའི་རྗེས་སུ། བཛྲ་སཏ། ཞེས་དང། ཨོཾ་བཛྲ་སཏ་ས་མ་ཡ། ཞེས་སོགས་ཡི་གེ་བརྒྱ་པ་བཟླས་པས་བརྟན་པར་བྱས་ལ། བདག་གི་དགེ་བའི་ལས་རྣམས་འདི་དག་གིས། །ཞེས་སོགས་ཀྱིས་དགེ་བ་བསྔོས་
ལ། བདག་གིས་ཆོ་ག་མ་ཚང་བ་གང་དག་བགྱིས་པ་དེ་དག་བཟོད་པར་མཛོད་ཅིག་ཅེས་གསོལ་བ་བཏབ་ལ། ཨོཾ་པྲ་ཝ་ར་སད་ཀ་རཾ་ཨརྒྷ་པྲ་ཏཱི་ཙྪ་སཱཧཱ། ཞེས་མཆོད་ཡོན་ཕུལ་ཏེ། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་
དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང། །སླར་ཡང་འབྱོན་པར་མཛད་དུ་གསོལ། །ཞེས་བསྐུལ་ནས།    ༈   བསྡམས་པ་ལས་གུང་མོ་གཉིས་མཉམ་སྟེ་གཤིབས་ལ་བསྒྲེངས་པས་སེམས་མ་རྡོ་རྗེ་མའི་ཕྱག་རྒྱ་སྤྱི་བོ་ནས་
གྱེན་དུ་དགྲེལ་ཏེ། ཨྕ ་བཛྲ་སཏ་མུཿ་ཡེ་ཤེས་པ་རང་བཞིན་གྱི་གྣ་སུ་གཤེག། སྔར་བཤད་པའི་རྡོ་རྗེ་བསྡུ་བའི་ཕྱག་རྒྱ་བཨྔྶ་ནས།    ༈   རྟེན་དང་བཏེན་པའི་དཀྱིལ་འཁོར་རང་ཉིད་ལ་ཐིམ་པར་གྱུར་པར་བསམས་
ལ། རང་ལྷའི་ང་རྒྱལ་གྱིས་ལངས་ཏེ། མཎྜལ་དབུལ་བ་དང། གླེགས་བམ་ཀློག་པ་སོགས་བྱའོ། །ལས་རྒྱལ་པོ་མཆོག་གི་ཏིང་ངེ་འཛིན་ཏོ།། །།དེ་ལྟར་བསྙེན་པ་ལས་སུ་རུང་ནས། གཞན་གྱི་དོན་ལ་འཇུག་པ་ན། །སྔར་གྱི་བདག་

[023A]༄༅། །བསྐྱེད་སྐབས་ལྟར། ཐུགས་རྗེས་ཁྱབ་པའི་ཐུགས་དང་ལྡན་གྱུར་ཅིག་ཞེས་པ་ནས་མཉམ་མེད་བྱང་ཆུབ་སེམས་ནི་བསྐྱེད་པར་བགྱི། ཞེས་པའི་བར་གྱི་སྐྱབས་འགྲོ་སེམས་བསྐྱེད་ལན་གསུམ་བྱས་ནས། ཨོཾ་སྭ་བྷཱ་ཝ་སོགས་
ཀྱིས་སྟོང་པར་སྦྱངས་ལ། སྟོང་པའི་ངང་ལས་ཧྲཱི་ལས་པདྨ་ཨ་ལས་ཟླ་བའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ལས། རང་ཉིད་རྡོ་རྗེ་སེམས་དཔའ་དཀར་པོ་ཕྱག་གཡས་པའི་སོར་མོ་གསུམ་བསྒྲེང་བའི་དབུས་མའི་རྩེ་མོ་ལ། དང་པོའི་རྡོ་རྗེ་རྩེ་ལྔ་པ་རང་
གི་ཐུགས་ཀར་གཏད་པའི་ཚུལ་གྱིས་འཛིན་ཅིང། གཡོན་རྡོ་རྗེ་ཁུ་ཚུར་གྱིས་དྲིལ་བུ་ཁ་ནང་དུ་བསྟན་ཏེ་སྙེམས་པའི་ཚུལ་གྱིས་དཀུར་བརྟེན་པ། རབ་ཏུ་དགྱེས་པས་སྤྱན་གདངས་པ་ཞེས་པ་ནས། ཟླ་བའི་འོད་ཀྱི་རྒྱབ་ཡོལ་ཅན། ཞེས་པའི་བར་དང། རང་
གི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། དེ་ལས་འོད་ཟེར་འཕྲོས་པས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས་པར་བསམས་ལ། ཨོཾ་བཛྲ་ཨཾ་ཀུ་ཤ་ཛཿ་ཞེས་སོགས་སྒོ་བ་བཞིའི་སྔགས་རྒྱས་སྔར་ལྟར་
དགུག་གཞུག་བྱས་ལ། ཨོཾ་སརྦྦ་བད ་ཨོཾ། ཞེས་སོགས་ཀྱིས་སྔར་ལྟར་གནས་གསུམ་བྱིན་གྱིས་བརླབ། སྤྲེ་ན་ཕྱག་རྒྱ་བཞིའི་རྒྱས་གདབ་བྱ། ཨོཾ་བུདྡྷ་ཨ་བཧི་ཥིཉྩ་ཨོཾ། ཞེས་སོགས་ཀྱིས་དབུ་བརྒྱན། སྔར་ལྟར་མཆོད་པ་བསད་སྦྱངས་ལ་སོགས་
བྱས་ལ། ཨོཾ་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་སཱ་ཧཱ། ཞེས་པ་ནས། ཨོཾ་སརྦྦ་ཏ་ཐཱ་ག་ཏ་ཤཔྟ་པཱུ་ ཞེས་པའི་བར་གྱིས་ཆུ་གཉིས་ཉེར་སྤྱོད་རོལ་མོ་དང་བཅས་པས་མཆོད། རྡོ་རྗེ་སེམས་དཔའ་སེམས་དཔའ་ཆེ།།

[023B] ཕྱག་འཚལ་ཕྱག་ན་རྡོ་རྗེ་ལ། ཞེས་པའི་བར་གྱིས་བསྟོད། སའི་ཆོ་ག་ལ་དང་པོས་བསླང་བ་ནི། སྔོན་འགྲོ་གཏོར་མའི་སྐབས་ལྟར། གཏོར་མ་བྱིན་གྱིས་བརླབ་ལ། ཨོཾ་བྷཱུ་མི་པ་ཏི་ས་པ་རི་ཝཱ་ར། ན་མཿ་སརྦྦ་ཏ་ཐཱ་ག་ཏེ་བྷྱོ། ཞེས་སོགས་
གསུམ་གྱིས་གཏོར་མ་ཕུལ་ལ། ཨོཾ་བྷཱུ་མི་པ་ཏི་ས་པ་རི་ཝཱ་ར་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་སཱཧཱ། ཞེས་སོགས་ཀྱིས་ཆུ་གཉིས་ཉེར་སྤྱོད་ལྔ་རོལ་མོ་དང་བཅས་པས་སྔོན་འགྲོ་གཏོར་མའི་སྐབས་ལྟར་མཆོད་ནས། ས་ལ་རྒྱུ་བའི་ལྷ་ཀུན་དང། །གང་ཡང་
ས་ལ་བརྟེན་པ་རྣམས། །སེམས་ཅན་ཀུན་ལ་དགེ་དོན་དུ། །བྱམས་པའི་སེམས་ཀྱིས་གནས་པར་མཛོད། །ཅེས་པས་འཕྲིན་ལས་བཙལ་ཞིང་ས་བསླང། གཉིས་པ་ས་སྦྱང་བ་ནི། ཨོཾ་བཛྲ་ཡཀྵ་ཧཱུཾ། ཞེས་པ་ལན་བདུན་བཟླས་པའི་ཡུངས་ཀར་དང་
ཆུ་དང་ཐལ་བས་དབང་ལྡན་ནས་བརྩམས་ཏེ་དེ་ཉིད་བརྗོད་ཅིང། གཡས་སྐོར་དུ་དཀྱིལ་འཁོར་གྱི་ས་བཞི་ལ་གཏོར་ནས། དེ་ཉིད་བརྗོད་ཅིང་བ་བྱུང་ལྔས་གཡས་སྐོར་དུ་བྱུགས་ལ། དྲི་ཞིམ་པོའི་ཆུ་ཀུ་ཤའི་རྩེ་མོས་གཏོར་རོ། །གསུམ་པ་ས་བཟུང་བ་
ནི། བླ་རེ་ལ་སོགས་པས་གནས་ཁང་བརྒྱན་ཏེ། དཀྱིལ་འཁོར་གྱི་དབུས་སུ་རྡོ་རྗེ་སྐྱིལ་ཀྲུང་གིས་འདུག་སྟེ། ལག་པ་གཡས་པ་ས་གནོན་གྱི་ཕྱག་རྒྱས་དཀྱིལ་འཁོར་གྱི་ས་གཞིའི་དབུས་སུ་རེག་ཅིང། ཨོཾ་བཛྲ་སཏ་ཧཱུཾ། ཞེས་པ་དང། ཨོཾ་བཛྲ་སཏ་ས་
མ་ཡ། ཞེས་སོགས་ཡི་གེ་བརྒྱ་པ་ལན་བདུན་བདུན་བརྗོད་ནས་གནས་འདིར་བཅོམ་ལྡན་འདས་ཀུན་རིག་རྣམ་པར་སྣང་མཛད་ཀྱི་དཀྱིལ་འཁོར་ཆེན་པོ་བྲི་བར་བྱའོ། །ཞེས་བརྗོད་ཅིང་བློས་ཀྱང་བཟུང་ངོ། །བཞི་པ་ས་བསྲུང་ཞིང་བྱིན་གྱིས་བརླབ་པ་ནི། བཛྲ་

[024A]༄༅། །རཏྣ། ཞེས་བཟླ་ཞིང་གཙུག་ཏོར་གྱོན་པ་ལ་སོགས་པ་རང་ཉིད་ཆས་སུ་གཞུག་ས་མ་ཡ་སྟྭཾ། ཞེས་དཀྱིལ་འཁོར་གང་དུ་འདྲི་བའི་དབུས་སུ་སློབ་དཔོན་དང་བསྒོ་སོ་སོར་སྒོའི་སློབ་དཔོན་རྣམས་འཁོད་དེ། གཡས་རྡོ་
རྗེ་སྙེམས་པ་དང་བཅས་པས་བླངས་ཏེ་གསོར་ཞིང་གཡོན་དྲིལ་བུ་དཀུར་བརྟེན་ལ། ཊཱཀྐི་ཧཱུཾ་ཛཿ་ཊཱཀྐི་ཛཿ་ཧོཿ་ཞེས་ལན་གསུམ་བརྗོད་དེ། རྡོ་རྗེ་དེ་རང་གི་སྙིང་གར་གཏོད་པའི་ཚུལ་གྱིས་འཛིན་ཅིང། དྲིལ་བུ་ལག་པ་གཡོན་པའི་མཐིལ་དུ་བཞག་
ལ། ཧཱུཾ་ལས་སྐྱེས་པའི་རྡོ་རྗེ་དེ་ཡོངས་སུ་གྱུར་པ་ལས་རྡོ་རྗེ་སེམས་དཔའ་དཀར་པོ་རྡོ་རྗེ་དང་དྲིལ་བུ་འཛིན་པ། དེ་ཞུ་བ་ལས་བྱུང་བའི་རྡོ་རྗེ། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་བཟང་པོ་ཀུན་བདག་ཉིད། །རྡོ་རྗེ་སྙེམས་
མའི་བདག་པོའི་བདག་བཅོམ་ལྡན་འདས་དཔལ་མཆོག་དང་པོའི་སྐྱེས་བུའོ། །ཨཿ་ལས་སྐྱེས་པའི་དྲིལ་བུ། དེ་ཡོངས་སུ་གྱུར་པ་ལས་རྡོ་རྗེ་སྙེམས་མ་དཀར་མོ་རྡོ་རྗེ་རྩེ་ལྔ་པ་གཉིས་དཀུར་བཟུང་ནས་སྙེམས་པ་དང་བཅས་པ་དེ་ཞུ་བ་ལས་བྱུང་
བའི་དྲིལ་བུ་བཅོམ་ལྡན་འདས་དེ་བཞིན་གཤེགས་པ་སྲིད་པའི་བདག་པོ་དམ་པ་ཀུན་གྱི་མཆོག་དབང་ཕྱུག་གི་དམ་པ་དེ་ཉིད་ཆོས་ཀྱི་མཆོག་གི་བཀའ་ཡང་དག་པ་སྩོལ་བར་མཛད་པ་ནི། སྲིད་པ་ངོ་བོ་ཉིད་ཀྱིས་དག་ངོ་བོ་ཉིད་ཀྱིས་སྲིད་བྲལ་
བྱས། །རང་བཞིན་དག་པའི་སེམས་དཔའ་མཆོག་སྲིད་པའི་མཆོག་ནི་མཛད་པ་ཡིན། །ཞེས་བརྗོད་ནས་དྲིལ་བུ་གསིལ་ཞིང། དྷརྨཱ་ཨ་ཞེས་བརྗོད། རྡོ་རྗེ་སེམས་དཔའི་ཕྱག་ཆེན་བཅིངས་ལ། སྲིད་པའི་བདེ་བ་ཤིན་ཏུ་མྱུར། །སྡུག་བསྔལ་

[024B] །ཤིན་ཏུ་བདེ་བ་དམ་པའི་ཐབས། །དམ་ཚིག་འདི་ནི་ཤིན་ཏུ་བསྐྱེད། །འདོད་པའི་ལོངས་སྤྱོད་ཐམས་ཅད་ནི། །ཅི་འདོད་པར་ནི་བསྟེན་བཞིན་དུ། །རང་གི་ལྷ་ཡི་སྦྱོར་བ་ཡིས། །བདག་དང་གཞན་ལ་མཆོད་པར་བྱ། །ཞེས་བརྗོད་
ནས་དྲིལ་བུའི་ཞལ་གྱི་ཐད་དུ་རྡོ་རྗེ་འཕྲེད་ལ་བཟུང་ལ། དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་མཆོག་ཏུ་གསང་བའི་ཐེག་པ་ཆེན་པོའི་ཆེན་པོ་དམ་ཚིག་ཆེན་པོའི་སྦྱོར་བ་ནི་བཅོམ་ལྡན་འདས་དམ་ཚིག་གོ་ཞེས་བརྗོད་དེ། རྡོར་སེམས་
ཀྱི་ཕྱག་ཚན་བཅིངས་ལ། དེ་ཅིའི་ཕྱིར་ཞེ་ན། འདི་ལྟར། དྲིལ་བུ་གསིལ་ཞིང། དེ་བཞིན་གཤེགས་པ་ཀུན་གྱིས་ཀྱང། །འདའ་བ་རུ་ནི་མི་མཛད་པས། །ཕྱག་རྒྱ་དམ་ཚིག་ཅེས་སུ་བསྒྲགས། །ཡིད་ཀྱི་གཟུགས་ནི་བརྟན་ཕྱིར་རོ། །ཞེས་བརྗོད་དོ། །དེ་
ནས་སྔོན་འགྲོ་གཏོར་མ་སྔར་བཤད་པ་ལྟར་ཕུལ་ཏེ། ཧཱུཾ། ཙནྡན་ཆུ་ལ་བདེན་པ་བདར་བ་ཡིས། །ཕྱོགས་སུ་གཏོར་བས་ཡོངས་སུ་དག་གྱུར་ཏེ། །མི་གཙང་དྲི་མའི་ཚོགས་རྣམས་དག་གྱུར་ནས། །དྲི་མེད་ཡོན་ཏན་དག་དང་ལྡན་པར་ཤོག་
ཨོཾ་སརྦྦ་སཾ་ཤོ་དྷ་ཡེ་སཱཧཱ། ཞེས་ལན་གསུམ་བརྗོད་ཅིང་དྲི་བཟང་གི་ཆུ་གཏོར། དེ་ནས་ཨོཾ་བཛྲ་ཡཀྵ་ཧཱུཾ། ཞེས་མཆོད་པ་བསང་སྦྱངས་ནས་བཟླས་པའི་བར་བསྙེན་པའི་སྐབས་བཞིན་རྫོགས་པར་བྱས་པའི་རྗེས་སུ། ནམ་མཁའ་ལ་དཀྱིལ་འཁོར་
པ་དང་བཅས་པའི་སངས་རྒྱས་བྱང་སེམས་བཞུགས་པར་བལྟས་ལ། བསྙམས་པ་དང་བཅས་པས་གཡས་རྡོ་རྗེ་གསོར། གཡོན་དྲིལ་བུ་གསིལ་ཞིང། དེང་དུས་བདག་ཚེ་འབྲས་བུ་ཡོད། །བདག་གི་གསོན་པའང་འབྲས་བུར་བཅས།།

[025A]༄༅། །བདག་ནི་དམ་ཚིག་ལྷ་རྣམས་དང། །མཉམ་པར་འགྱུར་བར་ཐེ་ཚོམ་མེད། །བྱང་ཆུབ་སེམས་དང་སེམས་གཅིག་པས། །བདག་ནི་ཕྱིར་མི་ལྡོག་པར་འགྱུར། །བདག་དེང་དེ་བཞིན་གཤེགས་པ་ཡི། །རིགས་སུ་སྐྱེ་བར་གདོན་མི་ཟ། །དེང་
བདག་ཉི་མ་དམ་པ་སྟེ། །བདག་ཉིད་མཆོག་སྦྱིན་བླ་ན་མེད། །སངས་རྒྱས་ཐམས་ཅད་སྤྱན་དྲངས་པས། །དེང་བདག་འདུས་པ་མཆོག་ཡིན་ནོ། །ཞེས་བརྗོད་དེ་རང་སྤྲོ་བ་བསྐྱེད་ལ། ཨོཾ་སརྦྦ་ཏ་ཐཱ་ག་ཏ་པཱ་ད་བནྡྷཱ་ན་ཀ་རོ་མི། ཞེས་དེ་བཞིན་གཤེགས་པ་ཐམས་ཅད་ལ་
ཡན་ལག་ལྔས་ཕྱག་བྱ། ལྕེ་ཧཱུཾ་ལས་བྱུང་བའི་རྡོ་རྗེར་གྱུར་པར་བསམས་ལ། བཛྲ་ཛི་ཧཱ། ཞེས་བརྗོད་པས་༸བྱ་གྱིས་བྲབས་ནས། གཡས་སྤོས་སྣོད་ཐོགས་གཡོན་དྲིལ་བུ་གསིལ་ཞིང། མ་ལུས་ཕྱོགས་ན་བཞེགས་པ་ཡི། །སངས་རྒྱས་རྣམས་ནི་བདག་
ལ་དགོངས། །བདག་མིང་ཆེ་གེ་ཞེས་བྱ་བདག་རྣམ་པར་སྣང་མཛད་དཀྱིལ་འཁོར་བྲི། །སངས་རྒྱས་ཀུན་དང་གཧེགས་སུ་གསོལ། །དངོས་གྲུབ་དཧ་ནི་སྩལ་དུ་གསོལ། །དཀྱིལ་འཁོར་ཆེན་པོའི་ལས་རྣམས་ནི་ཅི་ནུས་བཞི་དུ་རབ་ཏུ་བྱི། །ཞེས་བརྗོད་པས་
སྙན་མནན། དེནས་སྒོ་བཞིའི་ས་དཔོན་རྣམས་ཀྱིས་ཐེན་མོང་དུ་མཆོད་པ་བསང་སྦྱངས་བྱས་ནས། ཤར་ནས་སྔགས་ཕྱགྶོལ། །ཞེ་ཧྭལ་མོ་སྦྱཝ་བཝ་ལན་གསུམ་གསོལ་བ་གད།རྡོ་རྗེ་སློབ་དཔོན་གྱིས་རོ་རེ་་  ྾ ཨུ་ཚེ་གཉིཔ་
[026A]༄༅། །ཉིད་རྡོ་རྗེ་ཅན། །རྡོ་རྗེ་སེམས་དཔའ་བདག་རང་ཉིད། །བདག་ནི་སངས་རྒྱས་རྒྱལ་པོ་ཆེ། །བདག་ནི་རྣལ་འབྱོར་དབང་ཕྱུག་རྒྱལ། །བདག་ནི་ཕྱག་ན་རྡོ་རྗེ་བརྟན། །བདག་ནི་བདག་པོ་རྡོ་རྗེ་ཆེ། །དེང་བདག་རྡོ་རྗེ་སེམས་དཔར་གྲུབ།།
ཅེས་བརྗོད་དོ། །རྐང་མཐིལ་གཉིས་སུ་ཨཿ་ཨཿ་ལས་བྱུང་བའི་སྣ་ཚོགས་རྡོ་རྗེ་རྩེ་མོ་བཅུ་གཉིས་པ་འབར་བ་རེ་རེས་མཚན་པར་གྱུར། ཧཱུཾ་ཞེས་བརྗོད་ཅིང་རྡོ་རྗེའི་འགྲོས་སམ་གང་ཡང་རུང་བས་དབུས་ནས་དབང་ལྡན་དུ་སོང་སྟེ། གཡས་སྐོར་
དུ་ལན་ཅིག་བསྐོར་ལ་དབང་ལྡན་ནས་ཁ་ནང་དུ་ཕྱོགས་ཏེ། རི་རབ་ཀྱི་རྩེ་ནས་རླུང་གི་དཀྱིལ་འཁོར་གྱི་བར་དུ་སྣ་ཚོགས་རྡོ་རྗེའི་རང་བཞིན་དུ་གྱུར། ཞེས་བརྗོད་ཅིང་དེ་ལྟར་བསམ་མོ། །དེ་ནས། ཨོཾ་བཛྲ་མཧཱ་ཀྲོ་དྷ་རཱ་ཛ་ས་པ་རི་ཝཱ་ར་བཛྲ་ས་མཱ་
ཛཿ་ཧཱུཾ། ཡེ་ཤེས་བསྐལ་པ་མེ་ལྟར་འབར་བའི་འོད། །ཅེས་སོགས་ཁྲོ་བོ་སྤྱན་དྲངས་པ་ནས་བགེགས་ལ་བཀའ་བསྒོ་བ་དང། བསྣུན་སྲེག་བཅིང་གསུམ་ནས། ཨོཾ་བཛྲ་བནྡྷ་བཾ། ཞེས་པའི་བར་སྔགས་ཕྱག་རྒྱ་དང་བཅས་པས་སྔར་བཞིན་སྲུང་
འཁོར་བསྒོམས་ནས། ཕུར་བུ་ལྔ་དབུས་དང་མཚམས་བཞིར་བཀོད་དེ། སྔར་ལྟར་བསང་ཞིང། ཨོཾ་ཤཱུ་ནྱ་ཏཱ། ཞེས་སོགས་ཀྱིས་སྦྱངས་ལ། ཕུར་བུ་རྣམས་སྟོང་པ་ཉིད་དུ་གྱུར། སྟོང་པའི་ངང་ལས་སྣ་ཚོགས་པདྨ་དང་ཉི་མའི་གདན་ལྔའི་
སྟེང་དུ་ཧཱུཾ་ལྔ་ཡོངས་སུ་གྱུར་པ་ལས། དབུས་ཀྱི་ཕུར་བུ་ཁྲོ་བོ་མཐའ་ཡས་སེར་པོ་ཞལ་གཅིག་ཕྱག་གཉིས་ཏིང་ངེ་འཛིན་གྱི་ཕྱག་རྒྱ་མཛད་པ། བྱང་ཤར་གྱི་ཕུར་བུ་ཁྲོ་བོ་རྣམ་རྒྱལ་སྔོན་པོ་ཧཱུཾ་མཛད་ཀྱི་ཕྱག་རྒྱས་རྡོ་རྗེ་དང་དྲིལ་བུ་འཛིན་པ་

[026B] ལྷོ་ནུབ་ཀྱི་ཕུར་བུ་ཁྲོ་བོ་གསུས་པོ་ཆེ་སྔོན་པོ་གཡས་རྡོ་རྗེ་བེ་ཅོན། གཡོན་སྡིགས་མཛུབ་ཞགས་པ་དང་བཅས་པ་ནུ་མར་འཛིན་པ། ནུབ་བྱང་གི་ཕུར་བུ་ཁྲོ་བོ་རྒྱལ་བ་
དམར་པོ་གཡས་རྡོ་རྗེ་གཡོན་སྡིགས་མཛུབ་ནུ་མར་འཛིན་པ། ཐམས་ཅད་ཀྱི་ལྟེ་བ་མན་ཆད་མདུང་རྩེ་གཅིག་པའི་དབྱིབས་ཅན་གྱི་ཕུར་བུ་མེ་དཔུང་རབ་ཏུ་འབར་བར་གྱུར། ཨོཾ་བཛྲ་ཀཱི་ལི་ཀཱི་ལཱ་ཡ་སརྦྦ་བིགྷྣཱན་བན་དྷ་ཧཱུཾ། ཞེས་པ་བརྒྱ་རྩ་བརྒྱད་བཟླས་ནས་
གཡོན་པའི་རྡོ་རྗེ་ཁུ་ཚུར་གྱིས་ཕུར་བུ་བཟུང་ལ། གཡས་རྡོ་རྗེའི་ཐོ་བ་བླངས་ཏེ། ཧཱུཾ་ཞེས་བཟློས་ཤིང་དབང་ལྡན་ནས་བརྩམས་ཏེ་དཀྱིལ་འཁོར་གྱི་གྲྭ་བཞི་དང། དབུས་སུ་ཕུར་དུ་བཙུགས་ནས་ཨོཾ་གྷ་གྷ་གྷ་ཏ་ཡ་གྷཱ་ཏ་ཡ་སརྦྦ་དུཥྚཾ་ཕཊ། ཀཱི་ལཱ་ཡ་ཀཱི་ལཱ་ཡ་
སརྦྦ་པཱ་པཾ་ཕཊ། བཛྲ་ཀཱི་ལཱ་ཡ་བཛྲ་དྷ་རོད་ཨཛྙཱ་པ་ཡ་ཏི་སཱཧཱ། ཞེས་བརྗོད་ཅིང་རྡོ་རྗེའི་ཐོ་བའམ་མེད་ན་གཡས་རྡོ་རྗེ་རྩེ་གསུམ་པའི་ཕྱག་རྒྱས་ཕུར་བུའི་མགོ་ནས་བརྡུང་ཞིང། བགེགས་རྣམས་ཀྱི་སྤྱི་བོ་ནས་རྐང་མཐིལ་གྱི་བར་དུ་ཕུར་བུ་བཏབ་པས་ལུས་ངག་
ཡིད་གསུམ་གཡོ་འགུལ་མེད་ཅིང། སྟེང་འོག་དང་ཐད་དཀར་ཁོར་ཡུག་ཆེན་པོའི་བར་དུ་འགྲོ་བ་ཐམས་ཅད་བགེགས་དང་བྲལ་བར་གྱུར། ཞེས་བརྗོད་ཅིང་དེར་བསམ་མོ། །དེ་ནས་འོག་ནས་འབྱུང་བ་ལྟར་ལས་ཐམས་ཅད་པའི་བུམ་པ་བསྒྲུབ་པར་
བྱའོ། །དེ་དག་ནི་སའི་ཆོ་གའོ།། །།དེ་ནས་ལྷག་གནས་ལ། སའི་ལྷ་མོ་སྟ་གོན་ནི། གྲུབ་ན་གཞན་ནས་འབྱུང་བ་ལྟར་བྱའོ། །ལྷ་སྟ་གོན་ནི། ཨོཾ་བཛྲ་ཡཀྵ་ཧཱུཾ། ཞེས་ལས་ཐམས་ཅད་པ་བཟླས་པའི་དྲིའི་ཆུས། དཀྱིལ་འཁོར་གྱི་ས་གཞི་

[027A]༄༅། །བསང་ཞིང་བྱུག་པ་ལ་སོགས་བྱས་ལ། ལས་ཀྱི་ཐིག་སྐུད་དཀར་པོ་སུམ་སྒྲིལ་ལག་པས་བཟུང་བའི་ཆ་མ་གཏོགས་སྲིད་དུ་དཀྱིལ་འཁོར་གྱི་ཉིས་འགྱུར་སྦོམས་སུ་སྒོའི་ཉི་ཤུ་ཆ་དྲི་བཟང་པོའི་ཆུ་དང་ཕྱིའི་བདུད་རྩི་ལྔ་དང་པོ་
བྱུང་ལྔས་བྱུགས་ཏེ། གསེར་ལ་སོགས་པའི་སྣོད་དུ་བཞག་ལ། བསང་སྦྱངས་སྔོན་དུ་འགྲོ་བས་རྡོ་རྗེ་གནོད་སྦྱིན་དུ་བསྐྱེད། ཡེ་ཤེས་པ་དགུག་གཞུག་དང་མཆོད་ཅིང་བསྟོད་ལ། ལག་པ་གཡས་པས་རེག་ཅིང་ལས་ཐམས་ཅད་པ་བཟླས་ཏེ་
བསྲུང་བར་བྱའོ། །དེ་ཉིད་བཟླས་པའི་ཕྱིའི་བདུད་རྩི་ལྔ་དང་ཡུངས་ཀར་དང་དྲིའི་ཆུས་གཏོར་ལ་རྡོ་རྗེ་དང་བཅས་པའི་ལག་པ་གཡས་པས་རེག་ཅིང། ཨོཾ་བཛྲ་ས་མ་ཡ་སཱུ་ཏྲཾ་མཱ་ཏི་ཀྲ་མ་ཧཱུཾ། ཞེས་བཟླས་ནས། ཨོཾ་ཨཱ་ཧཱུཾ། ཞེས་བརྒྱ་རྩ་བརྒྱད་བཟླས་པས་
ལྷག་གནས་བྱས་ལ་ནམ་མཁར་གདབ་པ་མ་གཏོགས་ཐིག་གི་སྐོར་ཕྱོགས་དང་སློབ་དཔོན་གྱི་སྡོད་ས་ཁ་བལྟ་ཕྱོགས་སོགས་ཡེ་ཐིག་གི་སྐབས་ནས་འབྱུང་བ་ལྟར་བྱས་ལ། ཡི་གེ་གསུམ་བཟླ་ཞིང་ལས་ཐིག་རྫོགས་པར་གདབ་པའི་ཚུལ་ནི། །ཤར་སོགས་
ཕྱོགས་ཀྱི་ཐིག་ལེའི་སྟེང། །སྲད་བུས་བཟུང་ནས་མཎྜལ་བཞིས། །ཉ་ཡི་མགོ་དང་མཇུག་མའི་མཐར། །ཆངས་ཐིག་དང་ནི་ཟུར་ཐིག་གདབ། །ཟུར་དེ་སྒོ་ཚད་བདུན་དུ་ཕྱོགས། །འོད་ཕྲེང་མཐའ་ནས་མཐའ་ཡི་བར། །ཚད་མཉམ་ཆ་དགུར་བགོ་པ་ནི། །མི་
རུང་ཕྱིར་དང་ཕྱི་མ་གཉིས། །ཚང་མཉམ་བརྒྱད་ཀྱི་ཆ་རེ་དང། །མཉམ་ཕྱིར་ཆ་བཅུར་བཀོས་པ་དང། །ཆ་དགུར་གསུངས་པ་མི་འགལ་བས། །ཚངས་པའི་དབུས་ནས་འོད་ཕྲེང་མཐར། །རིམ་བཞིན་ཚད་མཉམ་བཞི་དང་ནི། །བཞི་ཆའི་ཕྱེད་དུ་

[027B] །དང་པོ་གཉིས་པའི་གནས་སུ་ནི། །རིམ་བཞིན་མདའ་ཡབ་ཐིག་གཉིས་གདབ། །ཚད་མཉམ་བརྒྱད་ཀྱི་ཆ་དེ་ནི། །ཆ་མ་ །སུམ་ཆ་སྒོ་ཡི་ཚད་ཡིན་ཏེ། །སྒོ་ཁྱུད་དག་་  ྾ ་དྡྦྮིན་ནོ། །ཚད་མཉམ་དང་པོའི་སུཾ་
གཉིས་དང། །གཉིས་པའི་སུམ་ཆ་དང་པོར་ནི། །རི་་
[031A]༄༅། །པའི་ཐུགས་དང་ལྡན་གྱུར་ཅིང། །བློ་གྲོས་སྡིག་བྲལ་གཏི་མུག་ཚོགས་ཀུན་བཅོམས། །མ་ལུས་རིགས་ཀྱི་པདྨའི་ནང་བཞུགས་པ། །བདེ་བར་གཤེགས་པ་རྣམས་ལ་སྐྱབས་སུ་མཆི། །བློ་མཆོག་རྣམས་ཀྱི་ཀུན་དགའ་
ར་བ་སྟེ། །དམན་པས་འཇིགས་པ་རྣམས་ཀྱི་རྒྱལ་བྱེད་ཚལ། །སྲིད་པའི་འབྱོར་པ་ཟིལ་གྱིས་གནོན་པའི་མཆོག་གསུང་མཆོག་ཆོས་ལ་བདག་ནི་སྐྱབས་སུ་མཆི། །འདོད་ཆགས་ལ་སོགས་སྦྲུལ་གྱི་དུག་བཅོམས་ཤིང། །བློ་གྲོས་རྣམ་རྒྱལ་ཐུགས་
རྗེ་ཆེ་ལྡན་པའི། །བརྟུལ་ཞུགས་དབང་པོའི་ཚོགས་ལ་སྐྱབས་མཆི་ཞིང། །སྲིད་དང་བྲལ་བ་རྣམས་ལ་བདག་ཕྱག་འཚལ། །རྒྱུ་ཡི་རྗེས་ལ་བདག་པོའི་ཡུལ་བདག་ཉིད། །འབྲས་བུའི་སྟོབས་ཀྱིས་དགྲ་ལས་རྒྱལ་གྱུར་བ། །སྙིང་རྗེའི་རྩ་བ་ཟུག་ཅིང་ཡང་
དག་རྟོགས། །མཉམ་མེད་བྱང་ཆུབ་རྣམ་པར་བཟུང་བར་བགྱི། །སེམས་ཅན་རྣམས་ནི་ཡོངས་སུ་སྨིན་པ་འམ། །ཡང་ན་ཡོངས་སུ་བསྐྱེད་པར་བྱ་ཕྱིར་རམ། །རང་གི་སེམས་ནི་དག་པར་བྱ་བའི་ཕྱིར། །འདི་དག་ཐམས་ཅད་རྩ་སོགས་བཞིན་དུ་བཏང་
དེ་བཞིན་ཚུལ་ཁྲིམས་བཟོད་དང་བརྩོན་འགྲུས་དང། །བསམ་གཏན་ཤེས་རབ་བླ་ན་མེད་པ་ནི། །བདག་དང་གཞན་རྣམས་དག་པར་བྱ་བའི་ཕྱིར། །སྐད་ཅིག་རེ་རེ་བཞིན་ཡང་བསྒོམ་པར་བགྱི། །བདེ་བར་གཤེགས་པ་སྔགས་ལ་མཁས་པ་
ཡི༑ ༑ཆོས་རྒྱལ་རྟག་ཏུ་ལྷུན་གྱིས་གྲུབ་པ་ནི། །འགྲོ་བ་འདི་ཡིས་ཐོབ་པར་བྱ་བའི་ཕྱིར། །ཁྱད་འཕགས་གནས་ལ་བདག་ནི་གནས་པར་བགྱི། །ཞེས་རྗེས་ཟློས་ལན་གསུམ་བྱེད་དུ་གཞུག་ཨོཾ་སརྦྦ་བིད་ཨོཾ། ཞེས་སོགས་སྔར་འཇིག་རྟེན་གསུཾ་

[031B] སངས་རྒྱས་ཀྱི་སྐུ་གསུང་ཐུགས་དང་སློབ་མའི་ལུས་ངག་ཡིད་གསུམ་དབྱེར་མེད་དུ་བསམས་ལ་མེ་ཏོག་སོགས་ཀྱིས་མཆོད། །ཨུ་དུམ་
ཝ་ར་སོགས་ཀྱི་སོ་ཤིང་སོར་བཅུ་གཉིས་པ་རྩེ་མོར་མེ་ཏོག་བཅིངས་པ་ལ། ཨོཾ་བཛྲ་ཧཱ་ས་ཧ། ཞེས་བཟླས་ལ་སློབ་མ་ལ་བྱིན། དེས་ཀྱང་ཤར་རམ་བྱང་དུ་བལྟས་ལ་རྩེ་མོ་ནས་འཆོས་ཏ། དྲིས་ཕྱུགས་པའི་མཎྜལ་གྱི་སྟེང་དུ་དེ་ཉིད་བརྗོད་ཅིང་བལྟེས་མེད་
དུ་དོར་དུ་གཞུག་སོ་ཤིང་མགོ་ཤར་ལ་སོགས་པར་བསྟན་ན། རིམ་པ་བཞིན། ཞི་བ་དྲག་པོ། དབང་རྒྱས་པ། སྟེང་འོག་རིག་འཛིན་དང་ས་འོག་གི་དངོས་གྲུབ་འགྲུབ་ཅེས་བརྡ་སྤྲད་དོ། །དུང་ཆོས་སོགས་སུ་བླུག་པའི་དྲིའི་ཆུ་བཾ་ལས་བྱུང་བའི་དྲིའི་ཆུར་གྱུར་
པར་བསམས་ལ། བཞེས་པ་དང་ལས་ཐམས་ཅད་པ་བདུན་བཟླས་ལ། ཨོཾ་ཧྲཱི་བི་ཤུདྡྷ་དྷརྨཱ་སརྦྦ་པཱ་པཾ་ནི་ཙ་ཨ་སྱ་ཤོ་དྷྱ་སརྦ་བི་ཀལྤན་ཨཱ་པ་ན་ཡ་ཧཱུཾ། ཞེས་བརྗོད་ཅིང། ངག་གཉིས་པ་སྦྱང་བའི་དོན་དུ་ཁྱོད་བ་གསུམ་འབྱིན་ལ་འཐུང་དུ་གཞུག་གོ་
ཧཱུཾ་ལས་བྱུང་ཞིང་དེ་བཟླས་པའི་ཀུ་ཤ་ཆེ་བསྟན་གྱི་དོན་དང། དྷཱི་ལས་བྱུང་ཞིང་དེ་བཟླས་པའི་ཀུ་ཤ་ཆུང་བ་སྔས་ཀྱི་དོན་དུ། ཨོཾ་བཛྲ་ཏིཀྵཎ་པཾ། ཞེས་བརྗོད་ཅིང་ལག་པ་གཡས་གཡོན་དུ་བྱིན། ཧཱུཾ་ལས་བྱུང་བའི་སྐུད་པ་དམར་པོ་སློབ་མའི་ལུས་ཆད་
སུམ་སྒྲིལ་མདུད་པ་གསུམ་བྱས་པ། ཨོཾ་བུདྡྷ་མཻ་ཏྲི་རཀྵ་རཀྵ་སརྦཱ་ན་སཱ་ཧཱ། ཞེས་བརྗོད་ཅིང་དཔུང་པ་གཡས་པར་བཅིང་ངོ། །དེ་ནས། འཇིག་རྟེན་དུ་ནི་ཀུན་མཁྱེན་རྣམས། །རིས་འགའ་འབྱུང་ངམ་མི་འབྱུང་སྲིད། །ཨུ་དུཾ་ཝ་རའི་མེ་ཏོག་བཞིན། །བརྒྱ་

[032A]༄༅། །ལམ་ན་ནི་རེས་འགའ་ཞིག་གང་གིས་སེམས་ཅན་མཉམ་མེད་དོན། །མྱ་ངན་མི་འདའ་བྱེད་པར་ནུས། །གསང་སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་ཤིན་ཏུ་དཀོན། །བསྐལ་པ་བྱེ་བ་དུ་མ་རུ། །སྡིག་པ་གང་
ཞིག་སྔོན་བྱས་ལ། །དཀྱིལ་འཁོར་འདི་འདྲ་མཐོང་བ་ཡིས། །དེ་དག་ཐམས་ཅད་ཟད་འགྱུར་ན། །གྲགས་པ་མཐའ་ཡས་སྔགས་སྤྱོད་པའི། །ཚུལ་ལ་གནས་པ་སྨོས་ཅི་དགོས། །སྐྱོབ་པའི་གསང་སྔགས་བཟླས་ན་ནི། །གོ་འཕང་བླ་ན་མེད་པར་འགྱུར།།
སྤྱོད་མཆོག་འདི་ལ་གང་རྣམས་ཀྱི། །བློ་གྲོས་ཤིན་ཏུ་དྲི་མ་མེད། །དེ་རྣམས་ཀྱི་ནི་སྡུག་བསྔལ་ཀུན། །འབྱུང་བའི་ངན་འགྲོ་ཡང་དག་ཞི། །བདག་ཉིད་ཆེན་པོ་ཁྱེད་རྣམས་ཀྱིས། །དེ་རིང་རྙེད་པ་མཉམ་མེད་རྙེད། །གང་གིས་ཁྱེད་རྣམས་རྒྱལ་བ་ཀུན།།
བདག་ཉིད་ཆེན་པོ་སྲས་བཅས་ཀྱི། །བསྟན་འདི་ཀུན་ལ་ཡོངས་སུ་བཟུང། །གནས་པ་སྐྱེ་བར་འགྱུར་བ་ནི། །དེ་ཡིས་ཁྱེད་རྣམས་ཐེག་ཆེན་ལ། །ལེགས་པར་སྐྱེ་བ་ཉིད་དུ་འགྱུར། །ཐེག་པ་ཆེན་པོ་ཆེར་འབྱུང་བའི། །ལམ་མཆོག་འདི་ནི་དཔལ་
དང་ལྡན། །གང་གིས་ཁྱེད་རྣམས་འགྲོ་འགྱུར་བས། །དེ་བཞིན་གཤེགས་པར་འགྱུར་བ་ཡིན། །ཞེས་པའི་དོན་བཤད་སློབ་མ་རྣམས་སྤྲོ་བ་བསྐྱེད་ལ། ལས་ཐམས་ཅད་པའི་སྔགས་ཀྱིས་བསྲུངས་ནས། ཨོཾ་བཛྲ་ཡཀྵ་ཧཱུཾ། ཞེས་པ་བཟླས་
པའི་དོན་དུ་བྱིན། །རྨི་ལམ་རྟོགས་ལ་ནང་པར་ང་ལ་སྨོས་ཤིག་ཅེས་བརྗོད་ནས་མགོ་ཤར་རམ་སོ་ཤིང་གི་མགོ་གང་དུ་བསྟན་པ་དེར་སེང་གེའི་ཉལ་སྟབས་ཀྱིས་ཉལ་དུ་གཞུག་དེ་ནས་སྟ་གོན་གྱི་ལྷ་ལ་ཆུ་གཉིས་ཉེར་སྤྱོད་རོལ་མོ་དང་བཅས་པས་

[032B] །ལག་པ་གཡས་པས་སྤོས་སྣོད་ཐོགས། གཡོན་པས་དྲིལ་བུ་གསིལ་ཞིང་ལྕེ་ཧཱུཾ་ལས་བྱུང་བའི་རྡོ་རྗེར་གྱུར། རྣམ་པར་སྣང་མཛད་བཅོམ་ལྡན་འདས། །རིག་པའི་རྒྱལ་པོ་ཁྱོད་ལ་འདུད། །སློབ་མ་རྣམས་ལ་བརྩེ་ཕྱིར་དང།།
ཁྱེད་རྣམས་ལ་ཡང་མཆོད་པའི་ཕྱིར། །མགོན་པོ་ཐུགས་རྗེའི་བདག་ཉིད་ཅན། །དཀྱིལ་འཁོར་འདྲི་བར་བདག་འཚལ་ལོ། །དེ་ཕྱིར་བཅོམ་ལྡན་བདག་གུས་ལ། །བཀའ་དྲིན་གནང་བར་མཛད་པར་རིགས། །སངས་རྒྱས་འགྲོ་འཁོར་བྱ་དོན་སྩོལ།།
བྱང་ཆུབ་སེམས་དཔའ་འབྲས་གནས་དང། །གཞན་ཡང་གང་དག་གསང་སྔགས་ལྷ། །ལྷ་དང་འཇིག་རྟེན་སྐྱོང་བ་དང། །འབྱུང་པོ་བྱང་ཆུབ་བསྟན་གནས་དང། །སེམས་ཅན་བསྟན་ལ་མངོན་དགའ་བ། །གང་སུ་རྡོ་རྗེའི་སྤྱན་མངའ་རྣམས།།
བདག་ལ་ཡང་དག་དགོངས་སུ་གསོལ། །བདག་ནི་ཆེ་གེ་རྡོ་རྗེ་ཅན། །རྣམ་པར་སྣང་མཛད་དཀྱིལ་འཁོར་ནི། །ཇི་ལྟར་ནུས་པ་ཉྲྦ་དྷརྨཱ་ཨདྱནྟ་ཨ་ནུ་པྲ་བིཥྚ་སརྦ་དྷརྨྷོཨཨོཨོོ་ཨོཨཨོཨོཨོཨོཨ་ཨོཨོཨོ། བདྷ་དྲིཥྚི་མ་ཊ། ཞེས་བན་ཨར་བླཱ་་་
[036A]༄༅། །འཁོར་གྱི་ནང་དུ་ཞུགས་པར་བསམས་ལ། རང་ཉིད་ཧཱུཾ་ལས་ཧཱུཾ་མཛད་དུ་གྱུར་པར་བསམས་ལ་དེའི་ཕྱག་རྒྱ་བཅིང། ནུབ་ཏུ་གནས་ནས། ཨོཾ་བཛྲོད་གྷ་ཊ་ཡ་ས་མ་ཡ་པྲ་བེ་ཤ་ཡ་ཧཱུཾ། ཞེས་ཧཱུཾ་མཛད་ཀྱི་ཕྱག་རྒྱ་བཀྲོལ་ལ་
ཤར་སྒོ་ནང་ནས་ཕྱེ་བར་བསམ། དེ་བཞིན་དུ་བྱང་དང། ཤར་དང། ལྷོར་གཡས་སྐོར་དུ་རིམ་པ་བཞིན་གནས་ནས་ལྷོ་སྒོ་ལ་སོགས་པ་དབྱེའོ། །ཡང་ན་རྡོ་རྗེ་ཁུ་ཚུར་གཉིས་ཁ་གྱེན་དུ་བསྟན་ལ་མཛུབ་མོ་གཉིས་བསྒྲེངས་ཏེ་ཕན་ཚུན་དུ་མཛུབ་མོ་
གཉིས་ལོགས་ཀྱི་རྩེ་མོ་སྦྱར་ཏེ་མཛུབ་མོ་གཉིས་ཁྲོས་ནས་དབྱེ་བའི་ཕྱག་རྒྱས་སྒོ་དབྱེའོ། །ལྷ་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ལྷ་རང་རང་གི་ཐུགས་ཀར་ཟླ་བའི་སྟེང་དུ་ཨོཾ་ལ་སོགས་པའི་
རང་རང་གི་ས་བོན་གྱིས་མཚན་པ། དེ་རྣམས་ལས་འོད་ཟེར་འཕྲོས་པས། བཅོམ་ལྡན་འདས་ཀུན་རིག་གི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔས་བསྐོར་བ་ནམ་མཁར་སྤྱན་དྲངས། བཛྲ་ས་མཱ་ཛཿ་མ་ལུས་སེམས་ཅན་ཀུན་
གྱི་མགོན་གྱུར་ཅིང། །བདུད་སྡེ་དཔུང་བཅས་མི་བཟད་འཇམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། །ཞེས་སོགས་ཀྱིས་སྤྱན་དྲང་པ་ནས་དགུག་
གཞུག་སོགས་ཀྱི་བར་སྔར་ལྟར་བྱ། དེ་ནས་སྟ་གོན་གྱི་ལྷ་ལ་ཆུ་གཉིས་ཉར་སྤྱོད་ལྔ་རོལ་མོ་དང་བཅས་པས་མཆོད་ནས་དགུག་གཞུག་ལ་སོཌ་སྔར་ལྟར་བྱས་ལ། སྟ་གོན་གྱི་ལྷ་ནམ་མཁར་བཏེག་པ་རྣམས་རང་རང་གི་དམ་ཚིག་པ་རྣམས་དང་

[036B] དེ་ནས་ཨོཾ་བཛྲ་ཡཀྵ་ཧཱུཾ། ཞེས་སྔར་ལྟར་བགེགས་བསྐྲད། ཨོཾ་བཛྲ་སན་དཧི་བཾ། ཞེས་རྡོ་རྗེ་ཁུ་ཚུར་གྱི་དམ་རྒྱས་སྒོ་བཅད། ཨོཾ་བཛྲ་རཀྵ་ཧཾ། ཞེས་རྡོ་རྗེ་སྲུང་བས་སྔར་ལྟར་བསྲུང་བ་བྱ། དེ་ནས་མཆོད་
ཡོན་ཕུལ་ཏེ། ལྷ་རྣམས་ཀྱི་གནས་གསུམ་བྱིན་གྱིས་བརླབ་པ་དང་ཕྱག་རྒྱ་བཞིས་རྒྱས་གདབ། དེ་ཡང་འཇིག་རྟེན་པ་སྤྱིའི་དམ་རྒྱ་ནི། ཐལ་མོ་བརྐྱང་བའམ་ཡང་ན་ཐལ་མོ་པདྨ་ལྟར་བྱས་པའོ། །ཆོས་རྒྱ་ནི་རྩ་རིག་གོ་ལས་རྒྱ་ནི་ཕྱག་
མཚན་མེད་པའི་ཕྱག་ཆེན་ལྟར་རོ། །ཕྱག་ཆེན་ནི་བྲིས་པ་ཇི་ལྟ་བའོ། །ཁ་ཅིག་ནི་པདྨའི་ཕྱག་རྒྱར་བཞེད་དོ། །སྙིང་པོ་ནི་བཛྲ་ལོ་ཀ་ཞེས་པའམ་རྩ་རིག་གོ་དེ་ནས་ལྷ་ཐམས་ཅད་ལ་རིགས་ལྔས་དབུ་བརྒྱན་པའི་བར་སྒྲུབ་ཐབས་བཞིན་བྱས་
ནས། ངག་ཏུ་རྩ་རིག་དང་ལྷ་རང་རང་གི་སྔགས་བརྗོད། ལུས་ཀྱིས་ལྷ་རང་རང་གི་ལས་རྒྱ་བཅིངས་ཏེ་འཕྲིན་ལས་སྔར་ལྟར་བཅོལ་ལ་ཁྱད་པར་ནི། བཅོམ་ལྡན་འདས་ངན་སོང་ཐམས་ཅད་ཡོངས་སུ་སྦྱོང་བ་གཟི་བརྗིད་ཀྱི་རྒྱལ་པོ་ཀུན་རིག་
རྣམ་པར་སྣང་མཛད་ཀྱིས། རྡོ་རྗེ་སློབ་མ་རྣམས་ལ་ཟབ་གསལ་གཉིས་སུ་མེད་པ་ལ་སོགས་པ་ལམ་རྣམ་པར་དག་པ་ཉན་པ་དང། སེམས་པ་དང། བསྒོམ་པའི་སྣོད་ཁྱད་པར་ཅན་དུ་རུང་བར་མཛད་དུ་གསོལ། ཞེས་འཕྲིན་ལས་བཅོལ་ལོ། །
དེ་ནས་མཆོད་པ་རྣམས་སྔར་བཞིན་བསང་བ་སོགས་བྱས་ལ། རྡོ་རྗེ་ཁུ་ཚུར་གཉིས་ལས་བྱུང་བའི་གར་སྔོན་དུ་འགྲོ་བས། རབ་འབྱམས་རྒྱ་མཚོ་དཔག་མེད་ན། །ཞེས་སོགས་ཀྱིས་ཆུ་གཉིས་ཉེར་སྤྱོད་རོལ་མོ་དང་བཅས་པ་འབུལ་བ་ནས་སྒེག་

[037A]༄༅། །སོགས་བརྒྱད་ཀྱིས་མཆོད་པའི་བར་སྔར་ལྟར་བྱའོ། །མཆོད་པ་ཉེར་ལྔ་པ་ནི། དཔག་མེད་བསོད་ནམས་སྟོབས་ལས་བྱུང་བ་ཡི། །ལྷ་རྫས་ལས་གྲུབ་རིན་ཆེན་ཅོད་པན་མཆོག་རྒྱལ་བ་སྲས་དང་བཅས་ལ་དབུལ་
བར་བགྱི། །ཐུགས་རྗེས་འགྲོ་བའི་དོན་དུ་བཞེས་སུ་གསོལ། །རྡོ་རྗེ་ཁུ་ཚུར་གཉིས་རང་གི་མགོར་དབང་བསྐུར་བའི་ཚུལ་དུ་བྱས་ལ། ཨོཾ་སརྦ་ཏ་ཐཱ་ག་ཏ་རཏྣ་མུ་ཀུ་ཊི་པཱུ་ཛ་སྤ་ར་ཎ་ཁཾ། ཞེས་ཅོད་པན་དང། དེ་བཞིན་དུ་ཚིག་རྐང་དང་པོ་དང། ཐ་མ་གཉིས་
ཀུན་ལ་སྦྱར་ཏེ། སྙན་ཤལ་མཛེས་བྱེད་རིན་ཆེན་འཁྱིལ་པའི་རྒྱན། །རྡོ་རྗེ་ཁུ་ཚུར་གཉིས་ཀྱིས་སྙན་ལ་སྙན་ཆ་འདོགས་པའི་ཚུལ་དུ་བྱས་ལ། མུ་ཀུ་ཊིའི་གནས་སུ་ཀུཎྜ་ལཾ་ཞེས་རྣ་རྒྱན་དང། སྔགས་ཀྱི་ཐོག་མཐའ་གཉིས་འོག་མ་རྣམས་ལ་
འང་ཅི་རིགས་པར་སྦྱར་རོ། །མགྲིན་པ་དུང་འདྲ་མཛེས་བྱེད་མགུལ་གདུབ་མཆོག་ཧ་རྒ། ཞེས་མགུལ་ལ་མགུལ་རྒྱན་དང། ཐུགས་མཚན་དཔལ་བེའུ་མཛེས་བྱེད་སེ་མོ་དོ། །ཨ་ཝ་ཧ་ར། ཞེས་དྲང་ལ་དོ་ཤལ། དཔུང་བ་མཛེས་བྱེད་དཔུང་
རྒྱན་སྲུང་སྐུད་མཆོག་ཀེ་ཡུར། ཞེས་དཔུང་པའི་རྩ་བའི་འོག་ཏུ་དཔུང་བརྒྱན། ཕྱག་གཉིས་མཁྲིག་མར་སྤྲས་པའི་གདུ་བུ་མཆོག་པཱ་རི་ཀ་ཊཾ་ཀ། ཞེས་མཁྲིག་མའི་སྟེང་དུ་གདུ་བུ། དྲ་བས་འབྲེལ་བའི་སོར་མོའི་གདུ་བུ་མཆོག་པཱ་
ཀཾ་ཝ་ལ། ཞེས་སོར་གདུ་བ་དང། རྫུ་འཕྲུལ་ལྡན་པའི་ཞབས་ལ་མཛེས་བྱེད་རྒྱན། །པཱ་ད་བྷ་ར་ནཾ། ཞེས་ཞབས་ལ་ཞབས་གདུབ་དང། རྐེད་པར་སྐ་རགས་དབུལ་ཚུལ་གྱིས་སྐ་རགས་ཏེ། རྒྱན་གྱི་ཁྱད་པར་བརྒྱད་དོ། །རིན་ཆེན་གདུཌ་

[037B] །གཡོན་པ་དེ་བཞིན་གཤེགས་པའི་ཁུ་ཚུར་བྱས་པའི་མཐེ་བོའི་སྟེང་དུ་གཡས་པ་ཁ་ཐུར་དུ་བསྟན་པ་བརྐྱང་ལ། ཚ་ཏྲཾ་ག་ཞེས་གདུགས་དང། མི་མཐུན་བདུད་ལས་རྒྱལ་བའི་རྒྱལ་མཚན་མཆོག་ལག་པ་
གཉིས་བརྐྱང་ལ། སྲིན་ལག་གི་ཚིག་པ་དབུས་མ་བཀུག་ནས་པ་དན་གསུམ་པའི་ཚུལ་དུ་བསྒྲེངས་ནས་ལག་པ་གཉིས་བརྐྱང་ནས་སྟེང་དུ་བཏེག་པ་ལྟར་བཞག་ལ། དཧྭ་ཛ་གྲྭ། ཞེས་རྒྱལ་མཚན་དང། སྙན་པ་ཕྱོགས་བཅུར་གཡོ་བའི་བ་དན་
འཕན། །རྡོ་རྗེ་ཁུ་ཚུར་གཉིས་ཀྱིས་ནམ་མཁའ་ལ་འཕན་འདོག་པའི་ཚུལ་དང། པཱ་ཏཾ་ག་ཞེས་པ་དན་དང། ཕྱོགས་ཀུན་ཡིད་འཕྲོག་དར་གྱི་ལྡ་ལྡིས་སྤྲས། །གཡོན་པའི་ཁུ་ཚུར་སྙིང་ཁར་བཞག་གཡས་པའི་མཛུབ་མོ་དང་གུང་མོ་བརྐྱང་
སྟེ་ནམ་མཁའ་ལ་ལྡ་ལྡི་འགེལ་བའི་ཚུལ་དང། པཱ་ཊ་དྷཱམ། ཞེས་ལྡ་ལྡི་དང། གདུང་སེལ་རྔ་ཡབ་ནོར་བུའི་ཡུ་བ་ཅན། །རྡོ་རྗེ་ཁུ་ཚུར་གཉིས་ཀྱིས་རྔ་ཡབ་གཡབ་པའི་ཚུལ་དང། ཙ་མ་ར། ཞེས་རྔ་ཡབ་དང། རིན་ཆེན་རྒྱན་འོད་ལྡན་པའི་བླ་
རེ་བྲེས། །གཡོན་པང་པར་མཉམ་གཞག་བྱས། །གཡས་ཁ་ཐུར་དུ་བསྟན་ཏེ་བླ་རེ་བསྐྱེད་པའི་བསམ་པས་ནམ་མཁའ་ལ་ཡོངས་སུ་བསྐོར་ལ། བི་ཏ་ནཾ། ཞེས་བླ་རེ་སྟེ་ཡོ་བྱད་ཀྱི་ཁྱད་པར་དྲུག་གོ་མི་འཇིགས་བཞི་ལྡན་སེང་གེའི་གདན་ལ་
སོགས། །རྡོ་རྗེ་ཁུ་ཚུར་གཉིས་གཤིབས་ཏེ་སེང་གེའི་གདན་འབུལ་བའི་ཚུལ་དང། སིཾ་ཧ་ཨཱ་ས་ནཾ། ཞེས་སེང་གེའི་ཁྲི་དང། ལྷ་རྫས་ཡིད་འོང་མཛེས་པ་གཟིམས་ཆའི་ཚོགས། །ཞེས་རྡོ་རྗེ་ཁུ་ཚུར་གཉིས་ཀྱིས་གཟིམས་ཆ་བསྐོན་པའི་

[038A]༄༅། །ཚུལ་དང། ཤ་པ་ཨཱ་ས་ནཾ། ཞེས་གཟིམས་ཆ་དང། ཉོན་མོངས་གྲྭ་ཟུར་སྤངས་པའི་ཕོ་བྲང་ཟླུམ། །གཡོན་པའི་ཁུ་ཚུར་སྙིང་གར་བཞག་སྟེ་གཡས་པའི་གུང་མཛུབ་ཀྱིས་ཕོ་བྲང་ཟླུམ་པོ་འབུལ་བའི་ཚུལ་
དང༑ པ་རི་མཎྜ་ལེ་དྷྱ་ནྱ། ཞེས་ཕོ་བྲང་ཟླུམ་པོ་དང། ཡོན་ཏན་རྒྱས་པའི་གྲུ་གཞི་གཞལ་ཡས་ཁང། །ཕྱག་རྒྱ་སྔ་མ་དེ་ཉིད་ཀྱིས་གཞལ་མེད་ཁང་གྲུ་བཞི་འབུལ་བའི་ཚུལ་དང། ཨ་མ་ཡ་ཙ་ཏུར་
པྲ༑ ཞེས་གཞལ་མེད་ཁང་གྲུ་བཞི་དང། འཇིག་རྟེན་ལས་འདས་གྲུ་བཞི་ཉིས་བརྩེགས་ཁང། །དེ་ཉིད་ཀྱིས་གྲུ་བཞི་ཉིས་བརྩེགས་འབུལ་བའི་ཚུལ་དང། དྭི་ཀུ་ཊཾ་ག་རཾ། ཞེས་གྲུ་བཞི་ཉིས་བརྩེགས་དང། རང་བཞིན་འོད་གསལ་བྱང་སེམས་
ཟླ་བའི་གདན། །རྡོ་རྗེ་ཁུ་ཚུར་གཉིས་ཀྱིས་ཟླ་གདན་འབུལ་བའི་ཚུལ་དང། ཙནྟྲ་ཨཱ་ས་ནཾ། ཞེས་ཟླ་གདན་ཏེ་གནས་ཀྱི་ཁྱད་པར་དྲུག་གོ་འདོད་པའི་འདམ་གྱིས་མ་གོས་པདྨོའི་མཆོག་རྡོ་རྗེ་ཁུ་ཚུར་གཉིས་ཀྱིས་མེ་ཏོག་འཐོར་བའི་ཚུལ་
དང། པུཥྤ། ཞེས་མེ་ཏོག་དང། སྟོང་ཉིད་སྒྲ་སྒྲོག་པི་ཝང་ཏིང་ཏིང་ཤག་ཝ་ནི། ཞེས་པི་ཝང་བསྒྲེང་ཞིང་ཏིང་ཤག་བརྡུང་བའི་ཚུལ་བྱ། ཐབས་ལ་མཁས་པ་ཟག་མེད་ཕུང་པོའི་དྲི། །གཡོན་པའི་རྡོ་རྗེ་ཁུ་ཚུར་སྙིང་གར་བཞག་ནས་
གཡས་པའི་ཁུ་ཚུར་གྱིས་དྲིའི་ཕྱེ་མ་འགྱེད་པའི་ཚུལ་དང། གནྡྷེ་ཞེས་དྲི་དང། ཉོན་མོངས་བཀྲེས་སེལ་ཆོས་ཀྱི་ཞལ་ཟས་མཆོག་རྡོ་རྗེ་ཁུ་ཚུར་གཉིས་ཀྱིས་བཤོས་འབུལ་བའི་ཚུལ་དང། ནཻ་ཝི་དྱ། ཞེས་ཞལ་ཟས་དང། ངོ་

[038B] །རྡོ་རྗེ་ཐལ་མོ་གཉིས་བརྐྱང་བས་ན་བཟའ་འབུལ་བའི་ཚུལ་དང། ཝསྟྲ། ཞེས་གོས་ཏེ་མཆོད་པའི་ཁྱད་པར་ལྔའོ། །དེ་ནས་ལག་པ་གཉིས་ཐལ་མོ་ཁོང་སྟོང་དུ་སྦྱར་བ་སྤྱི་བོར་བཞག་ལ། ཨོཾ་ལས་རིན་ཆེན་སྣ་
བདུན་དང། དཔག་བསམ་གྱི་ཤིང་དང། ཁ་ཟས་རོ་བརྒྱ་པ་རྣམས་ཡིད་ཀྱིས་སྤྲུལ་ལ། ཨོཾ་སརྦྦ་བིད། པཱུ་ར་པཱུ་ར། སུ་ར་སུ་ར། ཨཱ་ཝརྟ་ཡ་ཨཱ་ཝརྟ་ཡ་ཧོ། ཞེས་པས་དབུལ། རྒྱས་པ་ལ་སྤྲོ་ན། བདེ་བར་གཤེགས་པ་ཐམས་ཅད་ལ། །འཁོར་
ལོ་རིན་ཆེན་འདི་ཕུལ་བས། །སྲིད་པའི་འཁོར་ལོ་རྒྱུན་བཅད་དེ། །ཅོས་ཀྱི་འཁོར་ལོ་བསྐོར་གྱུར་ཅིག་ལག་པ་གཉིས་མཁྲིག་མ་བསྣོལ་ཏེ་རྒྱབ་སྦྱར་ལ་སོར་མོ་རྣམས་གཅིག་ལ་གཅིག་འཁྱུད་དེ་མཐེ་བོང་གཉིས་ལག་མཐིལ་དུ་བཀུག་ལ། ཨོཾ་
སརྦ་ཏ་ཐཱ་ག་ཏ་ཙ་ཀྲ་རཏྣ་པཱུ་ཛི་ཏེ་ཧཱུཾ། ཞེས་འཁོར་ལོ་དང། རྒྱལ་བ་སྲས་དང་བཅས་པ་ལ། །ནོར་བུ་རིན་ཆེན་འདི་ཕུལ་བས། །བཀྲེན་ཞིང་ཕོངས་པ་རྒྱུན་བཅད་དེ། །འབྱོར་བ་ཕུན་སུམ་ཚོཌ་པར་ཤོག་ཁུ་ཚུར་གཉིས་ཀྱིས་མཛུབ་མོ་གཉིས་ཚིགས་བཅག་སྟེ་མཐེ་བོང་གཉིས་དང་རྩེ་སྤྲད་ལ། ཙཀྲའི་གནས་སུ། མ་ཎི། ཞེས་ནོར་བུ་དང། སྔགས་ཀྱི་ཐོག་མཐའ་འོག་མ་ཀུན་ལའང་སྦྱར་རོ། །བཙུན་མོ་རིན་ཆེན་འདི་ཕུལ་བས། །མ་རིག་མུན་པ་རྒྱུན་བཅད་དེ། །ཤེས་རབ་དབྱིངས་ཀྱི་དོན་རྟོགས་
ནས༑ ༑ཐབས་དང་ཤེས་རབ་འབྲེལ་བར་ཤོག་རྡོ་རྗེ་ཐལ་མོ་ལས། མཛུབ་མོའི་རྩེ་མོ་བཀུག་ནས་ནི། །གུང་མོ་མཉམ་པའི་ཚིགས་སུ་སྦྱར། །རྡོ་རྗེ་དབྱིངས་ཀྱི་དབང་མོར་བཤད། །ཅེས་པའི་རྒྱ་དང། སྟྲི་ཞེས་བཙུན་མོ་དང། བློན་པོ་རིན་ཆེན་

[039A]༄༅། །འདི་ཕུལ་བས། །ཕྱི་ནང་གསང་གསུམ་ཐེག་གསུམ་ལྡན། །བསམ་ཡས་བསྟན་པ་རབ་འཛིན་ཞིང། །ཡོན་ཏན་ཐམས་ཅད་ལྡན་པར་ཤོག་རྡོ་རྗེ་བསྡམས་པ་ལས་གུང་མོ་དང་ཐ་མ་བཞི་གཤིབས་ཏེ་བསྒྲེང་བའི་རྒྱ་
དང། པུ་རུ་ཥ། ཞེས་བློན་པོ་དང། གླང་པོ་རིན་ཆེན་འདི་ཕུལ་བས། །ལྟ་ངན་རྣམས་ནི་རབ་བསལ་པས། །བླ་མེད་ཐེག་པར་རབ་ཞོན་ཏེ། །ཐམས་ཅད་མཁྱེན་གྲོང་འགྲོ་བར་ཤོག་ལག་པ་གཡོན་པའི་མཐིལ་དུ་གཡས་པའི་གྲུ་མོ་བཞག་སྟེ་བསྒྲེངས་ལ་
གཡས་པའི་ཁུ་ཚུར་འོག་ཏུ་གླང་པོའི་རྣམ་པར་བྱས་པའི་གུང་མོ་གླང་པོའི་སྣ་ལྟར་བྱས་ལ། ཧ་སྟི། ཞེས་གླང་པོ་དང། རྟ་མཆོག་རིན་ཆེན་འདི་ཕུལ་བས། །སྲིད་པའི་གཟེབ་ལས་ཡོངས་གྲོལ་ཏེ། །རྫུ་འཕྲུལ་མཆོག་གི་ཤུགས་ཐོབ་ནས། །སངས་རྒྱས་
ཞིང་དུ་བགྲོད་པར་ཤོག་ཁུ་ཚུར་གཉིས་བཙིར་བའི་གུང་མོ་གཉིས་དང་སྲིན་ལག་གཉིས་བརྐྱང། མཐེ་བོང་གཉིས་རྣ་བ་ལྟར་བྱས་ལ། ཏུ་རཾ་ག་ཨ་ཤྭ། ཞེས་རྟ་མཆོག་དང། དམག་དཔོན་རིན་ཆེན་འདི་ཕུལ་བས། །ཉོན་མོངས་དགྲ་ལས་རྒྱལ་གྱུར་ནས།།
ཕས་ཀྱི་རྒོལ་བ་ཚར་བཅད་དེ། །སྙེངས་བྲལ་མཆོག་ནི་ཐོབ་པར་ཤོག་གཡོན་གོ་ཆ་འཛིན་པ་དང། གཡས་མཆོག་སྦྱིན་བྱས་ལ། ཁཌྒ། ཞེས་དམག་དཔོན་ཏེ་རྒྱལ་སྲིད་སྣ་བདུན་དབུལ་ལོ། །དེ་ནས། ཁ་དོག་དབྱིབས་ལེགས་ཡིད་འོང་རྒྱན་
འཕྲེང་ལྡན། །ཕྱོགས་དུས་ཀུན་ན་གཟུགས་མཆོག་ཅི་མཆིས་པ། །མོས་བློས་མཆོད་གནས་རྣམས་ལ་བདག་འབུལ་བགྱི། །བཞེས་ཤིང་བླ་མེད་གྲུབ་མཆོག་སྩལ་དུ་གསོལ། །དེ་བཞིན་དུ་རྐང་པ་ཕྱི་མ་གཉིས་དང། སྔགས་ཀྱི་ཐོག་མཐའ་ཐམས་

[039B] ཨོཾ་སརྦ་ཏཱ་ཐཱ་ག་ཏ་རཱུ་པ་ཀཱ་མ་གུ་ཎ་བཛྲ་པཱུ་ཛི་ཏེ་ཨཱ་ཧཱུཾ། ཞེས་གཟུགས་དང། ཕྱོགས་དུས་ཀུན་ན་ཟིན་དང་མ་ཟིན་པའི། །ཡོན་ཏན་ཡིད་འོང་སྒྲ་སྙན་ཅི་མཆིས་པ། །ཤཔྟ། ཞེས་སྒྲ་སྙན་དང། ཕྱོགས་དུས་ཀུན་ན་ཙནྡན་སྦྲུལ་སྙིང་དང།།
ཨ་ཀར་ལ་སོགས་དབང་པོ་ཚིམ་བྱེད་རྣམས། །གནྡྷེ། ཞེས་དྲི་མཆོག་དང། ཕྱོགས་དུས་ཀུན་ན་རོ་དང་བཅུད་ལྡན་པའི། །ལུས་སེམས་བརྟས་བྱེད་རོ་མཆོག་ཅི་མཆིས་པ། །ར་ས། ཞེས་ཞལ་ཟས་དང། ཕྱོགས་དུས་ཀུན་ན་འཇམ་མཉེན་འཁྲིལ་ཆགས་
པའི༑ ༑རེག་བྱའི་ཁྱད་པར་ལུས་སེམས་ཚིམ་བྱེད་རྣམས། །སྤརཤ། ཞེས་རེག་བྱ་སྟེ་འདོད་ཡོན་ལྔ་དབུལ་ལོ། །དེ་ནས་རྡོ་རྗེ་དྲིལ་སྟབས་དང་བཅས་པས། ཆོས་དབྱིངས་ཡེ་ཤེས་རྣམ་པར་དག་རྣམ་པར་སྣང་མཛད་བཅོམ་ལྡན་འདས། །ཏིང་ངེ་འཛིན་ལྡན་
ཕྱག་རྒྱ་ཅན། །ཕྱག་འཚལ་བཅོམ་ལྡན་ཀུན་རིག་ལ། །མེ་ལོང་ཡེ་ཤེས་རང་བཞིན་ལས། །སེམས་ཅན་མ་ལུས་ཐམས་ཅད་ཀྱི། །ངན་སོང་ཐམས་ཅད་སྦྱང་མཛད་པ། །ཕྱག་འཚལ་སྦྱོང་བའི་རྒྱལ་པོ་ལ། །མཉམ་ཉིད་ཡེ་ཤེས་ཡོན་ཏན་བདག་ཡིད་
བཞིན་ནོར་བུ་རིན་ཆེན་ལྟར། །སེམས་ཅན་བསམ་པ་སྐོང་མཛད་པ། །རྒྱལ་མཆོག་རིན་ཆེན་ཁྱོད་ཕྱག་འཚལ། །སོ་སོར་ཀུན་རྟོག་གསུང་གི་བདག་གསུང་རབ་པདྨ་ཁ་རྒྱས་པ། །ཁམས་གསུམ་དབུགས་དབྱུང་མཛད་པ་ཡི། །ཤཱཀྱའི་རིགས་
དབང་ཁྱོད་ཕྱག་འཚལ། །ནན་ཏན་ཡེ་ཤེས་འཕྲིན་ལས་བདག་སྣ་ཚོགས་སེམས་ཅན་སྡུག་བསྔལ་ཀུན། །མ་ལུས་པར་ནི་ཞི་མཛད་པ། །མེ་ཏོག་ཆེར་རྒྱས་ཁྱོད་ཕྱག་འཚལ། །སྟོང་པ་ཉིད་ཀྱི་རྡོ་རྗེ་ལས། །རྡོ་རྗེའི་རིགས་རྣམས་ཀུན་གྱི་ཡུམ།།

[040A]༄༅། །རྡོ་རྗེ་སེམས་མཆོག་རྣམ་པར་དག་ཕྱག་འཚལ་རྡོ་རྗེ་སྤྱན་མ་ལ། །མཚན་མ་མེད་པའི་རྡོ་རྗེ་ལས། །རིན་ཆེན་རིགས་རྣམས་ཀུན་གྱི་ཡུམ། །རྡོ་རྗེ་རིན་ཆེན་དབང་བསྐུར་མཆོག་ཕྱག་འཚལ་རྡོ་རྗེ་དབང་ཉིད་ལ། །སྨོན་པ་མེད་
པའི་རྡོ་རྗེ་ལས། །པདྨའི་རིགས་རྣམས་བསྐྱེད་མཛད་པ། །རྡོ་རྗེ་པདྨ་གསང་བའི་མཆོག་ཕྱག་འཚལ་རྡོ་རྗེ་དཀར་མོ་ལ། །རྡོ་རྗེ་མངོན་འདུ་མི་བྱེད་ལས། །ལས་ཀྱི་རིགས་རྣམས་བསྐྱེད་མཛད་པ། །རྡོ་རྗེ་མཆོད་ལ་རབ་ཏུ་བརྩོན། །ཕྱག་འཚལ་རྡོ་རྗེ་སྒྲོལ་མ་
ལ༑ ༑རྡོ་རྗེ་སེམས་དཔའ་སེམས་དཔའ་ཆེ། །རྡོ་རྗེ་དེ་བཞིན་གཤེགས་པ་ཀུན། །རྡོ་རྗེ་དང་པོ་ཀུན་ཏུ་བཟང། །ཕྱག་འཚལ་ཕྱག་ན་རྡོ་རྗེ་ལ། །རྡོ་རྗེ་རྒྱལ་པོ་སངས་རྒྱས་མཆོག་རྡོ་རྗེ་ལྕགས་ཀྱུ་དེ་བཞིན་གཤེགས། །དོན་ཡོད་རྒྱལ་པོ་རྡོ་རྗེ་མཆོག་ཕྱག་
འཚལ་རྡོ་རྗེ་འགུགས་ཁྱོད་ལ། །རྡོ་རྗེ་ཆགས་པ་བདེ་ཆེན་པོ། །རྡོ་རྗེ་མདའ་ནི་དབང་བྱེད་པ། །བདུད་ཀྱི་འདོད་པ་རྡོ་རྗེ་ཆེ། །ཕྱག་འཚལ་རྡོ་རྗེ་གཞུ་ཁྱོད་ལ། །རྡོ་རྗེ་ལེགས་པ་སེམས་དཔའ་མཅོག་རྡོ་རྗེ་མགུ་བ་དགའ་བ་ཆེ། །རབ་དགྱེས་རྒྱལ་པོ་རྡོ་རྗེ་མཆོག་
ཕྱག་འཚལ་རྡོ་རྗེ་དགྱེས་ཁྱོད་ལ། །རྡོ་རྗེ་རིན་ཆེན་རྡོ་རྗེ་དོན། །རྡོ་རྗེ་ནམ་མཁའ་ནོར་བུ་ཆེ། །ནམ་མཁའི་སྙིང་པོ་རྡོ་རྗེ་ཕྱུག་ཕྱག་འཚལ་རྡོ་རྗེ་སྙིང་ཁྱོད་ལ། །རྡོ་རྗེ་གཟི་བརྗེད་ཆེར་འབར་བ། །རྡོ་རྗེ་ཉི་མ་རྒྱལ་བའི་འོད། །རྡོ་རྗེ་འོད་ཟེར་གཟི་བརྗིད་ཆེ། །ཕྱག་འཚལ་རྡོ་
རྗེ་འོད་ཁྱོད་ལ། །སེམས་ཅན་དོན་རབ་རྡོ་རྗེ་དཔལ། །རྡོ་རྗེ་རྒྱལ་མཚན་རབ་དགའ་བྱེད། །རྡོ་རྗེ་ཆེན་པོ་རིན་ཆེན་དཔལ། །ཕྱག་འཚལ་རྡོ་རྗེ་དཔལ་ཁྱོད་ལ། །རྡོ་རྗེ་བཞད་མོ་བཞད་པ་ཆེ། །རྡོ་རྗེ་མཛུམ་པ་ངོ་མཚར་ཆེ། །དགའ་ཞིང་རབ་དགའ་རྡོ་རྗེ་སྟོན། །

[040B] །རྡོ་རྗེ་ཆོས་རབ་དེ་ཉིད་དོན། །རྡོ་རྗེ་པདྨོ་རབ་བདག་བྱེད། །འཇིག་རྟེན་དབང་རབ་རྡོ་རྗེ་སྤྱན། །ཕྱག་འཚལ་རྡོ་རྗེ་སྤྱན་ཁྱོད་ལ། །རྡོ་རྗེ་རྣོ་བ་ཐེག་པ་ཆེ། །རྡོ་རྗེ་རལ་གྲི་མཚོན་བྱེད་པོ། །འཇམ་དཔལ་རྡོ་རྗེ་རབ་ཏུ་ཟབ། །ཕྱག་འཚལ་རྡོ་རྗེ་བློ་
ཁྱོད་ལ། །རྡོ་རྗེ་རྒྱུ་དང་སྙིང་པོ་ཆེ། །རྡོ་རྗེ་འཁོར་ལོ་ཚུལ་ཆེན་པོ། །རབ་སྐོར་རྡོ་རྗེ་ལས་བྱུང་བ། །ཕྱག་འཚལ་རྡོ་རྗེ་སྙིང་པོ་ལ། །རྡོ་རྗེ་གསུང་བ་རབ་རིབ་མཆོག་རྡོ་རྗེ་ཟློས་པ་རབ་བསྒྲུབ་ཕྱིར། །མི་གསུང་རྡོ་རྗེ་མཆོག་གྲུབ་པ། །ཕྱག་འཚལ་རྡོ་རྗེ་གསུང་ཁྱོད་ལ།།
རྡོ་རྗེ་ལས་རབ་རྡོ་རྗེ་དཀའ། །ལས་ཀྱི་རྡོ་རྗེ་ཀུན་རབ་འགྲོ། །རྡོ་རྗེ་ངེས་པ་རྒྱ་ཆེ་བ། །ཕྱག་འཚལ་རྡོ་རྗེ་ཀུན་ཁྱོད་ལ། །རྡོ་རྗེ་སྲུང་བ་བརྟན་པ་ཆེ། །རྡོ་རྗེ་གོ་ཆ་སྲ་བ་ཆེ། །བརྩོན་འགྲུས་མཆོག་ནི་ཐུབ་པར་དཀའ། །ཕྱག་འཚལ་རྡོ་རྗེ་བརྩོན་འགྲུས་ལ། །རྡོ་རྗེ་གནོད་སྦྱིན་
ཐབས་ཆེན་པོ། །རྡོ་རྗེ་ཆེ་བ་འཇིགས་པ་ཆེ། །བདུད་འཇོམས་རྡོ་རྗེ་མི་བཟད་པ། །ཕྱག་འཚལ་རྡོ་རྗེ་དྲག་པོ་ལ། །རྡོ་རྗེ་མཚམས་སྦྱོར་རབ་བསྡུས་ཉིད། །རྡོ་རྗེ་འཆིང་བ་རབ་གྲོལ་བྱེད། །རྡོ་རྗེ་ཁུ་ཚུར་དམ་ཚིག་མཆོག་ཕྱག་འཚལ་རྡོ་རྗེ་ཁུ་ཚུར་ལ། །
རྣམ་དག་རྡོ་རྗེ་ཐུགས་འཛིན་མ། །མི་དམིགས་རྡོ་རྗེ་ཏིང་འཛིན་གནས། །རྡོ་རྗེ་སྒེག་མོའི་ཚུལ་འཛིན་མ། །ཕྱག་འཚལ་རྡོ་རྗེ་བསྒྱིངས་མ་ལ། །རྣམ་དག་ཡོན་ཏན་རྡོ་རྗེ་སྟེ། །ཡིད་བཞིན་རྡོ་རྗེ་རེ་བ་སྐོང། །རྡོ་རྗེ་གཟུགས་ཀྱི་ཚུལ་འཛིན་མ། །ཕྱག་འཚལ་རྡོ་
རྗེ་འཕྲེང་བ་ལ། །རྣམ་དག་རྡོ་རྗེ་གསུང་མཆོག་མ། །རྡོ་རྗེ་པི་ཝང་འཛིན་པའི་ཚུལ། །རྡོ་རྗེ་གསུང་མཆོག་སྒྲོག་པའི་དོན། །ཕྱག་འཚལ་རྡོ་རྗེ་དབྱངས་མཁན་ལ། །རྣམ་དག་རྡོ་རྗེ་ལས་རབ་སྟེ། །ལས་ཀྱི་རྡོ་རྗེ་འགྲོ་དོན་མཛད། །བདུད་འདུལ་རྡོ་རྗེ་ཕྱག་རྒྱ་
[041A]༄༅། །ཅན། །ཕྱག་འཚལ་རྡོ་རྗེ་གར་མཁན་ལ། །སྤྲིན་བཞིན་རྡོ་རྗེ་བདུག་པ་མ། །ཚེམ་བྱེད་རྡོ་རྗེ་དང་ལྡན་པས། །རྡོ་རྗེ་འཕྲེང་བའི་ཚུལ་འཛིན་མ། །ཕྱག་འཚལ་རྡོ་རྗེ་བདུག་པ་ལ། །རྡོ་རྗེ་མཛེས་པའི་གཟུགས་མཛེས་ཤིང། །རྡོ་རྗེ་མེ་
ཏོག་འཐོར་བའི་ཚུལ། །བྱང་ཆུབ་ཡན་ལག་མེ་ཏོག་སྟེ། །ཕྱག་འཚལ་རྡོ་རྗེ་མེ་ཏོག་ལ། །འོད་གསལ་རྡོ་རྗེ་འབར་བའི་མེ། །རྡོ་རྗེ་སྤྱན་གྱིས་མ་རིག་སེལ། །རྡོ་རྗེ་གསལ་བྱེད་ཕྱག་རྒྱ་འཛིན། །ཕྱག་འཚལ་རྡོ་རྗེ་སྣང་བྱེད་ལ། །རྡོ་རྗེ་ཙནྡན་བདུད་རྩིའི་ཆུ། །རྡོ་རྗེ་དྲི་
ཡིས་རྣམ་རྟོག་འཇོམས། །རྡོ་རྗེ་དག་བྱེད་ཕྱག་རྒྱ་འཛིན། །ཕྱག་འཚལ་རྡོ་རྗེ་དྲི་མཆོག་ལ། །རྣམ་དག་སྐུལ་བྱེད་རྡོ་རྗེའི་དོན། །རྡོ་རྗེ་སྡུད་མཛད་རྡོ་རྗེའི་དོན། །རྡོ་རྗེ་འགུགས་བྱེད་ཕྱག་རྒྱ་འཛིན། །ཕྱག་འཚལ་རྡོ་རྗེ་ལྕགས་ཀྱུ་ལ། །མི་གཏོང་རྡོ་རྗེ་ཆོས་ཀྱི་དོན། །རྡོ་རྗེ་འདྲེན་པ་མི་འགྱུར་དོན། །
འཆིང་མཛད་རྡོ་རྗེའི་ཕྱག་རྒྱ་འཛིན། །ཕྱག་འཚལ་རྡོ་རྗེ་ཞགས་པ་ལ། །རྡོ་རྗེ་མི་འགྱུར་བརྟན་པའི་བདག་རྡོ་རྗེ་མགྱོགས་བྱེད་གློག་བཞིན་མྱུར། །སྒྲོག་མཛད་རྡོ་རྗེའི་ཕྱག་རྒྱ་འཛིན། །ཕྱག་འཚལ་རྡོ་རྗེ་ལྕགས་སྒྲོག་ལ། །རྡོ་རྗེ་དབབ་པ་བརྟན་པའི་བདག་
བསྐྱོད་མཛད་རྡོ་རྗེ་ཀུན་གྱི་ལས། །རྡོ་རྗེ་དབང་པའི་ཕྱག་རྒྱ་འཛིན། །ཕྱག་འཚལ་རྡོ་རྗེ་འབེབས་པ་ལ། །སྒོ་ཡི་ཁྱམས་ན་བཞུགས་པ་ཡི། །བྱམས་པ་ལ་སོགས་བཅུ་དྲུག་ནི། །རབ་དགའ་ལ་སོགས་གནས་མཛད་པའི། །བྱང་ཆུབ་སེམས་དཔའ་ཕྱག་
འཚལ་ལོ། །སྟོན་པའི་རྟགས་འཆད་ཉན་ཐོས་མཆོག་ །ལྷུང་བཟེད་འཁར་གསིལ་པོ་ཏི་ཕྱག་སྦྱངས་སྟོབས་ཡོན་ཏན་ཀུན་ལྡན་པའི། །ཉན་ཐོས་རྣམས་ལ་ཕྱག་འཚལ་ལོ། །རྟེན་འབྲེལ་དོན་ལ་བརྟེན་གནས་པའི། །འཕགས་པ་རང་རྒྱལ་བཅུ་གཉིས་ནི། །

[041B] །རང་རྒྱལ་གཙོ་ལ་ཕྱག་འཚལ་ལོ། །ཁྲོ་བོ་སྲིན་པོའི་ཆ་ལུགས་ཅན། །སྦྲུལ་དང་མི་སྡུག་མགོས་བརྒྱན་པ། །སྟག་ལྤགས་ཀྱིས་ནི་རྣམ་དཀྲིས་ཤིང། །འཇིག་རྟེན་གསུམ་སྣང་སོགས་ཕྱག་འཚལ། །ཕྱི་ཡི་ཁོར་ཡུག་
ལ་གནས་པའི། །འཇིགས་བྱེད་ལྷ་ཀླུ་གཟའ་སྐར་དང། །ཕྱོགས་སྐྱོང་རྒྱལ་ཆེན་ཕྱག་འཚལ་ཞིང། །འཇིག་རྟེན་པ་ཀུན་བསྟོད་པར་བགྱི། །ཞེས་བསྟོད་དེ་བཟླས་པ་གང་འགྲུབ་བྱས་ནས། །དངོས་གྲུབ་ཐམས་ཅད་བསྒྲུབ་པའི་ཕྱིར། །སེམས་ཅན་ཀུན་གྱི་
དོན་མཛོད་ཅིག་ཅེས་གསོལ་བ་གདབ། དེ་ནས་སྒྲུབ་གྲོགས་དཀྱིལ་འཁོར་བསྲུང་དུ་བཅུག་ལ། ཕྱི་རོལ་དུ་ཕྱིན་ཏེ། གཏོར་མ་ཆ་གསུམ། ཡི་དྭགས་ཀྱི་གཏོར་མ་ཉེར་སྤྱོད་དང་བཅས་པ་བཤམས་ལ། བསང་གཞི་བྱིན་བསྐྱེད་ནས་མཆོད་པ་རྣམས་
སྔར་ལྟར་བྱིན་གྱིས་བརླབ། གཏོར་མ་བྱིན་གྱིས་བརླབ་པ་ནི། གཡས་པའི་མཐེ་བོས་མཐེའུ་ཆུང་མནན། ལྷག་མ་གསུམ་སོ་སོར་བསྒྲེངས་ལ། ཨོཾ་སྭ་བྷཱ་ཝ་བི་ཤུདྡྷེ་དྷ་རྨཱ་་ཏེ་བཛྲ་སིདྡྷི་ཧཱུཾ། ཞེས་སྦྱང། ཐལ་མོ་གཉིས་བཀན་ལ་སྙིམ་པའི་ཚུལ་
དུ་བྱས་པ་ནམ་མཁའ་མཛོད་ཀྱི་ཕྱག་རྒྱ་དཔྲལ་བར་བཞག་ལ། ན་མ་་སརྦྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱ་་སརྦྦ་ཏད་ཁཾ་ཨུད་ག་ཏེ་སྥ་ར་ཎ་ཨི་མཾ་ག་ག་ན་ཁཾ་སཱ་ཧཱ། ཞེས་པས་མང་པོར་སྤེལ། ལག་པའི་སོར་མོ་བསྣོལ་ལ་གུང་མོ་གཉིས་རྩེ་སྤྲད་ལ་
བཅག་སྟེ་དཔྲལ་བར་བཅིངས་ནས་བཀྲོལ་ལ། ཨོཾ་ཨ་མྲྀ་ཏེ་ཧཱུཾ་ཕཊ། ཅེས་པས་བདུད་རྩིར་བསྒྱུར། གཡོན་རྡོ་རྗེ་ཁུ་ཚུར་སྙིང་གར་བཞག་གཡས་པ་མཆོག་སྦྱིན་གྱི་ཕྱག་རྒྱ་བྱས་ལ། ཨོཾ་ཨ་ཀཱ་རོ་མུ་ཁཾ་སརྦ་དྷ་རྨཱ་ཎཱི་ཨ་དྱ་ནུད་པན་ན་ཏྭད། ཅེས་

[042A]༄༅། །པས་འདོད་པ་བསྒྲུབ་པར་བསམ། གཡས་པ་ཁྲོ་བོའི་ཁུ་ཚུར་བཅིངས་ཏེ་བསྒྲེངས་ལ་རྫས་ལ་གཏད་དེ་སེ་གོལ་གདབ་ཅིང་བཀྲོལ་ལ། ན་མ་་སརྦྦ་ཏ་ཐཱ་ག་ཏ་ཨ་ཝ་ལོ་ཀི་ཏེ། ཨོཾ་སམྦྷ་ར་སམྦྷ་ར་ཧཱུཾ། ཞེས་རྒྱ་ཆེན་ཤུགས་
ལྡན་འོད་ཀྱི་སྔགས་རྒྱས་སོ་སོར་ཐོབ་པར་བྱའོ། །གཡས་མི་འཇིགས་པའི་ཕྱག་རྒྱ་བྱས་ལ། ཨོཾ་རུ་རུ་སྤུ་རུ་ཛྭ་ལ་ཏིཥྛ་སིདྡྷ་ལོ་ཙ་ནི་སརྦྦ་ཨརྠ་སཱ་དྷ་ནི་སཱ་ཧཱ། ཞེས་པས་མཉམ་པོར་ཐོབ་པར་བྱ། བདག་གི་བསམ་པའི་སྟོབས་དང་ནི། །དེ་བཞིན་
གཤེགས་པའི་བྱིན་སྟོབས་དང། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས། །དོན་རྣམས་གང་དག་བསམས་པ་ཀུན། །དེ་དག་ཐམས་ཅི་རིགས་པར། །ཐོགས་པ་མེད་པར་འབྱུང་གྱུར་ཅིག་ཅེས་བདེན་སྟོབས་བརྗོད། དེ་ནས་སྤྱན་དྲང་བ་ནི། པུས་
མོ་གཡས་བཙུགས། གཡོན་གྱེན་དུ་བསླང། ལག་པ་གཡས་སྤོས་ཐོགས། །གཡོན་དྲིལ་བུ་གསིལ་ཞིང། མགོན་པོ་ཀུན་གཤེགས་གདན་ལ་བཞུགས། །ད་ལྟ་སྙིགས་མ་ལྔ་ཡི་དུས། །གཤེགས་ཤིང་བཞུགས་པའི་གནས་ངན་ཡང། །ཤཱཀྱའི་
བསྟན་པ་སྲུང་བ་དང། །བདག་ཅག་རྣམས་ལ་ཕན་གདགས་ཕྱིར། །གནས་འདི་ཉིད་དུ་གཤེགས་སུ་གསོལ། །ཕྱོགས་སྐྱོང་འཇིག་རྟེན་སྐྱོང་བ་དབང་དང་ལྡན། །སྙིང་རྗེ་ཐབས་མཁས་ཐུགས་དམ་དཀྱིལ་པོ་ཆེ། །ལྷ་དང་དྲང་སྲོང་ཡི་དྭགས་སྲིན་པོ་
ཀླུ། །རིག་འཛིན་རྒྱལ་པོ་དང་ནི་གདོན་གྱི་བདག་དེ་དག་སོ་སོའི་དབང་པོའི་སྐུར་སྟོན་པ། །ཕྱོགས་བཅུའི་འཇིག་རྟེན་སྐྱོང་བ་བཞུགས་སོ་འཚལ། །བསྟན་པ་རྒྱས་པའི་སླད་དུ་སྤྱན་འདྲེན་ན། །འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ་

[042B] རྡོ་རྗེ་བསྡུ་བའི་ཕྱག་རྒྱ་བྱས་ལ། ས་མ་ཡེ་སཱ་ཧཱ། ཨོཾ་རུ་ཏྲ་ཡེ། ཨོཾ་ཤ་ཏ་ས་ཧ་སྲ་ཨཀྵི་ཡེ། ཨོཾ་ཨགྣ་ཡེ། ཨོཾ་ཡ་མ་ཡེ། ཨོཾ་ནཻ་རི་ཏ་ཡ། ཨོཾ་བ་རུ་ཏ་ཡེ། ཨོཾ་བ་ཡ་བཻ་ཡེ། ཨོཾ་ཀུ་བེ་ར་
ཡེ། ཨོཾ་ཨུརྡྷཾ་པྲ་ཧྨ་ཎ་ཡེ། སཱུ་རྱ་གྲ་ཧ་ཨ་དཧི་པ་ཏ་ཡེ། ཙནྡྲ་ན་ཀྵ་ཏྲ་ཨ་དཧི་པ་ཏ་ཡེ། ཨོཾ་ཨརྡྷ་པྲི་ཐི་ཝཱི་བྷྱ་་ཨ་སུ་རེ་བྷྱ་་ནཱ་གེ་བྷྱ་་ས་པ་རི་ཝཱ་ར་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་སཱ་ཧཱ། ཞེས་མཆོད་ཡོན་དང། ཀ་མ་ལ་ཡེ་སྟྭཾ། ཞེས་
གདན་དབུལ། དེ་ནས་ཨོཾ་རུ་ཏྲ་ཡེ། ཞེས་པ་ནས་ནཱ་གེ་བྷྱ་་ས་པ་རི་ཝཱ་ར་པྲ་ཝ་ར་སད་ཀ་རི་ཨརྒྷཾ་པྲ་ཏཱི་ཙྪ་སཱ་ཧཱ། ཞེས་སོགས་ཀྱིས་སྔོན་འགྲོ་གཏོར་མའི་སྐབས་ལྟར་ཉེར་སྤྱོད་རོལ་མའི་བར་དབུལ། དེ་ནས་དབང་པོ་རྡོ་རྗེ་འཆང་པའི་ལྷ། །ལྷ་
ཡི་རྒྱལ་པོ་གདོན་གྱི་བདག་ཤར་ཕྱོགས་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མེ་སྟེ་སྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག་ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་
འཚལ། །གཤིན་རྗེ་ལག་ན་བེ་ཅོན་འཆང། །མ་མོའི་རྒྱལ་པོ་གདོན་གྱི་བདག་ལྷོ་ཕྱོགས་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །བདེན་དང་བྲལ་བ་ལེགས་ལྡན་ལྷ། །སྲིན་པོའི་རྒྱལ་པོ་གདོན་གྱི་བདག་ལྷོ་
ནུབ་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །ཞགས་པ་ཐོགས་པ་ཆུ་ཡི་ལྷ། །ཀླུ་ཡི་རྒྱལ་པོ་གདོན་གྱི་བདག་ནུབ་ཕྱོགས་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །རླུང་སྟེ་སྲོག་ཀྱང་

[043A]༄༅། །འཛིན་པའི་ལྷ། །རིག་འཛིན་རྒྱལ་པོ་གདོན་གྱི་བདག་ནུབ་བྱང་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །གནོད་སྦྱིན་ལག་ན་དབྱུག་པ་ཐོགས། །ནོར་སྐྱོང་གདོན་གྱི་བདག་པོ་སྟེ། །བྱང་
ཕྱོགས་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །དབང་དང་ལྡན་པ་འདྲེན་པའི་ལྷ། །འབྱུང་པོའི་རྒྱལ་པོ་གདོན་གྱི་བདག་བྱང་ཤར་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ་
སྟེང་གི་ཚངས་པ་ཆེན་པོ་དང། །ཉི་མ་ཟླ་བ་གཟའ་ཆེན་པོ། །གཟའ་དང་རྒྱུ་སྐར་བཅས་པ་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །འོག་གི་ཀླུ་སྟེ་ས་ཡི་ལྷ། ས་འཛིན་ལག་པ་ཆེན་པོ་དང། །དམ་ཚིག་ཤེས་པའི་ཚོགས་བཅས་
ལ། །མཆོད་ཅིང་བསྟོད་དེ་ཕྱག་ཀྱང་འཚལ། །ཞེས་པས་བསྟོད་དོ། །གཏོར་མ་བྱིན་པ་ནི། ཨོཾ་རུ་ཏྲ་ཡེ། ཞེས་པ་ནས། ནཱ་གེ་བྷྱ་་ས་པ་རི་ཝཱ་ར། ན་མཿ་སརྦྦ་ཏ་ཐཱ་ག་ཏ་བྷྱོ་ཞེས་སོག་པ་གསུམ་དང། ཤར་ཕྱོགས་རྡོ་རྗེ་ཅན་གྱི་
ལྷ་ཚོགས་བཅས། །གཏོར་མ་ཕུལ་བ་འདི་དག་བཞེས་སུ་གསོལ། །མེ་དང་གཤེན་རྗེ་བདེན་བྲལ་སྲིན་པོའི་བདག་ཆུ་བདག་རླུང་བདག་ནོར་གྱི་བདག་པོ་སྟེ། །དབང་ལྡན་ལྷ་སྟེ་འབྱུང་པོའི་བདག་པོ་དང། །སྟེང་གི་ཉི་ཟླ་ཚངས་པ་
ཆེན་པོ་དང། །ལྷ་རྣམས་ཀུན་དང་ས་ཡི་ཀླུ་རྣམས་དང། །རི་ཡི་ལྷ་དང་གནོད་སྦྱིན་ཚོགས་རྣམས་ལ། །སོ་སོ་སོ་སོར་གཏོར་མ་ཕུལ་བ་རྣམས། །རབ་ཏུ་དགྱེས་པ་ཡིས་ནི་བཞེས་ནས་ཀྱང། །རང་རང་ཕྱོགས་སུ་ལེགས་པར་

[043B] །རང་གི་བུ་སྨད་མཛའ་བཤེས་གཉན་འདུན་དང། །ནང་མི་དམག་དང་དཔུང་བཅས་ཐབས་ཅིག་ཏུ། །མེ་ཏོག་དྲི་དང་བྱུག་པ་གཏོར་མར་བཅས། །འདི་རྣམས་བཏུང་ཞིང་ལེགས་པར་གསོལ་ནས་ཀྱང། །བདག་གི་ལས་འདིའི་
འབྲས་བུ་མཆིས་པར་མཛོད། །ཅེས་པས་བསྔོ། མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་དབང་ཕྱུག་དང། །དཔལ་དང་གྲགས་དང་སྐལ་བ་བཟང། །ལོངས་སྤྱོད་རྒྱ་ཆེན་ཀུན་ཐོབ་ཅིང། །ཞི་དང་
རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱི་སྟོང་གྲོགས་མཛོད། །དུས་མིན་འཆི་དང་ནད་རྣམས་དང། །གདོན་དང་བགེགས་རྣམས་མེད་པར་མཛོད། །རྨི་ལམ་ངན་དང་མཚན་
མ་ངན། །བྱ་བྱེད་ངན་རྣམས་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང། །འབྲུ་རྣམས་འཕེལ་ཞིང་ཆོས་འཕེལ་དང། །བདེ་ལེགས་ཕུན་སུམ་ཚོགས་པ་དང། །ཡིད་ལ་འདོད་པ་ཀུན་འགྲུབ་ཤོག་ཅེས་འཕྲིན་ལས་བཅོལ། གདོན་གྱི་རིགས་
སྨོས་པའི་སྒོ་ནས་སྤྱན་དྲང་པ་ནི་ལུས་ཀྱི་སྤྱོད་ལམ་སྔར་ལྟར་བྱས་ལ། ལྷ་དང་ལྷ་མིན་གནོད་སྦྱིན་ལྟོ་འཕྱེ་གྲུལ། །ནམ་མཁའ་ལྡིང་དང་འདབ་བཟང་ལུས་སྲུལ་པོ། །དྲི་ཟ་སྲིན་པོ་གདོན་གྱི་རིགས་རྣམས་དང། །གང་དག་ས་ལ་གནས་པའི་རྫུ་འཕྲུལ་
ཅན། །བུ་སྨད་བཅས་ཤིང་གཡོག་འཁོར་ཚོགས་རྣམས་ལ། །བདག་གི་པུས་མོ་ས་ལ་བཙུགས་ནས་ནི། །ཐལ་མོ་སྦྱར་ནས་ཁྱེད་ལ་གསོལ་འདེབས་ཀྱིས། །གསན་ནས་ཕན་གདགས་སླད་དུ་འདིར་སྤྱོན་ཅིག་ཨོཾ་ཨཻ་ཧྱེ་ཧི་ལོ་ཀ་ཀཱ་ར་ཡ། དེ་བ་

[044A]༄༅། །ནཱ་ག་ཡཀྵ། གནྡྷར་བ། ཨ་སུ་ར། ག་རུ་ཌ། ཀི་ནྣ་ར། མ་གོ་ར་ག་མ་ནུ་ཥ། ཨ་མ་ནུ་ཥ། ས་པ་རི་ཝཱ་ར་ས་མ་ཡེ་སཱ་ཧཱ། ཨོཾ་དེ་བ། ཞེས་པ་ནས་ས་པ་རི་ཝཱ་ར་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་སཱ་ཧཱ། ཞེས་མཆོད་ཡོན་དང། སྔར་
བཞིན་གདན་ཕུལ་ནས། ཉེར་སྤྱོད་རོལ་མོ་དང་བཅས་པ་གོང་བཞིན་དབུལ་ལོ། །ཨོཾ་དེ་བ་ཞེས་པ་ནས་ས་པ་རི་ཝཱ་ར་ན་མ་་སརྦ་ཏ་ཐཱ་ག་ཏ་བྷྱོ་་ཞེས་སོགས་གསུམ་གྱིས་གཏོར་མ་ཕུལ་ནས། འབྱུང་པོ་གང་དག་རི་རབ་སྟེང་གནས་དང། །དགའ་བའི་ཚལ་
དང་ལྷ་ཡི་གནས་རྣམས་དང། །ཤར་ནུབ་རི་དང་ཉི་ཟླའི་ཁྱིམ་རྣམས་དང། །རི་བོ་ཀུན་ལ་གང་དག་གནས་པ་དང། །རིན་ཆེན་གླིང་ན་ལྷག་པར་གང་གནས་དང། །ཆུ་བོ་ཀུན་དང་ཆུ་བོའི་མདོ་རྣམས་དང། །མཚོ་དང་རྫིང་བུ་ལྟེང་ཀ་ཆུ་ངོགས་དང། །གཡའ་ཆུ་སིལ་
མ་ཅན་ན་གང་གནས་དང། །གྲོང་དང་ཕྱུགས་ལྷས་གྲོང་ཁྱེར་སྟོང་པ་དང། །ཁང་སྟོང་དག་དང་ལྷ་ཡི་ཁང་པ་དང། །གཙུག་ལག་ཁང་དང་མཆོད་རྟེན་གནས་རྣམས་དང། །དཀའ་ཐུབ་གནས་དང་གླང་ཆེན་བྲེས་རྣམས་དང། །རྒྱལ་པོའི་དཀོར་ཁང་དག་ན་གང་
གནས་དང། །ལམ་སྲང་སུམ་མདོ་དང་ནི་བཞི་མདོ་དང། །གང་དག་ལམ་ཆེན་དང་ནི་ཤིང་གཅིག་དྲུང། །དུར་ཁྲོད་ཆེན་པོ་ནགས་ཚལ་ཆེན་པོ་དང། །སེང་གེ་དྲེད་དང་གཅན་གཟན་གནས་དག་དང། །འབྲོག་ཆེན་འཇིགས་སུ་རུང་བར་གང་གནས་དང། །གང་
དག་གླིང་མཆོག་དག་ན་གནས་པ་དང། །ལྷུན་པོ་དུར་ཁྲོད་དག་ན་གནས་པ་རྣམས། །རབ་ཏུ་དགྱེས་ཤིང་མགུ་བར་གྱུར་ནས་སུ། །ཕྲེང་བ་མེ་ཏོག་དྲི་དང་བདུག་པར་བཅས། །བསྟོད་དང་གཏོར་མ་མར་མེ་གུས་འབུལ་ན། །འདི་དག་བཏུང་ཞྷེས་
བགེགས་འཁོར་བཅས་མདུན་དུ་བཀུག་པར་བསམ། ཨོཾ་གུང་ཀ་རི་གུང་ཀ་རི་སཱ་ཧཱ། ཨོཾ་པི་ཙི་པི་ཙི་སཱ་ཧཱ། ཨོཾ་གུང་གུང་སཱ་ཧཱ། ས་པ་རི་ཝཱ་ར་པྲ་ཝ་ར་སད་ཀ་ར་ཨརྒྷཾ་པྲ་ཏཱི་ཙྪ་སཱ་ཧཱ། ཞེས་མཆོད་ཡོན་དང། གདན་སྔར་བཞིན་ཕུལ་ཏེ། ཉེར་སྤྱོད་རོལ་མོ་དང་བཅས་པ་གོང་
བཞིན་དབུལ། ཨོཾ་གུང་ཀ་རི་ཞེས་པ་ནས། ས་པ་རི་ཝཱ་ར་ན་མ་་སརྦ་ཏ་ཐཱ་ག་ཏ་བྷྱོ་་ཞེས་སོགས་གསུམ་གྱིས་གཏོར་མ་དབུལ། གང་ཞིག་མཚན་མོ་རྒྱུ་བ་ཡི། །འབྱུང་པོ་རྣམས་དང་ཤ་ཟ་དང། །སྲིན་པོ་ཤ་རྗེན་ཟ་བ་དང། །སེམས་ཅན་རྣམ་པ་སྣ་ཚོགས་
དང། །ལྗོན་ཤིང་གེལ་པ་སོགས་གནས་པ། །དེ་དང་དེ་ལ་གཏོར་མ་ནི། །བཟའ་བ་ཤ་ཆང་ལ་ཕུག་བཅས། །འབྲས་ཆན་འབྲས་བུ་མང་པོ་དང། མཆོད་པ་འདི་ཡིས་མགུ་བྱེས་ལ། །གནོད་པའི་བསམ་པ་ཞི་བ་དང། །བདག་ཅག་རྣམས་ལ་ཕན་པའི་ཡིད། །
དེ་རིང་ཕན་ཆད་བསྐྱེད་པར་གྱིས། །རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང། །དུལ་ཞིང་ཡང་དག་སྡོམ་ལ་ཚངས་པར་སྤྱོད། །འབྱུང་པོ་ཀུན་ལ་ཆད་པ་སྤངས་པ་སྟེ། །དགེ་སློང་དགེ་སྦྱོང་དེ་ཡིན་བྲམ་ཟེ་དེ། །མཚོན་ཆས་མི་འཇིགས་ཨང། །སེམས་ཅན་རྣམ་པ་སྣ་ཚོགས་
དང། །ལྗོན་ཤིང་གེལ་པ་སོགས་གནས་པ། །དེ་དང་དེ་ལ་གཏོར་མ་ནི། །བཟའ་བ་ཤ་ཆང་ལ་ཕུག་བཅས། །འབྲས་ཆན་འབྲས་བུ་མང་པོ་དང། མཆོད་པ་འདི་ཡིས་མགུ་བྱེས་ལ། །གནོད་པའི་བསམ་པ་ཞི་བ་དང། །བདག་ཅག་རྣམས་ལ་ཕན་པའི་ཡིད། །
དེ་རིང་ཕན་ཆད་བསྐྱེད་པར་གྱིས། །རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང། །དུལ་ཞིང་ཡང་དག་སྡོམ་ལ་ཚངས་པར་སྤྱོད། །འབྱུང་པོ་ཀུན་ལ་ཆད་པ་སྤངས་པ་སྟེ། །དགེ་སློང་དགེ་སྦྱོང་དེ་ཡིན་བྲམ་ཟེ་དེ། །མཚོན་ཆས་མི་འཇིགས་གང་ཡང་

[045A]༄༅། །མེད། །འཚོ་བའི་སྲོག་ལ་ཀུན་ཀྱང་འཛེམ། །རང་གི་ལུས་ལ་དཔེ་ལོང་ལ། །གཞན་ལ་གནོད་པ་མ་བྱེད་ཅིག་ཨོཾ་ཆེན་པོའམ་ཆུང་ངུ་གང་དག་གི་ལུས་ལ་མངོན་པར་གནོད་གྱུར་པའི། །ནད་དེ་ཉེ་བར་ཕྱུང་ནས་སུ། །གདོན་དེ་རང་གི་གནས་
སུ་དེངས། །དེ་ལྟར་བདག་གིས་ཅི་ནུས་ཀྱི། །མཆོད་དང་བསྙེན་བཀུར་བྱས་པ་ཡིས། །དམ་ཚིག་གནས་ལ་གནས་ནས་སུ། །བདག་གི་འདོད་པ་བསྐང་བར་མཛོད། །རྟག་ཏུ་དམ་ཚིག་ལ་གནས་ཤིང། །འདིར་ནི་ཆེ་གེ་མོ་ཞིག་གི་ནད་དེ་ཉེ་བར་སོལ་
མཛོད་ལ། །གདོན་རྣམས་རང་གི་གནས་སུ་དེངས། །སརྦ་བིགྷྣའ་ན་གཙྪ། ཞེས་བགེགས་རྣམས་རང་གནས་སུ་གཤེགས་པར་བསམ། ཨོཾ་དེ་བ་ཞེས་པ་ནས། ས་པ་རི་ཝཱ་ར་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་སཱ་ཧཱ། གཙྪ། ཞེས་སྡེ་བརྒྱད་གཤེགས་པར་
བསམ། ཨོཾ་རུ་ཏྲ་ཡེ། ཞེས་པ་ནས། ས་པ་རི་ཝཱ་ར་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་སཱ་ཧཱ། གཙྪ། ཞེས་ཕྱོགས་སྐྱོང་འཁོར་བཅས་གཤེགས་པར་བསམ། ན་མ་་ས་མནྟ་བུདྡྷཱ་ནཾ་སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་སམྦྷ་ར་ཧཱུཾ། ཞེས་པ་ལན་
གསུམ་གྱིས་ཡི་དྭགས་ལ་གཏོར་མ་བྱིན། དེ་ནས་ཙོག་ཙོག་པུར་འདུག་ཅིང། ངག་བཅད་ལག་པ་གཉིས་པུས་མོའི་ནང་དུ་འོང་བར་བྱ་གཡས་པ་གན་རྐྱལ་དུ་གནས་པའི་གུང་མེ་དང་སྲིན་ལག་ཅུང་ཟད་བཀུག་ལ་ཁ་ལ་ཕྱོགས་པར་བཟུང་
ངོ། །ཟེའུ་འབྲུའི་ཆས་ཁ་ལ་ལན་མང་དུ་བྱབ་ཅིང་ལན་གཉིས་སམ་གསུམ་དུ་རྣ་བ་གཉིས་དང། མིག་གཉིས་དང། སྣ་དང། ཁ་དང། ལག་པ་དག་དང། ལྟེ་བ་དང། མགོ་ལ་རེག་ནས་ཆུ་ཧུབ་གསུམ་འཐུངས་ཏེ་མཆུ་ལ་ལན་གཉིས་ཕྱི་

[045B] །དེ་ནས་སློབ་དཔོན་གྱིས་རྗེས་མནན་ཏེ། ལས་ཐམས་ཅད་པ་བརྗོད་ཅིང་ནང་དུ་འོངས་ལ་སྔར་བཞིན་རང་ཉིད་ཧཱུཾ་མཛད་དུ་བསྐྱེད། མེ་ཏོག་གི་ཕྲེང་བ་བཟུང་སྟེ། རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་དུ་སྔར་བཞིན་ཞུགས་པར་བསམས་ལ། ཨོཾ་
བཛྲ་སཏ་ས་མ་ཡ། ཞེས་སོགས་བརྒྱ་པ་བརྗོད་ཅིང་རྡོ་རྗེ་གསོར། དྲིལ་བུ་གསིལ་ལ། དཀྱིལ་འཁོར་ལ་བསྐོར་བ་ལན་གསུམ་བྱས་ནས་འཁོར་ལོ་ལ་བལྟས་ཏེ། མེ་ཏོག་གཙོ་བོ་ལ་དབུལ། དེ་ནས་སྔར་གྱི་སྒོ་དབྱེ་བའི་སྔགས་རྒྱས་སྒོ་བཞི་གོང་བཞིན་
དབྱེ། དེ་ནས་ཨོཾ་ས་མ་ཡ་པྲ་བ་ཤཱ་ཡ་མི། ཞེས་སྔར་ཕུལ་བའི་མེ་ཏོག་ཕྲེང་བ་གར་བྱེད་ཅིང་བླངས་ལ་རང་གི་མགོ་ལ་བཅིངས་ཏེ། ཨོཾ་པྲ་ན་མ་མི་སརྦ་ཏ་ཐཱ་ག་ཏཾ། ཞེས་དཀྱིལ་འཁོར་ལ་ཕྱག་བྱས་ཏེ། སེམས་ཅན་ཐམས་ཅད་ལ་དངོས་གྲུབ་ཐམས་ཅད་ཀྱི་
བཀའ་དྲིན་སྩོལ་ཅིག་ཅེས་གསོལ་བ་གདབ་པར་བྱའོ། །དེ་ནས་བླ་མ་དང་གཙོ་བོ་ཐ་མི་དད་པས་དབང་གི་བྱ་བ་རྣམས་མཛད་པར་བསམ་ཞིང་དངོས་སུ་རང་གིས་བྱས་ལ། དགའ་ཆེན་ཁྱོད་བདག་སྟོན་པ་སྟེ། ཞེས་གསོལ་བ་གདབ་པ་ནས། དམ་ཚིག་བསྒྲག་
པའི་བར་སློབ་མ་ཇི་ལྟར་འཇུག་པ་བཞིན་བྱས་ལ། དངོས་གཞི་ཆུ་དབང་ནས། ཚེ་འདིའི་བདེ་བ་མ་ལུས་དང། །ཞེས་སོགས་ཀྱི་བར་གྱི་དབང་བསྐུར་བ་རྣམས་བླངས་ཏེ། རྡོ་རྗེ་འཛིན་མའི་ཕྱག་རྒྱ་བཅིངས་ནས། ཨོཾ་བཛྲ་དྷ་ར། རཏྣ་དྷ་ར། པདྨ་དྷ་ར། བི་ཤྭ་དྷ་
ར་ཏ་ཐཱ་ག་ཏ་ས་མ་ཡ་མཱ་ཏི་ཀྲ་མ་ཏི་ཏ་ཐཱ་ག་ཏ་དྷ་ར་ཨཱ་ཏྨ་ཀོཉ་ཧཾ། ཞེས་ང་རྒྱལ་བསྐྱེད་པ་ནི་བདག་འཇུག་གོ་དེ་ནས། བདག་མིང་འདི་ཞེས་བྱ་བ་ཡི། །རྡོ་རྗེ་སློབ་དཔོན་དཀའ་ཐུབ་ཆེས། །སེམས་ཅན་ཀུན་ལ་ཕན་པའི་ཕྱིར། །སློབ་མ་རྣམས་ནི་གཞུག་
[046A]༄༅། །པར་བགྱི། །ཞེས་གསུམ་གྱིས་གསོལ་བ་གདབ། དེ་ནས་སློབ་མ་རྣམས་ཁྲུས་བྱས། མཎྜལ་འབུལ་དུ་བཅུག་ལ་སྙིམ་པ་མེ་ཏོག་དང་བཅས་པས་ཐལ་མོ་སྦྱར་ཏེ། དགའ་ཆེན་ཁྱོད་བདག་སྟོན་པ་སྟེ། །སློབ་དཔོན་ཁྱེད་ནི་
དགོངས་སུ་གསོལ། །བྱང་ཆུབ་ཆེན་པོའི་ཚུལ་བརྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་སྩལ་དུ་གསོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་སྟེ། །སྐྱབས་གསུམ་དག་ནི་བདག་ལ་སྩོལ།།
ཐར་པ་ཆེན་པོའི་གྲོང་མཆོག་ཏུ། །མགོན་པོ་བདག་ནི་འཇུག་པར་བགྱི། །ཞེས་གསུམ་གྱིས་གསོལ་བ་འདེབས་སུ་གཞུག་ལས་ཐམས་ཅད་པ་བཟླས་པའི་མིག་དར་སེར་པོའམ་དམར་པོས། ཨོཾ་ཙཀྵུ་བྷནྡྷ་བ་ར་མ་ན་ཡེ་ཧཱུཾ། ཞེས་གདོང་གཡོགས་
བཅིང། ཨཱ་ཁཾ་བའི་ར་ཧཱུཾ། ཞེས་མེ་ཏོག་ཕྲེང་བ་གཏད། དེ་ནས་སྔར་སྟ་གོན་གྱི་སྐབས་བཞིན་བྱང་ཆུབ་ཏུ་སེམས་བསྐྱེད་པའི་དམིགས་རྣམས་བརྡ་སྤྲད་ལ། དབང་མེད་བདག་གིས་མི་དགེ་བགྱིས་པ་དང། ཞེས་པ་ནས། ཁྱད་འཕགས་གནས་ལ་
བདག་ནི་གནས་པར་བགྱི། །ཞེས་ལན་གསུམ་རྗེས་ཟློས་བྱེད་དུ་གཞུག་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་ཆེད་དུ་སྔགས་ཀྱི་ཐུན་མོང་མ་ཡིན་པའི་སྡོམ་པ་བླངས་ལ། རིགས་ལྔ་སྤྱི་དང་སོ་སོའི་དམ་ཚིག་མཐའ་དག་
སངས་རྒྱས་མ་ཐོབ་ཀྱི་བར་དུ་ཚུལ་བཞིན་དུ་བསྲུང་སྙམ་པ་མཛོད་ཅེས་བརྡ་སྤྲད་ལ། སངས་རྒྱས་བྱང་ཆུབ་སེམས་དཔའ་ཀུན། །ཞེས་པ་ནས། སེམས་ཅན་མྱ་ངན་འདས་ལ་དགོད། །ཅེས་པའི་བར་ལན་གསུམ་རྗེས་ཟློས་བྱེད་དུ་གཞུག་ཐམས་ཅད་

[046B] །ཨོཾ་སརྦ་ཡོ་ག་ཙིཏྟཾ་ཨུཏྤ་ཏ་ཡཱ་མི། ཞེས་བརྗོད་དུ་བཅུག་སྨོན་སེམས་ཀྱི་དམིགས་རྣམ་བརྡ་སྤྲད་ལ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ། །སྙམ་པའི་སྨོན་པའི་སེམས་ཀུན་རྫོབ་པ་དེ་
ཉིད་སྙིང་གར་ཟླ་བའི་དཀྱིལ་འཁོར་ཡོངས་སུ་རྫོགས་པ་དང། །བདག་མེད་ཀྱི་དམིགས་རྣམ་བརྡ་སྤྲད་དེ། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དང་རང་གི་སེམས་རོ་གཅིག་ཏུ་གྱུར་པའི་དོན་དམ་བྱང་ཆུབ་ཀྱི་སེམས་ཟླ་བའི་སྟེང་དུ་རྡོ་རྗེ་དཀར་པོ་
རྩེ་ལྔ་པའི་རྣམ་པར་གྱུར་པའི་མོས་པ་མཛོད་ཅེས་བརྡ་སྤྲད། རྡོ་རྗེ་མེ་ཏོག་དང་བཅས་པ་སྙིང་གར་བཟུང་སྟེ། ཨོཾ་སུ་ར་ཏེ་ས་མ་ཡ་སྟྭཾ་ཧོཿ་སིདྡྷྱ། བཛྲ་ཡ་ཐཱ་སུ་ཁཾ། ཞེས་བརྗོད། ཨོཾ་བཛྲ་ཨ་དཧི་ཏིཥྛ་ཧཱུཾ། ཞེས་སེམས་མ་རྡོ་རྗེ་མའི་ཕྱག་རྒྱ་འཆིང་དུ་གཞུག་
ཨོཾ་བཛྲ་ས་མ་ཡ་ཧཱུཾ། ཞེས་པས་ཤར་སྒོ་ནས་དཀྱིལ་འཁོར་དུ་གཞུག་ཨོཾ་ས་མེ། ཏྲི་ས་མེ། མཧཱ་ས་མ་ཡ་ཧཱུཾ། ཞེས་པས། ལྷ་རྣམས་དང་སྐལ་བ་མཉམ་པར་བྱས་སོ། །ཞེས་དེ་ལྟར་མོས་སུ་གཞུག་དེ་ནས་རྡོ་རྗེ་མགོ་བོར་བཟུང་བའམ། ཡང་ན་སེམས་
མ་རྡོ་རྗེ་མའི་ཕྱག་རྒྱ་བཅིངས་པ་སྤྱི་བོར་བཞག་ནས། དེང་ཁྱོད་དེ་བཞིན་གཤེགས་པ་ཐམས་ཅད་ཀྱི་རིགས་སུ་ཞུགས་ཀྱིས། དེས་ན་ངས་ཁྱོད་ལ་རྡོ་རྗེ་ཡེ་ཤེས་བསྐྱེད་པར་བྱ་སྟེ་ཡེ་ཤེས་གང་གིས་ཁྱོད་དེ་བཞིན་གཤེགས་པ་ཐམས་ཅད་ཀྱི་དངོས་
གྲུབ་རྣམས་ཀྱང་ཐོབ་པར་འགྱུར་ན། དངོས་གྲུབ་གཞན་རྣམས་ལྟ་སྨོས་ཀྱང་ཅི་དགོས། ཁྱོད་ཀྱིས་ཀྱང་འདི་དཀྱིལ་འཁོར་མ་མཐོང་བ་རྣམས་ཀྱི་མདུན་དུ་སྨྲ་བར་མི་བྱ་སྟེ། ཁྱོད་དམ་ཚིག་ཉམས་པར་གྱུར་ཏ་ཏེ། ཞེས་བརྗོད་དེ། ཕན་ཡོན་གྱི་སྒོ་

[047A]༄༅། །ནས་དམ་ལ་བཞག་སེམས་མ་རྡོ་རྗེ་མའི་ཕྱག་རྒྱ་ཁ་ཐུར་དུ་བསྟན་པ་དང། གྱེན་དུ་བསྟན་པ་བཅིངས་ལ་སྤྱི་བོར་བཞག་སྟེ། འདི་ནི་ཁྱོད་ཀྱི་རྡོ་རྗེའི་དམ་ཚིག་ཡིན་གྱི་གལ་ཏེ་འགའ་ཞིག་ལ་སྨྲས་ན་ཀླད་པ་འགས་
པར་འགྱུར་རོ། །ཞེས་དང། སེམས་མ་རྡོ་རྗེ་མའི་ཕྱག་རྒྱའམ་རྡོ་རྗེ་སྙིང་གར་བཟུང་ལ། ཨོཾ་དེ་རིང་རྡོ་རྗེ་སེམས་དཔའ་རང། །ཁྱོད་ཀྱི་སྙིང་ལ་ཡང་དག་ཞུགས། །གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་གཤེགས། །ཞེས་ཉེས་དམིགས་ཀྱི་སྒོ་
ནས་དམ་ལ་བཞག་གོ་རྣམ་རྒྱལ་སྟེང་གི་དུང་ཆོས་ཀྱི་ཆུ་མཐེབ་སྲིན་གྱིས་བཟུང་བའི་སྣོད་ནས་སློབ་མའི་ཁར་བླུག་ཅིང། ཨོཾ་བཛྲ་ཨུ་ད་ཀ་ཋཿ་ཞེས་འཐུང་དུ་གཞུག་རྡོ་རྗེ་སློབ་མའི་མགོར་བཟུང་སྟེ། དེང་ནས་བརྩམས་ཏེ་ཁྱོད་ཀྱི་ཕྱག་ན་རྡོ་རྗེ་ང་
ཡིན་གྱི་ངས་འདི་གྱིས་ཤིག་ཅེས་གང་བསྒོ་བ་དེ་ཁྱོད་ཀྱིས་བྱ་དགོས་སོ། །ཁྱོད་ཀྱིས་ང་ལ་བརྙས་པར་ཡང་མི་བྱ་སྟེ་ཁྱོད་ཡང་བ་མ་སྤངས་པར་ཤི་བའི་དུས་བྱས་ནས་དམྱལ་བར་ལྟུང་བར་འགྱུར་ཏ་རེ། ཞེས་བླ་མའི་བཀའ་ཉན་པའི་སྒོ་ནས་དམ་
ལ་བཞག་གོ་སློབ་མ་རྣམས་ཀྱི། སྤྱི་བོར་ཨོཾ་ལས་འཁོར་ལོ་དཀར་པོའི་སྟེ་བར་ཨོཾ་གྱིས་མཚན་པ། མགྲིན་པར་ཨཱ་ལས་པདྨ་དམར་པོའི་ལྟེ་བར་ཨཱ་ས་མཚན་པ། སྙིང་གར་ཧཱུཾ་ལས་རྡོ་རྗེ་སྔོན་པོའི་ལྟེ་བར་ཧཱུཾ་གིས་མཚན་པར་གྱུར་པར་
བསམ། སྔར་གྱི་སྒོ་དབྱེ་བའི་ཕྱག་རྒྱ་བྱས་ལ། ཨོཾ་བཛྲོད་གྷ་ཊ་ཡ་ས་མ་ཡ་པྲ་བ་ཤཱ་ཡ་ཧཱུཾ། ཞེས་རང་དང་སློབ་མ་གཉིས་ཀའི་སྙིང་ཁ་བྱེ་བར་བསམས་ལ། རང་གི་སྙིང་གར་གནས་པའི་རྡོ་རྗེ་ལས་ཨཱ་བྱུང་སྟེ་སློབ་མའི་སྙིང་གར་གནས་

[047B] དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག་རྡོ་རྗེ་སེམས་དཔའ་བདག་ལ་འབབ་པར་མཛད་དུ་གསོལ། །ཞེས་ལན་གསུམ་གསོལ་བ་འདེབས་སུ་གཞུག་སེམས་མ་རྡོ་རྗེ་མའི་
ཕྱག་རྒྱ་སྙིང་གར་བཞག་སྟེ། འདིའི་རྗེས་བློས་བྱེད་དུ་གཞུག་གོ་འདི་ནི་རྡོ་རྗེའི་དམ་ཚིག་སྟེ། །རྡོ་རྗེ་སེམས་དཔའ་ཡིན་པར་གྲགས། །ཡེ་ཤེས་རྡོ་རྗེ་བླ་མེད་འདི། །དེ་རིང་ཉིད་དུ་འབབ་པར་ཤོག་ཨོཾ་བཛྲ་པྲ་བེ་ཤ་ཧཱུཾ། བཛྲ་ཨ་བེ་ཤ་ཨཱ་ཞེས་ལན་
བཅུ་ནས་བརྒྱའི་བར་དུ་བརྗོད་ལ། སངས་རྒྱས་ཀྱི་གཉིས་སུ་མེད་པའི་ཡེ་ཤེས་ཧཱུཾ་ལ་སོགས་པའི་རྣམ་པར་སློབ་མའི་ལུས་ལ་ཐིམ་པར་བསམ། ཨོཾ་བཛྲ་ས་མ་ཡ་ཧཱུཾ་ཕཊ། ཅེས་བརྗོད་དུ་གཞུག་ལ་དམ་ཚིག་སྦྱིན། ཨོཾ་བཛྲ་ས་མ་ཡ། ཧྲི་ད་ཡ་མེ་
པྲ་བེ་ཤ་དྲི་ཌྷ་ཏིཥྛ་ཧཱུཾ། ཞེས་སྔར་ཡེ་ཤེས་ཕབ་པ་བརྟན་པར་བསམ། སངས་རྒྱས་དངོས་གྲུབ་ཐོབ་བྱའི་ཕྱིར། །བདག་ལ་ཐུགས་བརྩེར་དགོངས་ནས་ནི། །འགྲོ་ལ་ཕན་པའི་གཙོ་ཆེན་གྱིས། །སྨན་པར་དགོངས་ནས་བཞེས་སུ་གསོལ། །ཨོཾ་བཛྲ་པྲ་ཏི་
གྲྀཧྞ་ཧཱུཾ། ཞེས་མེ་ཏོག་འདོར་དུ་བཅུག་ལ། གང་ལ་ཕོག་པ་དེ་རིགས་ཀྱི་ལྷ་ཡིན་པས་དེ་སྒྲུབས་ཤིག་ཅེས་བརྗོད། ཨོཾ་བཛྲ་པྲ་ཏཱིཙྪ་ས་མ་ཡ་སྟྭཾ། ཞེས་ཕྲེང་བ་མགོ་ལ་བཅིངས་ལ། སློབ་མ་འདི་བྱང་ཆུབ་མ་ཐོབ་ཀྱི་བར་དུ་བཟུང་བར་མཛོད་ཅིག་
ཅེས་བརྗོད། དེ་ནས། རྡོ་རྗེ་སེམས་དཔའ་དེང་ཁྱོད་ཀྱི། །མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མཐོང་འགྱུར་བའི། །རྡོ་རྗེའི་མིག་ནི་བླ་ན་མེད། །ཨོཾ་བཛྲ་ཧཱ་སྱ་ཨུད་གྷ་ཊ་ས་མ་ཡ་སྟྭཾ། ཞེས་པས་གདོང་གཡོགས་

[048A]༄༅། །བསལ་ལ་ཤེས་བྱ་ཐམས་ཅད་ལ་ཐོགས་པ་མེད་པའི་མིག་ཕྱེ་བར་བསམ། ཨོཾ་བཛྲ་པཱ་ཤྱ་ཧོ། ཀྱེ་རྡོ་རྗེ་ལྟོས། ཞེས་བརྗོད་ལ། ཤར་སྒོར་སྒོ་བ་རྡོ་རྗེ་ལྕགས་ཀྱུ། ལྷོ་སྒོར་རྡོ་རྗེ་ཞགས་པ། ཞེས་པ་ནས། དབུས་སུ་
བཅོམ་ལྡན་འདས་ཀུན་རིག་རྣམ་པར་སྣང་མཛད་ཀྱི་བར་རྣམས་ཀྱི་མཚན་བརྗོད་ལ། དེ་རྣམས་མངོན་སུམ་དུ་མཐོང་བའི་མོས་པ་མཛོད། །ཅེས་བརྗོད། དེ་ནས་སྔར་ལྟར་དུང་ཆོས་ཀྱིས་ཆུ་བླུད་ལ། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་འདས་ན་
སྲེག་བར་བྱེད། །དམ་ཚིག་བསྲུངས་ན་དངོས་གྲུབ་ནི། །རྡོ་རྗེ་འདུད་རྩིའི་ཆུ་འདིས་འགྲུབ། །ཅི་སྟེ་དམ་ཚིག་འདས་ན་ནི། །དེ་མ་ཐག་ཏུ་བཀས་ནས་གཤེགས། །རྡོ་རྗེ་འཛིན་རྒྱལ་ཁྲོས་ནས་ནི། །བདུན་བརྒྱུད་རིགས་ནི་བརླག་པར་མཛད། །དེ་བས་རྟག་ཏུ་བུ་ཁྱོད་
ཀྱིས༑ ༑རྒྱལ་བས་གསུངས་པའི་དམ་ཚིག་དང། །སྡོམ་པ་དང་ནི་བླ་མའི་བཀའ། །ཤིན་ཏུ་མོས་པས་བསྲུང་བར་བྱ། །ཁྱོད་ཀྱིས་སྲོག་ཆགས་གསད་མི་བྱ། །མ་བྱིན་པར་ཡང་བླང་མི་བྱ། །བརྫུན་དང་འདོད་ལ་སྤྱོད་པ་རྣམས། །དངོས་གྲུབ་འདོད་པས་བྱ་བ་
མིན༑ ༑ཆང་ནི་བཏུང་བར་མི་བྱ་ཞིང། །ཤ་ལ་སོགས་པ་བཟའ་མི་བྱ། །སེམས་ཅན་གནོད་པའི་སྦྱོར་བ་ནི། །ནམ་ཡང་བྱ་བ་མ་ཡིན་ནོ། །དཀོན་མཆོག་གསུམ་ནི་ཡོང་མ་སྤང། །དུས་ཀུན་ཏུ་ནི་བྱང་ཆུབ་སེམས། །སྙིང་པོ་སྔགས་དང་ཕྱག་རྒྱ་དང། །ལྷ་དང་
བླ་མ་དེ་བཞིན་ནོ། །སྡིག་པ་ལ་སོགས་གང་ཡིན་དང། །བླ་མའི་བཀའ་ལས་འདའ་མི་བྱ། །ལྷ་ལ་ཕུལ་བའི་རྙིང་པ་དང། །དེ་ཡི་གྲིབ་མའང་འགོམ་མི་བྱ། །ཕྱག་རྒྱའི་གཟུགས་ལའང་དེ་བཞིན་ནོ། །སྔགས་དང་ལྷ་ལ་སྨད་མི་བྱ། །གདོན་གྱི་ལས་

[048B] །མུ་སྟེགས་ཅན་ལ་སྨད་མི་བྱ། །མདོར་ན་ཡིད་གཉིས་སོམ་ཉི་ཐེ་ཚོམ་མི་བྱ་སྟེ། །བདག་གི་དེ་ཉིད་དང་ནི་སྔགས་སོགས་དེ་བཞིན་ནོ། །ཞེས་དམ་ཚིག་སྒྲོག་དེ་རྣམས་ནི་དཀྱིལ་འཁོར་དུ་འཇུག་པའི་ཆོ་གའོ། །དེ་ནས་དབང་གི་དངོས་གཞི་ནི། །དཀྱིལ་
འཁོར་གྱི་ཤར་དུ་དབང་སྟེགས་པདྨ་དང་ཟླ་བའི་དཀྱིལ་འཁོར་ལ་སློབ་མ་རྣམས་གནས་པར་གྱུར་པར་བསམས་ལ། སློབ་མ་མེ་ཏོག་གང་ཕོག་གི་ལྷར་བསྐྱད་ནས་སྔར་བཞིན་མཆོད་ཡོན་སྔོན་དུ་འགྲོ་བའི་ཉེར་སྤྱོད་ལྔ་དང། གདུགས་དང་རྒྱལ་མཚན་དང་རོལ་
མོ་ལ་སོགས་པས་མཆོད་ལ། ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །ཞེས་སོགས་ཤིས་པ་བརྗོད་ལ། ལས་བུམ་མ་གཏོགས་པའི་བུམ་པ་དུ་མ་ཡོད་ན། བུམ་པ་ཐམས་ཅད་ཀྱི་ཆུ་དུང་ཆོས་ལ་སོགས་པར་བསྡུས་པའམ། མེད་ན་རྣམ་རྒྱལ་བུམ་
པ་སྤྱི་བོར་བཟུང་ལ་ཚེ་འདས་ཀྱི་དོན་དུ་བྱེད་པའི་ཚེ་རྒྱས་པ་ལ་སྤྲོ་ན། རྡོ་རྗེ་སློབ་དཔོན་ངས་སློབ་མ་ཁྱོད་ལ་བུམ་པའི་དབང་བསྐུར་བས། ལས་དང་ཉོན་མོངས་པའི་སྒྲིབ་པ་དག་ནས་བྱང་ཆུབ་སེམས་ཀྱི་བྱིན་རླབས་དང་ལྡན་པར་གྱུར་ཅིག་རིན་ཆེན་མཛེས་པའི་བཀྲ་
ཤིས་བུམ་པ་འདིས། །སྐལ་ལྡན་སྐྱེས་བུ་ཁྱེད་ལ་དབང་བསྐུར་བས། །ལས་དང་ཉོན་མོངས་སྒྲིབ་པ་དག་གྱུར་ཏེ། །བྱང་ཆུབ་སེམས་ཀྱི་རླན་གྱིས་བརླན་པར་ཤོག་ཅེས་པ་དང། ཨོཾ་བུདྡྷ་ཀ་ལ་ཤ་ཨ་བཧི་ཥིཉྩ་ཨོཾ། ཨོཾ་བཛྲ་ཀ་ལ་ཤ་ཨ་བཧི་ཥིཉྩ་ཧཱུཾ། ཨོཾ་
རཏྣ་ཀ་ལ་ཤ་ཨ་བཧི་ཥིཉྩ་ཏྲཱཾ། ཨོཾ་པདྨ་ཀ་ལ་ཤ་ཨ་བཧི་ཥིཉྩ་ཧྲཱི་ཨོཾ་ཀརྨ་ཀ་ལ་ཤ་ཨ་བཧི་ཥིཉྩ་ཨཱ་ཞེས་བརྗོད་ཅིང་བུམ་ཆུ་གཏོར་ལ་འཐུང་དུ་ཡང་གཞུག་ཅིང་ཆུ་དབང་བསྐུར། ཆུ་དབང་རྒྱས་པ་བསྐུར་ཚུལ་ནི། རྩ་བའི་ལྷ་ཐམས་ཅད་ཀྱི་སྙིང་པོའི་

[049A]༄༅། །གཤམ་དུ། ཨོཾ་བཛྲ་ཨ་བཧི་ཥིཉྩ་ཧཱུཾ། ཞེས་པ་བཏགས་ལ། ཤར་དང་ཤར་ལྷོ་ནས་མས་རིམ་བཞིན་དབང་བསྐུར། དེའི་ཚུལ་ནི། བཛྲ་ཨོཾ་ཀུ་ཤ་ཨོཾ་བཛྲ་ཨ་བཧི་ཥིཉྩ་ཧཱུཾ། བཛྲ་དྷཱུ་པེ་ཨོཾ་བཛྲ་ཨ་བཧི་ཥིཉྩ་ཧཱུཾ། ཞེས་པ་ནས། སརྦ་བིད་
ཨོཾ་བཛྲ་ཨ་བཧི་ཥིཉྩ་ཧཱུཾ། ཞེས་ཆུ་དབང་བསྐུར་རོ། །དེ་བཞིན་དུ་ལྷོ་དང་ལྷོ་ནུབ། ནུབ་དང་ནུབ་བྱང། བྱང་དང་བྱང་ཤར་དང་དབུས་རྣམས་ལའང་རིམ་པ་བཞིན་དུ་སྦྱར་རོ། །རྡོ་རྗེ་སློབ་དཔོན་ངས་སློབ་མ་ཁྱོད་ལ་རིགས་ལྔའི་དབུ་རྒྱན་གྱི་དབང་བསྐུར་བས་
རིགས་ལྔའི་སྐུ་གསུང་ཐུགས་ཀྱི་དངོས་གྲུབ་རྟོགས་ཤིང་ཐོབ་པའི་དབང་དམ་པ་དང་ལྡན་པར་གྱུར་ཅིག་དེ་བཞིན་གཤེགས་པའི་དབུ་རྒྱུན་ཅོད་པ་ན་འདིས། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །སྐུ་གསུང་ཐུགས་ཀྱི་ཡོན་ཏན་རབ་རྫོགས་
ཏེ། །རིགས་ལྔའི་སངས་རྒྱས་མྱུར་དུ་ཐོབ་པར་ཤོག་ཅེས་དང་སྔར་བཞིན་རིགས་ལྔའི་ཕྱག་རྒྱ་བཅིངས་ལ། ཨོཾ་བཛྲ་ཨ་བཧི་ཥིཉྩ་ཧཱུཾ། ཨོཾ་བུདྡྷ་ཨ་བཧི་ཥིཉྩ་ཨོཾ། ཨོཾ་རཏྣ་ཨ་བཧི་ཥིཉྩ་ཏྲཱཾ། ཨོཾ་པདྨ་ཨ་བཧི་ཥིཉྩ་ཧྲཱི་ཨོཾ་ཀརྨ་ཨ་བཧི་ཥིཉྩ་ཨཱ་ཞེས་
དབུ་རྒྱན་གྱི་དབང་བསྐུར། རྡོ་རྗེ་སློབ་དཔོན་ངས་སློབ་མ་ཁྱོད་ལ་རིན་པོ་ཆེའི་ཕྲེང་བའི་དབང་བསྐུར་བས། བསམ་པ་མྱ་ངན་ལས་འདས་ཀྱང་སྦྱོར་བ་ཁམས་གསུམ་ན་འགྲོ་བའི་དོན་བྱེད་པ་ལ་མཛེས་པའི་ཡོན་ཏན་ཕུན་སུམ་ཚོགས་པ་དང་ལྡན་པར་
གྱུར་ཅིག་རིན་ཆེན་མཛེས་པའི་མེ་ཏོག་ཕྲེང་བ་འདིས། །སྐལ་ལྡན་སྐྱེས་བུ་ཁྱེད་ལ་དབང་བསྐུར་བས། །བསམ་པ་མྱང་འདས་སྦྱོར་བ་ཁམས་གསུམ་གནས། །མཛེས་པའི་ཡོན་ཏན་ཕུན་སུམ་ཚོགས་པར་ཤོག་ཅེས་དང། སྔར་གྱི་རྡོ་རྗེ་རིན་

[049B] ཨོཾ་རཏྣ་མཱ་ལ་ཨ་བཧི་ཥིཉྩ་ཏྲཱཾ། ཏྲཱཾ་ཏྲཱཾ་ཏྲཱཾ་ཏྲཱཾ། ཞེས་རིན་པོ་ཆེའི་ཕྲེང་བའི་དབང་བསྐུར། རྡོ་རྗེ་སློབ་དཔོན་ངས་སློབ་མ་ཁྱོད་ལ་དར་གྱི་ཅོད་པན་གྱི་དབང་བསྐུར་བས། ཤེས་བྱ་ཐམས་ཅད་ལ་ཐོགས་པ་མེད་
པ་དང། སེམས་ཅན་གྱི་དོན་བྱེད་པ་ལ་མཐུ་ཐོགས་པ་མེད་པའི་དབང་དང་ལྡན་པར་གྱུར་ཅིག་མཛེས་ཤིང་ཡིད་འོང་དར་གྱི་ཅོད་པན་གྱིས། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །ཤེས་བྱ་ཀུན་ལ་ཐོགས་པ་མེད་པ་དང། །འགྲོ་བའི་དོན་ལ་
མཐུ་དང་དབང་ཐོབ་ཤོག་ཅེས་དང་སྔར་བཞིན་དུ་ཨོཾ་ཊུམ་གིས་གོ་བགོས་ལ། ཨོཾ་བཛྲ་ཕཊ་ཨ་ཝ་ལཾ་བ་ན་ཨ་བཧི་ཥིཉྩ་ཏྲཱཾ། ཞེས་དར་དབྱངས་ཀྱི་དབང་བསྐུར། རྡོ་རྗེ་སློབ་དཔོན་ངས་སློང་མ་ཁྱོད་ལ་རིགས་ལྔའི་ཕྱག་རྒྱས་དབང་བསྐུར་བས། རིགས་
ལྔའི་ཡེ་ཤེས་ལྔའི་དབང་ཐོབ་པར་གྱུར་ཅིག་རིགས་ལྔའི་ཕྱག་རྒྱ་ལག་ཏུ་གཏད་ནས་ནི། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །སྐུ་གསུང་ཐུགས་ཀྱི་ཡོན་ཏན་རབ་རྫོགས་ཏེ། །ཡེ་ཤེས་ལྔ་ནི་མྱུར་དུ་རྟོགས་པར་ཤོག་ཅེས་དང། ཨོཾ་བཛྲ་
མུ་དྲ་ཨ་བཧི་ཥིཉྩ་ཧཱུཾ། ཨོཾ་བུདྡྷ་མུ་དྲ་ཨ་བཧི་ཥིཉྩ་ཨོཾ། ཨོཾ་རཏྣ་མུ་དྲ་ཨ་བཧི་ཥིཉྩ་ཏྲཱཾ། ཨོཾ་པདྨ་མུ་དྲ་ཨ་བྷིཉྩ་ཧྲཱི་ཨོཾ་ཀརྨ་མུ་དྲ་ཨ་བཧི་ཥིཉྩ་ཨཱ་ཞེས་དང། རྡོ་རྗེ་སློབ་དཔོན་ངས་སློབ་མ་ཁྱོད་ལ་ཡུམ་ལྔའི་ཕྱག་རྒྱས་དབང་བསྐུར་བས། གསང་རྒྱུད་
མཐའ་དག་རྟོགས་ཤིང་ཤེས་པ་དང། གཞན་ལ་འཆད་ཅིང་སྟོན་པའི་དབང་དང་ལྡན་པར་གྱུར་ཅིག་ཡུམ་ལྔའི་ཕྱག་རྒྱ་སྤྱི་བོར་བཞག་ནས་ནི། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །གསང་རྒྱུད་མཐའ་དག་ཤེས་ཤིང་རྟོགས་ནས་

[050A]༄༅། །སུ། །འཆད་ཅིང་སྟོན་པའི་དབང་དང་ལྡན་པར་ཤོག་ཅེས་དང། རྡོ་རྗེ་དབྱིངས་ཀྱི་དབང་མོའི་ཕྱག་རྒྱ་ལས་གུང་མོ་གཉིས་མཉམ་པོར་གཤིབས་པ་སྤྱི་གཅུག་ཏུ་བཞག་ལ། ཨོཾ་བཛྲ་དྷཱ་ར་ཎ་ཨ་བཧི་ཥཉྩ་ཧཱུཾ། རྡོ་རྗེ་ཐལ་མོ་ལས་
མཐེ་བོང་གཉིས་སྐྱིལ་ཀྲུང་དུ་བསྣོལ་ཏེ་མཐེ་བོང་གཡོན་པས་གཡས་པ་མནན་ནས། མཛུབ་མོ་གཡོན་པའི་རྩ་བ་གཡས་པས་མནན་ལ་མཛུབ་མོ་གཉིས་ཀྱི་རྩེ་མོ་ལྕགས་ཀྱུ་ལྟར་བཀུག་པ་གུང་མོ་གཉིས་མཉམ་པའི་ཚིགས་པར་མར་སྦྱར་
ལ་གུང་མོ་ནི་རལ་གྲི་ལྟ་བུར་ཚིགས་གསུམ་པ་དགུག་པར་བྱས་པ་རྡོ་རྗེ་དབྱིངས་གྱི་དབང་མོའི་ཕྱག་རྒྱ་དཔྲལ་བར་བཞག་ལ། ཨོཾ་བུདྡྷ་དྷཱ་ར་ཎ་ཨ་བཧི་ཥིཉྩ་ཨོཾ། སྔ་མ་ལས་གུང་མོ་གཉིས་ཀྱི་རྒྱབ་བཀུག་སྟེ་རིན་པོ་ཆེ་འདྲ་བར་བྱས་པ་རྣ་ལྟག་གཡས་
སུ་བཞག་ལ། ཨོཾ་རཏྣ་དྷཱ་ར་ཎ་ཨ་བཧི་ཥིཉྩ་ཏྲཱཾ། སྔ་མ་ལས་གུང་མོ་དང་སྲིན་ལག་དང་མཐེའུ་ཆུང་པདྨའི་འདབ་མ་འདྲ་བར་བྱས་པ་ལྟག་པར་བཞག་ལ། ཨོཾ་པདྨ་དྷཱ་ར་ཎ་ཨ་བཧི་ཥིཉྩ་ཧྲཱི་ལག་མཐིལ་གཉིས་ཕན་ཚུན་སྤྲད་ལ་སོར་མོ་ཐམས་ཅད་
བརྐྱང་པ་རྣ་ལྟག་གཡོན་པར་བཞག་ལ། ཨོཾ་ཀརྨ་དྷཱ་ར་ཎ་ཨ་བཧི་ཥིཉྩ་ཨཱ་ཞེས་རིགས་ལྔ་དང་ཡུམ་ལྔའི་ཕྱག་མཚན་གཉིས་ཀྱིས་ཕྱག་མཚན་གྱི་དབང་བསྐུར། རྡོ་རྗེ་སློབ་དཔོན་ངས་སློབ་མ་ཁྱོད་ལ་མིང་གི་དབང་བསྐུར་བས། མ་འོངས་པའི་
དུས་ན་སངས་རྒྱས་ཀྱི་མཚན་ངེས་པ་ཅན་རྟོགས་ཤིང་ཐོབ་པའི་དབང་དམ་པ་དང་ལྡན་པར་གྱུར་ཅིག་ཀུབ་རྫོབ་མཚན་ཉིད་མཚན་མ་མིང་གི་དབང། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །མ་འོངས་སངས་རྒྱས་འཇིག་རྟེན་ཞིང་

[050B] །དེ་བཞིན་གཤེགས་པའི་མཚན་གྱི་མིང་ཐོབ་ཤོག་ཅེས་དང། རྡོ་རྗེ་དྲིལ་བུ་སྤྱི་བོར་བཞག་སྟེ། ཨོཾ་བཛྲ་ནཱ་མ་ཨ་བཧི་ཥིཉྩ་ཧཱུཾ། ཨོཾ་བུདྡྷ་ནཱ་མ་ཨ་བཧི་ཥྙྩ་ཨོཾ། ཨོཾ་རཏྣ་ནཱ་མ་ཨ་བཧི་ཥིཉྩ་ཏྲཾ། ཨོཾ་པདྨ་ནཱ་མ་ཨ་བཧི་ཥིཉྩ་ཧྲཱི་ཨོཾ་ཀརྨ་ནཱ་མ་
ཨ་བཧི་ཥིཉྩ་ཨཱ་ཀྱེ་དཔལ་ཆེ་གེ་མོ་རྡོ་རྗེ། ཞེས་མིང་གི་དབང་བསྐུར་ནས། སྔར་བཞིན་སྒེག་སོགས་བརྒྱད་ཀྱིས་མཆོད། དེ་རྣམས་ནི་སློབ་མའི་དབང་ངོ། །སློབ་དཔོན་གྱི་དབང་ནི་དཀྱིལ་འཁོར་གྱི་ཤར་དུ་ཁྲུས་དཀྱིལ་གྲུ་བཞི་པ་སོགས་མཚན་ཉིད་
ཐམས་ཅད་དང་ལྡན་པ་ལ་གནས་པའི་སེང་གེའི་ཁྲིའི་སྟེང་དུ། པདྨ་དང་ཟླ་བའི་དཀྱིལ་འཁོར་ལ་སློབ་མ་རྡོ་རྗེ་སེམས་དཔའ་སྐུ་མདོག་དཀར་པོ་རྡོ་རྗེ་དང་དྲིལ་བུ་འཛིན་པར་གྱུར་པར་བསམས་ལ་ཉེར་སྤྱོད་ལ་སོགས་པས་མཆོད། ཤིས་པ་བརྗོད་ལ། ཐོག་
མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་བཟང་པོ་ཀུན་བདག་ཉིད། །རྡོ་རྗེ་སྙེམས་མའི་བདག་པོའི་བདག་བཅོམ་ལྡན་འདས་མཆོག་གི་དང་པོའི་སྐྱེས་བུའོ། །ཞེས་རྡོ་རྗེ་བྱིན། འདི་དེ་སངས་རྒྱས་ཐམས་ཅད་ཀྱི། །ཤེས་
རབ་དབྱངས་ཀྱི་རྗེས་འགྲོར་བཤད། །ཁྱོད་ཀྱིས་ཀྱང་ནི་རྟག་ཏུ་གཟུང། །བྱང་ཆུབ་མཆོག་ཏུ་རྒྱལ་བ་བཞེད། ཅེས་དྲིལ་བུ་གཏད་ལ། སྲིད་པ་ངོ་བོ་ཉིད་ཀྱིས་དག་ངོ་བོ་ཉིད་ཀྱིས་སྲིད་བྲལ་བྱས། །རང་བཞིན་དག་པའི་སེམས་ལྡན་པའི། །སྲིད་པ་དམ་པ་
བྱེད་པར་འགྱུར། །ཞེས་དྲིལ་བུ་དཀྲེལ་དུ་གཞུག་སྟོང་པ་ཉིད་དང་དབྱེར་མེད་པའི་རྒྱལ་བའི་གཉིས་སུ་མེད་པའི་ཡེ་ཤེས་ནི་གསང་བའི་རྡོ་རྗེ་ཡིན་ལ། དེ་དྲན་པའི་དོན་དུ་རྡོ་རྗེ་བཟུང་སྙམ་པ་དང། ཆོས་ཐམས་ཅད་རང་བཞིན་མེད་པའི་སྒྲ་
[051A]༄༅། །དྲིལ་བུས་སྒྲོག་པར་སེམས་པའི་རྡོར་དྲིལ་གྱི་དེ་ཁོ་ན་ཉིད་དྲན་པའི་སྒོ་ནས་བཟུང་ཞིང། རྡོར་སེམས་ཀྱི་ཕྱག་ཆེན་འཆིང་དུ་བཅུག་ལ་རང་རྡོ་རྗེ་སེམས་དཔའ་དཀར་པོ་ཞལ་གཅིག་ཕྱག་གཉིས་པར་གསལ་བར་དམིགས་
པ་ལ་བརྟེན་ནས་པྲཛྙཱ་ཨུ་པ་སོགས་ཀྱི་དོན་ཐབས་ཤེས་རབ་དབྱེར་མེད་ཀྱི་ཟབ་གསལ་གཉིས་སུ་མེད་པའི་རྡོ་རྗེ་སློབ་དཔོན་གྱི་དབང་གི་ངོ་བོར་གྱུར་པ་རྒྱུད་ལ་སྐྱེས་པའི་མོས་པ་མཛོད། །ཅེས་བརྡ་སྤྲད་ལ། ཨོཾ་པྲ་ཛྙཱ་ཨུ་པ་ས་མ་ཡོ་ག་ཨ་བཧི་ཥིཉྩ་ཧཱུཾ་
ཨཱ་ཞེས་རྡོ་རྗེ་སློབ་དཔོན་གྱི་དབང་བསྐུར། དེ་ལྟར་དམ་ཚིག་གསུམ་སྦྱིན་པ་དང། ཐབས་ཤེས་རབ་དབྱེར་མེད་ཀྱི་དོན་བཤད་པ་དང་བཅས་པས་རྡོ་རྗེ་སློབ་དཔོན་གྱི་དབང་དངོས་གཞི་བསྐུར་ནས། སེམས་ཅན་གྱི་དོན་བྱ་བའི་ཆེད་དུ་ཆོས་
བཤད་པ་སྤྱིའི་རྗེས་སུ་གནང་བ་ནི། རྡོ་རྗེ་སློབ་དཔོན་ངས་སློབ་མ་ཁྱོད་ལ་འཕྲིན་ལས་རྣམ་པ་བཞིའི་དབང་བསྐུར་བས། འཕྲིན་ལས་བཞིས་བདག་དང་གཞན་གྱི་དོན་བྱེད་པ་ལ་མཐུ་ཐོགས་པ་མེད་པའི་དབང་ཐོབ་པར་གྱུར་ཅིག་རྡོ་རྗེ་རྒྱ་གྲམ་
ལག་ཏུ་བྱིན་ནས་ནི། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །འཕྲིན་ལས་རྣམ་བཞིའི་འགྲོ་དོན་མཐར་ཕྱིན་ཏེ། །ལས་ཀྱི་རིགས་ཀྱི་དངོས་གྲུབ་ཐོབ་པར་ཤོག་ཨོཾ་བཛྲ་ཀརྨ་ཨ་བཧི་ཥིཉྩ་ཨཱ་ཞེས་སྣ་ཚོགས་རྡོ་རྗེ་གཏད་ལ་འཕྲིན་ལས་ཀྱི་དབང་
བསྐུར། རྡོ་རྗེ་སློབ་དཔོན་ངས་སློབ་མ་ཁྱོད་ལ་འཁོར་ལོ་ལག་ཏུ་བྱིན་ནས་སློབ་དཔོན་དུ་དབང་བསྐུར་བས་རྣམ་པར་སྣང་མཛད་ཀྱི་སྐུ་ཐོབ་སྟེ་ཆོས་ཀྱི་འཁོར་ལོ་བསྐོར་བའི་དབང་དང་ལྡན་པར་གྱུར་ཅིག་ཡོན་ཏན་རབ་རྫོགས་གསེར་གྱི་འཁོར་ལོ་

[051B] །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །རྣམ་པར་སྣང་མཛད་སྐུ་མཆོག་རབ་ཐོབ་སྟེ། །ཆོས་ཀྱི་འཁོར་ལོ་མྱུར་དུ་བསྐོར་བར་ཤོག་ཅེས་དང། བྷྲཱུཾ་ལས་བྱུང་བའི་འཁོར་ལོ། །ཨོཾ་བཛྲ་ཙ་ཀྲ་ཨ་བཧི་ཥིཉྩ་ཧཱུཾ་བྷྲཱུཾ། ཞེས་རྐང་པ་གཉིས་ཀྱི་བར་རཾ་
མདུན་དུ་སྦྱིན། དབྱངས་ཡིག་ཐ་མ་ཨཿ་ལས་བྱུང་བའི་དུང། ཨོཾ་བཛྲ་བྷ་ཥ་རཾ། ཞེས་གཡས་སུ་དུང་བྱིན་ལ་འབུད་དུ་གཞུག་དབྱངས་ཡིག་དང་པོ་ཨཿ་ལས་བྱུང་བའི་སྦྱོང་རྒྱུད་ཀྱི་པོ་ཏི། ལག་པ་གཡོན་དུ་གཏད་ལ། དེང་ནས་བརྩམས་ཏེ་སེམས་
བསྐྱེད་པ། །ཙམ་གྱིས་ཆོས་དུང་བླ་མེད་པ། །ཀུན་ནས་ཡོངས་སུ་བཀང་ནས་ནི། །ཆོས་ཀྱི་འཁོར་ལོ་བསྐོར་བར་གྱིས་ཞེས་བརྗོད། དབྱངས་ཐ་མ་ཨཿ་ལས་བྱུང་བའི་དྲིལ་བུ། ལག་པ་གཡོན་དུ་གཏད་དེ་དཀྲོལ་དུ་བཅུག་ལ། ཐམས་ཅད་ནམ་མཁའི་མཚན་
ཉིད་དེ། །ནམ་མཁའ་ལ་ཡང་མཚན་ཉིད་མེད། །ནམ་མཁའ་མཉམ་པ་ཉིད་སྦྱོར་བས། །ཐམས་ཅད་མཆོག་ནི་མཉམ་ཉིད་གསལ། །ཞེས་བརྗོད། ཆོས་བཤད་པ་སོ་སོའི་རྗེས་གནང་ནི། རིགས་སོ་སོའི་ཆོས་ཀྱི་འཁོར་ལོ་བསྐོར་བའི་བདག་པོར་བྱ་བའི་
ཕྱིར། རྡོ་རྗེ་སློབ་དཔོན་ངས་སློབ་མ་ཁྱོད་ལ་བདག་པོའི་དབང་བསྐུར་བས། རིགས་ཐམས་ཅད་དང་དཀྱིལ་འཁོར་ཐམས་ཅད་ཀྱི་བདག་པོའི་དབང་དང་ལྡན་པར་གྱུར་ཅིག་རིགས་ལྔའི་བདག་པོ་ཡི་ནི་རང་བཞིན་གྱིས། །སྐལ་ལྡན་སྐྱེས་བུ་ཁྱོད་ལ་དབང་
བསྐུར་བས། །རྡོ་རྗེ་སེམས་དཔའ་རིགས་རྣམས་ཀུན་གྱི་བདག་རིགས་དང་དཀྱིལ་འཁོར་ཀུན་གྱི་བདག་པོར་ཤོག་ཅེས་དང། ཨོཾ་བཛྲ་ཙ་ཀྲ་ཨ་དཧི་པ་ཏི་སྟཾ་ཨ་བཧི་ཥིཉྩ་ཧཱུཾ་ཧཱུཾ་ཧཱུཾ། ཨོཾ་བུདྡྷ་ཙཀྲ་ཨ་དཧི་པ་ཏི་སྟྭཾ་ཨ་བཧི་ཥིཉྩ་ཨོཾ་ཨོཾ་ཨོཾ། ཨོཾ་རཏྣ་ཙཀྲ་ཨ་དཧི་

[052A]༄༅། །པ་ཏི་སྟྭཾ་ཨ་བཧི་ཥིཉྩ་ཏྲཱཾ་ཏྲཱཾ་ཏྲཱཾ། ཨོཾ་པདྨ་ཙ་ཀྲ་ཨ་དཧི་པ་ཏི་སྟྭཾ་ཨ་བཧི་ཥིཉྩ་ཧྲཱི་ཧྲཱི་ཧྲཱི་ཨོཾ་ཀརྨ་ཙ་ཀྲ་ཨ་དཧི་པ་ཏི་སྟྭཾ་ཨ་བཧི་ཥིཉྩ་ཨཿ་ཨཿ་ཨཿ་ཞེས་བརྗོད་ལ་འཇིག་རྟེན་ཀུན་ལ་ཐམས་ཅད་དུ། །སེམས་ཅན་ཀུན་ལ་ཕན་པའི་ཕྱིར། །ཇི་ལྟར་སྣ་ཚོགས་འདུལ་
འགྱུར་བའི། །རྡོ་རྗེའི་འཁོར་ལོ་རབ་ཏུ་བསྐོར། །ཞེས་རྡོ་རྗེ་གཏད། དེ་བཞིན་དུ་ཚིག་རྐང་སྔ་མ་གསུམ་གོང་བཞིན་དུ་བརྗོད་ལ་ཆོས་ཀྱི་འཁོར་ལོ་རབ་ཏུ་སྐོར། ཞེས་འཁོར་ལོ་དང། རིན་ཆེན་འཁོར་ལོ་རབ་ཏུ་སྐོར། ཞེས་རིན་པོ་ཆེ་དང། པདྨའི་འཁོར་ལོ་རབ་ཏུ་བསྐོར། ཞེས་པདྨ་དང། ལས་གྱི་འཁོར་
ལོ་རབ་ཏུ་སྐོར། །ཞེས་སྣ་ཚོགས་རྡོ་རྗེ་གཏད་དོ། །དེ་ཡང་ཚིགས་བཅད་རེ་དང་སྔགས་རེ་སྤེལ་ཞིང་དབང་བསྐུར་རོ། །རྡོ་རྗེ་སློབ་དཔོན་ངས་སློབ་མ་ཁྱོད་ལ་རིགས་ལྔའི་ཕྱག་རྒྱས་སྤྱི་བོ་ལ་སོགས་པའི་གནས་ལྔར་གཏུགས་ཏེ། ཐུགས་གསང་བའི་
དབང་བསྐུར་བས། སངས་རྒྱས་ལྔའི་ཐུགས་གསང་བ་བྱང་ཆུབ་ཀྱི་སེམས་རྟོགས་པའི་དབང་དང་ལྡན་པར་གྱུར་ཅིག་རིགས་ལྔའི་ཕྱག་རྒྱ་གནས་ལྔར་བཅིངས་ནས་ནི། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །ཡེ་ཤེས་ལྔ་ཡི་ཡོན་ཏན་རབ་
རྫོགས་ཏེ། །བྱང་སེམས་གསང་བའི་དབང་དང་ལྡན་པར་ཤོག་ཨོཾ་སརྦ་ཏ་ཐཱ་ག་ཏ་གུ་ཧྱ་ཨ་བཧི་ཥིཉྩ་ཨོཾ། ཨོཾ་བཛྲ་གུ་ཧྱ་ཨ་བཧི་ཥིཉྩ་ཧཱུཾ། ཨོཾ་རཏྣ་གུ་ཧྱ་ཨ་བཧི་ཥིཉྩ་ཏྲཱཾ། ཨོཾ་པདྨ་གུ་ཧྱ་ཨ་བཧི་ཥིཉྩ་ཧྲཱི་ཨོཾ་ཀ་རྨཱ་གུ་ཧྱ་ཨ་བཧི་ཥིཉྩ་ཨཱ་ཞེས་རིགས་
ལྔའི་ཕྱག་རྒྱ་སྤྱི་བོ་ལ་སོགས་པའི་གནས་ལྔར་བཞག་གུ་ཧྱ་ཞེས་པ་གསང་བའི་དོན་ནི་དཀྱིལ་འཁོར་དང་ལྷའི་དེ་ཁོ་ན་ཉིད་དང་སློབ་དཔོན་གྱི་ལས་རྣམས་ཡིན་པས། དཀྱིལ་འཁོར་གྱི་དེ་ཉིད་ནི། ཚད་མེད་བཞིའི་ཚུལ་གྱི་གནོད་སེམས་ལ་

[052B] དྲན་པ་ལ་སོགས་པའི་དབང་པོ་ལྔས་ཐར་པའི་གྲོང་ཁྱེར་དུ་འཇུག་པའི་སྒོ་བཞི། བསམ་གཏན་བཞིས་རྟ་བབས་བཞི། སེམས་ཅན་གྱི་བསམ་པ་ཡོངས་སུ་རྫོགས་པར་བྱེད་པས་གོས་དང་གདུགས་ལ་སོགས་པ་སྣ་ཚོགས་
པའི་རྒྱན། ནང་གི་ལིང་ཆེ་བརྒྱད་ནི་རྣམ་ཐར་བརྒྱད། ལམ་འབྲས་བུ་དང་བཅས་པའི་མདོ་སྡེའི་ཆོས་འཁོར་གདུལ་བྱའི་རྒྱུད་ལ་བསྐྱེད་པར་མཛད་པ་ནི་རྡོ་རྗེ་ཕྲེང་བས་ཡོངས་སུ་བསྐོར་བ་ལ་སོགས་པ་ཡིན་ལ། ལྷའི་དེ་ཉིད་ནི། ཆོས་དབྱིངས་ཡེ་ཤེས་དང་
མེ་ལོང་ལྟ་བུ་དང། མཉམ་ཉིད་དང། སོ་སོར་རྟོག་པ་དང། བྱ་བ་སྒྲུབ་པའི་ཡེ་ཤེས་ལྔ་ནི་རིམ་པ་བཞིན་རྣམ་སྣང་ལ་སོགས་པའི་དེ་བཞིན་གཤེགས་པ་ལྔ། རྣམ་པར་ཐར་པའི་སྒོ་སྟོང་པ་ཉིད། མཚན་མེད། སྨོན་མེད། མངོན་པར་འདུ་བྱ་བ་མེད་པ་ལ་
དམིགས་པའི་ཏིང་ངེ་འཛིན་བཞི་ནི་སྤྱན་མ་ལ་སོགས་པའི་ཡུམ་བཞི། ནང་དང་ཕྱི་དང་གཉིས་ཀ་དང། ཆེན་པོ་སྟོང་པ་ཉིད་ལ་དམིགས་པའི་ཏིང་ངེ་འཛིན་རང་གི་མིག་སོགས་བཞི་ལ་མངོན་ཞེན་སྤངས་པའི་ཆ་བཞི། རྡོ་རྗེ་སེམས་དཔའ་ལ་སོགས་པ་
ཤར་གྱི་སེམས་དཔའ་བཞི། སྟོང་པ་ཉིད་སྟོང་པ་ཉིད་དང། དོན་དམ་པ་སྟོང་པ་ཉིད་དང། འདུས་བྱས་སྟོང་པ་ཉིད་དང། འདུས་མ་བྱས་སྟོང་པ་ཉིད་ལ་དམིགས་པའི་ཏིང་ངེ་འཛིན་སྟོང་ཉིད་རྟོགས་པའི་ཡེ་ཤེས་སོགས་བཞི་ལ་མངོན་ཞེན་སྤངས་པའི་
ཆ་བཞི། རྡོ་རྗེ་རིན་ཆེན་ལ་སོགས་པ་ལྷོ་ཕྱོགས་ཀྱི་སེམས་དཔའ་བཞི། མཐའ་ལས་འདས་པ་སྟོང་པ་ཉིད་དང། ཐོག་མ་དང་ཐ་མ་མེད་པ་སྟོང་པ་ཉིད་དང། དོར་བ་མེད་པ་སྟོང་པ་ཉིད་དང། རང་བཞིན་སྟོང་པ་ཉིད་ལ་དམིགས་པའི་ཏིང་ངེ་

[053A]༄༅། །འཛིན་སེམས་ཅན་མཐའ་ཡས་པའི་དོན་བྱེད་པ་སོགས་བཞི་ལ་བདེན་ཞེན་སྤངས་པའི་ཆ་བཞི། རྡོ་རྗེ་ཆོས་ལ་སོགས་པ་ནུབ་ཕྱོགས་ཀྱི་སེམས་དཔའ་བཞི། རང་གི་མཚན་ཉིད་སྟོང་པ་ཉིད་དང། དངོས་པོ་སྟོང་པ་ཉིད་དང་
དངོས་པོ་མེད་པ་སྟོང་པ་ཉིད་དང། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ལ་དམིགས་པའི་ཏིང་ངེ་འཛིན། གཟུགས་སྐུའི་མཚན་དཔེ་སོགས་བཞི་ལ་མངོན་ཞེན་སྤངས་པའི་ཆ་བཞི། རྡོ་རྗེ་ལས་ལ་སོགས་པ་བྱང་ཕྱོགས་ཀྱི་སེམས་དཔའ་བཞི། སྦྱིན་
པ་ནས་ཤེར་ཕྱིན་གྱི་བར་དྲུག་དང། སྨོན་ལམ་དང། ཐབས་ཀྱི་ཕར་ཕྱིན་རྣམས་ཀྱི་མི་མཐུན་ཕྱོགས་སེར་སྣ་ནས་ཐབས་མི་མཁས་པའི་བར་སྤངས་པའི་ཆ་བརྒྱད་ནི། སྒེག་མོ་ནས་དྲི་ཆབ་མའི་བར་བརྒྱད། དད་པ་དང། བརྩོན་འགྲུས་དང། དྲན་པ་
དང། ཏིང་ངེ་འཛིན་གྱི་མི་མཐུན་ཕྱོགས་མ་དད་པ་ལ་སོགས་པ་སྤངས་པའི་ཆ་བཞི་ནི་རིམ་པ་བཞིན་རྡོ་རྗེ་ལྕགས་ཀྱུ་ལ་སོགས་པ་སྒོ་བ་བཞི། ནང་སྟོང་པ་ཉིད་ལ་སོགས་པ་སྟོང་ཉིད་བཅུ་དྲུག་རྟོགས་པའི་ཆ་བཅུ་དྲུག་ནི། བྱམས་པ་ལ་སོགས་
པ་བསྐལ་བཟང་གི་སེམས་དཔའ་བཅུ་དྲུག་སྟེ། མདོར་ན་སངས་རྒྱས་ཀྱི་གཉིས་སུ་མེད་པའི་ཡེ་ཤེས་དེ་ཉིད་རྟེན་དང་བརྟེན་པའི་དཀྱིལ་འཁོར་སྣ་ཚོགས་པར་ཤར་བ་ཡིན། །ཞེས་བརྗོད། སློབ་དཔོན་གྱི་ལས་ཀྱི་རིམ་པ་ནི། འཁོར་དང་བཅས་
པའི་དཀྱིལ་འཁོར་བྲི་བ་དང་བསྒྲུབ་པ་དང། བདག་ཉིད་འཇུག་ཅིང་དབང་བླང་བ་ལ་སོགས་པ་རྣམས་ཡིན་ནོ། །དེ་ནས། ལྷ་རྫས་ལས་བྱས་ལྟེ་བ་ཤིན་ཏུ་ཟླུམ། རྩིབས་སྟོང་ལྡན་ཞིང་མུ་ཁྱུད་རབ་མཉམ་བཟང། །སྡང་བའི་དགྲ་ལས་རྣམ་

[053B] །འཁོར་ལོ་རིན་ཆེན་དམ་པས་དབང་བསྐུར་རོ། །ཨོཾ་ཙཀྲ་རཏྣ་ཨ་བཧི་ཥིཉྩ་མཱཾ་ཞེས། འཁོར་ལོའི་དབང་དང། དུས་གསུམ་རྒྱལ་བས་བསྐོར་བའི་འཁོར་ལོ་འདི། །མི་ཁོམ་རྒྱུན་གཅོད་རྒྱུ་དང་འབྲས་བུ་སྟོན། །འཁོར་ལོས་སྒྱུར་བའི་དབང་ཕྱུག་རིན་
པོ་ཆེ། །བླ་མེད་འཁོར་ལོ་དམ་པ་བསྐོར་གྱུར་ཅིག་ཅེས་བརྗོད། རིན་ཆེན་ངོ་བོ་ལྷ་རྫས་བཻཌཱུརྱ། །ཀུན་ཏུ་དཔག་ཚད་ཙམ་དུ་སྣང་བྱེད་ཅིང། །དྲི་མེད་ཉིན་མོ་ཇི་བཞིན་མཚན་དེ་བཞིན། །ནོར་བུ་རིན་ཆེན་དམ་པས་དབང་བསྐུར་རོ། །ཨོཾ་མ་ཎི་རཏྣ་ཨ་བཧི་ཥིཉྩ་
མཱཾ། དཀོན་མཆོག་གསུམ་གྱི་ཡོན་ཏན་རིན་པོ་ཆེ། །འཁོར་བའི་མུན་སེལ་བདེ་བའི་སྙིང་པོ་འབྱུང། །དགོས་པ་མཆོག་སྦྱིན་ནོར་བདུན་ཕུན་སུམ་ཚོགས། །ཡིད་བཞིན་ནོར་བུ་རིན་ཆེན་སྤྱོད་པར་ཤོག་ཅེས་ནོར་བུའི་དབང་དང། གཟུགས་མཛེས་བལྟ་
ན་སྡུག་ཅིང་ཚུལ་བཟང་ལ། །པགས་པའི་མདོག་ལེགས་འཇམ་ཞིང་དྲི་མཆོག་ལྡན། །ཡིད་འོང་འདོད་དགུའི་རེག་བྱ་དང་ལྡན་པའི། །བཙུན་མོ་རིན་ཆེན་དམ་པས་དབང་བསྐུར་རོ། །ཨོཾ་སྟྲི་རཏྣ་ཨ་བཧི་ཥིཉྩ་མཱཾ། ཕ་རོལ་ཕྱིན་བཅུས་སེམས་ཅན་སྐྱོབ་པའི་
ཕྱིར། །ཤེས་རབ་གཟུགས་མཛེས་བཙུན་མོ་རིན་པོ་ཆེ། །བསྡུ་བ་རྣམ་བཞི་ཚད་མེད་བཞི་པོ་ཡི། །ཚེ་དང་ལོངས་སྤྱོད་གཏེར་ལ་སྤྱོད་པར་ཤོག་ཅེས་བཙུན་མོའི་དབང་དང། གང་ཡང་རྒྱལ་བ་མུ་ཏིག་མདངས་ལྡན་པས། །གསེར་སོགས་མང་པོ་ཐུབ་
ལ་ཕུལ་བ་ལྟར། །བཟོད་ལྡན་མཚུངས་པའི་ཁྱིམ་བདག་ནོར་ལྡན་ཏེ། །བློན་པོ་རིན་ཆེན་དམ་པས་དབང་བསྐུར་རོ། །ཨོཾ་པུ་རུ་ཥ་རཏྣ་ཨ་བཧི་ཥིཉྩ་མཱཾ། གང་ལ་ཅི་དགོས་དཔག་བསམ་ཤིང་ལྟ་བུར། །འགྲོ་ལ་སྙིང་བརྩེས་ཚོགས་གཉིས་རྫོགས་

[054A]༄༅། །པ་དང། །དབང་ཕྱུག་བཙུན་པ་བློན་པོ་རིན་པོ་ཆེ། །འཁོར་ལོས་སྒྱུར་བའི་རྒྱལ་ཚབ་ཐོབ་པར་ཤོག་ཅེས་བློན་པོའི་དབང་དང། ཡན་ལག་ཐམས་ཅད་ལེགས་སྐྱེས་ས་ལ་ནི། །རབ་གནས་གངས་ཆེན་རི་འདྲ་གླང་པོ་ཆེ། །རྒྱལ་པོ་
ལ་འོས་མཁའ་ལ་རབ་འགྲོ་བའི། །གླང་པོ་རིན་ཆེན་དམ་པས་དབང་བསྐུར་རོ། །ཨོཾ་ཧ་སྟི་རཏྣ་ཨ་བཧི་ཥིཉྩ་མཱཾ། ཐེག་པ་དོན་དམ་བླ་ན་མེད་པའི་མཆོག་ཡན་ལག་བདུན་མཛེས་ཀུ་མུ་ཏ་ཡི་མདོག་གདུལ་དཀའ་སྟོབས་ཆེན་གླང་པོ་རིན་པོ་ཆེ། །ཁྱུ་
མཆོག་རླབས་ཆེན་སྟོབས་ལྔ་རྫོགས་པར་ཤོག་ཅེས་གླང་པོ་རིན་ཆེན་གྱི་དབང་དང། ཐོ་རངས་དུས་སུ་ཕྱོགས་རྣམས་མ་ལུས་པའི། །ས་རྣམས་བགྲོད་དེ་སླར་ཡང་ལྡོག་འགྱུར་བ། །རྨ་བྱའི་མགྲིན་པའི་སྤུ་ལྟར་ཡིད་འོང་བའི། །རྟ་མཆོག་རིན་
ཆེན་དམ་པས་དབང་བསྐུར་རོ། །ཨོཾ་ཏུ་རཾ་ག་ཨ་ཤྭ་རཏྣ་ཨ་བཧི་ཥིཉྩ་མཱཾ། འཁོར་བའི་ཆུ་བོ་འཇིགས་པ་བཞི་ལས་སྒྲོལ། །བརྩོན་འགྲུས་མྱུར་བའི་རྫུ་འཕྲུལ་ཤུགས་ཀྱིས་བསྐྱོད། །ཅང་ཤེས་སྤྲིན་གྱི་ཤུགས་འཆང་རིན་པོ་ཆེ། །མི་གནས་ཡེ་
ཤེས་ཡིད་བཞིན་སྤྱོད་པར་ཤོག་ཅེས་རྟ་མཆོག་གི་དབང་དང། འགྲོ་དང་ལྡོག་དང་ཀུན་ནས་འོང་འགྱུར་བའི། །བདུད་དཔུང་མ་ལུས་འཇིག་པར་བྱེད་པ་སྟེ། །དཔལ་ལྡན་འབྱོར་བའི་དཔུང་དང་བཅས་པ་ཡི། །དམག་མི་རིན་ཆེན་དམ་པས་
དབང་བསྐུར་རོ། །ཨོཾ་ཁཌྒ་རཏྣ་ཨ་བཧི་ཥིཉྩ་མཱཾ། གནོད་པའི་དཔུང་འཇོམས་བརྩོན་འགྲུས་གོ་བགོས་ཤིང། །འཇིགས་པའི་སྐྱབས་བྱེད་འགྲོ་ལ་མི་འཇིགས་སྦྱིན། །ཐབས་དང་ཤེས་རབ་ལྡན་པའི་དམག་དཔོན་འདིས། །མཐུ་སྟོབས་རྫུ་འཕྲུལ་

[054B]ཅེས་རྒྱལ་སྲིད་སྣ་བདུན་གྱི་གཟུགས་སམ་ཡང་ན་ཕྱག་རྒྱ་བཅིངས་ལ་དབང་བསྐུར་རོ། །དེ་རྣམས་ཀྱང་འཁོར་ལོས་སྒྱུར་བའི་རྒྱལ་པོ་རིན་ཆེན་སྣ་བདུན་གྱི་སྒོ་ནས་རང་གི་རྒྱལ་སྲིད་ལ་དབང་སྒྱུར་བ་བཞིན་དུ། རྡོ་རྗེ་སློབ་
དཔོན་གྱི་དབང་བསྐུར་བས་རྒྱལ་བའི་རྒྱལ་ཚབ་ཏུ་བྱས་པའི་སློབ་མ་ཡང་རིན་ཆེན་སྣ་བདུན་དང་འདྲ་བའི་ཡོན་ཏན་གྱི་ཚོགས་ཀྱིས་ཆོས་ཀྱི་རྒྱལ་སྲིད་ལ་མངའ་སྒྱུར་བའི་དོན་དུ་རིན་ཆེན་སྣ་བདུན་གྱི་དབང་བསྐུར་བར་བྱས་པ་ཡིན་ནོ། །ཞེས་བརྗོད། དེ་ནས་དམ་
ཚིག་གི་དབང་ནི། དཀོན་མཆོག་གསུམ་དང་བྱང་ཆུབ་སེམས། །བླ་མ་དམ་པ་རྣམས་མི་སྤང། །སྲོག་ཆགས་རྣམས་ནི་གསད་མི་བྱ། །མ་བྱིན་པར་ཡང་བསླང་མི་བྱ། །བརྫུན་དུ་སྨྲ་བར་བྱ་བ་མིན། །ཕ་རོལ་བུད་མེད་སྤྱོད་མི་བྱ། །བླ་མ་སྨོད་པར་མི་བྱ་སྟེ། །
དེ་ཡི་གྲིབ་མར་མི་འགོམ་ཞིང། །སློབ་དཔོན་མ་ཡིན་མི་བཟུང་ལ། །རྡོ་རྗེ་སློབ་དཔོན་མཚན་མི་བཟུང། །སྔགས་དང་ཕྱག་རྒྱ་མི་སྨོད་དེ། །ལྷ་རྣམས་ལ་ཡང་སྨོས་ཅི་དགོས། །ཅི་སྟེ་གླེན་པས་སྨད་ན་ནི། །ནད་ཀྱིས་ངེས་པར་འཆི་བར་འགྱུར། །རྙིང་དང་
ལྷ་ཡི་གྲིབ་མ་དང། །འཇིག་རྟེན་འཇིག་རྟེན་འདས་པ་ཡི། །ཕྱག་རྒྱ་ཡི་གེ་མཚན་མ་རྣམས། །གོམ་པས་འགོམ་པར་མི་བྱའོ། །དེ་བས་དཀོན་མཆོག་གསུམ་དག་དང། །སངས་རྒྱས་བསྟན་ལ་གནོད་བྱེད་དང། །བླ་མ་སྨོད་ལ་བརྩོན་པ་རྣམས། །མཁས་
པས་བསྒྲིམས་ཏེ་བསྒྲུབ་པར་བྱ། །ཆོས་མི་ལྡན་དང་སྡིག་སྤྱོད་དང། །རྟག་ཏུ་སེམས་ཅན་གནོད་བརྩོན་དང། །དམ་ཚིག་སྡང་རྣམས་སྙིང་བརྩེ་བའི། །སྔགས་མཁན་གྱིས་ནི་སྔགས་ཀྱིས་བསྒྲུབ། །འཇུངས་པ་རྣམས་ཀྱི་ནོར་བསླངས་ལ། །སེམས་

[055A]༄༅། །ཅན་ཕོངས་ལ་སྦྱིན་པར་བྱ། །བླ་མ་ལ་ནི་མཆོད་པ་དང། །དེ་ལྟར་དམ་ཚིག་བསྒྲུབ་པ་དང། །དཀྱིལ་འཁོར་ཕྱིར་དང་དམ་ཚིག་ཅན། །ཕན་ཕྱིར་རྒྱལ་བའི་སྲས་རྣམས་ལ། །མཆོད་ཕྱིར་མི་ཡི་དབང་པོའམ། །ཕྱུག་པོ་རྣམས་ཀྱི་ནོར་དབྲོག་གོ་
སེམས་ཅན་རྣམས་ལ་ཕན་སྤྱོད་བས། །རྟག་ཏུ་དམ་ཚིག་བླ་མའི་ནོར། །སྲོག་ཆགས་སྲོག་ནི་བསྲུང་པའི་ཕྱིར། །བརྫུན་དུ་ཡང་ནི་སྨྲ་བར་བྱ། །སངས་རྒྱས་རྣམས་ནི་མཉེས་བྱ་དང། །དམ་ཚིག་རྣམས་ཀྱང་བསྲུང་པར་བྱ། །སྔགས་རིག་པས་ནི་སྒྲུབ་པའི་ཕྱིར། །གཞན་
གྱི་བུད་མེད་བསྟེན་པར་བྱ། །རྡོ་རྗེ་སེམས་དཔའི་གནས་འདུག་ནས། །ཐམས་ཅད་བྱས་ཤིང་ཀུན་བྲོས་ཀྱང། །འགྲུབ་འགྱུར་ཉེས་པར་མི་འགྱུར་ན། །སྙིང་རྗེ་ལྡན་པས་སྨོས་ཅི་དགོས། །ཞེས་བརྗོད། བཀའི་དབང་ནི། ཨོཾ་སརྦྦ་ཏ་ཐཱ་ག་ཏ་ཨཱ་ཛྙ་ཏ་དཱ་སྱ་མི་གྲྀ་ཧྞ་
བཛྲ་སུ་སི་དཧི་ཡེ། ཨོཾ་བཛྲ་ཏིཥྛ་ཧཱུཾ། ཞེས་བསྐུར། དེ་ནས་སློབ་མས་སྤྱི་བོས་ཕྱག་འཚལ་ནས། ལུས་དང་ལོངས་སྤྱོད་ཐམས་ཅད་བླ་མ་ལ་ཕུལ་ལ། བླ་མས་ཀྱང། ཚེ་འདིའི་བདེ་བ་མ་ལུས་དང། །འཇིག་རྟེན་ཕྱི་མའི་བདེ་མཆོག་དང། །སངས་རྒྱས་
ཉིད་ཀྱང་ཐོབ་འགྱུར་ན། །ལྷ་མིའི་བདེ་བ་སྨོས་ཅི་དགོས། །སངས་རྒྱས་ཀུན་དང་བླ་མ་མཉམ། །རྡོ་རྗེ་སློབ་དཔོན་བརྙས་ན་ནི། །རྟག་ཏུ་སྡུག་བསྔལ་ཐོབ་འགྱུར་བས། །སློབ་དཔོན་ལ་ནི་བརྙས་མི་བྱ། །རྡོ་རྗེ་སྤུན་དང་སྲིང་མོ་དང། །རྡོ་རྗེ་མ་རྣམས་ཉིད་ལ་ནི། །
རྣལ་འབྱོར་ཅན་གྱིས་བརྙས་མི་བྱ། །རྟག་ཏུ་འཁོན་དང་གཙུགས་མི་བྱ། །དཀོན་མཆོག་གསུམ་ལ་གནོད་བྱེད་ལ། །བཟོད་པ་བསྒོམ་པར་མི་བྱ་སྟེ། །བླ་མ་སྨོད་བརྩོན་མ་རུངས་དང། །དམ་ཚིག་ལས་ནི་འདའ་བ་དང། །དེ་སོགས་བྱེད་པ་ཚར་གཅོད་ན། །

[055B] །སེམས་ཅན་ཀུན་ལ་སྙིང་བརྩེར་ཆགས། །བསྒྲུབས་ན་མྱུར་དུ་འགྲུབ་པར་འགྱུར། །ཞེས་ཕན་ཡོན་བསྟན་པའི་སྒོ་ནས་དམ་ཚིག་ལ་གནས་པར་གདམས་སོ། །གཤིན་པོ་ལ་དབང་བསྐུར་བའི་ཚེ་སྔར་བཞིན་བདག་འཇུག་བླངས་
ཏེ། བཛྲ་དྷ་ར་སོགས་ཀྱིས་ང་རྒྱལ་བཟུང་ནས། བདག་མིང་འདི་ཞེས་བགྱི་བ་ཡི། །ཞེས་སོགས་ཀྱིས་གསོལ་བ་བཏབ་པའི་རྗེས་སུ། དཀྱིལ་འཁོར་གྱི་ལྷོ་སྒོའི་ཆར་སྟེགས་བུ་ཁྲུ་གང་གྲུ་བཞི་པ་བྱས་ཏེ། བ་བྱུང་དང་ཙནྡན་གྱིས་བྱུག་ཁྲུས་བུམ་ལོགས་སུ་
བྱེད་ན་མགུལ་ཆིངས་སྔོན་པོ་ཅན་བཅས་ལ་རྩ་རིག་སོགས་བཟླས་ལ་བཞག་སྟེགས་བུའི་སྟེང་དུ་པད་དཀར་འདབ་བརྒྱད་ཀྱི་ལྟེ་བར་འཁོར་ལོ་རྩིབས་བརྒྱད་བྲིས་པའི་སྟེང་དུ་ཁྲུས་བྱ་ཞིང་ཡི་གེ་ལེགས་པར་བཏགས་པའི་རོའམ་གོས་སམ་མིང་བྱང་བཞག་ལ་
ལས་བུམ་གྱི་ཆུ་དང་ལས་ཐམས་ཅད་པས་བསངས་ལ། ཨོཾ་ཤཱུ་ནྱ་ཏཱ་ཞེས་སོགས་ཀྱིས་རྟེན་སྣང་བ་མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས། ཚེ་འདས་ཀྱི་མིང་ཡིག་དང་པོ་ཐིག་ལེས་བརྒྱན་པ་ཡོངས་སུ་གྱུར་པ་ལས། ཚེ་ལས་འདས་
པ་ཐ་མལ་པའི་ཆ་བྱད་ཅན་ཕུང་པོ་དང་ཁམས་དང་སྐྱེ་མཆེད་ཐམས་ཅད་གསལ་ཞིང་ཡོངས་སུ་རྫོགས་པར་གྱུར་པར་བསམས་ལ། རྡོ་རྗེ་བསྔམས་པ་ནང་དུ་བཅིངས་ལ། མཛུབ་མོ་གཉིས་བརྐྱང་བ་ཅུང་ཟད་བཀུག་ནས་ལྕགས་ཀྱུ་ལྟར་བྱས་མཐེའུ་
ཆུང་གཉིས་ཁབ་ལྟར་བརྐྱང་བ་དེའི་མགོར་བཞག་ནས། ཨོཾ་བཛྲ་སཏ་ཧཱུཾ་ཛཿ་སངས་རྒྱས་ཀྱི་བདེན་པ་དང། ཆོས་ཀྱི་བདེན་པ་དང། དགེ་འདུན་གྱི་བདེན་པ་དང། དེ་བཞིན་གཤེགས་པ་དང། རྡོ་རྗེ་དང། རིན་པོ་ཆེ་དང། པདྨ་དང། ལས་ཀྱི་རིགས་སུ་
[056A]༄༅། །བཞུགས་པ་ཐམས་ཅད་དང། སྙིང་པོ་དང། ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཁྱད་པར་ཐམས་ཅད་དང། ཁྱད་པར་དུ་བཅོམ་ལྡན་འདས་ངན་སོང་ཐམས་ཅད་ཡོངས་སུ་སྦྱོང་བ་གཟི་བརྗིད་ཀྱི་རྒྱལ་པོ་ཀུན་
རིག་རྣམ་པར་སྣང་མཛད་འཁོར་དང་བཅས་པའི་བདེན་པ་དང་བདེན་པའི་བྱིན་གྱིས་བརླབས་ཀྱིས། ཚེ་ལས་འདས་པ་ཆེ་གེ་མོ་ཞེས་བྱ་བའི་རྣམ་པར་ཤེས་པ་སྲིད་པ་བར་དོ། ཁམས་གསུམ། འགྲོ་བ་རིགས་དྲུག་སྐྱེ་གནས་བཞིས་བསྡུས་པའི་འཇིག་
རྟེན་གང་ན་གནས་ཀྱང། སྐད་ཅིག་ཐང་ཅིག་ཡུད་ཙམ་ལ་འདིར་མཆིས་པར་གྱུར་ཅིག་ཐུགས་ཀ་ནས་འོད་ཟེར་ལྕགས་ཀྱུ་ལྟ་བུ་འཕྲོས་པས། ཚེ་འདས་ཀྱི་རྣམ་ཤེས་ཁ་དོག་དམར་ཞིང་གསལ་བ་ཨ་ཐུང་གི་གཟུགས་ཅན་བཀུག་སྟེ། སྤྱི་གཙུག་ནས་
ཞུགས་སྙིང་གར་ཐིམ། ཁ་ཅིག་སྒོ་བ་བཞིའི་སྔགས་རྒྱས་དགུག་གཞུག་སོགས་བྱ་ཞེས་གསུང་ངོ། །ཨོཾ་ཤོ་དྷ་ནེ་ཤོ་དྷ་ནེ། སརྦྦ་པཱ་པཾ་ཨཱ་ན་ཡ་ཧཱུཾ། ཞེས་ཚེ་འདས་ཀྱི་སྡིག་སྒྲིབ་ཐམས་ཅད་ཀྱང་བཀུག་པར་བསམ། རྒྱས་པ་ལ་སྤྲོ་ན། རྡོ་རྗེ་ཁུ་ཚུར་
གཉིས་ཀྱི་ནང་དུ་མཇུབ་མོ་ལྕགས་སྒྲོག་ལྟར་བཅིངས། ལེགས་པར་གྱེན་དུ་འཕང་བ་ལྟུང་བ་སློང་བའི་ཕྱག་རྒྱ་བྱས་ལ། ཨོཾ་སརྦྦ་ཨ་པཱ་ཡ་ཨཱ་ཀརྵ་ཎ་བི་ཤོ་དྷ་ན་བཛྲ་ས་མ་ཡ་ཧཱུཾ་ཕཊ། ཅེས་ངན་འགྲོ་ཐམས་ཅད་དཀྱིལ་འཁོར་གྱི་ཕྱི་རོལ་ཏུ་
བཀུག་པར་བསམས་ལ། དེ་རྣམས་ཀྱིས་བཅོམ་ལྡན་འདས་བདག་ཅག་སྡུག་བསྔལ་གྱིས་གཟིར་བ་འདི་ལས་བསྐྱབ་ཏུ་གསོལ། །བདག་ཅག་སངས་རྒྱས་དང་ཆོས་དང་དགེ་འདུན་དང་ཁྱོད་ལ་ཡང་སྐྱབས་སུ་མཆིའོ། །ཞེས་སྐྱབས་སུ་འགྲོ་བར་བསམས་

[056B] རྡོ་རྗེ་བསྡམས་པ་ལས་གུང་མོ་བསྒྲེངས། མཐེ་བོ་གཉིས་མཐེའུ་ཆུང་བསྲངས་ཏེ་མཉེ་ཞིང་དྲལ་བ་སྡིག་པ་འཇོམས་པའི་ཕྱག་རྒྱ་དང། ཨོཾ་བཛྲ་པཱ་ཎི་བི་སྥོ་ཊ་ཡ་སརྦྦ་ཨ་པཱ་ཡ་བན་དྷཱ་ནཱ་ནི་པྲ་མོཀྵ་ཡ་སརྦ་ཨ་པཱ་ཡ་ག་ཏེ་བྷྱ་སརྦྦ་སཏཱན་སརྦ་ཏ་ཐཱ་ག་
ཏ་བཛྲ་ས་མ་ཡ་ཏྲཊ་ཀྱིས་སྡིག་པ་ཐམས་ཅད་བཅོམས་ཤིང་ཤི་ནས་རྣམ་སྣང་གི་ཞབས་དྲུང་དུ་སྐྱེས། རྟེན་རྣམས་པ་ཚྭ་ཅན་གྱི་རྒྱ་མཚོར་དོར་བར་བསམས་པའི་བར་འདི་རྣམས་ཀྱང་བྱའོ། །ཨོཾ་སརྦྦ་བིད་སརྦྦ་ཨ་ཡ་པཱ་ཡ་བི་ཤོ་དྷ་ནི་ཧཱུཾ་ཕཊ་སཱ་ཧཱ་
བཛྲ་བན་དྷ་ཏྲཊ། ཅེས་བརྗོད་ཅིང་སྔར་ལྟར་སྙིང་གར་རྡོ་རྗེ་བསྡམས་པ་སྒྲ་དང་བཅས་པས་ལན་གསུམ་དྲལ་བས་ཚེ་འདས་ཀྱི་སྡིག་སྒྲིབ་བག་ཆགས་དང་བཅས་པ་སྦྱངས་པར་བསམ། ཨོཾ་སརྦྦ་བིད་ཨོཾ། ཞེས་སོགས་ཀྱི་སྔར་འཇིག་རྟེན་སུམ་
རྒྱལ་གྱི་སྐབས་ལྟར་གནས་གསུམ་བྱིན་གྱིས་བརླབས། རྡོ་རྗེ་ཁུ་ཚུར་གཉིས་བཅིངས་ནས་མཐེ་བོང་དང་གུང་མོ་དང་མཐེའུ་ཆུང་གྱེན་དུ་བསྒྲེངས་ཏེ་ཁ་སྦྱར་ནས་མཛུབ་མོ་དང་མིང་མེད་སེམས་དཔའི་སྐྱིལ་ཀྲུང་དུ་བྱས་པ་རྡོ་རྗེའི་ཕྱག་རྒྱ། སྙིང་ག་ལྐོག་
མ་ཁ་ཕྱོགས་སུ། །དཔྲལ་བ་མཛོད་སྤུ་རྣ་བ་གཉིས། །མགོ་བོ་གཙུག་ཕུད་དཔུང་པ་གཉིས། །སྣ་དང་རྐེད་པ་པུས་མོ་བོལ། །ལོང་བུ་སྣ་ཡི་རྩེ་མོ་དང། །མིག་གཉིས་དང་ནི་གསང་བ་ཡི། །ཞེས་པའི་གནས་ཉེར་གཉིས་སུ་གཏུག་ཅིང། ཨོཾ་བཛྲ་
ཨ་དཧི་ཏི་ཤྛི་ཛྙ་ན་ས་མ་ཡ་ཧཱུཾ། ཞེས་པས་བྱིན་གྱིས་བརླབ། དེ་ནས་བགེགས་སྦྱང་བ་ནི། སྐད་ཅིག་གིས་རང་ཉིད་འཇིག་རྟེན་སུམ་རྒྱལ་དུ་གྱུར་པར་བསམས་ལ། ཁྲོ་བོ་སྤྱན་དྲང་བ་ནས། མཆོད་བསྟོད་ཀྱི་བར་སྔར་བཞིན་བྱས་ནས། གཏོར་མ་

[057A]༄༅། །གསུམ་བཤམས་ལ་བྱིན་གྱིས་བརླབས་ཏེ། ཨོཾ་སརྦ་བིགྷན་ན་མཿ་སརྦ་ཏ་ཐཱ་ག་ཏེ་བྷྱོ་ཞེས་སོགས་གསུམ་གྱིས་བགེགས་ལ་བསྔོ་བ་ནི་ཞི་བས་སྦྱང་བ། ཏིང་ལོའི་མར་མེ་དང། ཆང་བུ་སྦྲགས་ནས། རྟེན་ལ་ཕྱིར་བསྐོར་
ཞིང། ཨོཾ་སུམྦྷ་ནི་སུམྦྷ་ཧཱུཾ། གྲྀ་ཧྞ་གྲྀ་ཧྞ་ཧཱུཾ། གྲི་ཧྞ་པ་ཡ་གྲྀ་ཧྞཱ་པ་ཡ་ཧཱུཾ། ཨཱ་ན་ཡ་ཧོཿའི་བྷ་ག་ཝཱ་ན་བཛྲ་ཧཱུཾ། ཞེས་བརྗོད་ཅིང། ཏིང་ལོ་དང་ཆང་བུ་གསུམ་གྱིས་བསྐོར་བ་ནི་ཞི་དྲག་ཕྱེད་མས་སྦྱང་བ། དེ་ནས་སྔར་བཞིན་སངས་རྒྱས་ཀྱི་བདེན་པ་དང། ཞེས་
པ་ནས། བདེན་པའི་བྱིན་གྱིས་བརླབས་ཀྱིས། ཚེ་ལས་འདས་པ་ཆེ་གེ་མོ་ཞེས་བགྱི་བ་ལ། གསོན་གྱི་དུས་ན་ཚེ་གནས་པ་ལ་བར་དུ་གཅོད་ཅིང་ཚེ་འཕོས་ནས་གང་དུ་གནས་པའི་ལུས་སྲོག་དང། མཐོ་རིས་དང་ཐར་པ་ལ་བར་དུ་གཅོད་པའི་བགེགས་ཀྱི་
ཚེགས་ཐམས་ཅད་དང། ཚེ་ལས་འདས་པའི་ཆ་བྱད་བཟུང་ནས། དེའི་ཉེ་འབྲེལ་དང། འཇིག་རྟེན་པ་རྣམས་ལ་བསླུ་ཞིང་གནོད་པར་བྱེད་པའི་གནོད་སྦྱིན་དང་ཤ་ཟ་དང་འབྱུང་པོ་ལ་སོགས་པ་ཐམས་ཅད་གཏོར་མ་འདིས་ཚིམ་པར་གྱིས་ལ་གནོད་པ་
དང་འཚེ་བའི་བསམ་པ་ངན་པ་ཐམས་ཅད་སྤོངས་ལ། ཕན་པ་དང་བྱང་ཆུབ་ཀྱི་སེམས་དང་ལྡན་པས་རང་རང་སོ་སོའི་གནས་སུ་སོངས་ཤིག་གལ་ཏེ་མི་འགྲོ་ན། ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བ་རྣམས་ཀྱིས་སྲེག་ཅིང་རྣམ་པར་འཇོམས་
པར་གདོན་མི་ཟའོ་ཞེས་བརྗོད་ཅིང་སུམྦྷ་ནིའི་སྔགས་དྲག་ཏུ་བཟླ། གུ་གུལ་གྱིས་བདུག་ཡུངས་ཀར་གྱིས་བྲབ། རོལ་མོའི་སྒྲ་དྲག་ཏུ་སྦྱང་བ་ནི་དྲག་པོས་སྦྱང་བའོ། །དེ་ནས་མེ་བསང་ཞིང་སྦྱངས་ལ། རཾ་ལས་ཡེ་ཤེས་ཀྱི་མེ་འབར་བའི་ནང་དུ་ཁྲོ་

[057B] ཚེ་འདས་ཀྱི་རྐང་མཐིལ་གཉིས་སུ་རླུང་གི་དཀྱིལ་འཁོར། ལྟེ་བར་ཡེ་ཤེས་ཀྱི་མེ་འབར་བ། སྙིང་གར་སྡིག་པའི་
ས་བོན་པཾ་ནག་པོ་ལ་ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་འདུས་པར་བསམས་ལ། ལྟེ་བའི་ཡེ་ཤེས་ཀྱི་མེ་འབར་བའི་འོད་ཟེར་གྱིས་སྙིང་གའི་པཾ་དེད་ནས་སྣ་སྒོ་ནས་ཐོན། སྡིག་པ་རྭ་ཅན་གྱི་རྣམ་པར་གྱུར་ནས་རང་གི་ལག་པར་བཟུང་བའི་
ཏིལ་ལ་ཐིམ་པར་བསམས་ལ། ཨོཾ་བཛྲ་ཌཱ་ཀ་ཁ་ཁ་ཁཱ་གི་ཁཱ་ཧི་སརྦ་པཱ་པཾ་ད་ཧ་ན་བྷ་སྨི་ཀུ་རུ་སཱ་ཧཱ། ཞེས་ཁོར་བོའི་ཞལ་དུ་ཕུལ་བས་གསོལ་བར་བསམ་པ་ནི་སྦྱིན་སྲེག་གིས་སྦྱང་བའོ། །དེ་ནས་བྱེ་མའམ་ཡུངས་ཀར་ལ་ཀཾ་ཀ་ནི་དང། གཙུག་ཏོར་
རྣམ་རྒྱལ་དང། གཙུག་ཏོར་དྲི་མེད་ཀྱི་གཟུངས་དང། ཨོཾ་པདྨོ་ཥྞཱི་ཥ་བི་མ་ལེ་ཧཱུཾ་ཕཊ། ཅེས་པ་རྣམས་ཉེར་གཅིག་རེ་རྩ་རིག་དང་ལྷ་རྣམས་ཀྱི་སྔགས་མིང་སྤེལ་དང་བཅས་པ་བཟླས་ནས། ཨོཾ་སརྦྦ་པཱ་པཾ་ད་ཧ་ན་བཛྲ་ཧཱུཾ་ཕཊ། ཨོཾ་སརྦ་པཱ་པཾ་བི་ཤོ་དྷ་ན་
བཛྲ་ཧཱུཾ་ཕཊ། ཨོཾ་སརྦ་ཀརྨ་ཨཱ་ཝ་ར་ཎ་ནི་བྷ་སྨི་ཀུ་རུ་ཧཱུཾ་ཕཊ། ཨོཾ་བྷྲཱུཾ་བི་ན་ཤ་ཡ་ཨཱ་ཝ་ར་ཎཱ་ནི་བཛྲ་ཧཱུཾ་ཕཊ། ཨོཾ་དྲིཾ་བི་ཤོ་དྷ་ཡ་ཨཱ་ཝ་ར་ཎཱ་ནི་ཧཱུཾ་ཕཊ། ཨོཾ་ཛྭ་ལ་ཛྭ་ལ་དྷ་ཀ་དྷ་ཀ་ཧ་ན་ཧ་ན་ཨཱ་ཝ་ར་ཎཱ་ནི་ཧཱུཾ་ཕཊ། ཨོཾ་སྲུཾ་ས་ར་ས་ར་པྲ་ས་ར་
པྲ་ས་ར་ཨཱ་ཝ་ར་ཎཱ་ནི་ཧཱུཾ་ཕཊ། ཨོཾ་ཧཱུཾ་ཧ་ར་ཧ་ར་སརྦ་ཨཱ་ཝ་ར་ཎཱ་ནི་ཧཱུཾ་ཕཊ། ཨོཾ་ཧཱུཾ་ཕཊ་སརྦ་ཨཱ་ཝ་ར་ཎཱ་ནི་སྥོ་ཊ་ཡ་ཧཱུཾ་ཕཊ། ཨོཾ་བྲི་ཏ་བྲི་ཏ་སརྦ་ཨཱ་ཝ་ར་ཎཱ་ནི་ཧཱུཾ་ཕཊ། ཨོཾ་ཏྲ་ཊ་ཏྲ་ཊ་སརྦ་ཨཱ་ཝ་ར་ཎཱ་ནི་ཧཱུཾ་ཕཊ། ཨོཾ་ཚིནྡྷ་ཚི་ནྡྷ་སརྦ་ཨཱ་

[058A]༄༅། །ཝ་ར་ཎཱ་ན་ཧཱུཾ་ཕཊ། ཨོཾ་ད་ཧ་ད་ཧ་སརྦ་ན་ར་ཀ་ག་ཏི་ཧེ་ཏུཾ་ཧཱུཾ་ཕཊ། ཨོམ་པ་ཙ་པ་ཙ་སརྦ་པྲེ་ཏ་ག་ཏི་ཧེ་ཏུཾ་ཧཱུཾ་ཕཊ། ཨོཾ་མ་ཐ་མ་ཐ་སརྦ་ཏི་རྱ་ཀ་ག་ཏི་གེ་ཏུཾ་ཧཱུཾ་ཕཊ། ཅེས་བཟླ་ཞིང་རྟེན་ལ་བྲག་སྔགས་དོན་དང་མཐུན་པའི་དམིགས་པ་
དང་སྤེལ་ཚིག་བྱའོ། །དེ་ནས་ཁྲུས་བུམ་མམ་རྣམ་རྒྱལ་གྱིས་དཀྱིལ་འཁོར་དང་རས་བྲིས་སོགས་ཀྱི་སྐུ་གཟུགས་མེ་ལོང་དུ་ཤར་བ་ལ། ཇི་ལྟར་བལྟམས་པ་ཅམ་གྱིས་ནི། །ཞེས་སོགས་སྔགས་དང་བཅས་པས་ཁྲུས་གསོལ་བའི་ཆུ་བུམ་པར་
བླུག་སྟེ། རོ་ཡིན་ན་དངོས་སུ། མིང་བྱང་ཡིན་ན་ནུབ་གོང་མ་རྣམས་ལ་མེ་ལོང་ལ་གཟུགས་བརྙན་ཤར་བ་དང། ཐ་མ་ལ་དངོས་སུ་བཀྲུ་ཞིང། འདི་ནི་སྦྱིན་པའི་རང་བཞིན་ཆུ། །སེར་སྣའི་དྲི་མ་སྦྱོང་མཛད་ཅིང། །གཏོང་བ་དྲི་ཡིས་ལེགས་བསྒོས་
ཆུས། །ཁྲུས་ལེགས་མཛད་ཀྱིས་ཁྲུས་བྱའོ། །ཨོཾ་ན་མོ་བྷ་ག་ཝ་ཏེ། ཞེས་རྩ་རིག་བརྗོད་པའི་རྗེས་སུ། འཇིག་རྟེན་འདི་ནས་ཕ་རོལ་ཏུ་སོང་ཞིང་ཚེ་ལས་འདས་པ་ཆེ་གེ་མོ་ཞེས་བྱ་བའི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་
པ་དང་སྒྲིབ་པ་ཐམས་ཅད་དང། ཁྱད་པར་དུ་ཉོན་མོངས་པ་སེར་སྣའི་དྲི་མ་ཐམས་ཅད་བྱང་ཞིང་དག་ནས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་ཏེ་མྱུར་དུ་མངོན་པར་རྫོགས་པར་འཚང་རྒྱ་བར་གྱུར་ཅིག་ཅེས་བརྗོད། དེ་བཞིན་
དུ། སྦྱིན་པ་ཞེས་པའི་གནས་སུ་ཚུལ་ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་ཅེས་དང། སེར་སྣ་ཞེས་པའི་གནས་སུ། ཚུལ་འཚལ། ཁོང་ཁྲོ། ལེ་ལོ། རྣམ་གཡེང། ཤེས་འཆལ། ཞེས་པ་རྣམས་བཅུག་ལ་

[058B] ཆུ་བོ་དྲུག་གིས་ཁྲུས་བྱས་པས། །བག་ཆགས་རྣམ་དྲུག་སྦྱངས་ནས་ནི། །གང་ལ་ཉེས་པ་མེ་མངའ་ཞིང། །ཁྲུས་ལེགས་མཛད་ལ་ཕྱག་འཚལ་འདུད། །ཨོཾ་ན་མོ་བྷ་ག་ཝ་ཏེ། ཞེས་དང། དྲི་ཆུ་དྲུག་གིས་ཁྲུས་བྱས་པས། །དྲི་མ་རྣམ་དྲུག་
སྦྱོང་མཛད་པ། །རྒྱ་ཆེན་ཡོན་ཏན་དྲུག་ལྡན་པ། །ཁྲུས་ལེགས་མཛད་ལ་ཉེས་མི་མངའ། །ཨོཾ་ན་མོ་བྷ་ག་ཝ་ཏེ། ཞེས་དང། དྲི་མ་རྣམ་དྲུག་དག་པ་ཡི། །ཡོན་ཏན་ཐམས་ཅད་དང་ལྡན་པ། །སངས་རྒྱས་ཐམས་ཅད་མཆོད་དོན་དུ། །དད་པས་བདག་གིས་ཁྲུས་བགྱིའོ། །
ཨོཾ་ན་མོ་བྷ་ག་ཏེ། ཞེས་ཚིགས་བཅད་རེ་དང་རྩ་རིག་སྤེལ་བའི་མཐར། འཇིག་རྟེན་འདི་ནས་ཞེས་པ་ནས། ཁྱད་པར་དུ་ཕ་རོལ་ཏུ་ཕྱིན་པ་དྲུག་གི་མི་མཐུན་ཕྱོགས་བྱང་ཞིང་དག་ནས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་ཏེ་མྱུར་དུ་ཞེས་སོགས་བརྗོད། ཉོན་མོངས་
པ་དང་དེའི་དབང་གིས་བྱུང་བའི་དུག་བསལ་བའི་ཕྱིར། འདོད་ཆགས་ཞེ་སྡང་གཏི་མུག་རྣམས། །དེ་དག་འཇིག་རྟེན་དུག་གསུམ་སྟེ། །བཅོམ་ལྡན་སངས་རྒྱས་དུག་མི་མངའ། །སངས་རྒྱས་གཟི་ཡིས་དུག་བཅོམ་མོ། །ཨོཾ་ན་མོ་བྷ་ག་ཝ་ཏེ། ཞེས་དང། འཇིག་
རྟེན་འདི་ནས་ཞེས་པ་ནས། ཁྱད་པར་དུ་ཉོན་མོངས་པ་དང། དེའི་དབང་གིས་བྱུང་བའི་དུག་ཐམས་ཅད་བྱང་ཞིང་དག་ནས་མྱུར་དུ་ཞེས་སོགས་བརྗོད། དེ་བཞིན་དུ་སངས་རྒྱས་ཞེས་པའི་གནས་སུ། བཅོམ་ལྡན་དམ་ཆོས་ཞེས་དང། དམ་ཆོས་ཞེས་དང་
ཨོཾ་ན་མོ་ཞེས་དང། འཕགས་པའི་དགེ་འདུན་ཞེས་དང། དགེ་འདུན་ཞེས་དང། ཨོཾ་ན་མོ་ཞེས་སྤེལ་ཚིག་དང་བཅས་པ་སྦྱར་རོ། །ས་ནི་དུག་གི་མ་ཡིན་ཏེ། །ས་ནི་དུག་གི་ཕ་ཡང་ཡིན། །བདེན་པའི་བདེན་ཚིག་དེ་དག་གིས། །ཆེ་གེའི་དུག་ནི་དུག་མེད་ཤོག་

[059A]༄༅། །དུག་ནི་ས་ཡི་ནང་དུ་སོང། །གང་བའི་སྣོད་དུ་དུག་སོངས་ཤིག་སཱ་ཧཱ། ཨོཾ་ན་མོ་ཆེ་གེ་མོ་ཞེས་བྱ་བའི་འབྱུང་བ་དང་འབྱུང་བ་ལས་གྱུར་པའི་དུག་ཐམས་ཅད་ལཱ་ ཞེས་དང་དེ་བཞིན་དུ་སའི་གནས་སུ། ཆུ་མེ་རླུང་རྣམས་དང་
སྔགས་སྤེལ་ཚིག་དང་བཅས་པ་བྱའོ། །དེ་ནས། གང་ལ་སེར་སྣ་རྣམ་ཆགས་པ། །རྣམ་འཇོམས་དྲི་མ་མེད་མཛད་ཅིང། །ཐུགས་ཞི་གནོད་པ་མི་མངའ་དེས། །ཁྱེད་ལ་བདེ་ལེགས་མཛད་པར་གྱུར། །འདྲེན་པ་གང་ཞིག་འགྲོ་བ་རྣམས། །ཐར་པའི་ལམ་དུ་འཛུད་
མཛད་ཅིང། །ཆོས་རྣམས་ཐམས་ཅད་སྟོན་པ་དེས། །ཁྱེད་ལ་བདེ་ལེགས་མཛད་པར་འགྱུར། །སྟོན་པ་འགྲོ་བ་རྣམས་ཀྱི་རྟེན། །སེམས་ཅན་ཀུན་གྱི་དོན་གྱི་ཕྱིར། །གང་ཞིག་བདེ་བར་མངའ་མཛད་དེས། །ཁྱེད་ལ་བདེ་ལེགས་མཛད་པར་གྱུར། །སྐྱོབ་པ་གང་ཞིག་བྱམས་
པ་ཡི། །ཐུགས་ཀྱིས་འགྲོ་བ་འདི་དག་ཀུན། །བུ་གཅིག་བཞིན་དུ་རྟག་བསྐྱངས་དེས། །ཁྱེད་ལ་བདེ་ལེགས་མཛད་པར་གྱུར། །གང་ཞིག་འཁོར་བར་འགྲོ་བ་ཡི། །སེམས་ཅན་ཀུན་གྱི་རྟེན་གྱུར་ཅིང། །གླིང་དང་དཔུང་གཉེན་གྱུར་པ་དེས། །ཁྱེད་ལ་བདེ་ལེགས་མཛད་པར་གྱུར། །གང་ཞིག་
ཆོས་རྣམས་མངོན་སུམ་གྱུར། །གཙང་ཞིང་བསླུ་བ་མི་མངའ་བ། །གསུང་གཙང་གཙང་མར་མཛད་པ་དེས། །ཁྱེད་ལ་བདེ་ལེགས་མཛད་པར་གྱུར། །དཔའ་བོ་ཆེན་པོ་གང་སྐྱེས་པས། །ཕུན་སུམ་ཚོགས་དོན་འབྱོར་གྱུར་ཅིང། །དོན་གྲུབ་ཆོས་ཀྱང་གྲུབ་པ་དེས། །ཁྱེད་ལ་བདེ་ལེགས་
མཛད་པར་གྱུར། །གང་ཞིག་སྐྱེས་པས་ས་རྣམས་ནི། །ནགས་ཚལ་བཅས་པ་རབ་གཡོས་ཤིང། །སེམས་ཅན་ཐམས་ཅད་རབ་དགའ་དེས། །ཁྱེད་ལ་བདེ་ལེགས་མཛད་པར་གྱུར། །བྱང་ཆུབ་སྙིང་པོར་གཤེགས་པ་ན། །ས་དག་རྣམ་དྲུག་གཡོས་གྱུར་ཅིང། །

[059B] །ཁྱེད་ལ་བདེ་ལེགས་མཛད་པར་གྱུར། །ཆོས་ཀྱི་འཁོར་ལོ་བསྐོར་བ་ན། །འཕགས་པའི་བདེན་པ་རྣམས་གསུངས་ཤིང། ཐུབ་པའི་སྟན་པ་གང་བྱུང་དེས། །ཁྱེད་ལ་བདེ་ལེགས་མཛད་པར་གྱུར། ཡིད་འཕྲོག་གང་གིས་མུ་སྟེགས་
བྱེད། །ཐམས་ཅད་ཆོས་ཀྱིས་ཕམ་མཛད་དེ། །ཚོགས་ཀུན་དབང་དུ་མཛད་པ་དེས། །ཁྱེད་ལ་བདེ་ལེགས་མཛད་པར་གྱུར། །སངས་རྒྱས་ཁྱེད་ལ་བདེ་ལེགས་མཛད། །བརྒྱ་བྱིན་ཚངས་པའི་ལྷ་རྣམས་དང། །འབྱུང་པོ་ཀུན་གྱི་བདེ་ལེགས་ནི། །ཁྱེད་ལ་རྟག་ཏུ་སྦྱིན་གྱུར་
ཅིག་སངས་རྒྱས་བསོད་ནམས་མཐུ་དག་དང། །ལྷ་རྣམས་ཀུན་གྱི་བསམ་པ་ཡིས། །ཁྱེད་ཀྱི་འདོད་དོན་གང་ཡིན་པ། །དོན་དེ་དེ་རིང་གྲུབ་གྱུར་ཅིག་རྐང་གཉིས་ཁྱེད་ཅག་བདེ་ལེགས་གྱུར། །རྐང་བཞི་ཁྱེད་ཅག་བདེ་ལེགས་གྱུར། །ཁྱེད་ཅག་ལམ་བགྲོད་བདེ་གྱུར་
ཅིག་ཕྱིར་འོང་དག་ཀྱང་བདེ་ལེགས་ཤོག་ཉིན་མོ་བདེ་ལེགས་མཚན་བདེ་ལེགས། །ཉིན་མོའི་གུང་ཡང་བདེ་ལེགས་ཤིང། །ཁྱེད་ཅག་ཀུན་ཏུ་བདེ་ལེགས་གྱུར། ཁྱེད་ཅག་སྡིག་པར་མ་གྱུར་ཅིག་ཅེས་དྲིལ་བུ་གསིལ་ཞིང་མེ་ཏོག་གཏེར་ལ་ཆེ་གེ་མོ་
ཞེས་བྱ་བ་བདུད་དང་མི་མཐུན་པའི་ཕྱོགས་ཐམས་ཅད་ལས་རྒྱལ་ནས་ཤིན་ཏུ་བཀྲ་ཤིས་པར་གྱུར་ཅིག་ཅེས་བརྗོད། དེ་ནས་བུ་ལ་སོགས་པས་མིང་བྱང་བཟུང་ནས་ཕྱག་བྱེད་པའམ་མེད་ཀྱང་རུང་སྟེ། ཚེ་འདས་དེ་ཉིད་བསམ་པ་ཐག་པས་དཀོན་མཆོག་
གསུམ་དང་ཉེ་བའི་སྲས་བརྒྱད་ལ་སྐྱབས་སུ་འགྲོ་ཞིང་ཕྱག་བྱེད་པར་བསམས་ལ། གཙོ་བོ་རྒྱལ་བ་འགྲོ་བའི་མགོན། །འགྲོ་བ་སྐྱོབ་པའི་དོན་བརྩོན་པ། །སྟོབས་ཆེན་འཇིགས་པ་ཀུན་སེལ་བ། །དེ་རིང་ཉིད་ནས་སྐྱབས་སུ་མཆི། །དེ་ཡི་ཐུགས་སུ་ཆུད་པའི་

[060A]༄༅། །ཆོས༑ ༑འཁོར་བའི་འཇིགས་པ་སེལ་བ་དང། །བྱང་ཆུབ་སེམས་དཔའི་ཚོགས་ལ་ཡང། །དེ་བཞིན་ཡང་དག་སྐྱབས་སུ་མཆི། །བདག་ནི་འཇིགས་པས་རྣམ་སྐྲག་ནས། །ཀུན་ཏུ་བཟང་ལ་བདག་ཉིད་འབུལ། །འཇམ་པའི་
དབྱངས་ལ་བདག་ཉིད་ཀྱིས། །བདག་གི་ལུས་འདི་དབུལ་བར་བགྱི། །ཐུགས་རྗེའི་སྤྱོད་པ་མ་འཁྲུལ་བའི། །སྤྱན་རས་གཟིགས་མགོན་དེ་ལ་ཡང། །ཉམ་ཐག་ང་རོས་འོ་དོད་འབོད། །སྡིག་ཅན་བདག་ལ་བསྐྱབ་ཏུ་གསོལ། །འཕགས་པ་ནམ་མཁའི་སྙིང་
པོ་དང། །ས་ཡི་སྙིང་པོ་དག་དང་ནི། །ཐུགས་རྗེ་ཆེ་མགོན་ཐམས་ཅད་ལ། །སྐྱབས་ཚོལ་སྙིང་ནས་འོ་དོད་འབོད། །གང་ཞིག་མཐོང་ནས་གཤིན་རྗེ་ཡི། །ཕ་ཉ་ལ་སོགས་སྡང་བ་རྣམས། །སྐྲག་ནས་ཕྱོགས་བཞིར་འབྱེར་བྱེད་པའི། །རྡོ་རྗེ་ཅན་ལ་སྐྱབས་སུ་
མཆི། །སྔོན་ཆད་ཁྱེད་ཀྱི་བཀའ་ལས་འདས། །ད་ནི་འཇིགས་པ་ཆེ་མཐོང་ནས། །ཁྱེད་ལ་སྐྱབས་སུ་མཆི་ལགས་ཀྱི། །འཇིགས་པ་མྱུར་དུ་བསལ་དུ་གསོལ། །ཅེས་བརྗོད་པར་བསམ། དེ་རྣམས་ནི་ཕྱིར་བཟློག་གི་སྦྱང་བའོ། །དེ་ནས་གསོན་དབང་གི་སྐབས་
སུ་སྔར་བཤད་པ་ལྟར་མཎྜལ་ཕུལ་ཏེ། དགའ་ཆེན་ཁྱོད་བདག་ཅེས་སོགས་ཀྱིས་གསོལ་བ་གདབ་པ་ནས། བསྒྲུབས་ན་མྱུར་དུ་འགྲུབ་པར་འགྱུར། །ཞེས་དམ་ཚིག་ལ་གནས་པར་གདམས་པའི་བར་གྱིས་དབང་བསྐུར་རོ། །རྒྱས་པ་ལ་སྤྲོ་ན། རྡོ་རྗེ་སློབ་
དཔོན་ངས་སློབ་མ་ཁྱོད་ལ་བུམ་པའི་དབང་བསྐུར་བས། །ཞེས་པ་ཕྱིན་ཆད་ཀྱི་ལྷུག་པ་དང་ཚིགས་བཅད་རྣམས་བརྗོད་ལ་དབང་བསྐུར། རྡོ་རྗེ་སློབ་དཔོན་ངས་ཞེས་སོགས་ཀྱི་ལྷུག་པ་དང་དབང་གི་སྨོན་ལམ་གྱི་ཚིགས་བཅད་རྣམས་ནི་བདེ་སྤྲོས་པ་ལ་

[060B] དེ་རྣམས་མེད་
པར་དཀྱུས་སུ་ཡོད་པ་ལྟར་དབང་བསྐུར་བས་ཆོ་ག་ཆད་པའི་སྐྱོན་ཅུང་ཟད་ཀྱང་མི་འབྱུང་ཞེས་གསུང་ངོ། །དེ་ནས་རྟེན་པདྨ་དང་ཟླ་བའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ལས་རྡོ་རྗེ་སེམས་དཔའ་དཀར་པོ། རྡོ་རྗེ་དང་དྲིལ་བུ་འཛིན་པར་སྔར་བཞིན་བསྒོམས་
ལ༑ ཆུ་གཉིས་ཉེར་སྤྱོད་ལྔ་རོལ་མོ་སྔགས་ཕྱག་རྒྱ་དང་བཅས་པས་གོང་ལྟར་མཆོད། ཟས་གཏད་ཅིས་ཀྱང་བྱ་དགོས་པ་བྱུང་ན། ཡོ་བྱད་རྣམས་བསང་སྦྱངས་ལ་སྔར་གྱི་ནམ་མཁའ་མཛོད་ཀྱི་སྔགས་དང་ཕྱག་རྒྱས་ཁ་ཟས་རོ་བརྒྱ་པ་ལ་སོགས་པ་ལ་སྤྲུལ་ལ་
སྔར་གྱི་འདོད་ཡོན་ལྔ་འབུལ་བའི་ཚིགས་བཅད་ཀྱིས་ཚེ་འདས་ལྷར་བསྐྱེད་པ་ལ་མཆེད་དོ། །དེ་ནས། དཀོན་མཆོག་རིན་ཆེན་དཔལ་ཞིང་དུ། དཀོན་མཆོག་རིན་ཆེན་ལས་བྱུང་བ། །དཀོན་མཆོག་རིན་ཆེན་འོད་ཟེར་གྱིས། །རིན་ཆེན་ཕྲེང་བ་རྣམ་དག་པ། །ཚེགས་ཀྱི་
ལམ་དང་སྦྱོར་བའི་ལམ། །མཐོང་བའི་ལམ་དང་སྒོམ་པའི་ལམ། །བླ་ན་མེད་པའི་ཁྱད་པར་ལམ། །བྱང་ཆུབ་བར་ཆད་མེད་པའི་ལམ། །རྣཾ་པར་གྲོལ་བའི་ལམ་དག་ལ། །བརྟེན་ནས་སྡིག་པ་ཀུན་སྦྱངས་ནས། །འཕགས་པའི་ལམ་དེར་བགྲོད་པར་ཤོག་ཨོཾ་རཏྣེ་རཏྣེ། མཧཱ་རཏྣེ། རཏྣ་
སམྦྷ་ཝེ། རཏྣ་ཀི་ར་ཎེ། རཏྣ་མཱ་ལ་བི་ཤྡྡྷེ། ཤོ་དྷ་ཡ་སརྦ་པཱ་པཾ་ཧཱུཾ་ཕཊ། ཅེས་པས་ལམ་བསྟན་ལ། པདྨ་འདམ་གྱིས་མ་གོས་ལྟར། །སྲིད་གསུམ་དྲི་མས་མ་གོས་པའི། །སྲིད་པའི་པདྨ་ལས་བྱུང་བ། །བདེ་བ་ཅན་དུ་སྐྱེ་བར་ཤོག་ཨོཾ་པདྨེ་པདྨེ་པདྨ་
[061A]༄༅། །སམྦྷ་བ། མཧཱ་སུ་ཁ་ཝ་ཏི་གཙྪན་ཏུ་སཱཧཱ། ཞེས་བརྗོད་ཅིང་མེ་ཏོག་གཏོར་ལམ་སྦྱངས་པས། ཚེ་འདས་ཀྱི་རྣམ་ཤེས་དང་ལྷ་ཡེ་ཤེས་པ་དང་དབྱེར་མེད་དུ་འདྲེས་པས་སྤྱི་གཙུག་ནས་ཐོན་ཏེ། བདེ་བ་ཅན་དུ་གཤེགས་པས་དེར་
པདྨ་ལས་བརྫུས་ཏེ་སྐྱེས་ནས་དེ་ནི་གནས་པའི་བྱང་སེམས་རྙིང་པ་རྣམས་ཀྱིས། ཨོཾ་སརྦ་ཏ་ཐཱ་ག་ཏ་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ཞེས་སོགས་ཀྱིས་ཆུ་གཉིས་ཉེར་སྤྱོད་རོལ་མོའི་བར་གྱིས་མཆོད། སངས་རྒྱས་འོད་དཔག་མེད་ཀྱི་ཞལ་མཐོང་
མཆོད་ནས་གདམས་པ་དང་རྗེས་སུ་གནང་བ་ཐོབ། ལྷ་རྣམས་ཀྱིས་དེ་བདག་གི་མཐུར་ཤེས་ནས། བདག་ཉིད་ལ་སྔར་ལྟར་མཆོད་ཅིང། སངས་རྒྱས་འདྲེ་བའི་སྟོན་པ་མེད། །ཆོས་དང་འདྲ་བའི་དགེ་བ་མེད། །དགེ་འདུན་འདྲ་བའི་སྣོད་མེད་དེ། །སྔགས་དང་འདྲ་བའི་
འདྲེན་པ་མེད། །ཅེས་ཆེད་དུ་བརྗོད་པར་བསམ། དེས་ཀྱང་དེར་སྐྱེ་བའི་རྒྱུ་བརྟགས་པས། བདག་གིས་ཆོ་ག་བྱས་པའི་ནུས་མཐུར་ཤེས་ནས་སྐད་ཅིག་གིས་འོངས་ནས། ཨེ་མ་ཤཱ་ཀྱ་མགོན་པོ་ཡི། །སངས་རྒྱས་མཛད་པ་ཡ་མཚན་ཆེ། །གང་ཕྱིར་ངན་སོང་
ལྷུང་བ་ཡི། །སེམས་ཅན་གློག་བཞིན་མྱུར་དུ་གྲོལ། །དེ་བཞིན་གཤེགས་པའི་ཆོས་ནི་བསམ་མི་ཁྱབ། །སྔགས་ཀྱི་ཡོན་ཏན་སྣ་ཚོགས་བསམ་མི་ཁྱབ། །བྱང་ཆུབ་བརྟེན་པ་རྣམས་ཀྱང་བསམ་མི་ཁྱབ། །ཚངས་སྤྱོད་ཚུལ་ཁྲིམས་དྲི་མེད་སྐྱེ་བསམ་
ཡས། །ཨེ་མ་སངས་རྒྱས་རྣམས་ཀྱི་ནི། །སྔགས་ཀྱི་བྱིན་རླབས་ཡ་མཚན་ཆེ། །གང་ཕྱིར་མཚམས་མེད་ལྟུང་བ་ཡི། །སེམས་ཅན་ལྷ་གནས་མྱུར་དུ་སྐྱེས། །ཞེས་ཆེད་དུ་བརྗོད་ནས། བདག་དང་ལྷ་ལ་གོང་བཞིན་མཆོད་དེ་སླར་ཡང་བདེ་བ་ཅན་

[061B] ཨོཾ་སརྦ་བུདྡྷ་ཀྵི་ཏྲ་གཙྪན་ཏུ་སཱཧཱ། ཞེས་བརྗོད་ཅིང་མེ་ཏོག་གཏོར། དེ་ནས། ལྷ་དང་རྣམ་ཤེས་གཤེགས་པའི་ཕུང་པོ་ལྷག་མ་རོ་ལྟ་བུའམ། བྱང་བུ་དང་སྡིག་སྒྲིབ་ལྷན་ཅིག་ཏུ་རཾ་ལས་སྐྱེས་པའི་ཡེ་ཤེས་ཀྱི་མེས་བསྲེགས་པར་བསམས་
ལ། གསོན་ཅིག་དགོངས་ཤིག་རིགས་ཀྱི་བུ། །གསོན་ཅིག་ཚེ་འདས་རིགས་ཀྱི་བུ། །ཕུང་པོ་ལྔ་ཡི་བུད་ཤིང་ལ། །རྒྱལ་བ་ལྔ་ཡི་མེ་སྦར་རོ། །འབྱུང་བ་བཞི་ཡི་བུད་ཤིང་ལ། །ལྷ་མོ་བཞི་ཡི་མེ་སྦར་རོ། །དབང་པོ་དྲུག་གི་བུད་ཤིང་ལ། །བྱང་ཆུབ་སེམས་
དཔའི་མ་སྦར་རོ། །ཡུལ་རྣམ་དྲུག་གི་བུད་ཤིང་ལ། །ལྷ་མོ་དྲུག་གི་མེ་སྦར་རོ། །ལུས་ངག་ཡིད་གསུམ་བུད་ཤིང་ལ། །རྒྱལ་བའི་སྐུ་གསུམ་མེ་སྦར་རོ། །སྐུ་གསུམ་ཡེ་ཤེས་ལྔ་ལྡན་དུ། །འགྲོ་བའི་དོན་དུ་གྲུབ་པར་ཤོག་ཅེས་བརྗོད་ཅིང་བསྲེག་དེ་དག་ནི་
གཤིན་པོའི་ཆོ་གའི་ཁྱད་པར་ཏེ། ས་ཆོག་སྟ་གོན་ལ་སོགས་གཞན་རྣམས་ནི་གསོན་དབང་དང་འདྲའོ། །དེ་ནས་མཆོད་པ་ཅི་འབྱོར་གསར་དུ་བཤམས་ལ། བསང་སྦྱངས་སོགས་སྔར་བཞིན་བྱས་ཏེ། ཆུ་གཉིས་ཉེར་སྤྱོད་ལྔ་རོལ་མོ་དང་བཅས་པ་དང་
སྒེག་སོགས་བརྒྱད་ལ་སོགས་པས་སྔར་བཞིན་མཆོད་ནས། སྣང་སྟོང་རྡོ་རྗེ་ནམ་མཁའི་དབྱིངས། །ཆོས་དབྱིངས་ཡེ་ཤེས་རྡོ་རྗེའི་སྐུ། །བྱང་ཆུབ་མཆོག་གི་ཕྱག་རྒྱ་ཅན། །ཕྱག་འཚལ་རྣམ་པར་སྣང་མཛད་ལ། །གཟུང་འཛིན་རྡོ་རྗེ་བརྟན་པའི་ས། །མེ་ལོང་ཡེ་
ཤེས་རྡོ་རྗེའི་སྐུ། །བདུད་འདུལ་ཆེན་པོའི་ཕྱག་རྒྱ་མཛད། །ཕྱག་འཚལ་མི་བསྐྱོད་རྡོ་རྗེ་ལ། །རིན་ཆེན་རྡོ་རྗེ་འབར་བའི་མེ། །མཉམ་ཉིད་ཡེ་ཤེས་ངོ་བོ་ཉིད། །མཆོག་སྦྱིན་ཆེན་པོའི་ཕྱག་རྒྱ་མཛད། །ཕྱག་འཚལ་རིན་ཆེན་འབྱུང་ལྡན་ལ། །འདོད་ཆགས་རྡོ་

[062A]༄༅། །རྗེ་ཆོས་ཀྱི་ཆུ། །ཀུན་རྟོག་ཡེ་ཤེས་ངོ་བོ་ཉིད། །ཏིང་འཛིན་ཆེན་པོའི་ཕྱག་རྒྱ་མཛད། །ཕྱག་འཚལ་སྣང་བ་མཐའ་ཡས་ལ། །ཕྲག་དོག་རྡོ་རྗེ་བསྐྱོད་པའི་མཆོག་བྱ་སྒྲུབ་ཡེ་ཤེས་རྡོ་རྗེའི་སྐུ། །སྐྱབས་སྦྱིན་ཆེན་པོའི་ཕྱག་རྒྱ་མཛད། །
ཕྱག་འཚལ་དོན་ཡོད་གྲུབ་པ་ལ། །ཞེས་བསྟོད་དེ་ནས་དགེ་རྩ་བསྔོས་ལ། སེམས་མ་རྡོ་རྗེ་མའི་ཕྱག་རྒྱ་བཅིངས་ཏེ། བཛྲ་སཏ་དང་ཡི་གེ་བརྒྱ་པ་བརྗོད་ཅིང། ལན་གསུམ་མམ་བདུན་དུ་དཀྱིལ་འཁོར་ལ་སྐོར་བ་བྱ། མེ་ཏོག་དང་བཅས་པའི་ཐལ་མོ་སྦྱར་ཏེ་
གང་ཡང་བདག་བློ་གཏི་མུག་པས། །ལེགས་སྤྱད་འདི་ལ་ཉེས་པ་གང། །གང་ཕྱིར་ལུས་ཅན་སྐྱབས་གྱུར་པས། །དེ་ནི་མགོན་པོས་བཟོད་པར་མཛོད། །ཅེས་སོགས་ཀྱིས་ནོངས་པ་བཟོད་པར་གསོལ། །ལྷ་རང་རང་གི་དམ་རྒྱ་བཅིངས་ལ། སརྦྦ་བིད། ཅེས་
སོགས་རང་རང་གི་སྙིང་པོ་ལན་གསུམ་གསུམ་བཟླ་ཞིང། རང་རང་གི་དམ་རྒྱ་བཀྲོལ་ལ། བཛྲ་མུཿ་ཞེས་སེ་གོལ་གཏོག་ཅིང་རྒྱས་གདབ་བཀྲོལ་ནས་བསྙེན་པའི་སྐབས་བཞིན། ཡེ་ཤེས་པ་གཤེགས་དམ་ཚིག་པ་རང་ལ་བསྡུའོ། །རས་བྲིས་ཡིན་
ན་བརྟན་བཞུགས་བྱ། དེ་ནས་རང་རྡོ་རྗེ་སེམས་དཔར་བསྒོམས་ལ། ཨོཾ་ཨ་ཀཱ་རོ་མུ་ཁཾ། ཞེས་སོགས་བརྗོད་ཅིང། ཆོས་ཐམས་ཅད་སྐྱེ་མེད་དུ་མོས་ནས། རྡུལ་ཚོན་ཕྱགས་ལ་མཆོད་པ་དང་ལྡན་པས་ཁྱེར་ཏེ། གཞན་ནས་འབྱུང་བ་ལྟར་འབབ་
ཆུ་ཆེན་པོ་ལ་སོགས་པར་དོར་རོ། །དེ་ནས་རྡོར་དྲིལ་བཟུང་བའི་ལག་པ་རྡོ་རྗེ་ཁུ་ཚུར་གཉིས་ཀྱི་མཛུབ་མོ་ལྕགས་ཀྱུ་བཞིན་བྱས་ཏེ། ཕན་ཚུན་འཁྱུད་པ་སྐམ་པའི་ཕྱག་བྱས། ཨོཾ་བཛྲ་ཀཱི་ལ་ཨུད་ཀཱི་ལ་ཡ་སརྦ་བིགྷྣན་བཛྲ་དྷཱ་ར་ཡ་ཨཱ་ཛྙ་པ་མ་ཧཱུཾ་

[062B] །ཨོཾ་རུ་རུ་སྥུ་རུ་ཛྭ་ལ་ཏི་ཥྛ་སིདྡྷ་ལོ་ཙྪ་ནི་སརྦྦ་ཨརྠ་སཱ་དྷ་ནི་སཱཧཱ། ཞེས་འོ་མ་ལ་བརྒྱ་རྩ་བརྒྱད་བཟླས་ཏེ། ཕུར་བུ་རྣམས་བཀྲུས་པས་བགེགས་རྣམས་སོས་ཏེ་སངས་རྒྱས་བར་བསམ་ཞིང་ཕུར་བུའི་
ཁུང་བུ་དགང། བསམ་གཏན་གྱི་ཕུར་བུ་བཏབ་ན་དབྱུང་བ་དང་དགང་བར་མོས་ནས་བྱའོ། །དེ་ནས་གྲུབ་ན་ཞི་བའི་སྦྱིན་སྲེག་བྱ། །ཨོཾ་སརྦ་བིད་ཨོཾ། ཞེས་སོགས་ཀྱིས་སྔར་ལྟར་གནས་གསུམ་བྱིན་གྱིས་བརླབ། བྱང་ཕྱོགས་ཀྱི་སེམས་དཔའ་བཞིའི་སྔགས་
དང། དམ་རྒྱ་བཅས་ལ་བསྲུང། རྡོ་རྗེ་བསྡམས་པ་ལས་མཐེ་བོང་གཉིས་ནང་དུ་བཅུག་ནས། མཛུབ་མོའི་རྩེ་མོས་སྟེང་ནས་བཀབ་པ་སེམས་དཔའི་གཙུག་ཏོར་གྱི་ཕྱག་རྒྱ་སྤྱི་གཙུག་ཏུ་བཞག་ལ། ཨོཾ་བཛྲ་སཏ་ཨུཥྞཱི་ཥ་ཧཱུཾ་ཕཊ། ཅེས་པས། དེ་བཞིན་གཤེགས་
པ་ཐམས་ཅད་ཀྱི་གཙུག་ཏོར་ནས་འོད་ཟེར་ཁ་དོག་སྣ་ཚོགས་བྱུང་སྟེ། རང་གི་སྤྱི་གཙུག་ཏུ་གཙུག་ཏོར་གྱི་ཚུལ་དུ་གནས་པར་བསམས་ལ་བསྲུང་པ། །དེ་ནས་སྦྱིན་བདག་ཁྲུས་བྱས། གོས་གསར་པ་འགོས་པ་ལ། ཆེ་བའི་ཆེ་མཆོག་སྟོན་པ་བླ་ན་མེད། །ཆོས་རྗེ་ཉི་མ་
རྒྱལ་བའི་བྱིན་རླབས་ཀྱིས། །བདུད་དང་བགེགས་རིགས་གནོད་པའི་དགྲ་ཞི་སྟེ། །རྟག་ཏུ་དཔལ་གནས་ཉིན་མཚན་བཀྲ་ཤིས་ཤོག་ཆོས་ཉིད་བདེན་པའི་ཆོས་མཆོག་བླ་ན་མེད། །དམ་ཆོས་བདུད་རྩི་བདེན་པའི་བྱིན་རླབས་ཀྱིས། །ཉེས་པའི་སྐྱོན་
བྲལ་དགེ་ཚོགས་རྣམ་པར་འཕེལ། །རྟག་ཏུ་དཔལ་ལྡན་ཉིན་མཚན་བཀྲ་ཤིས་ཤོག་དགེ་འདུན་ཡོན་ཏན་རིན་ཆེན་དཔལ་འབར་བ། །རྒྱལ་སྲས་ཕན་མཛད་བདེན་པའི་བྱིན་རླབས་ཀྱིས། །ཉོན་མོངས་སྡུག་བསྔལ་གདུང་བའི་དགྲ་ཞི་སྟེ། །རྟག་ཏུ་

[063A]༄༅། །དཔལ་གནས་ཉིན་མཚན་བཀྲ་ཤིས་ཤོག་ཚངས་དང་ལྷ་དབང་སྲུང་མའི་བྱིན་རླབས་ཀྱིས། །ཕན་མཛད་ལྷ་ཡི་བཀྲ་ཤིས་གནས་གྱུར་ཏེ། །བདེ་ལེགས་བསམ་པ་ཡིད་བཞིན་འགྲུབ་པ་དང། །ཚེ་རིང་ནད་མེད་བདེ་སྐྱིད་ལྡན་
པར་ཤོག་ཅེས་ཤིས་པ་བརྗོད་ཅིང་མེ་ཏོག་དོར་རོ། །དེ་ནས་རྒྱས་པ་ལ་སྤྲོ་ན། བདག་གིས་རྒྱུད་དང་མཐུན་པར་ཆོ་ག་བྱས་པ་ལ་བརྒྱ་བྱིན་དང་ཚངས་པ་ལ་སོགས་པའི་ལྷ་རྣམས་དགའ་ནས་ཡང་ནས་ཡང་དུ་ཕྱག་འཚལ་ཏེ། རིན་པོ་ཆེའི་གདུགས་ལ་
སོགས་པས་མཆོད་ནས་དགའ་བའི་བསམ་པས། སངས་རྒྱས་ཀུན་པས་སྔར་སངས་རྒྱས། ཞེས་སོགས་མཚན་བརྒྱ་རྩས་བསྟོད་པར་བསམས་ལ། དངོས་སུ་རང་གིས་བསྟོད། ཅེས་ཁ་ཅིག་གསུང་ངོ། །རྒྱུད་རྒྱལ་ངན་སོང་སྦྱོང་རྒྱུད་སྙིང་པོའི་
དོན། །ལེགས་པར་བཀྲལ་བ་དཔལ་ལྡན་བླ་མའི་གསུང། །ཇི་བཞིན་བཀོད་པའི་རྣམ་དཀར་དགེ་བ་དེས། །འགྲོ་རྣམས་ངན་འགྲོའི་རྒྱུ་བཅས་ཀུན་ཞི་ནས། །ཟབ་གསལ་གཉིས་མེད་རྣམ་སྣང་མྱུར་ཐོབ་ཤོག་འདི་ལ་ནོངས་པ་མཁས་པས་བཟོད་
མཛོད་ཅིག་དཔལ་རྣམ་པར་སྣང་མཛད་ཀྱི་སྒོ་ནས་ངན་སོང་ཡོངས་སུ་སྦྱོང་བའི་དཀྱིལ་འཁོར་གྱི་ཆོ་ག་རྒྱུད་དོན་གསལ་བ་ཞེས་བྱ་བ་གསུང་རབ་མཐའ་དག་ལ་མི་འཇིགས་པའི་སྤོབས་པ་བརྙེས་ནས། གདུལ་བྱ་མཐའ་ཡས་པ་ལ་རང་རང་གི་
སྐལ་བ་དང་འཚམ་པར་སྡེ་སྣོད་གསུམ་དང་རྒྱུད་སྡེ་བཞིའི་ལམ་གྱི་གནད་མཐའ་དག་པར་འདོམས་ཤིང་རྒྱས་པར་མཛད་པ་ཆོས་ཀྱི་རྗེ་རིན་པོ་ཆེ་བློ་བཟང་གྲགས་པའི་དཔལ་གྱི་ཞལ་སྔ་ནས་ཀྱི་གསུང་བགྲོས་ལྟར་གྲགས་པ་རྒྱལ་མཚན་གྱིས་རི་བོ་

[063B]། །འདིས་ཀྱང་བསྟན་པ་རིན་པོ་ཆེ་ཕྱོགས་ཐམས་ཅད་དུ་རྒྱས་པར་གྱུར་ཅིག་ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུ་ནྟེ་ཥཱ་ནྟ་ཐཱ་ག་ཏོ་ཧྱ་བ་ད་ཏ། ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དའི་མཧཱ་
ཤ་ མངྒལཾ་



