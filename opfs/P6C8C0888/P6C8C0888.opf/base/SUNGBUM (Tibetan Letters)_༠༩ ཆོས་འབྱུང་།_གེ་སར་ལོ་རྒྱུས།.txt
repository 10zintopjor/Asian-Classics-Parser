
[681]
ན་མོ་གུ་རུ་བྷྱ། སྣ་ཚོགས་སྒྱུ་མའི་འཕྲུལ་འཁོར་ལ་བརྟེན་
ནས། །སྣ་ཚོགས་སྤྲོས་པའི་སྣང་བ་འབུམ་འཆར་ཞིང། །སྣ་
ཚོགས་དུཿ་ཁའི་དགྲ་བོ་བཅོམ་དང་ལྷན། །སྣ་ཚོགས་བདེ་དགའ་
རྒྱས་པའི་དཔལ་དེ་བསྔགས། །འདིར་གླིང་སེང་ཆེན་ནོར་བུ་དགྲ་
འདུལ་འཛམ་གླིང་གེ་སར་རྒྱལ་བོ་ཞེས་གྲགས་པ་དེའི་དངོས་དོན་
གྱི་ལོ་རྒྱུས་འགའ་ཞིག་བརྗོད་པར་བྱ་སྟེ། གླིང་གེ་སར་འདི་ནི་མདོ་
ཁམས་སུ་སྐུ་འཁྲུངས་ཏེ། དཔའ་རྩལ་རབ་ཏུ་རྒྱས་ནས་ཕྱོགས་
བཞིའི་དགྲ་འདུལ་མཁན་གྱི་བོད་ཀྱི་མི་དཔའ་བོ་ཞིག་ཡིན་པས་
སྙན་པའི་གྲགས་པ་ཡོངས་ལ་ཁྱབ། དེ་ནི་མི་ངོ་མ་ཡིན་མིན་གྱི་
དོགས་པ། སྔོན་གྱི་མཁས་མཆོག་སུ་ལའང་སྐྱེས་མ་མྱོང། འོན་
ཀྱང། བར་སྐབས་ཤིག་ནས་བཟུང། དངོས་དོན་ལ་ཞིབ་
འཇུག་མེད་པའི་གཏམ་སྣ་ཚོགས་ཤིག་སྨྲ་བ་རྣ་བའི་ལམ་དུ་སོན་པ་
འགའ་ཞིག་བརྗོད་ན་
ཁ་ཅིག་གིས། འདི་ལྷ་སྒྲུང་ཞིག་ཡིན་པ་ལས། དོན་དངོས་

[682] དེ་ནི་མི་འཐད་དེ། གླིང་
མི་རེའི་ཁ་ན་སྒྲུང་རེ་ཟེར་བ་ལྟར། གཡུལ་འགྱེད་རེ་རེའི་སྐབས་སུ་
དམག་མི་རང་རང་གི་སྣང་ཚུལ་དང་ལྟ་ཚུལ་ཅུང་རེ་མི་འདྲ་བའི་
དབང་གིས་སྒྲུང་གླུ་དག་ལ་ཁྱད་པར་ཅུང་རེ་ཡོད་པ་དང། མཁས་
པ་སོ་སོས་ལེགས་བཅོས་བྱས་པ་དང། ལྷ་སྒྲུང་བསྲེས་པ་འགའ་
རེ་ཡོད་པ་མ་གཏོགས། གཞི་རྩའི་ཐོག་སྒྲུང་གི་ནང་དུ་བཤད་པ་
བཞིན། མི་དཔའ་བོ་ལག་རྗེས་ཅན་ཞིག་ཡིན་པ་ནི། དེའི་ལག་
རྗེས་དང། རྗེས་ཤུལ་གྱི་དངོས་རྫས། ཕ་ཡུལ། མི་རྒྱུད། མི་
སྡེ་དང་བཅས་པ་ད་དུང་མངོན་སུམ་དུ་ཡོད་པ་འོག་ཏུ་འཆད་པར་
འགྱུར་རོ། །
ཡང་ཁ་ཅིག་གིས་དེབ་ཐེར་དུ་བཀོད་པ་ལྟར་ན། བོད་ཀྱི་གེ་
སར་ཟེར་བ་དེ་ནི་མི་རིགས་གཞན་ཞིག་ཡིན་ཏེ། བོད་ཀྱི་བྱང་
ཕྱོགས་ཀྱི་མི་རིགས་ཤིག་ཡིན་པ་དང། དྲག་རྩལ་ཅན་གྱི་མིང་རེད་
མི་རིགས་དེ་ནི་རྒྱུན་པར་བོད་ལ་བཙན་འཛུལ་བྱེད་མཁན་ཞིག་
རེད། དེབ་ཐེར་མཁས་པའི་དགའ་སྟོན་ལས། རྒྱ་ནག་རྒྱལ་བོ་
ཤིང་ལ་སྦྲུལ་འཁྱིལ་འདྲ། །གེ་སར་རྒྱལ་བོ་ཤིང་ལ་རྟ་བཏགས་
འདྲ། །ཞེས་དང། པད་མ་བཀའ་ཐང་དུ་རྒྱ་གར། རྒྱ་ནག་
ཨོ་རྒྱན། སྟག་གཟིག་གེ་སར་སོགས་ཟ་ཧོར་ལ་སོང་ཞེས་བྲིས་
འདི་དག་གི་ནང་དུ་གེ་སར་ནི་བྱང་ཕྱོགས་ཀྱི་རུ་དཔོན་གྱི་སྤྱི་མིང་

[683] སྲོང་བཙན་གྱིས་རྒྱ་བཟའ་ཀོང་ཇོ་སློང་དུས་ཡང་གེ་སར་
དམག་གི་རྒྱལ་བོ་ཡོད་ཅེས་བྲིས་ཏེ། མཐོང་རྒྱ་དང་ཞིབ་འཇུག་
མེད་པར་ཁ་ཚོན་གཅོད་པ་ལ་དགའ་ནས། སྲོང་བཙན་དུས་ཀྱི་
སོག་པོ་གེ་སར་དམག་གི་རྒྱལ་བོ་དང། བོད་སིལ་བུར་འཐོར་
བའི་དུས་ཀྱི་བོད་མི་གེ་སར་ནོར་བུ་དགྲ་འདུལ་གཉིས་གཅིག་རེད་
སྙམ་པའི་རི་བོང་གནམ་རྡིབ་ཀྱི་དོགས་པ་འདྲ་བ་ཞིག་སྐྱེས་འདུག་
དེ་ནི་ར་མགོ་ལུག་སྦྱར་ཡིན་ཏེ། སྔོན་མཁས་མཆོག་སུ་ལ་དེ་གཉིས་
གཅིག་རེད་སྙམ་པའི་འཁྲུལ་བློ་མ་སྐྱེས་ཤིང། སྐྱེ་དོན་ཡང་མེད་
དེ། གེ་སར་དམག་གི་རྒྱལ་བོ་ནི་བྱང་ཕྱོགས་སོག་པོའི་ཡུལ་གྱི་
རྒྱལ་བོ་དམག་ཤེད་ཅན་ཞིག་ཡིན་པས། གེ་སར་དམག་གི་རྒྱལ་བོ་
ཟེར་ལ། དེའི་རྒྱལ་རྒྱུད་ནི་སོག་པོའི་ཨོ་རོད་ཚོ་དྲུག་གི་རྒྱལ་རྒྱུད་
རྣམས་ཡིན་ཞིང། རྒྱལ་དབང་ལྔ་བའི་དུས་སུ་བོད་ཡོངས་ལ་
དབང་བསྒྱུར་ནས། བོད་སྲིད་རྒྱལ་དབང་ལྔ་བར་འབུལ་མཁན་
བསྟན་འཛིན་ཆོས་རྒྱལ་ཟེར་བའང་དེའི་རྒྱུད་ཡིན་ཏེ། སྡེ་སྲིད་
   ༈      ༈   སྟག་གཟིག་ནོར་གྱི་རྒྱལ་བོ་ནི། རྒྱ་གར་
ཁ་ཆེའི་མཐའ་ཡི་སོག་པོ་ཕྱིའི་རྒྱ་མཚོ་ཆེན་པོ་ལས་ནོར་བུ་ལོན་པ་
འདི་རྣམས་ཡིན་ཞིང། བྷ་ཏ་ཧོར་གྱི་རྒྱལ་བོ་ནི་སོག་པོ་གཞུང་
དྲུག་ཏུ་གྲགས་པ་དེ་ཡིན་པ་དང། གེ་སར་དམག་གི་རྒྱལ་བོ་ནི་
ཨོ་རོད་ཚོ་དྲུག་གི་རྒྱལ་རྒྱུད། བསྟན་འཛིན་ཆོས་རྒྱལ་ནི་འདིའི་

[684] །གནའ་དུས་བོད་མི་དག་
གིས་བྱང་དང་ནུབ་ཀྱི་མི་རིགས་གཞན་པ་རྣམས་ལ་སོག་པོ་ཞེས་སྤྱི་
མིང་དུ་འབོད་པས། སྟག་གཟིག་ལའང་ནུབ་ཕྱོགས་ཀྱི་སོག་པོ་
ཞིག་ཅེས་འབོད་དོ། །གེ་སར་ནོར་བུ་དགྲ་འདུལ་ལ་གེ་སར་ཞེས་
པའི་མིང་ཐོགས་ཚུལ་དང་བོད་མི་ཡིན་ཚུལ་སོགས་འོག་ཏུ་འཆད་
པར་འགྱུར་ལ། དེས་ན་མིང་གི་ཐོག་མ་འདྲ་བའི་མི་ཐམས་ཅད་
གཅིག་ཡིན་པར་མ་སེམས་ཤིག་
ཡང་ཡི་གེ་མ་མཐོང་ཡང་རྒྱུས་མེད་ཀྱི་མི་རིགས་གཞན་པ་ཁ་
ཅིག་གིས། གླིང་གེ་སར་ནི་ཁྲི་སྲོང་ལྡེ་བཙན་རེད་ཟེར་གྱིན་འདུག་
ཅེས་པའི་གཏམ་ཐོས་སོ། །དེ་ནི་མི་འཐད་དེ། དེ་ལྟ་བུའི་དོགས་པ་སྔོན་གྱི་མཁས་མཆོག་སུ་ལའང་སྐྱེས་མ་མྱོང་ཞིང། སྐྱེ་དོན་ཡང་
མེད་དེ། ཁྲི་སྲོང་དང་གླིང་སེང་ཆེན་གཉིས་བྱུང་དུས་དང་སྐྱེ་ཡུལ་
དང། ཕྱག་རྗེས་དང། མིང་དང། སྲིད་ཀྱི་ཁྱབ་ཁོངས་སོགས་
གཏན་ནས་མི་འདྲ་བ་ཡིན་ཏེ། བྱུང་དུས། ཁྲི་སྲོང་ནི་བསྟན་པ་
སྔ་དར་བོད་ཁམས་གཅིག་གྱུར་གྱི་སྐབས་ཡིན་པ་སྨོས་མ་དགོས་
གླིང་གེ་སར་ནི་བོད་སིལ་བུར་ཐོར་ནས། དཔའ་བོ་བཙན་ཤེད་ཅན་
དང། མཁས་པ་སྙན་གྲགས་ཅན་གྱིས་ཚོ་ཤོག་གི་མགོ་བསྡུ་བ་ཙམ་
ལས། བོད་སྤྱི་ལ་དབང་བའི་རྒྱལ་བོ་མེད་པའི་དུས་སུ་བྱུང་བ་ཡིན་
པ་ནི། དེས་བསྟེན་པའི་བླ་མ་དང། དེའི་སྡེ་ཤོག་གི་ལམ་ལུགས་

[685]
སྔོན་གྱི་ལོ་རྒྱུས་རྣམས་ལས་ཀྱང་དེ་འཁྲུངས་དུས་རབ་བྱུང་དང་པོ་
ཡས་མས་སུ་བཙལ་བ་ལས། བསྟན་པ་སྔ་དར་གྱི་དུས་སུ་བྱུང་བ་
ཡིན་མིན་གྱི་དོགས་པ་སྔོན་གྱི་མཁས་མཆོག་སུ་ལའང་མ་སྐྱེས་ཤིང་
སྐྱེ་དོན་ཡང་མེད་དོ། །
སྐྱེ་ཡུལ། ཁྲི་སྲོང་དབུས་ཀྱི་ཡར་ལུང་བསམ་ཡས་ཕྱོགས་སུ་
འཁྲུངས་པ་ནི་རྩོད་མེད་མགྲིན་གཅིག་ཡིན་ལ། གླིང་སེང་ཆེན་ནི་
མདོ་ཁམས་སུ་འཁྲུངས་པ་ལ་བོད་ཀྱི་མཁས་ཆེན་དག་ལ་རྩོད་པ་
མེད་ཅིང། མགྲིན་གཅིག་དབྱངས་གཅིག་ཡིན་ནོ། །
ཕྱག་རྗེས། ཁྲི་སྲོང་གི་ཕྱག་རྗེས་གཙོ་པོ་ནི། མཁན་སློབ་
གཉིས་སོགས་རྒྱ་བལ་གྱི་མཁས་པ་མང་བོ་སྤྱན་དྲངས། རབ་བྱུང་
གི་སྡེ་གསར་དུ་བཙུགས། གཙུག་ལག་ཁང་བཞེངས། སྒྲ་བསྒྱུར་
ཁང་བཙུགས་ཏེ། ཆོས་དང་རིག་གནས་ཀྱི་གཙུག་ལག་པོད་བརྒྱ་
ཕྲག་མང་བོ་བསྒྱུར་ཏེ། བསྟན་པ་དང་རིག་གནས་ཤིན་ཏུ་དར་བར་
མཛད་པ་དེ་ཡིན་ལ། དུས་མཚུངས་སུ་མཐའ་བཞི་དབང་དུ་བསྡུ་
བའི་གཡུལ་ལས་ཀྱང་མཛད་དོ། །
གླིང་སེང་ཆེན་གྱི་ཕྱག་རྗེས་གཙོ་བོ་ནི། བོད་ཁ་འཐོར་དུ་
སོང་བའི་སྐབས་སུ། ཕྱོགས་ཀྱི་རྒྱལ་བོ་དག་གིས་བོད་ཀྱི་རྒྱལ་སྲིད་
ཉམས་ནས། གཅིག་གྱུར་མེད་པ་ཤེས་ཏེ། བོད་ལ་བརྙས་གཙེ་

[686] གླིང་གེ་སར་གྱིས་གནས་ཚུལ་
དེ་མཐོང་ནས། གཞོན་གེ་སར་གྱི་དུས་ནས་བློ་རྣོ་ཞིང་དཔའ་སེམས་
མཁའ་ལ་འཕྱུར་ཏེ། གླིང་གི་དཔའ་རྟུལ་ དཔའ་ཐུལ་ཡང་ཟེར་
མང་བོ་རང་དང་སེམས་ཀྱི་འཆར་སྒོ་མཐུན་པའི་གྲོགས་སུ་བཀུག་
ནས། རྣམ་པར་རྒྱལ་བའི་གཡུལ་ལས་ཤ་སྟག་བྱས་ཏེ། བཙན་
གནོད་བྱེད་པའི་ཕྱིའི་རྒྱལ་ཁབ་ཀྱི་རྫོང་ཆེན་བཅོ་བརྒྱད་སོགས་
བཅོམ་པ་དང། བོད་ནང་གི་མི་སེར་གྱི་བདེ་འཇགས་གཏོར་
བཤིག་བྱེད་པའི་ཇག་དཔོན་སྟོབས་ལྡན་བདུད་རྒྱལ་ཟེར་བ་སོགས་
བཅོམ་ནས། བོད་འབངས་བདེ་ལ་བཀོད་པ་ལས་གཞན་རྒྱ་བལ་
གྱི་མཁས་པ་གདན་དྲངས་ནས། རབ་བྱུང་གི་སྡེ་གསར་དུ་བཙུགས་
པ། སྒྲ་བསྒྱུར་ཁང་བཙུགས་ནས་གཙུག་ལག་མང་བོ་བསྒྱུར་བ་
སོགས་ནི། སྒྲུང་ཡིག་དང་རྣམ་ཐར་ལོ་རྒྱུས་གང་ནའང་མེད་
སློབ་དཔོན་པད་མ་སྤྱན་དྲངས་ཚུལ་རེ་ཡོད་ཀྱང། དེ་ནི་དག་སྣང་
གི་བརྒྱུད་པ་ཞེས་པ་དེ་ཡིན་ཚུལ་སྒྲུང་རང་གི་གསུང་ཚུལ་ལ་བལྟས་
ན་ཤིན་ཏུ་གསལ། དེ་ལྟ་བུའི་ལྷ་སྒྲུང་བསྲེས་པ་ཡོད་
མིང་ཡང། ཁྲི་སྲོང་གི་མཚན་ལ། ཁྲི་སྲོང་ལྡེ་བཙན་ཞེས་
གསོལ་བ་ལས། གེ་སར་དང། སེང་ཆེན་དང། ནོར་བུ་དགྲ་
འདུལ་ཞེས་མིང་སུས་ཀྱང་མ་བཏགས་ལ། སུས་ཀྱང་དེ་ལྟར་མི་
འབོད་ཅིང། སུས་ཀྱང་ལོ་རྒྱུས་སུ་བྲིས་མེད། དེ་ལྟར་མེད་ཀྱང་

[687]
རེད་ཟེར་ན། དེ་ཡང་མི་འཐད་དེ། ཁྲི་སྲོང་གི་མཛད་པ་ལ་སྦྱར་
ན། མཚན་དང་དེའི་མཛད་པའི་གཙོ་བོ་ལ་སྦྱར་ནས་སྒྲོ་འདོགས་
དགོས་ཏེ། དཔེར་ན། ཐང་སྲིན་ནུབ་སྐྱོད་ཀྱི་སྒྲུང་ལྟ་བུ་ལ་མཚོན་
ན། ཐང་སིན་གྱི་མཚན་སྙན་དེ་གཞིར་བཟུང་ནས། དེ་ནུབ་ཕྱོགས་
སུ་ཆོས་ལེན་དུ་སོང་ཞིང། ནུབ་ཕྱོགས་ནས་ཆོས་གདན་དྲངས་པའི་
མཛད་པའི་གཙོ་བོ་ལ་སྒྲོ་བཏགས་ནས་ལྷ་སྒྲུང་ཆེན་པོ་བྲིས་པ་ལྟ་བུ་
དགོས་ཀྱི། འབྲེལ་མེད་ཀྱི་སྒྲུང་ཞིག་ཁྱེར་འོངས་ནས། བཙན་ཤེད་
ཀྱིས་ཁྲི་སྲོང་དང་འབྲེལ་བ་བྱེད་པ་ནི། རྣ་བར་འོང་བའི་གཏམ་
མིན་ནོ། །དེ་བཞིན་དུ་གླིང་གེ་སར་ལའང། ཁྲི་སྲོང་ལྡེ་བཙན་
ཞེས་པའི་མཚན་ཡོད་པ་སྒྲུང་དང་ལོ་རྒྱུས་གང་ན་ཡང་མེད་ལ་
མིང་འདི་ཁྲི་སྲོང་ལ་སྦྱར་ན་ཨེ་འགྲིག་སྙམ་པ་ཙམ་ཡང་མེད་
སྲིད་ཀྱི་ཁྱབ་ཁོངས་ཀྱང། ཁྲི་སྲོང་གིས་བོད་སྤྱི་ལ་དབང་
བསྒྱུར་ཅིང། སྲིད་ཀྱི་གཞི་ས་གཙོ་བོ་ནི་དབུས་གཙང་ཡིན་ཏེ་
རྒྱལ་སའི་ཤུལ་དང། ཕྱག་རྗེས་ཀྱི་བསམ་ཡས་སོགས་དེ་གར་
གནས། མི་རྒྱུད་ཀྱང་བོད་ཀྱི་རྒྱལ་རྒྱུད་ཚང་མ་རེད། གླིང་སེང་
ཆེན་གྱིས་གཙོ་ཆེར་མདོ་ཁམས་སུ་དབང་བསྒྱུར་ཅིང། སྲིད་ཀྱི་
གཞི་ས་ཡང་གཙོ་བོ་དེ་གར་གནས་པ་ཡིན་ཏེ། དེའི་རྒྱལ་རྒྱུད་
གླིང་འགུ་ཟི་རྒྱལ་བོ་ད་དུང་ཡོད་ལ། སེང་ཆེན་ཁོང་དང། དཔའ་

[688] གོ་མཚོན་དག་ཀྱང་མདོ་ཁམས་
སུ་ཡོད་དོ། །དེས་ན་ཁྲི་སྲོང་དང་གླིང་གེ་སར་གཅིག་པར་འདོད་
པ་ལོང་བསྙབ་ཡིན་པ་ཤེས་པར་གྱིས། རང་རིགས་གཞོན་ནུ་ཐོས་
ཆུང་མགོ་ཡང་འགའ་ཞིག་ཀྱང་དེའི་རྗེས་སུ་གཡམ་རྒྱུག་བྱེད་ཀྱིན་
ཡོད། ཅེས་ཐོས་སོ། །
སྤྱིར་དེང་དུས། མི་རིགས་གཞན་གྱི་རིག་གནས་ཅུང་ཟད་
རེ་སྦྱངས་པའི་རང་རིགས་འགའ་ཞིག་གིས། བོད་ཀྱི་རིག་གནས་
དང་བོད་ཀྱི་མཁས་པ་སྔོན་མ་དག་ལ་སྐྱོན་འཚོལ་བྱེད་པའང་
མཐོང། སྔོན་གྱི་ལོ་ཙཱ་བ་རྣམས་ཕྱི་རྒྱལ་དུ་ཕེབས་ནས་ལོ་དུ་མར་
སྦྱངས་ཏེ། རང་རིགས་ཀྱི་རིག་གནས་དར་རྒྱས་གཏོང་ཆེད། དེ་
དུས་ཕྱི་རྒྱལ་སོ་སོར་དར་བའི་རིག་པའི་གནས་མང་བོ་བོད་ཡིག་ཏུ་
བསྒྱུར་ཅིང་སྤེལ་བའི་དཔེ་ཆ་པོ་ཏི་བརྒྱ་ཕྲག་མང་བོ་བྲག་རྩིག་རྩིག་
བྱས་ཡོད་པ་འདི་ཚོ་ལ་ལྟོས། དེར་མ་ཟད་བུ་སྟོན་རིན་པོ་ཆེ། རྗེ་
ཡབ་སྲས། རྒྱལ་བ་པཎ་ཆེན་སྐུ་ཕྲེང་གི་གསུང་འབུམ་སོགས་དང་
བོ་དོང་བ་ཕྱོགས་ལས་རྣམ་རྒྱལ་གྱི་གསུང་འབུམ་ལ་པོད་བརྒྱ་དང་
སུམ་ཅུ་རྩ་གྲངས་ཡོད། ང་ལྟ་བུས་མཁས་པ་རེ་རེའི་གསུང་འབུམ་
ཚེ་གཅིག་ལ་ཀློག་མི་ཚར་བའི་ཚད་རེད། ངས་ཤོག་ལྷེ་ཁ་ཤས་རེ་
དུས་དེབ་རེའི་ཐོག་ལ་བཀོད་དེ་ང་རྒྱལ་བྱེད་རྒྱུ་མེད་སྙམ། ཁྱེད་
ཅག་གིས་ཀྱང་ཡིག་རིགས་གཞན་ཤེས་པ་ནི་རབ་དང་ཕུལ་བྱུང་

[689] ད་ཁྱེད་རྣམ་པས་དེང་དུས་ཀྱི་རིག་གནས། ཚན་རིག་
ལག་རྩལ། ཐ་ན་འཕྲུལ་འཁོར་སྣ་ཚོགས་བཟོ་བཅོས་བྱེད་པའི་
དཔེ་ཆ་ཚུན་ཆད་ཀྱི་དཔེ་དེབ་མང་བོ་བོད་ཡིག་ཏུ་བསྒྱུར་ནས་རང་
རིགས་ཀྱི་རིག་གནས་དང་དཔལ་འབྱོར་རྒྱས་པ་ལ་ནུས་པ་བཏོན་
ན། ད་གཟོད་སྔོན་གྱི་མཁས་པ་རྣམས་ལ་འགྲན་པ་དང་འཕྱས་
གདགས་པའི་མ་རྩ་ཡོད་སོང་བ་རེད། དེ་མིན་ད་དུང་མ་རྩ་མེད་
པས། འགྲན་འཕྱས་ཀྱི་སྐུ་ཚེགས་མི་གནང་བར་ཞུ་
ཡང་འགའ་ཞིག་གིས། བོད་ཀྱི་མཁས་པ་སྔོན་མ་ཚོ་ནི་ཆོས་
ལ་ཞེན་པའི་སྟབས་ཀྱིས། དེ་དག་གིས་བརྩམས་པའི་ལོ་རྒྱུས་སོགས་
ལ་ཡང་དག་པ་གཅིག་ཀྱང་མེད། དེས་ན་བོད་ལ་བོད་རང་གི་ལོ་
རྒྱུས་ཡང་དག་རྩོམ་མཁན་གྱི་མཁས་པ་གཅིག་ཀྱང་བྱུང་མེད་སྟབས་
བོད་ཀྱི་ལོ་རྒྱུས་ཀྱི་ཁུངས་ནི་ཕྱི་རྒྱལ་དང། རྒྱ་ཡིག་དང། ཏུན་
ཧོང་གི་ཡིག་ཆ་ཁོ་ན་ལས་བཙལ་དགོས་སོ། །ཞེས་མདོ་མེད་ཀྱི་
གཏམ་སྨྲ་བའང་ཡོད། སྔོན་གྱི་ལོ་རྒྱུས་དག་ལ་ཅུང་ཟད་ནོར་བ་
དང། ཡི་གེ་མ་དག་པ་རེ་ལོས་ཡོད། འོན་ཀྱང་དེ་དག་རྩྭ་ལྟར་དོར་
ནས་གཞན་ཟེར་ཁོ་ནའི་རྗེས་སུ་འབྲངས་ན། ཕ་ཤུལ་བུས་ཟིན་རྒྱུ་
ལྟ་ཞོག་ཕ་མེས་ཀྱི་བླ་འཚོང་མཁན་དུ་ཨེ་འགྲོ་སྙམ་པའི་དོགས་པ་ཆེ་
ཏུན་ཧོང་གི་གཏེར་ཡིག་མང་བོ་ཞིག་ལ་བལྟས་མྱོང། དེ་
དག་དཔྱད་གཞིའི་ཡིག་ཆ་མཁོ་གལ་ཆེ་བ་རེ་ལོས་ཡིན། འོན་

[690] དེའི་ནང་དུ་དག་མོ་རེད་སྙམ་པ་ཡོད། དཔེར་ན། རྒྱལ་
བོ་འུ་དུམ་བཙན་གྱི་སྨོན་ལམ་ཟེར་བའི་ཤོག་གྲངས་ཁ་ཤས་མཐོང་
དེ་ནི་དེའི་དུས་ལ་བལྟས་ན་ཅུང་ཟད་དག་མོ་རེད་སྙམ། རྒྱུ་མཚན་
ཁྲི་སྲོང་སོགས་ཀྱི་དུས་སྐབས་ཀྱི་རྡོ་རིང་དང་དྲིལ་ཆེན་གྱི་ཐོག་གི་ཡི་
གེ་དག་གི་རྩོམ་ལུགས་དང་དག་ཆ་སོགས་འདྲ་མོ་འདུག་ཡི་གེ་
ལ་ལ་ནི། ཁྲི་རལ་གྱི་རྗེས་སུ་བྲིས་པ་ཞིག་ཡིན་པ་ནི། གླང་དར་
གྱི་བཤད་པ་ཡོད་པས་ཤེས་མོད། འོན་ཀྱང་ཁྲི་རལ་དུས་ཀྱི་སྐད་
གསར་བཅད་དང་མཐུན་རྒྱུ་ཕར་ཞོག་དེའི་སྔོན་གྱི་ཁྲི་སྲོང་
སོགས་ཀྱི་དུས་སུ་བྲིས་པའི་རྡོ་རིང་དང་དྲིལ་ཆེན་སོགས་ཀྱི་ཐོག་གི་
ཡི་གེ་དང་བརྗོད་ཚུལ་དག་ཆ་གང་ཐད་ནས་མི་མཚུངས། ཡིག་
གཟུགས་ཀྱང་གཟབ་གཤར་གང་ཡིན་ཆ་མི་འབྱེད་པ་ཡོད། ཐ་ན་
ཁ་དང་ག་གཉིས། ཅ་དང་ཆ་གཉིས། པ་དང་ཕ་གཉིས་སོགས་
ཁྱད་པར་མེད་པར་ལག་ཏུ་གང་ཐོན་བྲིས་པ་དང། ཁ་དང་ཆའི་
སྔོན་འཇུག་ལ་ག་དང་བ་བཞག་པ་སོགས་ཤིན་ཏུ་མང། བརྡ་
རྙིང་མང་བ་ནི་དེ་དུས་ཀྱི་སྤྱི་སྐད་རེད། ཡི་གེ་ནི་ཅུང་ཟད་མཁས་
པ་ཞིག་ཡིན་ཚེ་དེ་དུས་ཀྱི་བོད་སྤྱིའི་འབྲི་ལུགས་དང་མཐུན་པ་ཞིག་
བྱེད་ཤེས་རྒྱུ་རེད་སྙམ་
འདིའི་སྟབས་ཀྱིས། མི་རིགས་གཞན་པ་འགའ་ཞིག་གིས་
སུམ་ཅུ་བ་ནི་ཐོན་མིས་བརྩམས་པ་མ་རེད། དེ་དུས་ཀྱི་ཡིག་ཆ་

[691]
གཅོད་ཀྱི་དཔེ་རུ་འགྱུར་ཉེན་ཡོད། ཐ་ན་ཐོན་མི་སམ་བཧོ་ཊ་ཟེར་
བ་ཞིག་མེད། དེ་རྒྱའི་ལོ་རྒྱུས་ན་མེད་དོ་ཟེར་བ་དང། དེ་ནི་
ཚོགས་པ་ཞིག་གི་མིང་རེད་མི་གཅིག་མ་རེད་ཟེར་བ་དང། སྔོན་
གྱི་ཡིག་ཆ་དག་རྡོག་བརྫིས་གཏོང་བྱེད་སྔར་མ་གྲགས་པའི་གཏམ་
རེ་ཡིག་ལོང་རེའི་ནང་ནས་རྙེད་དོ་ཟེར་བ་དང། ཕྱི་རྒྱལ་ག་གེ་
མོ་ནས་རྙེད་དོ་ཟེར་བ་སོགས་ཕར་དེད་ན། སྤྱང་ཁུ་སྐྱ་ཡོག་སེའི་
ལོ་རྒྱུས་ལྟ་བུར་འགྱུར། སྔར་བཤད་དང་གསར་བཤད་གང་ཡིན་
ཀྱང། དགག་བྱ་མེད་ལ་དགོས་པ་ཡོད་ན་ཁས་ལོས་ལེན། དགོས་
པ་དང་ཁེ་ཕན་མེད་ན་བསྐྱུར་བར་འོས་སྙམ། མདོར་ན་བོད་ཀྱི་
ལོ་རྒྱུས་ལ་རྒྱུས་མེད་ཀྱི་རྒྱུས་གཏམ་སྨྲ་བ་མི་ཉུང། རང་རིགས་སེང་
གེའི་འགྱིང་བག་དང་ལྡན་པ་ཉུང་ཞིང། ཁྱི་ཚོགས་ནང་དམུར་གྱི་
དཔེ་ཡང་སྣང་
ངས་དབུས་སུ་གཏམ་ཞིག་གི་སྐབས། འདི་དང་ཕྱོགས་
མཚུངས་ཤིག་བཤད་ནས་ཏུན་ཧོང་གཏེར་ཡིག་ཁྱེར་ཡོང་ནས་སྔོན་
གྱི་མཁས་པ་དག་གི་ཕྱག་རྗེས་རྦད་ཀྱིས་བསུབ་པ་ལ། ང་ཡིད་
མཐུན་མིན་ཞེས་བཤད་པ་ཡིན། དེའི་ལན་ལ། གསེར་ལ་བཙའ་
ཆགས་ཀྱང་གསེར་ནི་གསེར་ཡིན་ཞེས་ལན་ཡོད་འདུག་དེ་ནི་ཡི་གེ་
མ་དག་ཀྱང་དོན་ལ་འཁྲུལ་བ་མེད་པས་གསེར་སླད་མེད་ལྟ་བུ་རེད་

[692] ཆོས་ཚུལ་ཟབ་པས་ཐག་གཅོད་
མི་སྔ་ཞིང། ཟེར་བ་ལྟར་ད་རུང་བརྟག་དཔྱད་རེ་བཏང་ན་བཟང་
རྒྱུ་རེད་སྙམ་
འཇམ་དཔལ་རྩ་རྒྱུད་ཀྱི་ལུང་བསྟན་ཁས་མི་ལེན་ན། དེ་ནི་
རྨོངས་དད་རེད་ཅེས་བཤད་ན་ལོས་ཆོག་བོད་རིགས་བརྒྱ་ཆ་གོ་ལྔ་
ཡན་ལ་ཕོག་ཨེ་འགྲོ་སྙམ་ནས། དེའི་དོན་ནི་གཞན་ཞིག་རེད་དོ། །
དེའི་དོན་ནི་ཆེས་གཞན་ཞིག་རེད་དོ། །ཞེས་མཛུབ་མོ་འཛུགས་
ས་མེད་པའི་བཤད་དྲི་མི་བྲོ་བ་ཞིག་བཤད་པ་ལ་ཁོང་འཛུམ་འཆོར་
གྱིན་འདུག་
ངས་ནི་བོད་རང་ལ་གཞན་ལ་ངོ་གནོང་མི་དགོས་པའི་རིག་
གནས་ཤིག་ཡོད་པ་འདི། སྐུ་དྲིན་ཅན་སྲོང་བཙན་དང་བཀའ་དྲིན་
ཅན་ཐོན་མི་སམ་བཧོ་ཊ་གཉིས་ནས་བཟུང། རང་གི་བླ་མའི་བར་གྱི་
མཁས་དབང་རྣམས་ཀྱི་དྲིན་རེད་བསམས་ཡོད། རིག་གནས་འདི་
ལྟ་བུ་ཞིག་མེད་ན། མི་རིགས་ཅུང་ཟད་ཆེན་པོ་འགའ་ཞིག་ལྟར་
རྒྱ་མིན་གཞན་མིན་དུ་འགྱུར་བ་དང། ཡང་ན་མི་རིགས་ཁ་ཅིག་
ལྟར་རིག་གནས་དཔལ་འབྱོར་གང་ཐད་ནས་རྗེས་ལུས་ཐ་ཆད་དུ་
འགྱུར་བ་དང། ཡང་ན་མི་རིགས་ཀྱི་མིང་ཙམ་ལས་ལྷག་མེད་རྒྱུ་
རེད་སྙམ་
ཆོས་ལུགས་ཡོད་པའི་སྟབས་ཀྱིས་ཡར་ཐོན་དུ་མ་སོང་བ་ཡིན་

[693] འཇར་པན་ཡང་ཡར་ཐོན་ཡིན་མི་སྲིད། ཆོས་མེད་པས་ཡར་
ཐོན་དུ་འགྲོ་རྒྱུ་ཡིན་ན། དབྱིས་རིགས་ཀྱང་ཡར་ཐོན་བླ་ན་མེད་
པ་ཞིག་ཡིན་ཆོག་དཔྱད་པ་ཞིབ་མོ་རེ་ཐོངས་
དེང་སྐབས་སྲིད་ཇུས་ནི་ལེགས་པ་བླ་ན་མེད་པ་ཞིག་ཡིན་
མཐོང་ནས། དགའ་སྤྲོ་སྐྱེས་ཏེ་མེས་རྒྱལ་གྱི་ཅན་བཞི་འཛུགས་
མཐོང་ནས། དགའ་སྤྲོ་སྐྱེས་ཏེ་མེས་རྒྱལ་གྱི་ཅན་བཞི་འཛུགས་
སྐྲུན་ལ་ཚེ་མཇུག་འདིར་ཞབས་འདེགས་གང་ཐུབ་རེ་ཞུ་སྙམ་ཡོད་
འདི་དག་ནི་སྤྱི་དོན་ལ་བསམས་ནས་ངོ་དགའ་ཟོལ་འཇོག་མེད་
པར་སེམས་ལ་དྲན་ཚོད་སྨྲས་པ་ཡིན། ཀུན་སློང་གཞན་མེད་
ལགས་
དེ་ཡང་གླིང་གི་མི་རྒྱུད་ནི། བོད་མིའུ་ལྡོང་དྲུག་གི་ནང་ཚན་
ལས། སྨུག་པོ་ལྡོང་གི་རིགས་རྒྱུད་རེད། ལྡོང་ར་ཁྲ་རྒན་པོ་ལ་བུ་
གསུམ་བྱུང་བ་རྣམས་ཀྱིས་རྨ་ཆུའི་སྟོད་སྨད་བར་གསུམ་དུ་གཞི་
བཟུང་ནས་བསྡད་པ་ལ་མི་རྒྱུད་མང་དུ་འཕེལ་ཏེ་སྡེ་ཆེན་པོར་
ཆགས། དེ་ནས་བཟུང་བུ་སྐྱེས་པ་སྟག་ཤར་དཔའ་བོ་ཤ་སྟག་བྱུང་
ལྡོང་ཆོས་འཕེན་ནག་པོ་ལ་མ་མི་གཅིག་པའི་བུ་གསུམ་བྱུང་བ་ལས་
གླིང་ཆེ་རྒྱུད། འབྲིང་རྒྱུད། ཆུང་རྒྱུད་གསུམ་བྱུང་ནས་མི་རྒྱུད་
རབ་ཏུ་འཕེལ་ཏེ། སྡེ་ཤོག་ཆེ་ཞིང་བཙན་ཕྱུག་འཛོམས་པས་སྙན་
གྲགས་ཤིན་ཏུ་ཆེ་བ་བྱུང། སྨུག་པོ་ལྡོང་གི་མི་རྒྱུད་འབྲོག་སྡེ་ཆེན་

[694] བཙན་ཕྱུག་འཛོམས་
པས་ཡུལ་ཁམས་རྣམས་སུ་སྙན་གྲགས་དང་ལབ་གླེང་ཤིན་ཏུ་ཆེ་བ་
བྱུང་སྟབས། མིང་ལ་གླེང་རུ་ཞེས་ཐོགས་ནའང་ཕྱིས་སུ་ཡི་གེ་
འགྱུར་ནས་གླིང་རུ་ཞེས་གྲགས་པ་བྱུང། གླིང་གི་བུ་རྒྱུད་སྐྱ་ལོ་
ཟེར་བས། བྱང་བཟའ་ཟེར་བ་བག་མར་བླངས་པ་ལ་རྒ་སྐྱ་ལོའི་
སེང་ལྕམ་འབྲུག་མོ་ཟེར་བ། ཕྱིས་སེང་ཆེན་གྱི་བཙུན་མོར་གྱུར་པ་
དེ་འཁྲུངས། གླིང་གི་སེང་བློན་ཟེར་བས། རྒྱ་བཟའ་ལྷ་སྐྱིད་
སྒྲོལ་མ་དང། འགོག་བཟའ་གཉིས་བག་མར་བླངས་པས། རྒྱ་
བཟའ་ལ་དཔའ་བོ་རྒྱ་ཚ་ཞལ་དཀར་འཁྲུངས། འགོག་བཟའ་ལ་
གླིང་རྗེ་གེ་སར་འཁྲུངས། འཁྲུངས་ཡུལ་ནི་ཁམས་ཀྱི་སྐྱིད་སོས་
ཡག་གི་ཁ་མདོ་རེད་ཟེར། འཁྲུངས་པའི་ལོ་ཚིགས་ནི་མདོ་སྨད་
ཆོས་འབྱུང་དེབ་ཐེར་རྒྱ་མཚོ་ལས། གེ་སར་རྒྱལ་བོ་འཁྲུངས་ལོ་
ནི་ལྕགས་བྱི་དང་ཆུ་སྦྲུལ་ལ་འདོད་མཁན་གཉིས་སྣང་བ་གང་ཡིན་
ཀྱང་རབ་བྱུང་དང་པོ་ཚུགས་ཁ་མའི་དྲུག་ཅུ་སྐོར་དེར་གཏོགས་ལ་
རླངས་བྱང་ཆུབ་འདྲེ་འཁོལ་དང་སྨྲྀ་ཏི་ཛྙཱ་ན་ཀིརྟི་སྤྱན་དྲངས་ཏེ་
ཆོས་ཞུས་པ་དང། གཙུག་ལག་ཁང་བཞེངས་པས་ཀྱང་ཤེས་ནུས་
ཞེས་སྒྲུབ་བྱེད་ནུས་ལྡན་བཀོད་པ་ལྟར་རོ། །ཡང་རབ་བྱུང་དང་
པོའི་ས་སྟག་ལ་འཁྲུངས་པར་འདོད་མཁན་བྱུང་བ་དང་དེ་གཉིས་
ཀྱི་བར་ཁྱད། སྔ་མའི་ལྕགས་བྱི་དང་དེང་འདིའི་བར་ལ་ལོ་ངོ་སོ་

[695] སྔ་མའི་ཆུ་སྦྲུལ་དང་དེའི་བར་ལ་ཞེ་ལྔ་ཙམ་ལས་
ཁྱད་པར་ཆེན་པོ་མེད། འདི་དག་ནི་མཁས་པའི་གསུང་ཡིན་ཕྱིར་
དཔྱད་གཞིར་འོས། སྲོང་བཙན་གྱི་སྔོན་དང། དེའི་དུས་ཨེ་
ཡིན་བསམ་ཟེར་བ་སོགས་བླུན་པོའི་གཏམ་ལ་ཚད་བཟུང་མེད་པས་
དཔྱད་ཀྱིས་ག་ལ་ལང། གེ་སར་འཁྲུངས་རྗེས་བུ་ཆུང་དེ་རྒྱ་ཚའི་
མདུན་དུ་ཁྱེར་བས། རྒྱ་ཚ་རང་གི་ནུ་བོ་ཞིག་འཁྲུངས་པ་ལ་ཤིན་
ཏུ་དགའ་ནས། ཨ་རེ་དགའ། ད་ངའི་བསམ་པ་གྲུབ་སོང་བ་
ཡིན་སོགས་གསུངས། ཁྱེའུ་རྒྱ་ཚ་ལ་དགའ་བའི་རྣམ་འགྱུར་གྱིས་
ཇོར་སེ་བཞུགས་པས། རྒྱ་ཚས་ནུ་བོའི་མིང་ལ་ཇོ་རུ་ཞེས་ཐོགས་
ཤིག་གསུངས་པ་བཞིན་རེ་ཞིག་གི་བར་དུ་ཇོ་རུ་ཞེས་གྲགས་སོ། །
དེ་ནས་ཇོ་རུ་ཅུང་ཟད་ལག་ཆགས་པའི་སྐབས་སུ། གླིང་
སྡེའི་དཔོན་ཁྲོ་ཐུང་གིས་ཇོ་རུ་བློ་རིག་ཅན་ཞིག་ཡིན་པ་མཐོང་སྟེ་
འདི་ཆེར་སྐྱེས་དུས་དཔོན་ས་འཕྲོག་ཉེན་ཡོད་སྙམ་ནས། འགོག་
མོ་འདྲེ་རེད་ཟེར་ནས། འགོག་མོ་མ་བུ་གཉིས་རྨ་སྨད་གཡུ་ལུང་
སུམ་མདོར་རྒྱངས་འཕུད་བཏང། དེ་ནས་ཇོ་རུ་ལག་ཆགས་ཡག་
གི་སྐབས་ཤིག་ཏུ། གླིང་གི་རྟ་རྒྱུག་བྱེད་པའི་ཆེད་དུ། ཚོགས་
ཆེན་ཞིག་འཚོགས་ཏེ་གླུ་ལེན་གར་རྩེད་སོགས་ཀྱི་སྟོན་ཆེན་ཞིག་
བྱས། དེའི་སྐབས་ཇོ་རུ་གླིང་ཡུལ་དུ་སླེབས་ཏེ་གློ་བུར་དུ་ཚོགས་
ཆེན་དུ་ཞུགས། ཁྲོ་ཐུང་གཙོར་བྱས། གླིང་ཆེ་རྒྱུད། འབྲིང་

[696] ཇོ་རུ་ཆུང་རྒྱུད་ཚང་ཡིན་པས། ཆུང་
རྒྱུད་ཚང་དགའ་སྤྲོའི་ནམ་མཁའ་ལངས། འབྲུག་མོས་གཉེན་
འདེམས་ཀྱི་མདའ་མོ་ནམ་མཁའ་ལ་འཕངས་པ་ཇོ་རུའི་ཐོག་ཏུ་
ལྷུང། ཇོ་རུ་དང་གཉེན་བསྒྲིག་བྱུང། ཇོ་རུ་རང་ཡུལ་དུ་
ཕེབས། དེ་ནས་རྟ་རྒྱུག་བྱེད་རྒྱུ་གྲོས་འཆམ་བྱུང་སྟེ་དུས་བཏབ་
ནས། དུས་ཐོག་ཏུ་གླིང་ཆུང་རྒྱུད་ཚང་དང་མི་མང་གི་ཁ་ཐོག་ཏུ་
སོང་སྟེ་ཇོ་རུ་ཡང་གདན་དྲངས། མཁར་སྟག་རྩེའི་མདུན་དུ་
སྒར་བཏབ། གླིང་གི་དཔའ་རྟུལ་རྣམས་དང་མི་སྡེ་རྣམས་དེར་
འདུས་པ་སའི་རྩི་ཤིང་བཞིན་དུ་གྱུར། གླིང་གི་རྒྱལ་སྲིད། ཕ་
ཟོག་ཡོད་དགུ། སྐུ་གསུང་ཐུགས་རྟེན་དང་བཅས་པ་རྟ་རྒྱུག་གི་
སྐུག་ལ་བཞག་ནས། ལྷ་བསང་བཅུ་གསུམ་བཏང་སྟེ་རྟ་རྒྱུག་
བྱས། ཇོ་རུས་སྔར་ནས་ཁ་ལོ་བཏུལ་ཟིན་པའི་ལྷ་རྟ་རྐྱང་རྒོད་ལ་
བཞོན་ནས་གཅིག་བསྒྱུར་གཉིས་བསྒྱུར་གྱིས་སྔོན་ལ་སླེབས་ཏེ་ཁྲི་
ཁར་གཟི་བརྗིད་དང་ལྡན་པར་བཞུགས་སོ། །
དེ་ནས་དར་འཕྱར་དུང་འབུད་སོགས་དགའ་སྟོན་རྒྱ་ཆེན་པོ་
བྱས་ཤིང། གླིང་ཆེ་རྒྱུད། འབྲིང་རྒྱུད། ཆུང་རྒྱུད་ཀྱི་དཔའ་
རྟུལ་རྣམས་དང་དཔོན་ཐམས་ཅད་འདུས་ནས་བུ་ཇོ་རུ་ལ་མཇལ་
དར། རྟ་རྐྱང་རྒོད་ལ་མགྱོགས་དར་ཕུལ། དེ་དུས་ཁྲོ་ཐུང་
གིས་རྒྱ་དར་དཀར་བོ་དྲི་མས་མ་གོས་པ་ཞིག་བཞག་ནས། སེམས་

[697] ངོ་འཛུམ་མདངས་དགའ་བའི་རྣམ་འགྱུར་
གྱིས། ཧེ་ཧེ། ངའི་ཚ་བོ་ལ་དེ་རིང། གེ་འདི་འདྲ་སར་འདུག་
ཟེར། དེ་ནས་ཇོ་རུ་ཁོ་རང་གིས་ང་རང་གི་མིང་རང་གིས་མ་
ཐོགས་པར། དེ་རིང་ང་ལ་ཨ་ཁུས་གེ་སར་བཏགས་པ་དེ་རྟེན་
འབྲེལ་ལེགས། གེ་སར་སར་སྡང་བའི་དགྲ་ལ་སར། དོན་འགྲུབ་
འགྲུབ་ཁྲ་མོ་གླིང་ལ་འགྲུབ། ཅེས་གསུངས་ཤིང། གེ་སར་ནོར་
བུ་དགྲ་འདུལ་ལམ། སྐྱེས་བུ་དོན་འགྲུབ་ཀྱི་མཚན་གསོལ་ནས་
ཁྲ་མོ་གླིང་གི་རྗེ་བོར་གྱུར་ཏོ། །
གེ་སར་ཞེས་པའི་མིང་དེ་ལྟར་ཐོགས་པ་རེད། སྤྱིར་སྒྲ་
གཅིག་དོན་མང་ལ་འཇུག་པ། གོ་སྒྲ་དོན་དགུ་ལ་འཇུག་པ་ལྟ་བུ་
ཡོད། གེ་སར་ཞེས་པའང་དོན་ཁ་ཤས་ལ་འཇུག་པ་ཡོད་མོད་
འདིར་གེ་སར་ཞེས་པ་གཞོན་དར་དཔའ་བོ་ལ་འཇུག་སྟེ། ཁྲོ་ཐུང་
གིས་ངའི་ཚ་བོ་ལ་གེ་འདི་འདྲ་སར་འདུག་ཅེས་པའི་དོན་ནི་
ངའི་ཚ་བོ་དེ་རིང་འདི་འདྲའི་གཞོན་ནུ་དར་མ་དཔའ་བོ་ཞིག་ཏུ་
གྱུར་འདུག་ཅེས་པའི་དོན་ཡིན་ལ། ཁོང་གིས་ཡང་གེ་སར་སར་
སྡང་བའི་དགྲ་ལ་སར། དོན་འགྲུབ་འགྲུབ་ཁྲ་མོ་གླིང་ལ་འགྲུབ་
ཅེས་པའང་གཞོན་དཔའ་བོ་སྡང་བའི་དགྲ་ཐོག་ལ་དཔའ། གཞོན་
ནུ་དཔའ་བོས། རང་གི་སྡེ་ཆེན་ཁྲ་མོ་གླིང་གི་དོན་འགྲུབ་པར་
བྱེད་ཅེས་པ་ཡིན། དེས་ན་འདིར་གེ་སར་གྱི་སྒྲ་དོན་ལེགས་སྦྱར་

[698] དེ་དུས་ཀྱི་ས་ཆ་
རྫུ་གུ་རའམ། ཀུར་རིའི་རྫ་སྐྱ་མཐོན་པོ་དང། རྡོ་ཕ་བོང་ཟུར་
བཞི་བའི་བཞུགས་ཁྲི་ད་ལྟའང་ཡོངས་སུ་གྲགས་པ་རེད། རྒྱུས་
ལེན་སྙམ་ན་སོང་ལ་ལྟོས་
བདུད་བཏུལ་ཞེས་པ་དེ་ནི། སུམ་པ་ཡེ་ཤེས་དཔལ་འབྱོར་
གྱིས་གསུངས་པ་ལྟར་རེད། དེ་ནི་ལྷ་སའི་བྱང་ངོས་ཀྱི་གནམ་མཚོ་
ཕྱུག་མོའི་ཕྱོགས་སུ་ཡོད་པའི་གྲེ་བ་ནང་ཚན་གྱི་སའི་ཆར་གཏོགས་
པ། གུ་རུ་དང་མོན་རུའི་ས་མཚམས་སུ་སྐྱེས་པའི་མི་སྟོབས་རྩལ་
ཅན་ཞིག་ཡོད་པ་དེས་རྐུན་ཇག་གི་མགོ་གཙོ་བྱས་ནས། མི་རྣམས་
ལ་རྐུ་འཕྲོག་གསོད་བཅོམ་གྱིས་གནོད་འཚེ་མང་བོ་བཏང་བས་
དེའི་མིང་ལ་བདུད་ཟེར། དེ་ལྷ་སའི་བྱང་ངོས་ཀྱི་འདམ་ཞེས་པའི་
ས་ཆར་ཕྱིན་ནས། རི་དྭགས་གསོད་པ་དང་རྐུ་འཕྲོག་སོགས་བྱས་
ཏེ་ས་དེར་བསྡད། ཤ་བའི་རྭ་དང་རུས་པས་མཁར་བརྩིགས་ནས་
བསྡད་པའི་ས་དེ་ལ། ཤ་རྭ་གནམ་རྫོང་ཟེར། གནའ་དུས་རྐྱ་
དབུས་པ་དག་གི་ལམ་ཡིག་ཏུའང་ཡོད། དེ་སྐབས་བོད་ཁ་འཐོར་
གྱི་དུས་ཡིན་སྟབས། ཁོས་འཁོར་མང་བོ་བསྡུས་ཏེ་སྡེ་ཆེན་ཞིག་
ཆགས། ཁོ་སྡེ་ཆེན་དེའི་རྒྱལ་བོ་བྱས་ནས་གཞན་ལ་དམག་འཇུག་
བྱས། སྐབས་ཤིག་ཁོ་མདོ་ཁམས་གླིང་ཡུལ་དུ་སླེབས་ཏེ། གེ་
སར་བཙུན་མོ་མེ་བཟའ་འབུམ་སྐྱིད་དང། ནང་མི་གཉིས་ཕྲོགས་

[699]
བདུད་རྒྱལ་བསད། སྡེ་འབངས་མངའ་འོག་ཏུ་བསྡུས་པའི་ཡུན་
ལ་ལོ་གཉིས་དང་ཟླ་བ་གསུམ་འགོར་ཟེར་
དེ་རྗེས་གེ་སར་བདུད་ཡུལ་ནས་རང་ཡུལ་དུ་མ་སླེབས་པའི་
སྐབས་ཤིག་ཧོར་གླིང་འཁྲུགས་ཏེ་འབྲུག་མོ་འཕྲོག་པ་སོགས་ཀྱིས་
རྐྱེན་བྱས་ཏེ། ཧོར་གླིང་གཡུལ་འགྱེད་ཆེན་པོ་བྱུང་སྟེ། མཐར་
གེ་སར་གྱིས་ཧོར་ཡུལ་ཆམ་ལ་ཕབ། ཧོར་ལ་དེའི་སྐབས་གུར་
དཀར་དང། གུར་སེར། གུར་ནག་གསུམ་ཡོད། ཨ་ཆེན་
ལུང་བའི་གངས་ཆགས་དཀར་བོའི་སྨད་དུ་རྫ་ཆེན་པོའི་ཉེ་འདབས་
སུ། ཧོར་གུར་དཀར་གྱི་ཡ་ཙེའི་མཁར་ཤུལ་ཡོད་ལ། དེར་དེང་
སང་ཡང་ཧོར་རྒྱལ་བོའི་སྡེ་ལྷག་གི་མི་རྒྱུད་ཡོད། འ་སྟོད་ཤུག་ཤའི་
ཆུ་ནས་རྒྱའི་ཁུའུ་ཀྲུ་མཁར་གྱི་ཚུ་རོལ་གྱི་བར་དུ། ཧོར་གུར་སེར་
གྱི་རྒྱུད་པ་ཤ་ར་ཡུ་གུར་ཟེར་བའི་ཆ་ལུགས་མི་འདྲ་བའི་མི་སྡེ་ཡོད་
ཐུའུ་བཀྭན་ཆོས་ཀྱི་ཉི་མས་མཛད་པའི་དགོན་ལུང་དཀར་ཆག་
ལས། མཁན་པོ་སུམ་ཅུ་བ་མཁྱེན་རབ་དབང་ཕྱུག་ངག་དབང་
དགེ་ལེགས་རྒྱ་མཚོ་ནི། བདེ་དགུ་ཆེ་བ་དཔལ་ལྡན་རྒྱ་མཚོའི་སྐུ་
སྐྱེ་གསུམ་པ་ཡིན་ལ། འཁྲུངས་ཡུལ་ཤ་ར་ཡུ་གུར་དུ་གྲགས་པ་
དེ་ནི་གེ་སར་གྱི་ལོ་རྒྱུས་སུ་ཧོར་གུར་སེར་ཞེས་འབྱུང་བ་དེ་ཡིན་
ཞིང། ཞེས་གསུངས་པ་དང། ཡང་དེ་ལས། རྒྱལ་བོ་སྐུ་ལྔ་

[700] བྷ་ཏ་ཧོར་གྱི་སྒོམ་གྲྭ་བཅོམ་ཟེར་
བའི་ཧོར་གྱི་ཡུལ་ཡང་འདི་ཉིད་ཡིན་ཞེས་མང་བོ་ཞིག་གིས་གླེང་བ་
བདེན་པ་འདྲ་སྟེ། སོག་སྐད་ལ་ཤ་ར་ཨུར་གེ་ཞེས་པ་གུར་སེར་
བོ་ཟེར་བ་ཡིན་པས། ཨུར་གེ་སྒྲ་ལོག་པས། ཡུ་གུར་ཞེས་བོས་
སམ་སྙམ་ཞིང། བྷ་ཏ་རུ་བ་ཟེར་བའི་ཕ་ཚོ་གཅིག་དང། སྒོམ་
གྲྭའི་ཤུལ་ཡིན་ཟེར་བའི་གྱང་རོ་འགའ་ཞིག་ད་དུང་ཡང་སྟོན་རྒྱུ་
འདུག་ལ། རྒྱལ་བོའི་རིགས་ཀྱི་དཀོར་བདག་གདུག་པ་ཅན་མང་
ཞིང། དེ་རྣམས་མཆོད་ལུགས་ཀྱང་རྒྱལ་གསོལ་དང་དབྱིབས་
འདྲ་བར་སྣང་ངོ། །ཞེས་གསུངས་སོ། །མཚོ་སྔོན་ཕྱོགས་ཀྱི་
ཧོར་སྦྲ་ཁྲ་ཟེར་བའི་སྡེ་ཤོག་དེ་ཡང་གུར་དཀར་གྱི་སྡེ་ལྷག་ཡིན་ལ་
དེང་སང་ཅི་ཡིན་མ་ཤེས། བཅིངས་འགྲོལ་སྔོན་དུ་སྡེ་ཚོ་དེ་རྣམས་
སུ་མུན་རུབ་ཁར་རྟ་རྐྱང་རྐྱང་བཞོན་མཁན་གྱི་འགྲུལ་བ་སླེབས་ན་
ལྟས་ངན་དུ་བརྩི་ཟེར་ཞིང། རྒྱལ་བོའི་མདུང་ལྷ་ཕབ་པའི་ལུགས་
སྲོལ་ཡང་ཡོད་ཟེར་རོ། །
འཇང་ཡུལ་ནི། ཡུན་ནན་ཞིང་ཆེན་གྱི་ཁོངས་སུ་ཡོད་
སྔར་སྟོབས་འབྱོར་ཆེ་ཡང། བོད་ཆོས་རྒྱལ་གྱི་དུས་སུ་བོད་རྒྱལ་
གྱིས་དབང་དུ་བསྡུས། བོད་སིལ་བུར་འཐོར་བའི་དུས་སུ། བོད་
ལ་རྐུན་ཇག་སོགས་བརྙས་གཙེ་སྣ་ཚོགས་བྱས་པའི་དབང་གིས་
འཇང་གླིང་གཡུལ་འགྱེད་བྱུང། དེའི་སྟབས་ཀྱིས་འཇང་གི་སྟོབས་

[701] མི་སྡེ་འགའ་ཞིག་བོད་དུ་གྱུར་ན་ཡང་མི་སྡེ་
དང་དཔོན་རྒྱུད་ད་དུང་ཡང་ཡོད། འཇང་ས་དམ་རྒྱལ་བོས་
བཅོས་བསྒྱུར་གོང་དུ་གསེར་དངུལ་དྲེལ་ཁལ་བརྒྱད་ཁྱེར་ནས་ཕྱི་
རྒྱལ་དུ་བྲོས་སོང་ཟེར་
སྟག་གཟིག་ནི་ཕྱི་རྒྱལ་སྐད་ཡིན་གཤིས། འབྲི་ལུགས་སྣ་
ཚོགས་ཡོད་དེ། སྟག་གཟིག་ཏ་ཟིག་ཏ་ཞིག་ཅེས་བྲིས་པ་
ཡོད། ཕྱིས་སུ་བོད་ཀྱིས་གར་ལོག་ཟེར་བ་ཡང་དེ་ཡིན་ཞེས་ལོ་
རྒྱུས་འགའ་ཞིག་ན་སྣང། ཏཱ་ར་ན་ཐའི་སློབ་དཔོན་པད་མའི་
རྣམ་ཐར་དུ། ཏུ་རུ་ཀྵ་དང་སྟག་གཟིག་གཉིས་གཅིག་ཡིན་
གསུངས། དེང་དུས་ཐུར་ཆི་ཟེར་བ་དེ་ཡིན་ཚོད་རེད། བོད་
ཀྱིས་སྟག་གཟིག་ཟེར་བ་ནི་དབྱི་ལང་དང། ཐུར་ཆི། ཆོས་
ལུགས་ཧོས་ཧོས་དང་འདྲ་བ་དེ་དག་ཡིན་ཞིང། གནའ་དུས་རྒྱལ་
ཁབ་ཕྱུག་པོ་སྟོབས་དང་ལྡན་པ་ཡིན་གཤིས། སྟག་གཟིག་ནོར་གྱི་
རྒྱལ་བོ་ཟེར། གེ་སར་སྒྲུང་དུའང་སྟག་གཟིག་ནོར་རྫོང་བཅོམ་
ཞེས་པའི་ནོར་རྫོང་ནི་གྲོང་ཁྱེར་དང་ཕོ་བྲང་ཕྱུག་པོའི་བརྡ་ཆད་
རེད། བོད་ཆོས་རྒྱལ་གྱི་དུས་སུ་བོད་ལ་བཙན་འཛུལ་དུ་མ་བྱས་
ཀྱང། མཐར་གཡུལ་ཕམ་སྟེ་བོད་རྒྱལ་ལ་དཔྱ་ཁྲལ་འབུལ་དགོས་
བྱུང། བོད་ཁ་འཐོར་གྱི་དུས་སུ། བོད་ཀྱི་སྲིད་ཉམས་ཤིང་མགོ་
འཐོར་དུ་སོང་བ་ཤེས་ནས། བོད་ལ་རྐུན་ཇག་སོགས་གནོད་པ་

[702] དེའི་སྐབས་དབུས་གཙང་དུ་སྡེ་དཔོན་སྟོབས་ལྡན་
དམག་ཤུགས་ཅན་མེད་གཤིས། དབུས་གཙང་གི་ཆེ་གཙོ་འགས་
མདོ་ཁམས་ཀྱི་དཔའ་བོ་སྟོབས་ལྡན་དམག་ཤེད་ཅན་གླིང་གེ་སར་
རྒྱལ་བོ་སྐུལ་སློང་བྱས་པ་སོགས་ཀྱི་རྐྱེན་གྱིས། སྟག་གླིང་གཡུལ་
འགྱེད་བྱུང་སྟེ། སྟག་གཟིག་ནོར་རྫོང་བཅོམ་སྟེ་རྒྱལ་ཁ་བླངས་
དེ་དུས་བོད་ལ་གནོད་པ་བྱེད་པའི་རྒྱ་ནག་གི་གྲོང་དང་གྲོང་རྡལ་
འགའ་ཞིག་བཅོམ་པའི་མཁར་ཤུལ་རྔ་བ། ཟངས་དཀར། མཛོད་
དགེ་དང། ཀན་ལྷོ་ཕྱོགས་སུའང་ཡོད་
དེ་དག་ལ་སོགས་པ་གཡུལ་ཆེན་བཅོ་བརྒྱད་སོགས་བགྱིས་པ་
དང། རྨ་སྟོད་སྨད་བར་གསུམ་སོགས་མདོ་ཁམས་ཡོངས་ལ་དབང་
བསྒྱུར་ཅིང། བོད་ཡུལ་ཕལ་མོ་ཆེ་ལ་ལུང་འབེབས་པ་བྱུང་ངོ། །
གླིང་གེ་སར་འདས་རྗེས་རིམ་གྱིས་མངའ་ཐང་ཉམས་པར་
གྱུར་ནའང་གདུང་རྒྱུ་དང་མི་སྡེའི་ལྷག་མ་དུ་མ་ཡོད། སྡེ་དགེ་
ཕྱོགས་ཀྱི་སྡེ་དཔོན་གླིང་ཚང་རྒྱལ་བོ་ནི་གླིང་སེང་ཆེན་གྱི་རྒྱལ་རྒྱུད་
རེད། གླིང་འགུ་ཟིའི་རྒྱལ་བོ་ཟེར་ལ། སྲས་དགྲ་བླ་རྩེ་རྒྱལ་
ནས་བརྩིས་པའི་གདུང་རབས་ཞེ་དགུ་སོང། ཞེས་སྔོན་གྱི་གླིང་
ཚང་རྒྱལ་བོའི་རྒྱལ་རབས་ལོ་རྒྱུས་སུ་ཡོད་འདུག་གླིང་ཚང་རྒྱལ་
བོའི་རྒྱལ་ས་དེ་ན་སྔོན་གྱི་གླིང་གེ་སར་གྱི་སྦྲ་ཤུལ་ཡོད་པ་དང། གེ་
སར་སོགས་ཀྱི་གོ་མཚོན་དང། བ་སོའི་ཕྱག་ཐམ་སོགས་ཡོད་

[703]
མཚོ་སྐྱ་རེངས་དང་སྔོ་རེངས་གཉིས་ཀྱི་བར་དུ་འབྲུག་མོའི་གསེར་
མཁར་དང། འབྲུག་མོའི་ཆུ་འཁུར་སའི་རྡོ། སྐྱ་ལོའི་གཡག་
རྔའི་ལབ་རྩེ། ཕོ་བྲང་སྟག་རྩེའི་མཁར་ཤུལ་ཡོད། འདན་ཁོག་
གི་ས་སྐྱིད་སོས་གཡག་གི་མདོ་ན། གེ་སར་གྱི་ལྷ་ཁང་ཡོད་ཀྱང་
གོད་ཆགས་སྐབས་གཏོར་བརླག་བྱས་ཡོད་པ་གཞིར་བཞག་ཡིན་
ཀྱང་གྱང་རོ་རེ་ལྷག་ཡོད་ལས་ཆེ། དེ་ན་གེ་སར་གྱི་རེད་ཟེར་བའི་
ཁྲབ་རྨོག་གོ་མཚོན་སྒ་སྲབ་སོགས་སྔར་ཡོད། ད་སྐབས་ཅི་ཡིན་
མ་ཤེས། མགོ་ལོག་གི་གླིང་བླ་མ་ཆོས་རྡོར་ཡང་གླིང་གི་རྒྱུད་པ་
ཡིན་གཤིས། གླིང་བླ་མ་ཞེས་འབོད། དེ་གའི་གླིང་སྐོར་ཞེས་
པའི་རུ་སྡེ་དེ་ཡང་གླིང་གི་སྡེ་ལྷག་ཡིན་འདུག་སྡེ་དགེའི་ཕྱོགས་ཀྱི་
རྫ་ཁོག་གི་ཚབ་བཙའ་དགོན་པའི་གཡོན་ཟུར་དུ་ཨ་མྱེ་ཁྲ་རྒན་གྱི་སྦྲ་
ཤུལ་ཡོད། རྫ་དཀར་ནག་གི་ཕྱོགས་སུ་གླིང་གིས་མདའ་རྩལ་སྦྱང་
སའི་ཕ་བོང་གྲུ་བཞི་མ་ཕ་རི་ཚུ་རི་གཉིས་ཀ་ན་ཡོད། ཁྲ་གླིང་
དགོན་པའི་ཐག་ཉེ་ས། རྒྱུ་དར་གྱི་ས་ནག་ལུང་མདོ་ན། གེ་སར་གྱི་
མཁར་ཤུལ་ཡོད། རྨ་སྨད་གཡུ་ལུང་སུམ་མདོ་ཟེར་བའི་ས་དེ་རེད་
ཟེར། རྨ་ཆུ་དང་ཁོ་ཆུ་འདྲེས་མཚམས་ཁོ་མདོ་ཟེར་བའི་ས་ཆ་ན་
ཁྲོ་ཐུང་གི་ཕོ་རོག་སྙིང་རྫོང་གི་མཁར་ཤུལ་ཡོད་ལ། གོ་འཇོ་ན་
སེང་སྟག་ཨ་དོམ་གྱི་མཁར་ཤུལ་ཡོད། མགོ་ལོག་པད་མ་རྫོང་ན་

[704] འབྲུག་མོ། འདན་མ་རྣམས་ཀྱིས་ཁྲུས་བྱེད་སའི་ཆུ་
ཚན་ཡོད། ང་རང་ཡང་དེ་གར་སོང་ནས་བདུན་གཅིག་ལ་བསྡད་
དེ་ཁྲུས་བྱས་མྱོང། མགོ་ལོག་ཕྱོགས་སྐྱོང་གི་ས་ཆ་ན་གླིང་ཁྱ་ཡི་
རི་བཤོལ་ཟེར་བའི་རིའི་ངོ་ནས། གླིང་གི་དུས་ཀྱི་ལྕགས་ཀྱི་མདེའུ་
མཐོ་གང་རེ་ཡོད་པ་རྙེད་རྒྱུ་ཡོད་ཟེར། མགོ་ལོག་མི་ར་ཟེར་བའི་
ས་ན། གེ་སར་གྱི་ལྷ་རྟ་རྐྱང་ལིའི་རྔོག་མ་འབྲེག་ས་བྲག་ཟོར་ཡོད་
པ་དེར། དེང་སང་ཡང་རྟའི་རྔ་རྔོག་མཆོད་སྲོལ་འདུག་མགོ་
ལོག་དཀར་བོའི་ཁོག་ན་གེ་སར་གྱི་བཞུགས་ཁྲི་རྡོ་ཁྲི་རྒྱབ་ཡོལ་ཅན་
ཞིག་གདའ། ས་དེ་ན་འཇང་གི་སོ་དེའུ་ཟེར་བའི་འཇང་གླིང་
འཁྲུགས་སྐབས་སུ་འཇང་དམག་ཨེ་ཡོང་སོ་བྱེད་སའི་སོ་ཁང་རི་རྩེ་
ན་ཡོད་པ། རྡོ་ཕ་བོང་ཆེན་པོ་གསུམ་གྱི་སྟེང་དུ། རྡོ་གྲུ་བཞི་
རྒྱ་ཁྱོན་ཁང་མིག་ཆེ་བའི་ཚད་ཙམ་གྱིས་བཀབ་ཡོད་པ། དེའི་
མཐར་རྡོ་གྲུ་བཞི་མ་རྣམས་ཀྱིས་བསྐོར་ཡོད་པ་ཞིག་ཡོད། རྔ་བའི་
ཡུལ་གྱི་རྔ་སྟོད་རྩི་མདའ་མན་ན་གེ་སར་གྱི་རྟ་འདོགས་ས་རེད་ཟེར་
བའི་བྲག་རྡོ། རྔ་བའི་རྨེ་སྐོར་གྱི་ས་ཆ། སྟོད་ན་ཤ་ཡུ་འཁོར་
ས། བར་ན་ཕྱུགས་རིགས་སྐྱོང་ས། སྨད་ན་འབྲུ་རིགས་འཁྲུངས་
ས། ཟེར་བའི་ས་དེ་ཨ་མྱེ་ཁྲ་རྒན་གྱིས་བཟུང་བའི་ལོ་རྒྱུས་ཡོད་
སྐ་ཆུའི་སྟོད་དུ་གླིང་མཁར་སྟག་རྩེའི་མཁར་ཤུལ་ཡོད་པ་དང། དེ་
མན་གྱི་ཨ་མོའི་ཁོག་ཏུ་འབྲུག་མོའི་རྟ་ར་ཡིན་ཟེར་བའི་བྲག་ར་ཟླུམ་

[705] དེང་སང་ཧོང་ཡོན་རྫོང་ཟེར་བའི་ས་ཁོངས་བརྒལ་
མཚམས། ཟུང་ཆུ་རྫོང་གི་ཁོངས་ཀྱི་ས་སྣེ་ཟིན་མཚམས་སུ་སྟོན་
མོ་ལུང་ཟེར་བའི་ས་ཆ་ཞིག་ཡོད། ས་དེར་ཧོར་གླིང་གཡུལ་འགྱེད་
སྐབས་གླིང་གིས་རྒྱལ་ཁ་ཆེན་པོ་ཞིག་ལོན་ནས། ས་དེར་དགའ་
སྟོན་ཆེན་པོ་ཞིག་བྱས་པས། སྟོན་མོ་ལུང་ཞེས་མིང་ཐོགས་པ་
རེད། དེ་དང་ས་ཐག་ཉེ་སར་མདའ་སྦྱངས་རྒོད་ཡུལ་ཟེར་ས་
དེར། གླིང་གི་དཔའ་བོ་རྣམས་ཀྱིས་མདའ་རྩལ་སྦྱངས་ཏེ། བྱ་
རྒོད་ལ་མདའ་འཕངས་པས་ས་དེའི་མིང་ལ་དེ་ལྟར་གྲགས་
དམུ་དགེ་དགོན་པའི་རྒྱབ་རིའི་ཁ་ན་འོབས་ཆེན་པོ་ཞིག་ཡོད་
པའི་མིང་ལ་ཧོར་སྐུང་ས་ཟེར། སྔར་ཧོར་གླིང་འཁྲུགས་སྐབས་
ཧོར་དམག་སྐུང་ས་རེད། དམུ་དགེ་དགོན་པའི་དཀྱིལ་དུ་འོབས་
ཆེན་པོ་མི་རྟ་བརྒྱ་ཕྲག་ཆུད་ས་ཞིག་བརྐོས་པ། ཧོར་གྱིས་ས་སྲོག་
བཅད་པ་རེད་ཟེར་ཡང། འཐབ་རའམ་མི་རྟ་བརྒྱ་ཕྲག་དུ་མ་སྐུང་
ས་བཟོས་པ་རེད། དེང་སང་དེའི་དཀྱིལ་དུ་ས་རྡུལ་གྱིས་བསུབས་
ཡོད་ཀྱང། སྣེ་གཡས་གཡོན་གཉིས་ད་རུང་ཁ་མ་གང་བར་ལུས་
ཡོད། དམུ་དགེའི་མཆོད་རྟེན་སྣར་འབྲུག་མོའི་སྦྲ་ཤུལ་ཡོད། དེ་
དང་མི་རིང་བ་ན་ར་ཕུག་ཟེར་བའི་ས་ཆར་མོ་དེའུ་ཟེར་བའི་དེའུ་
ཆུང་ཞིག་ཡོད་པ་དེ་གླིང་སེང་ཆེན་གྱིས་མོ་འདེབས་ས་ཡིན་ཟེར་
དམུ་དགེ་དང་མཁར་ལུང་གི་བར་དུ་ས་རྡོ་གྲུ་བཞི་མ་ལེབ་མོ་མཐར་

[706] གླིང་དཔོན་
རྣམས་ཀྱིས་ཤོ་རྩེད་བྱེད་ས་ཡིན་ཟེར། དེ་ནས་ཤར་ཕྱོགས་སུ་སོང་
མཚམས་གཉང་རྐྱལ་ཁ་ཟེར་བའི་ལ་ཁ་དེར། གླིང་དམག་འགྲོ་
སྐབས་ཨ་མྱེ་ཁྲོ་ཐུང་གི་ཁོག་པ་མ་བདེ་ནས། ཁྲོ་ཐུང་བཤལ་གཉང་
བྱས་སྟབས། གཉང་རྐྱལ་ཁ་ཞེས་མིང་ཐོགས་པ་རེད་ཟེར། དེ་
ནས་ཕར་སོང་ན་ཟུང་ཆུ་ཟེར་བའི་ཆུའི་ཕར་ཁ་དང། ཚུར་ཁར་
གླིང་གིས་དམག་སྒར་བརྒྱབ་པའི་ཤུལ་དང། ཟུང་ཆུའི་ཀྲེན་ཅང་
ཀོན་མན་ཆད་དུ་དཔའ་ཆེས་གདོང་ཟེར་ས་དེ་གླིང་གིས་དམག་
རྩེད་བྱེད་ས་ཡིན་ལ། སེང་ཆེན་གྱི་མདའ་ཟུག་ཤུལ་ཡིན་ཟེར་བའི་
བྲག་ངོ་ཞིག་ཏུ་མདའ་ཤུལ་ཡོད། ཟུང་ཆུའི་སྟོད་ཨ་གླིང་ཟེར་བའི་
སྡེ་བ་དེ་གླིང་དམག་བསྡད་པའི་སྡེ་ཤུལ་ཡིན་ཟེར་བ་དང། རྒྱ་རྩེ་
ཟེར་བའི་སྡེ་བ་དེ་རྒྱ་ཚ་ཞལ་དཀར་གྱི་སྡེ་འཐོར་ཞིག་ཡིན་ཟེར་བ་
དང། དེའི་བར་དུ་གླིང་གི་དམག་རུ་བར་མ་བསྡད་པའི་ས་དེར་
བར་རུ་ཟེར་མོད། དེང་སང་བརྡ་ཅུང་ཟད་འགྱུར་ནས་བར་རུང་
ཟེར། དེ་ཡན་ཆད་ཅིག་ན། རྟ་ར་རྟེའུ་ར་ཟེར་བའི་བྲག་ར་
ཞིག་ཡོད་པ་དེ། གླིང་དམག་དེར་བསྡད་དུས་འབྲུག་མོའི་རྟ་ར་
བྱས་པ་རེད་ཟེར། ས་དེ་ནས་བྱང་ཕྱོགས་སུ་བརྒལ་བ་མཛོད་དགེ་
ཟེར་བའི་ས། སྐ་ཆུ་རྨ་ཆུ་རྨེ་ཆུ་འདྲེས་པའི་ཆུ་རྒྱུད་དུ། ཧོར་
གླིང་གཡུལ་འགྱེད་ཆེན་པོ་ཞིག་བྱས་ནས། ཧོར་དམག་ཁྲི་ཕྲག་

[707] གླིང་གིས་རྒྱལ་ཁ་ཆེན་པོ་ཐོབ་པའི་ལོ་རྒྱུས་
ཡོད་ལ། སྒྲུང་ཡིག་ཏུའང་ཡོད། མཛོད་དགེའི་ས་དེར། སྔོན་
མངའ་བདག་ཁྲི་རལ་བ་ཅན་གྱི་དུས་སུ། བློན་པོ་དགའ་ཡེ་ཤེས་
དར་རྒྱས་ཟེར་བས་གཞི་བཟུང་ནས། འབྲོག་སྡེ་ཆགས་པ་ཡིན་
མོད། ཧོར་གླིང་འཁྲུགས་ནས་གླིང་གིས་དབང་བསྒྱུར་པས་
མཛོད་དགེ་གླིང་དཀར་སྟོད་ཀྱི་ས་ཆ། ཞེས་པའི་མིང་དེ་ཆགས་
གླིང་གི་སྡེ་ལྷག་ཅིག་ཡོད་པའི་སྡེ་བ་དེ་ལ་གླིང་བ་ཞེས་མིང་མ་
འགྱུར་བར་ཡོད། མཛོད་དགེ་བཞག་ལྡོམ་ཞེས་པའི་སར་གླིང་
གི་དཔོན་འདུག་སའི་ས་སྟོན་རྒྱུ་ཡོད། མཛོད་དགེ་སྡེ་གི་ཆོས་རྗེ་
ན་གླིང་གི་འབྲུག་དགའ་བདེ་ཟེར་བའི་སྡེ་སྐོར་འབྲུག་སྡེ་ཟེར་བ་
ཡོད། ཁོ་ཚོ་ལ་མ་བགོས་སྤྱི་ནོར་དུ་ཁྲོ་ཆུའི་གསེར་རྡོ། འབྲུག་
མོའི་རྔ་སོགས་ཡོད་ཟེར། དེ་ནས་བྱང་ཕྱོགས་སུ་སོང་བའི་བླ་
བྲང་དགོན་པའི་གཡས་ཕྱོགས་ཀྱི་སྤང་གཞུང་ཆེན་པོ་དེར་གླིང་གི་
དཔའ་ཐུལ་དམག་དཔུང་དང་བཅས་པས་ལྷ་བསང་ཆེན་པོ་ཞིག་
བཏང་བའི་སྟབས་ཀྱིས། སྤང་གཞུང་དེ་ལ་བསང་གཞུང་ཟེར་
ཞེས་བླ་བྲང་གདན་རབས་སོགས་ལོ་རྒྱུས་འགའ་ན་ཡོད། དེ་ནས་
འབབ་པའི་ཆུ་བླ་བྲང་བཀྲ་ཤིས་འཁྱིལ་གྱི་མདུན་བརྒྱུད་དེ། ཧོར་
ཚང་ཁོག་ཏུ་འབབ་པ་དེ་ལ་བསང་ཆུ་ཟེར། འོན་ཀྱང། གོ་མིན་
ཏང་གི་རྒྱ་མི་ཁ་ཤས་ཀྱིས་ཆུ་བོ་དེའི་མིང་ལ་ཞ་ཞུ་ཞེས་བཏགས་

[708]
དགོས་བྱུང། དེང་སང་དེར་མཐུད་དེ་ས་ཁྲ་དང། བོད་ཡིག་
ཚགས་པར་ཐོག་ལ་དེ་བཞིན་དགོས་པའི་བཀའ་ཤེད་བཞིན་བྱེད་
ཀྱིན་འདུག་
བླ་བྲང་བཀྲ་ཤིས་འཁྱིལ་གྱི་གདན་རབས་བཅུ་བ། དགེ་
བའི་བཤེས་གཉེན་ཆེན་པོ་གླིང་དཔོན་སློབ་དཔོན་དོན་འགྲུབ་རྒྱ་མཚོ་ནི་
གླིང་གི་དཔོན་རྒྱུད་ཡིན་གཤིས། གླིང་གེ་སར་གྱི་གྲི་རིང་སོགས་
ཡོ་བྱད་འགའ་ཡོད་པ། སྔར་ཨ་ལགས་གླིང་ཚང་གི་ནང་ཆེན་གྱི་
ཚོམས་ཆེན་ལྷ་ཁང་དུ་བཞུགས་ཡོད། དམངས་གཙོའི་བཅོས་བསྒྱུར་
དང། རིག་གནས་གསར་བརྗེ་ཟེར་བའི་གོད་ཆགས་སྐབས། ནང་
ཆེན་གྱི་གནའ་རྫས་ལ་གཏོར་བཤིག་ཆེན་པོ་བྱུང་ཡང། གླིང་སེང་
ཆེན་གྱི་གྲི་རིང་དེ་ནི་བླ་བྲང་བཀྲ་ཤིས་འཁྱིལ་གྱི་ཚོགས་ཆེན་འདུ་
ཁང་ཐོག་གི་འགྲེམ་སྟོན་ཁང་གི་ནང་དུ་བཞག་འདུག་ང་རང་
གིས་ལག་ཏུ་བླངས་ནས་ཞིབ་ལྟ་བྱས། དུས་དེ་སྐབས་ཀྱི་དམག་
ཆས་ངོ་མ་རེད་སྙམ་
དེ་ནས་བྱང་ཕྱོགས་སུ་སོང་བ་ན། ཨ་རིག་ཆུ་ཚན་དང་
ཕྱོགས་མཚུངས་འདབས་ཆགས་པའི་སར། སྔོན་ཧོར་དམག་གིས་
བཟུང་བའི་ཨབ་ཆུ་དུག་ཐང་དེར་ཧོར་དམག་ཕམ་ནས་གླིང་གིས་
བཟུང། གེ་སར་གྱི་བཞུགས་ཡུལ་ལྷ་ལུང་གཡུ་མདོ། མཛོ་

[709]
ལ་བྲག་དཀར་བོ་སྲོག་ཆགས་ཀྱི་རྣམ་པ་འབུར་དུ་དོད་པའི་ས་
འཛིན་ཡོད་ཅེས་པ་སོགས། འདི་དག་མདོ་སྨད་ཆོས་འབྱུང་དུ་
གསལ་བོར་ཡོད། དེ་ཕྱོགས་ཀྱི་རྭ་རྒྱ་དགོན་གྱི་ས་ཆ་ནི། ཁ་
རྒྱུན་ལ། རྨ་ཕ་རི་དྲོ་ལ་ཚུ་རི་དྲོ། །རྨ་དྲོ་དྲོ་ལུ་གུའི་མཁལ་
ཁུག་ན། །རླུང་བསིལ་མས་རྩྭ་ཁྲལ་འཇལ་ས། །ཆབ་ཆུ་བོས་
ཤིང་ཁྲལ་འཇལ་ས། །གླག་རོག་མོས་ཤ་ཁྲལ་འཇལ་ས། །ཞེས་པ་
གླིང་སྒྲུང་དུ་ཡོད་པའི་གླིང་གིས་སྔོན་བཟུང་བའི་ས་ཡིན་ཟེར་
རྨ་སྨད་དན་ཏིག་མན་ཆོད་ཀྱི་ཟ་ལར་ཁོག་གི་རྨ་ཆུའི་ཉིན་གྱི་
ལམ་ཁར་གླིང་གེ་སར་གྱི་མདའ་གཞུ་འཇོག་ས་རེད་ཟེར་བའི་རྡོ་གྲུ་
བཞི་མ་ཞིག་དང། ཆིབས་རྟ་བཞོན་དུས་ཀྱི་ཞབས་སྟེགས་རེད་
ཟེར་བའི་རྡོ་གྲུ་བཞི་མ་ཞིག་ཀྱང་འདུག་གླིང་གི་རྗེས་ཤུལ་འདི་
དག་ཕལ་ཆེར་རང་གིས་དངོས་སུ་མཐོང་བ་དང། འགའ་ཞིག་
ནི་ཡིད་རྟོན་རུང་བའི་མིའི་ངག་ལས་ཐོས་པ་ཡིན། དེས་མི་ཚད་
མདོ་ཁམས་ཀྱི་ས་ཆ་གཞན་དང། རྨ་སྟོད་སྨད་བར་གསུམ་དུ་
གླིང་གེ་སར་གྱི་དངོས་རྫས་དང། རྗེས་ཤུལ་མང་བོ་ཡོད་ཟེར་བ་
བདེན་མོད། བདག་གིས་ས་ཆ་འགའ་ཞིག་ལ་གོམ་པ་མ་བོར་
ཞིང། ངག་རྒྱུན་འགའ་ཐོས་ན་ཡང་ཁུངས་ལྡན་ཡིན་མིན་ཐེ་ཚོམ་
ཅན་རྣམས་ནི་མ་བྲིས། རྨ་སྟོད་སྨད་བར་གསུམ་དབང་དུ་བསྡུས་

[710] རྨ་ཆུའི་ཆུ་མགོ་ནས་བཟུང་སྟེ། ཟ་ལར་ཁོག་ཡར་
མར་ནི་དབང་བསྒྱུར་ཡུལ་རྨ་ཆུའི་རྒྱུད་ཡིན་འདུག་དེ་ལ་ཕྱིས་སུ་
གླིང་གིས་ས་ཆར་ཆ་བགོས་ནས་སྲུང་དམག་འཇོག་ཡུལ་ནི། མཛོད་
དགེ་སྟོད་ཡན་ཆད་རྨ་སྟོད་དུ་བརྩི་བ་ཡིན་ཏེ། གླིང་དཀར་སྟོད་
ཟེར་བ་ནི་གླིང་གིས་བཟུང་བའི་ས་ཡིན་པས། གླིང་དཀར་དང་
རྨ་སྟོད་དུ་བརྩིས་པས། སྟོད་ཟེར་བ་ཡིན་འདུག་རྭ་རྒྱ་དགོན་
ཡར་མར་ལ་རྨ་སྐེད་དུ་བརྩི། ཟ་ལར་ཡར་མར་ལ་རྨ་སྨད་དུ་བརྩི་
སྤྱིར་རྨ་ཆུ་ནི་ཤར་ཕྱོགས་སུ་བཞུར་ཏེ་རྒྱ་མཚོར་འདྲེས་པས། རྒྱ་
ཡུལ་དུ་བཞུར་བའི་རྨ་ཆུ། བོད་རང་གི་སྐད་དུ་རྨ་ཆུའི་མཇུག་
ཟེར་ཡང་འདིར་བཤད་པ་ནི་གླིང་གིས་དབང་བསྒྱུར་བའི་སའི་ཆ་
བགོས་པ་རེད། འགའ་ཞིག་གིས་རྒྱ་ཡུལ་དུ་བཞུར་བའི་རྨ་ཆུ་ལ་
བོད་ཀྱིས་ཀྱང་ཧྭང་ཧུ་ཟེར། ཞེས་བཤད་པ་ནི་ལོ་རྒྱུས་ཡིག་ཆ་
གང་གི་ཐོག་ཏུ་མེད་ལ། བོད་མི་སུའི་ཁ་སྐད་ལའང་མེད་དོ། །
རྒྱལ་རོང་ཁོག་གམ་རྒྱལ་མོ་ཚ་བ་རོང་དུ། ཨ་མྱེ་ཁུར་ཏུང་
 འདི་ནི་སྒྲ་ཙམ་བྲིས་པ་ཡིན། ཡིག་ཐོབ་ལ་ངེས་པ་མི་འདུག་
ཟེར་བ་དེའི་ལོ་རྒྱུས་ཡོད་ཀྱང། ས་ཆ་སོ་སོར་བཤད་ཚུལ་མི་འདྲ་
བ་འདུག་ལ་ལས་གླིང་གི་སྤྲུལ་བ་ཡིན་ཟེར། ལ་ལས་ཐབ་ལྷ་
ཡིན་ཟེར་ནས་ལྷ་སྒྲུང་རིང་བོ་རེ་བཤད་ཀྱིན་འདུག་དེང་སང་
ལིས་ཤན་ཟེར་བའི་ས་ཆའི་རྒྱལ་རོང་གི་མིའི་གཏམ་རྒྱུད་ཅིག་ལ་

[711] སྔར་ཁོས་ཧོར་དང་གཡུལ་བཀྱེས་
པས། ཁོ་ཕམ་སྟེ་ཧོར་དམག་རྒྱལ་རོང་ཁོག་ཏུ་ཁྱབ། ཕྱིས་སུ་
གླིང་དམག་གིས་ཧོར་རྒྱལ་རོང་ཡུལ་ནས་ཕུད་པའི་གཡུལ་ལས་ཀྱི་
རྒྱལ་ཁ་ཐོབ་པའི་དུས་ཚིགས་དགའ་སྟོན་ནི། ཧོར་ཟླ་བཅུ་གཅིག་
པའི་ཚེས་བཅུ་གསུམ་ཉིན་རྒྱལ་རོང་ཡོངས་ལ་བྱེད་ཀྱིན་ཡོད། དེ་
དུས་སྟོན་རྩ་ཆེན་ཞིག་ཏུ་བརྩི་ལ། རྒྱལ་རོང་གི་ས་ཆའི་མི་སེར་ལ་
ལས་དེ་ཅིའི་དུས་སྟོན་ཡིན་མི་ཤེས་ཟེར། ལ་ལས་ཨ་མྱེ་ཁུར་ཏུང་
གི་རྗེས་དྲན་ཡིན་ཟེར། ལིས་ཤན་བཀྲ་ཤིས་གླིང་གི་དཔོན་རྒྱུད་
དེང་སང་རྔ་བ་ཁུལ་སྲིད་གྲོས་ཀྲུའུ་ཞི་གཞོན་པ། ལོ་དོན་བཞི་
ལོན་པའི་ཤེས་ཡོན་ཅན་མིང་ལ་བཀྲ་ཤིས་རྣམ་རྒྱལ་ཟེར་བ་དེས་
བཤད་དོན། དེ་ནི་ཧོར་གླིང་འཁྲུགས་སྐབས་རྒྱལ་རོང་ནས་ཧོར་
ཕམ། བོད་རྒྱལ་བའི་དགའ་སྟོན་རེད་ཟེར། ཡང་ཁོས་ཟེར་
བ། ཁོའི་སྐྱེ་ཡུལ་ཀན་ཕོ་སྡེ་ཤོག་གི་གོམས་སྲོལ་ལ། དུས་སྟོན་
དེའི་ཉིན་ ཧོར་ཟླ་་པའི་ཚེས་་ཉིན་  དཔོན་འབངས་མཉམ་
དུ་འཚོགས་ནས། དགའ་སྟོན་གཟབ་རྒྱས་བྱེད། གླུ་ལེན་
བྲོ་རྡུང། ཕྱེ་རིལ་སྣུམ་དུ་བཙོས་ནས་དགྲ་བོ་ཧོར་གྱི་མིག་ཡིན་ཟེར་
ནས་ཟ། བདལ་ཐུག་རིང་བོ་བཙོས་ནས་དགྲ་ཧོར་གྱི་རྒྱུ་མ་ཡིན་
ཟེར་ནས་ཟ། ནང་རྩམ་པ་དང་སྣུམ་བསྲེས་ནས་ཕྱི་གྲོ་ཕྱེས་
བཏུམས་ཏེ་འཁུར་བ་སྙིང་དང་འདྲ་བ་བཟོས་ནས་ཧོར་གྱི་སྙིང་

[712]
དེ་གའི་མི་རྒན་ཚོའི་གཏམ་རྒྱུད་ལ། ཧོར་དམག་རྒྱལ་རོང་ཡུལ་
ནས་ཕམ་སྟེ། ཟུང་ཆུ་ཕྱོགས་སུ་བྲོས། དེ་ནས་མཛོད་དགེ་
ཕྱོགས་སུ་བྲོས་པ་བཤད་རྒྱུ་ཡོད་ཟེར་བའང། ཧོར་གླིང་འཁྲུགས་
ཕྱོགས་ཀྱི་སྤྱི་བབ་ལ་བལྟས་ན་བདེན་ཤས་ཆེ་སྙམ་
མདོར་ན། གླིང་སེང་ཆེན་གེ་སར་ནོར་བུ་དགྲ་འདུལ་ནི་
མི་དངོས་ཡིན་པ། འཁྲུངས་ཡུལ་མདོ་ཁམས་ཡིན་པ་སོགས་ལ་
སྔོན་གྱི་མཁས་མཆོག་རྣམས་ལ་འདོད་པ་མི་མཐུན་པ་བྱུང་མ་མྱོང་
ད་ལྟ་མི་རེ་རེས་རང་སྣང་གང་ཤར་རེ་བཤད་ཀྱིན་འདུག་སྙམ་ནས་
རང་གི་མཐོང་ཚུལ་ཐོས་ཚུལ། བསམ་ཚུལ་ཅུང་ཟད་རེ་རྣམ་གཡེང་
གི་ཁ་སྣོན་དུ་མཁོ་མེད་བན་རྒན་མགོ་སེ་དེས་བྲིས་པ་ལགས་སོ། །



