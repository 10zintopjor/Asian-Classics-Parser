དཔར་བྱང་སྨོན་ཚིག་
༄༅། །རྒྱུད་ཀྱི་རྒྱལ་པོ་དཔལ་ལྡན་འདུས་པ་མཆོག་གསང་མཐིའི་ཡང་སྙིང་བཅོམ་ལྡན་འཁོར་ལོ་སྡོམས།། ཁྱད་ཆོས་ལྔས་པ་འཕགས་རྡོ་རྗེ་འཇིགས་བྱེད་སྡེ། །རིན་ཆེན་གསུམ་བཞིན་འདི་ན་ཟླ་ཡིས་དབེན།། བསྐལ་ཆེན་གྲངས་མེད་གསུམ་གྱི་བསྒྲུབ་ཀྱི་ནོར། །སྙིགས་དུས་ཚེ་འདིར་ལག་རྩེར་རྩོལ་མཛད་པས།། ཆོས་ཟབ་སངས་རྒྱས་ལས་ཀྱང་དཀོན་ནོ་ཞེས། །སྙན་པ་གྲགས་པ་ལྷ་ཡི་རྔ་བཞིན་སྡེར།། དེ་ཉིད་བཤད་དང་བསྒྲུབས་པའི་ལག་རྗེས་ཏེ། །དེ་ཡང་གླེགས་བམ་དག་ལ་རག་ལས་ཕྱིར།། གསང་བདེ་འཇིག་གསུམ་རིམ་གཉིས་ཟབ་མོའི་ཁྲིད། །པར་དུ་བསྐྲུན་པའི་རྒྱུ་སྦྱོར་འདུ་བྱེད་པོ།། དགེ་སློང་བློ་བཟང་བཀྲ་ཤིས་གང་ཉིད་དེ། །དེ་ཡི་དགེ་ཚོགས་སྟོན་ཀའི་ཟླ་ཟེར་ཆེ།། ཆོས་ཟབ་ཐུན་བསྟན་རྒྱ་མཚོ་ཆོས་དར་ཞིང། །ཞིང་མཆོག་བསྟན་འཛིན་གངས་རི་རྟག་བསྟན་ཤོག་དགེ་འདུན་སྡེ་རྣམས་ཆོས་སྤྱོད་བྱ་བས་འདའ། །དགེ་བཅུ་རྫོགས་ལྡན་སྐྱེ་དགུའི་དཔལ་དུ་སྤྱོད།། དགེ་བཅུའི་ཡུལ་ལྗོངས་གངས་ཅན་འདོད་པའི་ལོན། །དགེ་མཚན་དང་བཅས་བདེ་བླག་འགྲུབ་གྱུར་ཅིག་གཞུང་ཆེན་དག་ལ་སྦྱངས་པའི་དགེ་བའི་བཤེས། །རྙོགས་བྲལ་བློ་ཡི་མེ་ལོང་གཙང་མའི་ངོས།། བཟང་པོའི་ཡོན་ཏན་གཟུགས་བརྙན་རྣམ་གསལ་བཀྲ། །ཤིས་པའི་དགའ་སྟོན་ཡུན་དུ་སྤྱོད་གྱུར་ཅིག་ཚེ་ལྡན་དགེ་སློང་ཐུན་བསྟན་ཚུལ་ཁྲིམས་དང། །སྐྱེད་མ་བསྟན་འཛིན་ཆོས་སྐྱེད་གཅེན་པོ་ནི། །ཚེ་རིང་བཀྲ་ཤིས་བློ་བཟང་ཚེ་རིང་སོགས། །བདེ་ལྡན་རིང་འཚོ་དོན་གཉིས་ལྷུན་འགྲུབ་ཤོག་ཚེ་འདས་སྐྱེད་བྱེད་པདྨ་རྡོ་རྗེ་དང། །གཅེན་པོ་ངག་དབང་ཆོས་འཕེལ་ཆོས་གྲགས་སོགས། །སྲིད་པ་སྡུག་ཀུན་སྐྱོན་ལས་རབ་བརྒལ་ཏེ། །ངེས་ལེགས་བྱང་ཆེན་རྒྱལ་སར་མྱུར་རིག་ཤོག་མདོར་ན་ཕན་བདེ་མ་ལུས་འབྱུང་བའི་སྒོ། །དྲི་བྲལ་གསེར་ཞུན་ཅོད་པཎ་འཆང་བའི་སྲོལ། །ཇི་སྲིད་ནམ་མཁའ་གནས་པར་མི་ཉམས་ཞིང། །ནམ་མཁའ་ཁྱབ་པར་འཕེལ་ཞིང་རྒྱལ་གྱུར་ཅིག་
ཅེས་པ་འདི་ཡང་རྒྱུ་སྦྱོར་གོང་གསལ་ནས་བསྐྲུལ་ངོར་སེར་ལྷོ་ཆོས་ལྡན་སྤྲུལ་མིང་པས་བྲིས་པ་དགེ་ལེགས་འཕེལ།། །།



