   ༈    ཕུལ་དོན། དེ་ནས་དྲི་འཕྲིན་རྟེན་ལྡན་གནང་འབྱོར་ཇི་བཞིན། དཔའ་བོའི་བརྡ་ཚིག་གི་
འགྲེལ་པ་འགོ་བརྩམས་པ་ཞིག་བྱས་ཀྱང་ཚིག་རེ་ཟུང་ལ་དོགས་གནས་ཆེ་ཙམ་འདུག་པ་དཔྱད་མི་ཁོམ་པའི་ངང་དུ་ཡུན་རིང་ལུས་པ་བློའི་བཙོན་དུ་མཆིས་ཀྱང་ལེགས་པར་གོ་ཐུབ་པ་ཞིག་བྱུང་བསྟུན་ཅིས་ཀྱང་བརྩམས་ཐུབ་
པ་བགྱིད། འཇམ་དབྱངས་ཨ་ར་པ་ཙ་ནའི་སྒྲུབ་ཐབས་ཀྱི། བཾ་སོགས་སྙིང་སྒོ་ང་སྟོང་པའི་དབུས་ཀྱི་བར་སྣང་དུ་བསྒོམ་པ་ཡིན་



﻿   ༈    སངས་རྒྱས་བྱང་
སེམས་ཀྱི་གསུང་གི་ཡོན་ཏན་ཐམས་ཅད་འོད་དམར་སེར་གྱི་རྣམ་པར་བསྡུས་ནས་དྷཱི་ལ་ཐིམ། དྷཱི་འོད་དུ་ཞུ་ནས་རང་ལ་ཐིམས་པས་རང་གི་ལུས་དྷཱི་དམར་སེར་འོད་ཟེར་འཕྲོ་བ་ཆེན་པོ་གཅིག་ཏུ་གྱུར་པར་བསམ་པའོ།།



﻿
[001A]༄༅། །རྗེ་བཙུན་འཇམ་དབྱངས་དཀར་པོ་ལ་བརྟེན་ནས་རིག་འཛིན་གྱི་ཞིང་མཆོག་ཤམྦྷ་ལར་བགྲོད་བའི་གདམས་བཟབ་མོ་ཞིང་མཆོག་བགྲོད་པའི་ས་མཁན་ཞེས་བྱ་བ་བཞུགས་སོ། །

[001B] །ཡབ་གཅིག་རྒྱལ་ཀུན་ཡེ་ཤེས་གར། །འགྲོ་ཀུན་སྒྲོལ་བའི་མགོན་པོ་མཆོག་ཁྱོད་ཀྱིས་བདག་དང་ལུས་ཅན་ཀུན། །མཆོག་གི་རྒྱལ་སར་དབུགས་འབྱིན་མཛེད། །གང་གི་
ཐུགས་རྗེའི་དཔྱང་ཐག་ལ། །འཁྱུད་དེ་ཉམ་ཐག་ངལ་གསོའི་གནས། །ས་ཡི་རིག་འཛིན་མཆོག་གི་སར། །བགྲོད་པའི་གདམས་པ་འབད་པས་འབྲི།  །འདིར་བླ་མ་དང་འཇམ་དཔལ་དབྱངས་ངོ་བོ་
དབྱེར་མེད་པའི་རྣལ་འབྱོར་ལ་བརྟེན་ནས་རིག་འཛིན་གྱི་གནས་ཤམྦྷ་ལར་སྐྱེ་བ་འཛིན་པའི་མན་ངག་ཉམས་སུ་ལེན་པའི་ཚུལ་ལ་བཞི་གྲུབ་པ་མཆོག་གི་གནས་ཤམྦྷ་ལ་ཞེས་པའི་ཡུལ་གྱི་ངོས་འཛིན། གནས་དེ་གཞན་ལས་ཆེས་ཁྱད་པར་དུ་
འཕགས་པའི་ངོ་མཚར་བའི་ཁྱད་ཆོས། དེར་སྐྱེ་བ་འཛིན་པ་གལ་ཆེ་བའི་རྒྱུ་མཚན། དེར་སྐྱེ་བའི་རྒྱུ་ཚོགས་ལ་བསླབ་པ་དང་བཞི་ལས། དང་པོ་གསུམ་ནི་དུས་འཁོར་ཊཱིཀ་ཆེན་དང། འཕགས་པ་དོན་ཡོད་ལྕགས་ཀྱུའི་ཤམྦྷ་ལའི་

[002A] །ལམ་ཡག་པཎ་ཆེན་ཐམས་ཅད་མཁྱེན་པ་དཔལ་ལྡན་ཡེ་ཤེས་ཀྱི་གསུང་ཤམྦྷ་ལའི་ལམ་ཡིག་གྲུབ་དབང་ཀློང་རྡོལ་རིན་པོ་ཆེའི་གསུང་དུས་ཀྱི་འཁོར་ལོའི་ལོ་རྒྱུས་སོགས་ལས་ཞིབ་ཏུ་བཙལ་
ནས་གནས་དེའི་ཡོན་ཏན་ཁྱད་པར་ཅན་མཐོང་པའི་དད་པ་དང། དེར་བགྲོད་འདོད་གྱི་འདུན་པ་ཤུགས་དྲག་སྐྱེའ་ལ་འབད་པར་བྱའོ། །བཞི་པ་དེར་སྐྱེ་པའི་རྒྱུ་ཚོགས་ལ་བསླབ་པ་ནི། སྤྱིར་ངག་གའི་ཞིང་དང་རིག་འཛིན་གྱི་གནས་གང་
དུ་སྐྱེ་བ་འཛིན་པར་འདོད་ཀྱང། དགེ་ཚོགས་རླབས་པོ་ཆེ་དུ་མ་བསྐྲུན་ནས་ཁོང་ཁྲོ་སོགས་ཀྱིས་མ་བཅོམ་བར་ཞིང་དེར་སྐྱེ་བའི་རྒྱུར་འདུན་པ་དྲག་པོས་བསྔོ་བ་དཀར་པོ་ས་བོན་གྱི་སྟེབས་དང། འགལ་རྐྱེན་སྡིག་སྒྲིབ་རྣམས་སྙིང་ཁོང་
ནས་བཤགས་བསྡོམ་ལ་འབད་ཅིག་ལྷག་པར་སྡོམ་པ་གསུམ་སོ་སོའི་བཅས་མཚམས་ལས་འདས་པའི་ཉེས་ལྟུང་རྣམས་ཕྱིར་བཅོས་པ་དང། བདག་འཇུག་དང་དབང་ལེན་པ་སོགས་རྒྱུད་དག་པའི་ཐབས་ལ་འབད་པ་རྣམ་པར་སུན་

[002B] ཞིང་དེའི་བཀོད་པ་ཡང་ཡང་ཡིད་ལ་བྱས་ནས་དེར་འཕོ་འདོད་ཤུགས་དྲག་པོ་བྱ་བ་འཕེན་པའི་སྟོབས། དེར་སྐྱེ་བའི་སྨོན་ལམ་ཤུགས་དྲག་ཡང་ནས་ཡང་དུ་འདེབས་པ་སྨོན་ལམ་གྱི་སྟོབས། བྱང་ཆུབ་སེམས་གཉིས་དང། རླུང་སྟོབས་
འདུན་སྟོབས་ཀྱི་འཕོ་བའི་རྣལ་འབྱོར་ཟབ་མོ་ལ་གོམས་པར་བྱ་བ་གོམས་པའི་སྟོབས་ཏེ་སྟོབས་ལྔའི་ཉམས་ལེན་ལ་བརྟེན་ན་ནི་སྡིག་པོ་ཆེ་ཇི་འདྲ་ཡང་ཞིང་དེ་དང་དེར་ངེས་པར་སྐྱེ་བར་ཐེ་ཚོམ་མེད་པར་མཁས་གྲུབ་དུ་མས་མགྲིན་གཅིག་ཏུ་གསུངས་ཤིང། གསུངས་
བ་ལྟར་ངེས་པར་བདེན་པས་ན་སྙིགས་མ་ལྔ་བདོའི་དུས་འདི་ལྟ་བུར་རང་རེས་ལམ་མཐོན་པོར་བགྲོད་པ་ལྟ་ཅི། ལམ་སྣ་ཟིན་པ་ཙམ་ཡང་དཀའ་བ་རང་གིས་རང་ལ་བལྟས་པས་ཤེས་ལ། ད་རེས་མི་ཁོམ་པ་བརྒྱད་དང་ནི་བྲལ། འབྱོར་པ་བཅུས་བརྒྱན་པའི་
རྟེན་བཟང་འདི་ལྟ་བུ་ཐོབ། ཚེ་གཅིག་ལ་ཟུང་འཇུག་གི་གོ་འཕང་མངོན་དུ་བྱེད་ནུས་པའི་གདམས་ངག་ཟབ་མོ་འདི་ཙམ་ཞིག་ཐོབ། སངས་རྒྱས་ལག་རྩེར་སོན་པའི་སྐབས་འདིར་ཡང་དེ་ལས་མ་ནུས་ན་ཕྱིན་ཆད་དྲག་ཤོས་མིར་སྐྱེས་ཀྱང་ཁ་སྟབས་འདི་ལས་མ་
འདས་པས། དེས་ན་ད་རེས་ཐབས་མཁས་ཀྱི་མན་ངག་འདི་ལྟ་བུ་ལ་བརྟེན་ནས་ཞིང་ཁྱད་པར་ཅན་དག་ཏུ་བགྲོད་དུ་ཡོད་པ་ནི་སྡིག་ཅན་བཙན་ཐབས་སུ་འཚང་རྒྱ་བའི་གསང་ལམ། མྱུར་ལམ་བླ་ན་མེད་པའི་ཟབ་གནད་ཐོབ་པས། དེས་ན་བདག་ལེགས་སུ་
འདོད་པ་དག་གིས་གྲུབ་པའི་གནས་མཆོག་ཤམྦྷ་ལར་སྐྱེ་བའི་སླད་དུ་རྒྱུ་ཚོགས་དེ་དག་ལ་རྒྱུན་བསྲིང་སྟེ་བསླབ་པར་བྱ་ཞིང། ལྷག་པར་འཕོ་བའི་རྣལ་འབྱོར་ཟབ་མོ་འདི་ལྟར་ཉམས་སུ་བླང་བར་བྱའོ། །འདི་ལ་གཉིས། སྦྱང་བ་དང་ལས་ལ་སྦྱར་བའོ། །

[003A]༄༅། །དང་པོ་ནི། བདེ་པའི་སྟན་ལ་ཁ་བྱང་དུ་ཕྱོགས་པར་ལུས་རྣམ་སྣང་གི་ཆོས་བདུན་ལྡན་དུ་འཁོད། ཀུན་སློང་ཁྱད་པར་ཅན་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་ཕྱིར་གྲུབ་པའི་གནས་ཤམྦྷ་ལར་རིགས་ལྡན་སྲས་ཀྱི་
ཐུ་བོར་སྐྱེས་ནས་ཚེ་དེ་ཉིད་ལ་ཟུང་འཇུག་རྡོ་རྗེ་འཆང་གི་གོ་འཕང་མངོན་དུ་བྱའོ། །དེའི་ཆེད་དུ་ལམ་ཟབ་མོ་འདི་ཉིད་ཉམས་སུ་བླང་བར་བྱའོ་སྙམ་པའི་རང་ནས་སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་རྣམས་སྤྱི་ལྟར་དང། ཁྱད་པར་གྱི་སེམས་བསྐྱེའ་ནི་
ཁྱད་པར་མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་པར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་ཟབ་ལམ་འཕོ་བའི་གདམས་བ་ཉམས་སུ་བླང་བར་བྱའོ།  །ཞེས་ཁྱད་
པར་གྱི་སེམས་བསྐྱེད་རྣམས་རྒྱུད་ཐོག་ཏུ་འཁེལ་བར་ཉམས་སུ་བླང། དེ་ནས་ཞིང་གསལ་གདབ་ཅིང་བསགས་སྦྱང་གསོལ་འདེབས་བྱ་བ་ནི། བྱང་གི་ཕྱོགས་སུ་ཤམྦྷ་ལའི་ཞིང་གི་བཀོད་པ་དང། རེགས་ལྡན་ཆོས་ཀྱི་རྒྱལ་པོ་སོགས་ལམ་ཡིག་དང། གྲུབ་དབང་ཀློང་རྡོལ་གྱི་གསུང་ལྟར་
གསལ་ལེགས་པར་བཏབ་སྟེ་འདི་ལྟར་བརྗོད་པར་བྱའོ།  །འཛམ་གླིངས་ཡི་མཐར་ཐུག་བྱང་ཕྱོགས་ན། །རིག་འཛིན་གྲུབ་པའི་གནས་མཆོག་ཤམྦྷ་ལ། བྱང་སེམས་དུས་འཁོར་སོགས་ཀྱིས་རྟག་བསྟེན་ཅིང། །དམ་པའི་ཆོས་རྣམས་
མཆོག་ཏུ་རྒྱས་པའི་ས། །ངོ་མཚར་འབྱོར་པའི་ཁྱད་པར་དུ་མ་ཡིས། །སུམ་རྩེན་གྲོང་ཁྱེར་ལ་ས་ཀྱང་ཆེས་ལྷག་ཅིང། །ཚེ་གཅིག་འཚང་རྒྱ་ཟབ་མོའི་གསང་སྔགས་ཀྱིས། །བདེ་བ་ཅན་གྱི་ཞིང་ལས་མཆོག་གྱུར་པ། །གྲོང་ནི་

[003B] །ཅུང་ཟད་མཐོ་བར་མན་ཤེལ་ལྷུན་པོའི་སྟེང། །རིན་ཆེན་སྣ་ལྔ་ལས་གྲུབ་ཕོ་བྲང་ཆེ། །ཀ་ལཱ་པ་ཞེས་དཔག་ཚད་བཅུ་གཉིས་པ། །དེ་དབུས་རྒྱལ་བའི་བཞུགས་གནས་གཞལ་མེད་ཁང། །
མ་རྒད་ཟླ་བཆུ་ཤེལ་ཕ་ལམ་ལས། །གྲུབ་པའི་ཁང་བཟང་ཀུན་ལས་ཁྱད་འཕགས་པ། །ཕྱོགས་ཀུན་གཟུགས་བརྙན་རྒྱ་བའི་ལྟད་མོ་ཅན། །འོད་ཟེར་རྩེ་དགས་ཉི་ཟ་ཕམ་བྱེད་ཅིང། །བརྒྱ་བྱིན་ཁང་བཟང་མོག་པོར་བྱེད་པ་ཡི། །རྒྱབ་
ན་ངོ་མཚར་གནས་རིའི་བཀོད་པ་ན། །བགྲང་ཡས་སམས་དཔའ་མཆོག་རྣམས་རྟག་བརྟེན་ཅིང། །མདུན་ན་སྐྱེད་མོས་ཚལ་མཆོག་ཉམས་དགའ་བར། །དང་པོའི་སངས་རྒྱས་དཀྱིལ་འཁྲོ་ཆེ་ཆུང་གཉིས། །མཐོང་བའི་
མདོ་ལ་དངོས་གྲུབ་མཆོག་སྩོལ་གྱི། །རྒྱུ་ནི་རིན་ཆེན་རིན་ཐང་བྲལ་ལས་གྲུབ། །དེ་ཡི་གཡས་གཡོན་ཡིད་འོང་མཚོ་ཆེན་ནི། །ནོར་བུས་གང་ཞིང་དཔག་ཚད་བཅུ་གཉིས་པ། །དེ་ལྟར་འབྱོར་པའི་ཆག་སེར་རེང་ཡང། །འཛམ་
གླིང་ཡོད་དགུར་གཞལ་ཀྱང་དོ་མེད་པའི། །ཕོ་བྲང་མཆོག་དབུས་གཞལ་མེད་ཁང་བཟང་ན། །རིན་ཆེན་དུམ་ལས་གྲུབ་ཁྲི་རྒྱབ་ཡོལ། །ཕྲ་སྐྱོར་ས་མཆོག་དྲི་བསུང་མཆོག་བརྡལ་བར། །གོས་བཟང་རིན་ཐང་བྲལ་པའི་
སྟན་གྱི་སྟེང། །སྐྱབས་ཀུན་འདུས་སྐུ་དྲིན་ཆེན་བླ་མ་མཆོག་རིགས་ལྡན་ཆོས་ཀྱི་རྒྱལ་པོ་སྟོབས་པོ་ཆེ། །དཀར་ལ་དམར་པའི་མདངས་ཆགས་གང་གི་སྐུ། །གཟི་བྱིན་ཉི་མ་འབུམ་གྱི་ཕུང་པོ་ཅན། །སྣ་ཚོགས་

[004A]༄༅། །དར་གྱི་ན་བཟས་མཛེས་པར་ཀླུབས། །རིན་བྲལ་ནོར་བུའི་རྒྱན་གྱིས་ཀུན་ནས་སྤྲས། །སེང་གེའི་སྐྲ་ལྕོག་ཚོས་མའི་གཙུག་ཏོར་དང། །འཛམ་བུ་ནཱ་ངའི་བྲོག་ཞུ་དབུ་ལ་བརྒྱན། །ཕྱག་གཡས་
ཅང་ཏེའུ་འཁྲོལ་ཞིང་གཡོན་པ་ནི། །མཉམ་གཞག་ཕང་པར་ཡིད་བཞིན་ནོར་བུས་མཛེས།  །འདི་ནི་རིགས་ལྡན་སྟོབས་པོ་ཆེ་ཁྲི་ལ་བཞུགས་པའི་དབང་དུ་བྱས་ཏེ་སླར་རིགས་ལྡན་མ་འགགས་པ་ཁྲིལ་ཕེབས་པན་གོང་དུ།  རིགས་ལྡན་ཆོས་ཀྱི་རྒྱལ་པོ་
མ་འགགས་པ། །ཞེས་དབ་འདིག་ཕྱག་གཡས་ལྕགས་ཀྱུ་གཡོན་པ་ཞགས་པ་ཡིས། །ཁམས་གསུམ་ཆེ་དགུ་འགུག་ཅིང་འཆིང་བར་མཛད།  །ཅེས་པའི་ཁ་བསྒྱུར་སྦྱར་བར་བྱའོ།  །ཞབས་གཉིས་རྒྱལ་པོ་རོལ་པའི་སྟབས་དང་
བཅས། །འཁོར་ཚོགས་རྒྱ་མཚོས་བསྐོར་ནས་བཞུགས་པར་གྱུར།  །ཞེས་མངོན་སུམ་བཞིན་གསལ་ལེགས་པར་བཏབ་པ་ལ། ཇི་སྙེད་སུ་དག་སོགས་ཡན་ལག་བདུན་པ་མཎྚལ་དང་བཅས་པ་ཕུལ་ཏེ་གསོལ་བཤུགས་དྲག་ཏུ་འདེབས་པ་ནི།།
ཀྱེ་མ་ཧོཿ་བདག་ནི་ཐོག་མེད་དུས་ནས་ད་ལྟའི་བར། །འཇིགས་རུང་འཁོར་བར་དབང་མེད་རྟག་འཁྱམས་ནས། །གྲངས་མེད་སྐྱེ་བར་ངལ་བ་བརྒྱར་ཞུགས་ཀྱང། །རང་དོན་སྣ་གཅིག་འགྲུབ་པར་མི་གདའ་བས། །ད་ནི་སྙིང་
ནས་གདུང་བས་གསོལ་འདེབས་ན། །གྲུབ་པའི་གནས་མཆོག་བྱང་ཕྱོགས་ཤམྦྷ་ལར། །རིགས་ལྡན་སྲས་ཀྱི་ཐུ་བོར་མྱུར་སྐྱེས་ནས། །སྐུ་གསུམ་མྱུར་དུ་ཐོབ་པར་བྱིན་གྱིས་རློབས། །བདག་ནི་ཐོག་མེད་དུས་ནས་ད་ལྟའི་

[004B] ༑ངན་སོང་གནས་སུ་ཡང་དང་ཡང་ལྷུང་ནས། །མི་བཟང་སྡུག་བསྔལ་དེ་ཙམ་ཞིག་མྱོང་ཡང། །དོན་དུ་འགྱུར་བ་ཆ་ཙམ་མ་མཆིས་པས། །ད་ནི་སྙིང་ནས་གདུང་བས་གསོལ་འདེབས་ན། །གྲུབ་པའི་གནས་མཆོག་བྱང་
ཕྱོགས་ཤམྦྷ་ལར། །རིགས་ལྡན་སྲས་ཀྱི་ཐུ་བོར་མྱུར་སྐྱེས་ནས། །སྐུ་གསུམ་མྱུར་དུ་ཐོབ་པར་བྱིན་གྱིས་རློབས། །བདག་ནི་སྔོན་ཆད་ལྷ་དང་མིར་སྐྱེས་ནས། །སྲིད་པའི་བདེ་འབྱོར་ཕུན་ཚོགས་སྤྱད་པའི་མཐའ། །གྲངས་ལས་
འདས་ཀྱང་རང་གཞན་གང་ལ་ཡང། །ཕན་པ་ཏིལ་ཆ་ཙམ་ཡང་མ་ནུས་པས། །ད་ནི་སྙིང་ནས་  ྾  གྲུབ་པའི་གནས་མཆོག་  ྾  རིགས་ལྡན་སྲས་ཀྱི་  ྾  སྐུ་གསུམ་མྱུར་དུ་  ྾  བདག་ནི་ད་རེས་དལ་འབྱོར་རྟེན་ཐོབ་ཀྱང། །
མི་རྟག་འཆི་བ་སྙིང་ནས་མ་དྲན་པས། །འདི་སྣང་ཆོས་བརྒྱད་ཁོ་ནས་དུས་འདས་ཏེ། །དོན་ལྡན་སྙིང་པོ་ཆ་ཙམ་མ་ལོན་པས། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་  ྾  བདག་ནི་བློ་བཟང་རྒྱལ་བསྟན་སྙིང་པོ་
དང༑ ༑མཇལ་ནས་སྐུ་གསུམ་ནོར་བུ་ལག་སོན་ཀྱང། །རྣམ་གཡེང་ལེ་ལོའི་ཆོ་མ་པོས་འཕྲོག་པ་ཡིས། །གཏན་འདུན་ཅུང་ཟད་སྒྲུབ་པར་མ་ནུས་པས། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་  ྾  བདག་ནི་ཐོས་
བསམ་སློབ་གཉེར་ལ་ཞུགས་ཏེ། །བརྒྱ་ཕྲག་གཞུང་ལུགས་སྦྱངས་པ་ཆེར་བྱས་ཀྱང། །ཚིག་གི་གོ་ཡུལ་སྐམ་པོ་ཙམ་ཞིག་ལས། །དོན་གྱི་ཉམས་ལེན་སྣ་གཅིག་མ་འགྲུབ་པས། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་

[005A]༄༅། །གསུམ་  ྾  བདག་ནི་ཚད་ལྡན་བཤེས་གཉེན་དུ་མ་ལས། །ཟབ་རྒྱས་གདམས་པ་ཟབ་དགུ་ཐོབ་ལགས་ཀྱང། །བརྩོན་པས་རྒྱུད་ཐོག་འགེལ་པར་མ་ནུས་པས། །འཆི་ཁར་ཕན་པའི་
གདེང་དྲོང་མི་གདའ་བས། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་  ྾  བདག་ནི་མཁན་སློབ་དགེ་འདུན་སྤྱན་སྔ་རུ། །ཚུལ་ཁྲིམས་བསླབ་པ་མཆོག་གིས་རྒྱུད་བསྔམས་ཀྱང། །བག་མེད་ཉོན་མོངས་དྲག་
པོའི་དབང་ཤོར་བས། །ལྟུང་བའི་གོང་བུ་ངན་སོང་གཏིང་རྡོ་ཉིད། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་  ྾  བདག་ནི་ཐེག་མཆོག་དགེ་བའི་བཤེས་གཉེན་དྲུང། །སྨོན་འཇུག་རྒྱལ་སྲས་སྡོམ་པའི་
དཔལ་ཐོབ་ཀྱང། །རང་དོན་ཡིད་བྱེད་ཁོང་ནས་མེ་འབར་བས། །གཞན་དོན་རྫོགས་བྱང་སྐལ་བ་ཆོས་ཕྲན། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་  ྾  བདག་ནི་རྡོ་རྗེ་སློབ་དཔོན་བཀའ་དྲིན་ལས། །
ཟབ་མོ་བླ་མེད་ཐེག་པའི་སྒོར་ཞུགས་ཀྱང། །དམ་ཚིག་ཚུལ་བཞིན་བསྲུང་བར་མ་ནུས་པས། །རྡོ་རྗེ་དམྱལ་བར་གཞོལ་ལས་མི་འདའ་བས། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་  ྾  བདག་ནི་སྒྲུབ་
པའི་གཟུགས་བརྙན་ལ་ཞུགས་ཏེ། །བསྒོམ་ལོ་བསམ་ལོ་བྱས་ཀྱང་བྱིན་རྒོད་དང། །སེམས་གནས་ཏེང་པོ་ཙ་མ་ལས་ཚད་ལྡན་གྱི། །ཉམས་མྱོང་སྣ་གཅིག་ཙམ་ཡང་མ་སྐྱེས་པས། །དེ་ནི་  ྾  གྲུབ་པའི་  ྾  རིགས་

[005B]  ྾  སྐུ་གསུམ་  ྾  བདག་ནི་ཕྱི་མ་ངན་སོང་གནས་གསུམ་དུ། །ལྟུང་ནས་ཚ་གྲང་བརྩོ་བསྲེག་སྡུག་བསྣལ་སོགས། །བཟོད་གླགས་མེད་པས་གཅོས་ན་ཅི་ཙུག་བྱེད། །དེ་ལྟར་མི་སྐྱེའི་གདེང་ཡང་མ་མཆིས་པས། །
ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་  ྾  བདག་ནི་མི་ཁོམ་གནས་སུ་དམ་ཆོས་ཀྱི། །སྒྲ་ཙམ་མི་ཐོས་སྡིག་དང་སྡུག་བསྔལ་གྱིས། །དབང་མེད་རྟག་ཏུ་མནར་ན་ཅི་རང་དྲག་དེ་ལྟར་མནར་བ་ཉིད་དུ་ངེས་
པས་ན། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་  ྾  བདག་ནི་ཕྱི་མར་ལྷ་མའི་རྟེན་ཐོབ་ཀྱང། །སངས་རྒྱས་བསྟན་དང་ཐེག་མཆོག་བཤེས་གཉེན་དང། །མཇལ་བར་དཀའ་ཞིང་བརྒྱལ་མཇལ་ན་ཡང། །སྟོང་
ལོག་ད་ལྟའི་འདི་ལས་མ་འདས་པས། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་  ྾  མདོར་ན་ད་རེས་བཙན་ས་མ་ཟིན་ན། །དབང་མེད་ལས་ཉོན་དྲག་པོས་རྒྱུད་བརྟས་ནས། །སྲིད་རྩེ་ནས་བཟུང་མནར་མེད་
དམྱལ་བའི་བར། །མཐའ་མེད་གཏན་འཁྱམས་འབའ་ཞིག་བྱེད་པས་ན། །ད་ནི་  ྾  གྲུབ་པའི་  ྾  རིགས་ལྡན་  ྾  སྐུ་གསུམ་མྱུར་དུ་ཐོབ་པར་བྱིན་གྱིས་རློབས། །དེ་ལྟར་གསོལ་བ་ཤུགས་དྲག་ཏུ་བཏབ་པས་རིགས་ལྡན་གྱི་ཐུགས་
ཀ་ནས་འོད་ཟེར་དམར་པོ་དར་ཡུག་བརྐྱངས་པ་ལྟ་བུའི་སྣེར། ངོ་བོ་རིགས་ལྡན་གྱི་ཐུགས་བདེ་སྟོང་གཉིས་སུ་མེད་པའི་ཡེ་ཤེས་སངས་རྒྱས་ཐམས་ཅད་ཀྱི་མཁྱེན་བརྩེ་ཡེ་ཤེས་གཅིག་ཏུ་བསྡུས་པའི་རང་བཞིན་ཡིན་པ་ལ་རྣམ་པ་རྗེས་བཙུན་འཇམ་དབྱངས་

[006A]༄༅།  །དཀར་པོ་རྒྱན་ཆ་བྱང་ཡོངས་སུ་རྫོགས་པ་ཞིག་ལམ་གྱིས་བྱོན། རང་གི་སྤྱི་གཙུག་ཏུ་བཞུགས་པར་བསམས་ལ།  དེ་ལྟར་གསོལ་བ་བཏབ་པས་རིགས་ལྡན་གྱི། །ཐུགས་ཀ་ནས་འཕྲོས་འོད་ཟེར་དམར་པོའི་སྣེར། །རབ་
འབྱམས་སྐྱབས་ཀུན་འདུས་པའི་ངོ་བོ་ཉིད། །བླ་མ་རྒྱལ་ཀུན་ཡབ་གཅིག་འཇམ་དཔལ་དབྱངས། །དྲི་མེད་ཟླ་བའི་དཀྱིལ་འཁོར་སྤུངས་པའི་ཁམས། །མཚན་དཔེའི་ལང་ཚོར་སྨིན་པའི་མཛེས་སྡུག་གར། །བརྒྱད་གཉིས་
བཅུ་དྲུག་ལོན་པའི་ན་ཚོད་ཅན། །ལྟ་བས་མི་ངོམ་འོད་ཟེར་ཕུང་པོའི་སྐུ། །ཞལ་གཅིག་ཕྱག་གཉིས་གཡས་པ་ཆུ་ཤེལ་གྱི། །ཡལ་འདབ་བརྐྱངས་འདྲའི་མཆོག་སྦྱིན་ཕྱག་རྒྱར་བཅས། །སྙན་ཐང་འདབ་མ་རབ་རྒྱས་
པད་དཀར་ནི། །སྡོ་སངས་ཤེས་རབ་རལ་གྲི་བཅས་པར་འཛིན། །གཡོན་པ་ཐུགས་ཀར་སྐྱབས་སྐྱིན་ཕྱག་རྒྱ་ཡིས། །ཨཏྤལ་ཡུ་བ་བཟུང་པའི་འདབ་མ་བརྒྱ། །སྙན་ཐད་གྲོལ་བའི་སྟེང་ན་ཤེར་ཕྱིན་ནི། །སྟོང་ཕྲག་
བརྒྱ་པའི་གླེགས་བམ་འཛིན་པས་མཛེས། །མཐོན་མཐིང་ལན་བུ་སྤྱི་བོར་བཅིངས་པ་ཡི། །ཟུར་ཕུད་ནོར་བུའི་རྩེ་ཕྲད་རབ་གཡོ་ཞིང། །སྙན་གོང་ཨུཏྤལ་ཡི་གདེངས་ཀ་དང། །རིན་བྲལ་རིན་ཆེན་རྒྱན་བརྒྱད་
མཛེས་པར་སྤུད། །སྣ་ཚོགས་དར་གྱི་ན་བཟས་རབ་ཀླུབས་ཏེ། །ཆུ་སྐྱེས་ཟླ་བ་བཞད་པའི་དཀྱིལ་འཁྲོ་ལ། །ཞབས་ཟུང་རྡོ་རྗེའི་སྐྱིལ་མོ་ཀྲུང་དང་བཅས། །བདག་གི་སྤྱི་བོར་དགྱེས་བཞིན་བཞུགས་པར་གྱུར།།

[006B] དེ་ལྟར་སྤྱི་བོའི་བླ་མ་འཇམ་དབྱངས་དེ་ཉིད་སྐྱབས་གནས་ཀུན་འདུས་ཀྱི་ངོ་བོར་བལྟས་ལ་ཡན་ལག་བདུན་པ་མཎྚལ་དང་བཅས་པ་འབུལ་བ་ནི།  ལུས་ངག་ཡིད་གསུམ་གུས་པས་ཕྱག་འཚལ་ལོ། །དངོས་བཤམས་ཡིད་སྤྲུལ་མཚད་པ་
མ་ལུས་འབུལ། །ཐོག་མེད་ནས་བསགས་སྡིག་ལྟུང་ཐམས་ཅད་བཤགས། །རང་གཞན་དགེ་ཚོག་ཀས་ཀུན་ལ་རྗེས་ཡི་རང། །འགྲོ་ལ་ཆོས་འཁོར་བསྐོར་བར་གསོལ་བ་འདེབས། །མྱ་ངན་མི་འདའ་རྟག་པར་
བཞུགས་སུ་གསོལ། །འདིས་མཆོན་དུས་གསུམ་བསགས་པའི་དགེ་ཚོགས་རྣམས། །རིག་འཛིན་ཞིང་དུ་སྐྱེ་བའི་རྒྱུ་རུ་བསྔོ། །ས་གཞི་སྦོས་ཀྱིས་ནས། ཨིདཾ་གུ་རུ་ བར་བརྗོད། དེ་ནས་མཚན་སྔགས་ཀྱི་སྒོ་ནས་
གསོལ་བ་འདེབས་བ་ནི་གདུང་ཤུགས་དྲག་པོས།  བླ་མ་རྗེ་བཙུན་འཇམ་དཔལ་དབྱངས་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ།  །ཞེས་ལན་ཉེར་གཅིག་དེ་ནས་རྗེ་བཙུན་གྱི་སྐུ་ལས་བདུད་རྩི་འོད་ཟེར་དང་བཅས་
པའི་རྒྱུན་བབས། ཐོག་མེད་ནས་བསགས་པའི་སྡིག་སྒྲིབ་སྤྱི་དང་ཁྱད་པར་ཞིང་ཁྱད་པར་ཅན་དུ་སྐྱེ་བ་ལ་གེགས་བྱེད་ཀྱི་དྲི་མ་རྣམས་སྦྱངས། རྗེ་བཙུན་གྱི་གསང་གསུམ་གྱི་ཡོན་ཏན་ཐམས་ཅད་རང་རྒྱུད་ལ་ཞུགས་པར་བསམས་ལ། ཨོཾ་ཝཱ་ཀྱི་
དཾ་ན་མཿ་ཞེས་བ་གང་མ་དང་ཟླ། དེ་ནས་འཕོ་བའི་དམིགས་པ་དངོས་གཞི་ནི། སྟོང་ར་བསྒོམ་པ། རླུང་རོ་འབུང་པ། རྩ་གསལ་འདེབས་པ་སོགས་ཤིན་ཏུ་གལ་ཆེ་བས་དགའ་ལྷའི་འཕོ་ཁྲིད་དུ་ཞིབ་པར་བཀོད་པ་ལྟར་ཉམས་སུ་བླང། དེ་ལྟར་རང་གི་

[007A]༄༅། །ལུས་ཀྱི་དབུས་དྲང་ཐང་རྩ་དབུམ་སྦོམ་ཕྲ་སྤ་ལྕག་འབྲིང་པོ་ཙམ་ཡར་སྣེ་སྤྱི་བོ་ནས་མར་སྣེ་གསང་གནས་པར་ཟུག་པ། སྙིང་གར་སྨྱུག་ཆིགས་ལྟར་བཀག་གདེ་མན་ཆང་སྦུབས་སྟོང་མེད་པ་སྙིང་ག་ཡན་ཆད་བུག་པ་ཐལ་ལེ། དེ་ཡང་
ཇེ་ཆེ་ཇེ་ཆེར་སོང་བར་གདུང་འོག་མཇུག་ལྡོག་པ་ལྟ་བུ་སྤྱི་བོ་རྒྱ་མཐོངས་ཁ་ཕྱེ་བ་ལྟ་བུ་ཧ་རེར་ཡོད་པ། སྙིང་ག་རང་སེམས་འོད་དཀར་པོའི་ཐིག་ལེ་སྲན་མ་ཙམ་མ་མ། རྗེ་བཙུན་གྱི་སྐུ་སྲན་མ་ཙམ་པ་གང་བདེ་འཕར་ལ་ཁང་པ། འཕུར་ལ་ཁད་པ་
ལ་རང་སེམས་ཞུགས་པ་བཞིན་དུ་སེམས་བཟུང་སྟེ་གདུང་ཤུགས་དྲག་པོས་གསོལ་བ་འདེབས་པ་ནི། བླ་མ་ཀུན་འདུས་རྗེ་བཙུན་འཇམ་དཔལ་དབྱངས། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །ཟབ་ལམ་འཕོབ་
འབྱོངས་པར་བྱིན་གྱིས་རློབས། །རྣམ་ཤེས་ཐུགས་ཀར་འདྲེན་པར་མཛད་དུ་གསོལ། །ཡི་དམ་ཀུན་འདུས་རྗེ་བཙུན་འཇམ་དཔལ་དབྱངས། །གསོལ་བ་འདེབས་  ྾   ྾   ྾  སངས་རྒྱས་ཀུན་འདུས་རྗེ་བཙུན་འཇམ་དཔལ་
དབྱངས། །གསོལ་བ་འདེབས་  ྾   ྾   ྾  དམ་ཆོས་ཀུན་འདུས་  ྾   ྾   ྾  དགེ་འདུན་ཀུན་འདུས་  ྾   ྾   ྾  མཁའ་འགྲོ་ཀུན་འདུས་  ྾   ྾   ྾  ཆོས་སྐྱོང་ཀུན་འདུས་  ྾   ྾   ྾  སྐྱབས་གནས་ཀུན་འདུས་  ྾   ྾   ྾  ཞེས་
ཕུར་ཚུགས་གསོལ་འདེབས་དང། སླར་ཡང། སླུ་མེད་དཀོན་མཆོག་གསུམ་གྱི་ངོ་བོ་ཉིད། །ངན་སོང་འཇིགས་ལས་སྒྲོལ་བའི་དཔའ་བོ་ཆེ། །དག་པའི་ཞིང་དུ་འཁྲིད་པའི་དེད་དཔོན་མཆོག་མགོན་པོ་འཇམ་དཔལ་དབྱངས་

[007B] །གནད་གཅོད་གཤིན་རྗེའི་འཇིགས་ལས་བསྐྱབ་ཏུ་གསོལ། །འཇིགས་རུང་བར་དོའི་འཕྲང་ལས་བསྒྲལ་དུ་གསོལ། །བཟོད་དཀའ་ངན་འགྲོའི་གཡང་ལས་དྲང་དུ་གསོལ། །ཞིང་མཆོག་ཤམྦྷ་ལ་རུ་
འཁྲིད་དུ་གསོལ། །ཁྲིད་ནས་སངས་རྒྱས་ས་ལ་བཞག་ཏུ་གསོལ། །རེས་གཞན་ན་མེད་དོ་ཐུགས་རྗེས་དྲོངས།  །ཞེས་གདུང་ཤུགས་དྲག་པོས་གསོལ་བ་ལན་གསུམ་བཏབ་པས་རྗེ་བཙུན་གྱི་ཐུགས་ཀ་ནས་འོད་ཟེར་དཀར་པོའི་སྦུ་གུ་ཕུ་དུང་བརྐྱང་པ་
ལྟ་བུ་ཞིག་བྱུང་ནས་རང་གི་ཚངས་བུག་ཏུ་དབུ་མའི་ཡར་སྣེ་དང་ཞབས་སྤྲད་དེ་ཟུག་པ་འོད་ཀྱི་སྦུབས་གཅིག་ཏུ་གྱུར། རང་སེམས་ཐིག་ལེར་གསལ་བས་ཡར་བལྟས་པས་རྗེ་བཙུན་གྱི་ཐུགས་ཀ་མན་ཤེལ་གྱི་གཏན་པ་ཕྱིས་བལྟ་བུ་མཐོང། རྗེ་བཙུན་གྱིས་ཀྱང་བུ་ཁྱོད་ཡར་ཤོག་
ཅེས་པའི་གསུང་ལྷང་ལྷང་བྱོན་པར་བསམས་ལ་འདུ་ཤེས་གསུམ་དང་ལྡན་པའི་ངན་ནས། ཐུགས་ཀ་ནས་འོད་ཟེར་དམར་པོ་ལྕགས་ཀྱུ་ལྟ་བུ་ནར་གྱིས་བྱུང་ནས་རང་སེམས་ཐིག་ལེའམ། རྗེ་བཙུན་དུ་གསལ་བ་ལ་བླ་འདབ་ལ་ལྕགས་ཀྱུས་བཏབ་པ་བཞིན་འཐེན་པས་ཡར་
དྲངས། རང་གི་འོག་རླུང་དྲག་ཏུ་འཐེན་པས་བཏེགས་ཏེ་འོག་རླུང་འཐེན་པའི་གདངས་ཧི་ཀྲ་ཅེས་ཇེ་ཆེར་བརྗོད་པ་དང་སྦྲགས་ཏེ་རང་སེམས་གྱེན་དུ་འཕུལ་བ་ཚངས་བུག་ཏུ་རེག་པ་དང་ཏིཀ་ཅེས་སྒྲ་དྲག་པར་ཐོན་པ་དུས་མཉམ་དུ་བྱ། ཀ་ཞེས་རླུང་མར་འཇོག་པ་དང་དུས་
མཉམ་དུ་སྡོམ་གྱི་བ་ཐག་ཀློང་པ་ལྟར་རང་སེམས་ཧྲིལ་གྱིས་བབས། སྔར་བཞིན་སྙིང་ཁར་འཁོད། ཡང་ཧི་ཀ་ཅེས་འཕང་བ་དང། ཀ་ཞེས་འབེབས་པ་སྔར་བཞིན་བྱ། དེ་ལྟར་འཕང་འབེབས་ལན་ཉེར་གཅིག་ཙམ་སོང་བ་ན་ཡང་སྔར་བཞིན་གདུང་ཤུགས་དྲག་པོས་གསོལ་འདེབས་

[008A]༄༅།  །ནན་ཏན་དུ་བྱས་ཤེས་ཡང་སྔར་བཞིན་སྦྱར། །དེ་ལྟར་ཐུན་རེ་ལ་ཉེར་གཅིག་བ་ཚན་པ་གསུམ་སོགས་གང་ནུས་སྦྱངས་པའི་མཐར་ཧ་ཀྲ་ཅེས་ཚངས་བུག་ཏུ་དྲངས། པཊ་ཅེས་བླ་མ་འཇམ་དབྱངས་ཀྱི་ཐུགས་ཀར་བསྟིམ། འཇམ་དབྱངས་ཀྱང་སྐད་
ཅིག་གིས་སྐར་མདའ་འཕངས་པ་ལྟར་རིགས་ལྡན་གྱི་ཐུགས་ཀར་ཐིམ་ནས་རིགས་ལྡན་གྱི་ཐུགས་དང་རང་སེམས་བླ་མ་འཇམ་དབྱངས་རྣམས་དབྱེར་མེད་དུ་གྱུར་པར་བསམས་ལ་དར་ཅིག་རྩེ་གཅིག་ཏུ་མཉམ་པར་བཞག་  །ཡང་རླུང་མར་འཇོག་པ་དང་དུས་མཉམ་དུ་སྤྱི་བོའི་
འཇམ་དབྱངས་འོད་སྦུབས་སོགས་གསལ་བཏབ་ནས་རང་སེམས་སྙིང་གར་ཧྲིལ་གྱིས་བབས། དེ་ལྟ་བུ་ལན་གསུམ་ཙམ་བྱ། མཐར་ཀ་ཞེས་རང་སེམས་སྙིང་དབུས་འཇོག་པ་ཟིན་རྗེས། བདག་གིས་དུས་གསུམ་བསགས་པའི་དགེ་
བའི་མཐུས། །འདི་སྣང་འགག་ཆེ་ཤམྦྷ་ལར་སྐྱེས་ནས། །རིགས་ལྡན་ཆོས་ཀྱི་རྒྱལ་པོས་རྗེས་བཟུང་སྟེ། །ཐམས་ཅད་གཟིགས་པའི་གོ་འཕང་མྱུར་ཐོབ་ཤོག་ །ཅེས་བརྗོད། དེ་ནས་འོད་ཟེར་རྣམས་བླ་མའི་ཐུགས་
ཀ་ནས་རྦད་ཀྱིས་ཆང་དེ་འཆི་མེད་བདུད་རྩིའི་རྣམ་པར་རང་གི་ལུས་སེམས་ལ་ཐིམ་པས་ལུས་ཀྱི་ཟུངས་དང་སྲོག་གི་རྟེན་དུ་གྱུར། བླ་མ་འཇམ་དབྱངས་ཚེ་དཔག་མེད་དམ་སྒྲོལ་དཀར་ལྟ་བུ་ཚེ་ལྷ་གང་རུང་དུ་བསྒྱུར་ནས་ཚེ་གཟུངས་ཅི་འགྲུབ་བཟླབ་དང་
སྦྲགས་ཚེ་ཡར་པ་འགུག་པ། ཉམས་པ་གསོ་བ་སོགས་ཚེ་ཁྲིད་ལས་བྱུང་བ་ལྟར་གྱི་དམིགས་རྣམ་སྐྱོང། དེས་ནི་འཕོ་བས་ལུས་སེམས་ཕུལ་བའི་དམིགས་པ་བསྟན་པའི་རྟེན་འབྲེལ་གྱིས་ཚེ་ལ་ཅུང་ཟད་གནོད་པར་གསུངས་པའི་གཉེན་པོ་

[008B] མཐར་བླ་མ་ཚེ་དཔག་མེད་དམ་སྒྲོལ་དཀར་ཡང་འོད་དུ་ཞུ་སྟེ་རང་ལ་ཐིམ། དབུ་མའི་ནང་ཚེ་ཡི་རང་བཞིན་གྱི་བདུད་རྩིས་མེར་གྱིས་གང། སྤྱི་བོའི་ཚངས་བུག་རྡོ་རྗེ་རྒྱ་གྲམ་དང་འོད་ཟེར་འཐུག་པོས་ཐེ་མ་གྱིས་བཀག་
པས་རླུང་སིལ་བུ་ཙམ་ཡང་རྒྱུ་བའི་གོ་སྐབས་མེད་པར་བསམ། དེ་ལྟར་སྦྱངས་པས་སྤྱི་བོ་ཟ་བ་དང། སྐྲངས་པ་དང། འཇག་མ་ཚུགས་པ་སོགས་འབྱུང་ཞིང། འོན་ཀྱང་དེ་ཙམ་ལ་ཡིད་བརྟན་བྱ་མི་རུང་བར་གསུངས་པས། གཙོ་བོ་ནི་དུས་ཐ་
མར་ནད་དང་གནད་གཅོད་ཀྱིས་ཟིན་པའི་སྐབས་ཀྱང་དམིགས་རྣམ་ལག་ཏུ་ལོན་ངེས་པའི་ཉམས་འོག་ཏུ་ཆུད་པ་ལ་འབད་པར་བྱ། མཐར།  འདིས་མཚོན་དུས་གསུམ་རྣམ་དཀར་དགེ་བའི་མཐུས།  །སོགས་ནས།  ཀུན་བཟང་
འཇམ་དཔའི་དབྱངས་དང་མཚུངས་པར་ཤོག་ །ཅེས་པའི་བར་དང་གཞན་ཡང་ཤམྦྷ་ལའི་སྨོན་ལམ་གྱི་རིགས་སོགས་བསྔོ་སྨོན་ཤུགས་དྲག་པའི་རྒྱས་གདབ་པར་བྱའོ། །དེ་དག་ནི་འདུན་པས་སྦྱངས་པ་སྟེ། རྟ་རྒྱག་པའི་སྔ་
རོལ་དུ་དཀྱུས་ཀྱི་སར་སྦྱངས་པ་བཞིན་ནོ། །    ༈    བསྔོ་བ་དང་སྨོན་ལམ་གྱི་མཚམས་སྦྱོར་ནན་ཏན་བྱ་བ་སོགས་འཆི་དུས་ཀྱི་སྟོབས་ལྔའི་ཉམས་ལེན་རྣམས་ཐེག་ཆེན་བློ་སྦྱོང་ལས་བྱུང་བ་ལྟར་
ཉམས་སུ་བླང། དུས་ལ་བབ་བ་ན་འཕོ་བའི་དམིགས་རྣམ་སྔར་བཞིན་སྐྱོང་ཞིང། མི་འདྲ་བའི་ཁྱད་པར་ཀ་ཞེས་རྣམ་ཤེས་མར་འབེབ་པ་མེད་པར་ཧིཀ་ཅེས་བླ་མ་འཇམ་དཔལ་དབྱངས་ཀྱི་ཐུགས་ཀར་འཕང། ཕཊ་ཅེས་བླ་མ་

[009A]༄༅། །འཇམ་དབྱངས་སྐར་མདའ་འཕངས་པ་བཞིན་ཤམྦྷ་ལར་རིགས་ལྡན་གྱི་ཐུགས་ཀར་ཐིམ་པས་རང་སེམས་བླ་མ་འཇམ་དབྱངས་རིགས་ལྡན་གྱི་ཐུགས་བདེ་སྟོང་གཉིས་སུ་མེད་པའི་ཡེ་ཤེས་དབང་བྱེར་མེད་
དུ་གྱུར་པར་བསམས་ལ་དར་ཅིག་དམིགས་བརྩེ་གཅིག་ཏུ་བཞག་ཡང་འཇམ་དབྱངས་འོད་སྦུབས་དབུ་མ་རང་སེམས་ཐིག་ལེ་སོགས་ལམ་གྱིས་གསལ། ཡང་ཧིཀ་དང་ཕཊ་ཅེས་རིགས་ལྡན་གྱི་ཐུགས་ཀར་འཕང། ཡང་སྔར་
བཞིན་གསལ་བཏབ་ནས་འཕང་བ་སོགས་མར་འབེབ་པ་གཏན་ནས་མེད་པར་ཡར་འཕང་བསྟིམ་ཁོ་ན་རྒྱུད་མར་དབུགས་མ་ཆད་པར་ཉམས་སུ་བླང། དྲན་པ་མི་གསལ་དུ་སོང་ན་བླ་མའམ། གྲོགས་དམ་ཚིག་གཙང་བས་
རྣ་ཁུང་ནས་དལ་བུས་གསལ་འདེབས་པར་བྱའོ། །དེ་ལྟར་ཐེ་ཚོམ་མེད་བར་ཡིད་ཆེས་གྱི་དད་པ་དྲག་པོས་རྩེ་གཅིག་ཏུ་ཉམས་སུ་བླངས་ན་ངེས་པར་ཤམྦྷ་ལའི་ཞིད་དུ་སྐྱེས་ནས་རིང་པོར་མི་ཐོགས་པར་ཟུང་འཇུག་རྡོ་རྗེ་འཆང་གི་
གོ་འཕང་མངོན་དུ་བྱས་ནས་དོན་གཉིས་རླབས་པོ་ཆེའི་དགའ་སྟོན་ལ་སྤྱོད་པར་འགྱུར་རོ། །སྨྲས་པ། དིང་སང་འདི་ན་བདག་དང་བདག་འདྲ་དག། རང་སྤྱོད་རང་ལ་ལྐོག་ཏུ་མ་གྱུར་པས། །མི་བཟང་ངན་སོང་
གཞོལ་ལ་ཆེས་འཇིགས་ཀྱང། །འདི་ལས་ཐར་བའི་ཐབས་ནི་ཇི་ཞིག་སྙམ། །འཚོལ་བའི་མ་ནོ་བསམ་ཙམ་ཡང་མི་སྐྱེ་ཞིང། །གལ་ཏེ་སྐྱེས་ཀྱང་ལྟར་སྣང་ལོག་བཤད་ལ། །སྙིང་པོར་རེ་བས་མགོ་བོ་འཁོར་

[009B] །ཚང་ལ་མ་ནོར་ལམ་བཟང་རྙེད་བར་དཀའ། ཁ་རྒྱ་ལ་རྙེད་ཀྱང་འདི་སྣང་ཆོས་བརྒྱད་དང། །རྣམ་གཡེང་ལེ་ལོ་འདུ་འཛིས་དུས་འདས་ཏེ། །ཉམས་སུ་མ་ལོན་གདེང་དྲོད་མ་རྙེད་བས། །འཆི་ཁར་ཕན་པ་གོ་ཡུལ་ཙམ་དུ་ལུས། །རིན་
ཆེན་གླིང་ནས་ལག་སྟོང་ཇི་བཞིན་བུ། །འཇིག་རྟེན་ཕ་རོལ་ཉམ་ངར་མངོན་ཕྱོགས་ཚེ། །རང་གིས་རང་ལ་ཡི་ཆད་དྲག་པོ་ཡི། །མེ་ལྕེ་སྙིང་ལ་འཁོལ་ཡང་བྱ་ཐབས་བྲལ། །དེ་ལྟ་ན་ཡང་བཙན་ཐབས་འཚང་རྒྱའི་ལམ། །ཡུན་རིང་ཚེགས་
ཆེའི་ངལ་བར་མི་ལྟོས་ལ། །ལམ་ངན་གོལ་སར་དོག་པ་མི་དགོས་པ། །འདི་འདྲར་སྤྱོད་དུ་ཡོད་པ་ཨེ་མ་ཕུལ། །བདག་འདྲ་ལེ་ལོ་ཅན་དང་རོ་ཉལ་མཁན། །རྣམ་གཡེང་ཅན་དང་ཆོས་བརྒྱད་མཁན་དག་ལ། །གདམས་ཟབ་འདི་ནི་རྟ་ཡི་
རྒྱལ་པོ་བཞིན། །ཞིང་མཆོག་བདེ་བླག་བགྲོད་པའི་ས་མཁན་ཉིད། །འོན་ཏེ་དཔེ་བྲིས་ཤོག་བུའི་ལོགས་ལ་ལུས། །བྱེད་དོ་བྱེད་དོ་ཟེར་ཞིང་གྲབས་གྲབས་དང། །མི་ཚེ་འདའ་བའི་ཆོས་པའི་གཤིས་ལུགས་འདིས། །གལ་ལ་ཐུག་དུས་ཕན་པ་
དཀའ་བས་ནི། །ད་ལྟ་ཉིད་ནས་བརྩོན་པའི་སྟོབས་བསྐྱེད་དེ། །ཡིད་གཉིས་མེད་པ་རྩེ་གཅིག་སྒྲུབས་ཤིག་དང། །རིག་འཛིན་ཞིང་དུ་གཏན་བདེའི་གོ་འཕང་ལ། །སྤྱོད་པའི་དགའ་སྟོན་མྱུར་དུ་ཐོབ་པར་འགྱུར། །བདག་གིས་འབད་
པའི་དགེ་ཚོགས་འདི་དག་ཀྱང། །བསྐུལ་བ་པོ་སོགས་འགྲོ་ཀུན་ཤམྦྷ་ལར། །རིགས་ལྡན་འཁོར་དུ་སྐྱེས་ནས་ཟུང་འཇུག་གི་གོ་འཕང་མྱུར་དུ་འཐོབ་པའི་རྒྱུར་གྱུར་ཅིག་དེ་ལྟར་རྗེ་བཙུན་འཇམ་དཔལ་དབྱངས་དཀར་པོ་ལ་བརྟེན་ནས་

[010A]༄༅། །རིག་འཛིན་གྱི་ཞིང་མཆོག་ཤམྦྷ་ལར་བདེ་བླག་ཏུ་བགྲོད་པའི་གདམས་བ་ཟབ་མོ་ཞིང་མཆོག་བགྲོད་པའི་ས་མཁན་ཞེས་བྱ་བ་འདི་ནི་དད་བརྩོན་རྣམ་དཔྱོད་ཕུལ་དུ་བྱུང་བ་གཅིག་ཏུ་སྒྲུབ་པ་སྙིང་པོར་མོས་པ་དགེ་སློང་བྱམས་པ་
རྣམ་རྒྱལ་ནས་ལྷ་རེག་རྟེན་གསུམ་བཅས་སྔ་ཕྱིར་ནན་དུ་བསྐུལ་བའི་ངོར་ཕ་བོང་ཁའི་སྤྲུལ་མིང་བྱམས་པ་བསྟན་འཛིན་འཕྲིན་ལས་རྒྱ་མཚོར་འབོད་པས་བླ་མའི་མན་ངག་གིས་ཟུར་བརྒྱན་ཏེ་བཀོད་པ་འགྲོ་དོན་འཕེལ།། །།
   ༈    །སུརྱ་དཧྭ་ཛས་ཡོན་སྦྱར་རྣམ་དཀར་མཐུས། །ས་ལམ་བགྲོད་པ་རབ་མྱུར་ཤིང་རྟའི་ཤུགས། །ཟུང་འཇུག་གདོད་མའི་རྒྱལ་སར་མྱུར་འགོད་ཤོག།  ས་བྱི་ལོར་འཛུཌ་ཞུས་ལེཌ་པར་སོང།།  །།



