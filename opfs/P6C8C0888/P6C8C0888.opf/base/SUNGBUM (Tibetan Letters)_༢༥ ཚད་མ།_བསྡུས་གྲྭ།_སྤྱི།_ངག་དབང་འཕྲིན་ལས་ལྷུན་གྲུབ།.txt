
[001A]༄༅། །ཧེ་ཏུ་སྠཱ་ན་སུ་བྷཱ་ཥི་ཏ་ཀོ་ཥ་ནཱ་མ་སཾ་གྲ་ཧ་ཀོ་ཎ་སྱ་བྱ་བ་སྠཱ་ནཾ་ཀ་ལྱཾ་བི་ཧ་ར་ཏི་སྨཿ་

[001]༄༅། །བསྡུས་གྲྭའི་རྣམ་གཞག་ཆ་ཚང་བ་རིགས་གནས་ལེགས་བཤད་བང་མཛོད་ཅེས་བྱ་བ་བཞུགས་སོ། །

[001A]༄༅། །ན་མོ་ཨཱ་རྱ་ཏཱ་རཱ་ཡེ། རྒྱལ་བ་ཀུན་གྱི་མཁྱེན་རབ་འཇམ་པའི་དབྱངས། །སྙིགས་དུས་འགྲོ་ལ་ངུར་སྨིག་ཚུལ་བཟུང་ནས། །ཚད་མ་
གསུམ་གྱི་གཞལ་བྱའི་གནས་གསུམ་དོན། །རིམ་པར་གསལ་མཛད་བཤེས་གཉེན་རྣམས་ལ་འདུད། །བླང་དོར་ལེགས་བཤད་མ་ལུས་འབྱུང་བའི་སྒོ། །
སྔོན་མེད་རིགས་ལམ་འཕྲུལ་ཞིག་འདི་ན་བཀོད། །གཞལ་བྱའི་གནས་ལ་མུན་པ་སེལ་འདོད་དང། །བློ་གསལ་རྣམ་དཔྱོད་རེ་རྣམས་གུས་པས་ཉོན། །
དེ་ལ་འདིར་བདེ་ལེགས་ཐམས་ཅད་ཀྱི་རྩ་བ་བླང་དོར་འབྱེད་པའི་ལེགས་པར་བཤད་པའི་འབྱུང་གནས། སྐལ་ལྡན་བློ་གསལ་སོགས་ཀྱི་དགའ་སྟོན་

[002A]༄༅། །ཤེས་རབ་ཀྱི་སྐྱེས་སྟེར་བར་བྱེད་པའི་ཐབས་ཀྱི་འཕྲུལ་དམ་པ་རིགས་གནས་ལེགས་བཤད་བང་མཛོད་ཅེས་བྱ་བ་འདི་འཆད་པ་ལ་
ཚུལ་འདིས་ལས་དང་པོ་པ་ལ་ཕན་པའི་ཕྱིར་རིགས་ལམ་ཆུང་ངུའི་རྣམ་གཞག་བཤད་པ། དབང་པོ་འབྲིང་ལ་རིགས་ལམ་འབྲིང་གི་རྣམ་གཞག་
བཤད་པ། དབང་པོ་རབ་ལ་རིགས་ལམ་ཆེན་པོའི་རྣམ་གཞག་བཤད་པའོ། །དང་པོ་ལ་ཁྱབ་མཐའ་དང་ཡིན་ལོག་མིན་ལོག་གི་རྣམ་གཞག་
བཤད་པ། རྒྱུ་འབྲས་དང་མཚན་མཚོན་གྱི་རྣམ་གཞག་བཤད་པ། སྤྱི་བྱེ་བྲག་དང་རྫས་ལྡོག་གི་རྣམ་གཞག་བཤད་པའོ། །དང་པོ་ལ་

[002B] ཁ་དོག་ཡིན་ན་དམར་པོ་ཡིན་པས་ཁྱབ་ཟེར་ན། ཆོས་དུང་དཀར་པོའི་ཁ་དོག་ཆོས་ཅན། དམར་པོ་ཡིན་པར་ཐལ། ཁ་དོག་ཡིན་པའི་ཕྱིར། མ་གྲུབ་ན། ཆོས་དུང་དཀར་པོའི་ཁ་དོག་ཆོས་
ཅན། ཁ་དོག་ཡིན་པར་ཐལ། དཀར་པོ་ཡིན་པའི་ཕྱིར། མ་གྲུབ་ན། ཆོས་དུང་དཀར་པོའི་ཁ་དོག་ཆོས་ཅན། དཀར་པོ་ཡིན་པར་ཐལ། ཆོས་དུང་དཀར་པོའི་ཁ་དོག་ཡིན་པའི་ཕྱིར། རྩ་བར་འདོད་ན་
ཆོས་དུང་དཀར་པོའི་ཁ་དོག་ཆོས་ཅན། དམར་པོ་མ་ཡིན་པར་ཐལ། དཀར་པོ་ཡིན་པའི་ཕྱིར། མ་གྲུབ་ན། ཆོས་དུང་དཀར་པོའི་ཁ་དོག་ཆོས་ཅན། དཀར་པོ་ཡིན་པར་ཐལ། ཆོས་དུང་དཀར་པོའི་ཁ་
དོག་ཡིན་པའི་ཕྱིར། མ་གྲུབ་ན། ཆོས་དུང་དཀར་པོའི་ཁ་དོག་ཆོས་ཅན། ཆོས་དུང་དཀར་པོའི་ཁ་དོག་ཡིན་པར་ཐལ། ཆོས་དུང་དཀར་པོའི་ཁ་དོག་དང་གཅིག་ཡིན་པའི་ཕྱིར། ཁ་ཅིག་ན་རེ། ཁ་དོག་
ཡིན་ན་དཀར་པོ་ཡིན་པས་ཁྱབ་ཟེར་ན། པམ་རཱ་གའི་ཁ་དོག་ཆོས་ཅན། དཀར་པོ་ཡིན་པར་ཐལ། ཁ་དོག་ཡིན་པའི་ཕྱིར། མ་གྲུབ་ན། པད་མ་རཱ་གའི་ཁ་དོག་ཆོས་ཅན། ཁ་དོག་ཡིན་པར་ཐལ་
དམར་པོ་ཡིན་པའི་ཕྱིར། མ་གྲུབ་ན། པད་མ་རཱ་གའི་ཁ་དོག་ཆོས་ཅན། དམར་པོ་ཡིན་པར་ཐལ། པད་མ་རཱ་གའི་ཁ་དོག་ཡིན་པའི་ཕྱིར། རྩ་བར་འདོད་ན། པད་མ་རཱ་གའི་ཁ་དོག་ཆོས་ཅན། དཀར་

[003A]༄༅། །པོ་མ་ཡིན་པར་ཐལ། དམར་པོ་ཡིན་པའི་ཕྱིར། མ་གྲུབ་ན། པད་མ་རཱ་གའི་ཁ་དོག་ཆོས་ཅན། དམར་པོ་ཡིན་པར་ཐལ། པད་མ་རཱ་གའི་ཁ་དོག་ཡིན་པའི་ཕྱིར། མ་གྲུབ་ན། པད་མ་
རཱ་གའི་ཁ་དོག་ཆོས་ཅན། པད་མ་རཱ་གའི་ཁ་དོག་ཡིན་པར་ཐལ། པད་མ་རཱ་གའི་ཁ་དོག་གི་སྡོག་པ་ཡིན་པའི་ཕྱིར། མ་གྲུབ་ན། པད་མ་རཱ་གའི་ཁ་དོག་ཆོས་ཅན། ཁྱོད་ཁྱོད་ཀྱི་ལྡོག་པ་ཡིན་པར་ཐལ་
ཁྱོད་ཡོད་པ་ཡིན་པའི་ཕྱིར། ཁ་ཅིག་ན་རེ། ཁ་དོག་ཡིན་ན་སྔོན་པོ་ཡིན་པས་ཁྱབ་ཟེར་ན། ལི་ཁྲིའི་ཁ་དོག་ཆོས་ཅན། སྔོན་པོ་ཡིན་པར་ཐལ། ཁ་དོག་ཡིན་པའི་ཕྱིར། མ་གྲུབ་ན། ལི་ཁྲིའི་ཁ་
དོག་ཆོས་ཅན། ཁ་དོག་ཡིན་པར་ཐལ། སེར་པོ་ཡིན་པའི་ཕྱིར། རྩ་བར་འདོད་ན། ལི་ཁྲིའི་ཁ་དོག་ཆོས་ཅན། སྔོན་པོ་མ་ཡིན་པར་ཐལ། ལི་ཁྲིའི་ཁ་དོག་ཡིན་པའི་ཕྱིར། ཁ་ཅིག་ན་རེ། གཞི་གྲུབ་ན་
ཀ་བ་ཡིན་པས་ཁྱབ་ཟེར་ན། བུམ་པ་ཆོས་ཅན། ཀ་བ་ཡིན་པར་ཐལ། གཞི་གྲུབ་པའི་ཕྱིར། མ་གྲུབ་ན། བུམ་པ་ཆོས་ཅན། གཞི་གྲུབ་པར་ཐལ། ཡོད་པ་ཡིན་པའི་ཕྱིར། མ་གྲུབ་ན། བུམ་པ་ཆོས་
ཅན། ཡོད་པ་ཡིན་པར་ཐལ། དངོས་པོ་ཡིན་པའི་ཕྱིར། རྩ་བར་འདོད་ན། བུམ་པ་ཆོས་ཅན། ཀ་བ་མ་ཡིན་པར་ཐལ། བུམ་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། བུམ་པ་ཡིན་པར་

[003B] བུམ་པའི་ལྡོག་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཁྱོད་ཀྱི་ལྡོག་པ་ཡིན་པར་ཐལ། ཁྱོད་གཞི་གྲུབ་པའི་ཕྱིར། ཁ་ཅིག་ན་རེ། གཞི་གྲུབ་ན་བུམ་པ་ཡིན་པས་ཁྱབ་ཟེར་ན་
ཙན་དན་གྱི་ཀ་བ་ཆོས་ཅན། བུམ་པ་ཡིན་པར་ཐལ། གཞི་གྲུབ་པའི་ཕྱིར། མ་གྲུབ་ན། ཙན་དན་གྱི་ཀ་བ་ཆོས་ཅན། གཞི་གྲུབ་པར་ཐལ། ཤེས་བྱ་ཡིན་པའི་ཕྱིར། མ་གྲུབ་ན། ཙན་དན་གྱི་ཀ་བ་ཆོས་ཅན་
ཤེས་བྱ་ཡིན་པར་ཐལ། གཞལ་བྱ་ཡིན་པའི་ཕྱིར། མ་གྲུབ་ན། ཙན་དན་གྱི་ཀ་བ་ཆོས་ཅན། གཞལ་བྱ་ཡིན་པར་ཐལ། ཚད་མས་རྟོགས་པར་བྱ་བ་ཡིན་པའི་ཕྱིར། རྩ་བར་འདོད་ན། ཙན་དན་གྱི་ཀ་བ་ཆོས་
ཅན། བུམ་པ་མ་ཡིན་པར་ཐལ། ཀ་བ་ཡིན་པའི་ཕྱིར། མ་གྲུབ་ན། ཙན་དན་གྱི་ཀ་བ་ཆོས་ཅན། ཀ་བ་ཡིན་པར་ཐལ། ཀ་བའི་བྱེ་བྲག་ཡིན་པའི་ཕྱིར། མ་གྲུབ་ན། ཙན་དན་གྱི་ཀ་བ་ཆོས་ཅན། ཀ་བའི་བྱེ་བྲག་
ཡིན་པར་ཐལ། ཙན་དན་གྱི་ཀ་བ་དང་གཅིག་ཡིན་པའི་ཕྱིར། མ་གྲུབ་ན། ཙན་དན་གྱི་ཀ་བ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར། ཁ་ཅིག་ན་རེ། ཤེས་བྱ་ཡིན་ན་དངོས་པོ་མ་ཡིན་
པར་བུད་ཟེར་ན། བུམ་པའི་ལྡོག་པ་ཆོས་ཅན། དངོས་པོ་ཡིན་པར་ཐལ། ཤེས་བྱ་ཡིན་པའི་ཕྱིར། མ་གྲུབ་ན། བུམ་པའི་ལྡོག་པ་ཆོས་ཅན། ཤེས་བྱ་ཡིན་པར་ཐལ། བློའི་ཡུལ་དུ་བྱ་རུང་བ་ཡིན་པའི་ཕྱིར། མ་

[004A]༄༅། །གྲུབ་ན། བུམ་པའི་ལྡོག་པ་ཆོས་ཅན། བློའི་ཡུལ་དུ་བྱ་རུང་བ་ཡིན་པར་ཐལ། ཚད་མས་དམིགས་པ་ཡིན་པའི་ཕྱིར། རྩ་བར་འདོད་ན། བུམ་པའི་ལྡོག་པ་ཆོས་ཅན། དངོས་པོ་མ་ཡིན་
པར་ཐལ། རྟག་པ་ཡིན་པའི་ཕྱིར། མ་གྲུབ་ན། བུམ་པའི་ལྡོག་པ་ཆོས་ཅན། རྟག་པ་ཡིན་པར་ཐལ། རྟག་པའི་བྱེ་བྲག་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་ལྡོག་པ་རྟག་པའི་བྱེ་བྲག་ཡིན་པར་
ཐལ། ཁྱོད་གཞི་གྲུབ་པའི་ཕྱིར། ཁ་ཅིག་ན་རེ། གཞི་གྲུབ་ན་རྟག་པ་ཡིན་པས་ཁྱབ་ཟེར་ན། གསེར་བུམ་ཆོས་ཅན། རྟག་པ་ཡིན་པར་ཐལ། གཞི་གྲུབ་པའི་ཕྱིར། མ་གྲུབ་ན། གསེར་བུམ་ཆོས་ཅན། གཞི་གྲུབ་
པར་ཐལ། ཚད་མས་གྲུབ་པ་ཡིན་པའི་ཕྱིར། མ་ཁྱབ་ན། ཚད་མས་གྲུབ་པ་ཡིན་ན་གཞི་གྲུབ་ཡིན་པས་ཁྱབ་པར་ཐལ། ཚད་མས་གྲུབ་པ་གཞི་གྲུབ་ཀྱི་མཚན་ཉིད་ཡིན་པའི་ཕྱིར། རྩ་བར་འདོད་ན། གསེར་བུམ་ཆོས་
ཅན། རྟག་པ་མ་ཡིན་པར་ཐལ། མི་རྟག་པ་ཡིན་པའི་ཕྱིར། མ་གྲུབ་ན། གསེར་བུམ་ཆོས་ཅན། མི་རྟག་པ་ཡིན་པར་ཐལ། འདུས་བྱས་ཡིན་པའི་ཕྱིར། མ་གྲུབ་ན། གསེར་བུམ་ཆོས་ཅན། འདུས་བྱས་ཡིན་པར་
ཐལ། བྱས་པ་ཡིན་པའི་ཕྱིར། མ་གྲུབ་ན། གསེར་བུམ་ཆོས་ཅན། བྱས་པ་ཡིན་པར་ཐལ། བེམ་པོ་ཡིན་པའི་ཕྱིར། མ་གྲུབ་ན། གསེར་བུམ་ཆོས་ཅན། བེམ་པོ་ཡིན་པར་ཐལ། རྡུལ་དུ་གྲུབ་པ་ཡིན་པའི་ཕྱིར་

[004B] ཤེས་བྱ་ཡིན་ན་འདུས་མ་བྱས་ཡིན་པས་ཁྱབ་ཟེར་ན། དོན་བྱེད་ནུས་པ་ཆོས་ཅན། འདུས་མ་བྱས་ཡིན་པར་ཐལ། ཤེས་བྱ་ཡིན་པའི་ཕྱིར། མ་གྲུབ་ན། དོན་བྱེད་ནུས་པ་ཆོས་ཅན། ཤེས་བྱ་ཡིན་པར་
ཐལ། ཡོད་པ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། ཡོད་པ། གཞི་གྲུབ། ཤེས་བྱ། གཞལ་བྱ་རྣམས་ཡིན་ཁྱབ་མཉམ་ཡིན་པའི་ཕྱིར། རྩ་བར་འདོད་ན། དོན་བྱེད་ནུས་པ་ཆོས་ཅན་
འདུས་མ་བྱས་མ་ཡིན་པར་ཐལ། འདུས་བྱས་ཡིན་པའི་ཕྱིར། མ་གྲུབ་ན། དོན་བྱེད་ནུས་པ་ཆོས་ཅན། འདུས་བྱས་ཡིན་པར་ཐལ། མི་རྟག་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། འདུས་བྱས་
དངོས་པོ། མི་རྟག་པ། བྱས་པ་རྣམས་ཡིན་ཁྱ་མཉམ་ཡིན་པའི་ཕྱིར། ཁ་ཅིག་ན་རེ། ཡོད་པ་ཡིན་ན་འདུས་བྱས་མ་ཡིན་པར་བུད་ཟེར་ན། འདུས་མ་བྱས་ཀྱི་ནམ་མཁའ་ཆོས་ཅན། འདུས་བྱས་ཡིན་པར་
ཐལ། ཡོད་པ་ཡིན་པའི་ཕྱིར། མ་གྲུབ་ན། འདུས་མ་བྱས་ཀྱི་ནམ་མཁའ་ཆོས་ཅན། ཡོད་པ་ཡིན་པར་ཐལ། ཚད་མས་དམིགས་པ་ཡིན་པའི་ཕྱིར། མ་གྲུབ་ན། འདུས་མ་བྱས་ཀྱི་ནམ་མཁའ་ཆོས་ཅན། ཚད་
མས་དམིགས་པ་ཡིན་པར་ཐལ། ཚད་མས་གཞལ་བྱ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། ཚད་མས་དམིགས་པ། ཚད་མས་གཞལ་བྱ། ཚད་མས་གྲུབ་པ་རྣམས་ཡིན་ཁྱབ་མཉམ་ཡིན་པའི་ཕྱིར། རྩ་

[005A]༄༅། །བར་འདོད་ན། འདུས་མ་བྱས་ཀྱི་ནམ་མཁའ་ཆོས་ཅན། འདུས་བྱས་མ་ཡིན་པར་ཐལ། འདུས་མ་བྱས་ཡིན་པའི་ཕྱིར། མ་གྲུབ་ན། འདུས་མ་བྱས་ཀྱི་ནམ་མཁའ་ཆོས་ཅན། འདུས་མ་བྱས་ཡིན་
པར་ཐལ། མ་བྱས་པ་ཡིན་པའི་ཕྱིར། མ་གྲུབ་ན། འདུས་མ་བྱས་ཀྱི་ནམ་མཁའ་ཆོས་ཅན། མ་བྱས་པ་ཡིན་པར་ཐལ། དངོས་མེད་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། དངོས་མེད། འདུས་མ་བྱས་
མི་རྟག་པ་མ་ཡིན་པ་རྣམས་དོན་གཅིག་ཡིན་པའི་ཕྱིར། ཁ་ཅིག་ན་རེ། དངོས་པོ་ཡིན་ན་ཤེས་པ་ཡིན་པས་ཁྱབ་ཟེར་ན། ཤུག་པའི་ཀ་བ་ཆོས་ཅན། ཤེས་པ་ཡིན་པར་ཐལ། དངོས་པོ་ཡིན་པའི་ཕྱིར། མ་གྲུབ་ན་
ཤུག་པའི་ཀ་བ་ཆོས་ཅན། དངོས་པོ་ཡིན་པར་ཐལ། བེམ་ཤེས་ལྡན་མིན་འདུ་བྱེད་གསུམ་པོ་གང་རུང་ཡིན་པའི་ཕྱིར། མ་གྲུབ་ན། ཤུག་པའི་ཀ་བ་ཆོས་ཅན། བེམ་ཤེས་ལྡན་མིན་འདུ་བྱེད་གསུམ་པོ་གང་རུང་ཡིན་པར་
ཐལ། མི་རྟག་པ་ཡིན་པའི་ཕྱིར། མ་གྲུབ་ན། ཤུག་ཀ་བ་ཆོས་ཅན། མི་རྟག་པ་ཡིན་པར་ཐལ། སྐད་ཅིག་མ་ཡིན་པའི་ཕྱིར། རྩ་བར་འདོད་ན། ཤུག་པའི་ཀ་བ་ཆོས་ཅན། ཤེས་པ་མ་ཡིན་པར་ཐལ། བེམ་པོ་
ཡིན་པའི་ཕྱིར། མ་གྲུབ་ན། ཤུག་པའི་ཀ་བ་ཆོས་ཅན། བེམ་པོ་ཡིན་པར་ཐལ། བེམ་པོའི་བྱེ་བྲག་ཡིན་པའི་ཕྱིར། ཁ་ཅིག་ན་རེ། དངོས་པོ་ཡིན་ན་བེམ་པོ་ཡིན་པས་ཁྱབ་ཟེར་ན། རྣམ་མཁྱེན་ཆོས་ཅན། བེམ་པོ་ཡིན་

[005B] དངོས་པོ་ཡིན་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། དངོས་པོ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། དོན་བྱེད་ནུས་པ་ཡིན་པར་ཐལ། བྱས་པ་ཡིན་པའི་
ཕྱིར། མ་གྲུབ་ན། རྣམ་མཁྱེན་ཆོས་ཅན། བྱས་པ་ཡིན་པར་ཐལ། སྐྱེས་པ་ཡིན་པའི་ཕྱིར། རྩ་བར་འདོད་ན། རྣམ་མཁྱེན་ཆོས་ཅན། བེམ་པོ་མ་ཡིན་པར་ཐལ། ཤེས་པ་ཡིན་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན་
ཤེས་པ་ཡིན་པར་ཐལ། གསལ་ཞིང་རིག་པ་ཡིན་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། གསལ་ཞིང་རིག་པ་ཡིན་པར་ཐལ། གསར་དུ་མི་སླུ་བའི་རིག་པ་ཡིན་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། གསར་
དུ་མི་སླུ་བའི་རིག་པ་ཡིན་པར་ཐལ། ཚད་མ་ཡིན་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། ཚད་མ་ཡིན་པར་ཐལ། རྣམ་མཁྱེན་དང་གཅིག་ཡིན་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། ཁྱོད་ཁྱོད་དང་གཅིག་
ཡིན་པར་ཐལ། ཁྱོད་གཞི་གྲུབ་པའི་ཕྱིར། ཁ་ཅིག་ན་རེ། དངོས་པོ་ཡིན་པ་ལས་ལོག་པ་ཡིན་ན་དངོས་པོ་ཡིན་པས་ཁྱབ་ཟེར་ན། རྟག་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པ་ལ་ལོག་པ་ཡིན་པའི་
ཕྱིར། མ་གྲུབ་ན། རྟག་ཆོས་ཅན། དངོས་པོ་ཡིན་པ་ལས་ལོག་པ་ཡིན་པར་ཐལ། དངོས་པོ་མ་ཡིན་པའི་ཕྱིར། མ་གྲུབ་ན། རྟག་པ་ཆོས་ཅན། དངོས་པོ་མ་ཡིན་པར་ཐལ། དངོས་མེད་ཡིན་པའི་ཕྱིར། མ་གྲུབ་ན་
[006A]༄༅། །རྟག་པ་ཆོས་ཅན། དངོས་མེད་ཡིན་པར་ཐལ། དོན་བྱེད་ནུས་སྟོང་ཡིན་པའི་ཕྱིར། རྩ་བར་འདོད་ན། རྟག་པ་ཆོས་ཅན། དངོས་པོ་མ་ཡིན་པར་ཐལ། རྟག་པ་ཡིན་པའི་ཕྱིར། མ་གྲུབ་ན། རྟག་
པ་ཆོས་ཅན། རྟག་པ་ཡིན་པར་ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་པའི་ཕྱིར། ཁ་ཅིག་ན་རེ། དངོས་པོ་མ་ཡིན་པ་ལས་ལོག་པ་ཡིན་ན་དངོས་པོ་མ་ཡིན་པས་ཁྱབ་ཟེར་ན། ཟངས་
བུམ་ཆོས་ཅན། དངོས་པོ་མ་ཡིན་པར་ཐལ། དངོས་པོ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། ཟངས་བུམ་ཆོས་ཅན། དངོས་པོ་མ་ཡིན་པ་ལས་ལོག་པ་ཡིན་པར་ཐལ། དངོས་པོ་ཡིན་
པའི་ཕྱིར། མ་གྲུབ་ན། ཟངས་བུམ་ཆོས་ཅན། དངོས་པོ་ཡིན་པར་ཐལ། བྱས་པ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། ཟངས་བུམ་ཆོས་ཅན། བྱས་པ་མ་ཡིན་པ་ལས་ལོག་པ་ཡིན་པར་
ཐལ། བྱས་པ་ཡིན་པའི་ཕྱིར། ཁ་ཅིག་ན་རེ། རྟག་པ་ཡིན་པ་ལས་ལོག་པ་ཡིན་ན་རྟག་པ་ཡིན་པས་ཁྱབ་ཟེར་ན། སྒྲ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པ་ལས་ལོག་པ་ཡིན་པའི་ཕྱིར་
མ་གྲུབ་ན། སྒྲ་ཆོས་ཅན། རྟག་པ་ཡིན་པ་ལས་ལོག་པ་ཡིན་པར་ཐལ། རྟག་པ་མ་ཡིན་པའི་ཕྱིར། མ་གྲུབ་ན། སྒྲ་ཆོས་ཅན། རྟག་པ་མ་ཡིན་པར་ཐལ། དངོས་པོ་ཡིན་པའི་ཕྱིར། རྩ་བར་འདོད་ན་

[006B] རྟག་པ་མ་ཡིན་པར་ཐལ། འདུས་བྱས་ཡིན་པའི་ཕྱིར། མ་གྲུབ་ན། སྒྲ་ཆོས་ཅན། འདུས་བྱས་ཡིན་པར་ཐལ། འཇིག་པ་ཡིན་པའི་ཕྱིར། མ་གྲུབ་ན། སྒྲ་ཆོས་ཅན། འཇིག་པ་ཡིན་པར་ཐལ་
དོན་བྱེད་ནུས་པ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དོན་བྱེད་ནུས་པ། འཇིག་པ། སྐྱེས་པ། སྐད་ཅིག་མ་རྣམས་དོན་གཅིག་ཡིན་པའི་ཕྱིར། ཁ་ཅིག་ན་རེ། རྟག་པ་མ་ཡིན་པ་ལས་ལོག་པ་ཡིན་
ན་རྟག་པ་མ་ཡིན་པས་ཁྱབ་ཟེར་ན། མཚན་ཉིད་ཆོས་ཅན། རྟག་པ་མ་ཡིན་པར་ཐལ། རྟག་པ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། མཚན་ཉིད་ཆོས་ཅན། རྟག་པ་མ་ཡིན་པ་ལས་ལོག་པ་ཡིན་
པར་ཐལ། རྟག་པ་ཡིན་པའི་ཕྱིར། མ་གྲུབ་ན། མཚན་ཉིད་ཆོས་ཅན། རྟག་པ་ཡིན་པར་ཐལ། འདུས་མ་བྱས་ཀྱི་ཆོས་ཡིན་པའི་ཕྱིར། མ་གྲུབ་ན། མཚན་ཉིད་ཆོས་ཅན། འདུས་མ་བྱས་ཀྱི་ཆོས་ཡིན་པར་ཐལ། མི་
འཇིག་པའི་ཆོས་ཡིན་པའི་ཕྱིར། རྩ་བར་འདོད་ན། མཚན་ཉིད་ཆོས་ཅན། རྟག་པ་ཡིན་པར་ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་པའི་ཕྱིར། མ་གྲུབ་ན། མཚན་ཉིད་ཆོས་ཅན། ཆོས་དང་
སྐད་ཅིག་མ་མ་ཡིན་པའི་གཞི་མཐུན་པ་ཡིན་པར་ཐལ། ཆོས་ཡིན་པ་གང་ཞིག་སྐད་ཅིག་མ་མ་ཡིན་པའི་ཕྱིར། དང་པོ་མ་གྲུབ་ན། མཚན་ཉིད་ཆོས་ཅན། ཆོས་ཡིན་པར་ཐལ། གཞི་གྲུབ་པའི་ཕྱིར། གཉིས་

[007A]༄༅། །པ་མ་གྲུབ་ན། མཚན་ཉིད་ཆོས་ཅན། སྐད་ཅིག་མ་མ་ཡིན་པར་ཐལ། མི་རྟག་པ་མ་ཡིན་པའི་ཕྱིར། ཁ་ཅིག་ན་རེ། བྱས་པ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་ན་
བྱས་པ་ཡིན་པ་ལས་ལོག་པ་ཡིན་པས་ཁྱབ་ཟེར་ན། ཀ་བ་ཆོས་ཅན། བྱས་པ་ཡིན་པ་ལས་ལོག་པ་ཡིན་པར་ཐལ། བྱས་པ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན་
ཀ་བ་ཆོས་ཅན། བྱས་པ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པར་ཐལ། བྱས་པ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། བྱས་པ་མ་ཡིན་པ་ལས་ལོག་པ་
ཡིན་པར་ཐལ། བྱས་པ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། བྱས་པ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར། རྩ་བར་འདོད་ན། ཀ་བ་ཆོས་ཅན། བྱས་པ་ཡིན་པ་ལས་ལོག་པ་མ་
ཡིན་པར་ཐལ། བྱས་པ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། བྱས་པ་མ་ཡིན་པ་ལས་ལོག་པ་ཡིན་པར་ཐལ། བྱས་པ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། ཀ་བ་ཆོས་ཅན་
བྱས་པ་ཡིན་པར་ཐལ། གདུང་འདེགས་ཀྱི་དོན་བྱེད་ནུས་པ་ཡིན་པའི་ཕྱིར། ཁ་ཅིག་ན་རེ། བྱས་པ་མ་ཡིན་པ་ལས་ལོག་པ་མ་ཡིན་པ་ལས་ལོག་པ་ཡིན་ན། བྱས་པ་ཡིན་པ་ལས་ལོག་པ་ཡིན་པས་ཁྱབ་ཟེར་ན་

[007B] བྱས་པ་ཡིན་པ་ལས་ལོག་པ་ཡིན་པར་ཐལ། བྱས་པ་མ་ཡིན་པ་ལས་ལོག་པ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། བྱས་པ་མ་ཡིན་པ་ལས་ལོག་པ་
མ་ཡིན་པ་ལས་ལོག་པ་ཡིན་པར་ཐལ། བྱས་པ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། བྱས་པ་མ་ཡིན་པ་ལས་ལོག་པ་ཡིན་པར་ཐལ། བྱས་པ་ཡིན་པའི་ཕྱིར། རྩ་བར་
འདོད་ན། བུམ་པ་ཆོས་ཅན། བྱས་པ་ཡིན་པ་ལས་ལོག་པ་མ་ཡིན་པར་ཐལ། བྱས་པ་མ་ཡིན་པ་མ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། བྱས་པ་མ་ཡིན་པ་མ་ཡིན་པ་མ་ཡིན་པར་ཐལ། དངོས་པོ་ཡིན་
པའི་ཕྱིར། མ་གྲུབ་ན། བུམ་པ་ཆོས་ཅན། དངོས་པོ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། དོན་བྱེད་ནུས་པ་ཡིན་པར་ཐལ། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་
ནུས་པ་ཡིན་པའི་ཕྱིར། ཁ་ཅིག་ན་རེ། དངོས་པོ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་ན། དངོས་པོ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པས་ཁྱབ་ཟེར་ན། འདུས་མ་
བྱས་ཆོས་ཅན། དངོས་པོ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པར་ཐལ། དངོས་པོ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། འདུས་མ་བྱས་ཆོས་

[008A]༄༅། །ཅན། དངོས་པོ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པར་ཐལ། དངོས་པོ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། འདུས་མ་བྱས་ཆོས་ཅན་
དངོས་པོ་ཡིན་པ་ལས་ལོག་པ་ཡིན་པར་ཐལ། དངོས་པོ་མ་ཡིན་པའི་ཕྱིར། རྩ་བར་འདོད་ན། འདུས་མ་བྱས་ཆོས་ཅན། དངོས་པོ་ཡིན་པ་ལས་ལོག་པ་ཡིན་པ་ལས་ལོག་པ་མ་ཡིན་པར་ཐལ། དངོས་པོ་
ཡིན་པལས་ལོག་པ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། དངོས་པོ་ཡིན་པ་ལས་ལོག་པ་ཡིན་ན་དངོས་པོ་མ་ཡིན་པས་ཁྱབ། དངོས་པོ་ཡིན་པ་ལས་ལོག་པ་གཉིས་པོ་དེ་ཡིན་ན་དངོས་པོ་
ཡིན་པས་ཁྱབ། གསུམ་པོ་དེ་ཡིན་ན་དངོས་པོ་མ་ཡིན་པས་ཁྱབ། བཞི་པོ་དེ་ཡིན་ན་དངོས་པོ་ཡིན་པས་ཁྱབ། ལྔ་པོ་དེ་ཡིན་ན་དངོས་པོ་མ་ཡིན་པས་ཁྱབ་པ་སོགས་གཞན་རྣམས་ལའང་རིགས་འདྲ་
བ་ཡིན་པའི་ཕྱིར། ཁ་ཅིག་ན་རེ། ཀ་བུམ་གཉིས་ཡིན་པ་ལས་ལོག་པ་ཡིན་ན། ཀ་བུམ་གཉིས་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པས་ཁྱབ་ཟེར་ན། མཚོན་བྱ་ཆོས་ཅན། ཀ་བུམ་
གཉིས་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པར་ཐལ། ཀ་བུམ་གཉིས་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། མཚོན་བྱ་ཆོས་ཅན། ཀ་བུམ་གཉིས་ཡིན་པ་ལས་ལོག་པ་ཡིན་པར་

[008B] ཀ་བུམ་གཉིས་མ་ཡིན་པའི་ཕྱིར། རྩ་བར་འདོད་ན། མཚོན་བྱ་ཆོས་ཅན། ཀ་བུམ་གཉིས་ཡིན་པ་ལས་ལོག་པ་ཡིན་པ་ལས་ལོག་པ་མ་ཡིན་པར་ཐལ། ཀ་བུམ་གཉིས་ཡིན་པ་ལས་ལོག་པ་གཉིས་པོ་དེ་མེད་
པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཁྱོད་ཡིན་པ་ལས་ལོག་པ་གཉིས་པོ་དེ་མེད་པར་ཐལ། ཁྱོད་ཡིན་པ་མི་སྲིད་པའི་ཆོས་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། ཁྱོད་ཡིན་པ་མི་སྲིད་པའི་ཆོས་
ཡིན་ན། ཁྱོད་ཡིན་པ་ལས་ལོག་པ་གཅིག་པོ་དེ་ཡོད་པས་ཁྱབ། གཉིས་པོ་དེ་མེད་པས་ཁྱབ། གསུམ་པོ་དེ་ཡོད་པས་ཁྱབ། བཞི་པོ་དེ་མེད་པས་ཁྱབ་པ་སོགས། རྟག་དངོས་གཉིས་མཚན་མཚོན་གཉིས་དང་བཅས་པ་ཡིན་
པ་མི་སྲིད་པའི་ཤེས་བྱ་མཐའ་དག་ལ་རིགས་འདྲ་བ་ཡིན་པའི་ཕྱིར། ཁ་ཅིག་ན་རེ། དངོས་པོ་ཡིན་པ་ལས་ལོག་པ་མ་ཡིན་པ་ལས་ལོག་པ་ཡིན་ན། དངོས་པོ་མ་ཡིན་པ་ལས་ལོག་པ་མ་ཡིན་པ་ལས་ལོག་པ་ཡིན་པས་
ཁྱབ་ཟེར་ན། བུམ་པའི་མཚན་ཉིད་ཆོས་ཅན། དངོས་པོ་མ་ཡིན་པ་ལས་ལོག་པ་མ་ཡིན་པ་ལས་ལོག་པ་ཡིན་པར་ཐལ། དངོས་པོ་ཡིན་པ་ལས་ལོག་པ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན་
བུམ་པའི་མཚན་ཉིད་ཆོས་ཅན། དངོས་པོ་ཡིན་པ་ལས་ལོག་པ་མ་ཡིན་པ་ལས་ལོག་པ་ཡིན་པར་ཐལ། དངོས་པོ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། བུམ་པའི་མཚན་ཉིད་ཆོས་ཅན། དངོས་

[009A]༄༅། །པོ་ཡིན་པ་ལས་ལོག་པ་ཡིན་པར་ཐལ། དངོས་པོ་མ་ཡིན་པའི་ཕྱིར། མ་གྲུབ་ན། བུམ་པའི་མཚན་ཉིད་ཆོས་ཅན། དངོས་པོ་མ་ཡིན་པར་ཐལ། རྟག་པ་ཡིན་པའི་ཕྱིར། མ་གྲུབ་ན་
བུམ་པ་ཆོས་ཅན། ཁྱོད་ཀྱི་མཚན་ཉིད་རྟག་པ་ཡིན་པར་ཐལ། ཁྱོད་མཚོན་བྱ་ཡིན་པའི་ཕྱིར། རྩ་བར་འདོད་ན། བུམ་པའི་མཚན་ཉིད་ཆོས་ཅན། དངོས་པོ་མ་ཡིན་པ་ལས་ལོག་པ་མ་ཡིན་པ་ལས་ལོག་པ་མ་
ཡིན་པར་ཐལ། དངོས་པོ་མ་ཡིན་པ་ལས་ལོག་པ་མ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དངོས་པོ་མ་ཡིན་པ་ལས་ལོག་པ་དུ་བརྩེགས་ཀྱང་དངོས་པོ་ཡིན་པས་ཁྱབ། དེས་ཤེས་བྱ་རྟག་པ་
སོགས་ཐམས་ཅད་ལ་རིགས་འདྲ་བ་ཡིན་པའི་ཕྱིར། ཁ་ཅིག་ན་རེ། ཤེས་བྱ་མ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་ན། ཤེས་བྱ་མ་ཡིན་པ་ལས་ལོག་པ་ཡིན་པས་ཁྱབ་ཟེར་ན། རི་བོང་རྭ་ཆོས་
ཅན། ཤེས་བྱ་མ་ཡིན་པ་ལས་ལོག་པ་ཡིན་པར་ཐལ། ཤེས་བྱ་མ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། རི་བོང་རྭ་ཆོས་ཅན། ཤེས་བྱ་མ་ཡིན་པ་ལས་ལོག་པ་ཡིན་པ་
ལས་ལོག་པ་ཡིན་པར་ཐལ། ཤེས་བྱ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། རི་བོང་རྭ་ཆོས་ཅན། ཤེས་བྱ་ཡིན་པ་ལས་ལོག་པ་ཡིན་པར་ཐལ། ཤེས་བྱ་མ་ཡིན་པའི་ཕྱིར། རྩ་བར་འདོད་ན། རི་བོང་

[009B] ཤེས་བྱ་མ་ཡིན་པ་ལས་ལོག་པ་མ་ཡིན་པར་ཐལ། མེད་ངེས་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། རི་བོང་རྭ་ཆོས་ཅན། མེད་ངེས་མ་ཡིན་པ་ལས་ལོག་པ་ཡིན་པར་ཐལ། མེད་ངེས་ཡིན་
པའི་ཕྱིར། ཁ་ཅིག་ན་རེ། ཤེས་བྱ་ཡིན་པ་ལས་ལོག་པ་ཡོད་ཟེར་ན། དེ་མི་འཐད་པར་ཐལ། ཤེས་བྱ་ཡིན་པ་ལས་ལོག་པ་གཅིག་པོ་དེ་མེད། གཉིས་པོ་དེ་ཡོད། གསུམ་པོ་དེ་མེད། བཞི་པོ་དེ་ཡོད་པའི་
ཕྱིར། མ་གྲུབ་ན། དེ་ཡོད་པར་ཐལ། མེད་ངེས་ཡིན་པ་ལས་ལོག་པ་གཅིག་པོ་དེ་ཡོད། གཉིས་པོ་དེ་མེད། གསུམ་པོ་དེ་ཡོད་པའི་ཕྱིར། རྟགས་དང་པོ་གྲུབ་སྟེ། གཞི་གྲུབ་ན། མེད་ངེས་ཡིན་པ་ལས་ལོག་པ་
ཡིན་དགོས་པའི་ཕྱིར། དེ་ཡིན་པར་ཐལ། གཞི་གྲུབ་ན་ཤེས་བྱ་ཡིན་དགོས་པའི་ཕྱིར། །    ༈   ། །གཉིས་པ་རྒྱུ་འབྲས་དང་མཚན་མཚོན་གྱི་རྣམ་གཞག་བཤད་པ་ནི། ཁ་ཅིག་ན་རེ། དངོས་པོའི་རྒྱུ་ཡིན་ན། དངོས་
པོའི་དངོས་རྒྱུ་མ་ཡིན་པར་བུད་ཟེར་ན། དངོས་པོའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བ་ཆོས་ཅན། དངོས་པོའི་དངོས་རྒྱུ་ཡིན་པར་ཐལ། དངོས་པོའི་རྒྱུ་ཡིན་པའི་ཕྱིར། མ་གྲུབ་ན། དངོས་པོའི་སྔ་ལོགས་སུ་
བྱུང་བའི་སྔ་ལོགས་སུ་བྱུང་བ་ཆོས་ཅན། དངོས་པོའི་རྒྱུ་ཡིན་པར་ཐལ། དངོས་པོའི་སྐྱེད་བྱེད་ཡིན་པའི་ཕྱིར། མ་གྲུབ་ན། དངོས་པོའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བ་ཆོས་ཅན། དངོས་པོའི་སྐྱེད་བྱེད་

[010A]༄༅། །ཡིན་པར་ཐལ། དངོས་པོའི་སྔ་ལོག་སུ་བྱུང་བ་ཡིན་པའི་ཕྱིར། མ་གྲུབ་ན། དངོས་པོའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བ་ཆོས་ཅན། དངོས་པོའི་སྔ་ལོགས་སུ་བྱུང་
བ་ཡིན་པར་ཐལ། དངོས་པོའི་སྔ་ལོགས་སུ་བྱུང་བའི་རྒྱུ་ཡིན་པའི་ཕྱིར། རྩ་བར་འདོད་ན། དངོས་པོའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བ་ཆོས་ཅན། དངོས་པོའི་དངོས་རྒྱུ་མ་ཡིན་པར་ཐལ་
དངོས་པོའི་བརྒྱུད་རྒྱུ་ཡིན་པའི་ཕྱིར། མ་གྲུབ་ན། དངོས་པོའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བ་ཆོས་ཅན། དངོས་པོའི་བརྒྱུད་རྒྱུ་ཡིན་པར་ཐལ། དངོས་པོའི་སྔ་ལོགས་སུ་བྱུང་བའི་སྔ་ལོགས་སུ་
བྱུང་བ་ཡིན་པའི་ཕྱིར། མ་གྲུབ་ན། དངོས་པོའི་སྔ་ལོགས་སུ་བྱུང་བ་ཆོས་ཅན། ཁྱོད་ཀྱི་སྔ་ལོགས་སུ་བྱུང་བ་ཁྱོད་ཀྱི་སྔ་ལོགས་སུ་བྱུང་བ་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། ཁ་ཅིག་ན་རེ། བུམ་པའི་
རྒྱུ་ཡིན་ན། བུམ་པའི་བརྒྱུད་རྒྱུ་ཡིན་པས་ཁྱབ་ཟེར་ན། བུམ་པའི་སྔ་ལོགས་སུ་བྱུང་བ་ཆོས་ཅན། བུམ་པའི་བརྒྱུད་རྒྱུ་ཡིན་པར་ཐལ། བུམ་པའི་རྒྱུ་ཡིན་པའི་ཕྱིར། མ་གྲུབ་ན། བུམ་པའི་སྔ་ལོགས་སུ་བྱུང་
བ་ཆོས་ཅན། བུམ་པའི་རྒྱུ་ཡིན་པར་ཐལ། བུམ་པའི་སྐྱེད་བྱེད་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་སྔ་ལོགས་སུ་བྱུང་བ་ཁྱོད་ཀྱི་སྐྱེད་བྱེད་ཡིན་པར་ཐལ། ཁྱོད་བྱས་པ་ཡིན་པའི་ཕྱིར་

[010B] བུམ་པའི་སྔ་ལོགས་སུ་བྱུང་བ་ཆོས་ཅན། བུམ་པའི་བརྒྱུད་རྒྱུ་མ་ཡིན་པར་ཐལ། བུམ་པའི་དངོས་རྒྱུ་ཡིན་པའི་ཕྱིར། མ་གྲུབ་ན། བུམ་པའི་སྔ་ལོགས་སུ་བྱུང་བ་ཆོས་ཅན། བུམ་པའི་དངོས་རྒྱུ་
ཡིན་པར་ཐལ། བུམ་པའི་དངོས་སུ་སྐྱེད་བྱེད་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་སྔ་ལོགས་སུ་བྱུང་བ་ཁྱོད་ཀྱི་དངོས་སུ་སྐྱེད་བྱེད་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། ཁ་ཅིག་
གིས། ཀ་བའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་ཕྱི་ལོགས་སུ་བྱུང་བ་ཡིན་ན། ཀ་བའི་སྔ་ལོགས་སུ་བྱུང་བ་ཡིན་པས་ཁྱབ་ཟེར་ན། ཀ་བ་ཆོས་ཅན། ཀ་བའི་སྔ་ལོགས་སུ་བྱུང་བ་ཡིན་པར་
ཐལ། ཀ་བའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་ཕྱི་ལོགས་སུ་བྱུང་བ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། ཀ་བའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་ཕྱི་ལོགས་སུ་བྱུང་བ་ཡིན་
པར་ཐལ། ཀ་བའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་འབྲས་བུ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། ཀ་བའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་འབྲས་བུ་ཡིན་པར་ཐལ། ཀ་བའི་སྔ་
ལོགས་སུ་བྱུང་བའི་འབྲས་བུ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། ཁྱོད་ཁྱོད་ཀྱི་སྔ་ལོགས་སུ་བྱུང་བའི་འབྲས་བུ་ཡིན་པར་ཐལ། ཁྱོད་ཀྱི་སྔ་ལོགས་སུ་བྱུང་བ་ཡོད་པའི་ཕྱིར། རྩ་བར་འདོད་ན། ཀ་་
[011A]༄༅། །ཆོས་ཅན། ཀ་བའི་སྔ་ལོགས་སུ་བྱུང་བ་མ་ཡིན་པར་ཐལ། ཀ་བ་དང་དུས་མཉམ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། ཁྱོད་ཁྱོད་དང་དུས་མཉམ་ཡིན་པར་ཐལ། ཁྱོད་ཡོད་པ་
ཡིན་པའི་ཕྱིར། ཁ་ཅིག་ན་རེ། བྱས་པའི་འབྲས་བུ་ཡིན་ན། བྱས་པའི་དངོས་འབྲས་ཡིན་པས་ཁྱབ་ཟེར་ན། བྱས་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་ཆོས་ཅན། བྱས་པའི་དངོས་འབྲས་ཡིན་པར་
ཐལ། བྱས་པའི་འབྲས་བུ་ཡིན་པའི་ཕྱིར། མ་གྲུབ་ན། བྱས་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་ཆོས་ཅན། བྱས་པའི་འབྲས་བུ་ཡིན་པར་ཐལ། བྱས་པའི་བརྒྱུད་འབྲས་ཡིན་པའི་ཕྱིར། མ་གྲུབ་ན། བྱས་
པའི་ཕྱི་ལོགས་སུ་བྱུང་བ་ཆོས་ཅན། ཁྱོད་ཀྱི་ཕྱི་ལོགས་སུ་བྱུང་བ་བྱས་པའི་བརྒྱུད་འབྲས་ཡིན་པར་ཐལ། ཁྱོད་བྱས་པའི་དངོས་འབྲས་ཡིན་པའི་ཕྱིར། མ་གྲུབ་ན། བྱས་པ་ཆོས་ཅན། ཁྱོད་ཀྱི་ཕྱི་ལོགས་སུ་བྱུང་བ་
ཁྱོད་ཀྱི་དངོས་འབྲས་ཡིན་པར་ཐལ། ཁྱོད་དོན་བྱེད་ནུས་པ་ཡིན་པའི་ཕྱིར། རྩ་བར་འདོད་ན། བྱས་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་ཆོས་ཅན། བྱས་པའི་དངོས་འབྲས་མ་ཡིན་པར་ཐལ། བྱས་པའི་
བརྒྱུད་འབྲས་ཡིན་པའི་ཕྱིར། མ་གྲུབ་ན། བྱས་པ་ཆོས་ཅན། ཁྱོད་ཀྱི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་ཁྱོད་ཀྱི་བརྒྱུད་འབྲས་ཡིན་པར་ཐལ། ཁྱོད་མི་རྟག་པ་ཡིན་པའི་ཕྱིར། ཁ་ཅིག་ན་རེ། དངོས་པོའི་

[011B] དངོས་པོ་དང་དུས་མཉམ་ཡིན་པས་ཁྱབ་ཟེར་ན། དངོས་པོའི་འབྲས་བུ་ཆོས་ཅན། དངོས་པོ་དང་དུས་མཉམ་ཡིན་པར་ཐལ། དངོས་པོའི་སྔ་ལོགས་སུ་བྱུང་བའི་ཕྱི་
ལོགས་སུ་བྱུང་བ་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། ཁྱོད་ཀྱི་འབྲས་བུ་ཁྱོད་ཀྱི་སྔ་ལོགས་སུ་བྱུང་བའི་ཕྱི་ལོགས་སུ་བྱུང་བ་ཡིན་པར་ཐལ། ཁྱོད་ཀྱི་འབྲས་བུ་ཁྱོད་ཀྱི་སྔ་ལོགས་སུ་བྱུང་བའི་བརྒྱུད་འབྲས་
ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། ཁྱོད་ཀྱི་འབྲས་བུ་ཁྱོད་ཀྱི་སྔ་ལོགས་སུ་བྱུང་བའི་བརྒྱུད་འབྲས་ཡིན་པར་ཐལ། ཁྱོད་ཁྱོད་ཀྱི་སྔ་ལོགས་སུ་བྱུང་བའི་དངོས་འབྲས་ཡིན་པའི་ཕྱིར། རྩ་བར་འདོད་ན། དངོས་
པོའི་འབྲས་བུ་ཆོས་ཅན། དངོས་པོ་དང་དུས་མཉམ་མ་ཡིན་པར་ཐལ། དངོས་པོའི་རྗེས་སུ་གྲུབ་པའི་ཕྱིར། མ་གྲུབ་ན། དངོས་པོའི་འབྲས་བུ་ཆོས་ཅན། དངོས་པོའི་རྗེས་སུ་གྲུབ་པར་ཐལ། དངོས་པོའི་ཕྱི་ལོགས་སུ་བྱུང་
བ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དངོས་པོའི་ཕྱི་ལོགས་སུ་བྱུང་བ་དངོས་པོའི་དངོས་འབྲས་ཡིན་པའི་ཕྱིར། དེ་ཡིན་པར་ཐལ། དངོས་པོའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བའི་སྔ་
ལོགས་སུ་བྱུང་བ་དེ་དངོས་པོའི་དངོས་འབྲས་ཡིན་པའི་ཕྱིར། དེ་ཡིན་པར་ཐལ། དངོས་པོའི་ཕྱི་ལོགས་སུ་བྱུང་བ་གསུམ་གྱི་སྔ་ལོགས་སུ་བྱུང་བ་དེ། དངོས་པོའི་བརྒྱུད་འབྲས་ཡིན་པའི་ཕྱིར། དེ་ཡིན་པར་ཐལ་

[012A]༄༅། །དངོས་པོའི་སྔ་ལོགས་སུ་བྱུང་བ་གཉིས་ཀྱི་ཕྱི་ལོགས་སུ་བྱུང་བ་དེ་དངོས་པོའི་དངོས་རྒྱུ་ཡིན་པའི་ཕྱིར། དེ་ཡིན་པར་ཐལ། དངོས་པོའི་སྔ་ལོགས་སུ་བྱུང་བ་གསུམ་གྱི་ཕྱི་ལོགས་སུ་བྱུང་བ་
དངོས་པོའི་བརྒྱུད་རྒྱུ་ཡིན་པའི་ཕྱིར། རིགས་འགྲོས་འདི་དག་དངོས་པོ་མཐའ་དག་ལ་སྦྱོར་ཚུལ་ཤེས་པར་བྱའོ། །ཁ་ཅིག་ན་རེ། དངོས་པོའི་ལྡོག་པ་དང་ཡིན་ཁྱབ་མཉམ་ཡིན་ན་མཚོན་བྱ་ཡིན་པས་ཁྱབ་
ཟེར་ན། དོན་བྱེད་ནུས་པའི་བཏགས་ཡོད་ཆོས་གསུམ་ཚང་བ་ཆོས་ཅན། མཚོན་བྱ་ཡིན་པར་ཐལ། དངོས་པོའི་ལྡོག་པ་དང་ཡིན་ཁྱབ་མཉམ་ཡིན་པའི་ཕྱིར། མ་གྲུབ་ན། དོན་བྱེད་ནུས་པའི་བཏགས་ཡོད་ཆོས་
གསུམ་ཚང་བ་ཆོས་ཅན། དངོས་པོའི་ལྡོག་པ་དང་ཡིན་ཁྱབ་མཉམ་ཡིན་པར་ཐལ། ཁྱོད་ཡིན་ན་དངོས་པོའི་ལྡོག་པ་ཡིན་པས་ཁྱབ། དངོས་པོའི་ལྡོག་པ་ཡིན་ན་ཁྱོད་ཡིན་པས་ཁྱབ་པའི་ཕྱིར། རྩ་བར་འདོད་
ན། དོན་བྱེད་ནུས་པའི་བཏགས་ཡོད་ཆོས་གསུམ་ཚང་བ་ཆོས་ཅན། མཚོན་བྱ་མ་ཡིན་པར་ཐལ། མཚན་ཉིད་ཡིན་པའི་ཕྱིར། མ་གྲུབ་ན། དོན་བྱེད་ནུས་པའི་བཏགས་ཡོད་ཆོས་གསུམ་ཚང་བ་ཆོས་ཅན་
མཚན་ཉིད་ཡིན་པར་ཐལ། དོན་བྱེད་ནུས་པའི་མཚོན་བྱའི་མཚན་ཉིད་ཡིན་པའི་ཕྱིར། མ་གྲུབ་ན། དོན་བྱེད་ནུས་པ་ཆོས་ཅན། ཁྱོད་ཀྱི་བཏགས་ཡོད་ཆོས་གསུམ་ཚང་བ་ཁྱོད་ཀྱི་མཚོན་བྱའི་མཚན་ཉིད་ཡིན་པར་

[012B] ཁྱོད་མཚན་ཉིད་ཡིན་པའི་ཕྱིར། ཁ་ཅིག་གིས། དངོས་པོའི་ལྡོག་པ་དང་ཡིན་ཁྱབ་མཉམ་ཡིན་ན་མཚན་ཉིད་ཡིན་པས་ཁྱབ་ཟེར་ན། དོན་བྱེད་ནུས་པའི་མཚོན་བྱ་ཆོས་ཅན། མཚན་ཉིད་ཡིན་པར་ཐལ། དངོས་
པོའི་ལྡོག་པ་དང་ཡིན་ཁྱབ་མཉམ་ཡིན་པའི་ཕྱིར། མ་གྲུབ་ན། དོན་བྱེད་ནུས་པའི་མཚོན་བྱ་ཆོས་ཅན། དངོས་པོའི་ལྡོག་པ་དང་ཡིན་ཁྱབ་མཉམ་ཡིན་པར་ཐལ། ཁྱོད་ཡིན་ན་དངོས་པོའི་ལྡོག་པ་ཡིན་པས་ཁྱབ། དངོས་
པོའི་ལྡོག་པ་ཡིན་ན་ཁྱོད་ཡིན་པས་ཁྱབ་པའི་ཕྱིར། རྩ་བར་འདོད་ན། དོན་བྱེད་ནུས་པའི་མཚོན་བྱ་ཆོས་ཅན། མཚན་ཉིད་མ་ཡིན་པར་ཐལ། མཚོན་བྱ་ཡིན་པའི་ཕྱིར། མ་གྲུབ་ན། དོན་བྱེད་ནུས་པའི་མཚོན་བྱ་ཆོས་ཅན་
མཚོན་བྱ་ཡིན་པར་ཐལ། དོན་བྱེད་ནུས་པའི་བཏགས་ཡོད་ཆོས་གསུམ་ཚང་བའི་མཚོན་བྱ་ཡིན་པའི་ཕྱིར། མ་གྲུབ་ན། དོན་བྱེད་ནུས་པ་ཆོས་ཅན། ཁྱོད་ཀྱི་མཚོན་བྱ་ཁྱོད་ཀྱི་བཏགས་ཡོད་ཆོས་གསུམ་ཚང་བའི་མཚོན་བྱ་
ཡིན་པར་ཐལ། ཁྱོད་མཚན་ཉིད་ཡིན་པའི་ཕྱིར། ཁ་ཅིག་ན་རེ། དོན་བྱེད་ནུས་པའི་ལྡོག་པ་དང་ཡིན་ཁྱབ་མཉམ་ཡིན་ན། མཚོན་བྱ་ཡིན་པས་ཁྱབ་ཟེར་ན། དངོས་པོའི་རྫས་ཡོད་ཆོས་གསུམ་ཚང་བ་ཆོས་ཅན། མཚོན་བྱ་
ཡིན་པར་ཐལ། དོན་བྱེད་ནུས་པའི་ལྡོག་པ་དང་ཡིན་ཁྱབ་མཉམ་ཡིན་པའི་ཕྱིར། མ་གྲུབ་ན། དངོས་པོའི་རྫས་ཡོད་ཆོས་གསུམ་ཚང་བ་ཆོས་ཅན། དོན་བྱེད་ནུས་པའི་ལྡོག་པ་དང་ཡིན་ཁྱབ་མཉམ་ཡིན་པར་ཐལ། ཁྱོད་ཡིན་

[013A]༄༅། །ན་དོན་བྱེད་ནུས་པའི་ལྡོག་པ་ཡིན་པས་ཁྱབ། དོན་བྱེད་ནུས་པའི་ལྡོག་པ་ཡིན་ན་ཁྱོད་ཡིན་པས་ཁྱབ་པའི་ཕྱིར། རྩ་བར་འདོད་ན། དངོས་པོའི་རྫས་ཡོད་ཆོས་གསུམ་ཚང་བ་ཆོས་ཅན། མཚོན་བྱ་མ་ཡིན་
པར་ཐལ། མཚན་ཉིད་ཡིན་པའི་ཕྱིར། མ་གྲུབ་ན། དངོས་པོའི་རྫས་ཡོད་ཆོས་གསུམ་ཚང་བ་ཆོས་ཅན། མཚན་ཉིད་ཡིན་པར་ཐལ། དངོས་པོའི་མཚན་ཉིད་ཀྱི་མཚན་ཉིད་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན་
ཁྱོད་ཀྱི་རྫས་ཡོད་ཆོས་གསུམ་ཚང་བ་ཁྱོད་ཀྱི་མཚན་ཉིད་ཀྱི་མཚན་ཉིད་ཡིན་པར་ཐལ། ཁྱོད་མཚོན་བྱ་ཡིན་པའི་ཕྱིར། ཁ་ཅིག་ན་རེ། དོན་བྱེད་ནུས་པའི་ལྡོག་པ་དང་ཡིན་ཁྱབ་མཉམ་ཡིན་ན། མཚན་ཉིད་ཡིན་པས་ཁྱབ་ཟེར་
ན། དངོས་པོའི་མཚན་ཉིད་ཆོས་ཅན། མཚན་ཉིད་ཡིན་པར་ཐལ། དོན་བྱེད་ནུས་པའི་ལྡོག་པ་དང་ཡིན་ཁྱབ་མཉམ་ཡིན་པའི་ཕྱིར། མ་གྲུབ་ན། དངོས་པོའི་མཚན་ཉིད་ཆོས་ཅན། དོན་བྱེད་ནུས་པའི་ལྡོག་པ་དང་ཡིན་ཁྱབ་
མཉམ་ཡིན་པར་ཐལ། ཁྱོད་ཡིན་ན། དོན་བྱེད་ནུས་པའི་ལྡོག་པ་ཡིན་པས་ཁྱབ། དོན་བྱེད་ནུས་པའི་ལྡོག་པ་ཡིན་ན། ཁྱོད་ཡིན་པས་ཁྱབ་པའི་ཕྱིར། རྩ་བར་འདོད་ན། དངོས་པོའི་མཚན་ཉིད་ཆོས་ཅན། མཚན་ཉིད་མ་
ཡིན་པར་ཐལ། མཚོན་བྱ་ཡིན་པའི་ཕྱིར། མ་གྲུབ་ན། དངོས་པོའི་མཚན་ཉིད་ཆོས་ཅན། མཚོན་བྱ་ཡིན་པར་ཐལ། དངོས་པོའི་རྫས་ཡོད་ཆོས་གསུམ་ཚང་བའི་མཚོན་བྱ་ཡིན་པའི་ཕྱིར། མ་གྲུབ་ན། དངོས་པོ་ཆོས་

[013B] ཁྱོད་ཀྱི་མཚན་ཉིད་ཁྱོད་ཀྱི་རྫས་ཡོད་ཆོས་གསུམ་ཚང་བའི་མཚོན་བྱ་ཡིན་པར་ཐལ། ཁྱོད་མཚོན་བྱ་ཡིན་པའི་ཕྱིར། ཡང་ཁ་ཅིག་ན་རེ། ཚད་མས་དམིགས་པའི་མཚོན་བྱའི་ལྡོག་པ་དང་ཡིན་ཁྱབ་མཉམ་ཡིན་
ན། མཚན་ཉིད་ཡིན་པས་ཁྱབ་ཟེར་ན། ཚད་མས་དམིགས་པའི་བཏགས་ཡོད་ཆོས་གསུམ་ཚང་བའི་མཚོན་བྱ་ཆོས་ཅན། མཚན་ཉིད་ཡིན་པར་ཐལ། ཚད་མས་དམིགས་པའི་མཚོན་བྱའི་ལྡོག་པ་དང་ཡིན་
ཁྱབ་མཉམ་ཡིན་པའི་ཕྱིར། མ་གྲུབ་ན། ཚད་མས་དམིགས་པའི་བཏགས་ཡོད་ཆོས་གསུམ་ཚང་བའི་མཚོན་བྱ་ཆོས་ཅན། ཚད་མས་དམིགས་པའི་མཚོན་བྱའི་ལྡོག་པ་དང་ཡིན་ཁྱབ་མཉམ་ཡིན་པར་ཐལ། ཁྱོད་ཡིན་
ན་ཚད་མས་དམིགས་པའི་མཚོན་བྱའི་ལྡོག་པ་ཡིན་པས་ཁྱབ། ཚད་མས་དམིགས་པའི་མཚོན་བྱའི་ལྡོག་པ་ཡིན་ན་ཁྱོད་ཡིན་པས་ཁྱབ་པའི་ཕྱིར། རྩ་བར་འདོད་ན། ཚད་མས་དམིགས་པའི་བཏགས་ཡོད་ཆོས་གསུམ་
ཚང་བའི་མཚོན་བྱ་ཆོས་ཅན། མཚན་ཉིད་མ་ཡིན་པར་ཐལ། མཚོན་བྱ་ཡིན་པའི་ཕྱིར། མ་གྲུབ་ན། ཚད་མས་དམིགས་པའི་བཏགས་ཡོད་ཆོས་གསུམ་ཚང་བའི་མཚོན་བྱ་ཆོས་ཅན། མཚོན་བྱ་ཡིན་པར་ཐལ། ཚད་
མས་དམིགས་པའི་བཏགས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བའི་མཚོན་བྱ་ཡིན་པའི་ཕྱིར། མ་གྲུབ་ན། ཚད་མས་དམིགས་པའི་བཏགས་ཡོད་ཆོས་གསུམ་ཚང་བའི་མཚོན་བྱ་ཆོས་ཅན། ཚད་

[014A]༄༅། །མས་དམིགས་པའི་བཏགས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བའི་མཚོན་བྱ་ཡིན་པར་ཐལ། ཚད་མས་དམིགས་པའི་བཏགས་ཡོད་ཆོས་གསུམ་ཚང་བའི་བཏགས་
ཡོད་ཆོས་གསུམ་ཚང་བ་ཁྱོད་ཀྱི་མཚན་ཉིད་ཡིན་པའི་ཕྱིར། མ་གྲུབ་ན། ཚད་མས་དམིགས་པའི་བཏགས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བ་དེ། ཚད་མས་དམིགས་པའི་བཏགས་ཡོད་
ཆོས་གསུམ་ཚང་བའི་མཚོན་བྱའི་མཚན་ཉིད་ཡིན་པར་ཐལ། ཚད་མས་དམིགས་པའི་བཏགས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བ་དེ། ཚད་མས་
དམིགས་པའི་བཏགས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བའི་མཚོན་བྱའི་མཚན་ཉིད་ཡིན་པའི་ཕྱིར། མ་གྲུབ་ན། ཚད་མས་དམིགས་པའི་བཏགས་ཡོད་ཆོས་གསུམ་ཚང་བའི་བཏགས་
ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བ་དེ། ཚད་མས་དམིགས་པའི་བཏགས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བའི་མཚོན་བྱའི་མཚན་ཉིད་ཡིན་པར་ཐལ། ཚད་
མས་དམིགས་པའི་བཏགས་ཡོད་ཆོས་གསུམ་ཚང་བ་བཞི་པོ་དེ། ཚད་མས་དམིགས་པའི་བཏགས་ཡོད་ཆོས་གསུམ་ཚང་བ་གསུམ་གྱི་མཚོན་བྱའི་མཚན་ཉིད། དེ་འདྲ་པའི་བཏགས་ཡོད་ཆོས་གསུམ་ཚང་

[014B] བཞི་པོའི་མཚོན་བྱའི་མཚན་ཉིད་ཡིན་པ་སོགས་ལྷག་མ་རྣམས་ལའང་རིགས་འདྲ་བ་ཡིན་པའི་ཕྱིར། གཞན་ཡང། ཡོད་པའི་མཚན་ཉིད་ཀྱི་ལྡོག་པ་དང་ཡིན་ཁྱབ་མཉམ་ཡིན་ན། མཚན་ཉིད་ཡིན་
པས་ཀྱང་མ་ཁྱབ་མཚོན་བྱ་ཡིན་པས་ཀྱང་མ་ཁྱབ་པར་ཐལ། ཡོད་པའི་མཚན་ཉིད་ཀྱི་ལྡོག་པ་དང་ཡིན་ཁྱབ་མཉམ་ཡང་ཡིན་མཚན་ཉིད་ཀྱང་ཡིན་པའི་གཞི་མཐུན་པ་ཡོད། དེ་དང་མཚོན་བྱ་ཡང་ཡིན་པའི་གཞི་
མཐུན་པ་ཡོད་པའི་ཕྱིར། རྟགས་དང་པོ་མ་གྲུབ་ན། དེ་ཡོད་པར་ཐལ། ཡོད་པའི་རྫས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བ་དེ་དེ་ཡིན་པའི་ཕྱིར། མ་གྲུབ་ན། ཡོད་པའི་རྫས་ཡོད་ཆོས་
གསུམ་ཚང་བའི་བཏགས་ཡོད་ཆོས་གསུམ་ཚང་བ་ཆོས་ཅན། དེ་འདྲ་བའི་གཞི་མཐུན་པ་ཡིན་པར་ཐལ། ཡོད་པའི་མཚན་ཉིད་ཀྱི་ལྡོག་པ་དང་ཡིན་ཁྱབ་མཉམ་ཡིན་པ་གང་ཞིག་མཚན་ཉིད་ཡིན་པའི་ཕྱིར་
དང་པོ་སླ། གཉིས་པ་མ་གྲུབ་ན། ཡོད་པའི་རྫས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བ་ཆོས་ཅན། མཚན་ཉིད་ཡིན་པར་ཐལ། ཡོད་པའི་རྫས་ཡོད་ཆོས་གསུམ་ཚང་བའི་མཚོན་བྱའི་
མཚན་ཉིད་ཡིན་པའི་ཕྱིར། མ་གྲུབ་ན། ཡོད་པའི་རྫས་ཡོད་ཆོས་གསུམ་ཚང་བ་ཆོས་ཅན། ཁྱོད་ཀྱི་བཏགས་ཡོད་ཆོས་གསུམ་ཚང་བ་ཁྱོད་ཀྱི་མཚོན་བྱའི་མཚན་ཉིད་ཡིན་པར་ཐལ། ཁྱོད་མཚན་ཉིད་ཡིན་པའི་ཕྱིར་

[015A]༄༅། །མ་གྲུབ་ན། ཡོད་པའི་རྫས་ཡོད་ཆོས་གསུམ་ཚང་བ་ཆོས་ཅན། མཚན་ཉིད་ཡིན་པར་ཐལ། ཡོད་པའི་མཚན་ཉིད་ཀྱི་མཚན་ཉིད་ཡིན་པའི་ཕྱིར། མ་གྲུབ་ན། ཡོད་པའི་རྫས་ཡོད་ཆོས་
གསུམ་ཚང་བ་ཡོད་པའི་མཚན་ཉིད་ཀྱི་མཚན་ཉིད་ཡིན་པར་ཐལ། ཡོད་པའི་མཚན་ཉིད་ཀྱི་རྫས་ཡོད་ཆོས་གསུམ་ཚང་བ་ཡོད་པའི་མཚན་ཉིད་ཀྱི་མཚན་ཉིད་ཀྱི་མཚན་ཉིད་ཡིན་པའི་ཕྱིར། མ་གྲུབ་ན། ཡོད་
པའི་མཚན་ཉིད་ཀྱི་རྫས་ཡོད་ཆོས་གསུམ་ཚང་བ་ཡོད་པའི་མཚན་ཉིད་ཀྱི་མཚན་ཉིད་ཀྱི་མཚན་ཉིད་ཡིན་པར་ཐལ། ཡོད་པའི་མཚན་ཉིད་ཀྱི་མཚན་ཉིད་ཀྱི་རྫས་ཡོད་ཆོས་གསུམ་ཚང་བ། ཡོད་པའི་མཚན་ཉིད་ཀྱི་
མཚན་ཉིད་ཀྱི་མཚན་ཉིད་ཀྱི་མཚན་ཉིད་ཡིན་པ་སོགས་ལྷག་མ་ཀུན་ལའང་རིགས་འདྲ་བ་ཡིན་པའི་ཕྱིར། རྩ་རྟགས་གཉིས་པ་གྲུབ་སྟེ། ཡོད་པའི་རྫས་ཡོད་ཆོས་གསུམ་ཚང་བའི་མཚོན་བྱ་དེ། དེ་འདྲ་བའི་
གཞི་མཐུན་པ་ཡིན་པའི་ཕྱིར། མ་གྲུབ་ན། དེ་དེ་འདྲ་བའི་གཞི་མཐུན་པ་ཡིན་པར་ཐལ། དང་པོ་ཡིན་པ་གང་ཞིག་ཕྱི་མ་ཡིན་པའི་ཕྱིར། ཁ་ཅིག་ན་རེ། གཞི་གྲུབ་ན། མཚན་མཚོན་གང་རུང་མ་ཡིན་པར་བུད་
ཟེར་ན། རྟག་དངོས་གཉིས་ཆོས་ཅན། མཚན་མཚོན་གང་རུང་ཡིན་པར་ཐལ། གཞི་གྲུབ་པའི་ཕྱིར། མ་གྲུབ་ན། རྟག་དངོས་གཉིས་ཆོས་ཅན། གཞི་གྲུབ་པར་ཐལ། ཡིན་པ་མི་སྲིད་པའི་ཆོས་ཡིན་པའི་

[015B] རྩ་བར་འདོད་ན། རྟག་དངོས་གཉིས་ཆོས་ཅན། མཚན་མཚོན་གང་རུང་མ་ཡིན་པར་ཐལ། མཚན་ཉིད་མ་ཡིན་པ་གང་ཞིག་མཚོན་བྱ་མ་ཡིན་པའི་ཕྱིར། དང་པོ་མ་གྲུབ་ན། རྟག་དངོས་གཉིས་ཆོས་
ཅན། མཚན་ཉིད་མ་ཡིན་པར་ཐལ། རྫས་ཡོད་ཆོས་གསུམ་མ་ཚང་བ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། རྫས་ཡོད་ཆོས་གསུམ་མ་ཚང་བ་མཚན་ཉིད་མ་ཡིན་པའི་མཚན་ཉིད་ཡིན་པའི་ཕྱིར། མ་
གྲུབ་ན། རྫས་ཡོད་ཆོས་གསུམ་མ་ཚང་བ། མཚན་ཉིད་མ་ཡིན་པའི་མཚན་ཉིད་ཡིན་པར་ཐལ། རྫས་ཡོད་ཆོས་གསུམ་ཚང་བ་མཚན་ཉིད་ཀྱི་མཚན་ཉིད་ཡིན་པའི་ཕྱིར། གོང་གི་རྟགས་གཉིས་པ་མ་གྲུབ་ན། རྟག་
དངོས་གཉིས་ཆོས་ཅན། མཚོན་བྱ་མ་ཡིན་པར་ཐལ། བཏགས་ཡོད་ཆོས་གསུམ་མ་ཚང་བ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། བཏགས་ཡོད་ཆོས་གསུམ་མ་ཚང་བ་དེ། མཚོན་བྱ་མ་ཡིན་པའི་
མཚན་ཉིད་ཡིན་པའི་ཕྱིར། མ་གྲུབ་ན། བཏགས་ཡོད་ཆོས་གསུམ་མ་ཚང་བ་དེ། མཚོན་བྱ་མ་ཡིན་པའི་མཚན་ཉིད་ཡིན་པར་ཐལ། བཏགས་ཡོད་ཆོས་གསུམ་ཚང་བ་དེ་མཚོན་བྱའི་མཚན་ཉིད་ཡིན་པའི་ཕྱིར་
མ་གྲུབ་ན། བཏགས་ཡོད་ཆོས་གསུམ་ཚང་བ་དེ་མཚོན་བྱའི་མཚན་ཉིད་ཡིན་པར་ཐལ། དོན་བྱེད་ནུས་པའི་བཏགས་ཡོད་ཆོས་གསུམ་ཚང་བ་དེ། དོན་བྱེད་ནུས་པའི་མཚོན་བྱའི་མཚན་ཉིད་ཡིན་པའི་ཕྱིར། མ་
[016A] དོན་བྱེད་ནུས་པའི་བཏགས་ཡོད་ཆོས་གསུམ་ཚང་བ་དེ། དོན་བྱེད་ནུས་པའི་མཚོན་བྱའི་མཚན་ཉིད་ཡིན་པར་ཐལ། དོན་བྱེད་ནུས་པའི་བཏགས་ཡོད་ཆོས་གསུམ་མ་ཚང་བ་
དེ། དོན་བྱེད་ནུས་པའི་མཚོན་བྱ་མ་ཡིན་པའི་མཚན་ཉིད་ཡིན་པའི་ཕྱིར། མ་གྲུབ་ན། དོན་བྱེད་ནུས་པའི་བཏགས་ཡོད་ཆོས་གསུམ་མ་ཚང་བ་དེ། དོན་བྱེད་ནུས་པའི་མཚོན་བྱ་མ་ཡིན་པའི་མཚན་ཉིད་ཡིན་པར་
ཐལ། དོན་བྱེད་ནུས་པའི་རྫས་ཡོད་ཆོས་གསུམ་མ་ཚང་བ་དེ། དོན་བྱེད་ནུས་པའི་མཚན་ཉིད་མ་ཡིན་པའི་མཚན་ཉིད་ཡིན་པའི་ཕྱིར། མ་གྲུབ་ན། དོན་བྱེད་ནུས་པའི་རྫས་ཡོད་ཆོས་གསུམ་མ་ཚང་བ་དེ། དོན་བྱེད་
ནུས་པའི་མཚན་ཉིད་མ་ཡིན་པའི་མཚན་ཉིད་ཡིན་པར་ཐལ། གང་ཟག་གི་བདག་མེད་ཡིན་ན། ཁྱོད་ཀྱི་རྫས་ཡོད་ཆོས་གསུམ་མ་ཚང་བ་ཁྱོད་ཀྱི་མཚན་ཉིད་མ་ཡིན་པའི་མཚན་ཉིད། ཁྱོད་ཀྱི་བཏགས་ཡོད་ཆོས་གསུམ་
མ་ཚང་བ་ཁྱོད་ཀྱི་མཚོན་བྱ་མ་ཡིན་པའི་མཚན་ཉིད་ཡིན་པས་ཁྱབ་པའི་ཕྱིར། དེས་ཡོད་མེད་ཐམས་ཅད་ལ་རིགས་འགྲོས་སྦྱར་བར་བྱའོ། །ཁོ་ན་རེ། མཚན་ཉིད་ཡིན་ན་རྟག་པ་ཡིན་པས་ཁྱབ་པར་ཐལ། མཚན་ཉིད་
རྟག་པ་ཡིན་པའི་ཕྱིར་ན། མ་ཁྱབ། འོ་ན་ཁྱོད་རང་ལ། དོན་བྱེད་ནུས་པ་ཆོས་ཅན། རྟག་པ་ཡིན་པར་ཐལ། མཚན་ཉིད་ཡིན་པའི་ཕྱིར། མ་གྲུབ་ན། དེ་ཆོས་ཅན། མཚན་ཉིད་ཡིན་པར་ཐལ། དངོས་པོའི་མཚན་ཉིད་

[016B] མ་གྲུབ་ན། དེ་དེ་ཡིན་པར་ཐལ། སྐད་ཅིག་མ་མི་རྟག་པའི་མཚན་ཉིད་ཡིན་པའི་ཕྱིར། སྐད་ཅིག་མ་མི་རྟག་པའི་མཚན་ཉིད་ཡིན་པར་ཐལ། སྐྱེས་པ་བྱས་པའི་མཚན་ཉིད་ཡིན་པའི་ཕྱིར། སྐྱེས་པ་བྱས་
པའི་མཚན་ཉིད་ཡིན་པར་ཐལ། འཇིག་པ་འདུས་བྱས་ཀྱི་མཚན་ཉིད་ཡིན་པའི་ཕྱིར། འཇིག་པ་འདུས་བྱས་ཀྱི་མཚན་ཉིད་ཡིན་པར་ཐལ། མ་སྐྱེས་པ་མ་བྱས་པའི་མཚན་ཉིད་ཡིན་པའི་ཕྱིར། མ་སྐྱེས་པ་མ་བྱས་པའི་
མཚན་ཉིད་ཡིན་པར་ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་རྟག་པའི་མཚན་ཉིད་ཡིན་པའི་ཕྱིར། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་རྟག་པའི་མཚན་ཉིད་ཡིན་པར་ཐལ། དོན་བྱེད་ནུས་སྟོང་
དངོས་མེད་ཀྱི་མཚན་ཉིད་ཡིན་པའི་ཕྱིར། དོན་བྱེད་ནུས་སྟོང་དངོས་མེད་ཀྱི་མཚན་ཉིད་ཡིན་པར་ཐལ། ཚད་མས་དམིགས་པ་ཡོད་པའི་མཚན་ཉིད་ཡིན་པའི་ཕྱིར། ཚད་མས་དམིགས་པ་ཡོད་པའི་མཚན་ཉིད་ཡིན་པར་
ཐལ། ཚད་མས་གྲུབ་པ་གཞི་གྲུབ་ཀྱི་མཚན་ཉིད་ཡིན་པའི་ཕྱིར། ཚད་མས་གྲུབ་པ་གཞི་གྲུབ་ཀྱི་མཚན་ཉིད་ཡིན་པར་ཐལ། ཚད་མས་རྟོགས་པར་བྱ་བ་གཞལ་བྱའི་མཚན་ཉིད་ཡིན་པའི་ཕྱིར། ཚད་མས་རྟོགས་པར་
བྱ་བ་གཞལ་བྱའི་མཚན་ཉིད་ཡིན་པར་ཐལ། གང་ཟག་གི་བདག་ཚད་མས་མ་དམིགས་པ་གང་ཟག་གི་བདག་མེད་ཀྱི་མཚན་ཉིད་ཡིན་པའི་ཕྱིར། གང་ཟག་གི་བདག་ཚད་མས་མ་དམིགས་པ་གང་ཟག་གི་བདག་

[017A]༄༅། །མེད་ཀྱི་མཚན་ཉིད་ཡིན་པར་ཐལ། གང་ཟག་གི་བདག་ཚད་མས་མ་དམིགས་པ། གང་ཟག་གི་བདག་མེད་ཀྱི་རྫས་ཡོད་ཆོས་གསུམ་ཚང་བ་ཡིན་པའི་ཕྱིར། དེ་ལྟར་རིགས་པ་དེ་དག་ལ་བརྟེན་
ནས་མཚན་མཚོན་གྱི་རྣམ་གཞག་ཁོང་དུ་ཆུད་པར་བྱས་ནས་རིགས་འགྲོས་ལ་བརྩོན་པར་བྱའོ།། །གསུམ་པ་སྤྱི་བྱེ་བྲག་དང་རྫས་ལྡོག་གི་རྣམ་གཞག་བཤད་པ་ལ། ཁ་ཅིག་ན་རེ། སྤྱི་ཡིན་ན་བྱེ་བྲག་ཡིན་
པར་བུད་ཟེར་ན། དངོས་པོ་ཆོས་ཅན། བྱེ་བྲག་མ་ཡིན་པར་ཐལ། སྤྱི་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། སྤྱི་ཡིན་པར་ཐལ། བུམ་པའི་སྤྱི་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། བུམ་པའི་
སྤྱི་ཡིན་པར་ཐལ། བུམ་པ་ཁྱོད་ཀྱི་བྱེ་བྲག་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་དངོས་པོའི་བྱེ་བྲག་ཡིན་པར་ཐལ། ཁྱོད་དངོས་པོ་ཡིན། ཁྱོད་དངོས་པོ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་
དངོས་པོ་ཡང་ཡིན་པའི་གཞི་མཐུན་པ་དུ་མ་ཡོད་པའི་ཕྱིར། རྩ་བར་འདོད་ན། དངོས་པོ་ཆོས་ཅན། བྱེ་བྲག་ཡིན་པར་ཐལ། ཤེས་བྱའི་བྱེ་བྲག་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། ཤེས་བྱའི་བྱེ་
བྲག་ཡིན་པར་ཐལ། ཁྱོད་ཤེས་བྱ་ཡིན། ཁྱོད་ཤེས་བྱ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་ཤེས་བྱ་ཡང་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། རྟགས་དང་པོ་མ་གྲུབ་ན། དངོས་པོ་ཆོས་ཅན་

[017B] རྟག་དངོས་གང་རུང་ཡིན་པའི་ཕྱིར། ཁ་ཅིག་ན་རེ། རྟག་པའི་སྤྱི་ཡིན་ན། རྟག་པའི་བྱེ་བྲག་མ་ཡིན་པས་ཁྱབ་ཟེར་ན། མཚོན་བྱ་ཆོས་ཅན། རྟག་པའི་བྱེ་བྲག་མ་ཡིན་པར་ཐལ། རྟག་པའི་
སྤྱི་ཡིན་པའི་ཕྱིར། མ་གྲུབ་ན། མཚོན་བྱ་ཆོས་ཅན། རྟག་པའི་སྤྱི་ཡིན་པར་ཐལ། རྟག་པ་ཁྱོད་ཀྱི་བྱེ་བྲག་ཡིན་པའི་ཕྱིར། མ་གྲུབ་ན། རྟག་པ་ཆོས་ཅན། མཚོན་བྱའི་བྱེ་བྲག་ཡིན་པར་ཐལ། ཁྱོད་མཚོན་བྱ་ཡིན་
ཁྱོད་མཚོན་བྱ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་མཚོན་བྱ་ཡང་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། རྩ་བར་འདོད་ན། མཚོན་བྱ་ཆོས་ཅན། རྟག་པའི་བྱེ་བྲག་ཡིན་པར་ཐལ། ཁྱོད་རྟག་པ་ཡིན་
ཁྱོད་རྟག་པ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་རྟག་པ་ཡང་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། རྟགས་དང་པོ་མ་གྲུབ་ན། མཚོན་བྱ་ཆོས་ཅན། རྟག་པ་ཡིན་པར་ཐལ། ཆོས་དང་སྐད་ཅིག་
མ་མ་ཡིན་པའི་གཞི་མཐུན་པ་ཡིན་པའི་ཕྱིར། ཁ་ཅིག་ན་རེ། དངོས་པོའི་སྤྱིན་ཡིན་ན། བུམ་པའི་སྤྱི་ཡིན་པས་ཁྱབ་ཟེར་ན། བུམ་པ་དང་ཐ་དད་དུ་གྱུར་པའི་ཤེས་བྱ་ཆོས་ཅན། བུམ་པའི་སྤྱི་ཡིན་པར་ཐལ། དངོས་
པོའི་སྤྱི་ཡིན་པའི་ཕྱིར། མ་གྲུབ་ན། བུམ་པ་དང་ཐ་དད་དུ་གྱུར་པའི་ཤེས་བྱ་ཆོས་ཅན། དངོས་པོའི་སྤྱི་ཡིན་པར་ཐལ། དངོས་པོ་ཁྱོད་ཀྱི་བྱེ་བྲག་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། བུམ་པ་དང་ཐ་

[018A]༄༅། །དད་དུ་གྱུར་པའི་ཤེས་བྱའི་བྱེ་བྲག་ཡིན་པར་ཐལ། ཁྱོད་བུམ་པ་དང་ཐ་དད་དུ་གྱུར་པའི་ཤེས་བྱ་ཡིན། ཁྱོད་དེ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་བུམ་པ་དང་ཐ་དད་དུ་གྱུར་པའི་
ཤེས་བྱ་ཡང་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། དང་པོ་མ་གྲུབ་ན། དངོས་པོ་ཆོས་ཅན། བུམ་པ་དང་ཐ་དད་དུ་གྱུར་པའི་ཤེས་བྱ་ཡིན་པར་ཐལ། བུམ་པ་དང་ཐ་དད་ཡིན་པ་གང་ཞིག། །ཤེས་
བྱ་ཡིན་པའི་ཕྱིར། དང་པོ་མ་གྲུབ་ན། དངོས་པོ་ཆོས་ཅན། བུམ་པ་དང་ཐ་དད་ཡིན་པར་ཐལ། བུམ་པའི་སྤྱི་ཡིན་པའི་ཕྱིར། རྩ་བར་འདོད་ན། བུམ་པ་དང་ཐ་དད་དུ་གྱུར་པའི་ཤེས་བྱ་ཆོས་ཅན། བུམ་
པའི་སྤྱི་མ་ཡིན་པར་ཐལ། བུམ་པ་ཁྱོད་ཀྱི་བྱེ་བྲག་མ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། བུམ་པ་དང་ཐ་དད་དུ་གྱུར་པའི་ཤེས་བྱའི་བྱེ་བྲག་མ་ཡིན་པར་ཐལ། བུམ་པ་དང་ཐ་དད་དུ་གྱུར་པའི་ཤེས་བྱ་མ་
ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། བུམ་པ་དང་ཐ་དད་དུ་གྱུར་པའི་ཤེས་བྱ་མ་ཡིན་པར་ཐལ། བུམ་པ་དང་ཐ་དད་མ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཁྱོད་དང་ཐ་དད་མ་ཡིན་པར་
ཐལ། ཁྱོད་ཁྱོད་དང་ཐ་མི་དད་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཁྱོད་དང་ཐ་མི་དད་ཡིན་པར་ཐལ། ཁྱོད་གང་ཟག་གི་བདག་མེད་ཡིན་པའི་ཕྱིར། ཁ་ཅིག་ན་རེ། དངོས་པོའི་བྱེ་བྲག་ཡིན་ན་

[018B] ཀ་བ་ཆོས་ཅན། བུམ་པའི་བྱེ་བྲག་ཡིན་པར་ཐལ། དངོས་པོའི་བྱེ་བྲག་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། དངོས་པོའི་བྱེ་བྲག་ཡིན་པར་ཐལ། ཁྱོད་
དངོས་པོ་ཡིན། ཁྱོད་དངོས་པོ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་དངོས་པོ་ཡང་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། དང་པོ་སླ། གཉིས་པ་མ་གྲུབ་ན། ཀ་བ་ཆོས་ཅན། ཁྱོད་དངོས་པོ་དང་
བདག་གཅིག་ཏུ་འབྲེལ་བར་ཐལ། ཁྱོད་དངོས་པོ་དང་བདག་ཉིད་གཅིག་པའི་སྒོ་ནས་ཐ་དད། དངོས་པོ་མེད་ན་ཁྱོད་མེད་དགོས་པའི་ཕྱིར། རྟགས་གསུམ་པ་མ་གྲུབ་ན། ཀ་བ་ཆོས་ཅན། ཁྱོད་མ་ཡིན་ཞིང་དངོས་
པོ་ཡང་ཡིན་པའི་གཞི་མཐུན་པ་དུ་མ་གྲུབ་པར་ཐལ། བུམ་པ་ཡང་དེ་ཡིན། རྣམ་མཁྱེན་ཡང་དེ་ཡིན་པའི་ཕྱིར། རྩ་བར་འདོད་ན། ཀ་བ་ཆོས་ཅན། བུམ་པའི་བྱེ་བྲག་མ་ཡིན་པར་ཐལ། བུམ་པ་མ་ཡིན་པའི་ཕྱིར་
ཁ་ཅིག་ན་རེ། རྟག་དངོས་གང་རུང་ཡིན་ན། ལྡོག་ཆོས་ཡིན་པས་ཁྱབ་ཟེར་ན། ཤེས་བྱ་ཆོས་ཅན། ལྡོག་ཆོས་ཡིན་པར་ཐལ། རྟག་དངོས་གང་རུང་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། རྟག་དངོས་གང་
རུང་ཡིན་པར་ཐལ། རྟག་པ་ཡིན་པའི་ཕྱིར། རྩ་བར་འདོད་ན། ཤེས་བྱ་ཆོས་ཅན། ལྡོག་ཆོས་མ་ཡིན་པར་ཐལ། རྫས་ཆོས་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། རྫས་ཆོས་ཡིན་པར་ཐལ། ཁྱོད་གཞི་གྲུབ་

[019A]༄༅། །ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རྫས་ཆོས་དང་མི་འགལ་བ་ཡིན་པའི་ཕྱིར། ཁ་ཅིག་ན་རེ། ལྡོག་ཆོས་ཡིན་ན་རང་ཡིན་པའི་ལྡོག་ཆོས་ཡིན་པས་ཁྱབ་ཟེར་
ན། མཚན་མཚོན་གཉིས་ཆོས་ཅན། རང་ཡིན་པའི་ལྡོག་ཆོས་ཡིན་པར་ཐལ། ལྡོག་ཆོས་ཡིན་པའི་ཕྱིར། མ་གྲུབ་ན། མཚན་མཚོན་གཉིས་ཆོས་ཅན། ལྡོག་ཆོས་ཡིན་པར་ཐལ། ཁྱོད་ཁྱོད་རང་མ་ཡིན་པར་
གྱུར་པའི་ཡོད་པ་ཡིན་པའི་ཕྱིར། དེ་དེ་ཡིན་པར་ཐལ། ཡིན་པ་མི་སྲིད་པའི་ཆོས་ཀྱི་བྱེ་བྲག་ཡིན་པའི་ཕྱིར། མ་གྲུབ་ན། མཚན་མཚོན་གཉིས་ཆོས་ཅན། ཡིན་པ་མི་སྲིད་པའི་ཆོས་ཀྱི་བྱེ་བྲག་ཡིན་པར་ཐལ། ཁྱོད་ཡིན་
པ་མི་སྲིད་པའི་ཆོས་ཡིན། ཞེས་སོགས་གོང་དང་རིགས་འདྲ་བ་ཡིན་པའི་ཕྱིར། དང་པོ་སླ། གཉིས་པ་མ་གྲུབ་ན། མཚན་མཚོན་གཉིས་ཆོས་ཅན། ཁྱོད་ཡིན་པ་མི་སྲིད་པའི་ཆོས་དང་བདག་གཅིག་ཏུ་འབྲེལ་བར་
ཐལ། ཡིན་པ་མི་སྲིད་པའི་ཆོས་དང་བདག་ཉིད་གཅིག་པའི་སྒོ་ནས་ཐ་དད། ཡིན་པ་མི་སྲིད་པའི་ཆོས་མེད་ན་ཁྱོད་མེད་དགོས་པའི་ཕྱིར། གསུམ་པ་མ་གྲུབ་ན། མཚན་མཚོན་གཉིས་ཆོས་ཅན། ཁྱོད་མ་ཡིན་ཞིང་
ཡིན་པ་མི་སྲིད་པའི་ཆོས་ཀྱང་ཡིན་པའི་གཞི་མཐུན་པ་དུ་མ་གྲུབ་པར་ཐལ། ཀ་བུམ་གཉིས་དེ་ཡང་དེ་ཡིན། རྟག་དངོས་གཉིས་དེ་ཡང་དེ་ཡིན། གསེར་བུམ་ཟངས་བུམ་གཉིས་དེ་ཡང་དེ་ཡིན་པའི་ཕྱིར། རྩ་བར་

[019B] མཚན་མཚོན་གཉིས་ཆོས་ཅན། རང་ཡིན་པའི་ལྡོག་ཆོས་མ་ཡིན་པར་ཐལ། རང་མ་ཡིན་པའི་ལྡོག་ཆོས་ཡིན་པའི་ཕྱིར། མ་གྲུབ་ན། མཚན་མཚོན་གཉིས་ཆོས་ཅན། དེར་ཐལ། ཁྱོད་གཞི་གྲུབ། ཁྱོད་
ཁྱོད་རང་མ་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རང་མ་ཡིན་པའི་ལྡོག་ཆོས་དང་མི་འགལ་བ་ཡིན་པའི་ཕྱིར། ཁ་ཅིག་ན་རེ། ལྡོག་ཆོས་ཡིན་ན། རང་མ་ཡིན་པའི་ལྡོག་ཆོས་ཡིན་པས་ཁྱབ་ཟེར་ན། རྟག་
པ་ཆོས་ཅན། རང་མ་ཡིན་པའི་ལྡོག་ཆོས་ཡིན་པར་ཐལ། ལྡོག་ཆོས་ཡིན་པའི་ཕྱིར། མ་གྲུབ་ན། རྟག་པ་ཆོས་ཅན། ལྡོག་ཆོས་ཡིན་པར་ཐལ། རང་ཡིན་པའི་ལྡོག་ཆོས་ཡིན་པའི་ཕྱིར། མ་གྲུབ་ན། དེ་དེ་ཡིན་པར་ཐལ་
མ་བྱས་པ། འདུས་མ་བྱས། དངོས་མེད་རྣམས་རང་ཡིན་པའི་ལྡོག་ཆོས་ཡིན་པའི་ཕྱིར། དང་པོ་མ་གྲུབ་ན། མ་བྱས་པ་ཆོས་ཅན། རང་ཡིན་པའི་ལྡོག་ཆོས་ཡིན་པར་ཐལ། ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་
མ་ཡིན་པ་ཁྱོད་ཡིན། ཁྱོད་ཀྱི་ལྡོག་པ་རང་ཡིན་པའི་ལྡོག་ཆོས་དང་མི་འགལ་བ་ཡིན་པའི་ཕྱིར། དང་པོ་མ་གྲུབ་ན། མ་བྱས་པ་ཆོས་ཅན། གཞི་གྲུབ་པར་ཐལ། ཤེས་བྱའི་བྱེ་བྲག་ཡིན་པའི་ཕྱིར། གཉིས་པ་མ་གྲུབ་
ན། མ་བྱས་པ་ཆོས་ཅན། མ་བྱས་པ་ཡིན་པར་ཐལ། འདུས་མ་བྱས་ཡིན་པའི་ཕྱིར། གསུམ་པ་མ་གྲུབ་ན། མ་བྱས་པ་མ་ཡིན་པ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར། དེས་གཞན་

[020A]༄༅། །རྣམས་ལའང་རིགས་འགྲེའོ། །རྩ་བར་འདོད་ན། རྟག་པ་ཆོས་ཅན། རང་མ་ཡིན་པའི་ལྡོག་ཆོས་མ་ཡིན་པར་ཐལ། ཁྱོད་ཁྱོད་རང་ཡིན་པ་གང་ཞིག། །ཁྱོད་མ་ཡིན་པ་ཁྱོད་ཡིན་པའི་ཕྱིར། དང་
པོ་མ་གྲུབ་ན། རྟག་པ་ཆོས་ཅན། རྟག་པ་ཡིན་པར་ཐལ། རྟག་པ་དང་གཅིག་ཏུ་གྱུར་པའི་ཡོད་པ་ཡིན་པའི་ཕྱིར། མ་གྲུབ་ན། རྟག་པ་ཆོས་ཅན། ཁྱོད་ཁྱོད་དང་གཅིག་ཏུ་གྱུར་པའི་ཡོད་པ་ཡིན་པར་ཐལ། ཁྱོད་ཡོད་
པ་ཡིན་པའི་ཕྱིར། རྟགས་གཉིས་པ་མ་གྲུབ་ན། རྟག་པ་མ་ཡིན་པ་ཆོས་ཅན། རྟག་པ་ཡིན་པར་ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་པའི་ཕྱིར། ཁ་ཅིག་ན་རེ། ལྡོག་ཆོས་ཡིན་ན་རང་ཡིན་
པའི་ལྡོག་ཆོས་དང་རང་མ་ཡིན་པའི་ལྡོག་ཆོས་གང་རུང་ཡིན་པས་ཁྱབ་ཟེར་ན། བུམ་པའི་སྤྱི་ཆོས་ཅན། དེ་གང་རུང་ཡིན་པར་ཐལ། ལྡོག་ཆོས་ཡིན་པའི་ཕྱིར། མ་གྲུབ་ན། བུམ་པའི་སྤྱི་ཆོས་ཅན། ལྡོག་ཆོས་
ཡིན་པར་ཐལ། ཡོད་པ་གང་ཞིག། ཁྱོད་ཁྱོད་རང་མ་ཡིན་པའི་མུ་ཡིན་པའི་ཕྱིར། དང་པོ་མ་གྲུབ་ན། བུམ་པ་ཆོས་ཅན། ཁྱོད་ཀྱི་སྤྱི་ཡོད་པར་ཐལ། ཁྱོད་བྱེ་བྲག་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན་
བྱེ་བྲག་ཡིན་པར་ཐལ། ཤེས་བྱའི་བྱེ་བྲག་ཡིན་པའི་ཕྱིར། མ་གྲུབ་ན། དེ་དེ་ཡིན་པར་ཐལ། མཚོན་བྱའི་བྱེ་བྲག་གང་ཞིག། །དངོས་པོའི་བྱེ་བྲག་ཡིན་པའི་ཕྱིར། དང་པོ་མ་གྲུབ་ན། བུམ་པ་ཆོས་ཅན། མཚོན་

[020B] ཁྱོད་མཚོན་བྱ་ཡིན། ཁྱོད་མཚོན་བྱ་དང་ཞེས་སོགས་གོང་དང་རིགས་འདྲ་བ་ཡིན་པའི་ཕྱིར། དང་པོ་གཉིས་སླ། གསུམ་པ་དེར་ཐལ། བྱས་པ་མི་རྟག་པ་རྣམས་དེ་ཡིན་པའི་ཕྱིར། རྩ་
རྟགས་གཉིས་པ་མ་གྲུབ་ན། བུམ་པའི་སྤྱི་ཆོས་ཅན། བུམ་པའི་སྤྱི་མ་ཡིན་པར་ཐལ། བུམ་པ་ཁྱོད་ཀྱི་བྱེ་བྲག་མ་ཡིན་པའི་ཕྱིར། རྩ་བར་འདོད་ན། བུམ་པའི་སྤྱི་ཆོས་ཅན། རང་ཡིན་པའི་ལྡོག་ཆོས་དང་རང་མ་
ཡིན་པའི་ལྡོག་ཆོས་གང་རུང་མ་ཡིན་པར་ཐལ། ལྡོག་ཆོས་ཕུང་སུམ་ཙམ་པོ་བ་ཡིན་པའི་ཕྱིར། མ་གྲུབ་ན། བུམ་པའི་སྤྱི་ཆོས་ཅན། དེ་ཡིན་པར་ཐལ། ཁྱོད་གཞི་གྲུབ། ཁྱོད་ཁྱོད་རང་མ་ཡིན། ཁྱོད་མ་ཡིན་པ་
ཁྱོད་ཡིན། ཁྱོད་ཀྱི་ལྡོག་པ་ལྡོག་ཆོས་ཕུང་སུམ་ཙམ་པོ་བ་དང་མི་འགལ་བ་ཡིན་པའི་ཕྱིར། དང་པོ་སླ། གཉིས་པ་མ་གྲུབ་ན། བུམ་པའི་སྤྱི་ཆོས་ཅན། བུམ་པའི་སྤྱི་མ་ཡིན་པར་ཐལ། བུམ་པ་ཁྱོད་ཀྱི་བྱེ་བྲག་མ་
ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། བུམ་པའི་སྤྱི་བྱེ་བྲག་མ་ཡིན་པར་ཐལ། བུམ་པའི་སྤྱི་མ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཁྱོད་ཀྱི་སྤྱི་མ་ཡིན་པར་ཐལ། བདག་མེད་ཡིན་
པའི་ཕྱིར། རྩ་རྟགས་གཉིས་པ་མ་གྲུབ་ན། བུམ་པའི་སྤྱི་མ་ཡིན་པ་ཆོས་ཅན། བུམ་པའི་སྤྱི་ཡིན་པར་ཐལ། བུམ་པ་ཁྱོད་ཀྱི་བྱེ་བྲག་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། བུམ་པའི་སྤྱི་མ་ཡིན་
[021A]༄༅། །པའི་བྱེ་བྲག་ཡིན་པར་ཐལ། ཁྱོད་བུམ་པའི་སྤྱི་མ་ཡིན་པ་ཡིན། ཁྱོད་བུམ་པའི་སྤྱི་མ་ཡིན་པ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་བུམ་པའི་སྤྱི་མ་ཡིན་པ་ཡང་ཡིན་པའི་གཞི་
མཐུན་པ་དུ་མ་གྲུབ་པའི་ཕྱིར། གཞན་ཡང། བུམ་པའི་སྤྱི་ལྡོག་ཆོས་ཕུང་སུམ་ཙམ་པོ་པ་ཡིན་པར་ཐལ། ཁྱོད་བྱེ་བྲག་ཡིན་ན། ཁྱོད་ཀྱི་སྤྱི་ལྡོག་ཆོས་ཕུང་སུམ་ཙམ་པོ་བ་ཡིན་དགོས་པའི་ཕྱིར། དེ་
དེ་ཡིན་པར་ཐལ། ཀ་བའི་སྤྱི་ཡང་དེ་ཡིན། མི་རྟག་པའི་སྤྱི་ཡང་དེ་ཡིན་པ་སོགས་ཡིན་པའི་ཕྱིར། ཁ་ཅིག་ན་རེ། ལྡོག་ཆོས་ཡིན་ན། ལྡོག་ཆོས་དང་པོ་གསུམ་པོ་གང་རུང་ཡིན་པས་ཁྱབ་ཟེར་ན། རང་
མ་ཡིན་པའི་ལྡོག་ཆོས་ཆོས་ཅན། ལྡོག་ཆོས་དང་པོ་གསུམ་པོ་གང་རུང་ཡིན་པར་ཐལ། ལྡོག་ཆོས་ཡིན་པའི་ཕྱིར། མ་གྲུབ་ན། རང་མ་ཡིན་པའི་ལྡོག་ཆོས་ཆོས་ཅན། དེ་ཡིན་པར་ཐལ། རྫས་ལྡོག་
གང་རུང་གང་ཞིག་རྫས་ཆོས་མ་ཡིན་པའི་ཕྱིར། དང་པོ་མ་གྲུབ་ན། དེ་ཆོས་ཅན། དེར་ཐལ། གཞི་གྲུབ་པའི་ཕྱིར། གཉིས་པ་མ་གྲུབ་ན། རང་མ་ཡིན་པའི་ལྡོག་ཆོས་ཆོས་ཅན། རྫས་ཆོས་མ་ཡིན་པར་
ཐལ། ཁྱོད་ཁྱོད་རང་མ་ཡིན་པའི་ཕྱིར། མ་གྲུབ་ན། རང་མ་ཡིན་པའི་ལྡོག་ཆོས་ཆོས་ཅན། རང་མ་ཡིན་པའི་ལྡོག་ཆོས་མ་ཡིན་པར་ཐལ། རྫས་ཆོས་ཡིན་པའི་ཕྱིར། འཁོར་གསུམ། རྩ་བར་འདོད་ན། རང་མ་

[021B] ལྡོག་ཆོས་དང་པོ་གསུམ་པོ་གང་རུང་མ་ཡིན་པར་ཐལ། ལྡོག་ཆོས་ཕུང་སུམ་པ་ཡིན་པའི་ཕྱིར། དེ་དེ་ཡིན་པར་ཐལ། རང་མ་ཡིན་པའི་ལྡོག་ཆོས་ཀྱི་རྗེས་མཐུན་ཡིན་པའི་ཕྱིར། མ་གྲུབ་ན་
རང་མ་ཡིན་པའི་ལྡོག་ཆོས་ཆོས་ཅན། དེར་ཐལ། ཁྱོད་གཞི་གྲུབ། ཁྱོད་ཁྱོད་རང་མ་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རང་མ་ཡིན་པའི་ལྡོག་ཆོས་ཀྱི་རྗེས་མཐུན་དང་མི་འགལ་བ་ཡིན་པའི་ཕྱིར། ཁ་ཅིག་
ན་རེ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མ་ཡིན་པའི་མུ་ཡིན་ན། རྫས་ཆོས་ཡིན་པས་ཁྱབ་ཟེར་ན། ལྡོག་ཆོས་སུ་གྱུར་བའི་དངོས་པོ་ཆོས་ཅན། རྫས་ཆོས་ཡིན་པར་ཐལ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མ་ཡིན་
པའི་མུ་ཡིན་པའི་ཕྱིར། དང་པོ་མ་གྲུབ་ན། ལྡོག་ཆོས་སུ་གྱུར་བའི་དངོས་པོ་ཆོས་ཅན། ལྡོག་ཆོས་སུ་གྱུར་བའི་དངོས་པོ་ཡིན་པར་ཐལ། ལྡོག་ཆོས་ཡིན་པ་གང་ཞིག་དངོས་པོ་ཡིན་པའི་ཕྱིར། དང་པོ་མ་གྲུབ་ན། ལྡོག་ཆོས་སུ་
གྱུར་པའི་དངོས་པོ་ཆོས་ཅན། ལྡོག་ཆོས་ཡིན་པར་ཐལ། རྫས་ཆོས་ལ་ཉེ་བའི་ལྡོག་ཆོས་ཕུང་སུམ་པ་ཡིན་པའི་ཕྱིར། རྟགས་གཉིས་པ་མ་གྲུབ་ན། ལྡོག་ཆོས་སུ་གྱུར་བའི་དངོས་པོ་ཆོས་ཅན། དངོས་པོ་ཡིན་པར་ཐལ། མི་རྟག་པ་
ཡིན་པའི་ཕྱིར། མ་གྲུབ་ན། ལྡོག་ཆོས་ཆོས་ཅན། ཁྱོད་དུ་གྱུར་བའི་དངོས་པོ་མི་རྟག་པ་ཡིན་པར་ཐལ། ཁྱོད་དུ་གྱུར་བའི་དངོས་པོ་ཡོད་པའི་ཕྱིར། མ་གྲུབ་ན། ལྡོག་ཆོས་སུ་གྱུར་བའི་དངོས་པོ་ཡོད་པར་ཐལ། གསེར་བུམ་ཟངས་བུམ་གཉིས་

[022A]༄༅། །དེ་ཡང་དེ་ཡིན། ཀ་བུམ་གཉིས་དེ་ཡང་དེ་ཡིན་པའི་ཕྱིར། རྩ་བར་འདོད་ན། ལྡོག་ཆོས་སུ་གྱུར་བའི་དངོས་པོ་ཆོས་ཅན། ཁྱོད་ཁྱོད་རང་ཡིན་པར་ཐལ། ཁྱོད་རྫས་ཆོས་ཡིན་པའི་ཕྱིར། རྟགས་ཁས། འདོད་ན། ལྡོག་
ཆོས་སུ་གྱུར་བའི་དངོས་པོ་ཆོས་ཅན། ལྡོག་ཆོས་མ་ཡིན་པར་ཐལ། རྫས་ཆོས་ཡིན་པའི་ཕྱིར། འཁོར་གསུམ། ཁ་ཅིག་ན་རེ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རྫས་ཆོས་དང་
མི་འགལ་བ་དེ། རྫས་ཆོས་ཀྱི་མཚན་ཉིད་ཡིན་ཟེར་ན། མེད་ངེས་ཆོས་ཅན། རྫས་ཆོས་ཡིན་པར་ཐལ། དེའི་མཚན་ཉིད་དེ་ཡིན་པའི་ཕྱིར། དང་པོ་མ་གྲུབ་ན། མེད་ངེས་ཆོས་ཅན། མེད་ངེས་ཡིན་པར་ཐལ། ཡོད་
པ་མ་ཡིན་པའི་ཕྱིར། གཉིས་པ་མ་གྲུབ་ན། མེད་ངེས་མ་ཡིན་པ་ཆོས་ཅན། མེད་ངེས་མ་ཡིན་པར་ཐལ། ཡོད་པ་ཡིན་པའི་ཕྱིར། མ་གྲུབ་ན། མེད་ངེས་ཆོས་ཅན། ཁྱོད་མ་ཡིན་པ་ཡོད་པ་ཡིན་པར་ཐལ། ཁྱོད་མེད་
པའི་ཕྱིར། རྩ་རྟགས་གསུམ་པ་མ་གྲུབ་ན། མེད་ངེས་ཆོས་ཅན། ཁྱོད་ཀྱི་ལྡོག་པ་རྫས་ཆོས་དང་མི་འགལ་བ་ཡིན་པར་ཐལ། ཁྱོད་མེད་ངེས་ཡིན་པའི་ཕྱིར། གཞན་ཡང། ཁྱོད་ཀྱི་རྫས་ཆོས་ཀྱི་མཚན་ཉིད་དེ་མི་འཐད་
པར་ཐལ། ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རྫས་ཆོས་དང་མི་འགལ་བ་དེ། རྫས་ཆོས་ཀྱི་མཚན་ཉིད་ཡིན་པའི་ཕྱིར། དེ་དེ་ཡིན་པར་ཐལ། ཁྱོད་གཞི་གྲུབ། ཁྱོད་

[022B] ཁྱོད་མ་ཡིན་པ་ཁྱོད་ཡིན། ཁྱོད་ཀྱི་ལྡོག་པ་རང་ཡིན་པའི་ལྡོག་ཆོས་དང་མི་འགལ་བ་དེ། ཁྱོད་རང་ཡིན་པའི་ལྡོག་ཆོས་ཡིན་པའི་མཚན་ཉིད་ཡིན་པའི་ཕྱིར། དེ་དེ་ཡིན་པར་ཐལ། ཁྱོད་གཞི་གྲུབ་ཁྱོད་ཁྱོད་རང་མ་
ཡིན། ཁྱོད་མ་ཡིན་པ་ཁྱོད་མ་ཡིན། ཁྱོད་ཀྱི་ལྡོག་པ་རང་མ་ཡིན་པའི་ལྡོག་ཆོས་དང་མི་འགལ་བ་དེ། ཁྱོད་རང་མ་ཡིན་པའི་ལྡོག་ཆོས་ཡིན་པའི་མཚན་ཉིད་ཡིན་པའི་ཕྱིར། དེ་དེ་ཡིན་པར་ཐལ། ཁྱོད་གཞི་གྲུབ། ཁྱོད་ཁྱོད་རང་མ་
ཡིན། ཁྱོད་མ་ཡིན་པ་ཁྱོད་ཡིན། ཁྱོད་ཀྱི་ལྡོག་པ་ལྡོག་ཆོས་ཕུང་སུམ་ཙམ་པོ་བ་དང་མི་འགལ་བ་དེ། ཁྱོད་ལྡོག་ཆོས་ཕུང་སུམ་ཙམ་པོ་བ་ཡིན་པའི་མཚན་ཉིད་ཡིན་པ་སོགས་རྗེས་མཐུན་རྣམས་ཀྱང་རང་རང་གི་རྫས་ལྡོག་གི་སྒྲུབ་ཚུལ་
རིགས་འདྲ་བ་ཡིན་པའི་ཕྱིར། རྫས་ཆོས་ཀྱི་མཚན་གཞི་ནི། ཤེས་བྱ། དངོས་པོ་བུམ་པ་རྣམས་ཡིན། རྟག་པ་མཚོན་བྱ། གང་ཟག་གི་བདག་མེད་རྣམས་རང་ཡིན་པའི་ལྡོག་ཆོས་ཡིན། ཀ་བུམ་གཉིས། ཡིན་པ་མི་སྲིད་པའི་ཤེས་བྱ། བུམ་
པའི་ལྡོག་པ་རྣམས་རང་མ་ཡིན་པའི་ལྡོག་ཆོས་ཡིན། བུམ་པའི་སྤྱི། ཀ་བའི་སྤྱི་རྣམས་ལྡོག་ཆོས་ཕུང་སུམ་ཙམ་པོ་བ་ཡིན། དང་པོ་ནི། ཤེས་བྱ་ཆོས་ཅན། རྫས་ཆོས་ཡིན་པར་ཐལ། ཁྱོད་གཞི་གྲུབ། ཁྱོད་ཁྱོད་རང་ཡིན། ཁྱོད་མ་ཡིན་པ་ཁྱོད་
མ་ཡིན། ཁྱོད་ཀྱི་ལྡོག་པ་རྫས་ཆོས་དང་མི་འགལ་བ་ཡིན་པའི་ཕྱིར་གཞན་རྣམས་ཀྱི་སྒྲུབ་བྱེད་ཀྱང་དེ་དང་འདྲ་བའི་ཕྱིར་རོ། །གསར་བུ་བ་ལ་ཕན་པའི་ཕྱིར་རིགས་ལམ་ཆུང་ངུའི་རྣམ་གཞག་བཤད་ཟིན་ཏོ།། །།

[023A]༄༅། །སྨྲས་པ། འདི་ལྟར་བཀོད་པའི་རིགས་པའི་ཚུལ་འདི་ནི། །མཁས་རློམ་ཕྱོགས་ལྷུང་དོན་མི་གཉེར་ལ་མིན། །གཟུར་གནས་གསར་བུ་རྣམ་དཔྱོད་དཔལ་འདོད་པའི། །བློ་གསལ་རྣམས་ལ་སྨན་
པར་ཅིས་མི་འགྱུར། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།།    ༈    །།གཉིས་པ་རིགས་ལམ་འབྲིང་གི་རྣམ་གཞག་བཤད་པ་ལ། འགལ་འབྲེལ་གྱི་རྣམ་གཞག་བཤད་པ། དེ་རྟོགས་ཀྱི་ཚད་མ་དང་རྒྱུ་
འབྲས་ཀྱི་རྣམ་གཞག་བཤད་པ། རྫས་གྲུབ་ལྡོག་ཁྱབ་དང་ཐལ་འགྱུར་ཆུང་ངུའི་རྣམ་གཞག་བཤད་པ་དང་གསུམ། དང་པོ་ལ། ཁ་ཅིག་ན་རེ། དངོས་པོ་དང་འགལ་བ་ཡིན་ན། དངོས་པོ་དང་འགལ་བ་དང་འགལ་བ་
ཡིན་པས་ཁྱབ་ཟེར་ན། རྟག་པའི་ལྡོག་པ་ཆོས་ཅན། དངོས་པོ་དང་འགལ་བ་དང་འགལ་བ་ཡིན་པར་ཐལ། དངོས་པོ་དང་འགལ་བ་ཡིན་པའི་ཕྱིར། མ་གྲུབ་ན། དེ་ཆོས་ཅན། དངོས་པོ་དང་འགལ་བ་ཡིན་པར་ཐལ་
ཁྱོད་དངོས་པོ་དང་ཐ་དད། ཁྱོད་ཀྱང་ཡིན་དངོས་པོ་ཡང་ཡིན་པའི་གཞི་མཐུན་པ་མེད་པའི་ཕྱིར། དང་པོ་མ་གྲུབ་ན། དེ་ཆོས་ཅན། དངོས་པོ་དང་ཐ་དད་ཡིན་པར་ཐལ། ཡོད་པ་གང་ཞིག་དངོས་པོ་དང་གཅིག་མ་ཡིན་
པའི་ཕྱིར། རྟགས་གཉིས་པ་མ་གྲུབ་ན། རྟག་པ་ཆོས་ཅན། ཁྱོད་ཀྱི་ལྡོག་པ་ཡང་ཡིན། དངོས་པོ་ཡང་ཡིན་པའི་གཞི་མཐུན་པ་མེད་པར་ཐལ། ཁྱོད་རྟག་པ་ཡིན་པའི་ཕྱིར། རྩ་བར་འདོད་ན། རྟག་པའི་ལྡོག་པ་

[023B] དངོས་པོ་དང་འགལ་བ་དང་འགལ་བ་མ་ཡིན་པར་ཐལ། དངོས་པོ་དང་འགལ་བ་དང་མི་འགལ་བ་ཡིན་པའི་ཕྱིར། མ་གྲུབ་ན། རྟག་པའི་ལྡོག་པ་ཆོས་ཅན། དེར་ཐལ། ཁྱོད་ཀྱང་ཡིན་དངོས་པོ་དང་
འགལ་བ་ཡང་ཡིན་པའི་གཞི་མཐུན་པ་ཡོད་པའི་ཕྱིར། དེར་ཐལ། རྟག་པ་དེ་འདྲ་བའི་གཞི་མཐུན་པ་ཡིན་པའི་ཕྱིར། ཁ་ཅིག་ན་རེ། དངོས་པོ་དང་འགལ་བ་དང་འགལ་བ་ཡིན་ན། དངོས་པོ་དང་འགལ་བ་ཡིན་པས་
ཁྱབ་ཟེར་ན། བུམ་པའི་ལྡོག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དངོས་པོ་དང་འགལ་བ་དང་ཐ་དད། ཁྱོད་ཀྱང་ཡིན་དངོས་པོ་དང་འགལ་བ་ཡང་ཡིན་པའི་གཞི་མཐུན་པ་མེད་
པའི་ཕྱིར། ཕྱི་མ་དེར་ཐལ། བུམ་པའི་ལྡོག་པ་ཡིན་ན། དངོས་པོ་དང་མི་འགལ་བ་ཡིན་དགོས་པའི་ཕྱིར། རྩ་བར་འདོད་ན། བུམ་པའི་ལྡོག་པ་ཆོས་ཅན། དངོས་པོ་དང་འགལ་བ་མ་ཡིན་པར་ཐལ། དངོས་པོ་དང་མི་འགལ་
བ་ཡིན་པའི་ཕྱིར། མ་གྲུབ་ན། དེ་ཆོས་ཅན། དངོས་པོ་དང་མི་འགལ་བ་ཡིན་པར་ཐལ། ཁྱོད་ཁྱང་ཡིན་དངོས་པོ་ཡང་ཡིན་པའི་གཞི་མཐུན་པ་ཡོད་པའི་ཕྱིར། དེར་ཐལ། བུམ་པ་དེ་ཡིན་པའི་ཕྱིར། ཁ་ཅིག་ན་རེ། དངོས་པོ་དང་
མི་འགལ་བ་ཡིན་ན། དངོས་པོ་དང་མི་འགལ་བ་དང་མི་འགལ་བ་ཡིན་པས་ཁྱབ་ཟེར་ན། ཀ་བུམ་གཉིས་ཀྱི་ལྡོག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དངོས་པོ་དང་མི་འགལ་བ་ཡིན་པར་

[024A]༄༅། །ཐལ། ཁྱོད་ཀྱང་ཡིན་དངོས་པོ་ཡང་ཡིན་པའི་གཞི་མཐུན་པ་ཡོད་པའི་ཕྱིར། ཕྱི་མ་དེར་ཐལ། ཀ་བུམ་གཉིས་དེ་འདྲ་བའི་གཞི་མཐུན་པ་ཡིན་པའི་ཕྱིར། རྩ་བར་འདོད་ན། ཀ་བུམ་གཉིས་ཀྱི་ལྡོག་པ་
ཆོས་ཅན། དངོས་པོ་དང་མི་འགལ་བ་དང་མི་འགལ་བ་མ་ཡིན་པར་ཐལ། དངོས་པོ་དང་མི་འགལ་བ་དང་འགལ་བ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དངོས་པོ་དང་མི་འགལ་བ་དང་ཐ་དད་
ཁྱོད་ཀྱང་ཡིན་དངོས་པོ་དང་མི་འགལ་བ་ཡང་ཡིན་པའི་གཞི་མཐུན་པ་མེད་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཁྱོད་ཀྱི་ལྡོག་པ་ཡང་ཡིན་དངོས་པོ་དང་མི་འགལ་བ་ཡང་ཡིན་པའི་གཞི་མཐུན་པ་མེད་པར་ཐལ་
ཁྱོད་ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། ཁ་ཅིག་ན་རེ། དངོས་པོ་དང་མི་འགལ་བ་དང་མི་འགལ་བ་ཡིན་ན། དངོས་པོ་དང་མི་འགལ་བ་ཡིན་པས་ཁྱབ་ཟེར་ན། ཤེས་བྱའི་ལྡོག་པ་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེ་ཆོས་ཅན། དངོས་པོ་དང་མི་འགལ་བ་དང་མི་འགལ་བ་ཡིན་པར་ཐལ། ཁྱོད་ཀྱང་ཡིན་དངོས་པོ་དང་མི་འགལ་བ་ཡང་ཡིན་པའི་གཞི་མཐུན་པ་ཡོད་པའི་ཕྱིར། དེར་ཐལ། ཤེས་བྱ་དེ་འདྲ་བའི་གཞི་མཐུན་པ་ཡིན་
པའི་ཕྱིར། མ་གྲུབ་ན། ཤེས་བྱ་ཆོས་ཅན། དེར་ཐལ། ཤེས་བྱའི་ལྡོག་པ་གང་ཞིག། །དངོས་པོ་དང་མི་འགལ་བ་ཡིན་པའི་ཕྱིར། དང་བོ་སླ། གཉིས་པ་མ་གྲུབ་ན། ཤེས་བྱ་ཆོས་ཅན། དངོས་པོ་དང་མི་འགལ་བ་

[024B] ཁྱོད་དང་དངོས་པོའི་གཞི་མཐུན་ཡོད་པའི་ཕྱིར། རྩ་བར་འདོད་ན། ཤེས་བྱའི་ལྡོག་པ་ཆོས་ཅན། དངོས་པོ་དང་མི་འགལ་བ་མ་ཡིན་པར་ཐལ། དངོས་པོ་དང་འགལ་བ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཁྱོད་དངོས་པོ་དང་ཐ་དད། ཁྱོད་ཀྱང་ཡིན། དངོས་པོ་ཡང་ཡིན་པའི་གཞི་མཐུན་པ་མེད་པའི་ཕྱིར། ཕྱི་མ་དེར་ཐལ། ཤེས་བྱ་དངོས་པོ་མ་ཡིན་པའི་ཕྱིར། ཁ་ཅིག་ན་རེ། ཡོད་པ་དང་འགལ་བ་དང་མི་
འགལ་བ་ཡིན་ན། རྟག་པ་དང་འགལ་བ་ཡིན་པས་ཁྱབ་ཟེར་ན། མ་བྱས་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། ཡོད་པ་དང་འགལ་བ་དང་མི་འགལ་བ་ཡིན་པར་ཐལ། ཁྱོད་ཀྱང་ཡིན། ཡོད་པ་
དང་འགལ་བ་ཡང་ཡིན་པའི་གཞི་མཐུན་པ་ཡོད་པའི་ཕྱིར། དེར་ཐལ། མཚན་མཚོན་གཉིས་དེ་ཡིན་པའི་ཕྱིར། རྩ་བར་འདོད་ན། མ་བྱས་པ་ཆོས་ཅན། རྟག་པ་དང་འགལ་བ་མ་ཡིན་པར་ཐལ། རྟག་པ་དང་མི་
འགལ་བ་ཡིན་པའི་ཕྱིར། དེར་ཐལ། ཁྱོད་དང་རྟག་པའི་གཞི་མཐུན་ཡོད་པའི་ཕྱིར། དེར་ཐལ། རྟག་པ་ཡིན་ན། ཁྱོད་ཡིན་དགོས་པའི་ཕྱིར། ཁོ་ན་རེ། རྟག་པ་ཡིན་ན། ཤེས་བྱ་དང་མི་འགལ་བ་ཡིན་དགོས་པར་
ཐལ། རྟག་པ་ཤེས་བྱ་དང་མི་འགལ་བ་ཡིན་པའི་ཕྱིར་ན། མ་ཁྱབ། མ་གྲུབ་ན། དེར་ཐལ། རྟག་པ་དང་ཤེས་བྱའི་གཞི་མཐུན་ཡོད་པའི་ཕྱིར། གོང་དུ་འདོད་ན། རྟག་དངོས་གཉིས་ཆོས་ཅན། ཤེས་བྱ་དང་མི་འགལ་བ་

[025A]༄༅། །ཡིན་པར་ཐལ། རྟག་པ་ཡིན་པའི་ཕྱིར། རྟགས་སླ། འདོད་ན། རྟག་དངོས་གཉིས་ཆོས་ཅན། ཤེས་བྱ་དང་མི་འགལ་བ་མ་ཡིན་པར་ཐལ། ཤེས་བྱ་དང་འགལ་བ་ཡིན་པའི་ཕྱིར། དེར་ཐལ་
ཁྱོད་ཤེས་བྱ་དང་ཐ་དད། ཁྱོད་དང་ཤེས་བྱའི་གཞི་མཐུན་མེད་པའི་ཕྱིར། ཁ་ཅིག་ན་རེ། དངོས་པོ་དང་འབྲེལ་བ་ཡིན་ན། དངོས་པོ་དང་འབྲེལ་བ་དང་འབྲེལ་བ་ཡིན་པས་ཁྱབ་ཟེར་ན། དངོས་པོ་དང་འབྲེལ་བ་ཆོས་
ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་པོ་དང་བདག་གཅིག་ཏུ་འབྲེལ་བ་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། ཁྱོད་དང་འབྲེལ་བ་ཁྱོད་དང་བདག་གཅིག་ཏུ་འབྲེལ་བ་ཡིན་
པར་ཐལ། ཁྱོད་དང་འབྲེལ་བ་ཡོད་པའི་ཕྱིར། རྩ་བར་འདོད་ན། དངོས་པོ་དང་འབྲེལ་བ་ཆོས་ཅན། ཁྱོད་ཁྱོད་དང་འབྲེལ་བ་མ་ཡིན་པར་ཐལ། ཁྱོད་གང་ཟག་གི་བདག་མེད་ཡིན་པའི་ཕྱིར། ཁ་ཅིག་ན་རེ། དངོས་པོ་དང་
འབྲེལ་བ་ཡིན་ན། དངོས་པོ་དང་བདག་གཅིག་འབྲེལ་ཡིན་པས་ཁྱབ་ཟེར་ན། དངོས་པོའི་ཕྱི་ལོགས་སུ་བྱུང་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་པོ་དང་དེ་བྱུང་འབྲེལ་ཡིན་
པའི་ཕྱིར། དེར་ཐལ། དངོས་པོའི་འབྲས་བུ་ཡིན་པའི་ཕྱིར། རྩ་བར་འདོད་ན། དངོས་པོའི་ཕྱི་ལོགས་སུ་བྱུང་བ་ཆོས་ཅན། དངོས་པོ་དང་བདག་གཅིག་འབྲེལ་མ་ཡིན་པར་ཐལ། དངོས་པོ་དང་བདག་ཉིད་གཅིག་མ་ཡིན་

[025B] དེར་ཐལ། དངོས་པོ་དང་དུས་མཉམ་མ་ཡིན་པའི་ཕྱིར། དེར་ཐལ། དངོས་པོའི་རྗེས་སུ་གྲུབ་པའི་ཕྱིར། གཞན་ཡང། དངོས་པོ་དང་འབྲེལ་བ་ཡིན་ན། དངོས་པོ་དང་བདག་གཅིག་འབྲེལ་ཡིན་པས་མ་ཁྱབ་པར་
ཐལ། དངོས་པོའི་འབྲས་བུ་ཡིན་ན། དངོས་པོ་དང་དེ་བྱུང་འབྲེལ་ཡིན་དགོས། དངོས་པོ་དང་བདག་གཅིག་འབྲེལ་མ་ཡིན་དགོས་པའི་ཕྱིར། ཤེས་བྱ་དང་འབྲེལ་བ་ཡིན་ན། ཤེས་བྱ་དང་བདག་གཅིག་འབྲེལ་ཡིན་པས་ཁྱབ་
ཅིང། དངོས་པོའི་འབྲེལ་བ་ལ་དེ་གཉིས་སུ་ཡོད་པའི་ཁྱད་པར་འཐད་པའི་ཕྱིར། ཁ་ཅིག་ན་རེ། བུམ་པ་དང་མི་འགལ་བ་དང་མི་འགལ་བ་ཡང་ཡིན། བུམ་པ་དང་འགལ་བ་དང་འགལ་བ་ཡང་ཡིན་པའི་གཞི་མཐུན་པ་ཡིན་
ན། བུམ་པ་དང་འགལ་བ་ཡིན་པས་ཁྱབ་ཟེར་ན། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་དང་གཅིག་ཆོས་ཅན། བུམ་པ་དང་འགལ་བ་ཡིན་པར་ཐལ། དེ་འདྲ་བའི་གཞི་མཐུན་པ་ཡིན་པའི་ཕྱིར། དེར་ཐལ་
བུམ་པ་དང་མི་འགལ་བ་དང་མི་འགལ་བ་གང་ཞིག་བུམ་པ་དང་འགལ་བ་དང་འགལ་བ་ཡིན་པའི་ཕྱིར། རྩ་བར་འདོད་ན། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་དང་གཅིག་ཆོས་ཅན། བུམ་པ་དང་འགལ་བ་
མ་ཡིན་པར་ཐལ། བུམ་པ་དང་མི་འགལ་བ་ཡིན་པའི་ཕྱིར། མ་གྲུབ་ན། དེར་ཐལ། ཁྱོད་ཀྱང་ཡིན་བུམ་པ་ཡང་ཡིན་པའི་གཞི་མཐུན་པ་ཡོད་པའི་ཕྱིར། དེར་ཐལ། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་དེ་དེ་ཡིན་
[026A]༄༅། །པའི་ཕྱིར། ཁ་ཅིག་ན་རེ། ཡིན་པ་མི་སྲིད་པའི་ཤེས་བྱ་དང་འགལ་བ་ཡིན་ན། ཡིན་པ་མི་སྲིད་པའི་ཤེས་བྱ་དང་འགལ་བ་དང་འགལ་བ་ཡིན་པས་ཁྱབ་ཟེར་ན། མཚན་ཉིད་ཀྱི་ལྡོག་པ་ཆོས་ཅན་
དེར་ཐལ། དེའི་ཕྱིར། མ་གྲུབ་ན། མཚན་ཉིད་ཆོས་ཅན། ཁྱོད་ཀྱི་ལྡོག་པ་ཡིན་པ་མི་སྲིད་པའི་ཤེས་བྱ་དང་འགལ་བ་ཡིན་པར་ཐལ། ཁྱོད་ཡིན་པ་སྲིད་པའི་ཆོས་ཡིན་པའི་ཕྱིར། རྩ་བར་འདོད་ན། མཚན་ཉིད་ཀྱི་
ལྡོག་པ་ཆོས་ཅན། ཡིན་པ་མི་སྲིད་པའི་ཤེས་བྱ་དང་འགལ་བ་དང་འགལ་བ་མ་ཡིན་པར་ཐལ། ཡིན་པ་མི་སྲིད་པའི་ཤེས་བྱ་དང་འགལ་བ་དང་མི་འགལ་བ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དང་
ཡིན་པ་མི་སྲིད་པའི་ཤེས་བྱ་དང་འགལ་བའི་གཞི་མཐུན་ཡོད་པའི་ཕྱིར། མ་གྲུབ་ན། དེར་ཐལ། མཚན་ཉིད་དེ་ཡིན་པའི་ཕྱིར། མ་གྲུབ་ན། མཚན་ཉིད་ཆོས་ཅན། དེར་ཐལ། དང་པོ་གང་ཞིག་ཕྱི་མ་ཡིན་
པའི་ཕྱིར། དང་པོ་སླ། གཉིས་པ་མ་གྲུབ་ན། མཚན་ཉིད་ཆོས་ཅན། ཡིན་པ་མི་སྲིད་པའི་ཤེས་བྱ་དང་འགལ་བ་ཡིན་པར་ཐལ། ཁྱོད་དེ་དང་ཐ་དད། ཁྱོད་དང་དེ་གཉིས་ཀྱི་གཞི་མཐུན་མེད་པའི་ཕྱིར། རྟགས་གཉིས་
སླ། ཁ་ཅིག་ན་རེ། མཚོན་བྱ་དང་མི་འགལ་བ་ཡིན་ན་མཚོན་བྱ་ཡིན་པས་ཁྱབ་ཟེར་ན། དོན་བྱེད་ནུས་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། ཁྱོད་ཀྱང་ཡིན་མཚོན་བྱ་ཡང་ཡིན་པའི་གཞི་མཐུན་

[026B] མི་འགལ་བའི་སྒྲུབ་བྱེད་གཞན་རྣམས་ལའང་རིགས་འདྲ། གཞན་ཡང། རྟག་པ་ཆོས་ཅན། དངོས་པོ་དང་འགལ་བ་ཡིན་པར་ཐལ། ཁྱོད་དངོས་པོ་དང་ཐ་དད། ཁྱོད་དང་དངོས་པོའི་གཞི་མཐུན་མེད་
པའི་ཕྱིར། འགལ་བའི་སྒྲུབ་བྱེད་གཞན་རྣམས་ཀྱང་དེ་བཞིན་དུ་ཤེས་པར་བྱའོ།།    ༈    །།ཁ་ཅིག་ན་རེ། ཡོད་པར་རྟོགས་པའི་ཚད་མ་ཡོད་ན་རྟག་པར་རྟོགས་པའི་ཚད་མ་ཡོད་པས་ཁྱབ་ཟེར་ན། བུམ་པ་ཆོས་ཅན། དེར་ཐལ་
དེའི་ཕྱིར། མ་གྲུབ་ན། བུམ་པ་ཆོས་ཅན། ཡོད་པར་རྟོགས་པའི་ཚད་མ་ཡོད་པར་ཐལ། ཡོད་པ་ཡིན་པའི་ཕྱིར། རྩ་བར་འདོད་ན། བུམ་པ་ཆོས་ཅན། རྟག་པར་རྟོགས་པའི་ཚད་མ་མེད་པར་ཐལ། དངོས་པོར་རྟོགས་པའི་
ཚད་མ་ཡོད་པའི་ཕྱིར། དེར་ཐལ། དངོས་པོ་ཡིན་པའི་ཕྱིར། དེར་ཐལ། བེམ་པོ་ཡིན་པའི་ཕྱིར། དེར་ཐལ། རྡུལ་དུ་གྲུབ་པ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། རྡུལ་དུ་གྲུབ་པ་བེམ་པོའི་མཚན་ཉིད་ཡིན་པའི་
ཕྱིར། ཁ་ཅིག་ན་རེ། ཤེས་བྱར་རྟོགས་པའི་ཚད་མ་ཡོད་ན། དངོས་པོར་རྟོགས་པའི་ཚད་མ་ཡོད་པས་ཁྱབ་ཟེར་ན། འདུས་མ་བྱས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། ཤེས་བྱར་རྟོགས་པའི་ཚད་མ་
ཡོད་པར་ཐལ། གཞལ་བྱར་རྟོགས་པའི་ཚད་མ་ཡོད་པའི་ཕྱིར། དེར་ཐལ། གཞལ་བྱ་ཡིན་པའི་ཕྱིར། རྩ་བར་འདོད་ན། འདུས་མ་བྱས་ཆོས་ཅན། དངོས་པོར་རྟོགས་པའི་ཚད་མ་མེད་པར་ཐལ། རྟག་པར་རྟོགས་པའི་ཚད་མ་

[027A]༄༅། །ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྟག་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྟག་པ་ཡིན་པའི་ཕྱིར། ཁ་
ཅིག་ན་རེ། རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་ན། དངོས་པོར་རྟོགས་པའི་ཚད་མ་ཡོད་པས་ཁྱབ་ཟེར་ན། བུམ་པའི་ལྡོག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན་
རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པར་ཐལ། རྟག་པར་རྟོགས་པའི་ཚད་མ་དངོས་པོ་ཡིན་པའི་ཕྱིར། དེར་ཐལ། རྟག་པར་རྟོགས་པའི་ཚད་མ་ཡོད་པའི་ཕྱིར། རྩ་བར་འདོད་ན། བུམ་པའི་
ལྡོག་པ་ཆོས་ཅན། དངོས་པོར་རྟོགས་པའི་ཚད་མ་མེད་པར་ཐལ། དངོས་མེད་དུ་རྟོགས་པའི་ཚད་མ་ཡོད་པའི་ཕྱིར། དེར་ཐལ། དངོས་མེད་ཡིན་པའི་ཕྱིར། ཁ་ཅིག་ན་རེ། དངོས་མེད་དུ་རྟོགས་པའི་ཚད་མ་དངོས་མེད་
དུ་རྟོགས་པའི་ཚད་མ་ཡོད་ན། དངོས་མེད་དུ་རྟོགས་པའི་ཚད་མ་ཡོད་པས་ཁྱབ་ཟེར་ན། རྣམ་མཁྱེན་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་མེད་དུ་རྟོགས་པའི་ཚད་མ་དངོས་
མེད་ཡིན་པའི་ཕྱིར། དེར་ཐལ། དངོས་མེད་དུ་རྟོགས་པའི་ཚད་མ་མེད་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། དངོས་མེད་དུ་རྟོགས་པའི་ཚད་མ་མེད་པར་ཐལ། དངོས་པོ་ཡིན་པའི་ཕྱིར། རྩ་བར་འདོད་ན་

[027B] དངོས་མེད་དུ་རྟོགས་པའི་ཚད་མ་མེད་པར་ཐལ། དངོས་མེད་དུ་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ་དངོས་མེད་དུ་རྟོགས་པའི་
ཚད་མ་མེད་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡོད་པའི་ཕྱིར། དེར་ཐལ། འདུས་བྱས་ཡིན་པའི་ཕྱིར། ཁ་ཅིག་ན་རེ། ཡོད་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པར་རྟོགས་པའི་
ཚད་མ་ཡོད་ན། དངོས་པོར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡོད་པས་ཁྱབ་ཟེར་ན། ཤེས་བྱ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཡོད་པར་རྟོགས་པའི་ཚད་མ་དངོས་
པོར་རྟོགས་པའི་ཚད་མ་ཡོད་པའི་ཕྱིར། དེར་ཐལ། ཡོད་པར་རྟོགས་པའི་ཚད་མ་དངོས་པོ་ཡིན་པའི་ཕྱིར། རྩ་བར་འདོད་ན། ཤེས་བྱ་ཆོས་ཅན། དངོས་པོར་རྟོགས་པའི་ཚད་མ་ཡོད་པར་རྟོགས་པའི་ཚད་མ་མེད་པར་
ཐལ། དངོས་པོར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པའི་ཕྱིར། དེར་ཐལ། དངོས་པོར་རྟོགས་པའི་ཚད་མ་མེད་པའི་ཕྱིར། དེར་ཐལ། རྟག་པ་ཡིན་པའི་ཕྱིར། ཁ་ཅིག་ན་རེ། མ་བྱས་པར་རྟོགས་པའི་
ཚད་མ་མ་བྱས་པར་རྟོགས་པའི་ཚད་མ་ཡོད་ན། མ་བྱས་པར་རྟོགས་པའི་ཚད་མ་ཡོད་པས་ཁྱབ་ཟེར་ན། ཀ་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། མ་བྱས་པར་རྟོགས་པའི་ཚད་མ་མ་

[028A]༄༅། །བྱས་པར་རྟོགས་པའི་ཚད་མ་ཡོད་པར་ཐལ། བྱས་པར་རྟོགས་པའི་ཚད་མ་མ་བྱས་པར་རྟོགས་པའི་ཚད་མ་མ་བྱས་པར་
རྟོགས་པའི་ཚད་མ་མེད་པའི་ཕྱིར། མ་གྲུབ་ན། ཀ་བ་ཆོས་ཅན། མ་བྱས་པར་རྟོགས་པའི་ཚད་མ་མེད་པར་ཐལ། དངོས་པོ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དངོས་པོ་ཡིན་ན། མ་བྱས་པར་
རྟོགས་པའི་ཚད་མ་མེད་པས་ཁྱབ། མ་བྱས་པར་རྟོགས་པའི་ཚད་མ་གཉིས་པོ་དེ་ཡོད་པས་ཁྱབ། མ་བྱས་པར་རྟོགས་པའི་ཚད་མ་གསུམ་པོ་དེ་མེད་པས་ཁྱབ། མ་བྱས་པར་རྟོགས་པའི་ཚད་མ་བཞི་པོ་དེ་ཡོད་པས་ཁྱབ་
པ་སོགས་ཡིན་པའི་ཕྱིར། རྩ་བར་འདོད་ན། ཀ་བ་ཆོས་ཅན། མ་བྱས་པར་རྟོགས་པའི་ཚད་མ་མེད་པར་ཐལ། བྱས་པར་རྟོགས་པའི་ཚད་མ་ཡོད་པའི་ཕྱིར། དེར་ཐལ། བྱས་པ་ཡིན་པའི་ཕྱིར། ཁ་ཅིག་ན་རེ། མེད་པར་
རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་ན། མེད་པར་རྟོགས་པའི་ཚད་མ་ཡོད་པས་ཁྱབ་ཟེར་ན། སྒྲ་ཆོས་ཅན། དེར་ཐལ། དེའི་ཕྱིར། མ་གྲུབ་ན། སྒྲ་ཆོས་ཅན། མེད་པར་རྟོགས་པའི་ཚད་མ་གཉིས་པོ་
དེ་ཡོད་པར་ཐལ། མེད་པར་རྟོགས་པའི་ཚད་མ་མེད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གཞི་གྲུབ་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། གཞི་གྲུབ་ན། མེད་པར་རྟོགས་པའི་ཚད་མ་མེད་པས་

[028B] མེད་པར་རྟོགས་པའི་ཚད་མ་གཉིས་པོ་དེ་ཡོད་པས་ཁྱབ། གསུམ་པོ་དེ་མེད་པས་ཁྱབ་པ་སོགས། ཡ་དང་བཅས་ན་མེད་པས་ཁྱབ། ཆ་དང་བཅས་ན་ཡོད་པས་ཁྱབ་པའི་ཕྱིར། དེར་ཐལ། མེད་པ་རྣམས་ལ་མེད་པར་
རྟོགས་པའི་ཚད་མ་གཅིག་པུ་ཡོད། མེད་པར་རྟོགས་པའི་ཚད་མ་གཉིས་པོ་མེད་པའི་ཕྱིར། དེར་ཐལ། མེད་པ་ཡིན་ན། མེད་པར་རྟོགས་པའི་ཚད་མ་ཡོད་པས་ཁྱབ། དངོས་པོ་ཡིན་ན། དངོས་པོར་རྟོགས་པའི་ཚད་མ་ཡོད་པས་
ཁྱབ། དངོས་པོ་མ་ཡིན་ན། དངོས་པོ་མ་ཡིན་པར་རྟོགས་པའི་ཚད་མ་ཡོད་པས་ཁྱབ། རྟག་པ་ཡིན་ན། རྟག་པར་རྟོགས་པའི་ཚད་མ་ཡོད་པས་ཁྱབ། རྟག་པ་མ་ཡིན་ན། རྟག་པ་མ་ཡིན་པར་རྟོགས་པའི་ཚད་མ་ཡོད་པས་
ཁྱབ་པའི་ཕྱིར། དེར་ཐལ། ཆོས་དེ་དང་དེ་ཡིན་ན། ཆོས་དེ་དང་དེར་རྟོགས་པའི་ཚད་མ་ཡོད་པས་ཁྱབ། ཆོས་དེ་དང་དེ་མ་ཡིན་ན། ཆོས་དེ་དང་དེ་མ་ཡིན་པར་རྟོགས་པའི་ཚད་མ་ཡོད་པས་ཁྱབ་པའི་ཕྱིར། དེར་ཐལ། དཔེར་ན། བུམ་
པ་དངོས་པོར་རྟོགས་པའི་ཚད་མ་ཡོད། དངོས་པོ་མ་ཡིན་པར་རྟོགས་པའི་ཚད་མ་མེད་པ་བཞིན་ཡིན་པའི་ཕྱིར། ཁ་ཅིག་གིས། རྟག་པར་རྟོགས་པའི་ཚད་མ་ཡོད་ན། རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་ཡོད་པས་
ཁྱབ་ཟེར་ན། བུམ་པའི་མཚན་ཉིད་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྟག་པ་ཡིན་པའི་ཕྱིར། མ་གྲུབ་ན། བུམ་པའི་མཚན་ཉིད་རྟག་པ་ཡིན་པར་ཐལ། བུམ་པའི་མཚན་ཉིད། བུམ་པའི་སྤྱི། བུམ་

[029A]༄༅། །པའི་ལྡོག་པ་རྣམས་རྟག་པ་ཡིན་པའི་ཕྱིར། དེར་ཐལ། ཀ་བ་སོགས་མཚོན་བྱར་གྱུར་པའི་དངོས་པོ་གཞན་རྣམས་ལའང་རིགས་འདྲ་བ་ཡིན་པའི་ཕྱིར། རྩ་བར་འདོད་ན། བུམ་པའི་མཚན་ཉིད་
ཆོས་ཅན། རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་མེད་པར་ཐལ། བདག་མེད་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། རྟག་པ་ཡིན་ན། རྟག་པར་རྟོགས་པའི་ཚད་མ་གཅིག་བུམ་ཡོད་པས་ཁྱབ་
གཉིས་ཕན་ཆད་མེད་པས་ཁྱབ་པའི་ཕྱིར། དེར་ཐལ། བེམ་པོ་ཡིན་ན། བེམ་པོར་རྟོགས་པའི་ཚད་མ་གཅིག་པུ་ཡོད་པས་ཁྱབ། གཉིས་ཕན་ཆད་མེད་པས་ཁྱབ་པའི་ཕྱིར། དེར་ཐལ། ལྡན་མིན་འདུ་བྱེད་ལའང་རིགས་འདྲ་བ་
ཡིན་པའི་ཕྱིར། བྱས་པ་ལ་ཁོ་ན་རེ། རྟག་པ་ཡིན་ན། རྟག་པར་རྟོགས་པའི་ཚད་མ་གཉིས་པོ་དེ་ཡོད་པས་ཁྱབ་པར་ཐལ། དངོས་པོ་ཡིན་ན། དངོས་པོར་རྟོགས་པའི་ཚད་མ་གཉིས་པོ་དེ་ཡོད་པས་ཁྱབ་པའི་ཕྱིར་ཟེར་ན། མ་
ཁྱབ། མ་གྲུབ་ན། དེར་ཐལ། དངོས་པོ་ཡིན་ན། དངོས་པོར་རྟོགས་པའི་ཚད་མ་དུ་བརྩིགས་ཀྱང་ཡོད་པས་ཁྱབ་པའི་ཕྱིར། དེར་ཐལ། ཡོད་པ་ཡིན་ན། ཡོད་པར་རྟོགས་པའི་ཚད་མ་དུ་བརྩེགས་ཀྱང་ཡོད་པས་ཁྱབ་
པའི་ཕྱིར། དེར་ཐལ། གང་ཟག་གི་བདག་མེད་ལའང་དེ་ལྟར་ཡིན་པའི་ཕྱིར། ཁ་ཅིག་ན་རེ། དངོས་པོ་ཡིན་པར་རྟོགས་པའི་ཚད་མ་ཡོད་ན། ཡིན་པར་རྟོགས་པའི་ཚད་མ་ཡོད་པས་ཁྱབ་ཟེར་ན། ཀ་བུམ་གཉིས་

[029B] དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དངོས་པོ་ཡིན་པར་རྟོགས་པའི་ཚད་མ་ཡོད་པར་ཐལ། དངོས་པོ་ཡིན་པའི་ཕྱིར། རྩ་བར་འདོད་ན། ཀ་བུམ་གཉིས་ཆོས་ཅན། ཡིན་པར་རྟོགས་པའི་
ཚད་མ་མེད་པར་ཐལ། མ་ཡིན་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། ཀ་བུམ་གཉིས་མ་ཡིན་པར་རྟོགས་པའི་ཚད་མ་ཡོད་པར་ཐལ། ཀ་བུམ་གཉིས་མ་ཡིན་པའི་ཕྱིར། རིགས་པ་འདི་ལ་བརྟེན་ནས་
རྟག་དངོས་གཉིས། མཚན་མཚོན་གཉིས་སོགས་ཡིན་པ་མི་སྲིད་པའི་ཤེས་བྱ་མཐའ་དག་ལ་ཤེས་པར་བྱའོ།།   ༈    །།ཁ་ཅིག་ན་རེ། བུམ་པའི་རྒྱུ་ཡིན་ན། བུམ་པའི་ཉེར་ལེན་ཡིན་པས་ཁྱབ་ཟེར་ན། བུམ་པའི་རྒྱུར་
གྱུར་པའི་སྐྱེས་བུ་ཆོས་ཅན། དེར་ཐལ། དེའི་ཕྱིར། མ་གྲུབ་ན། བུམ་པའི་རྒྱུར་གྱུར་པའི་སྐྱེས་བུ་བུམ་པའི་རྒྱུ་ཡིན་པར་ཐལ། བུམ་པའི་རྒྱུར་གྱུར་པའི་སྐྱེས་བུ་ཡོད་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་རྒྱུར་གྱུར་པའི་
སྐྱེས་བུ་ཡོད་པར་ཐལ། ཁྱོད་རང་རྒྱུ་སྐྱེས་བུའི་རྩོལ་བ་ལ་རག་ལས་པའི་འདུས་བྱས་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། དེར་ཐལ། རྩོལ་བྱུང་ཡིན་པའི་ཕྱིར། དེར་ཐལ། བུམ་པ་ཡིན་པའི་ཕྱིར། རྩ་བར་འདོད་ན། བུམ་
པའི་རྒྱུར་གྱུར་པའི་སྐྱེས་བུམ་ཆོས་ཅན། བུམ་པའི་ཉེར་ལེན་མ་ཡིན་པར་ཐལ། བུམ་པའི་ལྷན་ཅིག་བྱེད་རྐྱེན་ཡིན་པའི་ཕྱིར། དེར་ཐལ། བུམ་པའི་རྫས་རྒྱུན་མ་ཡིན་པར་རྫས་སུ་གཙོ་བོར་སྐྱེད་བྱེད་ཡིན་པའི་ཕྱིར། མ་ཁྱབ་ན་

[030A]༄༅། །ཁྱབ་པ་ཡོད་པར་ཐལ། དེ་བུམ་པའི་ལྷན་ཅིག་བྱེད་རྐྱེན་གྱི་མཚན་ཉིད་ཡིན་པའི་ཕྱིར། ཁ་ཅིག་ན་རེ། བུམ་པའི་རྒྱུ་ཡིན་ན། བུམ་པའི་ལྷན་ཅིག་བྱེད་རྐྱེན་ཡིན་པས་ཁྱབ་ཟེར་ན། བུམ་པའི་རྫས་རྒྱུན་སྔ་མར་
གྱུར་པའི་བེམ་རྫས་ཡན་འགར་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བུམ་པའི་རྫས་རྒྱུན་སྔ་མ་ཡིན་པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། བུམ་
པའི་ལྷན་ཅིག་བྱེད་རྐྱེན་མ་ཡིན་པར་ཐལ། བུམ་པའི་ཉེར་ལེན་ཡིན་པའི་ཕྱིར། དེར་ཐལ། བུམ་པའི་རྫས་རྒྱུན་དུ་རྫས་སུ་གཙོ་བོར་སྐྱེད་བྱེད་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དེ་བུམ་པའི་ཉེར་ལེན་གྱི་མཚན་
ཉིད་ཡིན་པའི་ཕྱིར། དེར་ཐལ། དངོས་པོ་ཡིན་ན་རང་གི་ཉེར་ལེན་དང་ལྷན་ཅིག་བྱེད་རྐྱེན་གཉིས་ཀ་ཡོད་པས་ཁྱབ་ཅིང། རྫས་སུ་གྲུབ་པའི་ཁྱབ་པའི་ཕྱིར། ཁ་ཅིག་ན་རེ། དངོས་པོའི་མ་འོངས་པ་ཡིན་ན། དངོས་པོའི་དུས་
སུ་མ་འོངས་པ་ཡིན་པས་ཁྱབ་ཟེར་ན། དངོས་པོའི་རྒྱུ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། དངོས་པོའི་སྐྱེད་བྱེད་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དངོས་པོ་ཡིན་ན། རང་ཉིད་ཀྱི་
རྒྱུ་རང་ཉིད་ཀྱི་མ་འོངས་པ་དང། རང་ཉིད་ཀྱི་འབྲས་བུ་རང་ཉིད་ཀྱི་འདས་པ་ཡིན་དགོས་པའི་ཕྱིར། རྩ་བར་འདོད་ན། དེ་ཆོས་ཅན། དངོས་པོའི་དུས་སུ་མ་འོངས་པ་མ་ཡིན་པར་ཐལ། དངོས་པོའི་དུས་སུ་འདས་པ་ཡིན་པའི་

[030B] མ་གྲུབ་ན། དངོས་པོའི་རྒྱུ་ཆོས་ཅན། དེར་ཐལ། དངོས་པོའི་དུས་སུ་འགགས་ཟིན་པ་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། ཁྱོད་ཀྱི་རྒྱུ་ཁྱོད་ཀྱི་དུས་སུ་འགགས་ཟིན་པ་ཡིན་པར་ཐལ། ཁྱོད་འདུས་བྱས་ཡིན་
པའི་ཕྱིར། ཁ་ཅིག་ན་རེ། བུམ་པའི་འདས་པ་ཡིན་ན། བུམ་པའི་དུས་སུ་འདས་པ་ཡིན་པས་ཁྱབ་ཟེར་ན། བུམ་པའི་འབྲས་བུ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བུམ་པའི་བསྐྱེད་བྱ་
ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དངོས་པོ་ཡིན་ན། རང་གི་འབྲས་བུ་རང་ཉིད་ཀྱི་འདས་པ་ཡིན་དགོས་པའི་ཕྱིར། རྩ་བར་འདོད་ན། བུམ་པའི་འབྲས་བུ་ཆོས་ཅན། བུམ་པའི་དུས་སུ་འདས་པ་མ་ཡིན་
པར་ཐལ། བུམ་པའི་དུས་སུ་མ་འོངས་པ་ཡིན་པའི་ཕྱིར། དེར་ཐལ། བུམ་པའི་དུས་སུ་སྐྱེ་དགོས་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་འབྲས་བུ་ཁྱོད་ཀྱི་དུས་སུ་སྐྱེ་དགོས་ཡིན་པར་ཐལ། ཁྱོད་དངོས་པོ་
ཡིན་པའི་ཕྱིར། ཁ་ཅིག་ན་རེ། བུམ་པའི་སྐྱེ་ལ་འགགས་པ། བུམ་པའི་འདས་པའི་མཚན་ཉིད་ཟེར་ན། བུམ་པའི་ཕྱི་ལོགས་སུ་བྱུང་བ་ཆོས་ཅན། མཚན་ཉིད་དེ་ཡིན་པར་ཐལ། མཚོན་བྱ་དེ་ཡིན་པའི་ཕྱིར། དེར་ཐལ། བུམ་
པའི་འབྲས་བུ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། འགགས་པ་ཡིན་པར་ཐལ། བུམ་པའི་སྐྱེལ་འགགས་པ་ཡིན་པའི་ཕྱིར། འདོད་ན། འགགས་པ་མ་ཡིན་པར་ཐལ། འགགས་བཞིན་པ་ཡིན་པའི་ཕྱིར། དེར་
[031A]༄༅། །ཐལ། འཇིག་བཞིན་པ་ཡིན་པའི་ཕྱིར། དེར་ཐལ། རང་གྲུབ་ཙམ་ནས་འཇིག་ངེས་ཡིན་པའི་ཕྱིར། དེར་ཐལ། རང་ཉིད་འཇིག་པ་རང་ལས་ཕྱིས་འབྱུང་གི་རྒྱུ་དོན་གཞན་ལ་མི་ལྟོས་པའི་དངོས་པོ་
ཡིན་པའི་ཕྱིར། དེར་ཐལ། འདུས་བྱས་ཡིན་པའི་ཕྱིར། ཁ་ཅིག་ན་རེ། སྐྱེས་ལ་འགགས་པ་འདས་པའི་མཚན་ཉིད། མ་སྐྱེས་པ་མ་འོངས་པའི་མཚན་ཉིད་ཟེར་ན། དེ་མི་འཐད་པར་ཐལ། འདས་པ་དང་མ་འོངས་པ་
གཉིས་མེད་པའི་ཕྱིར། དེར་ཐལ། གཞི་གྲུབ་ན་ད་ལྟར་བ་ཡིན་པས་ཁྱབ་པའི་ཕྱིར། དེར་ཐལ། གཞི་གྲུབ་ན་རང་དུས་སུ་ད་ལྟར་བ་ཡིན་པས་ཁྱབ་པའི་ཕྱིར། དེར་ཐལ། བུམ་པ་རང་དུས་སུ་ད་ལྟར་བ་ཡིན་པའི་ཕྱིར་
དེར་ཐལ། དེ་ད་ལྟར་བར་གྱུར་པའི་དངོས་པོ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ད་ལྟར་བར་གྱུར་པའི་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། ཁ་ཅིག་ན་རེ། འགགས་པའི་དངོས་པོ་འདས་པའི་མཚན་
ཉིད། མ་སྐྱེས་པའི་དངོས་པོ་མ་འོངས་པའི་མཚན་ཉིད་ཡིན་ཟེར་ན། འགགས་པའི་དངོས་པོ་ཆོས་ཅན། མཚན་ཉིད་ཡིན་པར་ཐལ། འདས་པའི་མཚན་ཉིད་ཡིན་པའི་ཕྱིར། འདོད་ན། དེ་ཆོས་ཅན། ཡོད་པར་ཐལ་
མཚན་ཉིད་ཡིན་པའི་ཕྱིར། འདོད་ན། འགགས་པའི་དངོས་པོ་འགགས་པའི་དངོས་པོ་ཡིན་པར་ཐལ། འགགས་པའི་དངོས་པོ་ཡོད་པའི་ཕྱིར། འདོད་ན། འགགས་པའི་དངོས་པོ་ཆོས་ཅན། དངོས་པོ་ཡིན་པར་ཐལ་

[031B] འདོད་ན། མ་འགགས་པ་ཡིན་པར་ཐལ། དངོས་པོ་ཡིན་པའི་ཕྱིར། འདོད་ན། དེ་ཆོས་ཅན། འགགས་པར་ཐལ། འགགས་པར་གྱུར་པའི་དངོས་པོ་ཡིན་པའི་ཕྱིར། དེར་ཐལ་
འགགས་པའི་དངོས་པོ་ཡིན་པའི་ཕྱིར། རྟགས་ཁྱབ་རིམ་པར་སོང། གཉིས་པ་ལ། མ་སྐྱེས་པའི་དངོས་པོ་ཆོས་ཅན། མ་འོངས་པའི་མཚན་ཉིད་མ་ཡིན་པར་ཐལ། མེད་ངེས་ཡིན་པའི་ཕྱིར། མ་གྲུབ་ན། དེ་ཆོས་ཅན་
ཡོད་པར་ཐལ། མེད་ངེས་མ་ཡིན་པའི་ཕྱིར། འདོད་ན། དེ་ཁོ་ཁོ་རང་ཡིན་པར་ཐལ། དེ་ཡོད་པའི་ཕྱིར། འདོད་ན། དེ་ཆོས་ཅན། མ་སྐྱེས་པའི་དངོས་པོ་མ་ཡིན་པར་ཐལ། སྐྱེས་པའི་དངོས་པོ་ཡིན་པའི་ཕྱིར། དེར་ཐལ། སྐྱེས་
པ་དང། དངོས་པོའི་གཞི་མཐུན་ཡིན་པའི་ཕྱིར། དེར་ཐལ། སྐྱེས་པ་གང་ཞིག། དངོས་པོ་ཡིན་པའི་ཕྱིར། དང་པོ་དེར་ཐལ། བྱས་པ་ཡིན་པའི་ཕྱིར། དེར་ཐལ། དངོས་པོ་ཡིན་པའི་ཕྱིར། དེར་ཐལ། མ་སྐྱེས་པའི་དངོས་པོ་ཡིན་
པའི་ཕྱིར། རྟགས་ཁྱབ་རིམ་པར་སོང། ཁོ་ན་རེ། དངོས་པོ་ཡིན་ན། རང་གི་རྒྱུ་ལས་སྐྱེས་པས་མ་ཁྱབ་པར་ཐལ། རང་རྒྱུ་ལས་མ་སྐྱེས་པའི་དངོས་པོ་ཡོད་པའི་ཕྱིར་ཟེར་ན། མ་ཁྱབ། འོ་ན་ཁྱོད་རང་ལ། གཞི་གྲུབ་ན་ཁྱོད་ཁྱོད་
དང་གཅིག་ཡིན་པས་མ་ཁྱབ་པར་ཐལ། ཁྱོད་ཁྱོད་དང་གཅིག་མ་ཡིན་པའི་གཞི་གྲུབ་ཡོད་པའི་ཕྱིར། ཁྱབ་པ་འགྲིག་མ་གྲུབ་ན། དེར་ཐལ། དངོས་པོ་དེ་ཁྱོད་ཁྱོད་དང་གཅིག་མ་ཡིན་པའི་གཞི་གྲུབ་ཡིན་པའི་ཕྱིར། མ་གྲུབ་ན་
་༄༅། །དངོས་པོ་ཁྱོད་ཁྱོད་དང་གཅིག་ཡིན་པར་ཐལ། མ་གྲུབ་ན་དེའི་ཕྱིར། འདོད་ན། ཁྱོད་ཆོས་ཅན། ཁྱོད་ཁྱོད་ཡིན་ན་དངོས་པོ་ཡིན་པས་ཁཡྦ་པ་དང། དངོས་པོ་ཡིན་ན་ཁྱོད་ཁྱོད་ཡིན་པས་ཁྱབ་པ་གཉིས་
ཀ་ཡོད་པར་ཐལ། དངོས་པོ་ཁྱོད་ཁྱོད་དང་གཅིག་ཡིན་པའི་ཕྱིར། འདོད་ན། ཤེས་བྱ་ཆོས་ཅན། དངོས་པོ་ཡིན་པར་ཐལ། ཁྱོད་ཁྱོད་ཡིན་པའི་ཕྱིར། རྟགས་གྲུབ་ཅིང་འདོད་མི་ནུས། གཞན་ཡང། ཀ་བུམ་གཉིས་ཆོས་
ཅན། ཁྱོད་ཁྱོད་ཡིན་པར་ཐལ། དངོས་པོ་ཡིན་པའི་ཕྱིར། འཁོར་གསུམ། ཁོ་ན་རེ། རྒྱུ་འབྲས་གཉིས་འགལ་བ་ཡིན་པར་ཐལ། དངོས་པོའི་རྒྱུ་འབྲས་གཉིས་འགལ་བ་ཡིན་པའི་ཕྱིར་ན་མ་ཁྱབ། མ་གྲུབ་ན། དངོས་པོ་ཆོས་
ཅན། ཁྱོད་ཀྱི་རྒྱུ་འབྲས་གཉིས་འགལ་བ་ཡིན་པར་ཐལ། ཁྱོད་ཀྱི་རྒྱུ་འབྲས་གཉིས་ཕན་ཚུན་སྤང་འགལ་ཡིན་པའི་ཕྱིར། མ་གྲུབ་ན། དེར་ཐལ། ཁྱོད་ཀྱི་རྒྱུ་འབྲས་གཉིས་ཡོད་པའི་ཕྱིར། རྩ་བར་འདོད་ན། རྒྱུ་འབྲས་གཉིས་
འགལ་བ་མ་ཡིན་པར་ཐལ། དངོས་པོ་ཡིན་ན་རྒྱུ་འབྲས་གཉིས་ཀ་ཡིན་དགོས་པའི་ཕྱིར། དེར་ཐལ། རྣམ་མཁྱེན་རྒྱུ་འབྲས་གཉིས་ཀ་ཡིན་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། དེར་ཐལ། རྒྱུ་གང་ཞིག། །འབྲས་
བུ་ཡིན་པའི་ཕྱིར། དང་པོ་དེར་ཐལ། རང་གི་འབྲས་བུའི་རྒྱུ་ཡིན་པའི་ཕྱིར། གཉིས་པ་དེར་ཐལ། རང་གི་སྔ་ལོགས་སུ་བྱུང་བའི་འབྲས་བུ་ཡིན་པའི་ཕྱིར། དེས་དངོས་པོ་མཐའ་དག་ལ་རིགས་འདྲའོ། །ཁ་ཅིག་ན་རེ། གཙོ་བོ་

[032B] ཤེས་པ་ཡིན་པས་ཁྱབ་ཟེར་ན། གཙོ་བོ་སེམས་ཀྱི་རྒྱུར་གྱུར་པའི་གང་ཟག་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། གཙོ་བོ་སེམས་ཀྱི་རྒྱུ་ཡིན་པར་ཐལ། གཙོ་བོ་སེམས་ཀྱི་རྒྱུར་གྱུར་པའི་
གང་ཟག་ཡིན་པའི་ཕྱིར། མ་གྲུབ་ན། དེ་དེ་ཡིན་པར་ཐལ། ཤེས་པའི་རྒྱུར་གྱུར་པའི་གང་ཟག་ཡོད་པའི་ཕྱིར། དེར་ཐལ། ཤེས་པའི་རྒྱུར་གྱུར་པའི་བེམ་པོ་ཡོད་པའི་ཕྱིར། དེར་ཐལ། དངོས་པོའི་རྒྱུར་གྱུར་པའི་བེམ་ཤེས་
ལྡན་མིན་འདུ་བྱེད་གསུམ་ཀ་ཡོད་པའི་ཕྱིར། བྱས་པ་ལ་ཁོ་ན་རེ། དངོས་པོའི་རྒྱུར་གྱུར་པའི་བུམ་པ་ཡོད་པར་ཐལ། དངོས་པོའི་རྒྱུར་གྱུར་པའི་བེམ་པོ་ཡོད་པའི་ཕྱིར་ན་མ་ཁྱབ། ཁྱོད་རང་ལ་འདོད་ན། དངོས་པོ་ཆོས་ཅན་
དངོས་པོའི་རྒྱུར་གྱུར་པའི་བུམ་པ་དང་འབྲེལ་བ་ཡིན་པར་ཐལ། དངོས་པོའི་རྒྱུར་གྱུར་པའི་བུམ་པའི་འབྲས་བུ་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན། ཁྱོད་རང་གི་རྒྱུར་གྱུར་པའི་བུམ་པའི་འབྲས་བུ་ཡིན་པར་ཐལ། ཁྱོད་ཀྱི་རྒྱུར་
གྱུར་པའི་བུམ་པ་ཡོད་པའི་ཕྱིར། གོང་དུ་འདོད་ན། དངོས་པོ་ཆོས་ཅན། ཁྱོད་ཀྱི་རྒྱུར་གྱུར་པའི་བུམ་པ་མེད་ན་ཁྱོད་མེད་དགོས་པར་ཐལ། ཁྱོད་དེ་དང་འབྲལ་བ་ཡིན་པའི་ཕྱིར། འདོད་ན། བུམ་པ་ཚད་མས་མ་དམིགས་པའི་
ས་ཕྱོགས་ཆོས་ཅན། དངོས་པོ་མེད་པར་ཐལ། དངོས་པོའི་རྒྱུར་གྱུར་པའི་བུམ་པ་མེད་པའི་ཕྱིར། དེར་ཐལ། བུམ་པ་མེད་པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དངོས་པོ་

[033A]༄༅། །ཡོད་པར་ཐལ། གང་ཟག་གི་བདག་མེད་ཡིན་པའི་ཕྱིར། ཁོ་ན་རེ། དངོས་པོའི་རྒྱུར་གྱུར་པའི་བུམ་པ་ཡོད་པར་ཐལ། བུམ་པའི་འབྲས་བུར་གྱུར་པའི་དངོས་པོ་ཡོད་པའི་ཕྱིར་ཟེར་ན་མ་ཁྱབ། མ་
གྲུབ་ན། དེར་ཐལ། བུམ་པའི་འབྲས་བུ་ཡིན་ན། བུམ་པའི་འབྲས་བུར་གྱུར་པའི་དངོས་པོ་ཡིན་དགོས་སོ། །གོང་དུ་འདོད་ན། དངོས་པོའི་རྒྱུར་གྱུར་པའི་བུམ་པ་མེད་པར་ཐལ། དངོས་པོའི་རྒྱུར་གྱུར་པའི་ཀ་བ་མེད་པ་
གང་ཞིག། མཚུངས་པའི་ཕྱིར། དང་པོ་དེར་ཐལ། ཀ་བ་དགག་གཞི་ཅན་གྱི་ཆོས་ཡིན་པའི་ཕྱིར། ཡང་ཁོ་ན་རེ། བུམ་པ་ཆོས་ཅན། བུམ་པའི་རྒྱུའི་དུས་སུ་ཡོད་པར་ཐལ། བུམ་པའི་རྒྱུའི་དུས་སུ་དངོས་པོ་ཡིན་པའི་ཕྱིར་
མ་གྲུབ་ན། དེ་ཆོས་ཅན། དེར་ཐལ། བུམ་པའི་རྒྱུའི་དུས་སུ་འབྲས་བུ་ཡིན་པའི་ཕྱིར། དེར་ཐལ། བུམ་པའི་རྒྱུའི་དུས་སུ་བུམ་པ་འབྲས་བུ་ཡིན་པའི་ཕྱིར། མ་གྲུབ་ན། བུམ་པའི་རྒྱུའི་དུས་སུ་བུམ་པ་ཆོས་ཅན། འབྲས་
བུ་ཡིན་པར་ཐལ། ཁྱོད་ཀྱི་རྒྱུ་ཡོད་པའི་ཕྱིར་ཟེར་ན། ཁ་ཅིག་གིས་སྐྱོན་ཅན་ཡིན་ཟེར། མ་གྲུབ་ན། བུམ་པའི་རྒྱུ་ཆོས་ཅན། ཁྱོད་རང་དུས་སུ་ཡོད་པར་ཐལ། ཡོད་པ་ཡིན་པའི་ཕྱིར། ཁོ་ན་རེ། དངོས་པོ་ཆོས་ཅན་
དངོས་པོར་རྟོགས་པའི་ཚད་མའི་རྒྱུ་ཡིན་པར་ཐལ། དངོས་པོ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་དུས་སུ་དངོས་པོར་རྟོགས་པའི་ཚད་མ་མེད་པར་ཐལ། ཁྱོད་དངོས་པོར་རྟོགས་པའི་ཚད་མའི་རྒྱུ་ཡིན་པའི་ཕྱིར་

[033B] དངོས་པོ་ཆོས་ཅན། རང་དུས་སུ་དངོས་པོར་རྟོགས་པའི་ཚད་མ་ཡོད་པར་ཐལ། རང་དུས་སུ་དངོས་པོ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རང་དུས་སུ་ཡོད། རང་དུས་སུ་རྟག་པ་མ་ཡིན་པའི་ཕྱིར་
དང་པོ་དེར་ཐལ། རང་དུས་སུ་ད་ལྟར་བ་ཡིན་པའི་ཕྱིར། །ཁ་ཅིག་ན་རེ། ཁྱོད་ཐལ་འགྱུར་གང་ཞིག་ཁྱོད་ཀྱི་རྗེས་ཁྱབ་རྣལ་མར་ངེས་ན། ཁྱོད་ཀྱི་ཐུར་ཁྱབ་རྣལ་མར་ངེས་པའི་ཁྱབ་ཟེར་ན། རྣམ་མཁྱེན་ཆོས་ཅན། ཤེས་
བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ཐུར་ཁྱབ་རྣལ་མར་ངེས་པར་ཐལ། ཁྱོད་ཐལ་འགྱུར་གང་ཞིག། ཁྱོད་ཀྱི་རྗེས་ཁྱབ་རྣལ་མར་ངེས་པའི་ཕྱིར། དང་པོ་མ་གྲུབ་ན། དེ་འདྲའི་ཐལ་འགྱུར་
ཆོས་ཅན། ཐལ་འགྱུར་ཡིན་པར་ཐལ། རྟགས་གསལ་དང་བཅས་པའི་ཐལ་འགྱུར་ཡིན་པའི་ཕྱིར། རྟགས་གཉིས་པ་མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྗེས་ཁྱབ་རྣལ་མར་ངེས་པར་ཐལ། དངོས་པོ་ཡིན་ན་ཤེས་བྱ་ཡིན་པས་
ཁྱབ་པ་དེ། ཁྱོད་ཀྱི་རྗེས་ཁྱབ་ཏུ་གློང་རིགས་པ་གང་ཞིག། དངོས་པོ་ཡིན་ན་ཤེས་བྱ་ཡིན་པས་ཁྱབ་པའི་ཕྱིར། དང་པོ་མ་གྲུབ་ན། དངོས་པོ་ཡིན་ན་ཤེས་བྱ་ཡིན་པས་ཁྱབ་པ་དེ། དེ་འདྲའི་ཐལ་འགྱུར་གྱི་རྗེས་ཁྱབ་ཏུ་གློང་རིགས་པར་
ཐལ། དེ་འདྲའི་ཐལ་འགྱུར་དེ་ཤེས་བྱས་གསལ་བ་དང། དངོས་པོས་རྟོགས་བྱས་པའི་ཐལ་འགྱུར་གང་ཞིག། ཐལ་འགྱུར་གང་དང་གང་བཀོད་པའི་ཚེ། རྟགས་དེ་ཡིན་ན་གསལ་བ་དེ་ཡིན་པས་ཁྱབ་པ་དེ། ཐལ་འགྱུར་དེའི་རྗེས་

[034A]༄༅། །ཁྱབ་ཏུ་གློང་རིགས་པ་ཡིན་པའི་ཕྱིར། རྩ་བར་འདོད་ན། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ཐུར་ཁྱབ་རྣལ་མར་
མ་ངེས་པར་ཐལ། ཤེས་བྱ་ཡིན་ན་དངོས་པོ་ཡིན་པས་ཁྱབ་པ་དེ། ཁྱོད་ཀྱི་ཐུར་ཁྱབ་ཏུ་གློང་རིགས་པ་གང་ཞིག། ཤེས་བྱ་ཡིན་ན་དངོས་པོ་ཡིན་པས་མ་ཁྱབ་པའི་ཕྱིར། རྟགས་དང་པོ་མ་གྲུབ་ན། དེ་འདྲའི་ཐལ་འགྱུར་
ཆོས་ཅན། དེར་ཐལ། དངོས་པོས་རྟགས་དང་ཤེས་བྱས་གསལ་བ་བྱས་པའི་ཐལ་འགྱུར་གང་ཞིག་ཐལ་འགྱུར་གང་དང་གང་བཀོད་པའི་ཚེ་གསལ་བ་དེ་ཡིན་ན་རྟགས་དེ་ཡིན་པས་ཁྱབ་པ་དེ། ཐལ་འགྱུར་དེའི་ཐུར་
ཁྱབ་ཏུ་གློང་རིགས་པའི་ཕྱིར། ཁ་ཅིག་ན་རེ། ཐལ་འགྱུར་གང་ཞིག་ཁྱོད་ཀྱི་ཐུར་ཁྱབ་རྣལ་མར་ངེས་ན། ཁྱོད་ཀྱི་རྗེས་ཁྱབ་རྣལ་མར་ངེས་པས་ཁྱབ་ཟེར་ན། རྟག་པ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་
ཆོས་ཅན། དེར་ཐལ། དེའི་ཕྱིར། དང་པོ་མ་གྲུབ་ན། དེ་འདྲའི་ཐལ་འགྱུར་ཐལ་འགྱུར་ཡིན་པར་ཐལ། དེ་འདྲའི་ཐལ་འགྱུར་ཡོད་པའི་ཕྱིར། རྟགས་གཉིས་པ་མ་གྲུབ་ན། དེ་འདྲའི་ཐལ་འགྱུར་གྱི་ཐུར་ཁྱབ་རྣལ་མར་ངེས་པར་
ཐལ། རྟག་པ་ཡིན་ན། ཡོད་པ་ཡིན་པས་ཁྱབ་པ་དེ་དེ་འདྲའི་ཐལ་འགྱུར་གྱི་ཐུར་ཁྱབ་ཏུ་གློང་རིགས་པ་གང་ཞིག། །རྟག་པ་ཡིན་ན་ཡོད་པ་ཡིན་པས་ཁྱབ་པའི་ཕྱིར། རྩ་བར་འདོད་ན། ཡོད་པ་ཡིན་ན། རྟག་པ་ཡིན་པས་ཁྱབ་

[034B] རྟག་པ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་རྣལ་མར་ངེས་པའི་ཕྱིར། ཁ་ཅིག་གིས། རྟགས་གསལ་དང་བཅས་པའི་ཐལ་འགྱུར་ཡིན་ན། ཁྱོད་ཀྱི་ཁྱབ་པ་སྒོ་བརྒྱད་པོ་གང་རུང་ངེས་
པས་ཁྱབ་ཟེར་ན། མ་བྱས་པ་ཡིན་པར་ཐལ། མཚན་ཉིད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་པ་སྒོ་བརྒྱད་པོ་གང་རུང་ངེས་པར་ཐལ། ཁྱོད་རྟགས་གསལ་དང་བཅས་པའི་ཐལ་འགྱུར་ཡིན་པའི་ཕྱིར་
མ་གྲུབ་ན། དེར་ཐལ། རྟགས་གསལ་ཐ་དད་ཀྱི་ཐལ་འགྱུར་ཡིན་པའི་ཕྱིར། དེར་ཐལ། མ་བྱས་པ་དང་མཚན་ཉིད་གཉིས་དངོས་མིང་གི་འདོགས་ཚུལ་ཐ་དད་པ་ཡིན་པའི་ཕྱིར། རྩ་བར་འདོད་ན། མ་བྱས་པ་ཡིན་པར་ཐལ་
མཚན་ཉིད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་པ་སྒོ་བརྒྱད་པོ་གང་རུང་མ་ངེས་པར་ཐལ། ཁྱོད་ཀྱི་ཁྱབ་པ་རྣལ་མ་བཞི་པོ་གང་རུང་མ་ངེས་པ་གང་ཞིག། ཕྱིན་ཅི་ལོག་བཞི་པོ་གང་རུང་མ་ངེས་པའི་ཕྱིར་
དང་པོ་མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་པ་རྣལ་མ་བཞི་པོ་གང་རུང་དུ་མ་ངེས་པར་ཐལ། ཁྱོད་ཀྱི་རྗེས་ཁྱབ་མ་ངེས་པ་གང་ཞིག། ལྡོག་ཁྱབ་ཀྱང་མ་ངེས། ཐུར་ཁྱབ་ཀྱང་མ་ངེས། འགལ་ཁྱབ་ཀྱང་མ་ངེས་
པའི་ཕྱིར། དང་པོ་མ་གྲུབ་ན། མཚན་ཉིད་ཡིན་ན་མ་བྱས་པ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ངེས་པའི་ཕྱིར། འདོད་ན། དོན་བྱེད་ནུས་པ་ཆོས་ཅན། མ་བྱས་པ་ཡིན་པར་ཐལ། མཚན་ཉིད་ཡིན་པའི་

[035A]༄༅། །ཕྱིར། རྟགས་གྲུབ་ཅིང་འདོད་མི་ནུས་ཏེ། དངོས་པོའི་མཚན་ཉིད་ཡིན་པའི་ཕྱིར། རྟགས་གཉིས་པ་མ་གྲུབ་ན། དེ་འདྲའི་ཐལ་འགྱུར་གྱི་ལྡོག་ཁྱབ་མ་ངེས་པར་ཐལ། མ་བྱས་པ་མ་ཡིན་ན་མཚན་
ཉིད་མ་ཡིན་པས་མ་ཁྱབ་པ་གང་ཞིག། །མ་བྱས་པ་མ་ཡིན་ན་མཚན་ཉིད་མ་ཡིན་པས་ཁྱབ་པ་དེ། དེ་འདྲའི་ཐལ་འགྱུར་གྱི་ལྡོག་ཁྱབ་ཡིན་པའི་ཕྱིར། རྟགས་དང་པོ་མ་གྲུབ་ན། སྐད་ཅིག་མ་ཆོས་ཅན། མཚན་ཉིད་མ་ཡིན་པར་
ཐལ། མ་བྱས་པ་མ་ཡིན་པའི་ཕྱིར། རྟགས་གྲུབ་ཅིང་འདོད་མི་ནུས་ཏེ། མི་རྟག་པའི་རྫས་ཡོད་ཆོས་གསུམ་ཚང་བ་ཡིན་པའི་ཕྱིར། རྟགས་གཉིས་པ་མ་གྲུབ་ན། མ་བྱས་པ་མ་ཡིན་ན་མཚན་ཉིད་མ་ཡིན་པས་ཁྱབ་པ་དེ་
དེ་འདྲའི་ཐལ་འགྱུར་གྱི་ལྡོག་ཁྱབ་ཡིན་པར་ཐལ། དེ་འདྲའི་ཐལ་འགྱུར་མ་བྱས་པས་གསལ་བ་དང། མཚན་ཉིད་ཀྱིས་རྟགས་བྱས་པའི་ཐལ་འགྱུར་གང་ཞིག་ཐལ་འགྱུར་གང་དང་གང་གི་གསལ་བ་དེ་མ་ཡིན་ན་རྟགས་དེ་
མ་ཡིན་པས་ཁྱབ་པ་དེ། དེ་འདྲའི་ཐལ་འགྱུར་དེའི་ལྡོག་ཁྱབ་ཡིན་པའི་ཕྱིར། རྟགས་གསུམ་པ་མ་གྲུབ་ན། མ་བྱས་པ་ཡིན་ན་མཚན་ཉིད་ཡིན་པས་ཁྱབ་པར་ཐལ། མ་བྱས་པ་ཡིན་པར་ཐལ་མཚན་ཉིད་ཡིན་པའི་ཕྱིར་ཞེས་
པའི་ཐལ་འགྱུར་གྱི་ཐུར་ཁྱབ་ངེས་པའི་ཕྱིར། འདོད་ན། རྟག་པ་ཆོས་ཅན། དེར་ཐལ། དེའི་ཕྱིར། རྟགས་བཞི་བ་མ་གྲུབ་ན། མཚན་ཉིད་ཡིན་ན་མ་བྱས་པ་མ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་འགལ་ཁྱབ་ངེས་

[035B] མ་ཁྱབ་ན་ཁྱབ་པ་ཡོད་པར་ཐལ། དེ་འདྲའི་ཐལ་འགྱུར་མ་བྱས་པས་གསལ་བ་དང། མཚན་ཉིད་ཀྱིས་རྟགས་བྱས་པའི་ཐལ་འགྱུར་གང་ཞིག། ཐལ་འགྱུར་གང་དང་གང་གི་རྟགས་དེ་ཡིན་ན། གསལ་བ་དེ་མ་ཡིན་པས་
ཁྱབ་པ་དེ་ཐལ་འགྱུར་དེའི་འགལ་ཁྱབ་ཡིན་པའི་ཕྱིར། གོང་དུ་འདོད་ན། དོན་བྱེད་ནུས་སྟོང་ཆོས་ཅན། དེར་ཐལ། དེའི་ཕྱིར། རྩ་རྟགས་གཉིས་པ་མ་གྲུབ་ན། དེ་འདྲའི་ཐལ་འགྱུར་གྱི་ཁྱབ་པ་ཕྱིན་ཅི་ལོག་བཞི་པོ་གང་རུང་མ་ངེས་
པར་ཐལ། རྗེས་ཁྱབ་ཕྱིན་ཅི་ལོག་ཏུ་མ་ངེས། ལྡོག་ཁྱབ་ཕྱིན་ཅི་ལོག་ཏུ་མ་ངེས། ཐུར་ཁྱབ་ཕྱིན་ཅི་ལོག་ཏུ་མ་ངེས། འགལ་ཁྱབ་ཕྱིན་ཅི་ལོག་ཏུ་མ་ངེས་པའི་ཕྱིར། དང་པོ་མ་གྲུབ་ན། མཚན་ཉིད་ཡིན་ན་མ་བྱས་པ་མ་
ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ཕྱིན་ཅི་ལོག་ཏུ་ངེས་པའི་ཕྱིར། མ་ཁྱབ་ན་དེ་ལ་ཁྱབ་པ་ཡོད་པར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ཕྱིན་ཅི་ལོག་ཏུ་ངེས་པ་གང་ཞིག། ཐལ་འགྱུར་གང་
དྲང་གང་བཀོད་པའི་ཚེ། རྟགས་དེ་ཡིན་ན་གསལ་བ་དེ་མ་ཡིན་པས་ཁྱབ་པ་དེ། ཐལ་འགྱུར་དེའི་རྗེས་ཁྱབ་ཕྱིན་ཅི་ལོག་ཏུ་གློང་རིགས་པའི་ཕྱིར། མ་གྲུབ་ན། དེར་ཐལ། ཐལ་འགྱུར་གང་དང་གང་ཡིན་ཡང། དེའི་རྗེས་ཁྱབ་
བྱེད་ཅི་ལོག་དང་འགལ་ཁྱབ་གཉིས་དོན་གཅིག་པའི་ཕྱིར། རྩ་བར་འདོད་མི་ནུས། གཉིས་པ་མ་གྲུབ་ན། མ་བྱས་པ་མ་ཡིན་ན། མཚན་ཉིད་མ་ཡིན་པ་མ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་ལྡོག་ཁྱབ་
[036A]༄༅། །ཕྱིན་ཅི་ལོག་ཏུ་ངེས་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དེ་འདྲའི་ཐལ་འགྱུར་མ་བྱས་པས་གསལ་བ་དང། མཚན་ཉིད་ཀྱིས་རྟགས་བྱས་པའི་ཐལ་འགྱུར་གང་ཞིག་ཐལ་འགྱུར་
གང་དང་གང་གི་གསལ་བ་དེ་མ་ཡིན་ན། རྟགས་དེ་མ་ཡིན་པ་མ་ཡིན་པས་ཁྱབ་པ་དེ་ཐལ་འགྱུར་དེའི་ལྡོག་ཁྱབ་ཕྱིན་ཅི་ལོག་ཡིན་པའི་ཕྱིར། རྩ་བར་འདོད་ན། མི་རྟག་པ་ཆོས་ཅན། དེར་ཐལ། དེའི་ཕྱིར། དེར་ཐལ་
བྱས་པ་ཡིན་པའི་ཕྱིར། གོང་དུ་འདོད་ན། མི་རྟག་པ་ཆོས་ཅན། མཚན་ཉིད་མ་ཡིན་པ་མ་ཡིན་པ་མ་ཡིན་པར་ཐལ། མཚོན་བྱ་ཡིན་པའི་ཕྱིར། གསུམ་པ་མ་གྲུབ་ན། མ་བྱས་པ་ཡིན་ན། མཚན་ཉིད་མ་ཡིན་པས་ཁྱབ་
པར་ཐལ། དེ་འདྲའི་ཐལ་འགྱུར་གྱི་ཐུར་ཁྱབ་ཕྱིན་ཅི་ལོག་ཏུ་ངེས་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། དེ་འདྲའི་ཐལ་འགྱུར་མ་བྱས་པས་གསལ་བ་དང། མཚན་ཉིད་ཀྱིས་རྟགས་བྱས་པའི་ཐལ་འགྱུར་གང་
ཞིག་ཐལ་འགྱུར་གང་དང་གང་གི་གསལ་བ་དེ་ཡིན་ན་རྟགས་དེ་མ་ཡིན་པས་ཁྱབ་པ་དེ། ཐལ་འགྱུར་དེའི་ཐུར་ཁྱབ་ཕྱིན་ཅི་ལོག་ཡིན་པའི་ཕྱིར། རྩ་བར་འདོད་ན། བློའི་ཡུལ་དུ་བྱ་རུང་བ་ཆོས་ཅན། དེར་ཐལ། དེའི་ཕྱིར་
རྟགས་གྲུབ་ཅིང་འདོད་མི་ནུས་ཏེ། ཤེས་བྱའི་མཚན་ཉིད་ཡིན་པའི་ཕྱིར། བཞི་པ་མ་གྲུབ་ན། མཚན་ཉིད་ཡིན་ན། མ་བྱས་པ་མ་ཡིན་པ་མ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་འགལ་ཁྱབ་ཕྱིན་ཅི་ལོག་

[036B]ཐལ་འགྱུར་གང་དང་གང་གི་རྟགས་དེ་ཡིན་ན། གསལ་བ་དེ་མ་ཡིན་པ་མ་ཡིན་པས་ཁྱབ་པ་དེ་ཐལ་འགྱུར་དེའི་འགལ་ཁྱབ་ཕྱིན་ཅི་ལོག་ཡིན་པའི་ཕྱིར། གོང་དུ་འདོད་ན། དོན་བྱེད་ནུས་པ་ཆོས་ཅན་
དེར་ཐལ། དེའི་ཕྱིར། རྟགས་གསལ་གཉིས་སླ། ཁ་ཅིག་ན་རེ། ཐལ་འགྱུར་གང་ཞིག་ཁྱོད་ཀྱི་ཐུར་ཁྱབ་ངེས་ན། ཁྱོད་ཀྱི་ཐུར་ཁྱབ་ཀྱི་ཐུར་ཁྱབ་ངེས་པས་ཁྱབ་ཟེར་ན། རྟག་པའི་བྱེ་བྲག་ཡིན་པར་ཐལ། རྟག་པ་ཡིན་པའི་ཕྱིར་
ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། རྟག་པའི་བྱེ་བྲག་ཡིན་ན། རྟག་པ་ཡིན་དགོས་པའི་ཕྱིར། འདོད་ན། རྟག་པ་ཡིན་ན་རྟག་པའི་བྱེ་བྲག་ཡིན་པས་ཁྱབ་པར་ཐལ། རྟག་པའི་བྱེ་བྲག་ཡིན་
པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་ཐུར་ཁྱབ་ཀྱི་ཐུར་ཁྱབ་ངེས་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། རྟག་པ་ཡིན་ན་རྟག་པའི་བྱེ་བྲག་ཡིན་པས་ཁྱབ་པ་དེ་འདྲའི་ཐལ་འགྱུར་གྱི་རྗེས་ཁྱབ་གང་ཞིག་
ཐལ་འགྱུར་གང་དང་གང་གི་རྗེས་ཁྱབ་དང་ཐུར་ཁྱབ་ཀྱི་ཐུར་ཁྱབ་དོན་གཅིག་པའི་ཕྱིར། དེར་ཐལ། ཐལ་འགྱུར་གང་དང་གང་གི་ཐུར་ཁྱབ་དང་པོ་ཐུར་ཁྱབ། ཐུར་ཁྱབ་གཉིས་པ་རྗེས་ཁྱབ། ཐུར་ཁྱབ་གསུམ་པ་ཐུར་ཁྱབ། ཐུར་
ཁྱབ་བཞི་པ་རྗེས་ཁྱབ་ཡིན་པ་སོགས་གཞན་རྣམས་ལའང་རིགས་འདྲ་བ་ཡིན་པའི་ཕྱིར། ཁ་ཅིག་གིས། ཁྱོད་ཐལ་འགྱུར་གང་ཞིག་ཁྱོད་ཀྱི་ལྡོག་ཁྱབ་རྣལ་མར་ངེས་ན། ཁྱོད་ཀྱི་ལྡོག་ཁྱབ་ཀྱི་ལྡོག་ཁྱབ་རྣལ་མར་ངེས་པས་

[037A]༄༅། །ཁྱབ་ཟེར་ན། གང་ཟག་གི་བདག་མེད་མ་ཡིན་པར་ཐལ། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་དང་ཕན་ཚུན་ཐ་དད་དུ་གྱུར་པའི་བུམ་པ་ཡོད་པ་མ་ཡིན་པའི་ཕྱིར་ཞེས་པའི་
ཐལ་འགྱུར་ཆོས་ཅན། དེར་ཐལ། དེའི་ཕྱིར། ཕྱི་མ་དེར་ཐལ། གང་ཟག་གི་བདག་མེད་ཡིན་ན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་དང་ཕན་ཚུན་ཐ་དད་དུ་གྱུར་པའི་བུམ་པ་ཡོད་པས་ཁྱབ་པའི་
ཕྱིར། རྩ་བར་འདོད་ན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་དང་ཕན་ཚུན་ཐ་དད་དུ་གྱུར་པའི་བུམ་པ་ཡོད་པ་མ་ཡིན་པ་མ་ཡིན་པ་མ་ཡིན་ན། གང་ཟག་གི་བདག་མེད་མ་ཡིན་པ་མ་ཡིན་པ་མ་
ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་ལྡོག་ཁྱབ་ཀྱི་ལྡོག་ཁྱབ་ངེས་པའི་ཕྱིར། འདོད་ན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་དང་ཕན་ཚུན་ཐ་དད་དུ་གྱུར་པའི་བུམ་པ་ཡོད་པ་མ་ཡིན་
ན། གང་ཟག་གི་བདག་མེད་མ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། བུམ་པའི་དགག་གཞི་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་
མེད་པའི་ཕྱིར། དེ་ལ་མཁས་པ་ཁ་ཅིག་གིས། ཐལ་འགྱུར་གང་ཞིག་ཁྱོད་ཀྱི་ལྡོག་ཁྱབ་ངེས་ན་ཁྱོད་ཀྱི་ལྡོག་ཁྱབ་ཀྱི་ལྡོག་ཁྱབ་ངེས་པས་ཁྱབ་པར་ཐལ། ཐལ་འགྱུར་གང་ཞིག་ཁྱོད་ཀྱི་ལྡོག་ཁྱབ་ངེས་ན་ཁྱོད་ཀྱི་རྗེས་

[037B] དེར་ཐལ། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་དང་ཕན་ཚུན་ཐ་དད་དུ་གྱུར་པའི་བུམ་པ་ཡོད་པ་ཡིན་པར་ཐལ། གང་ཟག་གི་བདག་མེད་ཡིན་པའི་ཕྱིར་ཞེས་པའི་
ཐལ་འགྱུར་དང། མཚན་ཉིད་ཡིན་པར་ཐལ། མཚན་མཚོན་གང་རུང་གང་ཞིག་མཚོན་བྱ་མ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུའི་ལྡོག་ཁྱབ་གློང་བའི་ཚེ། གསལ་བ་དེ་མ་ཡིན་ན། རྟགས་དེ་མ་ཡིན་པས་ཁྱབ་ཅེས་
བརྩི་རིགས་པའི་ཕྱིར་ཞེས་ཟེར། གཞན་ཡང། ཐལ་འགྱུར་གང་དང་གང་ཡིན་པ་དེའི་ལྡོག་ཁྱབ་ངེས་ན། ཐལ་འགྱུར་དེའི་ལྡོག་ཁྱབ་ཀྱི་ལྡོག་ཁྱབ་ངེས་པས་ཁྱབ་པར་ཐལ། ལྡོག་ཁྱབ་གཉིས་པ་རྗེས་ཁྱབ། ལྡོག་
ཁྱབ་གསུམ་པ་ལྡོག་ཁྱབ། ལྡོག་ཁྱབ་བཞི་པ་རྗེས་ཁྱབ་དང་དོན་གཅིག་ཅིང་སྒྲས་བརྗོད་ཚུལ་གྱི་གློང་ཚུལ་མི་འདྲ་བ་ཙམ་ཡིན་པའི་ཕྱིར། ཁ་ཅིག་གིས། ཐལ་འགྱུར་གང་ཞིག་ཁྱོད་ཀྱི་འགལ་ཁྱབ་རྣལ་མར་
ངེས་ན། ཁྱོད་ཀྱི་འགལ་ཁྱབ་ཀྱི་འགལ་ཁྱབ་རྣལ་མར་ངེས་པས་ཁྱབ་ཟེར་ན། རྟག་པ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ་
དངོས་པོ་ཡིན་ན་རྟག་པ་མ་ཡིན་པས་ཁྱབ་པའི་ཕྱིར། རྩ་བར་འདོད་ན། དེ་འདྲའི་ཐལ་འགྱུར་གྱི་རྗེས་ཁྱབ་ངེས་པར་ཐལ། དེ་འདྲའི་ཐལ་འགྱུར་གྱི་འགལ་ཁྱབ་ཀྱི་འགལ་ཁྱབ་ངེས་པའི་ཕྱིར། མ་ཁྱབ་ན། ཁྱབ་པ་

[038A]༄༅། །ཡོད་པར་ཐལ། ཐལ་འགྱུར་གང་དང་གང་བཀོད་པའི་ཚེ། ཐལ་འགྱུར་དེ་དང་དེའི་འགལ་ཁྱབ་དང་པོ་འགལ་ཁྱབ། འགལ་ཁྱབ་གཉིས་པ་རྗེས་ཁྱབ། འགལ་ཁྱབ་གསུམ་པ་འགལ་ཁྱབ་
འགལ་ཁྱབ་བཞི་པ་རྗེས་ཁྱབ་དང་དོན་གཅིག་ཅིང་གློང་ཚུལ་མི་འདྲ་བའི་ཕྱིར། གཞན་ཡང། ཐལ་འགྱུར་དེའི་འགལ་ཁྱབ་ངེས་ན་འགལ་ཁྱབ་ཀྱི་འགལ་ཁྱབ་ངེས་པས་མ་ཁྱབ་པར་ཐལ། རྟག་པ་ཡིན་པར་ཐལ། དངོས་པོ་
ཡིན་པའི་ཕྱིར་ཞེས་པའི་ཐལ་འགྱུར་ལྟ་བུའི་འགལ་ཁྱབ་གློང་བའི་ཚེ། དངོས་པོ་ཡིན་ན་རྟག་པ་མ་ཡིན་པས་ཁྱབ་པ་འགལ་ཁྱབ་དང་པོ། དངོས་པོ་ཡིན་ན། རྟག་པ་མ་ཡིན་པ་མ་ཡིན་པས་ཁྱབ་པ་འགལ་ཁྱབ་གཉིས་
པ། དངོས་པོ་ཡིན་ན། རྟག་པ་མ་ཡིན་པ་མ་ཡིན་པ་མ་ཡིན་པས་ཁྱབ་པ་འགལ་ཁྱབ་གསུམ་པ་ཡིན་པ་སོགས་ཕྱི་མ་རྣམས་ལའང་རིགས་འདྲ་བ་ཡིན་པའི་ཕྱིར། ཁོ་ན་རེ། ཐལ་འགྱུར་ངེའི་རྗེས་ཁྱབ་ངེས་ན། ཐལ་
འགྱུར་དེའི་རྗེས་ཁྱབ་ཀྱི་རྗེས་ཁྱབ་ངེས་པས་མ་ཁྱབ་པར་ཐལ། ཐལ་འགྱུར་དེའི་ཐུར་ཁྱབ་ངེས་ན། ཐལ་འགྱུར་དེའི་ཐུར་ཁྱབ་ཀྱི་ཐུར་ཁྱབ་ངེས་པས་མ་ཁྱབ་པའི་ཕྱིར་ཟེར་ན། མ་ཁྱབ། འདོད་མི་ནུས་ཏེ། ཐལ་འགྱུར་གང་
དང་གང་བཀོད་པའི་ཚེ། རྗེས་ཁྱབ་དང་པོ་རྗེས་ཁྱབ། རྗེས་ཁྱབ་གཉིས་པ་སོགས་དུ་བརྩེགས་ཀྱང་ཐལ་འགྱུར་དེའི་རྗེས་ཁྱབ་དང་དོན་གཅིག་ཅིང་སློང་ཚུལ་ཡང་འདྲ་བ་ཡིན་པའི་ཕྱིར། དེར་ཐལ། མ་བྱས་པ་ཡིན་

[038B] རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ཀྱི་རྗེས་ཁྱབ་དང། དེའི་རྗེས་ཁྱབ་དོན་གཅིག་རྗེས་ཁྱབ་ཀྱི་ཐུར་ཁྱབ་དང་དེའི་ཐུར་ཁྱབ་དོན་གཅིག་རྗེས་ཁྱབ་ཀྱི་ལྡོག་ཁྱབ་དང་དེའི་ལྡོག་ཁྱབ་དོན་གཅིག་
རྗེས་ཁྱབ་ཀྱི་འགལ་ཁྱབ་དང་དེའི་འགལ་ཁྱབ་དོན་གཅིག་རྗེས་ཁྱབ་ཀྱི་རྗེས་ཁྱབ་ཕྱིན་ཅི་ལོག་དང་རྗེས་ཁྱབ་ཕྱིན་ཅི་ལོག་དོན་གཅིག་པ་སོགས། ཕྱིན་ཅི་ལོག་གཞན་རྣམས་ལའང་རིགས་འདྲ་བ་ཡིན་པའི་ཕྱིར། མ་གྲུབ་ན་
དེར་ཐལ། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་གློང་བའི་ཚེ། རྟག་པ་ཡིན་ན། མ་བྱས་པ་ཡིན་པས་ཁྱབ་པ་ཁས་བླངས་པ་ལ། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་
ཞེས་འཕངས་པའི་ཚེ་གོང་བཞིན་ཐལ་འགྱུར་དང་རྟགས་གསལ་སོར་གནས་པ་ཡིན་པའི་ཕྱིར། མ་གྲུབ་ན། དེ་ཡིན་པར་ཐལ། དངོས་པོ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་
གློང་པའི་ཚེ། དོན་བྱེད་ནུས་པ་ཡིན་ན་དངོས་པོ་ཡིན་པས་ཁྱབ་བྱས་པ་ལ། དངོས་པོ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར་ཞེས་བཀོད་པའི་ཚེ་ལྔ་མ་ལྟར་རྟགས་གསལ་སོར་གནས་པའི་ཕྱིར། ཁོ་ན་རེ། དངོས་པོ་
ཡིན་པར་ཐལ། མཚོན་བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་ཐུར་ཁྱབ་ཀྱི་རྗེས་ཁྱབ་དང། རྗེས་ཁྱབ་དོན་གཅིག་པར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ཀྱི་རྗེས་ཁྱབ་དང། རྗེས་ཁྱབ་དོན་གཅིག་པའི་ཕྱིར་ཟེར་ན་མ་

[039A]༄༅། །ཁྱབ། འདོད་མི་ནུས་ཏེ། དེ་འདྲའི་ཐལ་འགྱུར་གྱི་ཐུར་ཁྱབ་ཀྱི་རྗེས་ཁྱབ་དང་ཐུར་ཁྱབ་དོན་གཅིག་དེའི་ཐུར་ཁྱབ་ཀྱི་ཐུར་ཁྱབ་དང་རྗེས་ཁྱབ་དོན་གཅིག་ཐུར་ཁྱབ་ཀྱི་འགལ་ཁྱབ་དང། ཐུར་
ཁྱབ་ཕྱིན་ཅི་ལོག་དོན་གཅིག་པའི་ཕྱིར། དང་པོ་མ་གྲུབ་ན། དེར་ཐལ། དེ་འདྲའི་ཐལ་འགྱུར་གྱི་ཐུར་ཁྱབ་ཀྱི་རྗེས་ཁྱབ་གློང་བའི་ཚེ། དངོས་པོ་ཡིན་ན། མཚོན་བྱ་ཡིན་པས་ཁྱབ་ཅེས་གློང་རིགས་པའི་ཕྱིར། གཉིས་པ་
མ་གྲུབ་ན། དེར་ཐལ། དེ་འདྲའི་ཐལ་འགྱུར་གྱི་ཐུར་ཁྱབ་ཀྱི་ཐུར་ཁྱབ་གློང་བའི་ཚེ། མཚོན་བྱ་ཡིན་ན། དངོས་པོ་ཡིན་པས་ཁྱབ་པ་གློང་རིགས་པའི་ཕྱིར། རྟགས་གསུམ་པ་མ་གྲུབ་ན། དེར་ཐལ། དེ་འདྲའི་ཐལ་འགྱུར་
གྱི་ཐུར་ཁྱབ་ཀྱི་འགལ་ཁྱབ་གློང་བའི་ཚེ། དངོས་པོ་ཡིན་ན་མཚོན་བྱ་མ་ཡིན་པས་ཁྱབ་ཅེས་གློང་རིགས་པའི་ཕྱིར། མ་གྲུབ་ན། དེར་ཐལ། དེ་འདྲའི་ཐལ་འགྱུར་གྱི་ཐུར་ཁྱབ་ཀྱི་འགལ་ཁྱབ་ཕྱིན་ཅི་ལོག་གློང་བའི་ཚེ། དངོས་
པོ་ཡིན་ན། མཚོན་བྱ་མ་ཡིན་པ་མ་ཡིན་པས་ཁྱབ་ཅེས་གློང་རིགས་པའི་ཕྱིར། མ་གྲུབ་ན། དེར་ཐལ། དེ་འདྲའི་ཐལ་འགྱུར་གྱི་ཐུར་ཁྱབ་ཀྱི་ལྡོག་ཁྱབ་ཕྱིན་ཅི་ལོག་གློང་པའི་ཚེ། མཚོན་བྱ་མ་ཡིན་ན། དངོས་པོ་མ་ཡིན་ན། དངོས་མ་ཡིན་
པ་མ་ཡིན་པས་ཁྱབ་ཅེས་གློང་རིགས་པའི་ཕྱིར། མ་གྲུབ་ན། དེར་ཐལ། དེ་འདྲའི་ཐལ་འགྱུར་གྱི་ཐུར་ཁྱབ་ཀྱི་ལྡོག་ཁྱབ་གློང་བའི་ཚེ། མཚོན་བྱ་མ་ཡིན་ན། དངོས་པོ་མ་ཡིན་པས་ཁྱབ་ཅེས་གློང་རིགས་པའི་ཕྱིར་

[039B] ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་ལ་མཚོན་ན་
རྗེས་ཁྱབ་ཀྱི་ཁྱབ་པ་སྒོ་བརྒྱད། ཐལ་འགྱུར་དེའི་འགལ་ཁྱབ་ཀྱི་ཁྱབ་པ་སྒོ་བརྒྱད་སོགས་ཀྱི་གློང་ཚུལ་གོང་གི་རིགས་འགྲོས་ལས་ཤེས་དགོས་ཤིང། ཐལ་འགྱུར་དེའི་ཐུར་ཁྱབ་དང་ལྡོག་ཁྱབ་ཀྱི་ཁྱབ་པ་སྒོ་བརྒྱད་ཀྱི་གློང་ཚུལ་
ནི། ཤེས་བྱ་ཡིན་ན། དངོས་པོ་ཡིན་པས་ཁྱབ་པ་ཐལ་འགྱུར་དེའི་ཐུར་ཁྱབ་དང། ཐུར་ཁྱབ་དེ་གཤགས་པའི་དངོས་པོ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་ཁྱབ་པ་སྒོ་བརྒྱད་པོ་དེ། ཐལ་འགྱུར་
སྔ་མའི་ཐུར་ཁྱབ་ཀྱི་ཁྱབ་པ་སྒོ་བརྒྱད་དང། ཤེས་བྱ་མ་ཡིན་ན། དངོས་པོ་མ་ཡིན་པས་ཁྱབ་པ་དེ། དེ་འདྲའི་ཐལ་འགྱུར་གྱི་ལྡོག་ཁྱབ་དང། ལྡོག་ཁྱབ་དེ་གཤགས་པའི། དངོས་པོ་མ་ཡིན་པར་ཐལ། ཤེས་བྱ་མ་ཡིན་
པའི་ཕྱིར་ཞེས་པའི་ཐལ་འགྱུར་གྱི་ཁྱབ་པ་སྒོ་བརྒྱད་པོ་དེ། ཐལ་འགྱུར་སྔ་མའི་ལྡོག་ཁྱབ་ཀྱི་ཁྱབ་པ་སྒོ་བརྒྱད་དུ་འཇོག་རིགས་པའི་ཕྱིར། མདོར་ན། རྟགས་གསལ་དང་བཅས་སུན་འབྱིན་ཡིན་ཕྱིན་ཆད། །ལྡོག་ཐུར་
གཉིས་དང་དེ་ཡིན་ཕྱིན་ཅི་ལོག་བཞི་པོ་རྣམས་ལ་གསལ་ནས་རྟགས་སུ་གློང། །དེ་སྟེང་སྒོ་བརྒྱད་བརྩགས་ན་ལྡོག་ཐུར་དང། །དེ་ཡིན་ཟློག་ཕྱོགས་གཉིས་ལ་རྟགས་དང་ཆོས། །སྤེལ་བའི་ཚུལ་གྱིས་བརྩི་ཚུལ་ཤེས་པར་

[040A]༄༅། །བྱ། །རྗེས་འགལ་གཉིས་དང་དེ་ཡི་ཕྱིན་ཅི་ལོག་བཞི་པོ་རྣམས་ལ་རྟགས་ནས་གསལ་བར་གློང། །རྗེས་འགྲོའི་སྟེང་གི་སྒོ་བརྒྱད་སོར་གནས་ཤིང། །འགལ་ཁྱབ་ལ་ནི་རིགས་འགྲོས་དག་ལས་
ཤེས། །ལྟག་འོག་འགལ་འདུ་མེད་པའི་རིགས་ཚུལ་ལ། །བློ་གྲོས་ཞི་བ་མོས་དཔྱོད་དང་གཏིང་དཔོག་འགྱུར། །ཁ་ཅིག་གིས། རྟག་གསལ་དང་བཅས་པའི་ཐལ་འགྱུར་ཡིན་ན། རྟགས་གསལ་ཁྱབ་གསུམ་གང་རུང་གྲུབ་
པས་ཁྱབ་ཟེར་ན། བུམ་པ་ཆོས་ཅན། རྟག་པ་ཡིན་པར་ཐལ། ལྡོག་ཆོས་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། དེ་འདྲའི་ཐལ་འགྱུར་བུམ་པས་རྩོད་གཞི། རྟག་
པས་གསལ་བ། ལྡོག་ཆོས་ཀྱིས་རྟགས་བྱས་པའི་ཐལ་འགྱུར་ཡིན་པའི་ཕྱིར། རྩ་བར་འདོད་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྟགས་གསལ་ཁྱབ་གསུམ་གང་རུང་མ་གྲུབ་པར་ཐལ། ཁྱོད་ཀྱི་རྟགས་མ་གྲུབ་
གསལ་བ་མ་གྲུབ། ཁྱབ་པ་མ་གྲུབ་པའི་ཕྱིར། དང་པོ་མ་གྲུབ་ན། དེ་འདྲའི་ཐལ་འགྱུར་གྱི་རྟགས་མ་གྲུབ་པར་ཐལ། དེ་འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པའི་ཚེ། བུམ་པ་ལྡོག་ཆོས་ཡིན་པར་
རྟགས་མ་གྲུབ་ཅེས་བརྩི་རིགས་པ་གང་ཞིག་བུམ་པ་ལྡོག་ཆོས་མ་ཡིན་པའི་ཕྱིར། རྟགས་གཉིས་པ་མ་གྲུབ་ན། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་རྟག་པ་ཡིན་པར་འདོད་ཅེས་བརྩི་

[040B]བུམ་པ་རྟག་པ་མ་ཡིན་པའི་ཕྱིར། རྟགས་གསུམ་པ་མ་གྲུབ་ན། དེ་འདྲའི་ཐལ་འགྱུར་གྱི་ཁྱབ་པ་མ་གྲུབ་པར་ཐལ། ལྡོག་ཆོས་ཡིན་ན། རྟག་པ་ཡིན་པས་མ་ཁྱབ་པའི་ཕྱིར། མ་གྲུབ་ན། ཀ་བུམ་གཉིས་
ཆོས་ཅན། དེར་ཐལ། དེའི་ཕྱིར། ཁ་ཅིག་ན་རེ། ཁྱོད་རྟགས་གསལ་དང་བཅས་པའི་ཐལ་འགྱུར་ཡིན་ན། ཁྱོད་ཀྱི་རྟགས་གསལ་ཁྱབ་གསུམ་གང་རུང་མ་གྲུབ་པས་ཁྱབ་ཟེར་ན། རྣམ་མཁྱེན་ཆོས་ཅན། དངོས་པོ་ཡིན་པར་ཐལ་
དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། དེ་འདྲའི་ཐལ་འགྱུར་རྣམ་མཁྱེན་གྱིས་རྩོད་གཞི་དང། དངོས་པོས་གསལ་བ་དང། དོན་བྱེད་ནུས་པས་རྟགས་བྱས་
པའི་ཐལ་འགྱུར་ཡིན་པའི་ཕྱིར། རྩ་བར་འདོད་ན། དེ་འདྲའི་ཐལ་འགྱུར་གྱི་རྟགས་གསལ་ཁྱབ་གསུམ་གང་རུང་གྲུབ་པར་ཐལ། དེ་འདྲའི་ཐལ་འགྱུར་གྱི་རྟགས་གསལ་ཁྱབ་གསུམ་ཀ་གྲུབ་པའི་ཕྱིར། དེ་འདྲའི་ཐལ་འགྱུར་གྱི་རྟགས་
གྲུབ་སྟེ། དེ་འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། རྣམ་མཁྱེན་དོན་བྱེད་ནུས་པ་ཡིན་པར་རྟགས་མ་གྲུབ་ཅེས་བརྩི་རིགས་པ་གང་ཞིག་རྣམ་མཁྱེན་དོན་བྱེད་ནུས་པ་ཡིན་པའི་ཕྱིར། དེ་འདྲའི་
ཐལ་འགྱུར་གྱི་གསལ་བ་ལ་འདོད་ལན་བཏབ་པའི་ཚེ། རྣམ་མཁྱེན་དངོས་པོ་ཡིན་པར་འདོད་ཅེས་བརྩི་རིགས་པ་གང་ཞིག་རྣམ་མཁྱེན་དངོས་པོ་ཡིན་པའི་ཕྱིར། རྟགས་གསུམ་པ་གྲུབ་སྟེ། དོན་བྱེད་ནུས་པ་ཡིན་ན་
[041A]༄༅། །དངོས་པོ་ཡིན་པས་ཁྱབ་པའི་ཕྱིར། ཁ་ཅིག་ན་རེ། རྟགས་གསལ་དང་བཅས་པའི་ཐལ་འགྱུར་ཡིན་ན། རྟགས་གསལ་ཐ་མི་དད་ཀྱི་ཐལ་འགྱུར་ཡིན་པས་ཁྱབ་ཟེར་ན། སྒྲ་ཆོས་ཅན། མ་བྱས་
པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། དེར་ཐལ། སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པའི་ཕྱིར། རྩ་བར་འདོད་ན། རྟགས་གསལ་ཐ་མི་དད་
ཀྱི་ཐལ་འགྱུར་མ་ཡིན་པར་ཐལ། རྟགས་གསལ་ཐ་དད་ཀྱི་ཐལ་འགྱུར་ཡིན་པའི་ཕྱིར། དེར་ཐལ། ཐལ་འགྱུར་ཡང་དག་ཡིན་པའི་ཕྱིར། ཁ་ཅིག་ན་རེ། རྟགས་གསལ་དང་བཅས་པའི་ཐལ་འགྱུར་ཡིན་ན། རྟགས་གསལ་
ཐ་དད་ཀྱི་ཐལ་འགྱུར་ཡིན་པས་ཁྱབ་ཟེར་ན། བུམ་པ་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། རྟགས་སླ། འདོད་ན། དེ་འདྲའི་ཐལ་འགྱུར་ཆོས་ཅན། རྟགས་
གསལ་ཐ་དད་ཀྱི་ཐལ་འགྱུར་མ་ཡིན་པར་ཐལ། རྟགས་གསལ་ཐ་མི་དད་ཀྱི་ཐལ་འགྱུར་ཡིན་པའི་ཕྱིར། མ་གྲུབ་ན། དེར་ཐལ། ཡོད་པ་ཡོད་པ་དང་ཐ་མི་དད་ཡིན་པའི་ཕྱིར། ཁ་ཅིག་གིས། ཐལ་འགྱུར་ཡིན་ན། རྟགས་
གསལ་ཐ་དད་ཀྱི་ཐལ་འགྱུར་མ་ཡིན་པར་ཐལ། རྟགས་གསལ་ཐ་མི་དད་ཀྱི་ཐལ་འགྱུར་ཡིན་པའི་ཕྱིར། མ་གྲུབ་ན། དེར་ཐལ། ཡོད་པ་ཡོད་པ་དང་ཐ་མི་དད་ཡིན་པའི་ཕྱིར། ཁ་ཅིག་གིས། ཐལ་འགྱུར་ཡིན་ན། རྟགས་
གསལ་དང་བཅས་པའི་ཐལ་འགྱུར་ཡིན་པས་ཁྱབ་ཟེར་ན། ཐལ་འགྱུར་ཡང་དག་ཆོས་ཅན། དེར་ཐལ། དེའི་ཕྱིར། མ་གྲུབ་ན། ཐལ་འགྱུར་ཡང་དག་ཐལ་འགྱུར་ཡིན་པར་ཐལ། ཐལ་འགྱུར་ལྟར་སྣང་ཐལ་འགྱུར་ཡིན་

[041B] རྩ་བར་འདོད་མི་ནུས་ཏེ་ཐལ་འགྱུར་ཡང་དག་གི་རྟགས་གསལ་དངོས་འཛིན་རྒྱུ་མེད་པའི་ཕྱིར། དེར་ཐལ། བདག་མེད་ཡིན་ན་དེ་མ་ཡིན་དགོས་པའི་ཕྱིར། བྱས་པ་ལ་ཁོ་ན་རེ། ཐལ་འགྱུར་ཡང་དག་ཆོས་ཅན་
རྟགས་གསལ་དང་བཅས་པའི་ཐལ་འགྱུར་ཡིན་པར་ཐལ། ཐལ་འགྱུར་ཡང་དག་ཡིན་པའི་ཕྱིར། དེར་ཐལ། ཐལ་འགྱུར་ལྟར་སྣང་ཐལ་འགྱུར་ལྟར་སྣང་ཡིན་པའི་ཕྱིར་ཟེར་ན་མ་ཁྱབ་སྟེ། ཐལ་འགྱུར་ཡང་དག་ཐལ་འགྱུར་
ལྟར་སྣང་ཡིན་པའི་ཕྱིར། དེ་རྟགས་གསལ་དང་མི་ལྡན་པའི་ཐལ་འགྱུར་ཡིན་པའི་ཕྱིར། ཁ་ཅིག་གིས། ཐལ་འགྱུར་ཡིན་ན། རྩོད་གཞི་དང་ལྡན་པའི་ཐལ་འགྱུར་ཡིན་པས་ཁྱབ་ཟེར་ན། རྟག་པ་ཡིན་པར་ཐལ། ཤེས་བྱ་
ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། རྟགས་གྲུབ་ཅིང་འདོད་མི་ནུས་ཏེ། ཆོས་ཅན་དེ་དང་གཅིག་ཡིན་པའི་ཕྱིར། ཁ་ཅིག་ན་རེ། ཐལ་འགྱུར་ཡིན་ན། ཐལ་འགྱུར་ཡང་དག་ཡིན་
པས་ཁྱབ། ཐལ་འགྱུར་ཡིན་ན། ཐལ་འགྱུར་ལྟར་སྣང་ཡིན་པས་ཁྱབ་ཟེར་ན། དང་པོ་ལ། ཀ་བ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་
རྟགས་སླ། འདོད་ན། དེ་ཆོས་ཅན། ཐལ་འགྱུར་ཡང་དག་མ་ཡིན་པར་ཐལ། ཐལ་འགྱུར་ལྟར་སྣང་ཡིན་པའི་ཕྱིར། དེར་ཐལ། རྟགས་གསལ་ཐ་མི་དད་ཀྱི་ཐལ་འགྱུར་ཡིན་པའི་ཕྱིར། ཁྱབ་སྟེ། རྟགས་གསལ་ཐ་མི་དད་ཀྱི་

[042A]༄༅། །ཐལ་འགྱུར། རྩོད་གཞི་དང་མི་ལྡན་པའི་ཐལ་འགྱུར། གསལ་བ་གྲུབ་ཅིང་རྟགས་མ་གྲུབ་པའི་ཐལ་འགྱུར། གསལ་བ་མ་གྲུབ་ཅིང་རྟགས་གྲུབ་པའི་ཐལ་འགྱུར། ཁྱབ་པ་མ་གྲུབ་པའི་ཐལ་འགྱུར་རྣམས་
རེ་རེ་ནས་ཐལ་འགྱུར་ལྟར་སྣང་ཡིན་པའི་ཕྱིར། དམ་བཅའ་གཉིས་པ་ལ། སྒྲ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། རྟགས་སླ། འདོད་ན། དེ་འདྲའི་
ཐལ་འགྱུར་ཆོས་ཅན། ཐལ་འགྱུར་ལྟར་སྣང་མ་ཡིན་པར་ཐལ། ཐལ་འགྱུར་ཡང་དག་ཡིན་པའི་ཕྱིར། དེར་ཐལ། སྒྲུབ་བྱེད་མི་འཕེན་པའི་ཐལ་འགྱུར་ཡང་དག་ཡིན་པའི་ཕྱིར། མ་གྲུབ་ན། དེར་ཐལ། སྒྲུབ་བྱེད་མི་འཕེན་པའི་ཐལ་འགྱུར་
ཡོད་པའི་ཕྱིར། ཁ་ཅིག་གིས། དངོས་པོ་ཁྱོད་ཡིན་ན། དོན་བྱེད་ནུས་པ་ཁྱོད་ཡིན་པས་ཁྱབ་ཟེར་ན། མཚོན་བྱ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དངོས་པོ་ཆོས་ཅན། མཚོན་བྱ་ཡིན་པར་ཐལ། བཏགས་ཡོད་ཆོས་གསུམ་ཚང་
བ་ཡིན་པའི་ཕྱིར། རྩ་བར་འདོད་ན། དོན་བྱེད་ནུས་པ་ཆོས་ཅན། མཚོན་བྱ་མ་ཡིན་པར་ཐལ། མཚན་ཉིད་ཡིན་པའི་ཕྱིར། ཁ་ཅིག་གིས། ཀ་བ་ཁྱོད་ཡིན། བུམ་པ་ཁྱོད་ཡིན་ན། ཀ་བུམ་གཉིས་ཁྱོད་ཡིན་པས་ཁྱབ་ཟེར་ན། ཡིན་པ་སྲིད་པའི་
ཤེས་བྱ་ཆོས་ཅན། དེརྠལ། དེའི་ཕྱིར། རྟགས་གཉིས་ཀ་གྲུབ་ཅིང་འདོད་མི་ནུས་ཏེ། ཀ་བུམ་གཉིས་ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། ཁ་ཅིག་གིས། ཐལ་འགྱུར་ཁྱོད་ཀྱི་རྗེས་ཁྱབ་རྣལ་མར་ངེས་ན། ཤེས་བྱ་ཁྱོད་ཀྱི་

[042B] དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། མ་གྲུབ་ན། ཐལ་འགྱུར་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་
གྱི་རྗེས་ཁྱབ་ངེས་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། ཤེས་བྱ་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་མ་ངེས་པར་ཐལ། དངོས་པོ་ཡིན་ན། ཤེས་བྱ་དངོས་པོ་ཡིན་པས་མ་ཁྱབ་
པའི་ཕྱིར། ཁོ་ན་རེ། ཡོད་ན་ཡོད་པས་ཁྱབ་པ་རྟག་པ་ཡིན་ན། རྟག་པ་ཡིན་པས་ཁྱབ་པར་ཐལ། ཡོད་ན་ཡོད་པས་ཁྱབ་པ་ཡོད་པའི་ཕྱིར་ཟེར་ན། མ་ཁྱབ། ཁྱོད་རང་ལ་འདོད་ན། གཡུ་བུམ་ཆོས་ཅན། རྟག་པ་ཡིན་པར་ཐལ། ཡོད་ན་ཡོད་པས་
ཁྱབ་པ་རྟག་པ་ཡིན་པའི་ཕྱིར། དེར་ཐལ། རྟག་པར་རྟོགས་པའི་ཚད་མ་ཡོད་པའི་ཕྱིར། རྩ་བར་འདོད་ན། གཡུ་བུམ་ཆོས་ཅན། རྟག་པ་མ་ཡིན་པའི་ཐལ། དོན་བྱེད་ནུས་པ་ཡིན་པའི་ཕྱིར། དེར་ཐལ། རང་དང་ལྡན་པའི་སྐྱེས་བུའི་འབད་རྩོལ་
ལ་མི་ལྟོས་པར་འཕྲལ་ཡུན་གྱི་དགོས་འདོད་འབྱུང་བའི་བུམ་པ་ཡིན་པའི་ཕྱིར། སྨྲས་པ། རང་སྤྱིའི་ངོ་བོ་སོ་སོར་མ་འདྲེས་པར། །ལེགས་པར་འབྱེད་པའི་དངོས་སྟོབས་རིགས་པ་ཡིས། །ཚུལ་བཞིན་བརྟགས་ནས་བློ་གསལ་གཞོན་ནུ་ལ། །ཉེར་
མཁོའི་རིགས་གཏེར་རྒྱན་ཕྲེང་འདི་ཀོ་མཚར། །རྣམ་དག་དྲི་མེད་ལེགས་བཤད་འབྱུང་བའི་གནས། །རྣམ་མང་ཕྱོགས་ལྷུང་བྲལ་བའི་བློ་ལྡན་ལ། །རྣམ་གསུམ་ཚད་མའི་ཡུལ་ལ་ཉེར་འཇུག་པའི། །རྣམ་དཔྱོད་བློ་གྲོས་སྐྱེད་པའི་དགའ་སྟོན་ལགས། །

[043A]༄༅། །ཞེས་པ་ནི་བར་སྐབས་ཀྱི་ཚིགས་སུ་བཅད་པའོ།། །།གསུམ་པ་དབང་པོ་རབ་ལ་ཕན་པའི་ཕྱིར། །རིགས་ལམ་ཆེན་པོའི་རྣམ་གཞག་བཤད་པ་ལ། །དྲུག་སྒྲའི་བརྩི་ཚུལ་ཞར་བྱུང་དང་བཅས་
པ། །དགག་གཞིའི་བརྩི་ཚུལ་ཞར་བྱུང་དང་བཅས་པ། །ཐལ་འགྱུར་འགོད་ཚུལ་བརྩི་ཚུལ་དང་བཅས་པ། །རིགས་པའི་རྣམ་གཞག་གཞན་བསྟན་པ་དང་བཞི། །དང་པོ་ལ་མཐའ་དཔྱད་པ་དང། རང་གི་ཁས་ལེན་ཚུལ་
བསྟན་པའོ། །དང་པོ་ལ། ཁ་ཅིག་གིས། རྣམ་མཁྱེན་ཆོས་ཅན། ཡོད་པར་རྟོགས་པའི་ཚད་མ་ཡིན་པར་ཐལ། དངོས་པོར་རྟོགས་པའི་ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་
པས། །རྣམ་མཁྱེན་ཡོད་པར་རྟོགས་པའི་ཚད་མ་ཡིན་པར་འདོད་ཅེས་བརྩི་རིགས་ཟེར་ན། འོ་ན། གཞི་གྲུབ་ན། དངོས་པོར་རྟོགས་པའི་ཚད་མ་དང་ཐ་དད་ཡིན་པས་ཁྱབ་པར་ཐལ། ཡོད་པ་ཡིན་པའི་ཕྱིར། འདོད་ན་
དངོས་པོ་ཡིན་ན། དངོས་པོར་རྟོགས་པའི་ཚད་མའི་རྒྱུ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། བུམ་པ་ཆོས་ཅན། ཁྱོད་མེད་ན་དངོས་པོར་རྟོགས་པའི་
ཚད་མ་མེད་དགོས་པར་ཐལ། ཁྱོད་དངོས་པོར་རྟོགས་པའི་ཚད་མའི་རྒྱུ་ཡིན་པའི་ཕྱིར། འདོད་ན། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཆོས་ཅན། དེར་ཐལ། དེའི་ཕྱིར། བརྩི་ལུགས་ལ་སོང། གཞན་ཡང་

[043B] དངོས་པོར་རྟོགས་པའི་ཚད་མ་དང་ཐ་དད་ཡིན་པར་ཐལ། གཞི་གྲུབ་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་དངོས་པོར་རྟོགས་པའི་ཚད་མ་དང་ཐ་དད་ཡིན་པར་འདོད་ཅེས་བརྩི་
རིགས་པར་ཐལ། རྣམ་མཁྱེན་ཆོས་ཅན། ཡོད་པར་རྟོགས་པའི་ཚད་མ་ཡིན་པར་ཐལ། ཡོད་པར་རྟོགས་པའི་ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་ཡོད་པར་རྟོགས་པའི་ཚད་མ་ཡིན་
པར་འདོད་ཅེས་བརྩི་རིགས་པའི་ཕྱིར། འདོད་མི་ནུས་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་བུམ་པ་དངོས་པོར་རྟོགས་པའི་ཚད་མ་དང་ཐ་དད་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་
པ་ཆོས་ཅན། རྟག་པར་རྟོགས་པའི་ཚད་མའི་དགག་གཞི་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་བུམ་པ་རྟག་པར་རྟོགས་པའི་ཚད་མའི་དགག་གཞི་ཡིན་པར་
འདོད་ཅེས་བརྩི་རིགས་པའི་ཕྱིར། དེར་ཐལ། ཤེས་བྱ་ཆོས་ཅན། དངོས་པོར་རྟོགས་པའི་ཚད་མའི་དགག་གཞི་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཤེས་བྱ་ཤེས་
བྱ་དངོས་པོར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། ཤེས་བྱ་ཆོས་ཅན། རྟག་པར་རྟོགས་པའི་ཚད་མ་ཡོད་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་

[044A]༄༅། །ལ་འདོད་ལན་བཏབ་པས། ཤེས་བྱ་རྟག་པར་རྟོགས་པའི་ཚད་མ་ཡོད་པར་འདོད་ཅེས་བརྩི་རིགས་པ་གང་ཞིག། །དེ་འདྲའི་ཡིན་འགོད་དང་ཡོད་དགོད་གཉིས་ལ་བརྩི་ཚུལ་ལ་མི་འདྲ་བའི་ཁྱད་པར་ཡོད་པའི་ཕྱིར་
བྱས་པ་ལ་ཁོ་ན་རེ། རྟག་པར་རྟོགས་པའི་ཚད་མ་ཆོས་ཅན། རྟག་པར་རྟོགས་པའི་ཚད་མ་དང་ཐ་དད་ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་སོང། འདོད་ན། རྟག་པར་རྟོགས་པའི་ཚད་མ་ཆོས་ཅན། ཁྱོད་ཁྱོད་དང་ཐ་དད་མ་
ཡིན་པར་ཐལ། བདག་མེད་ཡིན་པའི་ཕྱིར། འདོད་བྱས་པ་ལ། དངོས་འགལ་ལ་འགྲོ་ཟེར་ན། མི་འགྲོ་སྟེ། གོང་དུ་རྟག་པར་རྟོགས་པའི་ཚད་མ་ཆོས་ཅན། རྟག་པར་རྟོགས་པའི་ཚད་མ་དང་ཐ་དད་ཡིན་པར་ཐལ། གཞི་གྲུབ་པའི་
ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྟག་པ་རྟོགས་པའི་ཚད་མ་རྟག་པ་རྟོགས་པའི་ཚད་མ་རྟག་པར་རྟོགས་པའི་ཚད་མ་དང་ཐ་དད་ཡིན་པར་འདོད་ཅེས་པའི་བརྟེ་རིགས་པ་གང་ཞིག་འདིར་རྟག་
པར་རྟོགས་པའི་ཚད་མ་ཆོས་ཅན། ཁྱོད་ཁྱོད་དང་ཐ་དད་མ་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་
མ་དང་ཐ་དད་མ་ཡིན་པར་འདོད་ཅེས་བརྩི་རིགས་པའི་ཕྱིར། དང་པོ་མ་གྲུབ་ན། དེར་ཐལ། རྣམ་མཁྱེན་ཆོས་ཅན། རྟག་པར་རྟོགས་པའི་ཚད་མ་དང་ཐ་དད་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་

[044B] རྣམ་མཁྱེན་རྣམ་མཁྱེན་རྟག་པར་རྟོགས་པའི་ཚད་མ་དང་ཐ་དད་ཡིན་པར་འདོད་ཅེས་བརྩི་རིགས་པའི་ཕྱིར། ཁ་ཅིག་ན་རེ། གཞི་གྲུབ་ན། རྟག་པར་རྟོགས་པའི་ཚད་མ་དང་ཕན་ཚུན་ཐ་དད་ཡིན་
པས་ཁྱབ་ཟེར་ན། ཀ་བ་ཆོས་ཅན། དེར་ཐལ། དེའི་ཕྱིར། འདོད་ན། ཀ་བ་ཆོས་ཅན། རྟག་པར་རྟོགས་པའི་ཚད་མ་ཁྱོད་དང་ཐ་དད་ཡིན་པར་ཐལ། ཁྱོད་རྟག་པར་རྟོགས་པའི་ཚད་མ་དང་ཕན་ཚུན་ཐ་དད་ཡིན་པའི་ཕྱིར། འདོད་
ན། ཀ་བ་ཆོས་ཅན། རྟག་པར་རྟོགས་པའི་ཚད་མ་ཡོད་པར་ཐལ། རྟག་པར་རྟོགས་པའི་ཚད་མ་ཁྱོད་དང་ཐ་དད་ཡིན་པའི་ཕྱིར། གཞན་ཡང། གོང་དུ་འདོད་མི་ནུས་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་
པས། །ཀ་བ་དེ་ཀ་བ་རྟག་པར་རྟོགས་པའི་ཚད་མ་དང་ཕན་ཚུན་ཐ་དད་ཡིན་པར་འདོད་ཅེས་བརྩི་རིགས་པ་གང་ཞིག་ཀ་བ་དེ་ཀ་བ་རྟག་པར་རྟོགས་པའི་རྟོགས་པའི་ཚད་མ་དང་ཕན་ཚུན་ཐ་དད་མ་ཡིན་པའི་ཕྱིར། དང་པོ་དེར་ཐལ། ཀ་བ་
ཆོས་ཅན། དངོས་པོར་རྟོགས་པའི་ཚད་མ་དང་ཕན་ཚུན་ཐ་དད་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། །ཀ་བ་ཀ་བ་དངོས་པོར་རྟོགས་པའི་ཚད་མ་དང་ཕན་ཚུན་ཐ་
དད་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། ཀ་བ་ཆོས་ཅན། དངོས་པོར་རྟོགས་པའི་ཚད་མ་ཁྱོད་ཀྱི་འབྲས་བུ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་

[045A]༄༅། །ཀ་བ་དངོས་པོར་རྟོགས་པའི་ཚད་མ་ཀ་བའི་འབྲས་བུ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། ཀ་བ་ཆོས་ཅན། དངོས་པོར་རྟོགས་པའི་ཚད་མ་ཁྱོད་དང་ཕན་ཚུན་ཐ་དད་ཡིན་པར་ཐལ། བྱས་པ་
ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཀ་བ་དངོས་པོར་རྟོགས་པའི་ཚད་མ་ཀ་བ་དང་ཕན་ཚུན་ཐ་དད་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། རྣམ་མཁྱེན་ཆོས་ཅན། རྟག་པར་
རྟོགས་པའི་ཚད་མའི་དགག་གཞི་ཡིན་པར་ཐལ། དངོས་མེད་དུ་རྟོགས་པའི་ཚད་མའི་དགག་གཞི་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་ཚད་མ་ཡིན་པར་རྣམ་མཁྱེན་གྱི་གཞལ་བྱ་ཡིན་པར་ཐལ། ཁྱོད་
མའི་དགག་གཞི་ཡིན་པར་འདོད་ཅེས་བརྩི་རིགས་ཤིང་འདོད་ལན་ཐེབས་པའི་ཕྱིར། ཁོ་ན་རེ། རྣམ་མཁྱེན་ཆོས་ཅན། དངོ་སྤོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། །ཚད་མ་གང་ཞིག། དངོས་པོར་
རྟོགས་པའི་ཚད་མ་ཡིན་པར་ཁྱོད་ཀྱི་གཞལ་བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་
འདོད་ཅེས་རྩི་རིགས་ཟེར་ན། རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་རྣམ་མཁྱེན་གྱི་གཞལ་བྱ་ཡིན་པར་ཐལ། ཁྱོད་ཀྱི་བརྩི་ཚུལ་འཐད་པར་གང་ཞིག། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་ཐེབས་པའི་

[045B] འདོད་ན། རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་ཐལ། འདོད་པའི་ཕྱིར། འདོད་ན། ཚད་མ་ཡིན་པར་ཐལ། རྣམ་མཁྱེན་དངོས་པོར་རྟོགས་པའི་ཚད་མ་ཡིན་པའི་ཕྱིར། མ་ཁྱབ་ན། རྣམ་མཁྱེན་ཆོས་ཅན། ཁྱོད་དངོས་
པོར་རྟོགས་པའི་ཚད་མ་ཡིན་ན། ཚད་མ་ཡིན་པས་ཁྱབ་པར་ཐལ། བདག་མེད་ཡིན་པའི་ཕྱིར། གཞན་ཡང། གོང་གི་བརྩི་ལུགས་དེ་མི་འཐད་པར་ཐལ། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་
ཡིན་པར་ཐལ། དངོས་པོར་རྟོགས་པའི་ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་དེ། རྣམ་མཁྱེན་རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་འདོད་
ཅེས་བརྩི་རིགས་པའི་ཕྱིར། དེར་ཐལ། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་
པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། །རྣམ་མཁྱེན་དེ། རྣམ་མཁྱེན་རྣམ་མཁྱེན་རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་འདོད་
ཅེས་བརྩི་རིགས་པའིཕྱིར། དེར་ཐལ། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ་
[046A]༄༅། །དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་དེ། རྣམ་
མཁྱེན་རྣམ་མཁྱེན་རྣམ་མཁྱེན་རྣམ་མཁྱེན་རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་རྟོགས་པའི་ཚད་མ་ཡིན་པར་འདོད་
ཅེས་བརྩི་རིགས་པའི་ཕྱིར། དེར་ཐལ། དེས་གཞན་རྣམས་ལའང་རིགས་འདྲ་སྦྱོར་རིགས་པའི་ཕྱིར་རོ། །དེ་ལ་ཁོ་ན་རེ། ཁྱོད་ཀྱི་བརྩི་ལུགས་ཕྱི་མ་རྣམས་མི་འཐད་པར་ཐལ། དངོས་པོར་རྟོགས་པའི་ཚད་མ་ཡིན་པར་རྟོགས་
པའི་ཚད་མ་སོགས་དུ་བརྩེགས་ཀྱང། ཆོས་ཅན་གསུམ་ལས་ལྷག་མ་འཕར་མི་དགོས་པའི་ཕྱིར་ཞེས་ཟེར་ན། ཁོ་ན་རེ། རྣམ་མཁྱེན་ཆོས་ཅན། རྟག་པར་རྟོགས་པའི་ཚད་མ་མ་ཡིན་པར་རྟོགས་པའི་ཚད་མ་ཡིན་པར་ཐལ་
ཚད་མ་གང་ཞིག་རྟག་པར་རྟོགས་པའི་ཚད་མ་མ་ཡིན་པར་ཁྱོད་ཀྱི་གཞལ་བྱ་ཡིན་པའི་ཕྱིར། འདོད་ན། རྣམ་མཁྱེན་ཆོས་ཅན། རྟག་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་
མ་ཡིན་པར་ཐལ། འདོད་པའི་ཕྱིར། འདོད་ན། རྣམ་མཁྱེན་ཆོས་ཅན། མ་ཡིན་པར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། འདོད་པའི་ཕྱིར་ཟེར་ན་མ་ཁྱབ། རྣམ་མཁྱེན་རྣམ་མཁྱེན་མ་ཡིན་

[046B] འདོད་པ་གང་ཞིག་དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་མཁྱེན་མ་ཡིན་པར་རྟོགས་པའི་ཚད་མ་ཡིན་པར་
རྟོགས་པའི་ཚད་མ་ཡིན་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། རྣམ་མཁྱེན་ཆོས་ཅན། མ་ཡིན་པར་རྟོགས་པའི་ཚད་མ་ཡིན་པར་ཐལ། མ་ཡིན་པར་རྟོགས་པའི་ཚད་མ་ཡིན་པའི་ཕྱིར་ཞེས་པའི་ཐལ་འགྱུར་
གྱི་གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་མཁྱེན་མ་ཡིན་པར་རྟོགས་པའི་ཚད་མ་ཡིན་པར་འདོད་ཅེས་བརྩི་རིགས་ལ་འདོད་ལན་མི་ཐེབས་པ་ཡིན་པའི་ཕྱིར། མ་གྲུབ་ན། དེ་ལ་འདོད་ལན་མི་ཐེབས་པ་ཡིན་པར་
ཐལ། རྣམ་མཁྱེན་རྣམ་མཁྱེན་མ་ཡིན་པར་རྟོགས་པའི་ཚད་མ་མེད་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། དེར་ཐལ། རྣམ་མཁྱེན་ཡིན་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན་
དེར་ཐལ། རྣམ་མཁྱེན་ཡིན་པའི་ཕྱིར། རྩ་བར་འདོད་ན། རྣམ་མཁྱེན་རྣམ་མཁྱེན་མ་ཡིན་པར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པར། རྣམ་མཁྱེན་གྱི་གཞལ་བྱ་ཡིན་པའི་ཕྱིར། འདོད་མི་ནུས། ཡང་ཁོ་ན་རེ་
རྣམ་མཁྱེན་ཆོས་ཅན། ཡིན་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། ཡིན་པར་རྟོགས་པའི་ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལ་

[047A]༄༅། །བཏབ་པས། རྣམ་མཁྱེན་གསུམ་འཕར་ནས་བརྩི་རིགས་པར་ཐལ། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། དངོས་པོར་རྟོགས་པའི་
ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་གསུམ་འཕར་ནས་བརྩི་རིགས་པའི་ཕྱིར་ཟེར་ན་འདོད་པ་ཁོ་ན་ཡིན་ཏེ། རྣམ་མཁྱེན་ཆོས་ཅན། ཡིན་པར་རྟོགས་པའི་ཚད་
མ་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། དངོས་པོར་རྟོགས་པའི་ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་མཁྱེན་
རྣམ་མཁྱེན་ཡིན་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་འདོད་ཅེས་བརྩི་རིགས་ཤིང་འདོད་ལན་མི་ཐེབས་པའི་ཕྱིར། ཁ་ཅིག་ན་རེ། རྣམ་མཁྱེན་ཆོས་ཅན། དངོས་པོར་
རྟོགས་པའི་ཚད་མ་དང་ཡིན་པར་རྟོགས་པའི་ཚད་མ་གཉིས་ཀ་ཡིན་པར་ཐལ། དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པའི་ཕྱིར་ཞེས་ཟེར་ན་མ་ཁྱབ། འདོད་མི་ནུས་ཏེ། དེ་འདྲའི་ཐལ་འགྱུར་གྱི་
གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་མཁྱེན་དངོས་པོར་རྟོགས་པའི་ཚད་མ་དང། རྣམ་མཁྱེན་ཡིན་པར་རྟོགས་པའི་ཚད་མ་གཉིས་ཀ་ཡིན་པར་འདོད་ཅེས་བརྩི་རིགས་པ་གང་ཞིག་རྣམ་མཁྱེན་རྣམ་

[047B] མ་གྲུབ་ན། དེར་ཐལ། རྣམ་མཁྱེན་རྣམ་མཁྱེན་ཡིན་པར་རྟོགས་པའི་ཚད་མ་ཡིན་ན་ཚད་མ་ཡིན་དགོས་པའི་ཕྱིར། ཁོ་ན་རེ། གཟུགས་ཆོས་ཅན། དངོས་པོར་
རྟོགས་པའི་ཚད་མ་དང་ཡོད་པར་རྟོགས་པའི་ཚད་མ་གཉིས་ཀའི་རྒྱུ་ཡིན་པར་ཐལ། འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། གཟུགས་དེ། གཟུགས་དངོས་པོར་
རྟོགས་པའི་ཚད་མ་དང་ཡོད་པར་རྟོགས་པའི་ཚད་མ་གཉིས་ཀའི་རྒྱུ་ཡིན་པར་འདོད་ཅེས་བརྩི་རིགས་ཟེར་ན། དེ་ལྟར་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། གཟུགས་དེ་གཟུགས་
དངོས་པོར་རྟོགས་པའི་ཚད་མ་དང། གཟུགས་ཡོད་པར་རྟོགས་པའི་ཚད་མ་གཉིས་ཀའི་རྒྱུ་ཡིན་པར་འདོད་ཅེས་བརྩི་རིགས་པའི་ཕྱིར། དེ་ལྟར་བརྩི་རིགས་པར་ཐལ། གཟུགས་ཆོས་ཅན། རྟག་པར་རྟོགས་པའི་ཚད་མ་
དང་དངོས་པོར་རྟོགས་པའི་ཚད་མ་གཉིས་ཀ་དང་ཐ་དད་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། གཟུགས་གཟུགས་རྟག་པར་རྟོགས་པའི་ཚད་མ་དང། གཟུགས་
དངོས་པོར་རྟོགས་པའི་ཚད་མ་གཉིས་ཀ་དང་ཐ་དད་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། གཟུགས་ཆོས་ཅན། དངོས་པོར་རྟོགས་པའི་ཚད་མ་དང་ཡོད་པར་རྟོགས་པའི་ཚད་མ་གཉིས་ཀ་ཡོད་པར་ཐལ་

[048A]༄༅། །དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། གཟུགས་དངོས་པོར་རྟོགས་པའི་ཚད་མ་དང་གཟུགས་ཡོད་པར་རྟོགས་པའི་ཚད་མ་གཉིས་ཀ་ཡོད་པར་
འདོད་ཅེས་བརྩི་རིགས་པའི་ཕྱིར། བྱས་པ་ལ་ཁོ་ན་རེ། གཟུགས་ཆོས་ཅན། རྟག་པ་དང་དངོས་པོ་གང་རུང་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། གཟུགས་རྟག་
པ་དང་གཟུགས་དངོས་པོ་གང་རུང་ཡིན་པར་འདོད་ཅེས་བརྩི་རིགས་པར་ཐལ། གཟུགས་ཆོས་ཅན། རྟག་པར་རྟོགས་པའི་ཚད་མ་དང་དངོས་པོར་རྟོགས་པའི་ཚད་མ་གཉིས་ཀ་ཡོད་པ་མ་ཡིན་པར་ཐལ། ཡོད་པ་ཡིན་པའི་ཕྱིར་
ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། གཟུགས་རྟག་པར་རྟོགས་པའི་ཚད་མ་དང་གཟུགས་དངོས་པོར་རྟོགས་པའི་ཚད་མ་གཉིས་ཀ་ཡོད་པ་མ་ཡིན་པར་འདོད་ཅེས་བརྩི་རིགས་པའི་ཕྱིར་ཟེར་ན་
མ་ཁྱབ། འདོད་མི་ནུས། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། གཟུགས་རྟག་པ་དང་དངོས་པོ་གང་རུང་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པ་ཆོས་ཅན། དངོས་པོ་དང་
བུམ་པ་གང་རུང་ཡིན་པར་ཐལ། བུམ་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་དངོས་པོ་དང་བུམ་པ་དངོས་པོ་དང་བུམ་པ་གང་རུང་ཡིན་པར་འདོད་ཅེས་བརྩི་རིགས་པའི་ཕྱིར། ཁ་ཅིག་ན་རེ་

[048B] རྟག་པ་དང་རྟག་པར་རྟོགས་པའི་ཚད་མའི་དགག་གཞི་གང་རུང་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་མི་ཐེབས་ཟེར་ན། དེ་འདྲའི་ཐལ་འགྱུར་གྱི་གསལ་
བ་ལ་འདོད་ལན་ཐེབས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་རྟག་པ་དང་བུམ་པ་རྟག་པར་རྟོགས་པའི་ཚད་མའི་དགག་གཞི་གང་རུང་ཡིན་པར་འདོད་ཅེས་བརྩི་རིགས་པའི་ཕྱིར་
དེར་ཐལ། བུམ་པ་ཆོས་ཅན། རི་བོང་རྭ་དང་མེད་པར་རྟོགས་པའི་ཚད་མའི་དགག་གཞི་གང་རུང་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་རི་བོང་རྭ་དང་
བུམ་པ་མེད་པར་རྟོགས་པའི་ཚད་མའི་དགག་གཞི་གང་རུང་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པ་ཆོས་ཅན། མེད་པར་རྟོགས་པའི་ཚད་མ་དང་ཐ་དད་དང། མེད་པར་རྟོགས་པའི་ཚད་མའི་དགག་
གཞིའི་གཞི་མཐུན་པ་ཡིན་པར་ཐལ། དང་པོ་གང་ཞིག་ཕྱི་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་དེ་བུམ་པ་མེད་པར་རྟོགས་པའི་ཚད་མ་དང་ཐ་དད་དང། བུམ་པ་མེད་པར་
རྟོགས་པའི་ཚད་མའི་དགག་གཞིའི་གཞི་མཐུན་པ་ཡིན་པར་འདོད་ཅེས་བརྩི་རིགས་པའི་ཕྱིར། ཁ་ཅིག་ན་རེ། བུམ་པ་ཆོས་ཅན། དངོས་པོར་རྟོགས་པའི་ཚད་མའི་རྒྱུ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་

[049A]༄༅། །ཐལ་འགྱུར་གྱི་ཁྱབ་པ་མ་གྲུབ་ཟེར་ན། དེ་འདྲའི་ཐལ་འགྱུར་ལ་ཁྱབ་པ་ཡོད་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་དེ། བུམ་པ་དངོས་པོར་རྟོགས་པའི་ཚད་
མའི་རྒྱུ་ཡིན་པར་འདོད་ཅེས་བརྩི་རིགས་པ་གང་ཞིག་བུམ་པ་དེ་བུམ་པ་དངོས་པོར་རྟོགས་པའི་ཚད་མའི་རྒྱུ་ཡིན་པའི་ཕྱིར། དང་པོ་དེར་ཐལ། བུམ་པ་ཆོས་ཅན། རྟག་པར་རྟོགས་པའི་ཚད་མ་དངོས་པོར་རྟོགས་
པའི་ཚད་མའི་དགག་གཞི་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་དེ་བུམ་པ་རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མའི་དགག་
གཞི་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པ་ཆོས་ཅན། ཐ་དད་དུ་རྟོགས་པའི་ཚད་མ་ཡོད་པར་རྟོགས་པའི་ཚད་མའི་དགག་གཞི་ཡིན་པར་ཐལ། ཐ་མི་དད་ཡིན་པའི་ཕྱིར་ཞེས་པའི་ཐལ་
འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་བུམ་པ་ཐ་དད་དུ་རྟོགས་པའི་ཚད་མ་ཡོད་པར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་བརྩི་རིགས་པའི་ཕྱིར། ཁོ་ན་རེ། བུམ་པ་ཆོས་
ཅན། གཅིག་ཏུ་རྟོགས་པའི་ཚད་མ་དང་གཅིག་ཏུ་རྟོགས་པའི་ཚད་མ་ཡོད་པར་ཐལ། གཅིག་ཏུ་རྟོགས་པའི་ཚད་མ་ཡོད་པའི་ཕྱིར་ཟེར་ན་མ་ཁྱབ། འོ་ན། བུམ་པ་ཆོས་ཅན། ཐ་མི་དད་དུ་རྟོགས་པའི་ཚད་མ་དང་

[049B] ཐ་མི་དད་དུ་རྟོགས་པའི་ཚད་མ་ཡོད་པའི་ཕྱིར། ཁྱབ་པ་འགྲིག་མ་གྲུབ་ན། བུམ་པ་ཆོས་ཅན། ཐ་མི་དད་དུ་རྟོགས་པའི་ཚད་མ་ཡོད་པར་ཐལ། ཐ་མི་དད་ཡིན་པའི་
ཕྱིར། དེར་ཐལ། གཅིག་ཡིན་པའི་ཕྱིར། གོང་དུ་འདོད་ན། བུམ་པ་ཆོས་ཅན། ཐ་མི་དད་དུ་རྟོགས་པའི་ཚད་མ་དང་ཐ་མི་དད་དུ་རྟོགས་པའི་ཚད་མ་མེད་པར་ཐལ། ཐ་མི་དད་དུ་རྟོགས་པའི་ཚད་མ་དང་ཐ་དད་དུ་རྟོགས་པའི་
ཚད་མ་ཡོད་པའི་ཕྱིར། དེར་ཐལ། ཐ་མི་དད་དུ་རྟོགས་པའི་ཚད་མ་དང་ཐ་དད་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཐ་མི་དད་དུ་རྟོགས་པའི་ཚད་མ་དང་ཐ་དད་ཡིན་པར་ཐལ། གཞི་གྲུབ་པའི་ཕྱིར། མ་ཁྱབ་ན་ཁྱབ་
པ་ཡོད་པར་ཐལ། གཞི་གྲུབ་ན་ཡོད་པར་རྟོགས་པའི་ཚད་མ་དང་ཐ་དད་ཡིན་དགོས་པའི་ཕྱིར། དེ་ལྟར་ཁྱབ་པ་ཁས་བླངས་པ་ལ། ཡོད་པར་རྟོགས་པའི་ཚད་མ་ཆོས་ཅན། ཡོད་པར་རྟོགས་པའི་ཚད་མ་དང་ཐ་དད་ཡིན་པར་
ཐལ། གཞི་གྲུབ་པའི་ཕྱིར་ཟེར་ན་འདོད་པ་ཁོ་ན་ཡིན་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཡོད་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་དང་ཐ་དད་ཡིན་
པར་འདོད་ཅེས་བརྩི་རིགས་ཤིང་འདོད་ལན་ཐེབས་པའི་ཕྱིར། མ་གྲུབ་ན། དེར་ཐལ། རྟག་པར་རྟོགས་པའི་ཚད་མ་ཆོས་ཅན། རྟག་པར་རྟོགས་པའི་ཚད་མ་དང་ཐ་དད་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་

[050A]༄༅། །འགྱུར་གྱི་གསལ་བ་ལ་འདོད་ལན་བཏབ་པས། རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་དང་ཐ་དད་ཡིན་པར་འདོད་ཅེས་བརྩི་རིགས་པའི་
ཕྱིར། དེར་ཐལ། གཞི་གྲུབ་ན། མ་བྱས་པར་རྟོགས་པའི་ཚད་མ་དང་ཐ་དད་ཡིན་པས་ཁྱབ་ཅེས་པ་སོགས་ཡོད་པའི་རིགས་ཀྱི་རྩོད་གཞི་གང་འཕངས་ཀྱང་འདོད་ལན་ཐེབས་ཤིང། མེད་པའི་རིགས་གང་
འཕངས་ཀྱང་རྟགས་མ་གྲུབ་ཀྱི་ལན་ཐེབས་པའི་ཕྱིར།། །གཉིས་པ་རང་གི་ཁས་ལེན་ཚུལ་ནི། ཤེས་བྱ་ཆོས་ཅན། དངོས་པོར་རྟོགས་པའི་ཚད་མའི་དགག་གཞི་ཡིན་པར་ཐལ། རྟག་པ་ཡིན་པའི་ཕྱིར། ཞེས་
པ་དང། རྣམ་མཁྱེན་ཆོས་ཅན། རྟག་པར་རྟོགས་པའི་ཚད་མའི་དགག་གཞི་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུའི་གསལ་བ་ལ་འདོད་ལན་བཏབ་པས། ཤེས་བྱ་ཤེས་བྱ་དངོས་
པོར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་པ་དང། རྣམ་མཁྱེན་རྣམ་མཁྱེན་རྟག་པར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་བརྩི་རིགས་པའི་ཕྱིར། ཡང་ཤེས་བྱ་ཆོས་ཅན། རྟག་
པར་རྟོགས་པའི་ཚད་མ་ཡོད་པར་ཐལ། རྟག་པ་ཡིན་པའི་ཕྱིར་ཞེས་པ་དང། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡོད་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་

[050B] དང་པོ་ལ། ཤེས་བྱ་རྟག་པར་རྟོགས་པའི་ཚད་མ་ཡོད་ཅེས་པ་དང། གཉིས་པ་ལ། རྣམ་མཁྱེན་དངོས་པོར་རྟོགས་པའི་ཚད་མ་ཡོད་ཅེས་བརྩི་རིགས་པའི་ཕྱིར། ཡང་ཤེས་བྱ་ཆོས་
ཅན། རྟག་པ་ཡིན་པར་ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་པའི་ཕྱིར། ཞེས་པ་དང། ཤེས་བྱ་ཆོས་ཅན། རྟག་པ་ཡོད་པར་ཐལ། བདག་མེད་ཡིན་པའི་ཕྱིར། ཞེས་པའི། དང་པོ་ལ། ཤེས་
བྱ་རྟག་པ་ཡིན་པར་འདོད་ཅེས་པ་དང། གཉིས་པ་ལ། རྟག་པ་ཡོད་པར་འདོད་ཅེས་བརྩི་རིགས་ཤིང། དེས་མཚོན་ནས་རྟགས་གསལ་ལ་དྲུག་སྒྲ་ཡོད་ཅིང། རྩོད་གཞི་དང་ལྡན་པ་ཡིན་ཕྱིན་ཆད། ཡིན་དགོད་
རྣམས་ལ་རྩོད་གཞི་གཉིས་གཉིས་དང། ཡོད་དགོང་རྣམས་ལ་རྩོད་གཞི་ལན་གཅིག་ཐེན་ནས་བརྩི་བ་སོགས་རྟགས་གསལ་དང་ལྡན་པའི་ཐལ་འགྱུར་གང་ལ་ཡང་གོང་གི་རིགས་འགྲེལ་བརྟེན་ནས་ཁོང་དུ་ཆུད་པར་
བྱའོ།། །།ཞར་བྱུང་ལ། ཁ་ཅིག་ན་རེ། ཡོད་མེད་གང་རུང་ཡིན་ཞེས་ཟེར་ན། ཡོད་པ་ཡིན་པར་ཐལ། དེ་གང་རུང་གང་ཞིག་མེད་པ་མ་ཡིན་པའི་ཕྱིར། དང་པོ་དངོས། གཉིས་པ་མ་གྲུབ་ན། མེད་ངེས་མ་ཡིན་
པར་ཐལ། ཡོད་པ་ཡིན་པའི་ཕྱིར། དེར་ཐལ། ལས་འབྲས་ཀྱི་རྣམ་གཞག་འཐད་པའི་ཕྱིར། མ་ཁྱབ་ན། འོ་ན། ལས་འབྲས་ཀྱི་རྣམ་གཞག་འཐད་པར་ཐལ། མ་ཁྱབ་པ་དེའི་ཕྱིར། འདོད་ན། མེད་པར་ལས་འབྲས་
[051A]༄༅། །ཀྱི་རྣམ་གཞག་འཐད་པར་ཐལ། འདོད་པ་གང་ཞིག་ཡོད་པར་ལས་འབྲས་ཀྱི་རྣམ་གཞག་མི་འཐད་པའི་ཕྱིར། རྩ་བར་འདོད་ན། རྟག་དངོས་གང་རུང་ཡིན་པར་ཐལ། ཡོད་པ་ཡིན་པའི་
ཕྱིར། འདོད་ན། རྟག་པ་ཡིན་པར་ཐལ། འདོད་པ་གང་ཞིག་དངོས་པོ་མ་ཡིན་པའི་ཕྱིར། དང་པོ་དངོས། གཉིས་པ་མ་གྲུབ་ན། ཁྱོད་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། འདོད་ན། ཁྱོད་ཁྱོད་
ཀྱི་རྒྱུ་ལས་སྐྱེས་པར་ཐལ། འདོད་པའི་ཕྱིར། འདོད་ན། ཁྱོད་ཀྱི་རྒྱུ་མེད་ན་ཁྱོད་མེད་དགོས་པར་ཐལ། འདོད་པའི་ཕྱིར། འདོད་ན། ཤེས་བྱ་ཆོས་ཅན། དེར་ཐལ། དེའི་ཕྱིར། རྟགས་གྲུབ་ཅིང། འདོད་མི་ནུས་ཏེ་
ཆོས་ཅན་དེ་དང་གཅིག་ཡིན་པའི་ཕྱིར། གོང་དུ་འདོད་ན། དངོས་པོ་མ་ཡིན་པར་ཐལ། རྟག་པ་ཡིན་པའི་ཕྱིར། འདོད་ན། མ་ཡིན་པ་དང་རྟག་པ་གཉིས་ཀ་ཡིན་ན། རྟག་པ་ཡིན་དགོས་པར་ཐལ། མ་ཡིན་པ་དང་
ཤེས་བྱ་གཉིས་ཀ་ཡིན་ན། ཤེས་བྱ་ཡིན་དགོས་པའི་ཕྱིར། དེར་ཐལ། མ་ཡིན་པ་དང་དངོས་པོ་གཉིས་ཀ་ཡིན་ན། དངོས་པོ་ཡིན་དགོས་པའི་ཕྱིར། གོང་དུ་འདོད་ན། དངོས་པོ་ཆོས་ཅན། རྟག་པ་ཡིན་པར་
ཐལ། མ་ཡིན་པར་དང་རྟག་པ་གཉིས་ཀ་ཡིན་པའི་ཕྱིར། མ་གྲུབ་ན། དངོས་པོ་མ་ཡིན་པ་དང་རྟག་པ་གཉིས་ཀ་ཡིན་པར་ཐལ། དངོས་པོ་མ་ཡིན་པ་གང་ཞིག། རྟག་པ་ཡིན་པའི་ཕྱིར། རྟགས་གསལ་ཁྱབ་

[051B] གཞན་ཡང། ཀ་བུམ་གཉིས་མ་ཡིན་པ་དང་རྟག་པ་གཉིས་ཀ་ཡིན་པར་ཐལ། ཀ་བུམ་གཉིས་མ་ཡིན་པ་གང་ཞིག་རྟག་པ་ཡིན་པའི་ཕྱིར། འདོད་ན། ཀ་བུམ་གཉིས་ཆོས་ཅན། མ་ཡིན་པ་དང་
རྟག་པ་གཉིས་ཀ་མ་ཡིན་པར་ཐལ། མ་ཡིན་པ་དང་དངོས་པོ་གཉིས་ཀ་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། དེར་ཐལ། མ་ཡིན་པ་དང་དངོས་པོའི་གཞི་མཐུན་ཡིན་པའི་ཕྱིར། མ་གྲུབ་ན། ཀ་བུམ་
གཉིས་ཆོས་ཅན། དེར་ཐལ། མ་ཡིན་པ་གང་ཞིག། དངོས་པོ་ཡིན་པའི་ཕྱིར། གཞན་ཡང། ཀ་བུམ་གཉིས་ཆོས་ཅན། མ་ཡིན་པ་དང་དངོས་པོའི་གཞི་མཐུན་ཡིན་པར་ཐལ། དངོས་པོ་གང་ཞིག། ཡིན་པ་དང་དངོས་པོའི་
གཞི་མཐུན་མ་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། དེར་ཐལ། ཡིན་པ་མི་སྲིད་པའི་དངོས་པོ་ཡིན་པའི་ཕྱིར། གཞན་ཡང། རྟག་པ་མ་ཡིན་པར་ཐལ། དངོས་པོ་ཡིན་པའི་ཕྱིར། དེར་ཐལ། བུམ་པ་དང་
དངོས་པོ་གང་རུང་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་དང་དངོས་པོ་གང་རུང་ཡིན་པར་ཐལ། དངོས་པོ་ཡིན་པའི་ཕྱིར་ཟེར་ན། ཁ་ཅིག་གིས་མ་ཁྱབ་ཟེར། རང་ལུགས་ལ་འདོད་ལན་ཐེབས་པ་ཡིན་ཏེ་
བུམ་པ་དང་བུམ་པ་དངོས་པོ་གང་རུང་ཡིན་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། བུམ་པ་ཆོས་ཅན། ཁྱོད་དང་ཤེས་བྱ་གང་རུང་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་

[052A]༄༅། །གྱི་གསལ་བ་ལ་འདོད་ལན་བཏབ་པས། བུམ་པ་དང་བུམ་པ་ཤེས་བྱ་གང་རུང་ཡིན་པར་འདོད་ཅེས་བརྩི་རིགས་པའི་ཕྱིར། གཞན་ཡང། རྟག་པར་རྟོགས་པའི་ཚད་མ་ཡོད་པར་ཐལ་
རྟག་པ་ཡིན་པའི་ཕྱིར། འདོད་ན། རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པར་ཐལ། རྟག་པར་རྟོགས་པའི་ཚད་མ་ཡོད་པའི་ཕྱིར། འདོད་ན། རྟག་པར་རྟོགས་པའི་ཚད་མ་དངོས་
པོར་རྟོགས་པའི་ཚད་མ་དང། རྟག་པར་རྟོགས་པའི་ཚད་མ་གཉིས་ཀ་ཡོད་པར་ཐལ། རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པ་གང་ཞིག། རྟག་པར་རྟོགས་པའི་ཚད་མ་ཡོད་
པའི་ཕྱིར། འདོད་ན། རྟག་པར་རྟོགས་པའི་ཚད་མ་ཆོས་ཅན། དངོས་པོར་རྟོགས་པའི་ཚད་མ་དང། རྟག་པར་རྟོགས་པའི་ཚད་མ་གཉིས་ཀ་མེད་པར་ཐལ། དངོས་པོ་དང་རྟག་པ་གཉིས་ཀ་མ་ཡིན་
པའི་ཕྱིར། བརྩི་ལུགས་ལ་སོང། འགའ་ཞིག་གིས་འདོད་ལན་ཐེབས་ཟེར། གཞན་ཡང། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར། འདོད་མི་ནུས་ཏེ། བྱས་པ་ཡིན་པའི་ཕྱིར། མ་གྲུབ་ན་
དེར་ཐལ། བྱས་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེར་ཐལ། བྱས་པ་དང་བྱས་པར་རྟོགས་པའི་ཚད་མ་གཉིས་ཀ་ཡོད་པའི་ཕྱིར། མ་གྲུབ་ན། བྱས་པ་ཆོས་ཅན། ཁྱོད་དང་བྱས་པར་

[052B] ཁྱོད་ཡོད་པ་གང་ཞིག། བྱས་པར་རྟོགས་པའི་ཚད་མ་ཡོད་པའི་ཕྱིར། དང་པོ་སླ། གཉིས་པ་མ་གྲུབ་ན། བྱས་པ་ཆོས་ཅན། བྱས་པར་རྟོགས་པའི་ཚད་མ་ཡོད་
པར་ཐལ། བྱས་པ་ཡིན་པའི་ཕྱིར། ཁ་ཅིག་གིས། གོང་དུ་མ་ཁྱབ་ཟེར་ན། རང་ལུགས་ལ་འདོད་ལན་ཐེབས་ཏེ། བྱས་པ་དང་བྱས་པ་བྱས་པར་རྟོགས་པའི་ཚད་མ་གཉིས་ཀ་ཡོད་པ་ཡིན་པར་འདོད་ཅེས་པ་བརྩི་རིགས་
པའི་ཕྱིར། དེར་ཐལ། རྣམ་མཁྱེན་ཆོས་ཅན། ཁྱོད་དང་བྱས་པར་རྟོགས་པའི་ཚད་མ་གཉིས་ཀ་ཡོད་པར་ཐལ། བྱས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་དང་
རྣམ་མཁྱེན་བྱས་པར་རྟོགས་པའི་ཚད་མ་གཉིས་ཀ་ཡོད་པར་འདོད་ཅེས་བརྩི་རིགས་པའི་ཕྱིར། གཞན་ཡང། མ་ཡིན་པར་ཐལ། མ་ཡིན་པ་དང་ཡིན་པ་གང་རུང་གང་ཞིག། ཡིན་པ་མ་ཡིན་པའི་ཕྱིར། དང་པོ་གྲུབ་
སྟེ། བདག་མེད་ཡིན་པའི་ཕྱིར། གཉིས་པ་མ་གྲུབ་ན། མ་ཡིན་པ་མ་ཡིན་པར་ཐལ། ཡིན་པའི་ཕྱིར། འདོད་ན། མ་ཡིན་པ་མ་ཡིན་པ་དང་ཡིན་པ་གཉིས་ཀ་ཡིན་པར་ཐལ། མ་ཡིན་པ་མ་ཡིན་པ་གང་ཞིག། ཡིན་
པའི་ཕྱིར། འདོད་ན། མ་ཡིན་པ་ཆོས་ཅན། མ་ཡིན་པ་དང་ཡིན་པ་གཉིས་ཀ་མ་ཡིན་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། ཡིན་པ་མ་ཡིན་པར་ཐལ། མ་ཡིན་པ་ཡིན་པའི་ཕྱིར། འདོད་ན། མ་

[053A]༄༅། །ཡིན་པ་ཡིན་པ་དང་མ་ཡིན་པ་གཉིས་ཀ་ཡིན་པར་ཐལ། མ་ཡིན་པ་གང་ཞིག། མ་ཡིན་པའི་ཕྱིར། འདོད་ན། མ་ཡིན་པ་ཆོས་ཅན། ཡིན་པ་དང་མ་ཡིན་པ་གཉིས་ཀ་མ་ཡིན་པར་
ཐལ། བདག་མེད་ཡིན་པའི་ཕྱིར། གཞན་ཡང། མ་ཡིན་པར་གྱུར་པའི་རྟག་པ་ཡིན་ན། རྟག་པ་ཡིན་དགོས་པར་ཐལ། ཡིན་པར་གྱུར་པའི་རྟག་པ་ཡིན་ན། རྟག་པ་ཡིན་དགོས་པའི་ཕྱིར་ཟེར་ན། ཁ་ཅིག་གིས། མ་ཁྱབ་
ཟེར། མ་གྲུབ་ན། དེར་ཐལ། ཡིན་པར་གྱུར་པའི་ཤེས་བྱ་ཡིན་ན་ཤེས་བྱ་ཡིན་དགོས་པའི་ཕྱིར། རྩ་བར་འདོད་ན། ཀ་བ་ཆོས་ཅན། རྟག་པ་ཡིན་པར་ཐལ། མ་ཡིན་པར་གྱུར་པའི་རྟག་པ་ཡིན་པའི་ཕྱིར། དེར་ཐལ། མ་
ཡིན་པར་གྱུར་པའི་ཡོད་པ་གང་ཞིག། མ་ཡིན་པར་གྱུར་པའི་དངོས་པོ་མ་ཡིན་པའི་ཕྱིར། དང་པོ་མ་གྲུབ་ན། ཀ་བ་ཆོས་ཅན། མ་ཡིན་པར་གྱུར་པའི་ཡོད་པ་ཡིན་པར་ཐལ། མ་ཡིན་པར་གྱུར་པའི་ཡོད་པ་དང། ཡིན་
པར་གྱུར་པའི་ཡོད་པ་གང་རུང་གང་ཞིག་ཡིན་པར་གྱུར་པའི་ཡོད་པ་མ་ཡིན་པའི་ཕྱིར། དང་པོ་མ་གྲུབ་ན། ཀ་བ་ཆོས་ཅན། དེར་ཐལ། ཡོད་པ་ཡིན་པའི་ཕྱིར། རྟགས་གཉིས་པ་མ་གྲུབ་ན། ཀ་བ་ཆོས་ཅན། ཡིན་པར་
གྱུར་པའི་ཡོད་པ་མ་ཡིན་པར་ཐལ། མ་ཡིན་པར་གྱུར་པའི་ཡོད་པ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། དེར་ཐལ། ཡོད་པ་གང་ཞིག། མ་ཡིན་པའི་ཕྱིར། གཉིས་པ་མ་གྲུབ་ན། ཀ་བ་མ་ཡིན་པར་ཐལ་

[053B] སོང། གོང་དུ་འདོད་ན། ཀ་བ་ཆོས་ཅན། རྟག་པ་མ་ཡིན་པར་ཐལ། ཀ་བ་ཡིན་པའི་ཕྱིར། གཞན་ཡང་མ་ཡིན་པ་དང་རྟག་པའི་གཞི་མཐུན་ཡིན་པར་ཐལ། མ་ཡིན་པ་གང་ཞིག། རྟག་པ་ཡིན་
པའི་ཕྱིར། རྟགས་ལས། འདོད་ན། མ་ཡིན་པ་དང་རྟག་པའི་གཞི་མཐུན་ཡིན་ན། རྟག་པ་ཡིན་དགོས་པར་ཐལ། མ་ཡིན་པ་དང་དངོས་པོའི་གཞི་མཐུན་ཡིན་ན་དངོས་པོ་ཡིན་དགོས་པའི་ཕྱིར། དེར་ཐལ། མ་ཡིན་པ་དང་
ཤེས་བྱའི་གཞན་མཐུན་ཡིན་ན། ཤེས་བྱ་ཡིན་དགོས་པའི་ཕྱིར། རྩ་བར་འདོད་ན། དངོས་པོ་ཆོས་ཅན། རྟག་པ་ཡིན་པར་ཐལ། མ་ཡིན་པ་དང་རྟག་པའི་གཞི་མཐུན་ཡིན་པའི་ཕྱིར། མ་གྲུབ་ན། དངོས་པོ་མ་ཡིན་
པ་དང་རྟག་པའི་གཞི་མཐུན་ཡིན་པར་ཐལ། དངོས་པོ་མ་ཡིན་པ་དང་རྟག་པ་གཉིས་ཀ་ཡིན་པའི་ཕྱིར་ཏེ། དངོས་པོ་མ་ཡིན་པ་གང་ཞིག་ རྟག་པ་ཡིན་པའི་ཕྱིར། རྟགས་རིམ་པ་བཞིན་སོང། གཞན་ཡང་
དངོས་པོ་མ་ཡིན་པ་དང་རྟག་པ་གཉིས་ཀ་ཡིན་པར་ཐལ། དངོས་པོ་མ་ཡིན་པའི་རྟག་པ་ཡིན་པའི་ཕྱིར་ཏེ། དངོས་པོ་མ་ཡིན་པའི་ཤེས་བྱ་ཡིན། དངོས་པོ་མ་ཡིན་པའི་དངོས་པོ་མ་ཡིན་པའི་ཕྱིར། རྟགས་དང་པོ་
གྲུབ་སྟེ། རྟག་པ་ཡིན་པའི་ཕྱིར། གཉིས་པ་མ་གྲུབ་ན། དངོས་པོ་ཡིན་པར་ཐལ། དངོས་པོ་མ་ཡིན་པའི་དངོས་པོ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། མེད་ངེས་མ་ཡིན་པའི་དངོས་པོ་ཡིན་ན་དངོས་

[054A]༄༅། །པོ་ཡིན་དགོས་པའི་ཕྱིར། གཞན་ཡང། དངོས་པོ་མ་ཡིན་པའི་དངོས་པོ་ཡོད་པར་ཐལ། དངོས་པོ་མ་ཡིན་པའི་དངོས་པོ་དེ་དེ་ཡིན་པའི་ཕྱིར། འདོད་ན། དངོས་པོ་མ་ཡིན་པའི་རྣམ་མཁྱེན་ཡོད་
པར་ཐལ། འདོད་པའི་ཕྱིར། འདོད་ན། དེ་འདྲའི་རྣམ་མཁྱེན་དེ་འདྲའི་རྣམ་མཁྱེན་ཡིན་པར་ཐལ། འདོད་པའི་ཕྱིར། འདོད་ན། དེ་འདྲའི་རྣམ་མཁྱེན་ཆོས་ཅན། དེ་འདྲའི་རྣམ་མཁྱེན་མ་ཡིན་པར་ཐལ། དངོས་པོ་ཡིན་པའི་
རྣམ་མཁྱེན་ཡིན་པའི་ཕྱིར། དེར་ཐལ། རྣམ་མཁྱེན་ཡིན་པའི་ཕྱིར། གཞན་ཡང། །ཀ་བུམ་གཉིས་མ་ཡིན་པ་དང་རྟག་པའི་གཞི་མཐུན་ཡིན་པར་ཐལ། ཀ་བུམ་གཉིས་མ་ཡིན་པ་དང་རྟག་པ་གཉིས་ཀ་ཡིན་པའི་
ཕྱིར། འདོད་ན། ཀ་བུམ་གཉིས་ཆོས་ཅན། མ་ཡིན་པ་དང་རྟག་པ་དང་གཞི་མཐུན་མ་ཡིན་པར་ཐལ། མ་ཡིན་པ་དང་དངོས་པོའི་གཞི་མཐུན་ཡིན་པའི་ཕྱིར། དེར་ཐལ། མ་ཡིན་པའི་བྱེ་བྲག་དང་དངོས་པོའི་བྱེ་བྲག་གི་
གཞི་མཐུན་ཡིན་པའི་ཕྱིར། དེར་ཐལ། དངོས་པོ་དང་དུས་མཉམ་ཡིན་པ་གང་ཞིག། ཡིན་པ་མི་སྲིད་པའི་དངོས་པོ་ཡིན་པའི་ཕྱིར། བྱས་པ་ལ་ཁོ་ན་རེ། དངོས་པོ་ཆོས་ཅན། མ་ཡིན་པ་དང་རྟག་པའི་གཞི་
མཐུན་མ་ཡིན་པར་ཐལ། མ་ཡིན་པ་དང་དངོས་པོའི་གཞི་མཐུན་ཡིན་པའི་ཕྱིར། དེར་ཐལ། མ་ཡིན་པ་གང་ཞིག། དངོས་པོ་ཡིན་པའི་ཕྱིར། ཁ་ཅིག་མ་ཁྱབ་ཟེར། རྩ་བར་འདོད་ན། དངོས་པོ་མ་ཡིན་

[054B] མི་རྟག་པ་མ་ཡིན་པ་དང་མི་རྟག་པའི་གཞི་མཐུན་མ་ཡིན་པ་གང་ཞིག། ཡོད་པའི་ཕྱིར། དང་པོ་གྲུབ་སྟེ། མི་རྟག་པ་མ་ཡིན་པའི་ཕྱིར། རྟགས་ཁྱབ་རིམ་པར་སོང་
ཁ་ཅིག། དངོས་པོ་ཡིན་པར་གྱུར་པའི་མེད་ངེས་ཡིན་ན། མེད་ངེས་ཡིན་པས་ཁྱབ་ཟེར་ན། ཤེས་བྱ་ཆོས་ཅན། དེར་ཐལ། དེའི་ཕྱིར། དེར་ཐལ། དངོས་པོ་མ་ཡིན་པའི་ཕྱིར། ཁ་ཅིག་གིས། དངོས་པོ་མ་ཡིན་པར་
གྱུར་པའི་མེད་ངེས་ཡིན་ན། མེད་ངེས་ཡིན་པས་ཁྱབ་ཟེར་ན། རྣམ་མཁྱེན་ཆོས་ཅན། དེར་ཐལ། དེའི་ཕྱིར། དེར་ཐལ། དངོས་པོ་མ་ཡིན་པར་གྱུར་པའི་ཡོད་མེད་གང་རུང་གང་ཞིག། དངོས་པོ་མ་ཡིན་པར་གྱུར་པའི་
ཡོད་པ་མ་ཡིན་པའི་ཕྱིར། དང་པོ་གྲུབ་སྟེ། དངོས་པོ་མ་ཡིན་པར་གྱུར་པའི་བདག་མེད་ཡིན་པའི་ཕྱིར། དེར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། རྣམ་མཁྱེན་ཆོས་ཅན། དངོས་པོ་མ་ཡིན་པར་གྱུར་པའི་ཡོད་པ་
མ་ཡིན་པར་ཐལ། དངོས་པོ་ཡིན་པར་གྱུར་པའི་ཡོད་པ་ཡིན་པའི་ཕྱིར། དེར་ཐལ། དངོས་པོ་ཡིན་པའི་ཕྱིར། ཁོ་ན་རེ། རྟག་པར་རྟོགས་པའི་ཚད་མ་དང་རྟགས་པར་རྟོགས་པའི་ཚད་མ་གཉིས་ཀ་ཡོད་པར་ཐལ། རྟག་པ་དང་
རྟག་པ་གཉིས་ཀ་ཡིན་པའི་ཕྱིར། དེ་ལ་འདོད་ན། རྟག་པར་རྟོགས་པའི་ཚད་མ་ཆོས་ཅན། ཁྱོད་དང་རྟག་པར་རྟོགས་པའི་ཚད་མ་གཉིས་ཀ་ཡོད་པ་མ་ཡིན་པར་ཐལ། རྟག་པར་རྟོགས་པའི་ཚད་མ་ཡོད་པ་མ་ཡིན་པའི་

[055A]༄༅། །ཕྱིར། དེ་ལ་ཁ་ཅིག་གིས་མ་ཁྱབ་ཟེར་ན། རང་ལུགས་ལ་འདོད་ལན་ཐེབས། མ་གྲུབ་ན། རྟག་པར་རྟོགས་པའི་ཚད་མ་ཆོས་ཅན། རྟག་པར་རྟོགས་པའི་ཚད་མ་ཡོད་པ་མ་ཡིན་པར་ཐལ་
རྟག་པར་རྟོགས་པའི་ཚད་མའི་དགག་གཞི་ཡིན་པའི་ཕྱིར། དེར་ཐལ། དངོས་པོ་ཡིན་པའི་ཕྱིར། འདིར་རིགས་པའི་རྣམ་གྲངས་འདི་དག་ཁས་ལེན་ཚུལ་གྱི་ཁྱད་པར་ནི། རྟག་དངོས་གཉིས་ཀྱི་ནང་ནས་རྟག་པ་
དང། ཡིན་མིན་གཉིས་ཀྱི་ནང་ནས་མ་ཡིན་པ། ཐ་དད་དང་དང་མི་དད་གཉིས་ཀྱི་ནང་ནས་ཐ་དད་དང། རྫས་ལྡོག་གཉིས་ཀྱི་ནང་ནས་ལྡོག་ཆོས་ཡིན་ཞེས་ཁས་བླངས་ན་བཙན་ནོ། །གོང་གི་སྒྲུབ་བྱེད་དེ་དག་ལ་
ཁྱབ་མེད་དང། སྡོམ་རྟགས་མ་གྲུབ་སོགས་ཀྱིས་ལན་འདེབས་ཚུལ་ཁས་ལེན་དང་བསྟུན་ནས་ཤེས་པར་བྱའོ། །གཉིས་པ་དགག་གཞིའི་བརྩི་ཚུལ་ཞར་བྱུང་དང་བཅས་པ་འཆད་པ་ལ། མཐའ་
དཔྱད་པ་དང། རང་གི་བརྩི་ལུགས་མདོར་བསྟན་པའོ། །དང་པོ་ལ། ཁ་ཅིག་ན་རེ། བུམ་པའི་དགག་གཞི་ཆོས་ཅན། ཤེས་བྱ་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཤེས་བྱ་ཡིན་པར་འདོད་ཅེས་བརྩི་རིགས་ཟེར་ན། འོ་ན། བུམ་པའི་དགག་གཞི་ཆོས་ཅན། བུམ་པའི་དགག་གཞི་དང་གཅིག་

[055B] ཁྱོད་ཡོད། བུམ་པའི་དགག་གཞི་དང་ཐ་དད་མ་ཡིན་པའི་ཕྱིར། འདོད་ན། རྣམ་མཁྱེན་ཆོས་ཅན། བུམ་པའི་དགག་གཞི་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་
གཞི་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་དང་གཅིག་ཡིན་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན། བུམ་པའི་དགག་
གཞི་དང་གཅིག་ཡིན་པར་ཐལ། ཁྱོད་ཡོད། ཁྱོད་བུམ་པའི་དགག་གཞི་དང་ཐ་དད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་
གཞི་བུམ་པའི་དགག་གཞི་དང་གཅིག་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན། ཤེས་བྱ་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། གཞན་ཡང། ཀ་བའི་དགག་གཞི་ཆོས་ཅན། ཀ་བའི་དགག་གཞིའི་ལྡོག་པ་ཡིན་པར་ཐལ་
ཡོད་པ་གང་ཞིག། ཀ་བའི་དགག་གཞི་དང་ཐ་དད་མ་ཡིན་པའི་ཕྱིར། འདོད་ན། གཞལ་བྱ་ཆོས་ཅན། ཀ་བའི་དགག་གཞི་མ་ཡིན་པར་ཐལ། ཀ་བའི་སྤྱི་ཡིན་པའི་ཕྱིར། དེ་ལ་འདོད་ན། དེ་ཆོས་ཅན། ཀ་བའི་དགག་གཞི་
[056A]༄༅། །ཡིན་པར་ཐལ། ཀ་བའི་དགག་གཞི་ཆོས་ཅན་གྱི་སྟེང་དུ་ཀ་བའི་དགག་གཞི་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། ཀ་བའི་དགག་གཞི་ཆོས་ཅན་གྱི་སྟེང་དུ་ཀ་བའི་དགག་གཞི། ཀ་བའི་
དགག་གཞི་དང་གཅིག་ཡིན་པའི་ཕྱིར། མ་གྲུབ་ན། དེར་ཐལ། ཀ་བའི་དགག་གཞི་ཆོས་ཅན། ཀ་བའི་དགག་གཞི་དང་གཅིག་ཡིན་པར་ཐལ། ཀ་བའི་དགག་གཞིའི་ལྡོག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་
བ་ལ་འདོད་ལན་བཏབ་པས། ཀ་བའི་དགག་གཞི་ཆོས་ཅན་གྱི་སྟེང་དུ་ཀ་བའི་དགག་གཞི། ཀ་བའི་དགག་གཞི་དང་གཅིག་ཡིན་པར་འདོད་ཅེས་བརྩི་རིགས་པའི་ཕྱིར། ཕྱི་མ་དེར་ཐལ། བུམ་པའི་དགག་གཞི་ཆོས་ཅན། བུམ་
པའི་དགག་གཞི་དང་གཅིག་ཡིན་པར་ཐལ། བུམ་པའི་དགག་གཞིའི་ལྡོག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་
བུམ་པའི་དགག་གཞི་དང་གཅིག་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན། ཤེས་བྱ་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་
ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། རྟགས་དངོས། གཞན་ཡང། ཁྱོད་ཀྱི་བརྩི་ལུགས་མི་འཐད་པར་ཐལ། བུམ་

[056B] ཤེས་བྱ་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་བུམ་པའི་དགག་
གཞི་ཆོས་ཅན་གྱི་སྟེང་དུ་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན། བུམ་པའི་དགག་གཞི་དང་གཅིག་ཡིན་པར་ཐལ། བུམ་པའི་དགག་གཞིའི་ལྡོག་པ་ཡིན་པའི་ཕྱིར་ཞེས་
པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་དང་གཅིག་ཡིན་པར་འདོད་ཅེས་བརྩི་
རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན། བུམ་པའི་དགག་གཞི་ཡིན་པར་ཐལ། ཁྱོད་ཡོད་པ་གང་ཞིག་བུམ་པ་མེད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་
གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན། བུམ་པ་མེད་པར་ཐལ་
བུམ་པའི་དགག་གཞི་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་བུམ་པའི་དགག་གཞི་ཆོས་ཅན་གྱི་སྟེང་དུ་མེད་པར་འདོད་ཅེས་བརྩི་རིགས་

[057A]༄༅། །པའི་ཕྱིར། དེར་ཐལ། བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན། དངོས་པོ་ཡིན་པར་ཐལ། བྱས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་
བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་ཚད་མས་མ་དམིགས་པའི་ས་ཕྱོགས། བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན་གྱི་སྟེང་དུ་དངོས་པོ་ཡིན་པར་འདོད་ཅེས་བརྩི་
རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་ཚད་མས་མ་དམིགས་པའི་ས་ཕྱོགས་
བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན་གྱི་སྟེང་དུ་བྱས་པ་ཡིན་པར་རྟགས་པར་རྟགས་མ་གྲུབ་ཅེས་བརྩི་རིགས་པའི་ཕྱིར། དེར་ཐལ། ཀ་བའི་དགག་གཞི་ཆོས་ཅན། ཀ་བ་དངོས་པོ་མ་ཡིན་པར་ཐལ། ཀ་བའི་
དགག་གཞི་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཀ་བའི་དགག་གཞི་ཆོས་ཅན་གྱི་སྟེང་དུ་ཀ་བ། ཀ་བའི་དགག་གཞི་ཆོས་ཅན་གྱི་སྟེང་དུ་དངོས་པོ་མ་ཡིན་པར་འདོད་ཅེས་བརྩི་
རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། ཀ་བའི་དགག་གཞི་ཆོས་ཅན་གྱི་སྟེང་དུ་ཀ་བའི་དགག་གཞི། ཀ་བའི་དགག་གཞི་ཆོས་ཅན་གྱི་སྟེང་དུ་ཀ་བའི་

[057B] རིགས་པ་འདི་དག་ལ་བརྟེན་ནས་དྲུག་སྒྲ་མེད་པའི་དགག་གཞིའི་རྟགས་གསལ་ལ་ལན་འདེབས་ཚུལ་ཤེས་པར་བྱའོ།། །ཁ་ཅིག་ན་རེ་
བུམ་པའི་དགག་གཞི་ཆོས་ཅན། དངོས་པོར་རྟོགས་པའི་ཚད་མའི་དགག་གཞི་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་
ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་བརྩི་རིགས་ཟེར་ན། དེ་ལྟར་བརྩི་མི་རིགས་པར་ཐལ། དེ་འདྲའི་ཐལ་
འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་
སྟེང་དུ་དངོས་པོར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། ཤེས་བྱ་ཆོས་ཅན། དངོས་པོར་རྟོགས་པའི་ཚད་མའི་དགག་གཞི་ཡིན་པར་ཐལ། རྟག་པ་ཡིན་པའི་ཕྱིར་
ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཤེས་བྱ་ཤེས་བྱ་དངོས་པོར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་བརྩི་རིགས་པ་གང་ཞིག་ཐལ་འགྱུར་སྔ་ཕྱི་གཉིས་ལ་དགག་

[058A]༄༅། །གཞིའི་ནུས་པ་ཡོད་མེད་ཀྱི་ཁྱད་པར་ཡོད་པའི་ཕྱིར། གཞན་ཡང། ཁྱོད་ཀྱི་བརྩི་ལུགས་དེ་མི་འཐད་པར་ཐལ། བུམ་པའི་དགག་གཞི་ཆོས་ཅན། གསེར་བུམ་གྱི་དགག་གཞི་ཡིན་པར་
ཐལ། ཁྱོད་ཡོད་པ་གང་ཞིག་གསེར་བུམ་མེད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་
ཆོས་ཅན་གྱི་སྟེང་དུ་གསེར་བུམ་གྱི་དགག་གཞི་ཡིན་པར་འདོད་ཅེས་བརྩི་རིགས་པ་གང་ཞིག་དེ་གཉིས་ལ་དྲུག་སྒྲ་ཡོད་མེད་ཀྱི་ཁྱད་པར་ཡོད་པའི་ཕྱིར། དང་པོ་དེར་ཐལ། བུམ་པ་ཚད་མས་མ་དམིགས་པའི་ས་ཕྱོགས་
ཆོས་ཅན། རྟག་པར་རྟོགས་པའི་ཚད་མའི་དགག་གཞི་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་ཚད་མས་མ་དམིགས་པའི་ས་ཕྱོགས་ཆོས་
ཅན་གྱི་སྟེང་དུ་བུམ་པ་ཚད་མས་མ་དམིགས་པའི་ས་ཕྱོགས། བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་ཚད་མས་མ་དམིགས་པའི་ས་ཕྱོགས། བུམ་པ་ཚད་མས་མ་དམིགས་
པའི་ས་ཕྱོགས་ཆོས་ཅན་གྱི་སྟེང་དུ་རྟག་པར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་བརྩི་རིགས་པའི་ཕྱིར། ཁ་ཅིག་ན་རེ། བུམ་པའི་དགག་གཞི་ཆོས་ཅན། ཤེས་བྱ་དངོས་པོར་རྟོགས་པའི་ཚད་

[058B] ཁྱོད་ཡོད་པ་གང་ཞིག་ཤེས་བྱ་དངོས་པོར་རྟོགས་པའི་ཚད་མ་མེད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་
དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་བརྩི་རིགས་ཟེར་ན། དེ་བརྩི་མི་
རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་དངོས་པོར་རྟོགས་པའི་
ཚད་མའི་དགག་གཞི་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན། བུམ་པ་དངོས་པོར་རྟོགས་པའི་ཚད་མའི་དགག་གཞི་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་
གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་དངོས་པོར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་
བརྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན། བུམ་པ་དངོས་པོར་རྟོགས་པའི་ཚད་མ་དང་ཐ་དད་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་

[059A]༄༅། །དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་དངོས་པོར་རྟོགས་པའི་ཚད་མ་དང་ཐ་དད་ཡིན་པར་འདོད་ཅེས་བརྩི་རིགས་པའི་ཕྱིར། ཁ་ཅིག་ན་རེ་
བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཆོས་ཅན། བུམ་པའི་དགག་གཞི་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་
དུ་ཤེས་བྱ། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་འདོད་ཅེས་བརྩི་རིགས་ཟེར་ན། དེ་བརྩི་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་
པས། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་
པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་ཀ་བ་ཆོས་ཅན། དངོས་པོ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་ཀ་བ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཀ་བ། བུམ་པའི་དགག་གཞི་ཆོས་ཅན་གྱི་སྟེང་དུ་ཀ་བ་ཆོས་ཅན་གྱི་སྟེང་དུ་དངོས་པོ་ཡིན་པར་འདོད་

[059B] དེ་བཞིན་དུ། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པའི་རིགས་གང་ཁུར་ཀྱང་གོང་གི་རིགས་འགྲོས་ལས་གོ་བར་བྱའོ།། །ཁ་ཅིག་ན་རེ། བུམ་པའི་དགག་
གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན། ཤེས་བྱ་ཡིན་པར་ཐལ། རྟག་དངོས་གང་རུང་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་
ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཡིན་པར་འདོད་ཅེས་བརྩི་རིགས་ཟེར་ན། དེ་མི་འཐད་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་
བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་
ཅན་གྱི་སྟེང་དུ་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར་ཏེ། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཆོས་ཅན། ཤེས་བྱ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཆོས་ཅན་གྱི་

[060A]༄༅། །སྟེང་དུ་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་ཆོས་ཅན། བུམ་པ་མེད་པར་ཐལ། བུམ་པའི་དགག་གཞི་ཡིན་པའི་ཕྱིར་
ཞེས་པའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ། བུམ་པའི་དགག་གཞི་
ཆོས་ཅན་གྱི་སྟེང་དུ་རྟག་པ་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་རྟགས་མ་གྲུབ་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་ཆོས་ཅན། མ་བྱས་
པ་ཡིན་པར་ཐལ། དངོས་པོར་རྟོགས་པའི་ཚད་མའི་དགག་གཞི་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་ཆོས་ཅན་གྱི་སྟེང་དུ་
བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ། བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་
ཆོས་ཅན་གྱི་སྟེང་དུ་དངོས་པོར་རྟོགས་པའི་ཚད་མའི་དགག་གཞི་ཡིན་པར་རྟགས་མ་གྲུབ་ཅེས་བརྩི་རིགས་པའི་ཕྱིར་ཏེ། བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན། དངོས་པོ་ཡིན་པར་ཐལ། རྟག་པར་རྟོགས་

[060B] བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་ཚད་མས་མ་དམིགས་པའི་ས་ཕྱོགས་
བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་ཚད་མས་མ་དམིགས་པའི་ས་ཕྱོགས། བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན་གྱི་སྟེང་དུ་རྟག་པར་རྟོགས་པའི་ཚད་མའི་དགག་གཞི་
ཡིན་པར་རྟགས་མ་གྲུབ་ཅེས་བརྩི་རིགས་པའི་ཕྱིར། དེར་ཐལ། བུམ་པ་མེད་པའི་ས་ཕྱོགས་ཆོས་ཅན། ཡོད་པར་རྟོགས་པའི་ཚད་མའི་རྒྱུ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། བུམ་པ་མེད་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་མེད་པའི་ས་ཕྱོགས། བུམ་པ་མེད་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་མེད་པའི་ས་ཕྱོགས། བུམ་པ་མེད་པའི་ས་ཕྱོགས་ཆོས་གྱི་སྟེང་དུ་ཡོད་པར་
རྟོགས་པའི་ཚད་མའི་རྒྱུ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པ་མེད་པའི་ས་ཕྱོགས་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་མེད་པའི་
ས་ཕྱོགས་ཆོས་ཅན་གྱི་སྟེང་དུ་བུམ་པ་མེད་པའི་ས་ཕྱོགས། བུམ་པ་མེད་པའི་ས་ཕྱོགས་ཆོས་ཅན་གྱི་སྟེང་དུ་ཡོད་པ་ཡིན་པར་འདོད་ཅེས་བརྩི་རིགས་པ་གང་ཞིག་ཐལ་འགྱུར་སྔ་མ་ལ་དྲུག་སྒྲའི་ནུས་པ་ཡོད་པའི་ཕྱིར། ཁ་ཅིག་ན་རེ། བུམ་པའ་
[061A]༄༅། །དགག་གཞི་ཆོས་ཅན། ཡོད་ན་ཡོད་པས་ཁྱབ་པ་བུམ་པའི་དགག་གཞི་ཡིན་པར་ཐལ། ཡོད་ན་ཡོད་པས་ཁྱབ་པ་ཡོད་པ་གང་ཞིག་བུམ་པ་མེད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་ན་ཡོད་པས་ཁྱབ་པ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་འདོད་ཅེས་བརྩི་རིགས་ཟེར་ན། འོ་ན། བུམ་པའི་དགག་གཞི་ཆོས་ཅན་
ཡོད་ན་ཡོད་པས་ཁྱབ་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་ན་ཡོད་པས་ཁྱབ་པ་བུམ་པའི་དགག་གཞི་ཆོས་
ཅན་གྱི་སྟེང་དུ་ཡོད་པར་འདོད་ཅེས་བརྩི་རིགས་པར་ཐལ། ཁྱོད་ཀྱི་བརྩི་ལུགས་འཐད་པའི་ཕྱིར། འདོད་ན། བུམ་པའི་དགག་གཞི་ཆོས་ཅན་གྱི་སྟེང་དུ་མེད་ན་མེད་པས་ཁྱབ་པར་ཐལ། བདག་མེད་ཡིན་པའི་ཕྱིར། འདོད་ན་
བུམ་པ་ཆོས་ཅན། མེད་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་མེད་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། ཁྱོད་ཀྱི་བརྩི་ལུགས་འཐད་པའི་ཕྱིར། གཞན་ཡང། ཁྱོད་ཀྱི་བརྩི་ལུགས་དེ་མི་
འཐད་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་ན། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པས་ཁྱབ་པ། བུམ་པའི་དགག་གཞི་ཆོས་ཅན་

[061B] དེར་ཐལ། བུམ་པའི་དགག་གཞི་ཆོས་ཅན། མེད་ན་མེད་པས་ཁྱབ་པ་བུམ་པའི་དགག་གཞི་ཡིན་པར་ཐལ། མེད་ན་མེད་པས་ཁྱབ་པ་ཡོད་པ་གང་
ཞིག་བུམ་པ་མེད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་མེད་ན། བུམ་པའི་དགག་གཞི་ཆོས་ཅན་གྱི་སྟེང་དུ་མེད་པས་ཁྱབ་པ། བུམ་པའི་དགག་
གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་འདོད་ཅེས་བརྩི་རིགས་པའི་ཕྱིར། ཁ་ཅིག་གིས། བུམ་པའི་དགག་གཞི་ཆོས་ཅན། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་
འགྱུར་དངོས་པོ་ཡིན་པར་ཐལ། དེ་འདྲའི་ཐལ་འགྱུར་ཡོད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་
ཡིན་པའི་ཕྱིར་ཞེས་པའི་ཐལ་འགྱུར། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་འདོད་ཅེས་བརྩི་རིགས་པའི་ཕྱིར་ཟེར་ན། དེ་བརྩི་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་
པས། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་མ་བྱས་པ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་ཡིན་པའི་ཕྱིར་ཞེས་པའི་ཐལ་འགྱུར། བུམ་

[062A]༄༅། །པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན། རྣམ་མཁྱེན་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་
པའི་ཐལ་འགྱུར་གྱི་རྟགས་གྲུབ་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་
དུ་དངོས་པོ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས། བུམ་པའི་དགག་གཞི་ཆོས་ཅན་གྱི་སྟེང་དུ་གྲུབ་པར་འདོད་ཅེས་བརྩི་རིགས་པའི་ཕྱིར། དེ་ལ་ཁོ་ན་རེ། བུམ་པའི་
དགག་གཞི་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་
དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས། བུམ་པའི་དགག་གཞི་ཆོས་ཅན་གྱི་སྟེང་དུ་གྲུབ་པར་འདོད་ཅེས་བརྩི་རིགས་པར་ཐལ། ཁྱོད་ཀྱི་བརྩི་ལུགས་འཐད་
པའི་ཕྱིར་ཟེར་ན་མ་ཁྱབ་སྟེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་འདོད་

[062B] དེར་ཐལ། ཤེས་བྱ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། ཤེས་བྱ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་འདོད་ཅེས་བརྩི་རིགས་པའི་ཕྱིར།།    ༈    །།གཉིས་པ་རང་ལུགས་ལ་བརྩི་ཚུལ་མདོར་བསྡུས་པ་ནི། བུམ་པའི་དགག་
གཞི་ཆོས་ཅན། ཤེས་བྱ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་དང། ཡང། དེ་ཆོས་ཅན། ཤེས་བྱ་ཡོད་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གཉིས་ཀྱི་གསལ་བ་ལ་འདོད་ལན་འདེབས་
ཚུལ་ནི། དང་པོ་ལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཡིན་པར་འདོད་ཅེས་བརྩི་རིགས་པ་དང། གཉིས་པ་ལ། བུམ་པའི་དགག་གཞི་
ཆོས་ཅན་གྱི་སྟེང་དུ་ཤེས་བྱ། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པར་འདོད་ཅེས་བརྩི་རིགས་པའི་ཕྱིར། དེས་མཚོན་ན། དགག་གཞི་ཆོས་ཅན་གྱི་ཆོས་རྣམས་ཀྱི་དགག་གཞི་ཆོས་ཅན་དུ་བྱས་ཚེ། ཡིན་ཁྱབ་
ཡོད་ཁྱབ་དང། དྲུག་སྒྲ་ཡོད་མེད་ཀྱི་ཁྱད་པར་ཁོང་དུ་ཆུད་པར་བྱས་ནས། རྩོད་གཞི་ནུས་པ་དང་ལྡན་པ་རྣམས་ཀྱི་རྟགས་གསལ་ལ་ལན་འདེབས་ཚུལ་གོང་གི་རིགས་འགྲོས་ལས་ཤེས་པར་བྱའོ།།    ༈    །།ཞར་བྱུང་རྩོད་

[063A]༄༅། །བའི་རིགས་པ་ནི། ཤེས་བྱ་ཆོས་ཅན། བུམ་པའི་དགག་གཞི་ཡིན་པར་ཐལ། བུམ་པར་གྱུར་པའི་བུམ་པའི་དགག་གཞི་ཡིན་པའི་ཕྱིར། དེར་ཐལ། དེ་དང་བུམ་པ་མ་ཡིན་པར་འགྱུར་པའི་བུམ་པའི་དགག་
གཞི་གང་རུང་གང་ཞིག་བུམ་པ་མ་ཡིན་པར་གྱུར་པའི་བུམ་པའི་དགག་གཞི་མ་ཡིན་པའི་ཕྱིར། དང་པོ་མ་གྲུབ་ན། དེར་ཐལ། བུམ་པ་མ་ཡིན་པར་གྱུར་པའི་བུམ་པའི་དགག་གཞི་ཡིན་པའི་ཕྱིར། དེར་ཐལ། ཁྱོད་ཡོད། བུམ་
པ་མ་ཡིན་པར་གྱུར་པའི་བུམ་པ་མེད་པའི་ཕྱིར། བྱས་པ་ལ་ཁོ་ན་རེ། བུམ་པ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་ཐལ། ཁྱོད་ཡོད་པ་གང་ཞིག་བུམ་པའི་དགག་གཞི་ཆོས་ཅན་
གྱི་སྟེང་དུ་བུམ་པ་མེད་པའི་ཕྱིར་ཟེར་ན་མི་མཚུངས། འདོད་ན། བུམ་པ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པའི་ཕྱིར། འདོད་ན། བུམ་
པ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་ཐལ། འདོད་པའི་ཕྱིར། འདོད་ན། བུམ་པ་བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པ་ཡིན་པར་ཐལ། བུམ་པ་བུམ་པའི་དགག་གཞི་ཆོས་ཅན་གྱི་སྟེང་དུ་
དངོས་པོའི་བྱེ་བྲག་ཡིན་པའི་ཕྱིར། འདོད་མི་ནུས་སོ། །ཁོ་ན་རེ། བུམ་པ་མེད་པར་རྟོགས་པའི་ཚད་མ་ཆོས་ཅན། ཡོད་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པའི་ཕྱིར། མ་གྲུབ་ན། བུམ་པ་མེད་པར་རྟོགས་པའི་ཚད་མ་

[063B] བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་མེད་པར་རྟོགས་པའི་ཚད་མ་ཡོད་པའི་ཕྱིར་ཟེར་ན། མ་ཁྱབ། ཁོ་ན་རེ། ཤེས་བྱ་དགག་གཞི་ཅན་གྱི་ཆོས་ཡིན་པར་ཐལ། ཤེས་
བྱའི་དགག་གཞི་ཡོད་པ་གང་ཞིག་རྣམ་མཁྱེན་གྱི་དགག་གཞི་ཡོད་པའི་ཕྱིར། དང་པོ་དེར་ཐལ། བུམ་པ་དང་ཕན་ཚུན་ཐ་དད་དུ་གྱུར་པའི་ཤེས་བྱའི་དགག་གཞི་ཡོད་པའི་ཕྱིར་ཟེར་ན། མ་ཁྱབ། ཁོ་ན་རེ། ཁྱབ་པ་ཡོད་པར་ཐལ། བུམ་པ་
ཤེས་བྱ་དང་ཕན་ཚུན་ཐ་དད་ཡིན་པའི་ཕྱིར་ཟེར་ན་ཡང་མ་ཁྱབ། གཉིས་པ་མ་གྲུབ་ན། དེར་ཐལ། བུམ་པ་རྟོགས་པའི་རྣམ་མཁྱེན་གྱི་དགག་གཞི་ཡོད་པའི་ཕྱིར་ཟེར་ན། མ་ཁྱབ། མ་གྲུབ་ན། དེར་ཐལ། བུམ་པ་རྟོགས་པའི་ཚད་མའི་དགག་
གཞི་ཡོད་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་ཁྱད་ཆོས་མཐའ་དག་གི་དགག་གཞི་ཡོད་པར་ཐལ། ཁྱོད་དགག་གཞི་ཅན་གྱི་ཆོས་ཡིན་པའི་ཕྱིར། ཡང་བུམ་པ་དང་རྫས་ཐ་དད་ཀྱང་ཡིན་བུམ་པའི་དགག་གཞི་ཡང་ཡིན་པའི་
གཞི་མཐུན་པར་གྱུར་པའི་ཡུལ་ཕྱོགས་དེ་བུམ་པའི་དགག་གཞི་ཡིན་བྱས་པ་ལ་ཁོ་ན་རེ། དེ་ཆོས་ཅན། ཁྱོད་བུམ་པའི་དགག་གཞི་མ་ཡིན་པར་ཐལ། ཁྱོད་མེད་པའི་ཕྱིར་ཟེར་བ་ལ་འདོད་བྱས་པ་ལ། དངོས་འགལ་ལ་བུད་ཟེར་
ན། དངོས་འགལ་ལ་མི་འགྲོ་སྟེ། གོང་དུ་དྲིས་པའི་ཚེ་དེ་ལྟར་བྱས་པ་དང། འདིར་འཕངས་པའི་ཚེ་འདོད་ལན་བཏབ་པས། བུམ་པ་དང་རྫས་ཐ་དད་ཀྱང་ཡིན། བུམ་པའི་དགག་གཞི་ཡང་ཡིན་པའི་གཞི་མཐུན་པར་གྱུར་པའི་ཡུལ་

[064A]༄༅། །ཕྱོགས་ཆོས་ཅན་གྱི་སྟེང་དུ། དེ་འདྲའི་གཞི་མཐུན་པར་གྱུར་པའི་ཡུལ་ཕྱོགས། དེ་འདྲའི་གཞི་མཐུན་པར་གྱུར་པའི་ཡུལ་ཕྱོགས་ཆོས་ཅན་གྱི་སྟེང་དུ་བུམ་པའི་དགག་གཞི་མ་ཡིན་པར་འདོད་ཅེས་བརྩི་རིགས་པ་གང་
ཞིག་དེ་འདྲའི་གཞི་མཐུན་པར་གྱུར་པའི་ཡུལ་ཕྱོགས་ཆོས་ཅན་གྱི་སྟེང་དུ། དེ་འདྲའི་གཞི་མཐུན་པར་གྱུར་པའི་ཡུལ་ཕྱོགས་མེད་པའི་ཕྱིར། དེར་ཐལ། དེ་འདྲའི་གཞི་མཐུན་པར་གྱུར་པའི་ཡུལ་ཕྱོགས་ཆོས་ཅན་གྱི་སྟེང་དུ་བུམ་པ་དང་རྫས་ཐ་
དད་མེད་པའི་ཕྱིར། དེར་ཐལ། དེ་འདྲའི་གཞི་མཐུན་པར་གྱུར་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་དང་ཕན་ཚུན་ཐ་དད་མེད་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་དང་ཕན་ཚུན་ཐ་དད་མེད་པའི་ཕྱིར། ཁོ་ན་
རེ། བུམ་པའི་དགག་གཞི་ཆོས་ཅན་གྱི་སྟེང་དུ་རི་བོང་རྭའི་དགག་གཞི་ཆོས་ཅན། རྟག་པ་ཡིན་པར་ཐལ། ཤེས་བྱ་དང་ཡིན་ཁྱབ་མཉམ་དུ་གྱུར་པའི་རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དགག་
གཞི་ནུས་པ་འཕར་རིགས་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན། ཤེས་བྱ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་
དགག་གཞིའི་ནུས་པ་འཕར་རིགས་པའི་ཕྱིར་ཟེར་ན། མ་ཁྱབ། བྱས་པ་ལ་ཁྱབ་པ་ཡོད་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་དང། བུམ་པའི་དགག་གཞི་ཆོས་ཅན་གྱི་སྟེང་དུ་རི་བོང་ར་གཉིས་མེད་མཚུངས་

[064B] འོ་ན། ཁྱོད་རང་ལ་རི་བོང་རྭའི་དགག་གཞི་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དགག་གཞིའི་ནུས་པ་འཕར་རིགས་པར་ཐལ། བུམ་པའི་དགག་གཞི་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དགག་གཞི་ནུས་པ་འཕར་རིགས་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། བུམ་པ་དང་རི་བོང་རྭ་གཉིས་
དགག་གཞི་ཡོད་མཚུངས་ཡིན་པའི་ཕྱིར། ཁོ་ན་རེ། ཀ་བའི་དགག་གཞི་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པའི་ཕྱིར་ཞེས་པའི་ཐལ་འགྱུར་གྱི་
གསལ་བ་ལ་འདོད་ལན་བཏབ་པས། ཀ་བའི་དགག་གཞི་ཆོས་ཅན་གྱི་སྟེང་དུ་ཀ་བའི་དགག་གཞི། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཡིན་པར་འདོད་ཅེས་བརྩི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་
ལ་འདོད་ལན་འདེབས་ཚུལ་ཡོད་པའི་ཕྱིར་ཟེར་ན། མ་ཁྱབ། འདོད་མི་ནུས་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཀ་བའི་དགག་གཞི་ཆོས་ཅན་གྱི་སྟེང་དུ་ཀ་བའི་དགག་གཞི། ཀ་བའི་དགག་གཞི་ཆོས་
ཅན་གྱི་སྟེང་དུ་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པ་དནག། དངོས་པོ་གྱིས་ཀ་ཡིན་པར་

[065A]༄༅། །ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་
ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པ་དང། བུམ་པའི་དགག་གཞི་ཆོས་
ཅན་གྱི་སྟེང་དུ་རྣམ་མཁྱེན་ཆོས་ཅན་གྱི་སྟེང་དུ་དངོས་པོ་གཉིས་ཀ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། དུ་བས་དབེན་པའི་ས་ཕྱོགས་ཆོས་ཅན། དངོས་པོ་དང་ཡོད་པ་གཉིས་ཀ་ཡིན་པར་ཐལ། དངོས་པོ་ཡིན་པའི་
ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དུ་བས་དབེན་པའི་ས་ཕྱོགས་ཆོས་ཅན་གྱི་སྟེང་དུ་དུ་བས་དབེན་པའི་ས་ཕྱོགས། དུ་བས་དབེན་པའི་ས་ཕྱོགས་ཆོས་ཅན་གྱི་སྟེང་དུ་དངོས་པོ་དང། དུ་བས་དབེན་
པའི་ས་ཕྱོགས་ཆོས་ཅན་གྱི་སྟེང་དུ་ཡོད་པ་གཉིས་ཀ་ཡིན་པར་འདོད་ཅེས་བརྩི་རིགས་པའི་ཕྱིར། ཁོ་ན་རེ། རྟག་པར་རྟོགས་པའི་ཚད་མའི་དགག་གཞི་རྟག་པར་རྟོགས་པའི་ཚད་མའི་དགག་གཞི་ཡིན་པར་ཐལ། རྟག་པར་རྟོགས་
པའི་ཚད་མའི་དགག་གཞི་ཡོད་པའི་ཕྱིར། དེ་ལ་ཁ་ཅིག་གིས་མ་ཁྱབ་ཟེར། འདོད་ན། རྟག་པར་རྟོགས་པའི་ཚད་མའི་དགག་གཞི་ཆོས་ཅན། རྟག་པར་རྟོགས་པའི་ཚད་མའི་དགག་གཞི་མ་ཡིན་པར་ཐལ། རྟག་པར་རྟོགས་པའི་ཚད་

[065B] འདོད་བྱས་པ་ལ། དངོས་འགལ་ལ་འགྲོ་ཟེར་ན། དངོས་འགལ་ལ་མི་འགྲོ་སྟེ། གོང་དུ་དེ་ལྟར་ཡིན་བྱས་ཀྱང། འདིར་འདོད་ལན་བཏབ་པའི་ཚེ། རྟག་པར་རྟོགས་པའི་ཚད་མའི་དགག་གཞི་ཆོས་ཅན་གྱི་
སྟེང་དུ་རྟག་པར་རྟོགས་པའི་ཚད་མའི་དགག་གཞི། རྟག་པར་རྟོགས་པའི་ཚད་མའི་དགག་གཞི་ཆོས་ཅན་
གྱི་སྟེང་དུ་རྟག་པར་རྟོགས་པའི་ཚད་མའི་དགག་གཞི་མ་ཡིན་པར་འདོད་ཅེས་བརྩི་རིགས་ཤིང་འདོད་ལན་ཐེབས་པ་ཡིན་པའི་ཕྱིར། དེར་ཐལ། རྟག་པར་རྟོགས་པའི་ཚད་མ་ཆོས་ཅན། རྟག་པར་རྟོགས་པའི་ཚད་མའི་དགག་
གཞི་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྟག་པར་རྟོགས་པའི་ཚད་མ། རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་
བརྩི་རིགས་པ་གང་ཞིག་ཐལ་འགྱུར་སྔ་མ་ལ་དགག་གཞིའི་ནུས་པ་ཡོད་པའི་ཕྱིར། དང་པོ་དེར་ཐལ། རྣམ་མཁྱེན་ཆོས་ཅན། རྟག་པར་རྟོགས་པའི་ཚད་མའི་དགག་གཞི་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་
གྱི་གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་མཁྱེན་རྟག་པར་རྟོགས་པའི་ཚད་མའི་དགག་གཞི་ཡིན་པར་འདོད་ཅེས་བརྩི་རིགས་པའི་ཕྱིར། བྱས་པ་ལ་ཁོ་ན་རེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པའི་ཚེ་
[066A]༄༅། །དེ་ལྟར་བརྩི་མི་རིགས་པར་ཐལ། དེ་འདྲའི་ཐལ་འགྱུར་རྣམ་མཁྱེན་གྱིས་རྩོད་གཞི་དང། རྟག་པར་རྟོགས་པའི་ཚད་མའི་དགག་གཞི་ཡིན་པས་གསལ་བ་བྱས་པའི་ཐལ་འགྱུར་མ་ཡིན་པའི་ཕྱིར། མ་གྲུབ་
ན། དེ་འདྲའི་ཐལ་འགྱུར་ཆོས་ཅན། ཁྱོད་རྣམ་མཁྱེན་གྱིས་རྩོད་གཞི་དང། རྟག་པར་རྟོགས་པའི་ཚད་མའི་དགག་གཞི་ཡིན་པས་གསལ་བ་བྱས་པའི་ཐལ་འགྱུར་མ་ཡིན་པར་ཐལ། བདག་མེད་ཡིན་པའི་ཕྱིར་ཟེར་ནའང་
འདོད་ལན་ཐེབས་པ་ཡིན་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དེ་འདྲའི་ཐལ་འགྱུར་དེ་རྣམ་མཁྱེན་གྱིས་རྩོད་གཞི་དང། དེ་འདྲའི་ཐལ་འགྱུར་རྟག་པར་རྟོགས་པའི་ཚད་མའི་དགག་
གཞི་ཡིན་པས་གསལ་བ་བྱས་པའི་ཐལ་འགྱུར་མ་ཡིན་པར་འདོད་ཅེས་བརྩི་རིགས་པའི་ཕྱིར། ཡང་ཁ་ཅིག་ན་རེ། རྟག་པར་རྟོགས་པའི་ཚད་མའི་དགག་གཞི་དང། དངོས་པོར་རྟོགས་པའི་ཚད་མའི་དགག་
གཞི་གང་རུང་ཡིན་ན། རྟག་པར་རྟོགས་པའི་ཚད་མ་དང་དངོས་པོར་རྟོགས་པའི་ཚད་མ་གང་རུང་གི་དགག་གཞི་ཡིན་པས་ཁྱབ་ཟེར་ན། རྣམ་མཁྱེན་ཆོས་ཅན། དེར་ཐལ། དེའི་ཕྱིར། རྟགས་གྲུབ་ཅིང་འདོད་
མི་ནུས་ཏེ། གཞི་གྲུབ་པའི་ཕྱིར། ཁ་ཅིག་གིས། གཞི་གྲུབ་ན། ཤེས་བྱ་དང་ཐ་དད་དང་དངོས་པོར་རྟོགས་པའི་ཚད་མའི་རྒྱུ་གཉིས་ཀ་མ་ཡིན་པས་ཁྱབ་ཟེར་ན། བུམ་པ་རྟོགས་པའི་རྣམ་མཁྱེན་ཆོས་ཅན་

[066B] དེའི་ཕྱིར། རྟགས་གྲུབ་ཅིང། འདོད་མི་ནུས་ཏེ། དོན་བྱེད་ནུས་པ་ཡིན་པའི་ཕྱིར། རང་རེས་རྟག་པར་རྟོགས་པའི་ཚད་མ་དང་ཕན་ཚུན་ཐ་དད་དུ་གྱུར་པའི་དངོས་པོ། རྟག་པར་རྟོགས་པའི་ཚད་མ་
དང་ཕན་ཚུན་ཐ་དད་ཡིན་བྱས་པ་ལ། དེ་ཆོས་ཅན། རྟག་པར་རྟོགས་པའི་ཚད་མ་དང་ཕན་ཚུན་ཐ་དད་མ་ཡིན་པར་ཐལ། དངོས་པོ་ཡིན་པའི་ཕྱིར་ཟེར་ན། འདོད་རིགས་པ་ཡིན་ཏེ། དེ་འདྲའི་དངོས་པོ། དེ་འདྲའི་
དངོས་པོ་རྟག་པར་རྟོགས་པའི་ཚད་མ་དང་ཕན་ཚུན་ཐ་དད་མ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། ཡོད་པར་རྟོགས་པའི་ཚད་མ་ཆོས་ཅན། ཡོད་པར་རྟོགས་པའི་ཚད་མ་དང་ཕན་ཚུན་ཐ་དད་ཡིན་
པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཡོད་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་དང་ཕན་ཚུན་ཐ་དད་ཡིན་པར་འདོད་
ཅེས་བརྩི་རིགས་པའི་ཕྱིར། ཁོ་ན་རེ། དངོས་པོ་དང་ཡོད་པར་ཐལ། དངོས་པོ་དང་ཡོད་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དངོས་པོ་ཆོས་ཅན། ཁྱོད་དང་ཡོད་པར་རྟོགས་པའི་ཚད་མ་ཡོད་པར་ཐལ། ཡོད་
པར་རྟོགས་པའི་ཚད་མ་ཡོད་པའི་ཕྱིར། རྩ་བར་འདོད་ན། དངོས་པོ་དང་དངོས་པོ་ཡིན་པར་ཐལ། དངོས་པོ་དང་ཡོད། དངོས་པོ་དང་རྟག་པ་མ་ཡིན་པའི་ཕྱིར། འདོད་ན། དངོས་པོ་ཡིན་པར་ཐལ། དངོས་པོ་དང་དངོས་པོ་ཡིན་

[067A]༄༅། །པའི་ཕྱིར། གཞན་ཡང། དངོས་པོ་དང་དངོས་པོ་མ་ཡིན་པར་ཐལ། རྟག་པ་དང་རྟག་པ་ཡིན་པའི་ཕྱིར། དེར་ཐལ། རྟག་པ་ཡིན་པའི་ཕྱིར། །  ཐལ་འགྱུར་དགོད་
ཚུལ་དང། བརྩི་ཚུལ་གཉིས་ལས། དང་པོ་ལ། རྟགས་ཆོས་དོན་གསུམ་རེ་རེ་བའི་དགོད་ཚུལ། ཆོས་ཅན་དུ་མ་བརྩེགས་པའི་དགོད་ཚུལ། གསལ་སྤུངས་ཀྱི་དགོད་ཚུལ། རྟགས་སྤུངས་ཀྱི་དགོད་ཚུལ། སྦུགས་
འཚངས་ཀྱི་དགོད་ཚུལ་དང་ལྔ་ལས། དང་པོ་ནི། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་དང། གཉིས་པ་ནི། རྣམ་མཁྱེན་ཆོས་ཅན། བུམ་པ་ཆོས་ཅན་
ཀ་བ་ཆོས་ཅན། ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ། གསུམ་པ་ནི། ཚད་མ་ཆོས་ཅན། ཤེས་བྱ་ཡིན་པར་ཐལ། དངོས་པོ་ཡིན་པར་ཐལ། བྱས་པ་ཡིན་པར་ཐལ། དོན་
བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ། བཞི་པ་ནི། སྒྲ་ཆོས་ཅན། གཞལ་བྱ་ཡིན་པར་ཐལ། ཚད་མས་རྟོགས་པར་བྱ་བ་ཡིན་པའི་ཕྱིར། ཡོད་པ་ཡིན་པའི་ཕྱིར། དངོས་པོ་ཡིན་པའི་ཕྱིར་ཞེས་པ་
འམ། ཡང་ན། སྒྲ་ཆོས་ཅན། གཞལ་བྱ་ཡིན་པར་ཐལ། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པའི་

[067B] ལྔ་པ་ནི། རྣམ་མཁྱེན་ཆོས་ཅན། ཡོད་པ་ཡིན་པར་ཐལ། ཚད་མས་དམིགས་པ་ཡིན་པའི་ཕྱིར་ཞེས་པའི་ཐལ་འགྱུར་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་
རྣལ་མར་ངེས་པར་ཐལ། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་མི་རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ལྟ་བུ་ཡིན་ལ། ཚུལ་འདིས་རྟགས་གསལ་དང་བཅས་པའི་ཐལ་
འགྱུར་གཞན་རྣམས་ཀྱང་བཀོད་ཚུལ་ལ་ལྟོས་ཏེ། ཐལ་འགྱུར་དེ་ལྔའི་ཁོངས་སུ་འདུ་ཚུལ་ལ་མཁས་པར་བྱའོ།། །གཉིས་པ་བརྩི་ཚུལ་ལ། ཁ་ཅིག་གིས། རྣམ་མཁྱེན་ཆོས་ཅན། བུམ་པ་ཆོས་ཅན། ཀ་བ་ཆོས་
ཅན། ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་ཆོས་ཅན། བུམ་པ་ཆོས་ཅན། ཀ་བ་ཤེས་བྱ་ཡིན་པར་འདོད་ཅེས་བརྩི་རིགས་ཟེར་ན། དེ་
མི་འཐད་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་ཆོས་ཅན། ཀ་བ་ཆོས་ཅན། ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། དེ་འདྲའི་ཐལ་འགྱུར་རྣམ་
མཁྱེན་གྱིས་རྩོད་གཞི། བུམ་པ་ཆོས་ཅན། ཀ་བ་ཆོས་ཅན། ཤེས་བྱ་ཡིན་པས་གསལ་བ་དང། དངོས་པོས་རྟགས་བྱས་པའི་ཐལ་འགྱུར་ཡིན་པའི་ཕྱིར། མ་གྲུབ་ན། དེར་ཐལ། བུམ་པ་ཆོས་ཅན། ཀ་བ་ཆོས་ཅན་

[068A]༄༅། །ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་དེ་བུམ་པས་རྩོད་གཞི། ཀ་བ་ཆོས་ཅན། ཤེས་བྱ་ཡིན་པས་གསལ་བ། དངོས་པོས་རྟགས་བྱས་པའི་ཐལ་འགྱུར་ཡིན་པའི་
ཕྱིར། དེར་ཐལ། ཆོས་ཅན་དུ་མ་དང་ལྡན་པའི་ཐལ་འགྱུར་གང་དང་གང་བཀོད་ཀྱང་དང་པོ་རྩོད་གཞི་ཆོས་ཅན་དང། ཆོས་ཅན་ལྷག་མ་རྣམས་གསལ་བར་བྱེད་དགོས་པའི་ཕྱིར། དེར་ཐལ། རྣམ་མཁྱེན་ཆོས་ཅན་
ཤེས་བྱ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཤེས་བྱ་ཆོས་ཅན། རྣམ་མཁྱེན་རྣམ་མཁྱེན་དང་གཅིག་ཡིན་པར་འདོད་
ཅེས་བརྩི་རིགས་པའི་ཕྱིར། དེར་ཐལ། ཤེས་བྱ་ཆོས་ཅན། ཀ་བ་ཆོས་ཅན། ཁྱོད་ཁྱོད་དང་ཐ་དད་ཡིན་པར་ཐལ། ཁྱོད་གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཀ་བ་ཆོས་
ཅན། ཤེས་བྱ་ཤེས་བྱ་དང་ཐ་དད་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། ཀ་བ་ཆོས་ཅན། ཤེས་བྱ་ཁྱོད་ཀྱི་སྤྱི་ཡིན་པར་ཐལ། ཁྱོད་བྱེ་བྲག་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པས། ཤེས་བྱ་ཀ་བའི་སྤྱི་ཡིན་པར་འདོད་ཅེས་བརྩི་རིགས་པའི་ཕྱིར། བྱས་པ་ལ་ཁོ་ན་རེ། སྒྲ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་

[068B] དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་ཆོས་ཅན། ཤེས་བྱ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་
གསལ་བ་ལ་འདོད་ལན་བཏབ་པས། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་ཤེས་བྱ་ཡིན་པར་འདོད་ཅེས་བརྩི་རིགས་
པར་ཐལ། ཁྱོད་ཀྱི་བརྩི་ལུགས་འཐད་པའི་ཕྱིར་ཟེར་ན་མ་ཁྱབ། འདོད་མི་ནུས་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། སྒྲ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་
འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ་
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་ཆོས་ཅན། ཤེས་བྱ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་
གྱི་གསལ་བ་ལ་འདོད་ལན་བཏབ་པས། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་ཤེས་བྱ་ཡིན་པར་འདོད་ཅེས་བརྩི་

[069A]༄༅། །རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་གློང་བའི་ཚེ། ཡོད་པ་ཡིན་ན་ཤེས་བྱ་ཡིན་པས་ཁྱབ་ཅེས་གློང་རིགས་པའི་ཕྱིར། ཁོ་ན་རེ། ཡོད་པར་ཐལ། ཡོད་པའི་ཕྱིར་
ཞེས་པའི་ཐལ་འགྱུར་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར། འདོད་བྱས་པ་ལ། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་ཆོས་ཅན། ཡོད་པར་ཐལ། ཡོད་
པའི་ཕྱིར་ཞེས་པའི་ཐལ་འགྱུར་དང་གཅིག་མ་ཡིན་པར་ཐལ། བདག་མེད་ཡིན་པའི་ཕྱིར་ན། འདོད་བྱས་པ་ལ་དངོས་འགལ་ལ་བུད་ཟེར་ན། སྔ་མ་ལ་འདོད་ལན་བཏབ་པས། ཡོད་པར་ཐལ། ཡོད་པའི་ཕྱིར་ཞེས་
པའི་ཐལ་འགྱུར་ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་དང་གཅིག་ཡིན་པར་འདོད་བྱས་པ་དང། གཉིས་པ་ལ་གང་བཀོད་ལྟར་བརྩི་རིགས་པའི་ཕྱིར། ཁོ་ན་རེ། བུམ་པ་ཆོས་ཅན། ཀ་བ་ཆོས་ཅན། དངོས་
པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་དད་ཀྱི་ཐལ་འགྱུར་ཡིན་པར་ཐལ། བུམ་པ་ཆོས་ཅན། རྣམ་མཁྱེན་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་
པའི་ཐལ་འགྱུར་རྟགས་གསལ་ཐ་དད་ཀྱི་ཐལ་འགྱུར་ཡིན་པའི་ཕྱིར་ན། མ་ཁྱབ་སྟེ། དེ་འདྲ་བའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཀ་བ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་

[069B] རྟགས་ལ་རྟགས་མ་གྲུབ་ཀྱི་ལན་བཏབ་པས། བུམ་པ་ཆོས་ཅན། རྣམ་མཁྱེན་ཆོས་ཅན། རྟག་པ་ཡིན་པར་
ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་དད་ཀྱི་ཐལ་འགྱུར་ཡིན་པར་རྟགས་མ་གྲུབ་ཅེས་བརྩི་རིགས་པ་གང་ཞིག་དང་པོ་དེ་རྟགས་གསལ་ཐ་མི་དད་ཀྱི་ཐལ་འགྱུར་དང། གཉིས་པ་དེ་རྟགས་
གསལ་ཐ་དད་ཀྱི་ཐལ་འགྱུར་ཡིན་པའི་ཕྱིར། ཁ་ཅིག་ན་རེ། གཞི་གྲུབ་ན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པས་ཁྱབ་པར་ཐལ། གཞི་གྲུབ་ན་
ཁྱོད་ཁྱོད་དང་གཅིག་ཡིན་པས་ཁྱབ་པའི་ཕྱིར་ཟེར་ན་མ་ཁྱབ། ཁྱོད་རང་ལ་འདོད་ན། ཀ་བ་ཆོས་ཅན་ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་
པར་ཐལ། གཞི་གྲུབ་པའི་ཕྱིར། འདོད་ན། ཀ་བ་ཆོས་ཅན་ཡིན་པར་ཐལ། ཀ་བ་ཆོས་ཅན་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་མ་ཡིན་པར་ཐལ། བདག་མེད་ཡིན་པའི་ཕྱིར་
མ་ཁྱབ་ན་ཁྱབ་པ་ཡོད་པར་ཐལ། ཀ་བ་ཆོས་ཅན། རྟག་པ་ཡིན་པར་ཐལ། ཀ་བ་ཆོས་ཅན། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་མ་ཡིན་པའི་ཕྱིར། དེར་ཐལ་

[070A]༄༅། །དེ་འདྲའི་ཐལ་འགྱུར་ཀ་བས་རྩོད་གཞི། རྟག་པས་གསལ་བ། ཀ་བ་ཆོས་ཅན། རྟག་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། བདག་མེད་ཡིན་པའི་ཕྱིར། བྱས་པ་ལ་ཁོ་
ན་རེ། ཁྱོད་ཆོས་ཅན། ཀ་བ་ཆོས་ཅན། རྟག་པ་ཡིན་ན། རྟག་པ་ཡིན་པས་ཁྱབ་པ་དེ། ཀ་བ་ཆོས་ཅན། རྟག་པ་ཡིན་པར་ཐལ། ཀ་བ་ཆོས་ཅན། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ཏུ་གློང་
རིགས་པར་ཐལ། བདག་མེད་ཡིན་པའི་ཕྱིར། འདོད་ན། ཀ་བ་ཆོས་ཅན། རྟག་པ་ཡིན་ན། རྟག་པ་ཡིན་པས་ཁྱབ། ཀ་བ་ཆོས་ཅན། རྟག་པ་ཡིན་པར་ཐལ། ཀ་བ་ཆོས་ཅན། རྟག་པ་ཡིན་པའི་ཕྱིར་ཞེས་པའི་
ཐལ་འགྱུར་གྱི་རྗེས་ཁྱབ་མ་ཡིན་པར་ཐལ། བདག་མེད་ཡིན་པའི་ཕྱིར། འདོད་བྱས་པ་ལ། དངོས་འགལ་ལ་འགྲོ་ཟེར་ན། མི་འགྲོ་སྟེ། ཐལ་འགྱུར་སྔ་མ་ལ་འདོད་ལན་བཏབ་པས། ཀ་བ་ཆོས་ཅན་རྟག་པ་ཡིན་ན། རྟག་པ་
ཡིན་པས་ཁྱབ་པ། ཀ་བ་ཆོས་ཅན། རྟག་པ་ཡིན་པར་ཐལ། ཀ་བ་ཆོས་ཅན། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ཡིན་པར་འདོད་ཅེས་བརྩི་རིགས་པའི་ཕྱིར། ཐལ་འགྱུར་ཕྱི་མ་ལ་འདོད་ལན་བཏབ་
པས། རྟག་པ་ཡིན་ན་རྟག་པ་ཡིན་པས་ཁྱབ་པ། ཀ་བ་ཆོས་ཅན། རྟག་པ་ཡིན་པར་ཐལ། ཀ་བ་ཆོས་ཅན། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་མ་ཡིན་པར་འདོད་ཅེས་བརྩི་རིགས་པའི་ཕྱིར། ཕྱི་མ་མ་

[070B] དེར་ཐལ། ཀ་བ་ཆོས་ཅན། རྟག་པ་ཡིན་ན་རྟག་པ་ཡིན་པས་ཁྱབ་པ། ཀ་བ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ཡིན་པར་ཐལ། བདག་མེད་ཡིན་པའི་
ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་ཐེབས་པའི་ཕྱིར། དེར་ཐལ། ཤེས་བྱ་ཆོས་ཅན། རྟག་པ་ཡིན་ན། མ་བྱས་པ་ཡིན་པས་ཁྱབ་པ། ཤེས་བྱ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་
པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་ཐེབས་པའི་ཕྱིར། དེར་ཐལ། རྣམ་མཁྱེན་ཆོས་ཅན། དངོས་པོ་དེ། རྣམ་མཁྱེན་ཆོས་
ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་གཉིས་ཀ་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་ཐེབས་པའི་ཕྱིར། དེར་
ཐལ། ཤེས་བྱ་ཆོས་ཅན། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་
གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། ཤེས་བྱ་ཡོད་པ་ཡིན་པར་རྟག་མ་གྲུབ་ཅེས་བརྩི་རིགས་པའི་ཕྱིར། ཁ་ཅིག་ན་རེ། བུམ་པ་ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་
[071A]༄༅། །ཆོས་ཅན། ཁྱོད་ཤེས་བྱ་ཡིན་པར་ཐལ། ཁྱོད་ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་
ཐལ་འགྱུར་ཆོས་ཅན། བུམ་པ་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར་ཟེར་ན། དེ་ལྟར་བརྩི་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་ཡིན་པར་ཐལ་ བུམ་
པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། བུམ་པ་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། བུམ་པ་ཆོས་ཅན། ཁྱོད་ཆོས་ཅན། ཁྱོད་ཡོད་པ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་
པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་ཆོས་ཅན། བུམ་པ་ཡོད་པ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། ཤེས་བྱ་ཆོས་ཅན། ཁྱོད་དུ་གྱུར་པའི་རྣམ་མཁྱེན་ཆོས་ཅན། ཁྱོད་
ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཤེས་བྱར་གྱུར་པའི་རྣམ་མཁྱེན་ཆོས་ཅན། ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། རྟགས་ལ་
རྟགས་མ་གྲུབ་ཀྱི་ལན་བཏབ་པས། ཤེས་བྱ་ཡིན་པར་རྟགས་མ་གྲུབ་ཅེས་བརྩི་རིགས་པའི་ཕྱིར། དེར་ཐལ། ཤེས་བྱ་ཆོས་ཅན། བུམ་པ་ཁྱོད་ཡིན་པར་ཐལ། ཁྱོད་ཤེས་བྱ་དང་གཅིག་ཡིན་པའི་ཕྱིར་ཞེས་པའི་

[071B] བུམ་པ་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། ཁ་ཅིག་གིས། སྒྲ་ཆོས་ཅན། ཁྱོད་མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་
འགྱུར་སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པར་ཐལ། དུང་སྒྲ་ཆོས་ཅན། མཉན་བྱ་མ་ཡིན་པར་ཐལ། ཁྱོད་མ་ཡིན་པའི་ཕྱིར་ཞེས་པའི་ཐལ་འགྱུར་སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པའི་ཕྱིར་ཟེར་ན་
མ་ཁྱབ་སྟེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབས་པས། སྒྲ་མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པར་འདོད་ཅེས་བརྩི་
རིགས་པའི་ཕྱིར། དེ་འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། དུང་སྒྲ་ཆོས་ཅན། མཉན་བྱ་མ་ཡིན་པར་ཐལ། སྒྲ་མ་ཡིན་པའི་ཕྱིར་ཞེས་པའི་ཐལ་འགྱུར་སྒྲུབ་བྱེད་འཕེན་པའི་ཐལ་འགྱུར་ཡང་དག་
ཡིན་པར་རྟགས་མ་གྲུབ་ཅེས་བརྩི་རིགས་པ་གང་ཞིག་ཕྱི་མ་སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན། སྔ་མ་སྒྲུབ་བྱེད་འཕེན་པའི་ཐལ་འགྱུར་ཡང་དག་མ་ཡིན་པའི་ཕྱིར། དང་པོ་མ་གྲུབ་ན། དེ་ལྟར་བརྩི་རིགས་པར་
ཐལ། སྒྲ་ཆོས་ཅན། ཁྱོད་བྱས་པ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཐལ་འགྱུར་ཡང་དག་ཡིན་པར་ཐལ། དྲི་ཟའི་གླུ་དབྱངས་ཆོས་ཅན། ཁྱོད་ཡིན་པར་ཐལ། མཉན་བྱ་ཡིན་པའི་ཕྱིར་ཞེས་པའི་

[072A]༄༅། །ཐལ་འགྱུར་ཐལ་འགྱུར་ཡང་དག་ཡིན་པའི་ཕྱིར་ཞེས་པའི་ཐལ་གྱི་གསལ་བ་ལ་འདོད་ལན་བཏབ་པས། སྒྲ་བྱས་པ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཐལ་འགྱུར་
ཡང་དག་ཡིན་པར་འདོད་ཅེས་བརྩི་རིགས་པ་གང་ཞིག་དེ་འདྲའི་ཐལ་འགྱུར་ཐལ་འགྱུར་ཡང་དག་མ་ཡིན་པའི་ཕྱིར། མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཐལ་འགྱུར་ཡང་དག་མ་ཡིན་པར་ཐལ། ཐལ་
འགྱུར་ལྟར་སྣང་ཡིན་པའི་ཕྱིར། དེར་ཐལ། རྩོད་གཞི་དང་མི་ལྡན་པའི་ཐལ་འགྱུར་ཡིན་པའི་ཕྱིར། རྩ་རྟགས་གཉིས་པ་མ་གྲུབ་ན། དེ་འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། དེ་ལྟར་བརྩི་
རིགས་པར་ཐལ། སྒྲ་ཆོས་ཅན། ཁྱོད་ཤེས་བྱ་ཡིན་པར་ཐལ། དུང་སྒྲ་ཆོས་ཅན། ཁྱོད་མ་ཡིན་པར་ཐལ། ཁྱོད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པའི་ཕྱིར་ཞེས་པའི་
ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། དུང་སྒྲ་ཆོས་ཅན། སྒྲ་མ་ཡིན་པར་ཐལ། སྒྲ་མ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་རྟགས་མ་གྲུབ་ཅེས་
བརྩི་རིགས་པའི་ཕྱིར། དེར་ཐལ། ཤེས་བྱ་ཆོས་ཅན། ཁྱོད་བདག་མེད་ཡིན་པར་ཐལ། རྣམ་མཁྱེན་ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པའི་ཐལ་

[072B] རྣམ་མཁྱེན་ཆོས་ཅན། སྒྲ་ཡིན་པར་ཐལ། སྒྲ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་རྟགས་མ་གྲུབ་ཅེས་བརྩི་རིགས་པའི་ཕྱིར། དེར་ཐལ། དེ་
འདྲའི་ཐལ་འགྱུར་ཤེས་བྱས་རྩོད་གཞི། ཁྱོད་བདག་མེད་ཡིན་པས་གསལ་བ། རྣམ་མཁྱེན་ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པས་རྟགས་བྱས་པའི་ཐལ་འགྱུར་ཡིན་པའི་
ཕྱིར། དེར་ཐལ། ཤེས་བྱ་ཆོས་ཅན། ཁྱོད་ཡོད་པ་ཡིན་པར་ཐལ། བུམ་པ་ཁྱོད་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་བཏབ་པས། བུམ་པ་ཤེས་བྱ་ཡིན་པར་རྟགས་མ་གྲུབ་ཅེས་
བརྩི་རིགས་པའི་ཕྱིར། རང་རེས། ཁྱོད་ཆོས་ཅན། བུམ་པ་ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། ཀ་བ་ཆོས་ཅན། ཁྱོད་ཡིན་
པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་ཆོས་ཅན། ཁྱོད་ཡིན་པར་ཐལ། ཁྱོད་
ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་འདེབས་ཚུལ་ཡོད་པའི་ཕྱིར། ཁོ་ན་རེ་

[073A]༄༅། །བུམ་པ་ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་
བུམ་པ་ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་འདོད་ཅེས་བརྩི་མི་རིགས་པར་ཐལ། གཞི་གྲུབ་པའི་ཕྱིར་ཟེར་ན། འདོད་བྱས་པ་ལ། དངོས་འགལ་ལ་
འགྲོ་ཟེར་ན། མི་འགྲོ་སྟེ། སྔ་མ་དེ་ལྟར་བརྩི་རིགས་ཀྱང། འདིར་འདོད་ལན་བཏབ་པས། བུམ་པ་ཡིན་པར་ཐལ། བུམ་པ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། བདག་མེད་ཡིན་པའི་
ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་ཆོས་ཅན། བུམ་པ་ཡིན་པར་ཐལ། བུམ་པ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་འདོད་ཅེས་བརྩི་རིགས་པའི་ཕྱིར། དེར་
ཐལ། ཤེས་བྱ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཤེས་བྱ་
ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་འདོད་ཅེས་བརྩི་རིགས་པའི་ཕྱིར། ཡང་རྣམ་མཁྱེན་ཆོས་ཅན། ཀ་བ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ་

[073B] ཀ་བ་ཆོས་ཅན། རྣམ་མཁྱེན་རྣམ་མཁྱེན་དང་གཅིག་ཡིན་པར་འདོད་ཅེས་བརྩི་མི་རིགས་པའི་ཕྱིར། བྱས་པ་ལ་ཁོ་ན་རེ། རྣམ་མཁྱེན་ཆོས་ཅན་
ཀ་བ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཀ་བ་ཆོས་ཅན། རྣམ་མཁྱེན་རྣམ་མཁྱེན་དང་གཅིག་ཡིན་པར་འདོད་ཅེས་བརྩི་མི་རིགས་
པར་ཐལ། བདག་མེད་ཡིན་པའི་ཕྱིར་ཟེར་ན་ཡང། འདོད་ལན་ཐེབས་པ་ཡིན་ཏེ། ཀ་བ་ཆོས་ཅན། རྣམ་མཁྱེན་རྣམ་མཁྱེན་དང་གཅིག་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་
པས། ཀ་བ་ཆོས་ཅན། རྣམ་མཁྱེན་རྣམ་མཁྱེན་དང་གཅིག་ཡིན་པར་འདོད་ཅེས་ལན་ཐེབས་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་གསླ་བ་ལ་འདོད་ལན་བཏབ་པས། རྣམ་མཁྱེན་རྣམ་
མཁྱེན་དང་གཅིག་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་ཀ་བས་རྩོད་གཞི། རྣམ་མཁྱེན་རྣམ་མཁྱེན་དང་གཅིག་ཡིན་པས་གསལ་བ། གཞི་གྲུབ་ཀྱིས་རྟགས་བྱས་པའི་ཐལ་འགྱུར་ཡིན་
པའི་ཕྱིར། ཡང། སྒྲ་ཆོས་ཅན། གཟུགས་ཆོས་ཅན། བུམ་པ་ཆོས་ཅན། དངོས་པོ་ཆོས་ཅན། རྟག་པ་ཆོས་ཅན། ཤེས་བྱ་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་

[074A]༄༅། །བས་པས། གཟུགས་ཆོས་ཅན། བུམ་པ་ཆོས་ཅན། དངོས་པོ་ཆོས་ཅན། རྟག་པ་ཆོས་ཅན། ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། བྱས་པ་ལ་ཁོ་ན་རེ། དེ་ལྟར་བརྩི་མི་རིགས་པར་ཐལ། བདག་
མེད་ཡིན་པའི་ཕྱིར་ཟེར་ན། འདོད་པ་ཁོ་ན་ཡིན་ཏེ། དེ་ལྟར་འཕངས་པའི་ཚེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་ཆོས་ཅན། དངོས་པོ་ཆོས་ཅན། རྟག་པ་ཆོས་ཅན། ཤེས་བྱ་ཡིན་པར་འདོད་ཅེས་
བརྩི་རིགས་པའི་ཕྱིར། བྱས་པ་ལ་ཁོ་ན་རེ། གཟུགས་ཆོས་ཅན། བུམ་པ་ཆོས་ཅན། དངོས་པོ་ཆོས་ཅན། རྟག་པ་ཆོས་ཅན། ཤེས་བྱ་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། བུམ་པ་ཆོས་ཅན། དངོས་པོ་ཆོས་ཅན། རྟག་པ་ཆོས་ཅན། ཤེས་བྱ་ཡིན་པར་འདོད་ཅེས་བརྩི་རིགས་པར་ཐལ། བདག་མེད་ཡིན་པའི་ཕྱིར་ཟེར་ན་ཡང། འདོད་པ་ཁོ་ན་ཡིན་ཏེ། དེ་འདྲའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པའི་ཚེ། དངོས་པོ་ཆོས་ཅན། རྟག་པ་ཆོས་ཅན། ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། ཡང་ཁོ་ན་རེ། བུམ་པ་ཆོས་ཅན། དངོས་པོ་ཆོས་ཅན། རྟག་པ་ཆོས་ཅན། ཤེས་བྱ་ཡིན་པར་ཐལ་
གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དངོས་པོ་ཆོས་ཅན། རྟག་པ་ཆོས་ཅན། ཤེས་བྱ་ཡིན་པར་འདོད་ཅེས་བརྩི་མི་རིགས་པར་ཐལ། བདག་མེད་ཡིན་པའི་ཕྱིར་ཟེར་ན། འདོད་རིགས་

[074B] དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྟག་པ་ཆོས་ཅན། ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། བྱས་པ་ལ་ཁོ་ན་རེ། དངོས་པོ་ཆོས་ཅན། རྟག་པ་ཆོས་ཅན། ཤེས་བྱ་ཡིན་པར་ཐལ། གཞི་གྲུབ་
པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྟག་པ་ཆོས་ཅན་ཤེས་བྱ་ཡིན་པར་འདོད་ཅེས་བརྩི་མི་རིགས་པར་ཐལ། བདག་མེད་ཡིན་པའི་ཕྱིར། ཟེར་ན་ཡང་འདོད་དེ། དེ་འདྲ་བའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པས། རྟག་པ་ཤེས་བྱ་ཡིན་པར་འདོད་ཅེས་བརྩི་རིགས་པའི་ཕྱིར། རང་རེས། རྣམ་མཁྱེན་ཆོས་ཅན། ཤེས་བྱ་དེ་རྣམ་མཁྱེན་ཆོས་ཅན། བུམ་པ་ཆོས་ཅན། ཡོད་པ་ཡིན་པར་ཐལ། རྣམ་མཁྱེན་ཆོས་ཅན། ཤེས་བྱ་
ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་ཡིན་པར་ཐལ། ཡོད་མེད་གང་རུང་ཡིན་པའི་ཕྱིར་ཞེས་པའི་ཐལ་འགྱུར་གྱི་རྩོད་གཞི་རྟགས་གསལ་ངོས་འཛིན་ཚུལ་ཡོད་དེ། དེ་འདྲའི་ཐལ་འགྱུར་རྣམ་མཁྱེན་གྱིས་རྩོད་གཞི། ཤེས་བྱ་དེ་རྣམ་
མཁྱེན་ཆོས་ཅན། བུམ་པ་ཆོས་ཅན། ཡོད་པ་ཡིན་པར་ཐལ། རྣམ་མཁྱེན་ཆོས་ཅན། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་ཡིན་པས་གསལ་བ། ཡོད་མེད་གང་རུང་གིས་རྟགས་བྱས་པའི་ཐལ་འགྱུར་ཡིན་པའི་
ཕྱིར། དེར་ཐལ། རྣམ་མཁྱེན་ཆོས་ཅན། དངོས་པོ་དེ་བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་ཡིན་པར་ཐལ། གསར་དུ་མི་སླུ་བའི་རིག་པ་ཡིན་པའི་ཕྱིར་ཞེས་པའི་

[075A]༄༅། །ཐལ་འགྱུར་འདི། རྣམ་མཁྱེན་གྱིས་རྩོད་གཞི། དངོས་པོ་དེ་བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་ཡིན་པས་གསལ་བ། གསར་དུ་མི་
སླུ་བའི་རིག་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། ཤེས་བྱ་ཆོས་ཅན། རྟག་པ་དེ་སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ཡིན་པར་ཐལ། བདག་
མེད་ཡིན་པའི་ཕྱིར་ཞེས་པའི་ཐལ་འགྱུར་འདི། ཤེས་བྱས་རྩོད་གཞི། རྟག་པ་དེ་སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ཡིན་པས་གསལ་བ་བདག་མེད་ཀྱིས་རྟགས་བྱས་
པའི་ཐལ་འགྱུར་ཡིན་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་ཡོད་པའི་ཕྱིར། ཁ་ཅིག་ན་རེ། ཡོད་པ་ཡིན་པར་ཐལ། རྟག་པ་ཡིན་པར་ཐལ། དངོས་པོ་ཡིན་པར་ཐལ། བྱས་པ་ཡིན་པའི་ཕྱིར་
ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཡོད་པ་ཡིན་པར་ཐལ། རྟག་པ་ཡིན་པར་ཐལ། དངོས་པོ་ཡིན་པར་འདོད་ཅེས་བརྩི་རིགས་ཟེར་ན། དེ་ལྟར་བརྩི་མི་རིགས་པར་ཐལ། དེ་འདྲའི་ཐལ་འགྱུར་གྱི་
གསལ་བ་ལ་འདོད་ལན་བཏབ་པས། ཡོད་པ་ཡིན་པར་ཐལ། རྟག་པ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་ཡོད་པ་ཡིན་པར་ཐལ། རྟག་པས་གསལ་བ། དངོས་པོ་ཡིན་པར་ཐལ་བྱས་པས་

[075B] ཁ་ཅིག་ན་རེ། ཤེས་བྱ་ཡིན་པར་ཐལ། གཞལ་བྱ་ཡིན་པར་ཐལ། མི་རྟག་པ་ཡིན་པར་ཐལ། འདུས་མ་བྱས་ཡིན་པར་ཐལ། འདོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་
གསལ་བ་ལ་འདོད་ལན་བཏབ་པས། ཤེས་བྱ་ཡིན་པར་ཐལ། གཞལ་བྱ་ཡིན་པར་འདོད་ཅེས་བརྩི་རིགས་ཟེར་ན། དེ་ལྟར་བརྩི་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཤེས་བྱ་
ཡིན་པར་ཐལ། གཞལ་བྱ་ཡིན་པར་ཐལ། མི་རྟག་པ་ཡིན་པར་འདོད་ཅེས་བརྩི་རིགས་པའི་ཕྱིར། རྟགས་ལ་རྟགས་མ་གྲུབ་ཀྱི་ལན་བཏབ་པས། འདུས་མ་བྱས་ཡིན་པར་ཐལ། འདོད་བྱེད་ནུས་པ་ཡིན་པར་རྟགས་མ་གྲུབ་
ཅེས་བརྩི་རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་དེ་ཤེས་བྱ་ཡིན་པར་ཐལ། གཞལ་བྱ་ཡིན་པར་ཐལ། མི་རྟག་པས་གསལ་བ། འདུས་མ་བྱས་ཡིན་པར་ཐལ། དོན་བྱེད་ནུས་པས་རྟགས་བྱས་པའི་ཐལ་འགྱུར་
ཡིན་པའི་ཕྱིར། དེས་མཚོན་ནས་ཐལ་ངག་གང་དང་གང་བཀོད་ཀྱང་རྟགས་གསལ་གསུམ་པ་ཅན་ནི་སླ་ལ། རྟགས་གསལ་བཞི་པ་ཅན་ལ་གཉིས་གསལ་བ་དང་གཉིས་རྟགས་བྱེད། ལྔ་པ་ཅན་ལ་གསུམ་གསལ་བ་དང། གཉིས་
རྟགས་བྱེད་ཅིང། དེ་བཞིན་དུ་དྲུག་པ་སོགས་རྟགས་གསལ་ཆ་བྱུང་ཚེ་མཉམ་པར་བགོ་ཞིང། ཡ་བྱུང་ཚེ་གཅིག་གིས་གསལ་བ་མང་བ་བྱ་དགོས་སོ། །རང་རེས་ཡོད་པ་ཡིན་པར་ཐལ། ཤེས་བྱ་ཡིན་ན་གང་དྲན་དྲན་ཡིན་པས་ཁྱབ་
[076A]༄༅། །ཞེས་པ་དང། རྟག་པ་ཡིན་པར་ཐལ། མི་རྟག་པ་ཡིན་ན་བདག་མེད་མ་ཡིན་པས་ཁྱབ། བྱས་པ་ལ་ཁོ་ན་རེ། རྣམ་མཁྱེན་ཆོས་ཅན། གང་དྲན་དྲན་ཡིན་པར་ཐལ། ཡོད་པ་ཡིན་པར་ཐལ། ཤེས་བྱ་
ཡིན་པའི་ཕྱིར་ཟེར་ན། འདོད་ལན་ཐེབས་པ་ཡིན་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། གང་དྲན་དྲན་ཡིན་པར་ཐལ། ཡོད་པ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ། དེ་འདྲའི་ཐལ་
འགྱུར་རྣམ་མཁྱེན་གྱིས་རྩོད་གཞི། གང་དྲན་དྲན་ཡིན་པར་ཐལ། ཡོད་པས་གསལ་བ། ཤེས་བྱས་རྟགས་བྱས་པའི་ཐལ་འགྱུར་ཡིན་པའི་ཕྱིར། ཡང་དམ་བཅའ་གཉིས་པ་ལ། ཚད་མས་དམིགས་པ་ཆོས་ཅན་
བདག་མེད་མ་ཡིན་པར་ཐལ། རྟག་པ་ཡིན་པར་ཐལ། མི་རྟག་པ་ཡིན་པའི་ཕྱིར་ཟེར་ན། ཁྱབ་མེད་ཀྱི་ལན་ཐེབས་པ་ཡིན་ཏེ། མི་རྟག་པ་ཡིན་ན། བདག་མེད་མ་ཡིན་པར་ཐལ། རྟག་པ་ཡིན་པ་བུད་ཅེས་འགལ་ཁྱབ་ཀྱི་
ལན་ཐེབས་པའི་ཕྱིར། དེར་ཐལ། དེ་འདྲའི་ཐལ་འགྱུར་ཚད་མས་དམིགས་པས་རྩོད་གཞི། བདག་མེད་མ་ཡིན་པར་ཐལ། རྟག་པས་གསལ་བ། མི་རྟག་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། ཁ་ཅིག་ན་རེ། ཤེས་
བྱ་ཆོས་ཅན། ཡོད་པ་ཡིན་པར་ཐལ། གཞལ་བྱ་ཡིན་པར་ཐལ། དངོས་པོ་ཡིན་པར་ཐལ། ཚད་མས་དམིགས་པ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་

[076B] ཡོད་པ་ཡིན་པར་ཐལ། གཞལ་བྱ་ཡིན་པར་འདོད་ཅེས་བརྩི་རིགས་ཟེར་ན། དེ་ལྟར་བརྩི་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཤེས་བྱ་
ཡོད་པ་ཡིན་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། དེ་འདྲའི་ཐལ་འགྱུར་དེ། ཤེས་བྱ་རྩོད་གཞི། ཡོད་པས་གསལ་བ། གཞལ་བྱ་ཡིན་པར་ཐལ་མན་ཆད་ཀྱིས་རྟགས་བྱས་པའི་ཐལ་འགྱུར་ཡིན་པའི་ཕྱིར་
དེར་ཐལ། དེའི་ཕྱིར་སྒྲ་དང་པོས་དངོས་པོ་ཡིན་པར་ཐལ་ཞེས་པ་དེ་དྲངས། ཕྱིར་སྒྲ་གཉིས་པས་གཞལ་བྱ་ཡིན་པར་ཐལ་ཞེས་པ་དེ་དྲངས་པ་ཡིན་པའི་ཕྱིར། མ་གྲུབ་ན། དེར་ཐལ། ཕྱིར་སྒྲས་གསལ་བ་འདྲེན་ཚུལ་ཡོད་པའི་ཕྱིར་
ཁ་ཅིག་གིས། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། མི་རྟག་པ་ཡིན་པར་ཐལ། བྱས་པ་ཡིན་པར་ཐལ། འདུས་མ་བྱས་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར་ཞེས་པའི་
ཐལ་འགྱུར་གྱི་གསལ་བ་ལ་འདོད་ལན་ཐེབས་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཤེས་བྱ་ཡིན་པར་ཐལ། མི་རྟག་པ་ཡིན་པར་འདོད་ཅེས་བརྩི་
རིགས་ཟེར་ན། དེ་བརྩི་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་ཤེས་བྱ་ཡིན་པར་འདོད་ཅེས་རྩི་རིགས་པའི་ཕྱིར། མ་གྲུབ་ན། དེར་ཐལ། དེ་འདྲའི་ཐལ་འགྱུར་གྱི་ཕྱིར་སྒྲ་

[077A]༄༅། །གསུམ་ཡས་རིམ་གྱིས་རིམ་པ་བཞིན་དུ་གསལ་བ་ཕྱི་མ་གསུམ་མས་རིམ་གྱིས་དྲངས་པ་གང་ཞིག་དེའི་ཚེ་ཤེས་བྱ་གཅིག་པུ་གསལ་བར་ལུས་པའི་ཕྱིར། དང་པོ་མ་གྲུབ་ན། དེར་ཐལ། རྟགས་སྤུངས་
གསལ་སྤུངས་ཀྱི་ཐལ་འགྱུར་གང་བཀོད་ཀྱང་ཕྱིར་སྒྲ་རེ་རེས་གསལ་བ་རེ་རེས་འདྲེན་པར་བཤད་ཀྱང། ཕྱིར་སྒྲ་ཇི་ཙམ་ཡོད་ཀྱང་རྩ་བའི་གསལ་བ་གཅིག་པུ་འདྲེན་མི་ནུས་པ་རང་ལུགས་སུ་ཁས་ལེན་པ་ཡིན་པའི་ཕྱིར། བྱས་པ་ལ་
ཁོ་ན་རེ། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་ཡོད་པར་ཐལ། ཁྱོད་ཀྱི་ཁས་ལེན་
འཐད་པའི་ཕྱིར། འདོད་ན། ཁྱབ་པ་ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་ཡོད་པར་ཐལ། འདོད་པའི་ཕྱིར་ན་མ་ཁྱབ། རྟགས་གྲུབ་ཏེ། དེ་འདྲའི་ཐལ་འགྱུར་རྣམ་མཁྱེན་གྱིས་རྩོད་གཞི། ཤེས་བྱས་གསལ་
བ། དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་
ཡོད་པའི་ཕྱིར་ཞེས་པའི་ཐལ་འགྱུར་འདི་སྒྲས་རྩོད་གཞི། མ་བྱས་པས་གསལ་བ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། གཞན་ཡང། ཁྱོད་རང་

[077B] གང་ཟག་གི་བདག་མེད་ཡིན་ན། ཁྱོད་སྒྲ་ཆོས་ཅན། མི་རྟག་པ་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་སུ་བཀོད་པས་ཁྱབ་པར་ཐལ། བདག་མེད་ཡིན་ན། ཁྱོད་སྒྲ་ཆོས་ཅན། མི་རྟག་སྟེ་
ཁྱོད་ཡིན་པའི་ཕྱིར་ཞེས་པའི་སྦྱོར་བའི་རྟགས་སུ་བཀོད་པས་ཁྱབ་པའི་ཕྱིར། དེར་ཐལ། བདག་མེད་ཡིན་ན། རྟགས་ཡིན་པས་ཁྱབ་པ་གང་ཞིག་གཞི་གྲུབ་ན་རྟགས་ཡང་དག་ཡིན་པས་ཁྱབ་པའི་ཕྱིར། དང་པོ་གྲུབ་སྟེ། རི་
བོང་རྭ་རྟགས་ཡིན་པའི་ཕྱིར། གཉིས་པ་གྲུབ་སྟེ། ཀ་བུམ་གཉིས་རྟགས་ཡང་དག་ཡིན་པའི་ཕྱིར། དེར་ཐལ། ཀ་བུམ་གཉིས་རྟགས་སུ་སོང་བའི་ཐལ་འགྱུར་ཡང་དག་ཡོད་པའི་ཕྱིར། དེར་ཐལ། ཤེས་བྱ་དང་ལྡན་པའི་གཞིར་
ཆོས་ཅན། གང་ཟག་གི་བདག་མེད་ཡིན་པར་ཐལ། ཀ་བུམ་གཉིས་ཡོད་པའི་ཕྱིར་ཞེས་པའི་ཐལ་འགྱུར་ཐལ་འགྱུར་ཡང་དག་ཡིན་པའི་ཕྱིར། རྩ་བར་འདོད་ན། བྱས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པ་ཆོས་ཅན་
ཁྱོད་སྒྲ་ཆོས་ཅན། མི་རྟག་པ་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་སུ་བཀོད་པར་ཐལ། བདག་མེད་ཡིན་པའི་ཕྱིར། འདོད་ན། སྒྲ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར་ཞེས་
པའི་ཐལ་འགྱུར་གྱི་རྟགས་གྲུབ་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་ཡོད་པར་ཐལ། འདོད་པའི་ཕྱིར། འདོད་ན། དངོས་འགལ་ལ་བུད། རང་ལུགས་ཀྱི་དེ་འདྲའི་ཁྱབ་པ་ལ་སྐྱོན་འཕེན་ཚུལ་ནི་

[078A]༄༅། །ཞེས་བརྗོད་པའི་སྒྲ་ཆོས་ཅན། དངོས་པོ་ཡིན་པར་ཐལ། དངོས་པོར་རྟོགས་པའི་ཚད་མ་ཡོད་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་སྒྲ་ཆོས་ཅན། མི་རྟག་པར་ཐལ། ཁྱོད་ཡིན་པའི་ཕྱིར་ཞེས་
པའི་ཐལ་འགྱུར་གྱི་རྟགས་སུ་བཀོད་པར་ཐལ། བདག་མེད་ཡིན་པའི་ཕྱིར། འདོད་ན། ལེགས་པར་སོམས་ལ་ལན་ཐོབས་ཤིག་ཁ་ཅིག་གིས། ཁྱོད་ཐལ་འགྱུར་གང་ཞིག་ཁྱོད་ཀྱི་བཀོད་ཚོད་ཀྱི་རྟགས་གྲུབ་
ན། ཁྱོད་ཀྱི་རྟགས་གྲུབ་པས་ཁྱབ་ཟེར་ན། རྣམ་མཁྱེན་ཆོས་ཅན། འདུས་མ་བྱས་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་འདྲའི་ཐལ་འགྱུར་གྱི་
བཀོད་ཚོད་ཀྱི་རྟགས་གྲུབ་པར་ཐལ། རྟག་པ་དེ་ཡིན་པའི་ཕྱིར། རྩ་བར་འདོད་ན། དེ་འདྲའི་ཐལ་འགྱུར་གྱི་རྟགས་མ་གྲུབ་པར་ཐལ། དེ་འདྲའི་ཐལ་འགྱུར་གྱི་སོང་ཚོད་ཀྱི་རྟགས་མ་གྲུབ་པའི་ཕྱིར། དེར་ཐལ། རྣམ་མཁྱེན་རྟག་པ་
མ་ཡིན་པའི་ཕྱིར། ཁ་ཅིག་གིས། ཐལ་འགྱུར་གང་ཞིག་ཁྱོད་ཀྱི་རྟགས་གྲུབ་ན། ཁྱོད་ཀྱི་བཀོད་ཚོད་ཀྱི་རྟགས་གྲུབ་པས་ཁྱབ་ཟེར་ན། བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་
འགྱུར་ཆོས་ཅན། དེར་ཐལ། དེའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་མི་ཐེབས་པའི་ཕྱིར། རྩ་བར་འདོད་ན། དངོས་པོ་ཡིན་པར་ཐལ། དེ་འདྲའི་ཐལ་འགྱུར་གྱི་བཀོད་ཚོད་ཀྱི་རྟགས་གྲུབ་

[078B] ཁྱབ་པ་ཡོད་དེ། དངོས་པོ་དེའི་བཀོད་ཚོད་ཀྱི་རྟགས་དང་བུམ་པ་དངོས་པོ་ཡིན་པ་དེའི་སོང་ཚོད་ཀྱི་རྟགས་ཡིན་པའི་ཕྱིར། གཞན་ཡང། ཐལ་འགྱུར་དེའི་བཀོད་ཚོད་ཀྱི་རྟགས་གྲུབ་ན། དེའི་རྟགས་གྲུབ་པས་མ་ཁྱབ་པར་
ཐལ། ཀ་བ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་བཀོད་ཚོད་ཀྱི་རྟགས་གསལ་གཉིས་ཀ་གྲུབ་པ་གང་ཞིག་དེ་འདྲའི་ཐལ་འགྱུར་གྱི་རྟགས་གསལ་གཉིས་ཀ་མ་གྲུབ་པའི་ཕྱིར། བྱས་པ་ལ་
ཁོ་ན་རེ། ཐལ་འགྱུར་དེའི་བཀོད་ཚོད་ཀྱི་རྟགས་གྲུབ་ན། ཐལ་འགྱུར་དེའི་རྟགས་གྲུབ་པས་ཁྱབ་པར་ཐལ། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་དེའི་བཀོད་ཚོད་ཀྱི་རྟགས་གྲུབ་ན། དེ་འདྲའི་
ཐལ་འགྱུར་གྱི་རྟགས་གྲུབ་པས་ཁྱབ་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་བཀོད་ཚོད་ཀྱི་རྟགས་ཡིན་ན། དེ་འདྲའི་ཐལ་འགྱུར་གྱི་རྟགས་ཡིན་དགོས་པའི་ཕྱིར་ཟེར་ན་མ་ཁྱབ། ཡང་ཁོ་ན་རེ། ཐལ་འགྱུར་དེའི་སོང་ཚོད་ཀྱི་རྟགས་
གྲུབ་ན། དེའི་རྟགས་གྲུབ་པས་མ་ཁྱབ་པར་ཐལ། ཐལ་འགྱུར་དེའི་སོང་ཚོད་ཀྱི་རྟགས་ཡིན་ན། ཐལ་འགྱུར་དེའི་རྟགས་ཡིན་པས་མ་ཁྱབ་པའི་ཕྱིར་ན་མ་ཁྱབ། བྱས་པ་ལ་ཁོ་ན་རེ། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་
ཞེས་པའི་ཐལ་འགྱུར་གྱི་བཀོད་སོང་གི་རྟགས་གསལ་ལ་ཁྱད་པར་ཡོད་པར་ཐལ། སྒྲ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་བཀོད་སོང་གི་རྟགས་གསལ་ལ་ཁྱད་པར་ཡོད་པའི་ཕྱིར་ཟེར་ན་

[079A]༄༅། །འདིར་མ་ཁྱབ། མ་གྲུབ་ན། དེར་ཐལ། རྟག་པ་དེ་དེའི་བཀོད་ཚོད་ཀྱི་རྟགས་གསལ་གཉིས་ཀ་ཡིན། སྒྲ་རྟག་པ་དེ་དེའི་སོང་ཚོད་ཀྱི་རྟགས་གསལ་གཉིས་ཀ་ཡིན་པའི་ཕྱིར། རྩ་བར་འདོད་ན། དངོས་པོ་ཡིན་
པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཀྱི་བཀོད་སོང་གི་རྟགས་གསལ་ལ་ཁྱད་པར་མེད་པར་ཐལ། ཁྱོད་རྩོད་གཞི་དང་མི་ལྡན་པའི་ཐལ་འགྱུར་ཡིན་པའི་ཕྱིར། འདི་ལ། ཁ་ཅིག་གིས་
དངོས་པོ་ཡིན་པར་ཐལ། བུམ་པ་དང་གཅིག་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཀྱི་བཀོད་སོང་གི་རྟགས་གསལ་ལ་ཁྱད་པར་མེད་པར་ཐལ། ཁྱོད་རྩོད་གཞི་དང་མི་ལྡན་པའི་ཐལ་འགྱུར་ཡིན་པའི་ཕྱིར་
ཟེར་ན་རང་ལུགས་ལ་འདོད་ལན་ཐེབས། ཁ་ཅིག་གིས། བུམ་པ་ཆོས་ཅན། ཁྱོད་ཀྱི་རྟགས་གྲུབ་ན། ཁྱོད་ཀྱི་རྟགས་གྲུབ་པས་ཁྱབ་ཟེར་ན། དངོས་པོ་ཡིན་པར་ཐལ། བུམ་པ་དང་གཅིག་ཡིན་པའི་ཕྱིར་ཞེས་པའི་
ཐལ་འགྱུར་ཆོས་ཅན། ཁྱོད་ཀྱི་རྟགས་གྲུབ་པར་ཐལ། བུམ་པ་ཆོས་ཅན། ཁྱོད་ཀྱི་རྟགས་གྲུབ་པའི་ཕྱིར། མ་གྲུབ་ན། བུམ་པ་ཆོས་ཅན། དངོས་པོ་ཡིན་པར་ཐལ། བུམ་པ་དང་གཅིག་ཡིན་པའི་ཕྱིར་ཞེས་པའི་
ཐལ་འགྱུར་གྱི་རྟགས་གྲུབ་པར་ཐལ། བུམ་པ་ཡོད་པའི་ཕྱིར། རྩ་བར་འདོད་ན། དངོས་པོ་ཡིན་པར་ཐལ། བུམ་པ་དང་གཅིག་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་གྲུབ་པར་ཐལ། དེ་འདྲའི་ཐལ་འགྱུར་གྱི་

[079B] ཁ་ཅིག་གིས། ཀ་བ་ཁྱོད་ཀྱི་རྗེས་ཁྱབ་ངེས་ན། བུམ་པ་ཁྱོད་ཀྱི་རྗེས་ཁྱབ་ངེས་པས་ཁྱབ་ཟེར་ན། ཡོད་པར་ཐལ། ཀ་བ་ཡོད་པའི་ཕྱིར་ཞེས་པའི་ཐལ་འགྱུར་ཆོས་ཅན་
དེར་ཐལ། དེའི་ཕྱིར། མ་གྲུབ་ན། ཀ་བ་ཡོད་པར་ཐལ། ཀ་བ་ཡོད་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ངེས་པར་ཐལ། བདག་མེད་ཡིན་པའི་ཕྱིར། འདོད་མི་ནུས་ཏེ། ཀ་བ་ཡོད་ན་བུམ་པ་ཡོད་པས་མ་ཁྱབ་པའི་
ཕྱིར། ཁོ་ན་རེ། ཤེས་བྱ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། རྟག་པར་རྟོགས་པའི་ཚད་མའི་དགག་གཞི་ཡིན་པར་ཐལ། དངོས་པོ་ཡིན་པའི་ཕྱིར། འདོད་ན། དེ་འདྲའི་ཐལ་འགྱུར་ཆོས་
ཅན། དངོས་པོར་རྟོགས་པའི་ཚད་མ་དང་ཕན་ཚུན་ཐ་དད་ཡིན་པར་ཐལ། འདོད་པའི་ཕྱིར། འདོད་ན། དེ་འདྲའི་ཐལ་འགྱུར་ཆོས་ཅན། དངོས་པོར་རྟོགས་པའི་ཚད་མའི་རྒྱུ་ཡིན་པར་ཐལ། འདོད་པའི་ཕྱིར། འདོད་ན་
དེ་འདྲའི་ཐལ་འགྱུར་ཆོས་ཅན། དེ་འདྲའི་ཐལ་འགྱུར་དངོས་པོར་རྟོགས་པའི་ཚད་མའི་རྒྱུ་མ་ཡིན་པར་ཐལ། བདག་མེད་ཡིན་པའི་ཕྱིར་ཟེར་ན་ཡང་འདོད་ལན་ཐེབས་པ་ཡིན་ཏེ། བདག་མེད་ཡིན་ན། ཤེས་བྱ་ཡིན་པར་ཐལ་
ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཤེས་བྱ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་དངོས་པོར་རྟོགས་པའི་ཚད་མའི་རྒྱུ་མ་ཡིན་དགོས་པའི་ཕྱིར། དེར་ཐལ། བདག་མེད་ཡིན་ན་

[080A]༄༅། །ཤེས་བྱ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་དང་གཅིག་མ་ཡིན་དགོས་པའི་ཕྱིར། བྱས་པ་ལ་ཁོ་ན་རེ། ཤེས་བྱ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་
འགྱུར་གྱི་རྒྱུ་ཆོས་ཅན། དེ་འདྲའི་ཐལ་འགྱུར་གྱི་རྒྱུ་མ་ཡིན་པར་ཐལ། བདག་མེད་ཡིན་པའི་ཕྱིར་ཟེར་ན་ཡང་འདོད་ལན་ཐེབས་པ་ཡིན་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། གང་བཀོད་པ་ལྟར་
བརྩི་རིགས་པའི་ཕྱིར། དེས་མཚོན་ནས་གཞན་རྣམས་ལའང་རིགས་པ་མཚུངས། རང་རེས། བདག་མེད་ཡིན་ན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པས་ཁྱབ། བདག་
མེད་ཡིན་ན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་གྲུབ་པས་ཁྱབ། བྱས་པ་ལ་ཁོ་ན་རེ། དང་པོ་ལ། སྒྲ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་
པའི་ཐལ་འགྱུར་གྱི་རྟགས་གྲུབ་པར་ཐལ། བདག་མེད་ཡིན་པའི་ཕྱིར། གཉིས་པ་ལ། བྱས་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་གྲུབ་པར་ཐལ་
བདག་མེད་ཡིན་པའི་ཕྱིར། འགལ་ཁྱབ་ལ་བུད་བྱས་པ་ལ། ཁྱབ་པ་དངོས་ཟེར་ན། དངོས་འགལ་ལ་མི་འགྲོ་སྟེ། གོང་དུ་བདག་མེད་ཡིན་ན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་

[080B] འདིར་བདག་མེད་ཡིན་ན། སྒྲ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་བུད་ཅེས་བརྩི་རིགས། ཕྱི་མ་ལ་ཡང་འགལ་ཁྱབ་ཀྱི་ལན་ཐེབས་ཚུལ་ཡོད་དེ་
དང་པོ་ལ། བདག་མེད་ཡིན་ན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་གྲུབ་པས་ཁྱབ། ཕྱི་མ་ལ་བདག་མེད་ཡིན་ན། བྱས་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་
པའི་ཐལ་འགྱུར་གྱི་རྟགས་མ་གྲུབ་པར་འབུད་ཅེས་བརྩི་རིགས་པའི་ཕྱིར། གཞན་ཡང། བདག་མེད་ཡིན་ན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པས་ཁྱབ་པར་ཐལ། དེ་ལྟར་ཁྱབ་པར་ཁས་
བླངས་པ་ལ། རྟག་པའི་རིགས་ཀྱི་ཆོས་ཅན་གྱིས་གཤགས་ན་འདོད་ལན་ཐེབས། དངོས་པོ་དང་མེད་ངེས་ཀྱི་ཆོས་ཅན་གྱིས་གཤགས་ན་འགལ་ཁྱབ་ཀྱི་ལན་ཐེབས་པའི་ཕྱིར། དེར་ཐལ། དེ་འདྲའི་རིགས་ཀྱི་ཁྱབ་པ་ཁས་བླངས་པ་ལ་
ཆོས་ཅན་ཅི་ལྟ་བུ་ཞིག་གིས་གཤགས་ཀྱང་ཆོས་ཅན་སྦུབས་སུ་འཚངས་ནས་གང་བཀོད་པ་ལྟར་བརྩི་རིགས་པའི་ཕྱིར། གཞན་ཡང། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་
པོར་རྟོགས་པའི་ཚད་མའི་རྒྱུ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དེ་འདྲའི་ཐལ་འགྱུར་དེ་འདྲའི་ཐལ་འགྱུར་དངོས་པོར་རྟོགས་པའི་ཚད་མའི་རྒྱུ་ཡིན་པར་འདོད་ཅེས་བརྩི་རིགས་
[081A]༄༅། །པར་ཐལ། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མའི་རྒྱུ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་མཁྱེན་དངོས་
པོར་རྟོགས་པའི་ཚད་མའི་རྒྱུ་ཡིན་པར་འདོད་ཅེས་བརྩི་རིགས་པའི་ཕྱིར། འདོད་ན། དེ་འདྲའི་ཐལ་འགྱུར་ཆོས་ཅན། དངོས་པོར་རྟོགས་པའི་ཚད་མ་ཁྱོད་ཀྱི་འབྲས་བུ་ཡིན་པར་ཐལ། ཁྱོད་དངོས་པོར་རྟོགས་པའི་ཚད་མའི་རྒྱུ་ཡིན་པའི་
ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དེ་འདྲའི་ཐལ་འགྱུར་དངོས་པོར་རྟོགས་པའི་ཚད་མ། དེ་འདྲའི་ཐལ་འགྱུར་གྱི་འབྲས་བུ་ཡིན་པར་འདོད་ཅེས་བརྩི་རིགས་པར་ཐལ། བུམ་པ་ཆོས་ཅན། དངོས་པོར་
རྟོགས་པའི་ཚད་མ་ཁྱོད་ཀྱི་འབྲས་བུ་ཡིན་པར་ཐལ། ཁྱོད་དངོས་པོར་རྟོགས་པའི་ཚད་མའི་རྒྱུ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པ་དངོས་པོར་རྟོགས་པའི་ཚད་མ་བུམ་པའི་འབྲས་བུ་ཡིན་
པར་འདོད་ཅེས་བརྩི་རིགས་པའི་ཕྱིར། འོ་ན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་པོར་རྟོགས་པའི་ཚད་མ་ཁྱོད་ཀྱི་འབྲས་བུ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་
འགྱུར་གྱི་གསལ་བ་ལ་འདོད་ལན་བཏབ་པས། དེ་འདྲའི་ཐལ་འགྱུར་དངོས་པོར་རྟོགས་པའི་ཚད་མ། དེ་འདྲའི་ཐལ་འགྱུར་གྱི་འབྲས་བུ་ཡིན་པར་འདོད་ཅེས་བརྩི་རིགས་ཤིང་འདོད་ལན་ཐེབས་པར་ཐལ། འདོད་པ་གང་ཞིག་ཁྱོད་དངོས་

[081B] དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད། དངོས་པོར་རྟོགས་པའི་ཚད་མ་ཁྱོད་ཀྱི་འབྲས་བུ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ལ་ཡང་ཁྱབ་པ་ཡོད་
པའི་ཕྱིར། འདོད་ན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་དངོས་པོར་རྟོགས་པའི་ཚད་མ་རྟག་པས་གསལ་བ་དང། རྟག་པས་རྟགས་བྱས་པའི་ཐལ་འགྱུར་ཡོད་པར་ཐལ། ཤེས་བྱ་རྟག་པར་རྟོགས་པའི་ཚད་
མ་རྟག་པས་གསལ་བ་དང། རྟག་པས་རྟགས་བྱས་པའི་ཐལ་འགྱུར་ཡོད་པའི་ཕྱིར། གོང་དུ་འདོད་ན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་དངོས་པོར་རྟོགས་པའི་ཚད་མ་རྟག་པ་ཡིན་པར་ཐལ། རྟག་པ་
ཡིན་པའི་ཕྱིར་ཞེས་པའི་ཐལ་འགྱུར་དེ། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་དངོས་པོར་རྟོགས་པའི་ཚད་མ་རྟག་པས་གསལ་བ་དང། རྟག་པའི་རྟགས་བྱས་པའི་ཐལ་འགྱུར་ཡིན་པར་ཐལ། དེ་འདྲའི་ཐལ་
འགྱུར་ཡོད་པའི་ཕྱིར། འདོད་ན། རྟག་པ་མ་ཡིན་པར་ཐལ། དངོས་པོ་ཡིན་པའི་ཕྱིར། མ་གྲུབ་ན། དེར་ཐལ། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་དངོས་པོར་རྟོགས་པའི་ཚད་མ་རྟག་པ་ཡིན་པར་ཐལ་
རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་འབྲས་བུ་ཡིན་པའི་ཕྱིར། མ་ཁྱབ་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་འབྲས་བུ་ཡིན་ན་དངོས་པོ་ཡིན་དགོས་པར་ཐལ། ཁྱོད་དངོས་པོ་ཡིན་པའི་ཕྱིར། ཁ་ཅིག་བཅད་སྐྱོན་

[082A]༄༅། །ཡིན་ཟེར་ན། ཁྱོད་རང་ལ་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་དང་གཅིག་ཡིན་པར་ཐལ། གོང་གི་
དམ་བཅའ་འཐད་པའི་ཕྱིར། འདོད་ན། ཐལ་འགྱུར་ཡིན་པར་ཐལ། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་དང་གཅིག་ཡིན་
པའི་ཕྱིར། མ་ཁྱབ་ན། དེ་འདྲའི་ཐལ་འགྱུར་ཆོས་ཅན། ཁྱོད་དང་གཅིག་ཡིན་ན། ཐལ་འགྱུར་ཡིན་དགོས་པར་ཐལ། ཁྱོད་དེ་འདྲའི་ཐལ་འགྱུར་གྱི་ལྡོག་པ་ཡིན་པའི་ཕྱིར། བྱས་པ་ལ་ཁོ་ན་རེ། དངོས་པོ་ཡིན་པར་ཐལ། དངོས་
པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར་ཟེར་ན། འདོད་ལན་ཐེབས་པ་ཡིན་ཏེ། དེ་འདྲའི་ཐལ་འགྱུར་དེ། དེ་འདྲའི་ཐལ་འགྱུར་དང་གཅིག་ཡིན་པར་འདོད་
ཅེས་བརྩི་རིགས་པའི་ཕྱིར། བྱས་པ་ལ་ཁོ་ན་རེ། ཡོད་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཆོས་ཅན། ཁྱོད་དང་གཅིག་ཡིན་ན་དངོས་པོ་ཡིན་པས་ཁྱབ་པར་ཐལ། ཁྱོད་ཚད་མའི་བྱེ་བྲག་ཡིན་པའི་ཕྱིར། འདོད་
ན། དངོས་པོ་ཡིན་པར་ཐལ། ཡོད་པར་རྟོགས་པའི་ཚད་མ། ཡོད་པར་རྟོགས་པའི་ཚད་མ་དང་གཅིག་ཡིན་པའི་ཕྱིར། མ་གྲུབ་ན། ཡོད་པར་རྟོགས་པའི་ཚད་མ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་

[082B] ཁྱབ་པ་རིམ་པར་སོང་ཟེར། ཁ་ཅིག་རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། བུམ་པ་ཆོས་ཅན། བྱས་པ་ཡིན་པར་ཐལ། འདུས་
བྱས་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་གྲུབ་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ངེས་པར་ཐལ། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་གྲུབ་པར་ཐལ་
ཀ་བ་ཆོས་ཅན། ཡོད་པ་ཡིན་པར་ཐལ། ཚད་མས་དམིགས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་གྲུབ་པར་ཐལ། ཤེས་བྱ་ཆོས་ཅན། མི་རྟག་པ་ཡིན་པར་ཐལ། བྱས་
པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་མི་ཐེབས་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་དངོས་འཛིན་ཚུལ་མེད་ཟེར་ན། དེ་ཡོད་པར་ཐལ། དེ་འདྲའི་ཐལ་འགྱུར་དེ། རྣམ་མཁྱེན་ཆོས་ཅན། ཤེས་བྱ་
ཡིན་པར་ཐལ། དངོས་པོ་ཡིན་པའི་ཕྱིར་ཞེས་པ་ནས་བཟུང་སྟེ། ཚད་མས་དམིགས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་གྲུབ་པའི་བར་གྱིས་གསལ་བ་དང། ཤེས་བྱ་ཆོས་
ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་མི་ཐེབས་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ་

[083A]༄༅། །དངོས་པོ་ཡིན་པའི་ཕྱིར་ཞེས་པ་ནས། ཀ་བ་ཆོས་ཅན། ཡོད་པ་ཡིན་པར་ཐལ། ཚད་མས་དམིགས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པའི་ཐལ་འགྱུར་
འདི། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། བུམ་པ་ཆོས་ཅན། བྱས་པ་ཡིན་པར་ཐལ། འདུས་བྱས་ཡིན་པའི་ཕྱིར་ཞེས་
པའི་ཐལ་འགྱུར་གྱི་གསལ་བ་གྲུབ་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ངེས་པས་གསལ་བ། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་གྲུབ་པར་ཐལ། ཀ་
བ་ཆོས་ཅན། ཡོད་པ་ཡིན་པར་ཐལ། ཚད་མས་དམིགས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། དེ་འདྲའི་ཐལ་འགྱུར་དེའི་གསལ་བ་ལ་འདོད་ལན་
བཏབ་པས། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། ཞེས་པ་ནས། འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་གྲུབ་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ངེས་པར་འདོད་ཅེས་བརྩི་
རིགས། རྟགས་ལ་རྟགས་མ་གྲུབ་ཀྱི་ལན་བཏབ་པས། སྒྲ་ཆོས་ཅན། མ་བྱས་པ་ཡིན་པར་ཐལ། ཞེས་པ་ནས། ཚད་མས་དམིགས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པ་རྟགས་མ་གྲུབ་ཅེས་
[083B] རྟགས་ཟུར་དང་པོ་དེ་ལྟར་བརྩི་རིགས་པར་ཐལ། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། བུམ་པ་ཆོས་ཅན། བྱས་པ་ཡིན་
པར་ཐལ། འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་གྲུབ་པའི་ཕྱིར་ཞེས་པའི་ཐལ་འགྱུར་འདི། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་
རྟགས་གྲུབ་པས་གསལ་བ་དང། བུམ་པ་ཆོས་ཅན། བྱས་པ་ཡིན་པར་ཐལ། འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་གྲུབ་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། རྣམ་མཁྱེན་ཆོས་ཅན་
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཡིན་པར་ཐལ། རྣམ་མཁྱེན་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཡིན་པའི་ཕྱིར་ཞེས་པའི་ཐལ་འགྱུར་འདི་
རྣམ་མཁྱེན་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱིས་རྟགས་གསལ་གཉིས་ཀ་བྱས་པའི་ཐལ་འགྱུར་ཡིན་པའི་ཕྱིར། གོང་གི་རྩ་རྟགས་གཉིས་པ་གྲུབ་སྟེ། སྒྲ་ཆོས་ཅན། མ་བྱས་པ་ཡིན་
པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་གྲུབ་པར་ཐལ། ཀ་བ་ཆོས་ཅན། ཡོད་པ་ཡིན་པར་ཐལ། ཚད་མས་དམིགས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པའི་ཕྱིར་ཞེས་པའི་ཐལ་

[084A]༄༅། །འགྱུར་འདི། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་མ་གྲུབ་པས་གསལ་བ་དང། ཀ་བ་ཆོས་ཅན། ཡོད་པ་ཡིན་པར་ཐལ། ཚད་མས་དམིགས་
པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་ཡོད་པའི་ཕྱིར། ཁ་ཅིག་གིས། བུམ་པ་ཆོས་ཅན། གཞལ་
བྱ་ཆོས་ཅན། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། ཀ་བ་ཆོས་ཅན། ཡོད་པ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་ཡིན་
པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་ཐེབས་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་རྩོད་གཞི་དང་ལྡན་པའི་ཐལ་འགྱུར་ཡིན་པར་ཐལ། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་
འགྱུར་ལ་ཁྱབ་པ་ཡོད་པའི་ཕྱིར་ཞེས་པའི་ཐལ་འགྱུར་རྩོད་གཞི་དང་ལྡན་པའི་ཐལ་འགྱུར་ཡིན་ཟེར་ན། དེ་མི་འཐད་པར་ཐལ། དེ་འདྲའི་ཐལ་འགྱུར་དེ། བུམ་པ་ཆོས་ཅན། གཞལ་བྱ་ཆོས་ཅན། ཞེས་པ་ནས། གཞི་གྲུབ་པའི་
ཕྱིར་ཞེས་པའི་ཐལ་འགྱུར་རྩོད་གཞི་དང་ལྡན་པའི་ཐལ་འགྱུར། ཞེས་པའི་བར་གྱིས་གསལ་བ་དང། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པས་རྟགས་བྱས་པའི་ཐལ་འགྱུར་

[084B] མ་གྲུབ་ན། དེར་ཐལ། དེ་འདྲའི་ཐལ་འགྱུར་གྱི་གསལ་བ་ནང་གི་ཕྱིར་སྒྲ་རྣམས་ཀྱིས་ཆོས་ཅན་རྣམས་མས་རིམ་ནས་སྦུབས་སུ་དྲངས་པ་ཡིན་པའི་ཕྱིར། དེར་ཐལ། བུམ་པ་ཆོས་ཅན། དངོས་པོ་ཡིན་པར་ཐལ་
དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་འདི་ཡང་རྩོད་གཞིག་དང་མི་ལྡན་པའི་ཐལ་
འགྱུར་ཡིན་པའི་ཕྱིར། གཞན་ཡང། སྒྲ་ཆོས་ཅན། མཚོན་བྱ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། རྣམ་མཁྱེན་ཆོས་ཅན། མཚོན་བྱ་ཡིན་པར་ཐལ། བཏགས་ཡོད་ཆོས་གསུམ་ཚང་
བ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་དད་ཀྱི་ཐལ་འགྱུར་ཡིན་
པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་ཡོད་དེ། དེ་འདྲའི་ཐལ་འགྱུར་དེ། སྒྲ་ཆོས་ཅན། མཚོན་བྱ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པས་གསལ་བ་དང་
རྣམ་མཁྱེན་ཆོས་ཅན། མཚོན་བྱ་ཡིན་པར་ཐལ། བཏགས་ཡོད་ཆོས་གསུམ་ཚང་བ་ཡིན་པའི་ཕྱིར་ཞེས་པ་མན་ཆད་ཀྱིས་རྟགས་བྱས་པའི་ཐལ་འགྱུར་ཡིན་པའི་ཕྱིར། མ་གྲུབ་ན། དེར་ཐལ། སྒྲ་ཆོས་ཅན། ཤེས་བྱ་ཡིན་

[085A]༄༅། །པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། རྣམ་མཁྱེན་ཆོས་ཅན། ཤེས་བྱ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་
པའི་ཐལ་འགྱུར་གྱི་རྟགས་གྲུབ་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་དད་ཀྱི་ཐལ་འགྱུར་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་དང་རིགས་པ་མཚུངས་
པ་ཡིན་པའི་ཕྱིར། མ་གྲུབ་ན། དེར་ཐལ། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། ཤེས་བྱ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་
པའི་ཐལ་འགྱུར་གྱི་རྟགས་གྲུབ་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་ལྟར་ངེས་དགོས་པའི་ཕྱིར། གཞན་ཡང། སྒྲ་ཆོས་ཅན་
ཡོད་པ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་པོ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་
འགྱུར་གྱི་རྟགས་གྲུབ་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་ཡོད་དེ། དེ་འདྲའི་ཐལ་འགྱུར་དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པ་ཡན་ཆད་

[085B] བདག་མེད་ཀྱིས་རྟགས་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྟགས་གསལ་ངོས་འཛིན་ཚུལ། བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་
ཞེས་པའི་ཐལ་འགྱུར་གྱི་རྟགས་གྲུབ་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་དང་མཚུངས་པའི་ཕྱིར། ཁ་ཅིག་གིས། རྣམ་མཁྱེན་ཆོས་ཅན། ཁྱོད་ཡིན་པར་ཐལ། ཁྱོད་ཡིན་
པའི་ཕྱིར་ཞེས་པཨ་ཐལ་འགྱུར་ཆོས་ཅན། ཁྱོད་ཡིན་པར་ཐལ། ཀྱོད་ཡིན་པའི་ཕྱིར་ཞེས་པའི་ཐལ་འགྱུར་ཡོད་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་ཆོས་
ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། རྣམ་མཁྱེན་ཡིན་པར་ཐལ། རྣམ་མཁྱེན་ཡིན་པའི་ཕྱིར་ཞེས་པའི་ཐལ་འགྱུར་ཡོད་པར་འདོད་ཅེས་བརྩི་རིགས་ཟེར་ན། དེ་མི་རིགས་པར་ཐལ། རྣམ་
མཁྱེན་ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཡོད་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་
གསལ་བ་ལ་འདོད་ལན་བཏབ་པས། རྣམ་མཁྱེན་ཡིན་པར་ཐལ། རྣམ་མཁྱེན་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། རྣམ་མཁྱེན་ཡིན་པར་ཐལ། རྣམ་མཁྱེན་ཡིན་པའི་ཕྱིར་ཞེས་པའི་ཐལ་འགྱུར་ཡོད་པར་འདོད་ཅེས་བརྩི་
[086A]༄༅། །རིགས་པའི་ཕྱིར། དེར་ཐལ། རྣམ་མཁྱེན་ཆོས་ཅན། ཁྱོད་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་
པས། རྣམ་མཁྱེན་ཆོས་ཅན། རྣམ་མཁྱེན་རྣམ་མཁྱེན་དང་གཅིག་ཡིན་པར་འདོད་ཅེས་བརྩི་རིགས་པའི་ཕྱིར། རང་རེས། བུམ་པའི་དགག་གཞི་ཆོས་ཅན། རྣམ་མཁྱེན་ཆོས་ཅན། སྒྲ་ཆོས་ཅན། ཤེས་བྱ་ཡིན་པར་
ཐལ། འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར་བུམ་པའི་དགག་གཞི་ཡིན་པར་ཐལ། དེ་འདྲའི་ཐལ་འགྱུར་ཡོད་པ་གང་ཞིག་བུམ་པ་མེད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་
པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་
འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་འདོད་ཅེས་བརྩི་རིགས། བྱས་པ་ལ་ཁོ་ན་རེ། བུམ་པའི་དགག་གཞི་ཆོས་ཅན། རྣམ་མཁྱེན་ཆོས་
ཅན། སྒྲ་ཆོས་ཅན། ཤེས་བྱ་ཡིན་པར་ཐལ། འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར་བུམ་པའི་དགག་གཞི་ཡིན་པར་ཐལ། དེ་འདྲའི་ཐལ་འགྱུར་ཡོད་པ་གང་ཞིག་བུམ་པ་མེད་པའི་ཕྱིར་ཞེས་པའི་ཐལ་འགྱུར་གྱི་

[086B] བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཡིན་པར་
ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར་བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་འདོད་ཅེས་བརྩི་མི་རིགས་པར་ཐལ། བདག་མེད་
ཡིན་པའི་ཕྱིར་ཟེར་ན་འདོད་བྱས་པ་ལ། དངོས་འགལ་ལ་འགྲོ་ཟེར་ན། དངོས་འགལ་ལ་མི་འགྲོ་སྟེ། གོང་དུ་དེ་ལྟར་བརྩི་རིགས་ཀྱང། འདིར། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་
དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར། བུམ་པའི་དགག་གཞི་
གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་དེ་འདྲའི་ཐལ་འགྱུར་ཡོད་པ་གང་ཞིག་བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ། བུམ་པའི་དགག་གཞི་
ཆོས་ཅན་གྱི་སྟེང་དུ་མེད་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་དགག་གཞི་

[087A]༄༅། །ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཡིན་པར་ཐལ། བུམ་པའི་དགག་
གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་འདུས་བྱས་ཡིན་པའི་ཕྱིར་ཞེས་པའི་ཐལ་འགྱུར། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་
གཞི་ཡིན་པར་འདོད་ཅེས་བརྩི་མི་རིགས་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེ་བརྩི་རིགས་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་དགག་གཞི་ཆོས་ཅན་གྱི་
སྟེང་དུ་དངོས་པོ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཤེས་བྱ་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། གང་བཀོད་པ་ལྟར་བརྩི་རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་རྩོད་གཞི་དང་མི་ལྡན་པའི་ཐལ་འགྱུར་ཡིན་པའི་ཕྱིར། ཡང། བུམ་པའི་དགག་གཞི་ཆོས་ཅན། སྒྲ་ཆོས་ཅན། དངོས་པོ་ཡིན་པར་
ཐལ། དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་མི་ཐེབས་པར་ཐལ། སྒྲ་ཆོས་ཅན། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་

[087B] བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་
གསལ་བ་ལ་འདོད་ལན་མི་ཐེབས་པར་འདོད་ཅེས་བརྩི་རིགས། བྱས་པ་ལ་ཁོ་ན་རེ། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་ཐལ། བུམ་
པའི་དགག་གཞི་ཆོས་ཅན་གྱི་སྟེང་དུ་དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་མི་ཐེབས་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་ཞེས་བརྗོད་པའི་སྒྲ་ཆོས་ཅན། བུམ་
པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་དོན་བྱེད་ནུས་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་མི་ཐེབས་པའི་ཕྱིར། དེར་ཐལ་
བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་ཞེས་བརྗོད་པའི་སྒྲ་དོན་མཐུན་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་དོན་བྱེད་ནུས་པ་ཡིན་
པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་མི་ཐེབས་པའི་ཕྱིར་ཟེར་ན་མ་ཁྱབ་སྟེ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པ་ཞེས་བརྗོད་པའི་སྒྲ་དོན་མཐུན་མེད་པའི་ཕྱིར། དེར་ཐལ། བུམ་པའི་དགག་

[088A]༄༅། །གཞི་ཆོས་ཅན་གྱི་སྟེང་དུ་བུམ་པ་མེད་པའི་ཕྱིར། ཡང་བུམ་པའི་དགག་གཞི་ཆོས་ཅན། སྒྲ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་འདོད་ཅེས་བརྩི་རིགས། བྱས་པ་ལ་ཁོ་ན་རེ། བུམ་པའི་དགག་གཞི་ཆོས་ཅན། སྒྲ་
ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་
སྟེང་དུ་དངོས་པོ་ཡིན་པར་འདོད་ཅེས་བརྩི་མི་རིགས་པར་ཐལ། བདག་མེད་ཡིན་པའི་ཕྱིར་ཟེར་ན་འདོད་ལན་ཐེབས་པ་ཡིན་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་
ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་

[088B] ཁོ་ན་རེ། བུམ་པའི་དགག་གཞི་ཆོས་ཅན། སྒྲ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པས། སྒྲ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ། སྒྲ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་འདོད་ཅེས་བརྩི་རིགས་པར་ཐལ། སྒྲ་ཆོས་ཅན་
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་འདི། སྒྲས་རྩོད་གཞི་དང། དངོས་པོས་རྟགས་གསལ་གཉིས་ཀ་བྱས་པའི་ཐལ་འགྱུར་ཡིན་པའི་ཕྱིར་ཟེར་ན་འདོད་པ་ཡིན་ཏེ། དེ་འདྲའི་ཐལ་འགྱུར་གྱི་གསལ་བ་ལ་
འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་
གྱི་སྟེང་དུ་དངོས་པོ་ཡིན་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་དངོས་པོ་ཡིན་པར་ཐལ། བུམ་པའི་དགག་
གཞི་ཆོས་ཅན་གྱི་སྟེང་དུ་དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དེ་ལྟར་བརྩི་རིགས་པ་གང་ཞིག་རྒྱུ་མཚན་མཚུངས་པའི་ཕྱིར། ཁོ་ན་རེ། བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་

[089A]༄༅། །པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་ཆོས་ཅན། ཤེས་བྱ་ཡིན་པར་ཐལ། ཤེས་བྱ་ཡིན་པའི་ཕྱིར་ཞེས་པའི་ཐལ་འགྱུར་ལ་དགག་གཞིའི་ནུས་པ་འཕར་རིགས་པར་ཐལ། བུམ་པའི་དགག་གཞི་
ཆོས་ཅན་གྱི་སྟེང་དུ་སྒྲུབ་བྱེད་འཕེན་པའི་ཐལ་འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ལ་དགག་གཞིའི་ནུས་པ་འཕང་རིགས་པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ་
བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ལ་ལན་བཏབ་པས། དགག་གཞིའི་ནུས་པ་འཕར་རིགས་པའི་ཕྱིར་
ཁོ་ན་རེ། བུམ་པའི་དགག་གཞི་ཆོས་ཅན། རྣམ་མཁྱེན་ཆོས་ཅན། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཐལ་འགྱུར་ཡང་དག་ཏུ་རྟོགས་པའི་ཚད་མ་ཡིན་
པར་ཐལ། རྣམ་མཁྱེན་ཆོས་ཅན། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་དངོས་པོར་རྟོགས་པའི་ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་
ལ་འདོད་ལན་ཐེབས་པའི་ཕྱིར་ན་མ་ཁྱབ། བྱས་པ་ལ་ཁོ་ན་རེ། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་

[089B] ཚད་མ་གང་ཞིག་སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཐལ་འགྱུར་ཡང་
དག་ཁྱོད་ཀྱི་གཞལ་བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་ཐེབས་པར་ཐལ། གཞི་གྲུབ་པའི་ཕྱིར་ཞེས་ཟེར་ན་འདོད་ལན་ཐེབས་པ་ཡིན་ཏེ། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་
ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་
ཅན་གྱི་སྟེང་དུ་མ་བྱས་པ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན་གྱི་སྟེང་དུ་རྟག་པ་ཡིན་པའི་ཕྱིར་ཞེས་པའི་ཐལ་འགྱུར། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན་
གྱི་སྟེང་དུ་ཐལ་འགྱུར་ཡང་དག་ཏུ་རྟོགས་པའི་ཚད་མ་ཡིན་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་དེ་ཆོས་ཐམས་ཅད་རྟོགས་པའི་ཚད་མ་ཡིན་པའི་
ཕྱིར། རང་རེས། བུམ་པའི་དགག་གཞི་ཆོས་ཅན། རྣམ་མཁྱེན་ཆོས་ཅན། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཡོད་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་

[090A]༄༅། །འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་
ཅན་གྱི་སྟེང་དུ་མ་བྱས་པ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་ཡིན་པའི་ཕྱིར་ཞེས་པའི་ཐལ་འགྱུར་བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པར་འདོད་ཅེས་བརྩི་རིགས་པའི་ཕྱིར། བྱས་པ་ལ་
ཁོ་ན་རེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཁྱོད་ཀྱི་བརྩི་ལུགས་དེ་མི་འཐད་པར་ཐལ། བདག་མེད་ཡིན་པའི་ཕྱིར་ཟེར་ན། འདོད་བྱས་པ་ལ་དངོས་འགལ་ལ་འགྲོ་ཟེར་ན། དངོས་འགལ་ལ་མི་འགྲོ་སྟེ། གོང་
དུ་དྲིས་པའི་ཚེ་དེ་ལྟར་ཡིན་ཀྱང། འདིར་བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་མ་བྱས་པ་ཡིན་པར་
ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་ཡིན་པའི་ཕྱིར་ཞེས་པའི་ཐལ་འགྱུར་བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བདག་མེད་ཡིན་པའི་ཕྱིར་ཞེས་པའི་
ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་

[090B] བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་མ་བྱས་པ་ཡིན་པར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྟག་པ་
ཡིན་པའི་ཕྱིར་ཞེས་པའི་ཐལ་འགྱུར། བུམ་པའི་དགག་གཞི་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པ་ཡིན་པར་འདོད་ཅེས་བརྩི་མི་རིགས་པར་འདོད་ཅེས་བརྩི་རིགས་པའི་ཕྱིར། དེར་ཐལ། རྣམ་མཁྱེན་ཆོས་ཅན། སྒྲ་
ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཡོད་པ་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་ཆོས་ཅན་གྱི་སྟེང་དུ་
བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་མ་བྱས་པ་ཡིན་པར་ཐལ། རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་
སྟེང་དུ་རྟག་པ་ཡིན་པའི་ཕྱིར་ཞེས་པའི་ཐལ་འགྱུར། རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཡོད་པ་ཡིན་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། བུམ་པའི་དགག་གཞི་ཆོས་
ཅན། བཤད་མ་ཐག་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དེ་ལྟར་བརྩི་རིགས་པར་ཐལ། རྣམ་མཁྱེན་ཆོས་ཅན། ཡོད་པ་ཡིན་པར་ཐལ། ཚད་མས་དམིགས་པ་ཡིན་པའི་ཕྱིར་ཞེས་པའི་ཕྱིར་ཞེས་པའི་ཐལ་འགྱུར་གྱིཏྡ་
[091A]༄༅། །གསལ་བ་ལ་འདོད་ལན་བཏབ་པས། རྣམ་མཁྱེན་ཆོས་ཅན། གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན། རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་
སྟེང་དུ་ཡོད་པ་ཡིན་པར་འདོད་ཅེས་བརྩི་རིགས་པའི་ཕྱིར། གཞན་ཡང། བུམ་པའི་དགག་གཞི་ཆོས་ཅན། སྒྲ་ཆོས་ཅན། བྱས་པ་ཡིན་པར་ཐལ། བྱས་པ་ཡིན་པའི་ཕྱིར་ཞེས་པའི་ཐལ་འགྱུར་རྟགས་གསལ་ཐ་མི་དད་ཀྱི་ཐལ་
འགྱུར་ཡིན་པར་ཐལ། གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་སྒྲ་ཆོས་ཅན། བུམ་པའི་དགག་གཞི་ཆོས་ཅན་གྱི་སྟེང་དུ་བྱས་པ་ཡིན་པར་ཐལ་
བུམ་པའི་དགག་གཞི་ཆོས་ཅན་གྱི་སྟེང་དུ་བྱས་པ་ཡིན་པའི་ཕྱིར་ཞེས་པའི་ཐལ་འགྱུར། བུམ་པའི་དགག་གཞི་ཆོས་ཅན་གྱི་སྟེང་དུ་རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་འདོད་ཅེས་བརྩི་རིགས་པའི་ཕྱིར། བྱས་པ་ལ་ཁོ་
ན་རེ། བུམ་པའི་དགག་གཞི་ཆོས་ཅན། ཞེས་སོགས་ཀྱི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། དེ་ལྟར་བརྩི་མི་རིགས་པར་ཐལ། བདག་མེད་ཡིན་པའི་ཕྱིར་ཞེས་ཟེར་ན་ཁྱབ་པ་མེད་པས་ལན་ཐེབས་པ་ཡིན་
ཏེ། དེ་ལྟར་འཕངས་པའི་ཚེ། དེ་འདྲའི་ཐལ་འགྱུར་དེ་རྩོད་གཞི་དང་མི་ལྡན་པའི་ཐལ་འགྱུར་ཡིན་པའི་ཕྱིར། མ་གྲུབ་ན། དེར་ཐལ། ཀ་བའི་དགག་གཞི་ཆོས་ཅན། སྒྲ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་

[091B] བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་ངེས་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་རྩོད་གཞི་དང་མི་ལྡན་པའི་ཐལ་འགྱུར་ཡིན་པའི་ཕྱིར། ཁ་ཅིག་གིས་
སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་འདི། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་ཐལ་འགྱུར་ཡང་དག་ཡིན་ཟེར་ན། དེ་འདྲའི་ཐལ་འགྱུར་ཆོས་ཅན། བྱས་པའི་རྟགས་
ཀྱིས་སྒྲ་མི་རྟག་པར་སྒྲུབ་པར་བྱེད་པའི་ཐལ་འགྱུར་ཡང་དག་མ་ཡིན་པར་ཐལ། བྱས་པའི་རྟགས་ཀྱིས་སྒྲ་མི་རྟག་པ་མ་ཡིན་པར་སྒྲུབ་པར་བྱེད་པའི་ཐལ་འགྱུར་ཡང་དག་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། རྟག་པ་
མ་ཡིན་ན། མི་རྟག་པ་ཡིན་པས་མ་ཁྱབ་པའི་ཕྱིར། ཁྱབ་པ་དོན་ཐོབ་ལ་སོང། གོང་དུ་མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཁྱོད་སྒྲ་རྟག་པ་མ་ཡིན་པར་སྒྲུབ་པར་བྱེད་པའི་ཐལ་འགྱུར་ཡང་དག་ཡིན་པར་ཐལ། ཁྱོད་རང་གི་
ཆོས་ལོག་རང་གི་ཤེས་འདོད་ཆོས་ཅན་གྱི་སྟེང་དུ་རང་གི་རྟགས་ལོགས་སུ་སྒྲུབ་པ་ལ་ཚུལ་གསུམ་འཕེན་ནུས་ཀྱི་ཐལ་ངག་རྣམ་དག་ཡིན་པ་གང་ཞིག་སྒྲ་དེ་ཁྱོད་ཀྱི་རྩོད་གཞི། བྱས་པ་ཁྱོད་ཀྱི་ཆོས་ལོག། རྟག་པ་མ་ཡིན་པ་
ཁྱོད་ཀྱི་རྟགས་ལོག་ཡིན་པའི་ཕྱིར། རྟགས་དང་པོ་གྲུབ་སྟེ། དེ་འདྲ་བ་སྒྲུབ་བྱེད་འཕེན་པའི་ཐལ་འགྱུར་ཡང་དག་གི་མཚན་ཉིད་ཡིན་པའི་ཕྱིར། དེར་ཐལ། རིག་གཏེར་ལས། སྒྲུབ་པའི་ཐལ་འགྱུར་ཆོས་གསུམ་ལྡན། །ཞེས་

[092A]༄༅། །གསུངས་པའི་ཕྱིར། གོང་གི་རྟགས་གཉིས་པ་གྲུབ་སྟེ། བྱས་པ་སྒྲ་རྟག་པ་མ་ཡིན་པར་སྒྲུབ་པར་བྱེད་པའི་གཏན་ཚིགས་ཡང་དག་ཡིན་པའི་ཕྱིར། ཁ་ཅིག་གིས། རྣམ་པར་བཞག་འཇོག་གི་རྒྱུ་འབྲས་
ཡིན་ན། རྒྱུ་འབྲས་ཡིན་པས་ཁྱབ་ཟེར་ན། སྔོན་པོའི་རྣམ་པར་ཤར་ནས་སྔོན་པོ་ལ་གསར་དུ་མི་སླུ་བའི་རིག་པ་དང། སྔོན་པོ་དངོས་སུ་རྟོགས་པའི་ཚད་མ་གཉིས་ཆོས་ཅན། དེར་ཐལ། དེའི་ཕྱིར། དེར་ཐལ། ཚད་འབྲས་
ཡིན་པའི་ཕྱིར། ཁྱབ་སྟེ། རིག་གཏེར་ལས། དེས་ན་རྣམ་པར་བཞག་འཇོག་གི་རྒྱུ་འབྲས་གཉིས་ལ་ཚད་འབྲས་འདོད། །ཅེས་གསུངས་པའི་ཕྱིར། རྩ་བར་འདོད་ན། དེ་གཉིས་ཆོས་ཅན། རྒྱུ་འབྲས་མ་ཡིན་པར་
ཐལ། རང་བཞིན་གཅིག་ཡིན་པའི་ཕྱིར། དེར་ཐལ། དེ་གཉིས་རྫས་གཅིག་ཡིན་པའི་ཕྱིར། དེར་ཐལ། སྔོན་པོ་གཞལ་བྱ། སྔོན་པོ་ལ་གསར་དུ་མི་སླུ་བའི་རིག་པ་ཚད་མ། སྔོན་པོ་དངོས་སུ་རྟོགས་པའི་ཚད་མ་
འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ་ཚད་འབྲས་ཀྱི་རྣམ་གཞག་འཐད་ལྡན་ཡིན་པའི་ཕྱིར། ཁྱབ་སྟེ། དག་གི་དབང་ཕྱུག་གིས། དེ་ཕྱིར་གཞལ་བྱ་རྟོགས་པ་ཡིས། །སྒྲུབ་བྱེད་གཞལ་བྱའི་རང་བཞིན་ཉིད། །ཅེས་
གསུངས་པའི་ཕྱིར། ཁ་ཅིག་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་དང་གཅིག་ཡིན་ན། གང་དྲན་དྲན་ཡིན་དགོས་པར་ཐལ། བདག་མེད་ཡིན་ན་དེ་འདྲའི་ཐལ་འགྱུར་དང་གཅིག་མ་ཡིན་པས་

[092B] འདིར་མ་ཁྱབ། བདག་མེད་ཡིན་ན་དེ་ལྟར་ཁྱབ་བྱས་པ་ལ། ཁོ་ན་རེ། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཟེར་ན། འདོད་ལན་ཐེབས་པ་ཡིན་ཏེ་
དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་དང་གཅིག་མ་ཡིན་པར་འདོད་ཅེས་བརྩི་རིགས་པའི་ཕྱིར། དེར་ཐལ་
དེ་ལྟར་ཁྱབ་པ་ཁས་བླངས་པ་ལ། ཆོས་ཅན་གང་གིས་གཤགས་ཀྱང་འདོད་ལན་ཐེབས་པའི་ཕྱིར་རོ། །བྱས་པ་ལ་ཁོ་ན་རེ། སྒྲ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་
ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར། འདོད་ན། སྒྲ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། སྒྲ་ཆོས་ཅན། དངོས་པོ་ཡིན་པར་
ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་དང་གཅིག་མ་ཡིན་པར་ཐལ། བདག་མེད་ཡིན་པའི་ཕྱིར་ཟེར་ན་མི་མཚུངས། ཡང། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ཡིན་ན་
རྟག་པ་དང་གཅིག་ཡིན་པས་ཁྱབ། བྱས་པ་ལ་ཁོ་ན་རེ། ཤེས་བྱ་ཆོས་ཅན། རྟག་པ་དང་གཅིག་ཡིན་པར་ཐལ། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ཡིན་པའི་ཕྱིར། ཟེར་བ་ལ། ཤེས་

[093A]༄༅། །བྱ་རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ཡིན་པ་རྟགས་མ་གྲུབ། བྱས་པ་ལ་ཁོ་ན་རེ། རྟག་པ་དང་གཅིག་ཡིན་པར་ཐལ། རྟག་པ་ཡིན་པར་ཐལ་
རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ཡིན་པའི་ཕྱིར། དེར་ཐལ། བདག་མེད་ཡིན་པའི་ཕྱིར་ན་མ་ཁྱབ། བྱས་པ་ལ་ཁོ་ན་རེ། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་
རྟགས་ཡིན་པར་ཐལ། རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་གསལ་ངོས་འཛིན་ཚུལ་ཡོད་པའི་ཕྱིར་ཟེར་ན་ཡང་མ་ཁྱབ། ཁོ་ན་རེ། དངོས་པོ་ཡིན་པར་ཐལ། དངོས་པོ་ཡིན་པའི་
ཕྱིར་ཞེས་པའི་ཐལ་འགྱུར་གྱི་རྟགས་ཡིན་པར་ཐལ། དངོས་པོ་ཡོད་པ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ཡིན་པའི་ཕྱིར་ཟེར་ན། མ་ཁྱབ། མ་གྲུབ་ན། དངོས་པོ་ཆོས་ཅན། ཁྱོད་ཡོད་པར་ཐལ། ཁྱོད་
ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ཡིན་པར་ཐལ། ཁྱོད་རྣམ་མཁྱེན་ཆོས་ཅན། ཡོད་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ཡིན་པའི་ཕྱིར། ཁོ་ན་རེ། དངོས་པོ་ཡིན་པར་ཐལ། དངོས་པོ་ཡིན་པའི་
ཕྱིར་ཞེས་པའི་ཐལ་འགྱུར་ཆོས་ཅན། རང་གི་རྒྱུ་ལས་སྐྱེས་པར་ཐལ། དངོས་པོ་ཡིན་པའི་ཕྱིར། འདོད་ན། དེ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྒྱུ་ལས་མ་སྐྱེས་པར་ཐལ་

[093B] གང་བཀོད་པ་ལྟར་འདོད་ལན་ཐེབས་པ་ཡིན་ནོ། །རང་རེས། དངོས་པོ་ཡིན་ན་རང་གི་རྒྱུ་ལས་སྐྱེས་པས་ཁྱབ། བྱས་པ་ལ་ཁོ་ན་རེ། རང་རྒྱུ་ལས་མ་སྐྱེས་པའི་དངོས་པོ་ཆོས་ཅན། དེར་ཐལ། དེའི་
ཕྱིར། མ་གྲུབ་ན། དེར་ཐལ། ཆོས་ཅན་དེ་ཡིན་པའི་ཕྱིར་ཟེར་ན་གོང་དུ་འདོད་ལན་ཐེབས་པ་ཡིན་ཏེ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རང་རྒྱུ་ལས་མ་སྐྱེས་པའི་དངོས་པོ། རང་རྒྱུ་ལས་མ་སྐྱེས་པའི་
དངོས་པོའི་རྒྱུ་ལས་སྐྱེས་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། རང་གི་རྒྱུ་ཆོས་ཅན། རང་གི་རྒྱུ་ལས་སྐྱེས་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་
རང་གི་རྒྱུ། རང་གི་རྒྱུའི་རྒྱུ་ལས་སྐྱེས་པར་འདོད་ཅེས་བརྩི་རིགས་པའི་ཕྱིར། མ་གྲུབ་ན། དེར་ཐལ། དོན་བྱེད་ནུས་པ་ཆོས་ཅན། རང་གི་རྒྱུ་ལས་སྐྱེས་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། དོན་བྱེད་ནུས་པ། དོན་བྱེད་ནུས་པའི་རྒྱུ་ལས་སྐྱེས་པར་འདོད་ཅེས་བརྩི་རིགས་པའི་ཕྱིར།། །བཞི་པ་རིགས་པའི་རྣམ་གཞག་གཞན་བསྟན་པ་ལ། ཁ་ཅིག་ན་རེ། དོན་རང་མཚན་གྱི་གཞན་སེལ་གསུམ་པོ་གང་རུང་
ཡིན་ན། དོན་རང་མཚན་གྱི་གཞན་སེལ་ཡིན་པས་ཁྱབ་ཟེར་ན། དོན་རང་མཚན་འཛི་པའི་རྟོག་པ་ལ་དོན་རང་མཚན་མ་ཡིན་པ་ལས་ལོག་པར་སྣང་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་

[094A]༄༅། །ཐལ། དོན་རང་མཚན་གྱི་བློའི་གཞན་སེལ་ཡིན་པའི་ཕྱིར། དེར་ཐལ། བུམ་པ་འཛིན་པའི་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ། བུམ་པའི་བློའི་གཞན་སེལ་ཡིན་པའི་ཕྱིར། མ་
གྲུབ་ན། བུམ་པ་ཆོས་ཅན། ཁྱོད་འཛིན་པའི་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་ཁྱོད་ཀྱི་བློའི་གཞན་སེལ་ཡིན་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། རང་མཚན་ཡིན་པར་
ཐལ། དོན་རང་མཚན་གྱི་གཞན་སེལ་ཡིན་པའི་ཕྱིར། འདོད་ན། དེ་ཆོས་ཅན། རང་མཚན་མ་ཡིན་པར་ཐལ། སྤྱི་མཚན་ཡིན་པའི་ཕྱིར། དེར་ཐལ། རྟག་པ་ཡིན་པའི་ཕྱིར། མ་གྲུབ་ན། དོན་རང་མཚན་ཆོས་ཅན། ཁྱོད་འཛིན་རྟོག་
པ་ལ་ཁྱོད་མ་ཡིན་པ་ལས་ལོག་པར་སྣང་བ་རྟག་པ་ཡིན་པར་ཐལ། ཁྱོད་གང་ཟག་གི་བདག་མེད་ཡིན་པའི་ཕྱིར། གཞན་ཡང། དོན་རང་མཚན་དང། དོན་རང་མཚན་མ་ཡིན་པའི་གཞི་མཐུན་པ་མེད་པ་ཆོས་ཅན། དེར་ཐལ་
དེའི་ཕྱིར། དེར་ཐལ། དོན་རང་མཚན་གྱི་མེད་དགག་གི་གཞན་སེལ་ཡིན་པའི་ཕྱིར། མ་གྲུབ་ན། དེར་ཐལ། རི་བོང་རྭ་དང་རི་བོང་རྭ་མ་ཡིན་པའི་གཞི་མཐུན་པ་མེད་པ་དེ་རི་བོང་རྭའི་མེད་དགག་གི་གཞན་སེལ་ཡིན་པའི་ཕྱིར། མ་
གྲུབ་ན། རི་བོང་རྭ་ཆོས་ཅན། ཁྱོད་དང་ཁྱོད་མ་ཡིན་པའི་གཞི་མཐུན་པ་མེད་པ་ཁྱོད་ཀྱི་མེད་དགག་གི་གཞན་སེལ་ཡིན་པར་ཐལ། ཁྱོད་བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དོན་རང་མཚན་གྱི་གཞན་སེལ་

[094B] སྤྱི་མཚན་ཡིན་པའི་ཕྱིར། མ་གྲུབ་ན། དེར་ཐལ། རང་སྤྱི་གང་རུང་གང་ཞིག་རང་མཚན་མ་ཡིན་པའི་ཕྱིར། དང་པོ་གྲུབ་སྟེ། གཞལ་བྱ་ཡིན་པའི་ཕྱིར། དེར་ཐལ། རྗེས་སུ་དཔག་པའི་ཚད་མའི་གཞལ་བྱ་ཡིན་པའི་
ཕྱིར། གོང་དུ་ཁྱབ་པ་ཡོད་དེ། གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར། དེར་ཐལ། དེ་ལྟར་གྲངས་ངེས་པ་དེ། ཚད་མའི་གྲངས་ངེས་འབྱེད་པའི་སྐབས་འདིར། ཚད་མ་ལ་མངོན་རྗེས་གཉིས་སུ་གྲངས་ངེས་པར་
སྒྲུབ་པར་བྱེད་པའི་རྟགས་ཡང་དག་ཡིན་པའི་ཕྱིར། དེར་ཐལ། རྣམ་འགྲེལ་ལས། གཞལ་བྱ་གཉིས་ཕྱིར་ཚད་མ་གཉིས། །ཞེས་གསུངས་པའི་ཕྱིར། ཁ་ཅིག་གིས། བློའི་གཞན་སེལ་ཡིན་ན། བློའི་གཞན་སེལ་གསུམ་པོ་
གང་རུང་ཡིན་པས་ཁྱབ་ཟེར་ན། སྔོན་འཛིན་རྟོག་པ་ལ་སྔོན་པོ་མ་ཡིན་པ་ལས་ལོག་པར་སྣང་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། བློའི་གཞན་སེལ་ཡིན་པར་ཐལ། སྔོན་པོའི་བློའི་གཞན་སེལ་ཡིན་
པའི་ཕྱིར། མ་གྲུབ་ན། སྔོན་པོ་ཆོས་ཅན། ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་ཁྱོད་ཀྱི་བློའི་གཞན་སེལ་ཡིན་པར་ཐལ། ཁྱོད་བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། བློའི་
གཞན་སེལ་གསུམ་པོ་གང་རུང་མ་ཡིན་པར་ཐལ། བློའི་དོན་རང་མཚན་གྱི་གཞན་སེལ་མ་ཡིན་པ་གང་ཞིག་བློའི་བློའི་གཞན་སེལ་མ་ཡིན། བློའི་མེད་དགག་གི་གཞན་སེལ་མ་ཡིན་པའི་ཕྱིར། དང་པོ་གྲུབ་སྟེ། རྟག་པ་ཡིན་

[095A]༄༅། །པའི་ཕྱིར། གཉིས་པ་གྲུབ་སྟེ། སྔོན་པོའི་བློའི་གཞན་སེལ་ཡིན་པའི་ཕྱིར། རྟགས་གསུམ་པ་མ་གྲུབ་ན། དེ་ཆོས་ཅན། མེད་དགག་ཡིན་པར་ཐལ། བློའི་མེད་དགག་གི་གཞན་སེལ་ཡིན་པའི་ཕྱིར། འདོད་
ན། དེ་ཆོས་ཅན། མེད་དགག་མ་ཡིན་པར་ཐལ། མ་ཡིན་དགག་ཡིན་པའི་ཕྱིར། དེར་ཐལ། བློའི་གཞན་སེལ་ཡིན་པའི་ཕྱིར། ཁྱབ་པ་ཡོད་དེ། བློའི་གཞན་སེལ་དང། དོན་རང་མཚན་གྱི་གཞན་སེལ་གཉིས་པོ་གང་རུང་ཡིན་ན། མ་ཡིན་
དགག་ཡིན་པས་ཁྱབ། མེད་དགག་གི་གཞན་སེལ་ཡིན་ན། མེད་དགག་ཡིན་པས་ཁྱབ་པའི་ཕྱིར། དང་པོ་མ་གྲུབ་ན། དེར་ཐལ། རིག་གཏེར་ལས། མ་ཡིན་པ་ལའང་རྣམ་གཉིས་ཏེ། །བློ་དང་དོན་གྱི་དབྱེ་བས་སོ། །ཞེས་གསུངས་པའི་ཕྱིར་
ཁ་ཅིག་གིས། མེད་དགག་གི་བློའི་གཞན་སེལ་གསུམ་པོ་གང་རུང་ཡིན་ན། མེད་དགག་གི་གཞན་སེལ་ཡིན་པས་ཁྱབ་ཟེར་ན། མེད་དགག་འཛིན་པའི་རྟོག་པ་ལ་མེད་དགག་མ་ཡིན་པ་ལས་ལོག་པར་སྣང་བ་ཆོས་ཅན། དེར་ཐལ། དེའི་ཕྱིར་
དེར་ཐལ། མེད་དགག་གི་བློའི་གཞན་སེལ་ཡིན་པའི་ཕྱིར། རྟགས་གྲུབ་ཟིན། གོང་དུ་འདོད་མི་ནུས་ཏེ། མ་ཡིན་དགག་གི་གཞན་སེལ་ཡིན་པའི་ཕྱིར། ཁ་ཅིག་གིས། བདག་མེད་ཡིན་ན། ཁྱོད་ཀྱི་གཞན་སེལ་གསུམ་ཀ་ཡོད་པས་ཁྱབ་
ཟེར་ན། ཤེས་བྱ་ཆོས་ཅན། དེར་ཐལ། དེའི་ཕྱིར། འདོད་ན། ཤེས་བྱ་ཆོས་ཅན། ཁྱོད་ཀྱི་དོན་རང་མཚན་གྱི་གཞན་སེལ་ཡོད་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། དོན་རང་མཚན་ཡིན་པར་ཐལ། ཁྱོད་ཀྱི་དོན་རང་མཚན་གྱི་གཞན་

[095B] ཁོ་ན་རེ། དོན་རང་མཚན་ཡིན་ན། ཁྱོད་ཀྱི་གཞན་སེལ་གསུམ་ག་ཡོད་པས་ཁྱབ་པར་ཐལ། སྤྱི་མཚན་ཡིན་ན། ཁྱོད་ཀྱི་དོན་རང་མཚན་གྱི་གཞན་སེལ་མེད་པས་ཁྱབ་པའི་ཕྱིར། འདོད་ན། ཀ་བུམ་གཉིས་ཆོས་ཅན། དེར་
ཐལ། དེའི་ཕྱིར། འདོད་ན། ཀ་བུམ་གཉིས་ཆོས་ཅན། ཁྱོད་ཀྱི་གཞན་སེལ་གསུམ་ག་མེད་པར་ཐལ། ཁྱོད་ཀྱི་དོན་རང་མཚན་གྱི་གཞན་སེལ་མེད་པའི་ཕྱིར། མ་གྲུབ་ན། དེར་ཐལ། ཁྱོད་མ་ཡིན་པ་ལས་ལོག་པ་མེད་པའི་ཕྱིར་ཞེས་ཟེར་ན་མ་ཁྱབ་
བྱས་པ་ལ་ཁོ་ན་རེ། ཁྱབ་པ་ཡོད་པར་ཐལ། དངོས་པོ་མ་ཡིན་པ་ལས་ལོག་པ། དངོས་པོའི་དོན་རང་མཚན་གྱི་གཞན་སེལ་ཡིན་པའི་ཕྱིར་ཟེར་ན་ཡང་མ་ཁྱབ། འོ་ན་ཁྱོད་རང་ལ་ཡིན་པ་མི་སྲིད་པའི་ཤེས་བྱ་ཡིན་ན། ཁྱོད་ཀྱི་དོན་རང་
མཚན་གྱི་གཞན་སེལ་མེད་པས་ཁྱབ་པར་ཐལ། ཀ་བུམ་གཉིས་ཀྱི་དོན་རང་མཚན་གྱི་གཞན་སེལ་མེད་པའི་ཕྱིར། འདོད་མི་ནུས་ཏེ། རྟག་དངོས་གཉིས་ཀྱིས་སྟོང་བའི་ཀ་བུམ་གཉིས་ཀ་བུམ་གཉིས་ཀྱི་དོན་རང་མཚན་གྱི་གཞན་
སེལ་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། རྟག་དངོས་གཉིས་ཀྱིས་སྟོང་པའི་རང་ཉིད་རང་ཉིད་ཀྱི་དོན་རང་མཚན་གྱི་གཞན་སེལ་ཡིན་པར་ཐལ། དངོས་པོ་ཡིན་པའི་ཕྱིར། ཁོ་ན་རེ། དགག་པ་ཡིན་ན། མེད་དགག་ཡིན་པས་
ཁྱབ་པར་ཐལ། མ་ཡིན་དགག་གིས་དགག་པའི་གོ་མི་ཆོད་པའི་ཕྱིར། དེར་ཐལ། རྟགས་ཡང་དག་གི་བསྒྲུབ་བྱར་གྱུར་པའི་དགག་པ་དང་མ་ཡིན་དགག་གི་གཞི་མཐུན་མེད་པའི་ཕྱིར། དེར་ཐལ། བདག་མེད་ཕྲ་རགས་གཉིས་གཏན་ལ་འབེབས་

[096A]༄༅། །པའི་རྟགས་ཡང་དག་གི་བསྒྲུབ་བྱར་གྱུར་པའི་དགག་པ་དང་མ་ཡིན་དགག་གི་གཞི་མཐུན་མེད་པའི་ཕྱིར་ཟེར་ན་མ་ཁྱབ། དེར་ཐལ། ཡོད་པའི་རྟགས་ཀྱིས་གང་ཟག་གི་བདག་མེད་ཕྲ་རགས་གང་རུང་དུ་སྒྲུབ་པར་བྱེད་པའི་
དངོས་ཀྱི་བསྒྲུབ་བྱ་ལ་མེད་དགག་གིས་ཁྱབ་པའི་ཕྱིར། མ་ཁྱབ་འཚམས་ལ་འདོད་མི་ནུས་ཏེ། སྒྲ་མི་རྟག་པ་མ་ཡིན་པ་ལས་ལོག་པ་དེ་རྟགས་ཡང་དག་གི་བསྒྲུབ་བྱ་གང་ཞིག་མ་ཡིན་དགག་ཡིན་པའི་ཕྱིར། དང་པོ་དེར་ཐལ། གཞན་དོན་བསྒྲུབ་བྱ་ཡང་དག་
ཡིན་པའི་ཕྱིར། དེར་ཐལ། སྒྲ་མི་རྟག་པ་མ་ཡིན་པ་ལས་ལོག་པར་སྒྲུབ་པར་བྱེད་པའི་རྟགས་ཡང་དག་གི་བསྒྲུབ་བྱ་ཡང་དག་ཡིན་པའི་ཕྱིར། དེར་ཐལ། དེ་སྒྲུབ་ཀྱི་ཕྱོགས་ཡང་དག་ཡིན་པའི་ཕྱིར། དེར་ཐལ། ཕྱོགས་ནི་ཆོས་དང་ཆོས་ཅན་གྱི། །ཚོགས་པ་
བརྗོད་པའི་དངོས་མིང་ཡིན། །ཞེས་གསུངས་པའི་ཕྱིར། གཉིས་པ་མ་གྲུབ་ན། དེ་ཆོས་ཅན། དེར་ཐལ། དགག་པ་གང་ཞིག་རང་ཞེས་བརྗོད་པའི་སྒྲས། རང་གི་དགག་བྱ་བཀག་ཤུལ་དུ་ཆོས་གཞན་སྒྲུབ་པ་ཤུགས་ལ་འཕེན་པའི་ཕྱིར། དེར་ཐལ། མི་རྟག་
པ་མ་ཡིན་པ་ལས་ལོག་པ་ཞེས་པའི་སྒྲ་འདིས། མི་རྟག་པ་མ་ཡིན་པ་ལས་ལོག་པ་དངོས་སུ་བརྗོད་ནས་མི་རྟག་པ་ཡིན་པ་ཤུགས་ལ་འཕེན་པའི་ཕྱིར། ཁོ་ན་རེ། དངོས་མེད་ཆོས་ཅན། མེད་དགག་གི་གཞན་སེལ་ཡིན་པར་ཐལ། མེད་དགག་ཡིན་པའི་
ཕྱིར། དེར་ཐལ། དགག་པ་གང་ཞིག་རང་གི་དངོས་མི་དགི་མཐར་མེད་ཚིག་སྦྱར་བའི་འདུས་མ་བྱས་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། མེད་དགག་གི་གཞན་སེལ་གསུམ་པོ་གང་རུང་ཡིན་པར་ཐལ། མེད་དགག་གི་གཞན་སེལ་ཡིན་པའི་

[096B] ཁོ་ན་རེ། དངོས་པོ་ཆོས་ཅན། ཁྱོད་དགག་པ་ཡིན་པར་ཐལ། ཁྱོད་མ་ཡིན་པ་ལས་ལོག་པ་དགག་པ་གང་ཞིག་དེ་ཁྱོད་དང་དོན་གཅིག་ཡིན་པའི་ཕྱིར། འདོད་ན། དངོས་པོ་ཆོས་ཅན། ཁྱོད་དགག་པ་མ་ཡིན་པར་ཐལ། སྒྲུབ་པ་ཡིན་པའི་ཕྱིར་
དེར་ཐལ། རང་གི་དངོས་མིང་ལ་དགག་ཚིག་གང་ཡང་མ་སྦྱར་བའི་ཆོས་ཡིན་པའི་ཕྱིར་ཟེར། ཁ་ཅིག་གིས། སྔོན་འཛིན་དབང་མངོན་གྱི་རྐྱེན་གསུམ་པོ་གང་རུང་ཡིན་ན། དེའི་དམིགས་རྐྱེན་ཡིན་པས་ཁྱབ་ཟེར་ན། སྔོན་འཛིན་དབང་མངོན་གྱི་བདག་རྐྱེན་དུ་
གྱུར་པའི་མིག་དབང་གཟུགས་ཅན་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། དེའི་བདག་རྐྱེན་ཡིན་པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། གཞན་ཡང། གཟུགས་འཛིན་དབང་མངོན་གྱི་སྔ་ལོགས་དེ་མ་ཐག་ཏུ་བྱུང་བའི་ཤེས་པ་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། དེའི་དེ་མ་ཐག་རྐྱེན་ཡིན་པའི་ཕྱིར། མ་གྲུབ་ན། གཟུགས་འཛིན་དབང་མངོན་ཆོས་ཅན། ཁྱོད་ཀྱི་སྔ་ལོགས་དེ་མ་ཐག་ཏུ་བྱུང་བའི་ཤེས་པ་དེ། ཁྱོད་ཀྱི་དེ་མ་ཐག་རྐྱེན་ཡིན་པར་ཐལ། ཁྱོད་ཤེས་པ་
ཡིན་པའི་ཕྱིར། རྩ་བ་གཉིས་ཀར་འདོད་མི་ནུས་ཏེ། དེ་གཉིས་ཀྱི་དམིགས་རྐྱེན་ཡིན་ན། ཕྱི་རོལ་གྱི་གཟུགས་ཡིན་དགོས་པའི་ཕྱིར། གཞན་ཡང། ཁྱོད་ཀྱི་དམ་བཅའ་དེ་མི་འཐད་པར་ཐལ། གཟུགས་གཟུགས་འཛིན་དབང་མངོན་གྱི་དམིགས་རྐྱེན་གསུགས་
འཛིན་དབང་མངོན་གྱི་བདག་རྐྱེན་དུ་གྱུར་པའི་ནང་གི་གཟུགས་ཅན་དྭངས་པ་དེ། དེའི་བདག་རྐྱེན། དེའི་སྔ་ལོགས་དེ་མ་ཐག་ཏུ་བྱུང་བའི་ཤེས་པ་དེ། དེའི་དེ་མ་ཐག་རྐྱེན་ཡིན་པའི་ཕྱིར། དེར་ཐལ། སྒྲ་འཛིན་དབང་མངོན། དྲི་འཛིན་དབང་མངོན། རོ་འཛིན་

[097A]༄༅། །དབང་མངོན། རེག་བྱ་འཛིན་པའི་དབང་མངོན་རྣམས་ཀྱི་རྐྱེན་གསུམ་ངོས་འཛིན་ལུགས་ཀྱང་སྔ་མའི་རིགས་འགྲོས་ལས་ཤེས་དགོས་པའི་ཕྱིར། དེར་ཐལ། དཔེར་ན་སྒྲ་སྒྲ་འཛིན་དབང་མངོན་གྱི་དམིགས་རྐྱེན། སྒྲ་འཛིན་དབང་མངོན་
གྱི་བདག་རྐྱེན་དུ་གྱུར་པའི་རྣ་བའི་དབང་པོ་གཟུགས་ཅན་པ། དེའི་བདག་རྐྱེན་དང། དེའི་སྔ་ལོགས་དེ་མ་ཐག་ཏུ་བྱུང་བའི་ཤེས་པ་དེ། དེའི་དེ་མ་ཐག་རྐྱེན་ཡིན་པ་ལྟར་འོག་མ་རྣམས་ལ་ཡང་སྦྱོང་དགོས་པའི་ཕྱིར། རྟགས་དང་པོ་གྲུབ་སྟེ། དྲི་ཟའི་གླུ་དབྱངས་
དེ། དྲི་ཟའི་གླུ་དབྱངས་འཛིན་པའི་དབང་པོའི་མངོན་སུམ་གྱི་དམིགས་རྐྱེན་ཡིན་པའི་ཕྱིར། དེར་ཐལ། མཆོག་གི་སྤྲུལ་སྐུའི་གསུང་དབྱངས་ཡན་ལག་དྲུག་ཅུ་དེ། དེ་འཛིན་པའི་སྒྲ་འཛིན་དབང་པོའི་མངོན་སུམ་གྱི་དམིགས་རྐྱེན་ཡིན་པའི་ཕྱིར། དེར་ཐལ། གསུངས་དབྱངས་
ཡན་ལག་དྲུག་ཅུ་མངའ་བའི་ཐུབ་པ་སངས་རྒྱས་བཅོམ་ལྡན་འདས། ཚད་མའི་སྐྱེས་བུམ་མཐར་ཐུག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེ་ཡིན་པར་ཐལ། ཁྱོད་ཚད་མའི་སྐྱེས་བུམ་མཐར་ཐུག་ཏུ་སྒྲུབ་པའི་སྒྲུབ་བྱེད་ཡང་དག་ཡོད་པའི་ཕྱིར། མ་གྲུབ་ན། དེར་ཐལ། སྐྱེ་
བ་དུ་མར་རྒྱུ་བསམ་སྦྱོར་ཕུན་སུམ་ཚོགས་པ་གཉིས་གོམས་པ་སྔོན་དུ་སོང་བ་དེ། ཐུབ་པ་སངས་རྒྱས་བཅོམ་ལྡན་འདས། ཚད་མའི་སྐྱེས་བུ་མཐར་ཐུག་ཏུ་སྒྲུབ་པར་བྱེད་པའི་སྒྲུབ་བྱེད་ཡང་དག་ཡིན་པའི་ཕྱིར། ཞེས་སྟོན་པ་ལ། ཚད་མ་མདོ་ལས། ཚ་མར་གྱུར་
པ་འགྲོ་ལ་ཕན་བཞེད་པ། །སྟོན་པ་བདེ་གཤེགས་སྐྱོབ་ལ་བདག་ཕྱགས་འཚལ། །ཞེས་གསུངས་པའི་ཕྱིར། ཐུབ་པ་སངས་རྒྱས་བཅོམ་ལྡན་འདས་ཆོས་ཅན། དོན་གཉིས་ཕུན་སུམ་ཚོགས་པ་མངའ་བ་ཡིན་ཏེ། རང་དོན་སྤངས་རྟོགས་ཕུན་སུམ་

[097B] ཡེ་ཤེས་ཆོས་ཀྱི་སྐུ་མངའ་བ་གང་ཞིག་གཞན་དོན་ཕུན་སུམ་ཚོགས་པ་ཀུན་ཏུ་བཟང་པོའི་གཟུགས་སྐུ་གཉིས་ཀྱི་རྣམ་དཀར་གྱི་འཕྲིན་ལས་གདུལ་བྱ་ལ་རྒྱུན་མི་འཆད་དུ་ཕྲོ་བ་ཡིན་པའི་
ཕྱིར། ཞེས་སྟོན་པར་བྱེད་པ་ལ། སྡེ་བདུན་གྱི་ཐོག་མར། རྟོགས་པའི་དྲ་བ་རྣམ་བསལ་ཅིང། །ཟབ་ཅིང་རྒྱ་ཆེའི་སྐུ་མངའ་བ། །ཀུན་ཏུ་བཟང་པོའི་འོད་ཟེར་དག། །ཀུན་ནས་འཕྲོ་ལ་ཕྱག་འཚལ་ལོ། །ཞེས་གསུངས་སོ།།    ༈    །།སྨྲས་པ། སྨྲ་འདྲེན་བུར་མ་ཤིང་
པའི་གསུང་གི་མཆོག་ལེགས་ཕྱེའི་ཆོས་འཁོར་ཟབ་མོའི་གནད་ཀྱི་དོན། །རྣམ་འགྲལ་མདོ་དང་སྡེ་བདུན་དགོངས་འགྲེལ་བཅས། །མཁྱེན་པའི་གཏེར་གྱིས་ཕྱོགས་ཀྱི་གླང་པོ་ལ། །ལུང་བསྟན་ཇི་བཞིན་ཕྱོགས་འདིར་གསལ་མཛད་པའི། །བསྟན་པའི་ཉི་མ་
བློ་ལྡན་ཤེས་རབ་དང། །ཚུལ་འདིའི་སྲོལ་འབྱེད་ཆ་པ་ཆོས་སེང་གེ། །རིགས་ཚུལ་མ་ལུས་ཀུན་འཛིན་འཇམ་པའི་དབྱངས། །མཆོག་ལྷ་འོད་ཟེར་ལུང་རིགས་ཆུ་གཏེར་ལས། །བརྟེན་ནས་དམ་ཆོས་དཔལ་ལ་དབང་བསྒྱུར་ཅིང། །ཤེས་བྱའི་གནས་ཀུན་རྟོགས་
པའི་རྣམ་དཔྱོད་ཀྱིས། །ཕྱོགས་ལས་རྣམ་པར་རྒྱལ་བའི་མགོན་དེ་ཡི། །ལེགས་བཤད་གསུང་གི་བདུད་རྩི་ལ་བརྟེན་ནས། །རྣམ་པར་བཀྲ་བའི་རིགས་ལ་ཕན་སེམས་ཀྱིས། །ལེགས་པར་སྤེལ་འདིའི་བསོད་ནམས་ཀྱིས་བསྐྲུན་པའི། །འབྲས་བུ་མངོན་མཐོའི་
རྭ་ཚང་གི་ཡིག་ཆ་བསྡུས་རྭ་ཆུན་གྲུན་བྱེད་ངུར་སྨྲིག་རྒྱལ་མཚན་འཛིན། །མཚན་ཉིད་ཐེག་པའི་སྒོར་ཞུགས་བློ་གསལ་རྣམས། །ཕྱོགས་འཛིན་བྲལ་བར་འདད་པས་བསྒྲུབ་ཀྱིས་ལ། །གཞལ་བྱའི་གནས་ལ་བློ་གྲོས་རྒྱས་པར་མཛོད། །མཁས་

[098A]༄༅། །རྣམས་མ་གུ་བའི་ལེགས་བཤད་རྩོམ་པ་ལ། །ལུང་རིགས་ཇི་བཞིན་འབྱེད་པའི་རྩལ་དམན་ཡང། །བསམ་པ་དགེ་བས་འདི་ལྟར་བྱས་པ་ལ། །ནོངས་པ་ཅི་མཆིས་མཁས་རྣམས་བཟོད་པར་མཛོད། །འདིར་འབད་དགེ་བས་ཚེ་རབས་
ཐམས་ཅད་དུ། །དམ་པའི་མགོན་གྱིས་བརྩེབས་རྗེས་བཟུང་ནས། །རྒྱལ་བའི་དམ་ཆོས་མ་ལུས་འཛིན་པ་དང། །བཤད་སྒྲུབ་བསྟན་པ་ཕྱོགས་བཅུར་རྒྱས་པར་ཤོག། །རིགས་གནས་ལེགས་བཤད་བང་མཛོད་ཅེས་བྱ་འདི། །ཐོས་སོགས་ཚོལ་བས་མི་ངོམས་གཟུར་
གནས་པའི། །གྲྭ་རིགས་བློ་རབ་ལྡན་པ་འགའ་ཞིག་གིས། །དགོས་ཞེས་ཡང་ཡང་བསྐུལ་བ་ལ་བརྟེན་ནས། །མང་ཐོས་ལེགས་པར་སྤུངས་པའི་སྤོབས་པ་ཅན། །དགེ་སློང་ངག་དབང་འཕྲིན་ལས་ལྷུན་གྲུབ་གྱིས། །ཤིང་སྟག་ཟླ་བ་བརྒྱད་པའི་ཡར་ཚེས་ལ། །ཕྱོགས་ལས་
རྣམ་པར་རྒྱལ་བའི་སྡེ་རུ་སྦྱར།། །།ཨོཾ་སྭ་སྟི། རྣམ་དག་གཞུང་ལུགས་རྟོགས་པའི་རིགས་པའི་འཕྲུལ། །རྣམ་མང་སྒོ་བརྒྱ་འབྱེད་བྱེད་ཚན་མའི་གཞུང། །རྣམ་མང་མཁས་པའི་མདུན་ས་ཕྱོགས་ཀུན་ལས། །རྣམ་པར་རྒྱལ་བའི་སྐུ་འབུམ་བྱམས་གླིང་དུ། །སྡེ་པ་རབ་འབྱམས་
ངག་དབང་ལེགས་གྲུབ་དང། །དགེ་སློང་ལྷ་མཆོག་རྡོ་རྗེ་འབད་པ་ཡིས། །པར་དུ་བསྐྲུན་པའི་དགེ་ཚོགས་རླུང་ཤུགས་ཀྱིས། །ཐོས་བསམ་སྒོམ་པའི་དཔག་བསམ་ལྗོན་པའི་འབྲས། །རྒྱལ་སྲས་སྤྱོད་པ་རྒྱ་མཚོར་ཉེར་ལྷུངས་པས། །མ་སྨད་སྲིད་ཞིའི་བདེ་བ་འཛམ་བུའི་
གསེར། །ལོངས་སུ་སྤྱད་པའི་དགའ་བསྟོན་འགྲོ་ཀུན་ལ། །འགྱེད་པས་བདེ་ཆེན་རྩེ་དགར་རྟག་རོལ་ཤོག། །ཅེས་པ་འདི་ནི་ལེགས་བཤད་འདི་པར་དུ་བསྐྲུན་སྐབས་པར་བྱང་སྨོན་ཚིག་ཏུ་ཤཱ་ཀྱའི་དགེ་སློང་ཡེ་ཤེས་ཐུབ་བསྟན་རྒྱ་མཚོས་སྦྱར་བའོ།། །།

[098B] ། དུས་གསུམ་རྒྱལ་བའི་མདོ་རྒྱུད་གསུངས་རབ་དོན། །ཐད་ཀར་མ་ནོར་སྔ་ཕྱི་འགལ་མེད་པར། །ཇི་བཞིན་འབྱེད་པའི་འཕྲུལ་གྱི་ལྡེ་མིག་མཆོག་བསྡུས་གྲའི་རིགས་ལམ་ཆེ་འབྲིང་ཆུང་གསུམ་གྱིས། །རང་གཞན་ཀུན་ལ་འཕྲལ་ཕུགས་
ཕན་གནོད་ཀྱི། །བླང་དོར་ལ་རྨོངས་སྙིགས་དུས་ཉམས་ཐག་འགྲོར། །རྨོངས་སེལ་བླང་དོར་འབྱེད་བློ་སྐྱེད་པའི་ཕྱིར། །དགའ་ཁྲི་གོ་བརྒྱད་འཇམ་དཔལ་གཞན་ཕན་དང། །མཛོད་པར་བཅས་ནས་བརྒྱ་ཕྲག་དཀོན་མཆོག་གྲངས། །བསྐྲུན་
པའི་དགེ་བས་འགྲོ་ཀུན་མ་ལུས་པའི། །ཞི་བདེ་ཚངས་ལ་མ་ནོར་ལེགས་བསྟན་པའི། །ནང་བསྟན་གཞུང་ལུགས་འགྲོ་བའི་ལམ་བསྟོན་དུ། །ཇི་སྲིད་ནམ་མཁའ་ཟད་པར་མ་གྱུར་བར། །དེ་སྲིད་ཉམས་མེད་སྲ་བརྟན་རྒྱས་གྱུར་ཅིག། །རྒྱུ་སྦྱོར་
ལྟོས་བཅས་སྐྱེ་ཀུན་རྒྱལ་བསྟན་དང། །འབྲལ་མེད་ཉམས་ལེན་འགྲོ་བའི་མགོན་བྱེད་ཤོག་ཅེས་རྒྱལ་བ་ཀུན་གྱི་མདོ་རྒྱུད་གསུང་རབ་ཀྱི་དགོངས་དོན་མ་ནོར་མ་འཁྲུག་འགལ་མེད་ཇི་བཞིན་གཏན་ལ་འཕབ་པའི་རིགས་ལམ་འཕྲུལ་གྱི་ལྡེ་མིག་དགའ་
བྱང་ཐོས་བསམ་ནོར་གླིང་གྲ་ཚང་གི་ཡིག་ཆ་བསྡུས་གྲ་ཆུང་འབྲིང་ཆེ་གསུམ་སུམ་བརྒྱ་ཐམ་པ་དགའ་ལྡན་ཁྲི་པ་གོ་བརྒྱད་པ་འཇམ་དཔལ་གཞན་པཧྣ་དང་མཛོད་པ་དབུ་ཕར་རབ་འབྱམས་པ་བཀྲ་ཤིས་རྒྱལ་མཚན་གཉིས་ནས་སྤར་འདེབས་ཞུས་པའི་དགེ་
བསྔོའི་སྨོན་ཚིག་འདི་བཞིན་གོང་སྨོས་ཁྲི་བ་ངོ་མས་བགྱིས་པ་དགེའོ།། །།དགའ་བྱང་དཔེ་མཛོད་ཁང་གི་་ལོར་དཔར་



