༄༅། །ལྷ་མང་པོའི་སྐུ་མདོག་ཕྱག་མཚན་སོགས་གསལ་བར་ཡི་གེར་བཀོད་པ་བཞུགས་སོ།། །།  ༄༅། །སྐུ་མདོག་མཐིང་ཁ་ཞལ་གསུམ་ཕྱག་དྲུག་པ། །རྩ་ཞལ་མཐིང་ཁ་
གཡས་དཀར་གཡོན་དམར་ཞིང། །ཕྱག་གཡས་རྡོ་རྗེ་འཁོར་ལོ་པདྨ་དང། །གཡོན་པས་དྲིལ་བུ་རིན་ཆེན་རལ་གྲི་བསྣམས། །རང་འདྲའི་རེག་བྱ་རྡོ་རྗེ་མ་ལ་འཁྱུད། །དབུ་སྐྲ་ཐོ་ཚུགས་རིན་ཆེན་
རྒྱན་གྱིས་བརྒྱན། །གོས་ཀྱི་ག་ཤལ་དར་གྱི་ཤམ་ཐབས་ཅན། །པད་ཟླའི་སྟེང་དུ་སྐུ་ལས་འཕྲོས་པ་ཡི། །འོད་ཕུང་དབུས་ན་སྐྱིལ་དཀྲུང་ཚུལ་གྱིས་བཞུགས། །གསང་འདུས་མི་བསྐྱོད་རྡོ་རྗེར་
ཕྱག་འཚལ་ལོ། །ཨོཾ་སཱ་བཛྲ་དཧྀ་ཀ་ཧཱུཾ་ཧཱུཾ་སྙིང་པོའོ། །རྩ་སྔགས། ཀཾ་ཀ་ནི། སྐུ་མདོག་མཐིང་ཁ་རྩ་ཞལ་མ་གེའི་གདོང། །གཡས་ན་དམར་སྔོ་སེར་བའི་གཞལ་གསུམ་དང། །གཡོན་ན་དུང་
དཀར་ནག་པའི་ཞལ་གསུམ་བསྒྲིག་སྟེང་ན་དམར་དང་སེར་བའི་ཞལ་གཉིས་བརྩེགས། །གཡས་ཀྱི་མདུན་ཕྱག་བརྒྱད་ཀྱིས་སྟེང་རིམ་ནས། །གྲི་གུག་བཧི་དཧི་པ་ལ་གཏུན་ཞིང་དང། །ཆུ་གྲི་མདུང་
ཐུང་དགྲ་སྟ་མདུང་རིང་མངའ། །རྒྱབ་ཕྱག་བརྒྱད་ཀྱིས་སྟེང་ནས་རིམ་པ་བཞིན། །ལྕགས་ཀྱུ་དབྱུག་ཐོ་ཁ་ཊཾ་འཁོར་ལོ་དང། །རྡོ་རྗེ་ཐོ་བ་རལ་གྲི་ཅང་ཏེའུ། །གཡོན་གྱི་མདུན་ཕྱག་བརྒྱར་ཀྱིས་སྟེང་
[252A]༄༅། །རིམ་ནས། །ཐོད་ཁྲག་ཚངས་མགོ་ཕུ་བ་དང་རྐང་པ་དང། །ཞགས་པ་གཞུ་དང་རྒྱུ་མ་དྲིལ་བུ་དང། །ལག་པ་རོ་རས་གསལ་ཤིང་སྐྱེས་བུར་བཙུག་མེ་ཐབས་ཐོད་ཚལ་སྡིགས་
འཛུབ་ཕན་རླུང་རས། །སྟེང་གི་ཕྱག་གཉིས་གླད་པགས་བརྐྱང་སྟེ་འཛིན། །གཡས་ཀྱི་ཞབས་བརྒྱད་བསྐུམ་པས་མདུན་རིམ་ནས། །མི་དང་མ་ཧེ་གླང་དང་བོང་བུ་དང། །རྔ་མོང་ཁྱི་དང་ལུགས་དང་
ཝ་ཡི་འོག་ཚངས་པ་དབང་པོ་ཁྱབ་འཇུག་དྲག་པོ་དང། །གཡོན་གྱི་ཞབས་བརྒྱད་བརྐྱང་པས་མདུན་རིམ་ནས། །བྱ་རྒོད་འུག་པ་བྱ་རོག་ནེ་ཙོ་དང། །ཁྲ་དང་བྱ་ཆེན་ཁྱིམ་བྱ་བཞད་ཀྱི་འོག་
གདོང་དྲུག་ཚོགས་བདག་ཟླ་ཉི་ཁ་སྦུབས་མནན། །སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས། །གྲི་ཐོང་འཛིན་ཅིང་ཞབས་གཡོན་ཡབ་ལ་འཁྲིལ། །གཡས་པ་བརྐྱང་བའི་རོ་ལང་མ་ལ་
འཁྱུད། །དབུ་སྐྲ་གྱེན་བརྫེས་རུས་པའི་རྒྱན་གྱིས་བརྒྱན། །བད་ཉིའི་སྟེང་དུ་སྐུ་ལས་འཕྲོས་པ་ཡི། །ཡེ་ཤེས་མེ་དཔུང་འབར་བའི་ཀློང་དཀྱིལ་ན། །རྔམས་བརྗིད་འཁྲོས་པའི་ཚུལ་གྱིས་
བཞུགས་པ་ཡི། །རྡོ་རྗེ་འཇིགས་བྱེད་ཡུམ་བཅས་ལ་ཕྱག་འཚལ། །སྙིང་པོ་ཡ་མནྟ་ཀ་ཧཱུཾ་ཕཊ། །ལས་སྔགས། ཧྲཱི་ཥིཊ་རྩ་སྔགས། ཡ་མ་ར་ཛ། །སྐུ་མདོག་མཐིང་ཁ་ཞལ་བཞི་ཕྱག་
བཅུ་གཉིས། །རྩ་ཞལ་ནས་བརྩམས་གཡོན་སྐོར་རིམ་པ་བཞིན། །མཐིང་ཀ་ལྗང་དང་དམར་དང་སེར་བའི་ཞལ། །རྩ་ཕྱག་གཉིས་ཀྱིས་རྡོ་དྲིལ་འཛིན་པ་ཡི། །སྐུ་མདོག་དམར་པོ་ཕྱག་གཉིས་
གྲི་ཐོད་འཛིན། །བྱིན་པ་གཉིས་ཀྱིས་ཡབ་ཀྱི་བརླ་ལ་འཁྲིལ། །མི་མགོ་སྐམ་པོའི་ཐོད་དང་དོ་ཤལ་ཅན། །ཕྱག་རྒྱ་ལྔས་བརྒྱན་རྡོ་རྗེ་ཕག་མོར་འཁྱུད། །དེ་ཡི་འོག་མ་གཉིས་ཀྱིས་གླང་པགས་འཛིན། །

[252B] །ཊ་མ་རུ་དང་དགྲ་སྟ་གྲི་གུག་དང། །མདུད་རྩེ་གསུམ་པ་བསྒྲེང་ཞིང་གཡོན་པ་བཞིས། །རིམ་བཞིན་ཁ་ཊཾ་ག་དང་ཐོད་ཁྲག་དང། །རྡོ་རྗེའི་ཞགས་པ་ཚངས་
མགོ་གདོང་བཞི་བསྣམས། །ཞབས་གཡས་བརྐྱང་བས་དྲག་པོ་འཇིགས་བྱེད་ནག་ལག་པ་བཞི་ཡི་དང་པོ་ཐལ་མོ་སྦྱར། །ལྷག་མས་ཊ་མ་རུ་དང་རལ་གྲི་འཛིན། །ཁ་སྦུབ་བསྐྱེལ་པའི་མགོ་
བོའི་སྟེང་ནས་བརྫིས། །གཡོན་པ་བསྐུམ་པས་དུས་མཚན་དམར་མོ་ཡི། །ལག་པ་དང་པོ་གཉིས་ཀྱིས་ཐལ་མོ་སྦྱར། །ལྷག་མས་ཐོད་པ་དང་ནི་ཁ་ཊྭཾ་འཛིན། །གན་རྐྱལ་བསྒྱེལ་བའི་ནུ་མའི་
སྟེང་དུ་མནན། །རལ་པའི་ཐོར་ཅོག་སྣ་ཚོགས་རྡོ་རྗེས་མཚན། །ཐོད་པ་སྐམ་པོ་ལྔ་ལྔས་དབུ་ལ་བརྒྱན། །དབུ་ཡི་གཡོན་དུ་ཟླ་བ་ཕྱེད་པ་འཕྱང། །ཕྱག་རྒྱ་དྲུག་གིས་རྒྱས་བཏབ་སྟག་ཤམ་གསོལ། །
པད་ཉིའི་སྟེང་དུ་སྐུ་ལས་འཕྲོས་པ་ཡི། །ཡེ་ཤེས་མེ་དཔུང་འབར་བའི་དབུས་ན་བཞུགས། །བདེ་ཆེན་རྒྱལ་པོ་འཁོར་ལོ་སྡོམ་པ་འམ། །བདེ་མཆོག་འཁོར་ལོ་ཡུམ་བཅས་ལ་ཕྱག་འཚལ། །སྙིང་པོ། །
ཨོཾ་ཤྲི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུཾ་ཕཊ། ཊཱ་ཀི་ནཱི་ཛཱ་ལ་ཤཾ་བ་རཾ་སཱཧཱ། །སྐུ་མདོག་མཐིང་ཁ་ཞལ་བརྒྱད་ཕྱག་བཅུ་དྲུག་རྩ་ཞལ་མཐིང་ཁ་གཡས་སྔོ་གཡོན་དམར་ཞིང། །གཡས་གཡོན་ལྷག་མ་གཉིས་
གཉིས་ནག་པོ་སྟེ། །སྟེང་ཞལ་དུད་ཁ་ཞལ་རྣམས་སྤྱན་གསུམ་པ། །བཅུ་དྲུག་ཕྱག་གིས་ཐོད་པ་གཟུང་བའི་ནང། །གཡས་ན་གླང་ཆེན་རྟ་བོང་གླང་རྔ་མོང། །མི་དང་ཤ་ར་བྷ་དང་བྱི་ལ་དང། །
གཡོན་ནས་ཆུ་རླུང་མེ་ཟླ་ཉིའི་ལྷ། །གཤིན་རྗེ་གནོད་སྦྱིན་བསྣམས་ཤིང་རྩ་ཕྱག་གཉིས། །སྐུ་མདོག་སྔོན་པོ་ཕྱག་གཉིས་གྲི་ཐོད་དང། །ཁ་ཊྭཾ་འཛིན་ཅིང་ཞབས་གཡས་ཡབ་ལ་འཁྲིལ། །

[253A]༄༅། །གཡོན་པ་བརྐྱང་ཞིང་ཕྱག་རྒྱ་ལྔ་ཡིས་བརྒྱན། །སྟག་ཤམ་གསོལ་བའི་བདག་མེད་མ་ལ་འཁྱུད། །དབུ་སྐྲ་གྱེན་བརྫེས་སྣ་ཚོགས་རྡོ་རྗེས་མཚན། །ཐོད་པ་སྐམ་རློན་ཕྱག་
རྒྱ་དྲུག་གིས་བརྒྱན། །ཞབས་བཞི་མདུན་མ་གཡས་བརྐྱང་གཡོན་བསྐུམ་ཞིང། །རྒྱབ་མ་སྐྱིལ་ཀྲུང་ཕྱེད་པའི་གར་སྟབས་ཀྱིས། །སྣ་ཚོགས་པད་ཉིའི་སྟེང་དུ་བདུད་བཞི་ཡི། །
ངོ་བོ་ཚངས་པ་དབང་པོ་ཉེ་དབང་དང། །དྲག་པོ་གན་བརྐྱལ་བསྒྱེལ་བའི་སྟེང་བཞུགས་པའི། །དགྱེས་པ་རྡོ་རྗེ་ཡབ་ཡུམ་ལ་ཕྱག་འཚལ། །ཨོཾ་དེ་བ་པི་ཙུ་བཛྲ་ཧཱུཾ་ཧཱུཾ་ཧཱུཾ་ཕཊ་སཱཧཱ། །
སྙིང་པོ། སྐུ་མདོག་སྔོན་པོ་ཞལ་བཞི་ཕྱག་ཉེར་བཞི། །རྩ་ཞལ་ནག་ཅིང་གཡས་དམར་གཡོན་དཀར་བ། །རྒྱབ་ཞལ་སེར་ཞིང་མགྲིན་པ་གསུམ་དང་ལྡན། །གཡས་གཡོན་ཕྲག་པ་
སྔོ་དམར་དཀར་པོ་དྲུག་དཔུང་བ་སྔོ་དམར་དཀར་པོ་གཉིས་གཉིས་སྟེ། །ཕྱག་ནི་སྡོ་དམར་དཀར་བ་བཞི་བཞི་ཡི། །སོར་མོ་ལྔ་ནི་སེར་དཀར་དམར་ནག་ལྗང། །སོར་མོའི་ཚིག་
གསུམ་ནག་དམར་དཀར་པོའོ། །གཡས་པ་རྣམས་ན་རྡོ་རྗེ་རལ་གྲི་དང། །རྩེ་གསུམ་གྲི་གུག་མེ་མདའ་ལྕགས་ཀྱུ་དང། །ཊ་མ་རུ་དང་ཐོ་བ་འཁོར་ལོ་དང། །མདུང་དང་དབྱུག་བ་དགྲ་སྟ་
གཡོན་རྣམས་ན། །དྲིལ་བུ་ཕུབ་དང་ཁ་ཊྭཾ་ཐོད་ཁྲག་དང། །གཞུ་དང་ཞགས་པ་རིན་ཆེན་པད་དཀར་དང། །དུང་དང་མེ་ལོང་ལྕགས་སྒྲོགས་ཚངས་མགོ་བསྣམས། །ཞབས་གཡས་དམར་
པོ་བརྐྱང་པས་གདོང་གཅིག་པ། །ལག་པ་བཞི་ཡིས་མེ་ཏོག་མདའ་ལྔ་དང། །གཞུ་དང་ཞགས་པ་ལྕགས་ཀྱུ་འཛིན་པ་ཡི། །འདོད་ལྷ་དམར་པོ་མནན་ཅིང་ཞབས་གཡོན་པས། །དཀར་པོ་

[253B] །རྩེ་གསུམ་ཊ་རུ་ཐོད་པ་ཁ་ཊྭཾ་ཀ་འཛིན་པའི་དྲག་པོ་དཀར་པོ་མནན་པ་ཡི། །ཞབས་མཐིལ་བདུད་དང་དྲག་པོའི་ཆུང་མས་བཏེགས། །
རྩ་ཕྱག་གཉིས་ཀྱིས་སྐུ་མདོག་སེར་པོ་ལ། །སེར་དཀར་སྡོ་དམར་ཞལ་བཞི་སྤྱན་གསུམ་པ། །གཡས་ཀྱི་ཕྱག་བཞིས་གྲི་གུག་ལྕགས་ཀྱུ་དང། །ཊ་མ་རུ་དང་བགྲང་ཕྲེང་གཡོན་པ་བཞིས། །
ཐོད་པ་ཞགས་པ་པད་དཀར་རིན་ཆེན་བསྣམས། །ཕྱག་རྒྱ་ལྔས་བརྒྱན་ཞབས་གཡོན་བརྐྱང་བ་ཡིས། །བཅོམ་ལྡན་འདས་མ་སྣ་ཚོགས་ཡུམ་ལ་འཁྱུད། །རྡོ་རྗེའི་རྒྱན་དང་སྟག་པགས་
ཤམ་ཐབས་ཅན། །ཟླ་ཉི་སྒྲ་ཅན་དུས་མེའི་གདན་ལ་བཞུགས། །དྲི་མ་མེད་པའི་འོད་ཟེར་ལྔ་འཕྲོ་བ། །བཅོམ་ལྡན་དུས་འཁོར་ཡབ་ཡུམ་ལ་ཕྱག་འཚལ། །ཨོཾ་ཨཱ་ཧཱུཾ་ཧོ་ཧཱུཾ་ཧཱུཾ་ཕཊ་
སྙིང་པོའོ། གུར་གུམ་མདོག་ཅན་ཞལ་གསུམ་ཕྱག་དྲུག་པ། །དབུས་ཞལ་དམར་སེར་གཡས་སྔོ་གཡོན་དཀར་ཞིང། །རྩ་ཕྱག་གཉིས་ཀྱིས་རང་འདྲའི་ཡུམ་ལ་འཁྱུད། །ལྷག་ལ་
གཡས་གཉིས་རལ་གྲི་མདའ་འཛིན་ཅིང། །གཡོན་པས་ཨུད་པལ་སྔོན་པོ་གཞུ་འཛིན་པ། །ཟུར་ཕུད་ལྔ་ལྡན་རིན་ཆེན་རྒྱན་གྱིས་བརྒྱན། །སྣ་ཚོགས་པད་ཟླར་སེམས་དཔའི་སྐྱིལ་
ཀྲུང་གིས། །བཞུགས་པའི་འཇམ་རྡེར་ཡབ་ཡུམ་ལ་ཕྱག་འཚལ། །ཨོཾ་ཨཱ་བཛྲ་དཧྲྀ་ཀ་མཾ་ཧཱུཾ། སྙིང་པོའོ། །སྐུ་མདོག་སྔོན་པོ་ཞལ་གསུམ་ཕྱག་དྲུག་པ། །དབུས་ཞལ་སྔོ་ཞིང་
གཡས་དཀར་གཡོན་དམར་བ། །རྩ་ཕྱག་རྡོ་རྗེ་རྩེ་ལྔ་སྡིགས་འཛུབ་བསྒྲེང། །བར་བ་གཉིས་ཀྱིས་ཐལ་མོ་རྡེབ་ཚུལ་གྱིས། །སྐུ་མདོག་སྔོན་པོ་ཕྱག་གཉིས་གྲི་ཐོད་འཛིན། །ཕྱག་རྒྱ་

[254A]༄༅། །ལྔས་བརྒྱན་མཛེས་ལྡན་མ་ལ་འཁྱུད། །ཐ་མ་གཉིས་ཀྱིས་སྤྲུལ་གྱི་རྐེད་པ་ནས། །བཟུང་བའི་མགོ་བོ་གསོལ་ཞིང་མཇུག་མ་གཉིས། །ཞབས་གཉིས་གཡས་བསྐུམ་
གཡོན་བརྐྱང་མཛད་པ་ཡིས། །ཚངས་པ་སེར་པོ་བརྒྱ་བྱིན་དམར་པོ་དང། །བཅས་པ་མནན་ཅིང་རིན་ཆེན་སྤྲུལ་གྱིས་བརྒྱན། །གོས་སྔོན་སྟོད་གཡོགས་སྟག་ལྤགས་ཤམ་ཐབས་གསོལ། །
པད་ཉིའི་སྟེང་དུ་ཡེ་ཤེས་མེ་དཔུང་དབུས། །བཞུགས་པའི་འཁོར་ཆེན་ཡབ་ཡུམ་ལ་ཕྱག་འཚལ། །སྙིང་པོ། ཨོཾ་ནི་ལཾ་བར་དྷ་ར་བཛྲ་པ་ཎི་ཧྲི་ད་ཡ་མ་ཧཱ་ཀྲོ་ཏ་ས་ཏྭོ་ཧཱུཾ་ཕཊ། སྐུ་མདོག་
དཀར་པོ་ཞལ་གཅིག་ཕྱག་གཉིས་ཀྱིས། །ཚེ་བུམ་དམར་པོ་རེ་རེ་བསྣམས་པ་ཡིས། །སྐུ་མདོག་དམར་པོ་ཞལ་གཅིག་ཕྱག་གཉིས་ཀྱིས། །བདུད་རྩིའི་ཐོད་པ་རེ་རེ་བསྣམ་པ་ཡི། །རྗེ་བཙུན་
རྡོ་རྗེ་རྣལ་འབྱོར་མ་ལ་འཁྱུད། །གཉིས་ཀའང་དུས་པ་རིན་ཆེན་རྒྱན་གྱིས་སྤྲས། །པད་ཉིའི་སྟེང་དུ་ཡབ་ནི་རྡོར་དཀྲུང་དང། །ཡུམ་ནི་པདྨའི་སྐྱིལ་ཀྲུང་ཚུལ་གྱིས་བཞུགས། །འཁོར་ལོ་
བདེ་མཆོག་དཀར་པོ་ཡབ་ཡུམ་ལ། །ལུས་ངག་ཡིད་གསུམ་གུས་པས་ཕྱག་འཚལ་ལོ། །སྙིང་པོ། ཨོཾ་ཧྲཱི་ཧ་ཧ་ཧཱུཾ་ཧཱུཾ་ཕཊ། ཚེ་ལ་སྲུངས་ཅིང་སཱཧཱ། སྐུ་མདོག་དཀར་པོ་ཞལ་གཅིག་ཕྱག་
གཉིས་ཀྱིས། །རྡོར་དྲིལ་འཛིན་པས་རང་དང་འདྲ་བ་ཡི། །རྡོ་རྗེ་བསྙེམས་མར་འཁྱུད་ཅིང་རིན་པོ་ཆེའི། །རྒྱན་དང་དར་གྱི་ན་བཟའ་མཛེས་པར་གསོལ། །པད་ཟླར་ཞབས་གཉིས་རྡོ་རྗེ་
སྐྱིལ་ཀྲུང་ཚུལ། །རྡོ་རྗེ་སེམས་དཔའ་ཡབ་ཡུམ་ལ་ཕྱག་འཚལ། །སྙིང་པོ། ཨོཾ་ཨཱ་བཛྲ་ས་ཏྭ་ཧཱུཾ། རྩ་སྔགས། ཡིག་བརྒྱ། སྐུ་མདོག་དཀར་པོ་ཞལ་གཅིག་ཕྱག་གཡས་པས། །

[254B] །གདན་ལ་བསྣུན་པའི་ཚུལ་གྱིས་ཐུར་དུ་འཕྱང། །གཡོན་པས་ཐོད་ཁྲག་ཐུགས་ཀར་བཟུང་བ་ཡི། །མཚན་ན་ཁ་ཊྭཾ་བསྣམས་ཤིང་ཐོད་སྐམ་ལྔའི། །
དབུ་རྒྱན་ཐོད་རློན་ལྔ་བཅུའི་དོ་ཤལ་ཅན། །ཕྱག་རྒྱ་ལྔ་དང་རིན་པོ་ཆེ་ཡིས་བརྒྱན། །ཞབས་གཉིས་སྐྱིལ་ཀྲུང་ཕྱེད་པའི་གར་ །པད་ཉིད་རོ་ཡི་གདན་ལ་བཞུགས་པ་ཡི། །
ཕག་དཀར་ཤེས་རབ་གསལ་བྱེད་མལ་འདུད། །སྙིང་པོ་ཧྲིཾ་སྐུ་མདོག་དམར་པོ་ཞལ་གཅིག་ཕྱག་གཉིས་མ། །གཡས་པས་གྲི་གུག་འཕྱར་ཞིང་གཡོན་པ་ཡིས། །ཐོད་ཁྲག་ཐུགས་ཀར་
འཛིན་ཅིང་ཕྱག་རྒྱ་ལྔ། །ཐོད་པ་སྐམ་རླན་རྣམས་ཀྱིས་ལེགས་བརྒྱན་ཅིང། །པད་ཉིད་སྐྱིལ་ཀྲུང་ཕྱེད་པའི་གར་སྟབས་ཀྱིས། །བཞུགས་པའི་རྡོ་རྗེ་ཕག་མོ་དམར་མོར་འདུད། །སྙིང་པོ། །
ཨོཾ་བཛྲ་བེ་རོ་ཙ་ན་ཡེ་ཧཱུཾ་ཧཱུཾ་ཕཊ། །མི་བསྐྱོད་སྔོན་པོས་གནོན་མཉམ་བཞག་མཛད། །རིན་འབྱུང་སེར་པོ་མཆོག་སྦྱིན་མཉམ་བཞག་མཛད། །སྣང་མཐའ་དམར་པོ་ཕྱག་གཉིས་མཉམ་བཞག་
མཛད། །དོན་གྲུབ་ལྗང་ཀུ་སྐྱབས་སྦྱིན་མཉམ་བཞག་མཛད། །རྣམ་སྣང་དཀར་པོ་བྱང་ཆུབ་ཕྱག་རྒྱ་མཛད། །ཐམས་ཅད་ཞབས་གཉིས་རྡོ་རྗེ་སྐྱིལ་ཀྲུང་ཚུལ། །རིན་ཆེན་རྒྱན་དང་དར་
གྱི་ན་བཟས་མཛེས། །ལོངས་སྐུའི་ཚུལ་གྱི་རྒྱལ་བ་རིགས་ལྔ་དང། །སྐུ་མདོག་ཕྱག་ཞབས་གོང་དང་འདྲ་བ་ལ། །རིན་ཆེན་རྒྱན་དོར་ཆོས་གོས་རྣམ་གསུམ་གསོལ། །སྤྲུལ་སྐུའི་ཚུལ་གྱི་
རྒྱལ་བ་རིགས་ལྔ་སྟེ། །རྒྱལ་བ་རིགས་ལྔ་ཟུང་ལ་ཕྱག་འཚལ་ལོ། །སྙིང་པོ་རིམ་པ་བཞིན། །ཨོཾ་ཨཱ་ཨཀྵོ་བྷྱ་ཧཱུཾ། ཨོཾ་ཨཱ་རདྣ་སཾ་བྷ་ལྦ་ཧཱུཾ། ཨོཾ་ཨཱ་ཨ་མི་ཏ་ལྦ་ཧཱུཾ། ཨོཾ་ཨཱ་

[255A]༄༅། །ཨ་མོ་གྷ་སིདྡྷི་ཧཱུཾ། ཨོཾ་ཨཱ་བེ་རོ་ཙ་ན་ཧཱུཾ། །སྤྱན་མ་དཀར་མོ་གཡས་པས་འཁོར་ལོ་འཛིན། །མཱ་མ་ཀི་ནི་སྔོན་མོ་རྡོ་རྗེ་འཛིན། །གོས་དཀར་མོ་ནི་དམར་མོ་པདྨ་འཛིན། །
སྒྲོལ་མ་ལྗང་ཀུ་སྣ་ཚོགས་རྡོ་རྗེ་འཛིན། །གཡོན་རྣམས་དྲིལ་བུ་བསྣམས་ཤིང་རིན་པོ་ཆེའི། །རྒྱན་དང་དར་གྱི་ན་བཟའ་མཛེས་གསོལ་བས། །ཞབས་གཉིས་སྐྱིལ་ཀྲུང་ཚུལ་གྱིས་བཞུགས་
པ་ཡི༑ ༑སྤྱན་སོགས་ལྷ་མོ་བཞི་ལ་ཕྱག་འཚལ་ལོ། །སྙིང་པོ་རིམ་པ་བཞིན། །ཨོཾ་ཨཱ་བུདྡྷ་ལོ་ཙ་ནེ་ཧཱུཾ། ཨོཾ་ཨཱ་མཱ་མ་ཀི་ཧཱུཾ། ཨོཾ་ཨཱ་བནྡྷ་རི་ཧཱུཾ། ཨོཾ་ཨཱ་ཏཱ་རི་ཧཱུཾ། སྐུ་མདོག་སྔོན་
པོ་རྡོར་དྲིལ་འཛིན་པ་ཡིས། །རང་འདྲའི་རྡོ་རྗེ་དབྱིངས་ཕྱུག་མ་ལ་འཁྱུད། །རིན་ཆེན་རྒྱན་དང་དར་གྱི་ན་བཟའ་ཅན། །ཞབས་གཉིས་རྡོ་རྗེ་སྐྱིལ་ཀྲུངས་ཚུལ་གྱིས་བཞུགས། །རིགས་དང་
དཀྱིལ་འཁོར་ཀུན་གྱི་གཙོ་བོ་མཆོག་རྡོ་རྗེ་འཆང་ཆེན་ཡབ་ཡུམ་ལ་ཕྱག་འཚལ། །སྙིང་པོ། ཨོཾ་ཨཱ་བཛྲ་དྷ་ར་ཧཱུཾ། སྐུ་མདོག་དམར་པོ་ཞལ་གསུམ་ཕྱག་དྲུག་པ། །རྩ་ཞལ་དམར་ཞིང་
གཡས་དཀར་གཡོན་ལྗང་བ། །རེ་རེ་ལའང་སྤྱན་ནི་གསུམ་གསུམ་ལྡན། །དབུ་གསུམ་སྟེང་དུ་རྟ་མགོ་ལྗང་ནག་རེ། །རྡོག་མ་དམར་པོ་ཕྲུམ་ཕྲུམ་སེར་པོ་ཅན། །ཕྱག་གཡས་རྡོ་རྗེ་ཁ་ཊྭཾ་རལ་གྲི་
དང༑ ༑གཡོན་པས་སྡིགས་འཛུབ་མདུང་ཐུང་རྒྱུ་ཞགས་བསྣམས། །མི་ལྤགས་གླང་པགས་སྟོད་གཡོགས་སྟག་ཤམ་གསོལ། །གར་དགུའི་ཉམས་ལྡན་དུར་ཁྲོད་ཆས་ཀྱིས་བརྒྱན། །ཞབས་
བརྒྱད་གཡས་བསྐུམ་གཡོན་བརྐྱང་སྦྲུལ་བརྒྱད་མནན། །པད་ཉིར་མེ་དཔུང་འབར་བའི་དབུས་བཞུགས་པའི། །ཁྲོ་རྒྱལ་རྟ་མགྲིན་གསང་སྒྲུབ་ལ་ཕྱག་འཚལ། །སྙིང་པོ། ཨོཾ་ཧྲཱི་པདྨ་ཏ་ཀྲིད་

[255B] །བཙོ་མའི་གསེར་མདོགས་གནོན་མཉམ་བཞག་མཛད། །མཚན་དཔེས་བརྒྱན་ཅིང་ཆོས་གོས་རྣམ་གསུམ་གསོལ། །པད་ཟླར་རྡོ་རྗེ་སྐྱིལ་
ཀྲུང་ཚུལ་གྱིས་བཞུགས། །བཅོམ་ལྡན་ཤཱཀྱ་ཐུབ་པ་ལ་ཕྱག་འཚལ། །སྙིང་པོ། ཨོཾ་མུ་ནེ་མུ་ནེ་མཧཱ་མུ་ནེ་ཡེ་སཱཧཱ། སྐུ་མདོག་སེར་པོ་ཆོས་འཁོར་ཕྱག་རྒྱ་ཅན། །གཙུག་
ཏོར་དབུར་ལྡན་ཆོས་གོས་རྣམ་གསུམ་གསོལ། །ཞབས་གཉིས་རྡོ་རྗེ་སྐྱིལ་ཀྲུང་ཚུལ་གྱིས་བཞུགས། །རྒྱལ་བ་མར་མེ་མཛད་ལ་ཕྱག་འཚལ་ལོ། །སྔགས། ཨོཾ་ཨཱ་དཧི་སཾ་
ཀ་ར་ཧཱུཾ། སྐུ་མདོག་སེར་པོ་ཕྱག་གཉིས་ཆོས་འཆང་ཅན། །མཚན་དཔེས་རྒྱན་ལྡན་ཆོས་གོས་རྣམ་གསུམ་གསོལ། །ཞབས་གཉིས་རྡོ་རྗེ་སྐྱིལ་ཀྲུང་ཚུལ་གྱིས་བཞུགས། །
བཅོམ་ལྡན་རྒྱལ་བ་བྱམས་པ་ལ་ཕྱག་འཚལ། །སྔགས། ཨོཾ་ཨཱ་མྲི་ཏྲི་ཧཱུཾ། སྐུ་མདོག་སྔོན་པོ་ཕྱག་གཡས་རལ་གྲི་འཕྱར། །གཡོན་པས་ཐུགས་ཀར་སྡིགས་འཛུབ་ཞགས་
པ་བསྣམས། །ཞལ་གདངས་མཆེ་གཙིགས་དམར་བའི་སྤྱན་གསུམ་ལྡན། །དབུ་སྐྲ་ཁམ་སེར་གྱེན་བརྗེས་རིན་ཆེན་དང། །སྤྲུལ་གྱིས་བརྒྱན་ཅིང་སྟག་པགས་ཤམ་ཐབས་
གསོལ། །སྣ་ཚོགས་པད་ཉི་བགེགས་ཀྱི་གདན་སྟེང་དུ། །གཡས་བསྐུམ་གཡོན་བརྐྱང་མེ་དཔུང་འབར་བའི་དབུས། །བཞུགས་པའི་ཁྲོ་རྒྱལ་མི་གཡོ་པ་ལ་འདུད། །ཨོཾ་
ཙནྟྲ་མ་ཧཱ་རོ་ཥ་ན་ཧཱུཾ་ཕཊ། །སྐུ་མདོག་དཀར་པོ་ཕྱག་གཡས་རལ་གྲི་འཕྱར། །གཡོན་པས་ཐུགས་ཀར་སྡིགས་འཛུབ་ཞགས་པ་བསྣམས། །དམར་ཟླུམ་སྤྱན་གསུམ་ལྡན་

[256A]༄༅། །ཞིང་མཆེ་བ་གཙིགས། །སྨིན་མ་སྨ་ར་དབུ་སྐྲ་ཁམ་སེར་བརྗེས། །རིན་ཆེན་རྒྱན་དང་དར་གྱི་ཤམ་ཐབས་གསོལ། །པད་དཀར་འདབ་བརྒྱད་ལྟེ་བར་ཉི་
མའི་སྟེང། །གཡས་ཀྱི་ཞབས་མཐིལ་གཡོན་གྱི་པུས་མོ་བཙུག་ཁྲོ་རྒྱལ་མི་གཡོ་དཀར་པོ་ལ་ཕྱག་འཚལ། །སྔགས། ཨོཾ་ཙནྟྲ་མཧཱ་རོ་ཥ་ན་ཧཱུཾ་ཕཊ། སྐུ་མདོག་
སྔོན་པོ་ཞལ་གཅིག་ཕྱག་གཉིས་པ། །གཡས་པས་རལ་གྲི་མེ་འབར་ནམ་མཁར་འཕྱར། །གཡོན་པས་སྡིགས་འཛུབ་བསྒྲེང་བའི་རྩེར་མེ་འབར། །མཆེ་བ་གཡས་སུ་གཙིགས་
ཤིང་གཡོན་དུ་རྔམས། །སྤྱན་གསུམ་དུས་མཐའི་མེ་ལྟར་རབ་ཏུ་འབར། །སྨིན་མ་སྨ་ར་དམར་སེར་གྱིན་དུ་འཁྱིལ། །དབུ་སྐྲ་ཁམ་སེར་གྱེན་བརྫེས་དབུ་གཙུག་ན། །
རྟ་མགོ་ལྗང་ནག་ཞུར་དཀར་ཕྲོམ་ཕྲོམ་སེར། །རྡོག་མ་དམར་པོའི་གསེབ་ནས་མེ་སྟག་འཕྲོ། །ཐོད་པ་སྐམ་རློན་རིན་ཆེན་སྤྲུལ་གྱིས་བརྒྱན། །གླང་ཆེན་ཀོ་བ་མི་ལྤགས་སྟོད་
གཡོགས་དང། །སྟག་ཤམ་གསོལ་ཞིང་གཡས་བསྐུམ་གཡོན་བརྐྱང་གིས། །ཡེ་ཤེས་མེ་དཔུང་འབར་བའི་ཀློང་དཀྱིལ་ན། །བཞུགས་པའི་རྟ་མགྲིན་ལྕགས་རལ་ཅན་ལ་
འདུད། །སྔགས། ཨོཾ་ཧཱི་པདྨ་ནྟ་ཀྲི་ཏ་བཛྲ་གྲོ་དྷ་ཧ་ཡ་གྲི་བ་སརྦ་ཤིང། །ཀ་ལ་མེ་དཔུང་གཏུབ། །ཧ་ཧ་རྦད་རྦུད་གཏུབ། །ཤ་ཧ་ན་རྦད་རྦུད་གཏུབ། །གྲི་
ཧ་ན་ར་ཛ་ཡ་རྦད། མཱ་ར་ཡ་རྦད། སྐུ་མདོག་མཐིང་ཁ་ཞལ་གཅིག་ཕྱག་གཉིས་ཀྱི། །གཡས་པས་གནམ་ལྕགས་རྡོ་རྗེ་རྩེ་དགུ་འཕྱར། །གཡོན་པས་ཐུགས་ཀར་སྡིགས་

[256B] །རྩེ་མོར་མེ་འབར་ཐེད་བ་སྐམ་རློན་དང། །སྦྲུལ་གྱིས་བརྒྱན་ཅིང་གླང་ལྤགས་སྟོད་གཡོགས་དང། །སྟག་ཤམ་གསོལ་ཞིང་གཡས་བསྐུམ་གཡོན་
བརྐྱང་གིས། །པད་ཉིར་འཇིགས་བྱེད་དུས་མཚན་གདན་ལ་བཞུགས། །ཕྱག་རྡོར་ཨུ་ཙརྱ་ལ་ཕྱག་འཚལ་ལོ། །སྔགས། ཨུ་ཙ་ཙརྱ་ཡ་ཀྵ་སེན་ཨཾ་ཀུ་ཤ་ཛཿ་ཛཿ་
སྐུ་མདོག་མཐིང་ཁ་ཞལ་གཅིག་ཕྱག་གཉིས་ཀྱི། །གཡས་པས་གསེར་གྱི་རྡོ་རྗེ་རྩེ་ལྔ་འཕྱར། །གཡོན་པས་ཐུགས་ཀར་སྡིགས་འཛུབ་འབར་བ་བསྒྲེང། །སྤྱན་གསུམ་བགྲད་
ཅིང་མཆེ་བ་རྣོན་པོ་གཙིགས། །སྨིན་མ་སྨ་ར་དབུ་སྐྲ་མེ་ལྟར་འབར། །སྣ་ཚོགས་རིན་ཆེན་རྒྱན་དང་སྤྲུལ་གྱིས་བརྒྱན། །སྟག་ཤམ་གསོལ་ཞིང་གཡས་བསྐུམ་གཡོན་བརྐྱང་གིས། །
པད་ཉིར་བཞུགས་པའི་ཕྱག་ན་རྡོ་རྗེར་འདུད། །སྔགས། ཨོཾ་བཛྲ་པཱ་ནི་ཧཱུཾ་ཕཊ། སྐུ་མདོག་དུང་ཁ་དཀར་དམར་ཞལ་གསུམ་པ། །ཕྱག་དྲུག་གཡས་ན་རྡོ་རྗེ་རྒྱ་གྲམ་དང། །
རྡོ་རྗེ་རྩེ་ལྔ་རྡོ་རྗེ་ལྕགས་ཀྱུ་སྟེ། །གཡོན་ན་རྡོ་རྗེ་དབྱུག་པ་རྡོ་རྗེ་ཞགས། །གསུམ་པས་རྡོ་རྗེ་སྡིགས་འཛུབ་མཛད་པའོ། །ཐོད་པ་སྐམ་པོའི་ཐོད་དང་སེར་ལ་ཁ། །རློན་པ་ལྔ་
བཅུའི་དོ་ཤལ་སྤྲུལ་གྱིས་བརྒྱན། །མི་ལྤགས་སྟོད་གཡོགས་སྟག་ལྤགས་ཤམ་ཐབས་གསོལ། །པད་ཉིར་ཞབས་གཉིས་བགྲད་པའི་སྟབས་ཀྱིས་བཞུགས། །ཁྲོ་རྒྱལ་སྨེ་བ་
བརྩེགས་ལ་ཕྱག་འཚལ་ལོ། །སྔགས། ཨོཾ་བཧུར་ཀུཾ་མཧཱ་པྲ་ཎ་ཡེ། བཧུར་ཙི་བཧུར་ཀུཾ་བིམ་ལེ་ཨུ་ཙུ་སྨ་ཀྲོ་དྷ་ཧཱུཾ་ཕཊ། སྐུ་མདོག་དམར་སེར་ཕྱག་གཡས་རལ་གྲི་འཕྱར། །

[257A]༄༅། །གཡོན་པས་ཤེར་ཕྱིན་གླེགས་བམ་ཐུགས་ཀར་འཛིན། །གཞོན་ནུ་བཅུ་དྲུག་ལང་ཚོའི་ཉམས་དང་ལྡན། །ཟུར་ཕུད་ལྔ་པ་རིན་ཆེན་རྒྱན་གྱིས་མཛེས། །
སྣ་ཚོགས་དར་གྱི་སྟོད་གཡོགས་ཤམ་ཐབས་གསོལ། །པད་ཉིད་རྡོ་རྗེ་སྐྱིལ་ཀྲུང་ཚུལ་གྱིས་བཞུགས། །རྒྱལ་ཀུན་མཁྱེན་པའི་བདག་ཉིད་ལྷག་པའི་ལྷ། །འཇམ་དབྱངས་
གཞོན་ནུའི་ཞབས་ལ་ཕྱག་འཚལ་ལོ། །སྔགས། ཨོཾ་ཨ་ར་པ་ཙ་ན་དྷཱི་སྐུ་མདོག་དཀར་པོ་ཞལ་གཅིག་ཕྱག་བཞི་པ། །རྩ་ཕྱག་ཟལ་སྦྱར་ལྷག་མས་ཤེལ་འཕྲེང་
དང། །པད་ཀར་འཛིན་ཅིང་ཀྲིཥྞ་ས་ར་ཡི། །པགས་པས་ནུ་མ་གཡོན་བཀབ་སྣ་ཚོགས་པའི། །རིན་ཆེན་རྒྱན་དང་དར་གྱི་ན་བཟས་མཛེས། །པད་ཟླར་ཞབས་
གཉིས་རྡོ་རྗེ་སྐྱིལ་ཀྲུང་ཚུལ། །རྒྱལ་ཀུན་ཐུགས་རྗེའི་བདག་ཉིད་ལྷག་པའི་ལྷ། །འཕགས་པ་སྤྱན་རས་གཟིགས་ལ་ཕྱག་འཚལ་ལོ། །སྔགས། ཨོཾ་མ་ཎི་པདྨེ་ཧཱུཾ།  ཞེས་པ་འདི་
ཡང་རྒྱལ་སྲས་བཅུ་གཉིས་པས་འདི་ལྟ་བུ་ཞིག་གྱིས་ཞེས་བསྐུལ་བའི་དོར་རྡོ་རྗེ་འཆང་ངག་དབང་བློ་བཟང་ཆོས་ལྡན་དཔལ་བཟང་པོའི་སྦྱར་བའོ།། །། །



