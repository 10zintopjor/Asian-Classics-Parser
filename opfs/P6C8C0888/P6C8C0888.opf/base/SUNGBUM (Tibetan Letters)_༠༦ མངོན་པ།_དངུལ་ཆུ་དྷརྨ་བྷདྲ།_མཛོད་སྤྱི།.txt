   ༈    བཀའ་འདྲི་དང་པོའི་ལན་ནི། དབང་
ཆེན་གསེར་གྱི་ས་གཞིའི་སྟེང་གི་མཐའ་སྐོར་དུ་རྒྱུ་ལྕགས་ལས་གྲུབ་པའི་རི་བོ་ཞེས་པས་ལྕགས་རིའི་དོན་སྤྱི་རགས་པ་བསྟན། དཔངས་ཞེང་དུ་དཔག་ཚད་སུམ་བརྒྱ་བཅུ་གཉིས་དང་རྒྱང་གྲག་བཞི་རེ་
ཡོད་པས་ཟླུམ་པོར་བསྐོར་བ་ཞེས་པས་ཆུ་མཚམས་ཡན་གྱི་ནང་ངོས་ཀྱི་དཔངས་དང་ཞེང་ཚད་བསྟན། ནང་ཐམས་ཅད་དཔངས་སུ་དཔག་ཚད་བརྒྱད་ཁྲི་ཡོད་པས་ཆུས་ཁེངས་པར་བསམ། ཞེས་པས་

[027B] ནང་ངོས་ཀྱི་དཔངས་ཚད་གཉིས་ཀ་བསྡོམས་པ་ཕྱི་ངོས་ཀྱི་དཔངས་ཚད་དུ་ཤུགས་ལ་བསྟན་པ་ཡིན་ཏེ། མཛོད་ལས། ཆུ་ཡི་ནང་དུ་བརྒྱད་ཁྲི་དག་
ནུབ་པོ་དེ་བཞིན་སྟེང་དུ་ཡང། །དཔག་ཚད་དག་ནི་བརྒྱད་ཁྲིའོ། །བརྒྱད་པོའི་འཕང་དུ་ཕྱེད་ཕྱེད་དབྲི། །དེ་དག་རྔམས་སུའང་འཕང་དང་མཉམ། །ཞེས་རི་རབ་ཆུ་ནང་དུ་དཔག་ཚད་བརྒྱད་ཁྲི་ནུབ་པར་དངོས་སུ་
བསྟན་པའི་ཤུགས་ལ་རི་གླིང་གཞན་རྣམས་ཀྱང་ནུབ་པར་བསྟན། རི་རབ་ཀྱི་ཆུ་མཚམས་ཡན་ཆད་ཀྱི་དཔངས་དཔག་ཚད་བརྒྱད་ཁྲི་དང། གསེར་རི་བདུན་དང་ལྕགས་རི་སྟེ་བརྒྱད་ཀྱི་ཆུ་མཚམས་ཡན་གྱི་དཔངས་ནི། ནང་
མའི་ཕྱེད་ཕྱི་མའི་ཚད་ཡིན་པས། གསེར་རི་དང་པོ་ལ་དཔག་ཚད་བཞི་ཁྲི། གཉིས་པ་ལ་ཉི་ཁྲི། གསུམ་པ་ལ་ཆིག་ཁྲི། བཞི་པ་ལ་ལྔ་སྟོང། ལྔ་པ་ལ་ཉིས་སྟོང་ལྔ་བརྒྱ། དྲུག་པ་ལ་ཆིག་སྟོང་ཉིས་བརྒྱ་ལྔ་བཅུ། བདུན་
པ་ལ་དྲུག་བརྒྱ་ཉེར་ལྔ། ལྕགས་རི་ལ་སུམ་བརྒྱ་བཅུ་གཉིས་དང་རྒྱང་གྲགས་བཞི་ཡོད་པ་དང། རི་དགུ་ག་རང་རང་གི་ཆུ་མཚམས་ཡན་གྱི་དཔངས་དང་ཞེང་མཉམ་པར་བསྟན་པའི་དགོངས་པ་རྨ་མེད་པ་ཡིན་པར་རློམ་པ་
ལགས།།



﻿   ༈       ༈    སྟབས་བདེར་འབུལ་འབྲས། དེང་སྐུ་འཚོ་བ་ཟང་ཐང་
ནས་གང་ཅིའི་གནས་ཚུལ་སྐྱབས་རྟེན་བཅས་དང། དེར་གསལ་གུང་ཐང་རིན་པོ་ཆེའི་གསུང་ལེ་ཚན་གསུམ་བཅས་གནང་འབྱོར་བཀའ་དྲིན་མཆོག་ཏུ་ཆེ། འདིར་ཡང་གསར་འཚེ་མེད་པར་བདེ་བར་གནས་ལགས་དེ་ཁ་
དྲི་བ་རྣམས་ཀྱི་ལན་རིམ་པར་འབུལ་བ་ལ།།    ༈    ལམ་རིམ་ཆེན་མོར་ཚ་གྲང་གི་དམྱལ་བའི་གནས་ཚད་སའི་དངོས་གཞི་ནས་བཤད་པ་ལྟར་འདི་ནས་དཔག་ཚད་སུམ་ཁྲི་ཉིས་སྟོང་གི་འོག་ན་

[128B] དེ་ནས་དཔག་ཚད་བཞི་སྟོང་བཞི་སྟོང་གིས་ཆོད་པ་ན་གཞན་བདུན་ཡོད་དོ། །ཞེས་པ་ལ་དེའི་མཚན་བུར། སྐབས་འདིར་འདི་ལྟར་གསུངས་ཤིང་འོག་ཏུ་འདི་ནས་དཔག་ཚད་སུམ་ཁྲི་ཉིས་སྟོང་གི་འོག་
ན་ཆུ་བུར་ཅན་ཡོད་ལ། དེ་ནས་དཔག་ཚད་ཉིས་སྟོང་ཉིས་སྟོང་གིས་ཆོད་པ་ན་ཞེས་པ་ནས་འདི་གཉིས་ཐད་སོར་མི་འོང་བས་གང་རུང་ཞིག་མ་དག་གམ་གསུང་བ་འདིར་ཚ་གྲང་གི་གནས་དང་པོ་གཉིས་ཐད་མཉམ་ལ་གནས་
གཉིས་ཀྱི་འོག་མའི་མཐིལ་མི་མཉམ་པ་སོགས་ཇི་ལྟར་ལགས། ཞེས་པའི་ལན་ནི། གནས་ཚད་དེ་ལྟར་གསུངས་པ་གཉིས་ལ་མ་དག་པའི་སྐྱོན་གང་ཡང་མེད་དེ་གྲང་དམྱལ་བའི་གནས་བརྒྱད་ནི་ཚ་དམྱལ་རྣམས་ཀྱི་
ཐད་སོ་བྱང་ཕྱོགས་དཔག་ཚད་ཁྲི་ཁྲག་རེའི་ཕ་རོལ་ན་ཡོད་པར་གསུངས་ཤིང། འདི་ནས་དཔག་ཚད་སུམ་ཁྲི་ཉིས་སྟོང་གི་འོག་ན་ཚ་གྲང་གཉིས་ཀའི་གནས་ཡང་སོས་དང་ཆུ་བུར་ཅན་ཡོད་པ་མཚུངས་ཤིང། དེ་ནས་
དཔག་ཚད་བཞི་སྟོང་བཞི་སྟོང་གིས་ཆོད་པ་ན་གཉིས་ཀའི་འོག་མའི་གནས་ཀྱི་མཐིལ་རབ་ཚ་དང། པདྨ་ལྟར་གས་པ་ཆེན་པོའི་བར་ཡོད་པ་མཚུངས་ཀྱང། གྲངས་དམྱལ་འོག་མ་བདུན་དཔག་ཚད་ཉིས་སྟོང་ཉིས་
སྟོང་གིས་ཆོད་པ་ན་ཡོད་པར་གསུངས་པ་ཚ་དམྱལ་ལས་སྲག་ཆུང་བ་ནི། གྲང་དམྱལ་བ་རྣམས་ཀྱི་གནས་ཀྱི་དབྱིབས་རི་རྩེ་ཤིན་ཏུ་མཐོ་བ། ཁ་བ་བུ་ཡུག་འཚུབ་ཅིང། གཅོད་རོང་ཟབ་པ་འཁྱག་པའི་སྦུབས་

[129A]༄༅། །མུན་ནག་གིས་ཁེབས་པ་ཕྱོགས་ཐམས་ཅད་ནས་བུ་ཡུག་དང་བཅས་པའི་རླུང་དྲག་པོ་ལྡང་བ་སོགས་གྲང་དམྱལ་བ་རྣམས་དཔག་ཚད་ཉིས་སྟོང་ཙམ་རེ་ཡོད་པའི་རི་རྩེ་མཐོན་པོའི་རྩེ་ལ་
ཡོད་པ་ལ་དགོངས་པར་གསུངས་སོ། །ཡང་སའི་དངོས་གཞི་ལས་གསུངས་པ་འདི་དང། མཛོད་ལས། འདི་འོག་སྟོང་ཕྲག་ཉི་ཤུ་ན། ནས༑ དེ་ཡི་སྟེང་ན་དམྱལ་བ་བདུན། ཞེས་གསུངས་པ་གཉིས་ཚད་འཇོག་ཚུལ་གྱི་རྣམ་
གཞག་མི་མཐུན་པ་ཡིན་ཚུལ་དང། བཤད་མདོའི་བཤད་ཁུངས་མི་འདྲ་བ་ཡིན་འགྲོ་གསུང་བ་སོགས་ལས་མི་འདྲ་བའི་རྒྱུ་མཚན་གསལ་བ་གཞན་མ་མཇལ་ལགས་ན་དེ་གཉིས་བཤད་ཁུངས་མི་མཐུན་པ་གང་
ལགས་ཞེས་པ་ལ། བདག་ནི་མདོའི་བཤད་ཁུངས་ཇི་ལྟར་ཡོད་ཀྱང། དེ་ལྟར་གཅེན་ཐོགས་མེད་ཀྱིས་ས་སྡེར་གསུངས་པ་དང། གཅུང་དབྱིག་གཉེན་གྱིས་མཛོད་དུ་གསུངས་པ་གཉིས་དོན་དགོངས་པ་གཅིག་ཡིན་
ཏེ༑ དབང་ཆེན་གསེར་གྱི་ས་གཞིའི་སྟེང་ནས་རིའི་རྒྱལ་པོ་རི་རབ་དཔངས་སུ་རྒྱ་མཚོའི་ཆུ་མཚམས་མན་ལ་དཔག་ཚད་བརྒྱད་ཁྲི་ཡོད་ཅིང། དེ་མཚུངས་གླིང་བཞི་གླིང་ཕྲན་དང་བཅས་པར་ཡང་དབང་ཆེན་གྱི་སྟེང་ཇི་
ལྟར་ནས་ཕུང་བཞག་པ་ལྟར་གནས་པའི་དཔངས་ཚད་རི་རབ་ཀྱི་ཆུ་མཚམས་མན་དང་མཚུངས་ལ། དེས་ན་གཅེན་གྱིས་འདི་ནས་དཔག་ཚད་སུམ་ཁྲི་ཉིས་སྟོང་གི་འོག་ན་ཡང་སོས་དང། དེ་ནས་དཔག་ཚད་

[129B] གཅུང་གིས་འདི་འོག་སྟོང་ཕྲག་ཉི་ཤུ་ན། ཞེས་པ་དབང་ཆེན་ནས་ཡར་ལ་དཔག་
ཚད་སྟོང་ཕྲག་ཉི་ཤུ་སྟེ་ཉི་ཁྲི་ན་མནར་མེད་གནས་ཤིང། དེའི་སྟེང་ལྷག་མ་རབ་ཚལ་སོགས་པ་བདུན་ཡང་རིམ་པ་བཞིན་དུ་གནས་པར་གསུངས་པས། དབང་ཆེན་ནས་མནར་མེད་བར་ལ་དཔག་ཚད་ཉི་ཁྲི་དང། དེ་
ཡན་ལ་དྲུག་ཁྲི་ཡོད་པ་དོན་གྱིས་གྲུབ་པས་དེ་གཉིས་ཁུལ་དཔག་ཚད་བརྒྱད་ཁྲི་ཡོད་པ་དང། གཅེན་གྱིས་འདི་ནས་མར་ལ་དཔག་ཚད་དྲུག་ཁྲི་ན་མནར་མེད་ཡོད་པར་གསུངས་པ་དང། དེ་ནས་དབང་ཆེན་བར་ལ་དཔག་ཚད་
ཉི་ཁྲི་ཡོད་པ་དོན་གྱིས་གྲུབ་པས་དེ་གཉིས་ཁུལ་དཔག་ཚད་བརྒྱད་ཁྲི་ཡོད་པ་བཅས་སྐུ་མཆེད་གཉིས་གསུང་ལུགས་མི་འདྲ་བ་ཙམ་མ་གཏོགས་དོན་དགོངས་པ་མཐུན་པ་གོང་བཞིན་བརྩིས་པས་འགྲིག་པ་ལགས་



﻿   ༈   

[116B] བདག་གི་ལམ་རིམ་བཤར་སྒོམ་དུ། ཚ་གྲང་གི་དམྱལ་བའི་ཚེ་ཤིན་ཏུ་རིང་ཞེས་བསྟན་པ་མེད་ཅིང། བཤོས་སྤྲིངས་ལས། དེ་ལྟར་སྡུག་བསྔལ་ཤིན་ཏུ་མི་བཟང་ལོ། །བྱེ་བ་ཕྲག་བརྒྱད་ཉམས་སུ་
མྱོང་ཡང་ནི། །ཇི་སྲིད་མི་དགེ་དེ་ཟད་མ་གྱུར་པ། །དེ་སྲིད་སྲོག་དང་འབྲལ་བར་མི་འགྱུར་རོ། །ཞེས་གསུངས་པས། དམྱལ་བར་འཕེན་བྱེད་ཀྱི་ལས་སྟོབས་ཆེ་ཆུང་གིས་ཚེ་རིང་ཐུར་དུ་འགྱུར་བར་མངོན་
ནོ༑ ༑



﻿   ༈   
ཆོས་པའི་དྲི་ལན་སྐོར། ལུང་རིགས་སྨྲ་བའི་དབང་པོ་དཀའ་བཅུ་དམ་ཆོས་རིན་ཆེན་ལགས་ཀྱི་ཞབས་དྲུང་དུ། ཞུ་འབྲས། དེ་ནས་གསུངས་ཤོག་སྐྱབས་རྟེན་ལྷ་རྫས་ཕྱི་མཛོད་ཊམ་སྲང་གང་བཅས་གནང་འབྱོར་
བཞིན་ཐུགས་བཞེད་རླབས་ཆེན་འགྲུབ་ཕྱིར་བླ་མ་དཀོན་མཆོག་ལ་གསོལ་འདེབས་གང་དྲག་ཞུ། དྲི་བ་གནང་བ་རྣམས་ལ་ཕྲན་མཚན་ཉིད་ལམ་སྦྱངས་ཤིང། མིག་བློ་རྒ་བས་བསྒྲིབས་པས་ལན་ཇི་བཞིན་
ག་ལ་ཐེབས། འོན་ཏེ་རྫ་གཅོག་ཏུ་གྱུར་ཀྱང་བསམ་ཚོད་མ་ཞུས་ན་ཐུགས་ཁྲེལ་འཁྲུངས་དོགས་ཞུ་བ་ལ། མཛོད་ཀྱི་ལུགས་ལ། རླུང་དཀྱིལ་རྒྱ་ཆེ་ཞིང་ཆུ་སའི་དཀྱིལ་འཁོར་གཉིས་ཆུང་བས་ན། རླུང་དཀྱིལ་
གཅིག་གི་སྟེང་ན། རི་རབ་དང་ཆུ་སའི་དཀྱིལ་འཁོར་བྱེ་བ་ཕྲག་བརྒྱ་རེ་ཡོད་པ་ཡིན་ནམ། གསུང་པ་ལ། སྟོང་གསུམ་རི་མཚོ་གླིང་སོགས་བྱེ་བ་ཕྲག་བརྒྱ་ཡོད་པ་དངོས་སུ་གསུངས་པས། ཆུ་སའི་དཀྱིལ་འཁོར་

[089B] རྗེ་དགེ་འདུན་རྒྱ་མཚོས་ཀྱང། གྲངས་མེད་དཔག་ཚད་ཁྱོན་ལྡན་མགྱོགས་འགྲོའི་སྟེང། །བྱེ་བ་ཕྲག་བརྒྱའི་ཆུ་དང་གསེར་གྱི་གཞིར། །ཞེས་
གསུངས་པ་ལྟར་རོ།།



﻿   ༈    མི་ལྡོག་དེ་ནི་དྲི་ཟའོ། །ཞེས་པའི་སྐབས། བར་དོའི་རྟེན་ལ་འགྲུབ་བྱེད་ཀྱི་ལས་མངོན་དུ་གྱུར་པ་ཡོད་དམ་མེད། ཅེས་གསུང་བ་འདི་ཇི་བཞིན་གོ་བ་ཞིག་
མ་བྱུང་མོད། མི་ལྟ་བུའི་བར་སྲིད་དེ་འགྲོ་བ་གཞན་གྱི་བར་སྲིད་དུ་ལྡོག་མི་ལྡོག་འདྲི་བ་ཡིན་ན་ནི། ལམ་རིམ་ཆེན་མོ་ལས། མཛོད་དུ་འགྲོ་བ་གང་ཡིན་པའི་བར་དོ་གྲུབ་ན་དེ་ནས་སྐྱེ་བ་གཞན་དུ་བཟློག་ཏུ་མེད་པར་གསུངས་
མོད༑ ཀུན་ལས་བཏུས་སུ་ལྡོག་པར་ཡང་བཤད་དོ། །ཞེས་དང། ཀུན་རིག་ཊིཀ་ཆེན་ལས། ཉན་ཐོས་པས། མི་ལྡོག་དེ་ནི་དྲི་ཟའོ། །ཞེས་བཤད་པས། དམྱལ་བར་སྐྱེ་བའི་བར་དོ་ལྟ་བུ་གཅིག་གྲུབ་ནས། དེ་ནས་
མཐོ་རིས་སུ་མི་བཟློག་པར་འདོད་ཀྱང། །ཐེག་ཆེན་པས། ཞག་བདུན་ནས་འཆི་བའི་མཚམས་སུ་དམྱལ་བའི་བར་དོ་ཡིན་པ་ལ་ཕྱིས་བདེ་འགྲོར་འགྱུར་བ་འདོད་དེ། ས་སྡེ་ལས། ཞག་བདུན་གྱིས་ཤི་འཕོས་པ་དེ། ཡང་ན་ནི་
དེ་ཉིད་དུ་མངོན་པར་འགྲུབ་པར་འགྱུར་རོ། །ཡང་ན་ནི་སྐལ་བ་མི་མཉམ་པ་གཞན་དུ་སྟེ། གལ་ཏེ་ལས་གཞན་གྱིས་བྱ་བ་ཡོངས་སུ་འགྱུར་བས་བར་མ་དོའི་སྲིད་པའི་ས་བོན་ཡོངས་སུ་འགྱུར་བར་བྱེད་པའི་ཕྱིར་རོ། །ཞེས་

[110A]༄༅། །བཤད་པའི་ཕྱིར། ཞེས་གསུངས་པ་རྣམས་ལ་བརྟགས་ན་ཐུགས་དོགས་ཆོད་ཀྱི་ན་ཡོད་ལས་ཆེ་



﻿   ༈   
སྟོང་གསུམ་གྱི་ངོས་འཛིན་ནི། གླིང་བཞི་རི་རབ་སོགས་སྟོང་ལ་སྟོང་དང་པོ་སྤྱི་ཕུད་དང། སྟོང་དང་པོ་སྟོང་ལ་སྟོང་གཉིས་པ་བར་མའི་འཇིག་རྟེན་དང། སྟོང་གཉིས་པ་སྟོང་ལ་སྟོང་གསུམ་གྱི་སྟོང་ཆེན་པོའི་འཇིག་
རྟེན་ཞེས་བྱའོ།།



﻿   ༈    མཛོད་ལས། གླིང་བཞི་ས་དང་ཉི་ཟླ་དང། །རི་རབ་དང་ནི་འདོད་ལྷ་དང། །
ཚངས་པའི་འཇིག་རྟེན་སྟོང་ལ་ནི། །སྟོང་ནི་སྤྱི་ཕུད་ཡིན་པར་འདོད། །དེ་སྟོང་ལ་ནི་སྟོང་གཉིས་པ། །བར་མའི་འཇིག་རྟེན་ཁམས་ཡིན་ནོ། །དེ་སྟོང་ལ་ནི་སྟོང་གསུམ་མོ། །མཉམ་དུ་འཇིག་ཅིང་འབྱུང་བ་ཡིན། །
ཞེས་གསུངས་པ་ལྟར། གླིང་བཞི་ནས་ཚངས་པའི་འཇིག་རྟེན་པར་སྟོང་ལ་སྟོང་སྤྱི་ཕུད་དང། སྟོང་སྤྱི་ཕུད་སྟོང་ལ་སྟོང་བར་མའི་འཇིག་རྟེན་དང། སྟོང་བར་མའི་འཇིག་རྟེན་སྟོང་ལ་སྟོང་གསུམ་གྱི་སྟོང་
ཆེན་པོ་ཞེས་བྱ་ལ། བར་མའི་འཇིག་རྟེན་ལ་གླིང་བཞི་སོགས་ས་ཡ་གཅིག་དང། སྟོང་གསུམ་གྱི་སྟོང་ཆེན་པོ་ལ་གླིང་བཞི་སོགས་ཐེར་འབུམ་གཅིག་ཡོད་ཅིང། ཐེར་འབུམ་གཅིག་དང། དུང་ཕྱུར་ཕྲག་བཅུ་དང་

[137B] སྟོང་གསུམ་གྱི་སྟོང་ཆེན་པོ་ལ་གླིང་བཞི་ནས་ཚངས་པའི་འཇིག་རྟེན་པར་བྱེ་བ་ཕྲག་པ་བརྒྱ་ཚང་བར་ཡོད་ལགས་



﻿   ༈    སྟོང་གསུམ་འདི་འམ་སྟོང་གསུམ་གཞན་དག་ན། ཞེས་པའི་
དོན་ནི། སྟོང་གསུམ་འདི་ལས་གཞན་ཡང་སྟོང་གསུམ་མང་པོ་ཡོད་པའི་ཚིག་གོ་



