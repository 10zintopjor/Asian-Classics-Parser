
[001A] །གཙུག་ཏོར་རྣམ་པར་རྒྱལ་མའི་སྒོ་ནས་ཞིང་ཁྱད་པར་ཅན་ལ་བརྟན་བཞུགས་འབུལ་བའི་ཆོ་ག་བཞུགས་སོ་

[001B] །སྟོང་ཕྲག་ཟླ་གཞོན་ལང་ཚོ་མ། །རྣམ་རྒྱལ་ལྷ་མོ་ལ་བརྟེན་ནས། །རྡོ་རྗེ་སློབ་དཔོན་རྡོ་རྗེའི་སྐུར། །རྟག་བརྟན་སྒྲུབ་པའི་ཆོ་ག་འགོད།  །འདིར་མཚན་ཙམ་གྱིས་ཀྱང་དུས་མིན་འཆི་བ་འཇོམས་ཤིང་
ཚེ་དཔལ་དངོས་གྲུབ་འདོད་རྒྱུར་འཇོ་བ་བཅོམ་ལྡན་རྣམ་པར་རྒྱལ་མའི་ཆོ་ག་ལ་བརྟེན་ནས་རྡོ་རྗེ་སློབ་དཔོན་སོགས་ཡུལ་ཁྱད་པར་ཅན་ལ་བརྟན་བཞུགས་འབྲུལ་ཚུལ་ནི། རྟེན་དང་མཆོད་གཏོར་སོགས་ཕྱག་ལེན་ལྟར་བཤམས། མཎྜལ་སྐུ་གསུང་ཐུགས་རྟེན་སོགས་འོག་ཏུ་དགོས་པའི་
ཡོ་བྱད་རྣམས་མ་ཚང་བ་མེད་པར་འདུ་བྱས་ལ།  བདག་དང་འགྲོ་བ་ནམ་མཁའ་ ཞེས་པ་ནས།  དེའི་ཆེད་དུ་གཙུག་ཏོར་རྣམ་པར་རྒྱལ་མའི་བསྒོམ་བཟླས་ལ་འཇུག་པར་བགྱིའོ།  །བར་སྐྱབས་འགྲོ་སེམས་བསྐྱེད་ལན་གསུམ་བརྗོད།  རང་
ཉིད་སྐད་ཅིག་གིས་གཙུག་ཏོར་རྣམ་པར་རྒྱལ་མའི་སྐུར་གྱུར་ པར་བསམས་ཤིང། བསང་ཆུ་སྒྲུབ་པ་ནི། བུམ་པ།  ཨ་མྲྀ་ཏས་བསང། སྭ་བྷཱ་ཝ་ས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་བཾ་ལས་བྱུང་བའི་རིན་པོ་ཆེའི་

[002A] །བུམ་པ་དཀར་པོ་ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པའི་མཚན་ཉིད་ཐམས་ཅད་དང་ལྡན་པའི་ནང་དུ་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ཡིག་གི་མཐར་བྯླ་
བྱའི་སྔགས་ཕྲེང་གིས་བསྐོར་བ་ལས་བདུད་རྩིའི་རྒྱུན་བབས། བསང་ཆུ་ལ་ཐིམ་པས་མཆོད་རྫས་རྣམས་ཀྱི་བགེགས་དང་མདག་པ་སེལ་བའི་ནུས་པ་དང་ལྡན་པར་གྱུར། ཨོཾ་བཛྲ་ཨ་མྲྀ་ཏ་  ྾   ཅི་འགྲུབ་བཟླས་ལ་བསང་ཆུ་བསྒྲུབ། དེ་
ནས་མཆོད་པ་རྣམས་གཞུང་ལྟར་བྱིན་གྱིས་བརླབ།  རང་ཉིད་བཅོམ་ལྡན་འདས་མར་གསལ་བའི་ ཞེས་སོགས་ཚོགས་ཞིང་སྤྱན་འདྲེན་ནས་བཟུང་བདག་བསྐྱེད་དང། མདུན་བསྐྱེད་མཆོད་བསྟོད།  རྣམ་རྒྱལ་ལྷ་ཚོགས་རྣམས་ལ་ཕྱག་འཚལ་ལོ། །
 ཞེས་པའི་བར་དཀྱུས་བཞིན་བཏང་རྗེས། དམིགས་བསལ་ཚེ་རིལ་བསྒྲུབ་རྒྱུ་ཡོད་ཚེ་བཟླས་དམིགས།  མདུན་བསྐྱེད་ཀྱི་ལྷའི་ཐུགས་ཀའི་སྔགས་འཕྲེང་ས་བོན་དང་བཅས་པ་ལས་འོད་ཟེར་འཕྲོས། ཕྱོགས་བཅུའི་རྒྱལ་བ་སྲས་བཅས་ཀྱི་

[002B] དཔལ་ལྡན་བླ་མའི་སྐུ་ཚེ་མཛད་འཕྲིན་ལ་བར་དུ་གཅོད་པ་ཐམས་ཅད་སྦྱངས། སྐུ་
ཚེ་མཛད་པ་འཕྲིན་ལས་དང་བཅས་པ་འཕེལ་ཞིང་རྒྱས་པར་བྱས། རིལ་བུ་རྣམས་ཀྱང་འཆི་མེད་ཚེའི་བདུད་རྩིའི་རང་བཞིན་དུ་གྱུར་ ཅེས་དང། ཚེ་རིལ་བསྒྲུབ་མི་དགོས་ཚེ།  གཙོ་མོའི་ཐུགས་ཀར་པད་ཟླའི་སྟེང་དུ་བྷྲཱུཾ་ལས་སྣ་ཚོགས་རྡོ་རྗེའི་ལྟེ་བ་
སྔོན་པོའི་ནང་དུ་བྷྲཱུཾ་ཡིག་གི་ཐིག་ལེའི་དབུས་སུ་དཔལ་ལྡན་བླ་མ་ཞལ་མཇལ་དུས་ཀྱི་རྣམ་པ་ཅན་དང། བྷཱུཾ་ཡིག་གི་མདུན་ནས་བརྩམས་ཏེ་གཡས་སྐོར་དུ་སྔགས་ཀྱི་ཕྲེང་བས་བསྐོར་བར་གྱུར། སྔགས་ཕྲེང་ས་བོན་དང་བཅས་པ་ལས་
འོད་ཟེར་འཕྲོས། དོན་གཉིས་བྱས། རྒྱལ་བ་སྲས་བཅས་ཀྱི་བྱིན་རླབས་དང། འཁོར་འདས་ཀྱི་ཚེ་བཅུད་ཐམས་ཅད་འོད་ཟེར་གྱི་རྣམ་པར་བསྡུས་ནས་དཔལ་ལྡན་བླ་མའི་སྐུ་ལ་ཐིམ་པས་མ་དག་སྣང་ངོའི་ནད་གདོན་སྡིག་སྒྲིབ་
འགལ་རྐྱེན་བར་གཅོད་ཐམས་ཅད་སྦྱང། སྐུ་ཚེ་དང་བསོད་ནམས་ཡེ་ཤེས་སོགས་ལེགས་ཚོགས་ཐམས་ཅད་འཕེལ་ཞིང་རྒྱས་པར་གྱུར།  ཅེས་བརྗོད་ཅིང་བསམས་ལ། ལེགས་སོ་སྟེར་བའི་ཕྱག་རྒྱས་མེ་ཏོག་བཟུང་སྟེ།  ཨོཾ་ན་མོ་བྷ་ག་ཝ་ཏེ་ ཞེས་པ་
ནས༑  ཨཱ་ཡུརྡ་དེ་སཱཧཱ།  ཞེས་གཟུངས་རིང་ཚར་གཅིག་བཟླས་ཏེ། ཕྱག་རྒྱ་དཀྲོལ་ནས་མདུན་བསྐྱེད་ལ་མེ་ཏོག་འཐོར།  ཨོཾ་སརྦ་ཏ་ཐཱ་ག་ཏ་ སོགས་ཀྱིས་མཆོད་པ་འབུལ་བ་མན་དཀྱུས་བཞིན་བྱ་ཞིང། མདུན་བསྐྱེད་བཟླས་པའི་མཇུག་ཏུ། མཆོད་བསྟོད་གཏོར་འབུལ། ཆ་གསུམ།།

[003A]༄༅། །སྙིང་གི་བུམ་བཟང་གང་བར་མཛོད།  །ཅེས་འདོད་གསོལ་རྫོགས་པའི་བར་བཏང། དེ་ནས་བརྟན་བཞུགས་འབུལ་ཡུལ་གྱི་རྡོ་རྗེ་སློབ་དཔོན་སྤྱན་དྲངས་ནས། སྐུ་གླུད་བསྔོ་རྒྱུ་ཡོད་ན་མཚམས་འདིར་གླུད་བྱིན་རླབས་ནས་བཟུང། ལ་འུར་རང་རང་
གནས་སུ་དེངས། །ཨོཾ་པཛྲ་རཀྵ་རཀྵ་ཧཱུཾ། བར་ལྷན་ཐབས་ཟུར་གསལ་ལྟར་བཏང། ་ དེ་ནས་བརྟན་བཞུགས་ཀྱི་ཆོག་ག་དངོས་ལ་འཇུག་པ་ནི། འབུལ་ཡུལ་  སབྷཱ་ཝས་སྦྱངས། སྟོང་པའི་ངང་ལས་སེངྒེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་གཞོམ་གཞིག་དང་
བྲལ་བ་སྣ་ཚོགས་རྡོ་རྗེས་མཚན་པའི་དབུས་སུ་པཾ་ལས་པདྨ་དཀར་པོ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་གྱི་སྟེན་དུ་དུས་གསུམ་སངས་རྒྱས་ཀུན་གྱི་ངོ་བོ་དཔལ་ལྡན་བླ་མ་དམ་པའི་ཐུགས་རྣམ་པར་མི་རྟོག་པའི་ཡེ་ཤེས་བདེ་སྟོང་ཟུང་དུ་
འཇུག་པའི་ངོ་བོ་བྷྲཱུཾ་ཡིག་དཀར་པོ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས། དཔལ་ལྡན་བླ་མ་དམ་པ་རྗེ་བཙུན་རྣམ་པར་རྒྱལ་མ་སྐུ་མདོག་དཀར་མོ་ཞལ་གསུམ་ཕྱག་བརྒྱད་མ། རྩ་བའི་
ཞལ་དཀར། གཡས་སེར་གཡོན་སྔོ་ཞིང་ཅུང་ཟད་ཁྲོས་པ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། གཡས་དང་པོས་སྣ་ཚོགས་རྡོ་རྗེ་ཐུགས་ཀར་འཛིན་པ། གཉིས་པས་པད་ཀར་གྱི་སྟེང་ན་འོད་དཔག་མེད། གསུམ་པས་མདའ། བཞི་པ་
མཆོག་སྦྱིན་གྱི་ཕྱག་རྒྱ་མཛད་པ། གཡོན་གྱི་དང་པོས་སྡིགས་མཛུབ་དང་བཅས་པས་རྡོ་རྗེའི་ཞགས་པ། གཉིས་པ་གཞུ། གསུམ་པ་སྐྱབས་སྦྱིན་གྱི་ཕྱག་རྒྱ་མཛད་པ། བཞི་པས་མཉམ་བཞག་གི་སྟེང་ན་བདུད་རྩིས་གང་བའི་རིན་པོ་ཆེའི་བུམ་པ་འཛིན་པ་

[003B] རིན་པོ་ཆེ་སྣ་ཚོགས་ཀྱིས་བརྒྱན་པ། འོད་ཟེར་དཀར་པོའི་འཕྲེང་བས་བསྐོར་བའོ། །དེའི་སྤྱི་བོར་ཨོཾ་དཀར་པོ། མགྲིན་པར་ཨཱདྨར་པོ། ཐུགས་ཀར་ཧཱུཾ་སྔོན་པོ། དཔྲལ་བར་ཏྲའཾ་སེར་པོ། ལྟེ་བར་ཧྲཱི་
དམར་པོ། བྲལ་གཉིས་ལ་ཨཾ་ཨཱ་ལྗང་གུ། བླ་མའི་ཐུགས་ཀར་ཧཱུཾ་ཡིག་དཀར་པོ། དེ་ལས་འོད་ཟེར་འཕྲོས་པས་རང་བཞིན་གྱི་གནས་ནས་གཙུག་ཏོར་རྣམ་པར་རྒྱལ་མ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ་མ་
ལུས་སེམས་ཅན་ཀུན་གྱི་མགོན་གྱུར་ཅིང།  ཞེས་པ་ནས།  ཡོངས་དག་འཁོར་བཅས་གནས་འདིར་གཤེགས་སུ་གསོལ། །ཨོཾ་བཛྲ་སརྦ་ཏ་ཐཱག་ཏ་ཨུཥྞཱི་ཥ་བི་ཛ་ཡ་ས་པ་རི་ཝཱ་ར་ཨོཾ་བཛྲ་ས་མཱ་ཛཿ་ཨོཾ་སརྦ་ཏ་ཐཱ་ག་ཏ་ཨརྒྷཾ་ ནས།  ཤཔྟའི་བར་དང། ཛཿ་ཧཱུཾ་བཾ་ཧོཿ་
གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱཛ་ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྷཾ་ནས་ཤཔྟའི་བར་གྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་
དབང་བསྐུར་བ་སྩལ་དུ་གསོལ། ཞེས་གསོལ་བ་བཏབ། ཇི་ལྟར་བལྟམས་པ་ནས་ཤྲཱི་ཧཱུཾ། ཞེས་གསུངས་ཤིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང། དྲི་མ་དག་ཆུ་ལྷག་མ་ཡར་ལུད་པ་ལས་རྣམ་སྣང་གིས་དབུ་བརྒྱན་པར་གྱུར།  མཆོད་པ་  ཨ་མྲྀ་
ཏས་བསངས། སབྷཱ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡང་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག་ ཅེས་པ་ནས་  རོལ་མོ་ལ་

[004A]༄༅། །སོགས་པ་རྣམས་དྭངས་ཤིང་ཐོགས་པ་མེ་དྤ་ནམ་མཀའ་དང་མཉམ་པར་གྱུར། ཨོཾ་ཨརྒྷཾ་ཨཱ་ཧཱུཾ།  ཞེས་པ་ནས། ཤཔྟའི་བར་དང།  རཱུ་པ་ ནས་  སྤརཤ་ཨཱ་ཧཱུཾ།  ཞེས་པས་བྱིན་བརླབས།  ས་གཞི་སྤོས་ཀྱི་ ཞེས་པ་ནས།  ཞིང་ལ་སྤྱོད་
པར་ཤོག།  མཎྜལ་འབུལ།  དག་ཅིང་དྲི་མེད་ཡིད་འོང་པའི།  །ཞེས་སོགས་ཀྱི་མཐར།  ཨོཾ་གུ་རུ་ཨུཥྞཱི་ཥ་བི་ཛ་ཡ་ས་པ་རི་ཝཱ་ར་ཨརྒྷཾ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡ་ཤྲཱི་ཡེ་ཧཱུཾ།  དེ་བཞིན་དུ་གཞན་གསུམ་ལ་ཡང་འདྲ།  མེ་ཏོག་ཕལ་ཆེར་ཞེས་པ་ཞས། བདག་ཉིད་ཆེན་མོ་རྣམ་པར་རྒྱལ་
མ་མཆོད། །ཨོཾགུ་རུ་ཨུཥྞཱི་ཥ་བི་ཛ་ཡ་ས་པ་རི་ཝཱ་ར་པུཥྤེ་ ཞེས་སོགས་སྦྱར་ཏེ་རོལ་མོའི་བར་གྱིས་མཆོད།  སྣ་ཚོགས་དབང་པོའི་ནས་བརྒྱན་པར་ཤོག་ཨོཾ་བཛྲ་ཝ་སྟྲ་ཡེ་ཨཱ་ཧཱུཾ་སཱཧཱ། རྒྱལ་བ་མཚན་དཔེའི་ནས། སྐུ་ལུས་ཐོབ་པར་ཤོག་ཨོཾ་བཛྲ་ཨ་ལངྐ་ར་ཝ་པུ་ཥ་ནི་
ཨཱ་ཧཱུཾ་སཱཧཱ། ཞིང་འདི་རིན་ཆེན་སྣ་བདུན་གྱི།  །ཞེས་པ་ནས།  ཅན་གྱིས་འབུལ། ཨོཾ་གུ་རུ་ཨུཥྞཱི་ཥ་བི་ཛ་ཡ་ས་པ་རི་ཝཱ་ར་མཧཱ་སཔྟ་རཏྣ་པཱུ་ཛ་མེགྷ་ནས་ཤྲཱི་ཡེ་ཧཱུཾ། གཡུལ་ལས་རྒྱལ་བར་བྱེད་པའི་རལ་གྲི་དང། །ཚ་གྲང་གནོད་པ་སྐྱོབ་པའི་པགས་པ་དང། ཡང་
འཇམ་ཉོན་མོངས་སྤངས་པའི་མལ་ཆ་དང། །དགའ་མགུ་རྩེ་བར་བྱེད་པའི་ཡིད་འོང་ཚལ། །གང་འདོད་བལྟ་ནུས་བདེ་བར་ཉལ་བའི་ཁྱིམ། །ཐགས་བཟང་བསྲེག་བཅད་མི་ནུས་འཇམ་པའི་གོས། །ཆུ་ལ་མི་བྱིང་ངལ་དུབ་མེད་པའི་ལྷམ། །ཉེ་བའི་རིན་ཆེན་སྣ་བྡུན་
འདི་དག་འབུལ། །ཨོཾ་གུ་རུ་ ནས་  ཞས་སཔྟ་ཨུ་པ་རཏྣ་པཱུ་ཛ་མེ་གྷ་ནས་ཤྲཱི་ཧཱུཾ། ལྷ་ཡི་དབང་པོ་ལྷ་མིན་བཀྲ་ཤིས་ལྷ་མོ་  ྾  རྒྱལ་བ་རྣམས་  ྾  བཀྲ་ཤིས་རྟགས་བརྒྱད་དག་གིས་མཆོད་པར་བྱ། །ཨོཾ་གུ་རུ་  ྾  ཨཥྚ་མངྒ་ལ་པཱུ་ཛ་ཞེས་སོགས་དང། ཨེ་མའོ་མཆོད་པ་ཞེས་

[004B] སོགས་འདོད་ཡོན་ལྔ་སྔགས་དང་བཅས་ཕུལ།  དྲི་མེད་གསེར་གྱི་རྩིབས་སྟོང་འོད་འབར་བ། །རིན་ཆེན་  ྾  སྣ་  ྾  ཚོགས་  ྾  ཁོར་ཡུག་  ྾  བྱ། །ཨོཾ་གུ་རུ་ནས་ཚ་ཏྲཾ་ག་པཱུ་ཛ་སོགས་དང། དྲང་ཞིང་ལྡེམ་པའི་  ྾  ཟླ་ཕྱེད་  ྾  དར་ལྕེ་  ྾  སིལ་སིལ་  ྾  གསུམ་ཁུག་  ྾  མཛེས་པའི་  ྾  མི་
མཐུན་  ྾  རབ་མཛེས་  ྾  ཨོཾ་གུ་རུ་  ྾  ཀེ་ཏུ་པྡྱེངྒ་ཛ་  ྾  ཤྲཱི་ཧཱུཾ། ནམ་མཁའི་རྒྱན་གྱུར་  ྾  སྣ་ཚོགས་  ྾  ཙནྡན་  ྾  རབ་འབྱམས་  ྾  ཨོཾགུ་རུ་  ྾  བི་ཏཱ་ན་པཱུ་ཛ་  ྾  ཤྲཱི་ཧཱུཾ། དེ་ལས་གཞན་ཡང་  ྾  རོལ་མོ་  ྾  སེམས་ཅན་  ྾  སྤྲིན་རྣམས་སོ་སོར་གནས་གྱུར་ཅིག་
ཨོཾ་གུ་རུ་ཨུཥྞཱི་ཥ་བི་ཛ་ཡ་ས་པ་རི་ཝ་ར་ཤཔྟ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡ་ཤྲཱི་ཧཱུཾ།  བསྟོད་པ་ནི།  དཔལ་ལྡན་ལྷ་མོ་  ྾  ཞལ་གསུམ་  ྾  ཡེ་ཤེས་  ྾  རྣམ་པར་རྒྱལ་མའི་ཞབས་ལ་ཕྱག་འཚལ་ལོ།  །གོང་དུ་གླུད་རྫོང་བཏང་ཡོད་ན་མདའ་དར་གཡོབ་ཅིང།  ཧཱུཾ་ཧྲཱི་སྐུ་གྶུམ་
ཞིང་དང་ཉི་ཤུ་རྩ་བཞི་ཡི།  །ཞེས་པ་ནས།  འགྲོ་བའི་མུན་སེལ་རྟག་ཏུ་གནས་གྱུར་ཅིག་ །ཅེས་པའི་བར་ལྷན་ཐབས་ལྟར་འདོན། དེ་ནས།  བླ་མ་རྗེ་བཙུན་མར་གསལ་བའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་བྷཱུཾ་ཡིག་དཀར་པོའི་མཐར་སྔགས་ཀྱི་ཕྲེང་བས་གཡས་
སྐོར་དུ་བསྐོར་བར་གྱུར། མདུན་གྱི་ནམ་མཁའི་དབྱིངས་ཐམས་ཅད་གནོས་བརྒྱུད་ཀྱི་བླ་མས་གང་བ་ཐམས་ཅད་ཀྱི་ཕྱག་ན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པ་ཚེའི་དངོས་གྲུབ་སྩོལ་བ་ལ་ཐུགས་རྩེ་གཅིག་པའི་རྣམ་པར་བཞུགས་པར་གྱུར་
བཅོམ་ལྡན་ཐུབ་པའི་དབང་པོ་དང། །གསང་བའི་བདག་པོ་རྡོ་རྗེ་འཛིན། །པཎ་ཆེན་དགྲ་ལས་རྣམ་རྒྱལ་ཡང། །གནས་འདིར་སྤྱན་འདྲེན་གཤེགས་སུ་གསོལ། །གནས་མཆོག་འདི་རུ་བྱོན་ནས་ཀྱང། །དཔལ་ལྡན་བླ་མ་དམ་པ་ཡི། །སྐུ་ཚེ་བསྐལ་བྲྒྱའི་
[005A]༄༅། །བར་དུ་བསྲིངས། །འཆི་མེད་ཚེ་ཡི་དངོས་གྲུབ་སྩོལ། །ཨོཾ་བྷྲཱུཾ་སཱཧཱ། ཨོཾ་ཨ་མྲྀ་ཏ་ཨཱ་ཡུརྡ་དེ་སཱཧཱ། པཎ་ཆེན་རྡོ་རྗེ་གདན་པ་དང། །གྲུབ་མཆོག་དོན་ཡོད་རྡོ་རྗེའི་ཞབས། །བ་རི་རིན་ཆེན་གྲགས་པ་ཡང། །གྣས་
འདིར་  ྾  གནས་མཆོག་  ྾   ྾   ྾  སཱཧཱ། ས་ཆེན་ཀུན་དགའ་སྙིང་པོ་དང། །མཆོག་གི་སར་གཤེགས་བསོད་ནམས་རྩེ། །རྗེ་བཙུན་གྲགས་པ་རྒྱལ་མཚན་ཡང། །གནས་འདིར་  ྾  གནས་མཆོག་  ྾  དཔལ་ལྡན་  ྾  སྐུ་ཚེ་  ྾  འཆི་མེད་  ྾  ཨོཾ་བྷྲཱུཾ་  ྾  འཇམ་
མགོན་ས་སྐྱ་པཎ་ཆེན་དང། །འགྲོ་མགོན་ཆོས་རྒྱལ་འཕགས་པའི་མཚན། །ཞང་སྟོན་དཀོན་མཆོག་དཔལ་བ་ཡང། །གནས་འདིར་  ྾   ྾   ྾  བྱ་བཏང་རྣལ་འབྱོར་བསོད་ནམས་དཔལ། །མཁས་གྲུབ་བློ་གྲོས་བསྟན་པ་དང། །ཆོས་རྗེ་དཔལ་ལྡན་
ཚུལ་ཁྲིམས་ཀྱང། །གནས་འདིར་  ྾   ྾   ྾  ཤར་ཆེན་ཡེ་ཤེས་རྒྱལ་མཚན་དང། །ངོར་ཆེན་ཀུན་དགའ་བཟང་པོའི་ཞབས། །ཀུན་དགའ་དབང་ཕྱུག་དཔལ་བཟང་ཡང། །གནས་འདིར་  ྾   ྾   ྾  ཡོངས་འཛིན་དཀོན་མཆོག་འཕེལ་བ་དང། །
གྲུབ་བརྙེས་ལྷ་མཆོག་སེང་གེའི་མཚན། །ཆོས་རྗེ་དཀོན་མཆོག་ལྷུན་གྲུབ་ཀྱང། །གནས་འདིར་  ྾   ྾   ྾  ཤར་ཁང་ཤེས་རབ་རྒྱལ་མཚན་དང། །ཐར་རྩེ་ནམ་མཁའ་དཔལ་བཟང་ཞབས། །སྒྲུབ་ཁང་དཔལ་ལྡན་དོན་གྲུབ་ཀྱང། །གྣས་
འདིར་  ྾   ྾   ྾  མགོན་པོ་བསོད་ནམས་མཆོག་ལྡན་དང། །ཟུར་ཆེན་ཆོས་དབྱིངས་རང་གྲོལ་རྗེ། །ཀུན་མཁྱེན་ལྔ་པ་ཆེན་པོ་ཡང། །གནས་འདིར་  ྾   ྾   ྾  གཞན་ཡང་རྒྱལ་ཀུན་སྒྱུ་འཕྲུལ་གར། དངོས་བརྒྱུད་བླ་མ་ཐམས་ཅད་དང། །

[005B] །གནས་འདིར་སྤྱན་འདྲེན་གཤེགས་སུ་གསོལ། །གནས་མཆོག་འདི་རུ་བྱོན་ནས་ཀྱང། །དཔལ་ལྡན་བླ་མ་དམ་པ་ཡི། །སྐུ་ཚེ་བསྐལ་བརྒྱའི་བར་དུ་བསྲིངས། །འཆི་མེད་ཚེ་ཡི་དངོས་གྲུབ་སྩོལ། །ཨོཾ་བྷྲཱུཾ་སཱཧཱ། ཨོཾ་ཨ་མྲྀ་ཏ་
ཨཱ་ཡུརྡ་དེ་སཱཧཱ། དེ་ལྟར་གསོལ་བ་བཏབ་པས་རྩ་བརྒྱུད་ཀྱི་བླ་མ་རྣམས་དང། མདུན་བསྐྱེད་ཀྱི་ལྷའི་ཐུགས་ཀ་ནས་འོད་ཟེར་དང་བདུད་རྩིའི་རྒྱུན་བབས། དཔལ་ལྡན་བླ་མ་དམ་པའི་སྐུ་ལུས་ཀྱི་ནང་ཐམས་ཅད་གང། མ་དག་སྣང་ངོའི་ནད་གདོན་སྡིག་སྒྲིབ་བར་ཆད་
ཐམས་ཅད་སྦྱངས། སླར་ཡང་འོད་ཟེར་ཕྱོགས་བཅུར་འཕྲོས་འཇིག་རྟེན་གྱི་ཁམས་ཐམས་ཅད་ཁྱབ་པས་སེམས་ཅན་ཐམས་ཅད་ཀྱི་ཚེ་དང་བསོད་ནམས་སོགས་ཡོན་ཏན་ཐམས་ཅད་རྒྱས་པར་བྱས་རྒྱལ་བ་སྲས་བཅས་ཀྱི་བྱིན་རླབས་ནུས་མཐུ་དང། གྮན་
ཡང་འཇིག་རྟེན་ཁམས་ཀྱི་ཚེ་དང་བསོད་ནམས། འབྱུང་བ་རྣམས་ཀྱི་ནུས་མཐུ་རོ་བཅུད། སྐུ་ཚེ་འཁྱེར་བ་ཡར་བ་ལ་སོགས་པ་མདོར་ན་འཁོར་འདས་ཀྱི་ཡོན་ཏན་ཐམས་ཅད་འོད་དང་བདུད་རྩིའི་རྣམ་པར་བཀུག་དཔལ་ལྡན་བླ་མ་དམ་པའི་དབུ་གཙུག་ནས་ཐིམ། སྐུ་
ལུས་ཀྱི་ནང་ཐམས་ཅད་གང་བས་འཆི་བ་མེད་པ་ཚེའི་དངོས་གྲུབ་དམ་པར་བརྙེས་པར་ བསམ་ནས་གཟུངས་རིང་ཐུང་ཅི་འགྲུབ་བཟླ། ཡིག་བརྒྱ་བརྗོད། དེ་ནས་གསོལ་འདེབས་མཎྜལ་དང། བཤད་འབུལ་རྗེས།  དུས་གསུམ་རྒྱལ་བའི་སྤྱི་གཟུགས་བླ་མ་རྗེའི། །མཛེས་སྐུ་མི་ཟད་རྒྱན་གྱི་འྑོར་
ལོའི་མཛོད། །འཁོར་བ་མ་སྟོངས་བར་དུ་བརྟན་བཞུགས་ནས། །མཐོང་ཐོས་དྲན་པས་དོན་ལྡན་མཛད་དུ་གསོལ།  །ཞེས་བའི་སྐུ་རྟེན་དང། གསུང་རྟེན་འབུལ་བ་ནི།  དུས་གསུམ་རྒྱལ་བའི་  ྾  གསུང་དབྱངས་  ྾  ཟབ་དང་རྒྱ་ཆེའི་ཆོས་ཀྱི་བདུད་རྩི་ཡིས། །རིས་མེད་འགྲོ་ལ་ཕན་

[006A]༄༅། །བདེའི་དགའ་སྟོན་སྩོལ། །ཐུགས་རྟེན་འབུལ་བ་ནི། དུས་གསུམ་རྒྱལ་བའི་  ྾  ཐུགས་གསང་  ྾  ཕྱིན་དྲུག་རིམ་གཉིས་ཟབ་མོའི་རྣལ་འབྱོར་ལས། །ནམ་ཡང་གཡོ་མེད་བརྟན་པར་བཞུགས་སུ་གསོལ། །རིན་ཆེན་པུམ་པ་ཡིད་
འཕྲོག་གཞལ་ཡས་ཁང། །འཆི་མེད་ལྷ་དང་ཚེ་ཡི་བཅུད་ཀྱིས་གཏམས། །ཕུལ་བས་ཡོན་ཏན་ཀུན་གྱི་འབྱུང་གནས་ཆེ། །ཡིད་བཞིན་ནོར་ལྟར་འགྲོ་བའི་རེ་སྐོང་མཛོད། །ཡེ་ཤེས་ལྔ་བདག་བཅོམ་ལྡན་རིགས་ལྔ་ཡི། །མཚན་མ་ཕུལ་བས་སྣ་ཚོགས་དབང་པོ་དང། །
འཚམ་པར་ཆོས་ཀྱི་འཁོར་ལོའི་མཛད་བཟང་གིས། །འཕྲིན་ལས་ནམ་མཁའི་མཐའ་ཁྱབ་མཛད་དུ་གསོལ།  །ཚེ་རིལ་ཡོད་ན།  བཞི་བརྒྱ་རྩ་བཞིའི་ནད་འཇོམས་སྨན། །སྙིང་པོ་ཀུན་བསྡུས་དཔལ་གྱི་ཟས། །གསོལ་བས་བར་ཆད་ནད་གདོན་ལས། །རྒྱལ་ཏེ་འཇིག་མེད་
མེད་སྐུ་བརྙེས་ཤོག་ །ན་བཟའ་སྣམ་སྦྱར་འབུལ་བ་ནི།  རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །ན་བཟའ་སྣམ་སྦྱར་དྲི་མེད་འདི་ཕུལ་བས། །ཁྱོད་ཞབས་མི་འགྱུར་གཡུང་དྲུང་ལྟར་བརྟན་ནས། །ཐུབ་བསྟན་མི་ནུབ་རྒྱལ་མཚན་འཛིན་པར་ཤོག་ །བླ་གོས་འབུལ་བ་ནི།།
རྒྱལ་ཀུན་སྤྱི་གཟུགས་  ྾  ན་བཟའ་བླ་གོས་  ྾  ཁྱོད་ཞབས་  ྾  ཅིང། །ཚུལ་ཁྲིམས་དག་པས་ས་སྟེང་ཁྱབ་གྱུར་ཅིག་ །ཐང་གོས་འབུལ་བ་ནི།  རྒྱལ་ཀུན་  ྾  ན་བཟའ་ཐང་གོས་  ྾  ཁྱོད་ཞབས་  ྾  སྡེ་སྣོད་གསུམ་གྱི་བཤད་སྒྲུབ་འཕེལ་གྱུར་ཅིག་ །དབུ་ཞྭ་འབུལ་བ་ནི།  རྒྱལ་
ཀུན་སྤྱི་གཟུགས་  ྾  རབ་མཛེས་གསེར་མདོག་པཎ་ཞྭ་འདི་ཕུལ་བས། །ལྟ་སྤྱོད་གཙང་མའི་བརྒྱུད་པ་འཕེལ་བ་དང། །དགའ་ལྡན་རིང་ལུགས་ཕྱོགས་བཅུར་རྒྱས་གྱུར་ཅིག་ །གདིང་བ་འབུལ་བ་ནི།  རྒྱལ་ཀུན་  ྾  རུང་མཐུན་ཡོ་བྱད་གདིང་བ་འདི་ཕུལ་བས། །ཁྱོད་ཞབས་

[006B] །ལྷུང་བཟེད་འབུལ་བ་ནི།  རྒྱལ་ཀུན་  ྾  བཟའ་བཅས་བཀང་བའི་ལྷུང་བཟེད་འདི་ཕུལ་བས། །གཟུགས་སྐུ་རི་དབང་ལྟ་བུར་བརྟན་བཞུགས་ནས། །ཟབ་རྒྱས་ཆོས་ཀྱི་དགའ་སྟོན་སྩལ་དུ་གསོལ།  །འཁར་གསིལ་འབུལ་བ་ནི།།
རྒྱལ་ཀུན་  ྾  བྱང་ཕྱོགས་སོ་བདུན་མཚོན་པའི་གསིལ་བྱེད་འདི། །ཕུལ་བས་བློ་བཟང་རྒྱལ་བའི་ལུང་རྟོགས་བསྟན། །སྙིང་སྟོབས་ཆེན་པོས་མི་ནུབ་འཛིན་གྱུར་ཅིག་ །རྒྱལ་སྲིད་སྣ་བདུན་འབུལ་བ་ནི།  ལྷ་རྫས་ལས་གྲུབ་ སོགས་སམ། མདོར་བསྡུ་ན།  དུས་གསུམ་རྒྱལ་བ་ཀུན་གྱིས་
བསྔགས་པ་ཡི། །ཐེག་མཆོག་ཆོས་ཀྱི་སྲིད་ལ་མངའ་བསྒྱུར་བའི། །རྒྱལ་སྲིད་རིན་ཆེན་སྣ་བདུན་ཕུལ་བ་ཡིས། །ཆོས་ཀྱི་རྒྱལ་སྲིད་རྟག་ཏུ་བརྟན་གྱུར་ཅིག་ །རྟགས་བརྒྱད་འབུལ་བ་ནི།  འཁོར་ལོ་རྒྱལ་མཚན་གདུགས་དང་དཔལ་བེའུ། །པདྨ་བུམ་བཟང་གསེར་ཉ་དུང་ཡས་
འཁྱིལ། །མཆོག་ཏུ་བཀྲ་ཤིས་མཚན་པའི་རྟགས་བརྒྱད་པོ། །ཕྱོགས་དུས་ཀུན་ཏུ་བདེ་ལེགས་འཕེལ་ཕྱིར་འབུལ།  །རྫས་བརྒྱད་འབུལ་བ་ནི།  གང་ཞིག་རེག་ཅིང་མཐོང་ཐོས་དྲན་པས་ཀྱང། །མི་ཤིས་ཀུན་སེལ་ཕུན་ཚོགས་མཆོག་སྩོལ་བའི། །རྒྱལ་བའི་ཕྱིན་གྱིས་བརླབས་
པའི་བཀྲ་ཤིས་རྫས། །རྣམ་བརྒྱད་ཕུལ་བས་བདེ་ལེགས་འབར་གྱུར་ཅིག་ །རྫས་བརྒྱད་འབུལ་ཚིག་རྒྱས་པར་འདོད་ན་མཐུན་འགྱུར་དང་བཅས།  མེ་ལོང་ཡེ་ཤེས་ཆེན་པོ་རྒྱ་མཚོ་ཡིས། །ཡེ་ཤེས་རྒྱ་མཚོ་མཆོག་ཏུ་དག་གྱུར་ནས། །རྣམ་དག་ཆོས་ལ་ཐོགས་མེད་ལོངས་སྤྱོད་པའི། །
བཀྲ་ཤིས་དེས་ཀྱང་སྐུ་ཚེ་བརྟན་གྱུར་ཅིག་གྷི་ལྭང་དུག་གསུམ་འཇོམས་པ་ནད་ཀྱི་སྨན། །སྨན་མཆོག་ཆོས་ཉིད་རབ་ཏུ་རྟོགས་གྱུར་ཏེ། །ཉོན་མོངས་ཟུག་རྡུ་མེད་པར་གྱུར་པ་ཡི། །བཀྲ་ཤིས་  ྾  ཞོ་ནི་ཀུན་གྱི་སྙིང་པོར་གྱུར་པ་སྟེ། །སྙིང་པོ་རྣམ་དག་ཡེ་ཤེས་མྖོག་

[007A]༄༅། །རྟོགས་ནས། །ཡོན་ཏན་ཀུན་གྱི་དབྱིངས་སུ་གྱུར་པ་ཡིས། །བཀྲ་ཤིས་  ྾  དུར་བས་ཚེ་ནི་སྤེལ་བར་བྱེད་པ་སྟེ། །རྡོ་རྗེ་སེམས་དཔའི་ཚེ་ནི་རབ་བསྒྲུབས་ནས། །ཉོན་མོངས་སྐྱེ་ཤི་རྒྱུན་ཆད་གྱུར་པ་ཡི། །བཀྲ་ཤིས་  ྾  བིལ་བ་རྒྱུ་
རྐྱེན་འབྲས་བུར་བཅས་པའི་ཆོས། །འཇིག་རྟེན་འཇིག་རྟེན་འདས་པའི་སྤྱོད་པ་ཀུན། །བྱང་ཆུབ་སྙིང་པོ་མཆོག་ཏུ་དག་གྱུར་པའི། །བཀྲ་ཤིས་  ྾  དུང་ནི་ཆོས་ཀྱི་སྒྲ་རྣམས་སྒྲོགས་པའི་ཚུལ། །ཡེ་ཤེས་རྒྱ་མཚོ་ཉིད་དུ་དག་གྱུར་ཏེ། །ཆོས་རྣམས་མ་ནོར་ཡོངས་སུ་སྟོན་པ་ཡི། །
བཀྲ་ཤིས་  ྾  ལི་ཁྲི་དམར་པོ་དབང་གི་རང་བཞིན་ཏེ། །ཆོས་རྣམས་མ་ནོར་དབང་དུ་བསྡུས་ནས་ཀྱང། །ཆོས་ཀྱི་རྒྱལ་སྲིད་རྟག་ཏུ་བརྟན་གྱུར་པའི། །བཀྲ་ཤིས་  ྾  ཡུངས་ཀར་རྡོ་རྗེའི་རིགས་ཏེ་ཐམས་ཅད་དུ། །བགེགས་རྣམས་མ་ལུས་འཇོམས་པར་བྱེད་པ་ཡིས། །
མཐུ་སྟོབས་ཡོན་ཏན་ཕུན་སུམ་ཚོགས་གྱུར་པའི། །བཀྲ་ཤིས་དེས་ཀྱང་སྐུ་ཚེ་བརྟན་གྱུར་ཅིག་ །དེ་ནས་བླ་མའི་ཞབས་བརྟན་གསོལ་འདེབས་དང་ཉི་གཞོན་འཆར་ཀ་སོགས་འདོན། །གཏང་རག་གི་མཎྜལ་རྒྱས་པར་འབུལ། མཇུག་ཏུ་གཏང་རག་གི་མཆོད་པ་རྣམས་  ཨ་མྲྀ་ཏས་ བསངས། སབྷཱས་སྦྱངས་
སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ། དྲི་ཆབ། ཞལ་ཟས། གཞན་ཡང་རོལ་མོ་དང་འཕན་གྡུགྶ་
ལ་སོགས་པའི་མཆོད་རྫས་བསམ་གྱིས་མི་ཁྱབ་པ་དྭངས་ཤིང་ཐོགས་པ་མེད་པ་ནམ་མཁའི་མཐའ་ཀླས་པར་གྱུར། ཨོཾ་བཛྲ་ཨརྒྷཾ་ ཞེས་པ་ཉས།  ཤཔྟ་སཱཧཱ་ཨོཾ་སརྦ་ཏ་ཐཱ་ག་ཏ་ཨུཧྞཱི་ཧ་བི་ཛ་ཡ་ས་པ་རི་ཝཱ་ར་ཨརྒྷཾ་ནས། ཚ་ཏྲཾ་ ཀ་གདུགས།  པ་ཏཾ་ཀ་བདན། པ་ཌཾ་ད་པྲ་ཏཱི་ཙྪ་

[007B] དཔལ་ལྡན་ལྷ་མོ་སྟོན་ཀའི་ཟླ་བའི་མདོག་གཞལ་གསུམ་ཕྱག་བརྒྱད་རབ་མཛེས་ཞི་བའི་སྐུ། །ཡེ་ཤེས་དཔག་ཡས་ཚེ་ཡི་མཆོག་སྩོལ་མ། །རྣམ་པར་རྒྱལ་མའི་ཞབས་ལ་ཕྱག་འཚལ་ལོ། །རྣམ་རྒྱལ་འཇིག་རྟེན་དབང་ཕྱུག་གསང་བའི་
བདག་མི་གཡོ་འདོད་རྒྱལ་དབྱུག་སྔོན་སྟོབས་པོ་ཆེ། །གནས་གཙང་ལྷ་ཡི་བུ་དང་བཅས་པ་ཡི། །རྣམ་རྒྱལ་ལྷ་ཚོགས་རྣམས་ལ་ཕྱག་འཚལ་ལོ། །བཅོམ་ལྡན་རྣམ་པར་རྒྱལ་མ་ལ། །མཆོད་ཅིང་གསོལ་བ་བཏབ་པའི་མཐུས། །བདག་སོགས་
རྣམས་དང་ཡོན་བདག་ལ། །འཆི་མེད་དངོས་གྲུབ་སྩལ་དུ་གསོལ། །ས་འོག་ས་སྟེང་བླའི་གདོན། །ནད་རིམས་དུས་མིན་འཆི་བ་སོགས། །སྔོན་ལས་འཕྲལ་རྐྱེན་ཀུན་ཞི་ཞིང། །འཆི་མེད་དངོས་གྲུབ་སྩལ་དུ་གསོལ། །སྲིད་དང་ཞི་བའི་ཡོན་ཏན་
ཀུན། །ལེགས་ཐོབ་མི་ཉམས་གོང་དུ་འཕེལ། །ཁྱད་པར་ཚེ་ལ་དབང་འབྱོར་པའི། །འཆི་མེད་དངོས་གྲུབ་སྩལ་དུ་གསོལ། །ཇི་སྲིད་སངས་རྒྱས་མ་ཐོབ་བར། །ལྷ་མོ་ཁྱོད་ཀྱིས་རྗེས་བཟུང་སྟེ། །འཆི་བདག་གཡུལ་ལས་རབ་རྒྱལ་བའི། །འྖི་
མེད་དངོས་གྲུབ་སྩལ་དུ་གསོལ། །དཔག་བསམ་ཤིང་དང་བུམ་པ་བཟང། །ཡིད་བཞིན་ནོར་འདྲའི་ལྷ་ཁྱོད་ཀྱིས། །ཐུགས་རྗེའི་འཆི་མེད་བདུད་རྩི་ཡིས། །སྙིང་གི་བུམ་བཟང་གང་བར་མཛོད།  །ཅེས་འདོད་དོན་ཞུ། ཡིག་བརྒྱ་བརྗོད།  མ་འབྱོར་བ་དང་
སོགས་ཀྱིས་བཟོད་པར་གསོལ། མདུན་བསྐྱེད་ཀྱི་ལྷ་ཚོགས་རྣམས་རྟེན་འབྲེལ་གྱི་སླད་དུ་ཉེར་བསྡུ་གཤེགས་གསོལ་སོགས་མི་བྱ་བར་བཀྲ་ཤིས་བརྗོད་ཅིང་རོལ་མོའི་སྒྲ་དང་མེ་ཏོག་སིལ་མ་དགྲམ་པར་བྱའོ།།  །།རྒྱ་ཆེན་དངོས་གྲུབ་ཀུན་འབྱུང་དགེ་བའི་བཤེས། །རྒྱ་མཚོའི་

[008A]༄༅། །རྡུལ་རྙེད་བསྐལ་པར་བརྟན་པའི་སླད། །རྒྱ་ཆེན་རྟེན་འབྲེལ་བསྒྲིགས་པའི་ལེགས་བྱས་ཀྱི། །རྒྱ་མཚོའི་ཕ་མཐའ་ངག་གིས་མཚོན་ནུས་མིན།  །ཞེས་པ་འདི་ནི་རྣམ་པར་རྒྱལ་བ་ཕན་བདེ་ལེགས་བཤད་གླིང་གི་དབུ་མྫད་
ངག་དབང་བཀྲ་ཤིས་ལགས་ནས་གོང་ས་སྐྱབྶ་མགོན་ཆེན་པོས་དབུས་པའི་བླ་མ་རྣམས་ལ་གཙུག་ཏོར་རྣམ་པར་རྒྱལ་མའི་ཆོ་ག་དང་འབྲེལ་བརྟན་བཞུགས་འབུལ་ཚུལ་གྱི་ཡིག་ཆ་ཕྱོགས་འདིར་མི་སྣང་བས། ཆོ་ག་འཁྱེར་བདེ་ཞིག་གསར་བསྒྲིགས་བྱ་དགོས་ཞེས་བསྐུལ་བ་ལྟར། ཡོངས་འྫིན་
ཁྲི་བྱང་སྐྱེ་མིང་པས་བརྟན་བཞུགས་ཀྱི་ཆོ་ག་སྤྱིའི་འགྲོས་དང་མཐུན་པར་བཀོད་པའི་ཡི་གེ་པའང་བསྐུལ་བ་པོ་ཉིད་ནས་བགྱིས་པའོ།། དགེ་ལེགས་འཕེལ།། །།



