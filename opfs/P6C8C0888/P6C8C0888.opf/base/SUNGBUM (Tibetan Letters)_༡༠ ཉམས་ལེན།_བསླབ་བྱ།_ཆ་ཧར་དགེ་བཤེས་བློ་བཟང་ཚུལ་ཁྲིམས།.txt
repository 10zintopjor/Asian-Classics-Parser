
༄༅། །རྗེ་ཙོང་ཁ་པའི་རྣམ་ཐར་གྱི་སྙིང་པོ་ཉམས་ལེན་དུ་འཁྱེར་བའི་མན་ངག་བཞུགས་སོ། །

[001B] །ན་མོ་གུ་རུ། བདག་ཅག་གི་སྟོན་པ་མཉམ་མེད་ཤཱཀྱའི་རྒྱལ་པོ་དེ་ཉིད་མེ་རྟའི་ལོར་སྐུ་འཁྲུངས། དགུང་ལོ་སོ་
གཅིག་བཞེས་པའི་མེ་བྱིལ་རབ་ཏུ་བྱུང་ནས་ལོ་དྲུག་ཏུ་དཀའ་བ་སྤྱད། སོ་བདུན་པ་ཆུ་ཕོ་རྟའི་དཔྱིད་ཟླ་ཐ་ཆུང་སྟེ་ས་ག་ཟླ་བའི་ཆོས་བཅོ་ལྔ་ལ་
མངོན་པར་རྫོགས་པར་སངས་རྒྱས་ནས། ལོ་དེའི་ཧོར་ཟླ་དྲུག་པའི་ཚེས་དྲུག་ལ་ཆོས་ཀྱི་འཁོར་ལོ་བསྐོར་ཞིང་སངས་རྒྱས་ཀྱི་བསྟན་པའི་དབུ་
བརྙེས། ལོ་དེ་ནས་ལོ་ཉིས་སྟོང་དང་ཉིས་བརྒྱ་སོ་ལྔ་འདས་ཤིང་སོ་དྲུག་པ་ལ་བབས་པའི་མེ་མོ་བྱའི་ལོ་ལ་རྗེ་བཙུན་ཙོང་ཁ་པ་ཆེན་པོ་སྐུ་
བལྟམས། དགུང་ལོ་གསུམ་བཞེས་པའི་ཆོ་གརྨ་པ་རོལ་པའི་རྡོ་རྗེ་ལས་དགེ་བསྙེན་གྱི་སྔོམ་པ་བཞེས། དགུང་ལོ་བདུན་བར་ཆོས་རྗེ་

[002A] །དོན་གྲུབ་རིན་ཆེན་པའི་དྲུང་དུ་དགེ་ཚུལ་གྱི་སྡོམ་པ་བཞེས་ནས། དགུང་ལོ་བཅུ་དྲུག་གི་བར་དུ་དབང་ལུང་མན་ངག་
སོགས་གསན་པ་དང་བསྙེན་སྒྲུབ་སོགས་མཛད། དགུང་ལོ་བཅུ་དྲུག་པར་དབུས་སུ་ཐུགས་གཉེར་ལ་ཕེབས། བཅུ་བདུན་པ་ནས་
བདེ་བ་ཅན་སོགས་ཀྱི་བཤད་གྲྭ་རྣམས་སུ་དགེ་བའི་བཤེས་གཉེན་མང་པོ་ལ་རྟེན་ནས་ལུང་རིགས་མན་དག་མཐའ་དག་ལ་གསན་སྦྱོང་མཐར་
ཕྱིན་པ་མཛད་པས་མཁས་པ་ཐམས་ཅད་ཀྱི་གཙུག་གི་ནོར་བུར་གྱུར། དགུང་ལོ་ཉེར་བཞི་པ་ལ་བླ་མ་ཚུལ་ཁྲིམས་རིན་ཆེན་པ་ལས་དགེ་
སློང་གི་སྡོམ་པ་བཞེས། དགུང་ལོ་སོ་དྲུག་པའི་སྤརེའུ་ལོ་ལ་འཁོར་དག་པ་རྣམ་བརྒྱད་དང་བཅས་བྱ་བྲལ་ལ་བྱོན། འོལ་ཁ་དང་རྒྱ་སོག་

[002B] དགུང་ལོ་ང་གཉིས་
བཞེས་པའི་བྱི་བའི་ལོ་ལ་ལྷ་སའི་ཇོ་བོ་རིན་པོ་ཆེའི་ལྷ་ཁང་གི་ཉམས་གསོས་དང་མཆོད་པའི་ཡོ་བྱད་སོགས་སྟ་གོན་བྱས་ནས། གླང་ལོའི་ཧོར་ཟླ་དང་པོའི་ཚེས་གཅིག་ནས་བཅོ་ལྡའི་བར་དགེ་
འདུན་ཁྲི་ཕྲག་འཚོགས་ནས་སྨོན་ལམ་ཆེན་མོ་མཛད་དེ་བསྟན་འགྲོའི་ཕན་བདེ་འཕེལ་ཞིང་རྒྱས་པར་མཛད། ལོ་དེ་ཉིད་ལ་དགའ་ལྡན་རྣམ་པར་རྒྱལ་བའི་གླིང་བཞེངས་པའི་དབུ་བཙུགས་ནས་
དགུང་ལོ་རེ་གསུམ་བཞེས་པའི་ཕག་ལོའི་བར་དུ་རྟེན་གསུམ་བཞེངས་པ། འདུས་སྡེ་འཛུགས་པ། བསྟན་བཅོས་རྩོམ་པ་སོགས་ཀྱིས་བསྟན་པ་དང་འགྲོ་བའི་ཕན་བདེ་སྤེལ་བ་དང་ནམ་
ཡང་མི་ཉམས་ཤིང་ཡུན་རིང་དུ་གནས་པར་མཛད་ཅིང། དེ་ལྟར་མཛད་པའི་རིང་ལུགས་དྲི་མ་མེད་པ་འདི་ཉིད་སྲས་ཀྱི་ཐུ་བོ་རྒྱལ་ཚབ་དར་མ་རིན་ཆེན་དང་མཁས་གྲུབ་དགེ་ལེགས་
དཔལ་བཟང་སོགས་སྲས་མཆོག་བརྒྱུད་འཛིན་དང་བཅས་པ་རྣམས་ཀྱིས་ད་ལྟའི་བར་དུ་ཡང་དར་ཞིང་རྒྱས་པ་མཛད་བཞིན་པ་ཡིན་ནོ། །དེ་ཡང་ཡབ་རྗེ་རྒྱལ་བ་གཉིས་པ་དེ་ཉིད་ནི་ངེས་

[003A]༄༅། །པའི་དོན་དུ་ན་རྒྱལ་བ་ཀུན་གྱི་མཁྱེན་བརྩེ་ནུས་པའི་བདག་ཉིད་རིགས་གསུམ་མགོན་པོ་དངོས་ཡིན་པས་གསན་སྦྱོང་སོགས་མཛད་དགོས་མེད་མོད་ཀྱང། རང་ཅག་
རྣམས་ཀྱི་དོན་དུ་དགུང་ལོ་བཅུ་བདུན་ནས་སོ་དྲུག་གི་བར་ལོ་ཉི་ཤུའི་བར་དུ་གསན་སྦྱོང་གི་ཚུལ་གཙོ་བོར་མཛད། དེ་ནས་དགུང་ལོ་ང་གཉིས་པའི་པར་ལོ་བཅུ་དྲུག་སྒོམ་སྒྲུབ་ཀྱི་ཚུལ་གཙོ་
པོར་མཛད། དེ་ནས་ལོ་བཅུ་གཅིག་གི་བར་བསྟན་འགྲོའི་ཕན་བདེ་སྤེལ་བ་གཙོ་བོར་མཛད་པ་དེ་ནི་རང་ཅག་རྣམས་ཀྱིས་དམིགས་རྟེན་བྱེད་པའི་ཕྱག་སྲོལ་རྨད་དུ་བྱུང་བ་ཡིན་པས་རང་རང་གི་
ནུས་པ་དང་བསྟུན་ཏེ་སློབ་གཉེར་དང་སྒོམ་སྒྲུབ་ལ་གཙོ་བོར་འབང་ཅིང། བསྟན་འགྲོར་ཕན་པའི་རུས་པ་ཡོད་ན་ཅེ་ནུས་རེ་བྱེད་ན་ཤིར་རྩ་ལེགས་པ་ཡིན་ནོ། །དེས་ན་བློ་ལྡན་དག་གིས་ཚིག་འདི་
དག་གིས་ལྡེ་མིག་ལྟ་བུར་བྱས་ལ་དམ་པ་རྣམས་ཀྱི་རྣམ་ཐར་སྤྱི་དང་ཁྱད་པར་རྗེའི་ཐུན་མོང་གི་རྣམ་ཐར་དད་པའི་འཇུག་ངོགས། གསང་བའི་རྣམ་ཐར་རིན་ཆེན་སྙེ་མ་སོགས་ལ་ཞིབ་ཏུ་
བརྟགས་ནས་ཕུལ་བྱུང་མཛད་པ་རྣམས་ལ་དད་པ་བསྐྱེད་པ་དང། རང་གི་ཉམས་ལེན་ཇི་ལྟར་བྱ་བའི་རི་བྱང་གསང་ཚོལ་བར་བྱའོ། །རྗེ་ཙོང་ཁ་པའི་རྣམ་ཐར་གྱི་སྙིང་པོ་

[003B] །འདིས་ཀྱང་རང་གཞན་ཐམས་ཅད་
ཀྱིས་རྗེ་ཡབ་སྲས་ཀྱི་རྣམ་ཐར་ཇི་ལྟ་བ་བཞིན་དུ་སྐྱོང་ནུས་པར་གྱུར་ཅིག། །།མངྒ་ལཾ།། །།


﻿
ཛ་་༄༅། །རིན་པོ་ཆེ་ངོས་བཟུང་ནས་སྤྱོད་ཚུལ་གྱི་གཏམ་བཞུགས་སོ། །་

[001B] །ན་མོ་གུ་རུ། ཇི་སྐད་དུ། རྗེ་བླ་མས། རིགས་ལམ་ཕྲ་མོ་ཕྱེད་པའི་རྣམ་དཔྱོད་དང། །གཞུང་ལུགས་
གདམས་པར་ཤར་བའི་ཉམས་ལེན་དང། །ཚིག་སྦྱོར་ཚུལ་ལ་མཁས་པའི་དག་གི་དཔལ། །ས་སྟེང་འདི་ན་རིན་ཆེན་རྣམ་གསུམ་སྣང། །
ཉེས་དམ་པའི་ཆོས་ལ་སྤྱོད་པའི་རིན་པོ་ཆེ་གསུམ་གསུངས་ལ། གསེར་དངུལ་ལ་སོགས་པའི་འཇིག་རྟེན་གྱི་རིན་པོ་ཆེ་རྣམས་ནི་འཕྲལ་དུ་
ལུས་སྲོག་འཚོ་བ་དང། དགེ་བ་སྒྲུབ་པའི་མཐུན་རྐྱེན་དུ་འགྱུར་ལ། དམ་པའི་ཆོས་ཀྱི་རིན་པོ་ཆེ་ནི་དུས་ཐམས་ཅད་དུ་རང་གཞན་ཐམས་ཅད་
ཀྱི་དོན་སྒྲུབ་པར་བྱེད་དོ། །དེ་ཡང། ཕལ་བའི་སྐྱེ་བོ་རྣམས་ནི་གསེར་དངུལ་སོགས་ལ་གཙོ་བོར་བྱེད་ལ། མཁས་པ་རྣམས་ནི་དམ་པའི་ཆོས་ཁོ་ན་ལ་

[002A] །གཙོ་བོར་བྱེད་དོ། །དམ་པའི་ཆོས་ཀྱི་རིན་པོ་ཆེ་དེ་རྙེད་ཅིང་ལོངས་སྦྱོད་བའི་ཐབས་ནི་ཐོས་བསམ་བསྒོམ་པ་ཡིན་བས་
དེ་ལ། ས་སྟེང་གི་རིན་པོ་ཆེ་ཡིན་པར་གསུངས། དེ་ལ་རིན་པོ་ཆེ་དང་པོ་ནི། ཐོས་པ་བྱས་ཏེ་གསུང་རབ་ལ་སྦྱངས་བ་ཡིན་ལ། དེའི་ཕྱིར་
དམ་བ་རྣམས་ཀྱི་ལེགས་བཤད་ལ་བལྟ་རྟོག་བྱེད་པ་དག་གིས་དེ་རྣམས་ཀྱི་སྒྲས་ཟིན་གྱི་དོན་དང། ཕུགས་ཀྱི་དགོངས་པ་གང་ཡིན་དང། དངོས་
བསྟན་ཤུགས་བསྟན་སོགས་ཞིབ་ཏུ་དཔྱད་ནས་སོ་སོར་ངོས་འཛིན་དགོས་པ་ཡིན་ནོ། རིན་པོ་ཆེ་གཉིས་པ་ནི། གདམས་པར་ཤར་
ནས་ཉམས་སུ་ལེན་པ་ཡིན་ལ། དེ་ཡང། གང་ཤེས་རྒྱུད་ལ་སྦྱོར་བའི་ཉམས་ལེན་ཞེས་པ་དང། འཕྲལ་ལ་གང་ཐུག་སྒོམ་ལ་སྤྱོད་བ་ཞེས་པ་རྣམས་

[002B] །དེའི་ཕྱིར་འདིར་རྣམ་ཐར་ཆེན་མོ་ལ་བལྟ་བ་དག་གིས་གསུང་དོན་ལ་དཔྱོད་པ་དང། དེ་ཉིད་ཉམས་ལེན་དུ་འཁྱེར་བ་གཉིས་ཚོགས་ལྷན་དུ་བྱེད་ན་ལེགས་སོ། །
དེ་ཡང། གཞུང་ཆེན་མོ་རྣམས་སུ། བརྗོད་བྱ། དགོས་པ། ཉིང་དགོས། འབྲེལ་བ་བཞི་གསུངས་པ་དང། མཚམས་སྦྱར། ཚིག་དོན། བསྡུས་དོན། དགོས་དོན། བརྒལ་ལན་ཏེ་
ལྔ་བཤད་པ་རྣམས་དང་མཐུན་པར་བྱེད་རྒྱུ་བྱུང་ན་ཆོས་ཀྱི་ཉམས་ལེན་བྱེད་པ་ཡང་དེ་ཡིན། སེམས་འདུལ་བའི་ཐབས་ཀྱང་དེ་ཡིན། འཕྲལ་ཕུགས་ཀྱི་ཕན་ཡོན་གང་འདོད་འགྲུབ་པའི་
ཐབས་ཀྱང་དེ་ཡིན་ནོ། །རིན་པོ་ཆེ་གསུམ་བ་ནི། བསྟན་བཅོས་རྩོམ་པ། རྟེན་གསུམ་བཞེངས་པ། འདུས་སྡེ་འཛུགས་པ། འཆད་ཉན་དང་སྒོམ་སྒྲུབ་ཀྱི་སྲོལ་འཛུགས་པ་
རྣམས་སོ། །དེའི་ཕྱིར་འདིར་རྣམ་ཐར་གྱི་ནང་དུ་རྗེའི་གསུང་མང་དུ་བཀོད་པ་རྣམས་ལས་འགའ་ཞིག་གི་བསྡུས་དོན་ས་བཅད་ལྟ་བུ་ཅུང་ཟད་འཕྲི་བར་བྱའོ།    ༈    །དེ་ཡང་
ཨེ་ཡིག་མཛེས་རྒྱན་དུ། ཀེ་རུ་ཞེས་གྲགས་ཞེས་སོགས་ཀྱི་ཚིགས་བཅད་ནི། རྙེད་བཀུར་ལ་མི་ཞེན་པར་ཆོས་ལ་འབད་ན་ཇེ་བཟང་དུ་འགྲོ་བར་བསྟན་ནོ། །ཅེ་སྦྱང་བཞིན་དུ་

[003A]༄༅། །སོགས་ནི། ཚེ་འདིའི་དོན་དུ་འགྲོ་འོད་མང་པོ་མི་བྱེད་བ་དང། ང་རྒྱལ་སྤངས་ཏེ་ཆོས་ལ་འབད་ན་རང་གིས་མཐོ་བར་འགྱུར་བར་བསྟན། ཏེ་ལོ་པ་སོགས་ནི་
སྐྱོན་རྟོག་སྤངས་ཏེ་བླ་མ་བསྟེན་ན་ལེགས་པར་བསྟན། པེ་ཏ་པ་སོགས་ནི། ནང་དུ་བསྡད་ནས་ཆོས་ལ་འབད་དགོས་པར་བསྟན། ཅོ་ནེ་འདུག་ནས་སོགས་ནི་སེམས་རྣལ་དུ་ཕབ་
ཆོས་སེམས་པ་དང། ཕྲག་དོག་སྤོང་བར་བསྟན། ཞེས་ས་འདུད་པའི་སོགས་ནི་རྣམ་གཡེད་སྤངས་ནས་དབེན་པ་བསྟེན་དགོས་བར་བསྟན། རེ་བ་མཆེ་སོགས་ནི་འགལ་རྐྱེན་སྤངས་ནས་
དེ་བ་ལ་འབད་དགོས་པར་བསྟན་ནོ། །དོན་བསྡུ་ན། ཚེ་འདིའི་ཆོས་བརྒྱད་སྤངས་ཏེ་ཆོས་བཞིན་དུ་སྤྱོད་དགོས་པར་གསུངས་པ་ཡིན་ལ། འདི་ལ་དབྱང་བའི་མཐུག་ཐོག་ཏུ་
རྗེ་བཙུན་བླ་མ་ཉམས་ལེན་དེ་ལྟར་མཛད། །ཐར་འདོད་བདག་ཀྱང་དེ་བཞིན་སྐྱོང་བར་ཤོག་ཅེས་པའམ། རྣལ་འབྱོར་ངས་ཀྱང་ཉམས་ལེན་དེ་ལྟར་བྱས། །ཐར་འདོད་ཁྱེད་ཀྱང་
དེ་བཞིན་བསྐྱང་འཚལ་གསུངས། །འཇམ་མགོན་བླ་མས་མ་རང་པ་ཇི་བཞིན་དུ། །བདག་ཀྱང་རྟག་ཏུ་ཆོས་བཞིན་སྤྱོད་བར་ཤོག་ཅེས་པ་ལྟ་བུས་ཉམས་ལེན་དུ་བྱ། རིགས་པ་འདི་གཞན་རྣམས་

[003B]།    ༈    ཀོ་ཀ་ལ་ཀའི་སོགས་ནི་རྐྱེན་གཞན་གྱི་དབང་དུ་མ་བཏང་བར་ཆོས་ལ་འབད་པར་བསྟན། ཅོ་ནས་འདྲེན་པའི་སོགས་ནི་ཉོ་ཆོང་
སོགས་སྤངས་ནས་བླ་མ་རྣམས་ཀྱི་རྗེས་སུ་འབྲང་དགོས་བར་བསྟན། ཏོ་ཀེང་བཞིན་དུ་སོགས་ནི་རྩིང་སྤྱོད་སྤངས་ནས་མཁས་པར་བྱ་བའི་ཕྱིར་འབད་པར་བསྟན། པོ་ཏ་ལ་ན་སོགས་ནི་
ཆགས་སྡང་སྤངས་ནས་བསམ་པ་འཟང་པོ་བྱ་བར་བསྟན། རྩོ་རའི་འཇིགས་པས་སོགས་ནི་བཅོན་འགྲུས་དགོས་པར་བསྟན། ཞོ་དང་ཀུ་མུད་སོགས་ནི་འདུ་འཛི་སྤངས་ནས་དགེ་པ་ལ་འབད་པར་
བསྟན། རོ་ལ་སྲེ་ཧེ་པ་སོགས་ནི་རྣམ་གཡེང་སྤངས་ཏེ་གཅིག་ཏུ་བརྩོན་དགོས་པར་བསྟན་ནོ།    ༈    །སྙན་དངགས་བློ་སྦྱོང་གི་ས་བཅད་ནི་རྣམ་ཐར་གྱི་ནང་དུ་ཡོད་ཅིང། སྐྱེས་བུ་གསུམ་གྱི་
ལམ་ལ་སློབ་དགོས་པར་བསྟན་ནོ།    ༈    །གཞན་ཡང། ལེའུ་ལྔ་པར། ཉམས་ལེན་མདོར་བསྡུས་ཀྱི་ཚིགས་བཅད། སྟོང་ལུང་བ་ཡོན་ཏན་རྒྱ་མཚོ་ལ་གནང་བའི་བསླབ་ཚིག་
སྒྲུབ་བ་ལྷུར་མཛད་པའི་ཤོ་ལོ་ཀ། །དགུང་ལོ་སོ་བདུན་པར་རལ་གྲིའི་བདུད་རྩི་བརྙེས་པའི་ཚེ་གསུངས་པའི་ཚིགས་བཅད། ལྷོ་བྲག་གྲུབ་ཆེན་ལ་ཕུལ་བའི་གསུངས་ཡིག་

[004A]༄༅། །འདུ་ལ་འཛིན་བས་ཞུས་པའི་དོན་དུ་གནང་བ་འདི་ཕྱི་གཉིས་ཀར་ཕན་པའི་མན་ངག་རྒྱལ་པོ་གྲགས་རྒྱན་ལ་གནང་པའི་གསུངས། ཚ་ཁོ་དཔོན་པོའི་ཡིག་ལན་
བླ་མ་དབུ་མ་པ་ལ་ཕུལ་བའི་གསུངས། ལམ་གྱི་གཙོ་བོ་རྣམ་གསུམ། རྡོ་རྗེ་དཔལ་ལ་གནང་པ། དཔོན་ཡིག་རིན་ཆེན་རྒྱལ་པོ་ལ་གནང་བ་འཁོར་བ་ལ་སྐྱོ་བའི་གཏམ་
རང་ལ་བསྐུལ་བའི་ཚིགས་བཅད་འཁོར་བ་ལ་སྐྱོ་བའི་གཏམ། ཧོང་རྒྱལ་བུད་གནང་བའི་གསུང། བསླབ་ཚིག་ཕན་བདེའི་གཞི་འཛིན། ཡང་ཚ་ཁོ་དཔོན་པོར་གནང་བ་
ཤེས་དབ་འཕེལ་བའི་སྨོན་ལམ། བཟང་པོ་ལ་གནང་བ། ཏའི་མིང་རྒྱལ་པོད་བསུ་ལ་བའི་གསུང། གོན་ཏཱ་ཡེན་ལ་གནང་བའི་གསུངས། རྒྱ་མཁྲི་དཔོན་ལ་གནང་བ་སྟེ་
ཉེར་གཅིག་ཡོད།    ༈    །ལེའུ་དྲུག་པར། བུམ་ཆུ་བརྙེས་པའི་ཚིགས་བཅད། ལྷ་བཟོ་ལ་གནང་པའི་གསུང། སྒོམ་པ་གྲགས་རིན་ལ་གནང་བ་
བློ་སྒྲོས་འཕེལ་ལ་གནང་བ། ས་སྐྱ་ངག་དབང་གྲགས་པར་གནང་བ། མ་ཅིག་དཔོན་བོར་གནང་བ། ཅོ་ཙ་དཀའ་བཅུར་གནང་བ། ཀརྨ་ཆོས་རྗེ་ལ་

[004B] བར་འདིར་བདུད་བཅོམ་པའི་རྣམ་ཐར་ཡོད། མཁས་གྲུབ་རྗེ་ལ་གནང་བ། སྤྱན་སྔ་དཔལ་བ་ལ་གནང་བ། བྱང་ཆུབ་བླ་མ་ལ་གནང་བ། བྱང་པ་
བདག་པོ་ལ་གནང་བ། སྤོང་ཤོང་བླ་མ་ལ་གནང་བ། ཡང་མ་ཅིག་དཔོན་པོ་ལ་གནང་པ། ཡང་བྱང་ཆུབ་བླ་མ་ལ་གནང་བ། མང་ར་དཀའ་བཅུ་ལ་
གནང་བ། ནམ་མཁའ་དབང་ཕྱུག་ལ་གནང་པ། བློན་ཆེན་ལ་གདམས་པ། གུང་རུ་སྒོམ་པ་ལ་གདམས་པ་སྟེ་བཅུ་དགུ་ཡོད་དོ། །རྣམ་ཐར་གྱི་ནང་དུ་
བྲིས་པའི་གསུང་འདི་རྣམས་ཀྱང་དམ་པའི་ཆོས་བྱེད་ཚུལ་ཤ་སྟག་བསྟན་པར་སྣང་ལ། རང་གཞན་ཐམས་ཅད་ཀྱིས་་རྗེ་རིན་པོ་ཆེའི་གསུང་གི་
བདུད་རྩི་ལ་རྟག་ཏུ་ལོངས་སྤྱོད་པར་གྱུར་ཅིག། །། མངྒ་ལཾ།།
   ༈    །འབྲལ་མེད་བཀའ་བཞིན་སྒྲུབ་ནུས་ཤོག་


﻿
[001A]༄༅། །
ཐ་་༄༅། །བསླབ་ཚིག་སྙིང་གི་ནོར་བུ་ཞེས་བྱ་བ་བཞུགས་སོ། །

[001B] །འཇམ་མགོན་བླ་མ་ཙོང་ཁ་པ་ཆེན་པོ་ཡབ་སྲས་བརྒྱུད་འཛིན་དང་བཅས་པ་རྣམས་ལ་གུས་པའི་ཡིད་ཀྱིས་ཕྱག་འཚལ་ཞིང་སྐྱབས་སུ་
མཆིའོ། །ཚེ་རབས་ཐམས་ཅད་དུ་རྗེས་སུ་གཟུང་དུ་གསོལ། །མདོ་སྔགས་ཡོངས་སུ་རྫོགས་པའི་གདམས་པ་མཆོག་ཐོས་བསམ་སྒོམ་པས་ཚུལ་བཞིན་སྒྲུབ་
འདོད་པའི། །སྐལ་ལྡན་སློབ་བུ་ཁྱོད་ཀྱི་འདོད་དོན་ཀུན། །ཡིད་བཞིན་བདེ་རླག་ཉིད་དུ་འགྲུབ་གྱུར་ཅིག་ཅེས་ཤིས་པ་བརྗོད་པའི་ཚིག་སྡོན་དུ་བཏང་ནས་
བརྗོད་པར་བྱ་བ་ནི། གནས་སྐབས་དང་མཐར་ཐུག་གི་ལེགས་ཚོགས་ཐམས་ཅད་ཡིད་བཞིན་དུ་འགྲུབ་པའི་སྒོ་གཅིག་པུ་རྒྱལ་བའི་བསྟན་པ་རིན་པོ་ཆེལ་
སློབ་བར་འདོད་བས་ཐོག་མར་ཀུན་སློང་འཆོས་པ། དེ་ནས་རང་ལ་ངེས་པར་ཕན་འདོགས་ནུས་པའི་བླ་མ་བཟང་པོ་ལ་བསྟེན་པ། བརྟེན་ནས་གང་

[002A] །འདོད་ཀྱི་ལུད་རིགས་མན་ངག་རྣམས་སློབ་པ། དེ་ནས་ཐོས་པའི་དོན་རྣམས་ཚུལ་བཞིན་དུ་སྒྲུབ་པ། དེ་ནས་བསྟན་འགྲོའི་
ཕན་བདེ་སྤེལ་བའི་བྱ་བ་སྒྲུབ་པ་རྣམས་སོ། །དེ་ལ་ཐོག་མར་ཀུན་སློང་འཆོས་པ་ནི། འཇམ་མགོན་བླ་མ་ཙོང་ཁ་པ་ཆེན་པོས། སྤྱད་པས་མི་དོམས་སྲིན་པའི་
བདེ། །རིང་དུ་མི་གནས་དལ་བའི་རྟེན། །གཏན་གྱི་བདེ་སྟེང་དམ་པའི་ཆོས། །དེ་ཕྱིར་གང་ཞིག་བྱ་དགོས་དབྱོད། །ཅེས་གསུངས་པ་ལྟར་ཚེ་འདིའི་རྙེད་
བཀུར་སྙན་གྲགས་དང་འཕྲལ་གྱི་སྐྱིད་པོར་འདུག་པའི་རྐྱེན་ཟས་གོས་ཉེ་དུ་ལ་སོགས་པའི་རིགས་གང་ལ་ཡང་ཞེན་ཆགས་མེད་པ་ཅིག་དགོས་ཏེ། ཚེ་འདིར་
ཞེན་པ་ཆེན་ཐོས་བསམ་སྒོམ་པ་གང་ཡང་རྣམ་དག་མི་འོང་བས་སོ། །ཞེན་ཆགས་མི་འབྱུང་པའི་ཐབས་ནི་ཚེ་འདིར་ཡུན་རང་དུ་མི་སྡོང་པར་མྱུར་དུ་ཤི་

[002B] འདི་ཕྱིའི་བདེ་སྐྱིད་གང་འདོད་ཐམས་ཅད་དམ་པའི་ཆོས་ཁོ་ནས་ལས་འབྱུང་བར་རྒྱུན་དུ་བསམ་པའོ། །དེ་ལྟར་མྱུར་དུ་འཆི་བ་དང་གཏན་དུ་ཕན་པ་དམ་
པའི་ཆོས་ཁོ་ན་ཡིན་པ་ལ་ཡིད་ཆེས་རྙེད་ན་ཚེ་འདིར་མི་ཆགས་པར་ངེས་པར་དམ་པའི་ཆོས་ལ་འཇུག་འདོད་ཀྱི་དད་འདུན་བཟང་པོ་སྐྱེ་བར་འགྱུར་རོ། །དེ་ནས་དམ་པའི་ཆོས་ལ་འཇུག་པ་ལ་ཆོས་ཀྱི་དོན་ཤེས་དགོས་ཤིང་
དེལ་ནི་གཞུང་ཆེན་མོ་རྣམས་ཀྱི་ཚིག་དོན་དང་དེ་དག་གི་དགོངས་པ་ཉམས་ལེན་དུ་དྲིལ་ནས་ལག་ཏུ་ལེན་པའི་མན་ངག་ལ་སོགས་པ་ཕྱིན་ཅི་མ་ལོག་བར་ལྟོན་ནུས་པའི་བླ་མ་བཟང་པོ་ཅིག་ངེས་པར་དགོས་ལ། དེ་ལྟ་བུའི་
བཤེས་གཉེན་བཟང་པོ་ཚོལ་བ་ལ་བླ་མ་དེའི་སྐུ་གསུང་ཐུགས་ཀྱི་མཛད་པ་སོགས་ལ་རང་གིས་ཀྱང་བརྟགས། བསམ་བ་དྲད་ཞིང་བླ་མ་ལ་རྒྱུས་ཡོད་པར་ལྡན་ལ་ཡང་དྲིས་ཏེ། རང་ལ་གང་འདོད་ཀྱི་ཆོས་ལེགས་པར་
འཆང་ནུས་པའི་མཁས་པ། དེ་དག་ཉམས་ལེན་དུ་དྲིལ་བའི་མན་ངག་དང་ལྡན་པ། སློབ་མ་ལ་གང་གིས་ཕན་པར་འགྱུར་པའི་དོན་ལ་དགོངས་བ་འདི་རྩ་བ་ཅན། ཁྲོ་གཏུམ་དང་ལེ་ལོ་ཆུང་བ། ཧ་ཅང་བྱ་བ་མང་
པོས་བྲེལ་བ་མིན་པ་སོགས་དགོས་མོད། འོན་ཀྱང་བླ་མ་གཅིག་ལ་ཡོན་ཏན་ཐམས་ཅད་ཚང་ཞིང་སྐྱོན་ཐམས་ཅད་དང་བྲལ་བ་དཀོན་བས་སྐབས་སུ་བབ་པའི་འདོད་ཆོས་སྟེར་ནུས་ཤིང་བསྟན་དུ་རུང་བ་ཞིག་རིགས་

[003A]༄༅། །པས་དཔྱད་ནས་བསྟེན་པར་བྱའོ། །བསྟེན་ནས་བསླབ་རྒྱུའི་ཆོས་ནི། ཐོག་མར་བསྡུས་གྲྭ་བློ་རྟགས་རྣམས་ལ་སྦྱངས་ཏེ་གཞུང་ཆེན་མོའི་དགོངས་པ་ཚོ་ལ་བ་ལ་རྣོ་ཞིང་མྱུར་བ་དང། རང་
པ་དོགས་པ་སྐྱེས་པའི་དོན་ལ་རེ་ཞིག་བརྟགས་པས་འཐད་མི་འཐད་གྱི་ཕྱོགས་རྣམས་ཕྱེ་ནས་ཐེ་ཚོམ་གཅོད་ནུས་པ་དང། གཞན་ལ་དྲི་པའི་ཚེ་དྲི་དགོས་པའི་དོན་རྣམས་ལ་མི་རྨོངས་པར་དབྱིས་ཕྱིན་པར་དྲི་ནུས་པ་དང་
གཞན་ལ་ལན་གདབ་པའི་ཚེ་ཡང་འཕྲལ་འཕྲལ་དུ་ད་བྱང་ནས་གཏུགས་པ་མེད་པར་དོན་གང་ཡིན་རྣམས་ལེགས་པར་སྟོན་ནུས་པའི་བློ་གྲོས་དང་སྤོབས་པ་བསྐྱེད་བར་བྱ་དགོས་ལ། དེ་ནས་དོན་བདུན་ཅུའི་ཡིག་ཆ་སོགས་
བློང་བཟུང་ཞིང། མངོན་པར་རྟོགས་པའི་རྒྱན་རྒྱ་བོང་ཀྱི་འགྲེལ་བ་རྣམས་དང་བཅས་པ་ལ་གཏུགས་ཏེ་ཕར་ཕྱིན་གྱི་ས་བཅད་དང་དོན་བདུན་ཅུའི་ངོ་བོ་དགས་པ་རྣམས་ངོས་གཟུང་བར་བྱ། དེ་ནས་ཕར་ཕྱིན་གྱི་
རྩོད་གྲྭ་བྱེད་པའི་སྐབས་རྣམས་སུ་རྩི་བཞག་གི་ཡིག་ཆ་བློང་བཟུང་ཞིང་ཐང་ཐང་ཀྱི་གཞུང་དང་དེ་དག་གི་འགྲེལ་པ་སྤྱི་དང་ཁྱད་པར་དུ་ལེགས་བཤད་གསེར་ཕྲེང་རྣམ་བཤད་སྙིང་པོའི་རྒྱན་གཉིས་ལ་གཙོ་བོར་སྦྱངས་
དེ་ལ་ལོ་འགའི་བར་དུ་ལེགས་པར་སྦྱངས་ནས་གོ་བ་རྙེད་བ་དེའི་ཚེ་ལས་དང་པོ་པས་ཉམས་སུ་ལེན་རྒྱུ་སྐྱེས་བུ་ཆུང་ངུའི་ལམ་ནས་སངས་རྒྱས་ཀྱི་སའི་བར་གྱི་ལམ་གྱི་རིམ་པ། ཐེག་པ་གསུམ་གྱི་ལམ་

[003B] ཐར་པ་འཐོབ་ཚུལ། སྐབས་སྐབས་ཀྱི་སྤང་བྱ་སྤང་ཚུལ། ཡོན་ཏན་འཐོབ་ཚུལ་སོགས་མདོར་ན་རྒྱལ་བའི་གསུང་རབ་མཐའ་དག་གི་དགོངས་པ་ཕྱོགས་གཅིག་
ཏུ་དྲིལ་ནས་ཤེས་ནུས་པའི་གོ་བ་ངོ་མཚར་བརྙེད་པར་འགྱུར་རོ། །དེ་ནས་ཕར་ཕྱིན་གྱི་ནང་ནས་ཤེས་རབ་ཀྱི་ཉམས་ལེན་གྱི་གཙོ་བོ་དབུ་མ་ཐལ་འགྱུར་པའི་ལྟ་བ་དབྱིས་ཕྱིན་པར་སྟོན་པའི་གཞུང་དབུ་མ་ལ་འཇུག་
པ་རང་འགྲལ་དད་བཅས་པ། དེའི་རྣམ་བཤད་དགོངས་པ་རབ་གསལ་སོགས་ལ་སྦྱངས་བས་སྔར་གྱི་ཕར་ཕྱིན་གྱི་སྐབས་ལས་ཀྱང་ཆེས་ལྷག་པར་འཁོར་བར་འཁོར་བའི་རྩ་བ་དང་ཐར་པ་འཐོབ་པའི་རྩ་བ། ཆོས་
ཐམས་ཅད་རྟེན་འབྲེལ་ཙམ་ཡིན་པས་བདག་ཏུ་འཛིན་རྒྱུ་མེད་པ་སོགས་རང་བཞིན་མེད་པ་ལ་ལས་འབྲས་མི་བསླུ་བའི་དོན་ལ་སོགས་པ་ལེགས་པར་ཤེས་ནས་རྨད་དུ་བྱུང་བའི་དེས་པ་རྙེད་པར་འགྱུར་རོ། །དེ་
ནས་འདུལ་བ་མདོ་རྩ་འདུལ་ཊིཀ་རིན་ཆེན་ཕྲེང་བ་སོགས་ལ་སྦྱངས་པས་བསྙེན་གནས་དགེ་བསྙེན་ཕ་མ་ནས་དགེ་སློང་གི་བར་གྱི་སྡོམ་པ་ལེན་ཚུལ་བསྲུང་ཚུལ་སོགས་སངས་རྒྱས་ཀྱི་བསྟན་པའི་རྩ་བ་རང་ཅག་
རབ་ཏུ་བྱུང་བ་རྣམས་ལ་གཏན་ནས་མེད་དུ་མི་རུང་བ་རྣམས་ཡོངས་སུ་རྫོགས་པར་ཤེས་པར་འགྱུར་རོ། །དེ་ནས་མངོན་པ་མཇོད་དང་དེའི་འགྲེལ་པ་སོགས་ལ་སྦྱངས་བས་འཁོར་བ་དང་མྱང་འདས་སོགས་ཤེས་

[004A]༄༅། །བྱ་ཐམས་ཅད་ཀྱི་གྲངས་དང་ངོ་བོ་གནས་ཚུལ་སོགས་ཀུན་ལ་མཁས་པར་འགྱུར་རོ། །དེ་ནས་རྣམ་འགྲེལ་དང་དེའི་རྣམ་བཤད་ཐར་ལམ་གསལ་བྱེད། སྔེ་བདུན་ཡིད་ཀྱི་མུན་སེལ་
ཚད་མ་རིགས་རྒྱན་སོགས་ལ་སྦྱངས་པས་ལས་ཉོན་གྱིས་འཁོར་བར་འཁོར་བའི་རྒྱུ་མཚན་དང། ལམ་བསྒོམས་པས་ཐར་པ་འཐོབ་པའི་རྒྱུ་མཚན་སོགས་བླང་དོར་གྱི་གནས་མཐའ་དག་རྒྱུ་མཚན་ཡང་དག་གི་
སྒོ་ནས་ལེགས་པར་གཏན་ལ་འབེབས་ནུས་པའི་རིགས་པ་ཡང་དག་རྙེད་པར་འགྱུར་རོ། །གཞུང་དེ་དག་ལ་སློབ་གཉེར་བྱེད་པའི་འཚམས་རྣམས་སུ་རང་གི་ནུས་པ་དང་བསྟུན་ནས་དབང་ལུང་ཁྲིད་རྒྱུན་སོགས་དང་
སྒྲ་སྙན་དངགས་རྩིས་དཀར་ནག་སྨན་སོགས་རིག་གནས་ཀྱི་ཡོན་ཏན་གཞན་རྣམས་ལའང་གང་ནུས་ཀྱིས་བསླང་ན་ཁ་ཅིག་རང་གི་ཉམས་ལེན་དང་ཁ་ཅིག་བསྟན་འགྲོའི་དོན་སྒྲུབ་པ་སོགས་ལ་ཤིན་ཏུ་ཕན་པར་འགྱུར་
དོ། །ཁྱད་པར་དུ་ལམ་རིམ་ཆེ་ཆུང་སོགས་ཀྱི་བཤད་པ་མཛུབ་ཁྲིད་བདེ་ལམ་སོགས་ཀྱི་དམིགས་ཁྲིད་རྣམས་ངེས་པར་ནོད་དགོས་པ་ཡིན་ནོ། །དེ་ནས་མདོ་ཕྱོགས་ལ་སྦྱངས་པ་རྫོགས་པ་ན་རྒྱུད་གྲཱར་ཞུགས་
ནས་འགྲེལ་པ་བཞི་སྦྲགས་གསང་བདེ་འཇིགས་གསུམ་སོགས་ཀྱི་བསྐྱེད་རྫོགས་ཀྱི་ཁྲིད། དཀྱིལ་འཁོར་སྒྲུབ་མཆོད་སོགས་སྔགས་ཕྱོགས་ཀྱི་གཞུང་མན་ངག་རྣམས་ལ་ལེགས་པར་སྦྱངས་ན་མདོ་སྔགས་

[004B] །
དེ་ལྟར་ཐོས་བསམ་བྱེད་བ་ལ་འགལ་རྐྱེན་སྤོང་བ་དང་མཐུན་རྐྱེན་བསྟེན་པ་གཉིས་དགོས་པས། དང་པོ་ལ་ཤོ་དང་མིག་མང་སོགས་ངོན་མེད་ཀྱི་རྩེད་མོ། ལོང་གཏམ། ཕན་ཚུན་གྱི་འགྲོ་འོང། མཚན་
མོའི་གཉིད། ཟས་གོས་སོགས་མང་ཞིང་བཟང་པོ་སོགས་ལ་ཞེན་པ། ལེ་ལོ་ཕྲག་དོག་ང་རྒྱལ་སོགས་དང། ཧ་ཅང་མི་མང་པོ་དང་འགྲོགས་འདྲིས་བྱེད་བ། མང་པོའི་ལས་ཁུར་འཛིན་པའི་དགེ་རྒན་
བྱེད་པ་ལྟ་བུའི་རིགས་རྣམས་སྤོད་ཅི་ཐུབ་བྱེད་པ་གལ་ཆེ། གཉིས་པ་མཐུན་རྐྱེན་ལ་ཉིན་རེར་བླ་མའི་རྣལ་འབྱོར་དང་དམིགས་བརྩེ་མ་ལ་གཙོ་བོར་འབད་ཅིང། ཡི་དམ་རྡོ་རྗེ་འཇིགས་བྱེད་དང་ཆོས་སྐྱོང་མགོན་
བོ་ཆོས་རྒྱལ་ལྟ་བུ་ལ་འཆག་མེད་དུ་བཟླས་པ་གཏོར་འབུལ་ལྟ་བུ་བྱེད་ཐུབ་ན་ཤིན་ཏུ་ལེགས་ཤིང། དེ་མ་བྱུང་ནའང་ཅི་ནུས་ཀྱི་ཁ་ཏོན་རིམ་གྲོ་དགེ་སྦྱོང་སོགས་ལ་འབད་ན་འདོད་དོན་བདེ་བླག་ཏུ་འགྲུབ་པར་འགྱུར་
རོ། །དེ་ཡང་ཕྱོགས་གཅིག་ཏུ་དྲིལ་ན་མཚན་ཉིད་ཀྱི་སློབ་གཉེར་ལ་འབད་བཞིན་པའི་ངང་ནས་ཆོས་མཚམས་རྣམས་སུ་དབང་ལུང་ཁྲིད་སོགས་ཆོས་གཞན་ཞུ་བ་དང་རིག་པ་གཞན་རྣམས་སློབ་པ་སོགས་

[005A]༄༅། །རང་གི་བློ་ནུས་དང་བསྟུན་ཏེ་སློབ། རྒྱུད་ལ་ཞུགས་ནས་ཀྱང་རྒྱུད་སྡེ་བཞི་དང་འབྲེལ་བའི་ཡི་དམ་རྣམས་ཀྱི་བསྙེན་མཚམས་བྱེད་ཚུལ། དམིགས་རིམ། དཀྱིལ་འཁོར་སྒྲུབ་མཆོད་
ལས་ཚོགས། ཆོས་སྐྱོང་རྣམས་ཀྱི་བསྐང་གསོའི་རིམ་པ་སོགས་ལ་གང་ནུས་ཀྱིས་སློབ་པ་རྣམས་གལ་ཆེ་བ་ཡིན་ནོ། །དེ་དག་ནི་མདོ་སྔགས་ཀྱི་གཞུང་མན་ངག་རྣམས་རྒྱས་པར་བསླབ་པའི་རིམ་པ་གྲགས་
ཆེ་བ་རྣམས་ཡིན་ལ། ད་དུང་བརྗོད་པར་བྱ་བ་ཤིན་ཏུ་མང་མོང་ཀྱང་ཧ་ཅང་མང་བར་འགྱུར་པས་རགས་རིམ་ཙམ་སྨྲས་པ་ཡིན་ནོ། །གལ་ཏེ་རྐྱེན་དབང་གིས་དེ་ལྟ་བུ་མ་ནུས་ན་ལམ་རིམ་ཆེ་ཆུང་ཅི་རིགས་ཀྱི་
མཛུ་བ་ཁྲིད་དང། བདེ་ལམ་མ་མ་འཇམ་དཔལ་ཞལ་ལུང་ལྟ་བུའི་དམིགས་ཁྲིད། འཇིགས་བྱེད་ཀྱི་བསྐྱེད་རིམ་གྱི་ཁྲིད་ལྟ་བུ་བླ་མ་ཡི་དམ་ཆོས་སྐྱོང་གང་བསྟེན་པར་འདོད་པ་དེའི་སོགས་ཀྱི་མན་ངག་རྣམས་
མནོས་ནས་ཉམས་སུ་བླང་ནའང་ཤིན་ཏུ་ལེགས་པ་ཡིན་ནོ། །དེ་ནས་ཐོས་པའི་དོན་རྣམས་སྒྲུབ་པ་ནི། འཇམ་མགོན་བླ་མ་ཡབ་སྲས་སོགས་ཀྱིས་བྱིན་གྱིས་བ་རླབས་ཤིང། ད་ལྟ་ཡང་སངས་རྒྱས་
དངོས་དང་འདྲ་བའི་བླ་མ་མང་པོས་དངོས་སུ་བསྟན་འགྲོའི་དོན་མཛད་བཞིན་པར་བཞུགས་པའི་གནས་ཁྱད་པར་ཅན་དེ་ཉིད་དུ་སྒྲུབ་པ་ཉམས་ལེན་གྱི་རིམ་པ་གང་འཚམ་པ་རེ་བྱས་ཏེ་སྨོན་ལམ་ལེགས་པར་

[005B] དེ་ནས་རང་ཡུལ་སོགས་གང་འོས་ཀྱི་གནས་རྣམས་སུ་སྒོམ་སྒྲུབ་ལ་འབང་པར་བྱ་དགོས་ལ། དེ་ཡང་ཐོག་
མར་སྐྱབས་འགྲོ་སེམས་བསྐྱེད་སོགས་སྤྱོར་བའི་ཆོས་དྲུག་བླ་མའི་རྣལ་འབྱོར། ལམ་རིམ། བསྐྱེད་རིམ་སོགས་སོ་སོའི་མན་ངག་ཇི་ལྟ་བ་བཞིན་བྱ་བ་ཡིན་ལ་དེ་དག་གི་ཚུལ་ནི་སོ་སོའི་འཁྲིད་ཡིག་སོགས་ལས་
ཤེས་དགོས་སོ། ད་ལྟར་བོ་སྒྲུབས་བས་བླ་མ་དཀོན་མཆོག་གི་ཐུགས་རྗེ་བྱིན་རླབས་ཀྱིས་གཞན་གྱི་དོན་ལ་དངོས་སུ་འཇུག་པའི་ནུས་བ་ཐོབ་པ་ན་སློབ་མ་དང་འདུན་ཅན་དག་ལ་ལུང་ཁྲིད་སོགས་སྟེར་བ། བསྟན་པའི་
རྒྱུན་ལ་ཕན་པའི་ཕྱིར་དུ་དབང་རྗེས་གནང་སོགས་སྤེལ་པ། བསྟན་བཅོས་རྩོམ་པ། དགེ་འདུན་གྱི་སྡེ་འཛུགས་པ། ལྷ་ཁང་བཞེངས་པ་སོགས་སྡོན་བྱོན་སྐྱེས་ཆེན་དམ་པ་སྤྱི་དང། ཁྱད་པར་དུ་ཡང་འཇམ་
མགོན་བླ་མ་ཡབ་སྲས་རྗེས་འབྲང་ངང་བཅས་བ་རྣམས་ཀྱིས་ཐོས་བསམ་སྒོམ་པ་དང་འཆང་རྩོད་རྩོམ་པའི་སྒོ་ནས་བསྟན་འགྲོའི་ཕན་བདེ་སྤེལ་བ་སོགས་ཇི་ལྟར་མཛད་པའི་རྗེས་སུ་འབྲངས་ཏེ་བསླབས་ན། རང་གཞན་
ཀུན་གྱི་འདོར་དོན་ལེགས་ཚོགས་ཐམས་ཅད་ཡོངས་སུ་རྫོགས་པར་འགྱུར་རོ། །སྔོན་བསགས་ལས་དང་སྨོན་ལམ་བཟང་པོའི་མ་བུས། །དམ་པའི་ཆོས་ལ་མེ་ཕྱེད་དང་པ་དང། །རྣམ་དཔྱོད་
[006A]༄༅། །བརྩོན་འགྲུས་ཕུན་སུམ་ཚོགས་པ་ཡི། །སྐལ་ལྡན་སློབ་བུ་ཁྱོད་ལ་སླར་ཡང་སྨྲ། །འཕྲལ་ཕུགས་བདེ་ལེགས་མ་ལུས་སྒྲུབ་ནུས་པའི། །རྟེན་བཟང་འདི་འདྲ་ཕྱིས་ནས་རྙེད་པར་
དཀའ། །རྙེད་པ་འདི་ཡང་རྣམ་འཇིག་ངེས་མེད་པས། །གཏན་དུ་ཕན་པའི་ཐབས་ཤིག་རིངས་པར་ཚོལ། །བདེ་ལེགས་ཐམས་ཅད་དམ་ཆོས་བསྒྲུབས་ལས་འབྱུང། །ཆོས་བཞིན་སྒྲུབ་པ་གདམས་ངག་ཉན་
ལས་འབྱུང། །གདམས་ངག་ཉན་པ་བླ་མའི་དྲིན་ལས་འབྱུང། །དེ་ཕྱིར་བླ་མ་མཆོག་ཞིག་ཚོལ་ལ་སྟེན། །སྡེ་སྣོད་གསུམ་དང་རྒྱུད་སྡེ་རྣམ་པ་བཞིའི། །དགོངས་དོན་མ་ནོར་ཡོངས་སུ་བསྡུས་པ་ཡི། །
འཇམ་མགོན་བླ་མའི་མདོ་སྔགས་གཞུང་རྣམས་ལ། །ཐོས་བསམ་གནང་དུ་འཁྱོལ་བ་ངེས་པར་དགོས། །དེ་ནས་བླ་མའི་མན་ངག་ཇི་བཞིན་དུ། །ཉམས་སུ་བླངས་ཏེ་རང་རྒྱུད་སྦྱོར་བ་དང། །སྐལ་ལྡན་དོན་
གཉེད་ཅན་ལ་སྤེལ་བ་སོགས། །རང་གཞན་ཕན་བདེ་སྒྲུབ་པའི་ཚུལ་ལ་འབོད། །འདི་དང་ཕྱི་མ་གཉིས་ལས་ཕྱི་མ་གཙོ། །ཆོས་དང་འཇིག་རྟེན་གཉིས་ལས་དམ་ཆོས་གཙོ། །བཤད་དང་སྒྲུབ་པ་གཉིས་
ལས་སྒྲུབ་པ་གཙོ། །གསུངས་པའི་དོན་ལྟར་སེམས་ལ་རྒྱུན་དུ་ཞོག་མདོར་ན་སྐྱིད་སྡུག་ལེགས་ཉེས་ཅི་བྱུང་ཡང། །ཡབ་རྗེ་འཇམ་མགོན་བླ་མར་བློ་བཀལ་ནས། །ཐོས་བསམ་སྒོམ་པར་རྩེ་

[006B] །འཕྲལ་ཕུགས་འདོད་དོན་མཐའ་དག་འགྲུབ་པར་ངེས། །སྐྱབས་གནས་ཀུན་དངོས་རྗེ་བཙུན་ཙོང་ཁ་པ། །རྡོ་རྗེ་འཇིགས་བྱེད་ཕྱག་དྲུག་མགོན་པོ་སོགས། །བརྩེ་ལྡན་རྣམས་ཀྱིས་འབུལ་
མེད་དབུང་མཛད་ཅིང། །བསམ་དོན་མཐའ་དག་ཡིད་བཞིན་འགྲུབ་གྱུར་ཅིག་ཅེས་བསླབ་ཚིག་སྙིང་གི་ནོར་བུ་ཞེས་བྱ་བ་འདི་ནི་སློབ་བུ་ཞབས་དྲུང་ངག་དབང་བསྟན་འཕེལ་རྒྱལ་མཚན་གྱིས་ཁོ་རང་དབུས་གཙང་
དུ་སློབ་གཉེར་ལ་འགྲོ་སྐབས་འདི་ལྟ་བུ་ཞིག་གྱིས་ཞེས་བསྐུལ་བ་ལྟར། བན་རྒན་ཚུལ་ཁྲིམས་གྱིས་སྨྲས་པའི་དགེ་བས་གང་འདོད་ཆོས་ལྡན་གྱི་བྱ་བ་ཐམས་ཅད་བགེགས་མེད་མྱུར་དུ་འགྲུབ་པར་གྱུར་ཅིག། །།
༄༅། །བསླབ་ཚིག་བསམ་འཕེལ་ནོར་བུ་ཞེས་བྱ་བ་བཞུགས་སོ།། །།ན་མོ་གུ་རུ། ཕན་བདེ་ལེགས་ཚོགས་ཀུན་གྱི་འབྱུང་གནས་རྒྱལ་བའི་བསྟན་པ་རིན་པོ་ཆེ་ལ་སློབ་པར་འདོད་
པས་ནི་གཞུང་ཆེན་མོ་རྣམས་ལ་མཁས་པར་བྱ་དགོས་ཏེ། སྔོན་བྱོན་པའི་མཁས་གྲུབ་ཀྱི་སྐྱེས་ཆེན་ཐམས་ཅད་ཀྱང་ཐོས་བསམ་ལེགས་པར་བྱས་ནས་སྒོམ་སྒྲུབ་མཛད་པ་དང། རྗེ་བཙུན་ཙོང་ཁ་པ་ཆེན་
པོས་ཀྱང། ཆོས་ཀྱི་ཕྱིར་མངོ་སྨད་ནས་དབུས་གཙང་དུ་བྱོན། གསང་ཕུ་བདེ་བ་ཅན་སྐྱོ་ར་མོ་ལུང་ལ་སོགས་པ་མཚན་ཉིད་ཀྱི་བཤད་གྲྭ་རྣམས་སུ། དགེ་བའི་བཤེས་གཉེན་དུ་མ་ལས་དབུ་ཕར་

[007A]༄༅། །འདུལ་མཛོད་སོགས་ཀྱི་དཀའ་པོད་རྣམས་གསན་ནས་ཐུགས་སྦྱོད་མཛད་ཅིང། རྗེས་འཇུག་རྣམས་ལ་ཡང་དེ་ལྟར་བྱེད་དགོས་ཞེས་དགའ་ལྡན་འབྲས་སྦུངས་སོགས་ཚོགས་གྲྭ་ཆེན་པོ་
རྣམས་བཙུགས་ནས་སློབ་གཉེར་བྱེད་པའི་སྲོལ་བཟང་པོ་བཏོད་བར་མཛད་པ་དང། རྗེ་ཐམས་ཅད་མཁྱེན་པ་རོལ་པའི་རྡོ་རྗེས་ཀྱང། གང་ངག་རྒྱ་ཆེན་ཐོས་དང་མི་ལྡན་ཞིང། །རིགས་པའི་ཚུལ་ལ་བློ་ཁམ་ཕྱོགས་
པར། །གྲུབ་པའི་གོ་འཕང་མཐོན་པོར་འཛེག་འདོད་རྣམས། །གཤོག་བྲལ་བྱ་དག་མཁའ་ལ་འཕུར་འདོད་བཞིན། །ཞེས་གསུངས་པས་སོ། །སློབ་གཉེར་བྱེད་པ་དེ་ལ་དང་པོར་ཀུན་སློང་བཅོ་དགོས་པ་ནི་
སྐྱབས་མགོན་ཨ་ཀྱཱ་རིན་པོ་ཆེས། བྱ་བ་གང་ལའང་འཕེན་པ་སྟོབས་ཆེ་བས། །ཐོས་བསམ་བཟླས་སྒོམ་འདི་དང་འདི་བྱས་ནས། །དོན་ཆེན་སྒྲུབ་ལ་གཡེལ་མེད་བྱ་སྙམ་པའི། །སྙིང་སྟོབས་གོ་ཆ་
ཉིན་རེ་བཞིན་དུ་བགོ། །ཞེས་གསུངས་པ་ལྟར་གྲྭ་ཚང་ཆེན་པོར་ཞུགས་ཏེ་དགེ་བའི་བཤེས་གཉན་བཟང་པོ་ལ་བསྟེན་ནས་ཡོན་ཏན་འདི་དང་འདི་ལྟ་བུ་ལ་སློབ་དགོས། དེའི་རྗེས་སུ་སྒོམ་སྒྲུབ་སོགས་དེ་ལྟར་བྱ་
སྙམ་དུ་རང་གི་རིགས་པས་དཔྱོད་པའམ་གཞན་གོ་རྒྱུ་ཡོད་པ་དག་ལ་དྲིས་ནས་བྱེད་དགོས་ཀྱི། གཞུང་གང་ལ་སློབ་གཉེར་བྱེད་བ་དང་ཚུལ་ཇི་ལྟར་དུ་སློབ་གཉེར་བྱེད་པ་སོགས་ལ་མནོ་བསམ་ཅི་ཡང་

[007B] །
དེས་ན་ཐོག་མར་གང་ལ་བསླབ་པར་བྱ་བའི་གཞུང་སོགས་དོས་བཟུང་ནས་ཇི་ལྟར་བསླབ་པར་བྱ་བའི་འཕེན་པ་བརྟད་པ་ལྟར་འཕད་པའི་སྒོ་ནས་ལུང་རིགས་ལ་མཁས་པར་ཕྱ་དགོས་ཤིང། ཇི་ལྟར་མཁས་པར་
བྱ་བའི་ཚུལ་ཡང། ཨ་ཀྱཱ་རིན་པོ་ཆེའི་གསུང་དེ་ཉིད་ལས། ཚིག་གི་ནུས་པ་རྣམ་དབྱེ་ཚིག་ཕྲད་སོགས། །ཕྲ་མོ་རེས་ཀྱང་འདོན་པའི་ཁྱད་བར་མང། །དེ་སླད་རྒྱ་བོད་མཁས་པ་སྔོན་བྱོན་རྣམས། །
ལམ་འདི་ཁོ་ནས་ཞུགས་པའི་ཚུལ་ལ་ལྟོས། །དོན་ཆེན་སོ་སོའི་དམིགས་འབྱེད་ས་བཅད་དང། །གང་ནས་གང་དུ་སྦྲེལ་བའི་འབྲེལ་མཚམས་བཙལ། །ཉོག་པོར་མི་གཏོང་ཚིག་གི་ངལ་གསོ་སོགས། །
ཡན་ལག་འདི་རྣམས་མེད་མི་དུང་བར་བསྟེན། །གཞུང་དོན་རིགས་པས་གཏན་ལ་འབེབས་པ་ན། །ཕ་རོལ་འབེབས་ཙམ་གཙོ་བོར་མི་བྱ་བར། །ཕྲ་ཞིབ་རིགས་པའི་རྣམ་གྲངས་དུ་མ་ཡིས། །ཟབ་མོར་
དཔྱོད་པའི་བློ་གྲོས་རྒྱས་པར་མཛོད། །ཅེས་གསུངས་པ་ལྟར་ཚིག་དོན་རེ་རེ་ནས་ཞིབ་ཏུ་བརྟགས་ཤིང་མཁས་པ་དག་ལ་དྲིས་ནས་དབྱིས་ཕྱིན་པར་བསླབ་དགོས་ཀྱི། དོན་གྱི་དགས་པ་ཙམ་གོ་བའམ་རང་

[008A]༄༅། །གི་བློར་གང་ཤར་ཙམ་གྱིས་ཆོག་པར་མི་གཟུང་ངོ། །དེ་ཡང་ཐོག་མར་རིག་པ་རྣོ་ཞིང་སྤོབས་པ་སྐྱེ་མྱུར་བ་དང་ཚིག་དོན་ལ་འབྱོར་པའི་བློ་ནུས་རྒྱས་པའི་ཕྱིར་དུ་བསྡུས་གྲྭ་ཡུལ་ཅན་གཞན་
སེལ་བློ་རིགས་རྟགས་རིགས་རྣམས་ལ་བསླབ། དེ་ནས་ལས་དང་པོ་པའི་ས་ནས་བཟུང་སྟེ་སངས་རྒྱས་ཀྱི་སའི་བར་གྱི་ལམ་བགྲོད་ཚུལ་སོགས་ཀྱི་རིམ་པ་མཐའ་དག་ངོས་གཟུད་པའི་ཕྱིར་དུ་ཕར་ཕྱིན་དང། འཁོར་
བའི་རྩ་བ་གཅོད་བྱེད་ཀྱི་གཉེན་པོ་བདག་མེད་རྟོགས་པའི་ཤེས་རབ་དབྱིས་ཕྱིན་པར་ངོས་གཟུང་བའི་ཕྱིར་དུ་དབུ་མ་དང། འདུལ་བའི་བསླབ་ཁྲིམས་ལེན་བསྲུང་གི་ཡན་ལག་དང་བཅས་པ་ཤེས་པའི་ཕྱིར་དུ་
འདུལ་བ་སོགས་མཚན་ཉིད་ཀྱི་གཞུང་རྣམས་ལ་བསླབ། དེ་ཡང་སོ་སོ་འི་སྐབས་ཀྱི་རྩི་བཞག་གི་ཡིག་ཆ་བློར་བཟུང་ཞིང། དེའི་ཐང་ཐང་ཀྱི་གཞུང་འགྲེལ་པ་སྤྱི་དོན་སོགས་བཤེས་གཉེན་མཁས་པ་ལ་
ཉན་པ་དང་རང་གིས་ཀྱང་ཡང་དང་ཡང་དུ་བལྟ་རྟོག་བྱེད་པ་དང་ཆོས་མཐུན་གྱི་གྲོགས་རྣམས་དང་བགྲོ་གླེང་བྱེད་པ་སོགས་ཀྱི་སྒོ་ནས་གཞུང་གི་དོན་ལེགས་པར་ཤེས་པ་ལ་འབད་དགོས་ཀྱི། ཐལ་ཕྲེང་གི་
གོ་བ་ཙམ་མམ་ཚིག་འཁྲིས་ཟོལ་འཇོག་སོགས་ཀྱིས་མཁས་པའི་གྲགས་པ་འཐོབ་ཏུ་རེ་བ་ལྟ་བུ་ནི་དོན་མེད་པ་ཡིན་པས་ཞེན་པར་མི་བྱའོ། །དེ་ཡང་ཉིན་རེ་བཞིན་དུ་ཐོ་རངས་གཉིད་སད་པ་ནས་

[008B] སེམས་རྒྱད་ཆོས་ལ་
ཕྱོགས་ནས་སྒྲུབ་པ་སྙིད་པོར་བྱེད་ཅིང་གཏན་བདེའི་རྩ་བ་བརྟན་པོ་ཚུགས་པའི་རྒྱུར་གྱུར་ཅིག་ཅེས་སྨོན་ལམ་འདེབས་པ་ལྟ་བུས་མཚོན་ནས་ཐམས་ཅད་ལ་གོ་བར་བྱ་ཞིང། གཞན་ཡང་བཀའ་གདམས་བུ་
ཆོས་ལས། རྐང་གཡས་ས་ལ་རབ་བསྣུན་པས། །ངན་སོང་ལོང་ཡེ་ཡོད་མ་གྱུར། །གཡོན་པ་ཅུང་ཟད་གྱེན་བཏེགས་པས། །ཐམས་ཅད་བ་དང་ལྷན་ཅིག་ཏུ། །ཐར་པའི་གནས་སུ་ཕྱིན་པར་ཤོག་ཕྱག་
རྒྱ་ཕྱོགས་སུ་རབ་བསྐྱོད་བས། །བཀྲ་ཤིས་ཕྱོགས་མཐར་རྒྱས་པར་ཤོག་ཕྱག་རྒྱ་ནང་དུ་རབ་བསྐུམས་པས། །དཔལ་འབྱོར་གཡང་དུ་འདུ་བར་ཤོག་འབྲོམ་སྟོན་བཀའ་གདམས་རིན་ཆེན་བའི། །དམ་པ་
ཆོས་ཀྱི་ཇ་སྐོལ་ཡིན། །ཞེས་དང། རྗེ་འཇམ་དབྱངས་བཞད་པས་འཇིགས་བྱེད་ཆོས་འབྱུང་དུ། རིགས་ལུང་བྱེད་ཚུལ་གྱི་མཚོན་དོན་ཡང། ཞབས་གཡས་ས་ལ་བསྣུན་ཅིང་བཞག་པས་ངན་སོང་གི་སྒོ་
གཅོད་པ་དང། ཞབས་གཡོན་བཏེག་པས་ཐམས་ཅད་ཐར་བར་མཚེ་ན་ཅིང་སྨོན་པ། ཕྱག་རྒྱ་ཕྱོགས་སུ་བསྐྱོད་པས་བཀྲ་ཤིས་ཕྱོགས་མཐར་རྒྱས་བ་མཚོན། ཕྱག་རྒྱ་ནང་དུ་བསྡུས་ནས་སྒྲ་

[009A]༄༅། །སྒྲོགས་པས་དཔལ་འབྱོར་གཡང་དུ་འདུ་བའི་གྲགས་སྙན་གྱི་བརྔ་དང་བཀའ་གདམས་པའི་ཆོས་ཀྱི་བསྐོལ་ཚུལ་ཡིན་པས་རྟེན་འབྲེལ་ལེགས་པ་ཡོད་དོ། ཞེས་གསུངས་པ་ལྟར་བགྲོ་
གླེང་བྱེད་པའི་ལུས་ཀྱི་རྣམ་འབྱུང་དང་ཟླ་གམ་ཞྭ་སེར་གོན་པ་སོགས་ཐམས་ཅད་ཀྱང་སྔོན་གྱི་བླ་མ་དམ་པ་རྣམས་ཀྱིས་བྱིན་གྱིས་བརླབས་པའི་གྱུ་མཚན་རེ་དེ་ཡོད་པ་མ་ཐམས་ཅད་ལ་དང་པ་སྤྱོད་ཞིང། ཚོགས་
གྲྭ་ལ་མ་ཆགས་པར་ཕྱིན་ནས་སློབ་གཉེར་སོགས་ལ་འབང་པ་ནི་ཤིན་ཏུ་ལེགས་པ་ཡིན་ནོ། །གཞན་ཡང་དེ་དག་གི་སྐབས་སུ་ཆོས་དང་མོ་མཐུན་པའི་རིགས་སྤོང་དགོས་པ་ནི། བུ་སྟོན་རིན་པོ་ཆེས་
རང་ཉིད་གྲགས་འདོད་ཕ་རོལ་དམའ་དབབ་འདོད། །གཡོ་སྒྱུའི་རྩོད་བ་ཚིག་རྩུབ་ངན་སེམས་ཅན། །ངག་འཁྱལ་སྣ་ཚོགས་སྨྲ་ཞིང་གཞན་རྒྱུད་བསྲེག་དེ་ལྟའི་རྩོད་པ་འདི་ཡང་དམྱལ་བའི་རྒྱུ། །ཞེས་དང་
མཁས་གྲུབ་ཐམས་ཅད་མཁྱེན་པས། གཞུང་ལུགས་ངོན་ལ་ཆ་ཙམ་མ་རེག་པའི། །རྫས་ལྡོག་ནས་བཟུང་ཆོས་ཅན་ཟོལ་འཇོག་སོགས། །འབད་ནས་སློབ་པ་ཀུན་སློང་སྐྱོན་མེད་ན། །ལུང་མ་བསྟན་
གྱི་ལས་སུ་འགྱུར་པ་ཙམ། །ཞེས་དང། རྙེད་བཀུར་འཁོར་དང་གྲགས་པ་དོན་གཉེར་བས། །འགྲན་སེམས་ཕྲག་དོག་བདག་བསྟོད་གཞན་སྨོད་ཀྱིས། །ངས་ཤེས་གྲངས་དང་གཤགས་སྦྱོང་ལྷུར་ལེན་པ། །

[009B] །ཞེས་དང། རྗེ་རོལ་པའི་རྡོ་རྗེས། རྩོད་ཚུལ་གཟུར་གནས་རྒོལ་དང་དཔད་པར་བཅས། །སྟོན་བསྟན་ཚད་མར་རྟེན་བཅས་དྲི་མེད་ཀྱི། །སྒྲུབ་དག་གཏན་ཚིགས་
སྲུན་འབྱིན་ཐལ་འགྱུར་རྣམས། །རྣོ་གསལ་མྱུར་བའི་སྤོ་བས་པས་དྲག་ཏུ་བསྒྲུབ། །ཅེས་དང། ཨ་ཀྱཱ་རིན་པོ་ཆེས། བག་མེད་གཉིད་དང་སྣ་ཚོགས་བྲེ་མོའི་གཏམ། །འགྲོ་འོང་འདུ་འགོད་ངོ་མཚང་ལྟར་མོ་
སོགས། །རྐྱེན་ངན་རླུང་གིས་རྣམ་གཡེང་མེ་སྦོར་བས། །ཚུལ་འདི་གནོད་བྱེད་དགྲ་ཡི་དྭངས་མར་ཟུངས། །ཐུབ་པས་གནང་བའི་དུར་སྨྲིག་གྱལ་མཚན་འཆང། །ཉིན་མཚན་ཕལ་ཆེར་སྤོང་དང་ཀློག་པས་
འདའ། །ནང་དུ་ཟང་ཟིང་མེད་པའི་དགའ་བ་རྒྱས། །སྔོན་རབས་མཁས་པའི་ངང་ཚུལ་ཡང་ཡང་སོམས། །ཞེས་གསུངས་པ་ལྟར་ཉིན་མོའི་བཟའ་བཏུང་དང་མཚན་མོའི་གཉིད་སོགས་ལ་ཧ་ཅང་ཞེན་པ་སོགས་
སློབ་གཉེར་ལ་གེགས་བྱེད་པའི་རིགས་རྣམས་སྤངས་ཏེ། ཉིན་མཚན་རྟག་ཏུ་ཐོས་བསམ་སྒོམ་པ་ལ་ཅི་ནུས་ཀྱིས་འབད་པ་དང། རྙེད་བཀུར་གྲགས་པ་རང་རྣམ་གཡེང་འདུ་འཛི་སོགས་ལ་མ་
ཆགས་པར་དམ་པའི་ཆོས་ཀྱི་རོ་མངར་བ་ངོ་མཚར་རྨད་དུ་བྱུང་བ་ལ་དགའ་བས་རོལ་བ་ནི་མཁས་ཤིང་གྲུབ་པའི་སྐྱེས་བུ་དམ་པ་རྣམས་ཀྱི་ངང་ཚུལ་ཡིན་པས་དེ་ལྟར་དུ་སློབ་པ་གལ་ཆེ་འོ། །དེ་ལྟར་

[010A]༄༅། །མཚན་ཉིད་ཀྱི་སློབ་གཉེར་བྱེད་པའི་ཆོས་མཚམས་ཀྱི་སྐབས་སོགས་ལ་ཡང་ལམ་རིམ་བློ་སྤྱོད་སོགས་ཀྱི་མཛུབ་འཁྲིང་དང་དམིགས་ཁྲིད་མྱོང་ཁྲིད། ཡི་དམ་གྱི་ལྷའི་དབང་རྗེས་གནང་
ཐ་སྙད་ཀྱི་རིག་གནས་གཞན་རྣམས་དང། རྒྱུད་གྲྭར་ཞུགས་ནས་སམ་མ་ཞུགས་ཀྱང་སྡགས་ཕྱོགས་ཀྱི་སློབ་གཉེར་བྱེད་པ་རྣམས་ཀྱང་ཤིན་ཏུ་མཁོ་དེས་ཡིན་པས་སྐབས་བསྟུན་གྱིས་ཐོས་བསམ་བྱེད་
དགོས་པ་ཡིན་ནོ། །དེ་ནས་ལུང་རིགས་ལ་མཁས་པར་གྱུར་པའི་རིག་པ་ཙམ་ལ་ཞེན་ནས་མ་བསྡད་པར་ཉམས་ལེན་ལ་ངེས་པར་འབད་དགོས་ཏེ། ཨ་ཀྱཱ་རིན་པོ་ཆེའི་གསུང་ལས། ནམ་ཞིག་
ཐོས་བསམ་འབྲས་བུ་གྲུབ་པ་ན། །ཙན་དན་སོལ་བའི་རིན་དུ་འཚོང་པ་ཡི། །བདག་ལྟ་སྐྱེ་བོའི་རྣམ་ཐར་འདི་རིགས་ལ། །འགྲམ་ཆུ་མ་ལྡང་སྙིང་ནས་སྒྲུབ་པ་མཛོད། །ཅེས་དང། རང་ཉིད་
ལེགས་སུ་འདོད་པའི་སྐྱེ་བོ་རབ། །ཐོག་མར་ཚད་བསྡུས་རིགས་པའི་སྒོ་འབྱེད་ཅིང། །དེ་ནས་རྒྱ་ཆེན་གཞུང་གི་ཐལ་ཟེར་རྣམས། །དེས་པར་བྱས་པས་རིགས་ལམ་ཡངས་པོར་འཇུབ། །ཚུལ་
དེའི་སྒོ་ནས་བཀའ་དང་དགོངས་འགྲེལ་གཞུང། །འཕགས་བོང་མཁས་པའི་ལེགས་བཤད་ཆུ་གཏེར་ལ། །འདུག་པའི་རྣམ་དཔྱོད་གྲུ་ཆེན་རབ་བསྐྱོད་དེ། །ཟབ་དོན་ནོར་བུ་ལེན་པའི་སྐལ་

[010B] །དེ་ཕྱིར་རང་ཡིད་ཚིམ་པ་ཙམ་ཞིག་གིས། །ཆོག་ཤེས་མི་བྱ་མཁས་མང་ཞབས་ལ་གཏུགས། །ཇི་ལྟར་དཔྱོད་པའི་སྒོ་དང་དཔྱོད་ཚུལ་གྱི། །སྐྱོན་དང་ཡོན་ཏན་འབྱེད་ལ་མཁས་པར་བྱོས། །
དེ་ལྟར་ཚུལ་བཞིན་དཔྱོད་པའི་རོ་འཛིན་གྱིས། །ཐུབ་པའི་གསུང་རབ་བདུད་རྩིའི་བཅུད་མྱངས་ནས། །སྣང་ཤས་ཟིལ་གྱིས་གནོན་པའི་དེས་འབྱུང་བློས། །གཏན་གྱི་འདུན་མ་སྒྲུབ་ལ་འབད་པར་རིགས། །
ཞེས་དང། རྗེ་རོལ་པའི་རྡོ་རྗེས། གང་དག་བློ་གྲོས་ཀྱི་ནོར་དང་ལྡན་པ་རྣམས་རྒྱལ་བའི་གསུང་རབ་དགོངས་འགྲེལ་བཅས་པ་ལ་གཟུ་བོའི་བློ་ཡིས་ཐོས་བསམ་ལེགས་པར་བྱས་ཏེ་དོན་ཉམས་སུ་ལེན་པ་ནི་
སྦྱིའི་ལུགས་ཡིན་པས་ཁྱོད་ཀྱིས་ཀྱང་དེ་ལྟར་སློབ་པར་གྱིས་ཤིག་ཅེས་གསུངས་པ་ལྟར་རོ། །དེ་ལྟར་ཐོས་བསམ་སོགས་ཀྱི་འདོད་དོན་ཐམས་ཅད་བགེགས་མེད་ཡིད་བཞིན་དུ་འགྲུབ་པ་ནི་རང་
གི་དད་པ་དང་བླ་མ་དཀོན་མཆོག་གི་ཐུགས་རྗེ་ལ་བརྟེན་དགོས་པས་ན། འཇམ་མགོན་ཙོང་ཁ་པ་ཆེན་པོ་ཉིད་བླ་མ་མཆོག་གསུམ་ཀུན་གྱི་ངོ་བོར་ཡིད་ཆེས་པའི་དད་བའི་སྒོ་ནས་བློ་བཀལ་ཏེ་དམིགས་
བརྩེ་མ་ལ་གཙོ་བོར་འབད་ཅིང། གཞན་ཡང་ཁ་ཏོན་དགེ་སྦྱོར་ཕྱག་དང་བསྐོར་བ། ཡི་དམ་ཆོས་སྐྱོང་གི་བཟླས་པ་གཏོར་འབུལ་འདོད་གསོལ་སོགས་ལ་ཅི་ནུས་ཀྱིས་འབང་པར་བྱ་རིགས་ཏེ་

[011A]༄༅། །རྗེ་རྒྱལ་བ་གཉིས་པས། རྣམ་དཔྱོད་ཅན་ཁྱོད་ཚིམས་པར་མ་སླ་བར། །བླ་མ་ལྷག་བའི་ལྷ་ལ་གསོལ་བཏབ་སྟེ། །བསག་སྦྱང་མང་པོས་རྒྱུད་ནི་སྨིན་བྱས་ནས། །ཡང་དང་
ཡང་དུ་རྣམ་པར་དཔྱོད་ཅིག་དང། །གོང་ནས་གོང་དུ་བློ་གྲོས་ཁྱད་ཞུགས་ནས། །ཤིན་ཏུ་ཕྲ་བའི་གནས་ཀྱང་བྱེད་པར་འགྱུར། །ཞེས་དང། མང་དུ་ཐོས་པས་རྒྱལ་བའི་དགོངས་པ་རྙེད། །བརྩོན་པ་ཆེན་
པོས་སྒྲུབ་པ་སྙིང་པོར་བྱེད། །བག་ཡོད་གོམས་པས་དམ་པའི་རྗེས་སུ་འཇུག་སྐལ་བཟང་དེ་ཡིས་བྱང་ཆུབ་རྙེད་མི་དཀའ། །ཞེས་གསུངས་པ་ལྟར་གནས་སྐབས་དང་མཐར་ཐུག་གི་འདོད་དོན་
ཐམས་ཅད་བདེ་བླག་ཏུ་འགྲུབ་པར་འགྱུར་རོ། །སློབ་གཉེར་བྱེད་པ་ལ་ཉེ་བར་མཁོ་བའི་བསླབ་ཚིག་བསམ་འཕེལ་ནོར་བུ་ཞེས་བྱ་བ་འདི་ཡང། བཙུན་ཆུད་་མ་ཏི་བྷ་དྲས་བགྱིས་པ་དགེ་
ལེགས་འཕེལ་བར་གྱུར་ཅིག། །།མངྒ་ལཾ།། །། ༄༅། །སྭ་རྟ། ནར་བཅད་གྱི་གཏམ་འགའ་བརྗོད་པ་ལ། རང་གི་ཆོས་ཀྱི་བྱ་བ་ཐམས་ཅད་
འགྲུབ་པའི་དཔུང་གཉེན་གྱི་གཙོ་བོ་བླ་མ་ཡི་དམ་ཆོས་སྐྱོང་རྣམས་ཡིན་པས། དེ་དག་ལ་ཡིད་ཆེས་ཀྱི་དད་པས་མགོན་དུ་བསྟེན་པ་གཙོ་བོར་བྱས་ཏེ། རང་གིས་ཞིབ་ཏུ་བརྟགས་ནས་འཕྲལ་

[011B] སྒྲུབ་མི་ནུས་པའམ་མི་འོས་པའི་ཕྱ་བ་ལ་མི་འཇུག་ཅིང། གཞན་དག་ལ་ཡང་བདག་གི་བྱ་རྒྱུ་གང་
འོས་ཁྱེད་ཤེས་ཟེར་བ་ལྟ་བུ་གཞན་དབང་དུ་འགྲོ་ཞིང། རྗེས་སུ་རབ་དབང་དུ་མི་འདུ་བའི་རིགས་མི་བྱ། འཕྲལ་དུ་སྙིང་ཉེ་ཞིང་ཤ་ཚ་བའི་ཟོལ་གྱིས་བསླུ་ཞིང་གནོད་པའི་སྐྱེ་བོ་དང། རང་ཉིད་གང་ལ་
དགའ་བའི་ཕྱོགས་སུ་འཐེན་པའི་ཕྱོགས་ལྷུང་ཅན་དང། བཟང་ངན་ངེས་མེད་དུ་འགྱུར་བ་ཡིད་བརྟན་མི་རུང་བའི་མི་དག་གིས་སྨྲས་པ་ལ་མི་བསྟེན་ཞིང། དེ་དང་དེ་འདྲའི་མི་རྣམས་དང་འདྲིས་འགྲོགས་
ཆེ་བར་མི་བྱ། རང་བཞིན་གྱིས་ཁྲོ་གཏུམ་ཆུད་བ། ཚིག་ཞུང་བ། ང་རྒྱལ་མེད་པ། ཆོས་ལ་དོན་གཉེར་ཆེ་བ། སེམས་དྲང་ཞིང་ཕན་པའི་བསམ་བ་ཅན་དང་འགྲོགས་ན་བདེ་བ་ཡིན། སྤྱིར་སྐྱེ་བོ་མང་
པོ་འཚོགས་པའི་ནང་དུ་རིན་པོ་ཆེ་ལྟ་བུ་དང་དུག་ལྟ་བུ་ལ་སོགས་པའི་སྐྱེ་བོ་སྣ་ཚོགས་པ་ཡོད་སྲིད་པས་གང་ཅི་ལ་ཡང་བག་ཡོད་བྱས་ན་ལེགས་ཏེ། སྐྱབས་མགོན་ཨཱ་ཀྱཱ་རིན་པོ་ཆེས། ཁ་ཅིག་ཙན་
དན་སོལ་བའི་རིན་དུ་འཚེར། །ལ་ལ་འཕྱོན་མའི་གར་གྱིས་གཞན་ཡིད་འགུགས། །གཞན་དག་བྱི་ལའི་སྦྱོང་པས་རང་དོན་སྒྲུབ། །ཆོས་འདོད་སྐྱེ་བོ་ཡོད་ན་བག་ཡོད་གྱིས། །ཞེས་གསུངས་

[012A]༄༅། །བ་ལྟར་རོ། །དེད་ཀྱི་འདི་ནས་གྲྭ་སར་སོང་བདག་ལའང་ཧ་ཅང་ཡིད་ཆེས་སུ་མི་དུད་པ་འདྲ་སྟོ། གྲགས་བསང་ལ་བསྐུར་བའི་ཡི་གེའི་ནང་དུ། ཁྱོད་ཀྱི་ཚ་བོ་ངག་དབང་ཕུན་ཚོགས་
འདིས་བདག་ལ་སྟོང་གྲོགས་ཅུང་ཟད་ཙམ་ཡང་མེད། རྗེས་སོང་གསལ་བར་ཤེས་འགྲོ། ཞེས་པ་ཅིག་འདུག་སྟི། ཚིག་འདི་ལ་བཏགས་ན་དཔོན་གྱིས་གཡོག་ལ་བཀའ་བཀྱན་བྱད་པ་ལྟ་བའི་ང་རྒྱལ་གྱི་
རྣམ་འགྱུར་འདུག་ཅིང། འདི་འདྲའི་རིགས་ཀྱི་གཏམ་འགའ་ཕྱོགས་གཞན་དག་ནས་ཀྱང་ཚོར་བས། དེ་དག་ལ་ཡང་རྟོག་དཔྱོད་གྱིས།    ༈   
པར་འགྱུར་པ་ཡང་བརྟག་པར་བྱ་ཞིང། དབུས་སུ་འགྲོ་ན་ཡང། འདིད་བསྡད་ན་ཡོན་ཏན་མི་སློབ་སྙམ་པ་ལྟ་བུ་མི་བྱེད་པར་འདིར་བཞུགས་པའི་གྲྭ་ཚད་རྣམས་ལ་ཡང་དད་པ་མི་ལྷོད་པར་གསོལ་བ་
འདེབས་བཞིན་འགྲོ་ན་བཟང། དབུས་སུ་ཕྱིན་ནས་ཀྱང་གྲྭ་ཚང་གང་དུ་འཇུག་པ་སོགས་བླ་མ་རྣམས་ཀྱི་གསུང་ལྟར་བྱ་ཡི། །ཐ་ཅིག་གིས་ཉེ་རིང་ཆགས་སྡང་བྱེད་པའི་ལུགས་ལྟར་མི་རུང་ཞིང། ཆོས་སྡེ་
སྒྲུབ་སྡེ་ཐམས་ཅད་ལ་ཡང་དད་པ་དང་ངག་སྣང་བྱེད་པ་གལ་ཆེ། ཁམས་ཚན་དགེ་རྒན་དང་ཆོས་མཛད་བྱེད་པ་དང། ལྷ་སའི་ཁྲོམ་དང་ཉེ་ཚན་དུ་ཡང་ཡང་ཕྱིན་པ་སོགས་ཀྱི་གཡེང་བ་མི་བྱེད་པའི་

[012B] ཕུགས་སུ་ཆོས་བཞིན་སྒྲུབ་པའི་བསམས་པ་སྟེན། མདོར་ན་བླ་མ་མཆོག་གསུམ་སྦྱི་དང། ཁྱད་པར་དུ་་རྗེ་བླ་མ་ལ་སྙིང་ནས་བློ་གཏང་དེ། འཕྲལ་དུ་གང་བྱེད་
ཀྱང་ཕུགས་ཆོས་དང་མཐུན་ཞིང། སྒྲུབ་པ་ཉམས་ལེན་གྱི་ཕྱོགས་སུ་འགྲོ་བ་ཞིག་བྱ་སྙམ་པ་དགོས་པ་ཡིན། ་གལ་ཏེ་གཞུང་ཆེན་མོ་དག་གི་དགོངས་པ་དབྱིས་ཕྱིན་པར་རྙེད་པ་དཀའ་བར་གྱུར་
རྣམས་གོ་བ་ཅི་ནུས་བསྐྱེད་པ་དང། ལྷག་ཏུ་རང་གིས་ཉམས་སུ་ལེན་རྒྱུའི་ཆོས། བླ་མའི་རྣལ་འབྱོར། ལམ་རིམ། ཡི་དམ་གྱི་བསྐྱེད་རྫོགས། ཆོས་སྐྱོང་གི་སྒྲུབ་སྐོར་ལྟ་བུ་རྣམས་ནི་དེས་པར་འཚོལ་དགོས་
པ་ཡིན་ནོ། ། ་སྙིང་པོ་བསྡུ་ན། ཆོས་ཇི་འདྲ་ཡོད་པ་ཁྱོད་ལ་རེ་བས་སྙིང་ནས་འབད་རྩོལ་ཅི་ནུས་གྱིས། མཐུན་ཀྱེན་སྒྲུབ་པ་ནི་ཁོ་བོ་ལ་འབབ་དེས་ཡིན་པས། བདག་གིས་ཅིས་ཀྱང་མི་ལྷོད་པའི་
བསམ་པ་བརྟན་པོས་སྒྲུབ་པར་བྱའོ། །རང་གི་ཆོས་དང་མཐུན་རྐྱེན་གྱི་རིམ་པ་རྣམས་ཀྱང་ཡི་གེ་མ་ཆད་པར་བསྐུར་བར་གྱིས། ཁོ་བོས་ཀྱང་གང་ཅིའི་གནས་ཚུལ་གྱི་ཡི་གེ་སོགས་ཀྱང་མི་འཆད་པར་བསྐུར་
རྩིས་ཡོད། ང་ལྟ་དབྱད་ནས་བརྩམས་ཏེ་རེ་ཞིག་བྱ་བ་གཞན་གྱིས་བར་མ་ཆོད་པར་བསྙེན་མཚམས་ཞིག་བྱེད་པའི་རྩིས་བཏང་ནས་ཡོད་པས། བསྙེན་སྒྲུབ་ཀྱི་སྐབས་སུ་ཁྱོད་ཀྱི་བསམ་དོན་མཐའ་དག་ཡིད་

[013A]༄༅། །བཞིན་དུ་འགྲུབ་པའི་འདོད་གསོལ་སྨོན་ལམ་སོགས་ཀྱང་བྱེད་པ་ལགས། བསམ་དོན་ཡིད་བཞིན་དུ་འགྲུབ་པར་གྱུར་ཅིག། །།
་བསམ་དོན་འགྲུབ་པའི་བསླབ་ཚག་བཞུགས་སོ།། །།བདེ་ལེགས་ཀུན་འབྱུང་རྩ་རྒྱུད་བླ་མ་དང། །དངོས་གྲུབ་ཀུན་སྩོལ་མཆོག་གསུམ་ཡི་དམ་ལྷ། །འཕྲིན་ལས་ཀུན་སྒྲུབ་མཐུ་
ལྡན་ཆོས་སྐྱོང་རྣམས། །སྐལ་ལྡན་སློབ་བུའི་འདོད་དོན་ཀུན་འགྲུབ་མཛད། །ཅེས་འདོད་དོན་མཐའ་དག་བདེ་བླག་ཏུ་འགྲུབ་པའི་བདེན་ཚིག་སྔོན་དུ་བཏང་ནས་བརྗོད་པར་བྱ་བ་ནི། སྔོན་བསགས་ལས་སྨོན་བཟང་པོའི་
སྟོབས་ཀྱིས། རང་ཡུལ་ཉེ་འབྲེལ་མཛའ་བཤེས་སོགས་ཡལ་པར་དོར་ནས། ཆོས་སྡེ་ཆེན་པོ་ངག་ཏུ་སློབ་གཉེར་ལ་ཞུགས་བ་དག་གི་ལས་སུ་བྱ་བ་ནི། ཡོན་ཏན་སློབ་པ་དང། སྒྲུབ་པ་གཉིས་སོ། །དེ་ལ་
ཡོན་ཏན་ཐམས་ཅད་སློབ་པའི་འབྱུང་གནས་ནི་མཚན་ཉིད་དང་ལྡན་པའི་དགེ་བའི་བཤེས་གཉེན་ཅིག་དགོས་པ་ཡིན་པས། རྗེ་ཙོང་ཁ་པས། ལུང་རྟོགས་ཡོན་ཏན་དུ་མས་རྒྱུད་གཏམས་ཤིང། །དབང་པོ་
ཞི་ཞིང་རབ་དུལ་སྙིང་བརྩེར་བཅས། །གཞན་དོན་སྐྱོ་མེད་སྒྲུབ་པའི་སྙིང་སྟོབས་ཅན། །བཤེས་གཉེན་དམ་པས་རྗེས་སུ་འཛིན་པར་ཤོག་ཅེས་གསུངས་པ་ལྟར་ལུང་རིགས་མན་ངག་ལ་མཁས་

[013B] སྒོ་གསུམ་གྱི་མཛད་པ་འཇམ་ཞིང་དུལ་བ། སློབ་མ་ལ་བརྩེ་བས་གང་གིས་ཕན་པར་འགྱུར་བའི་བབས་ལ་དགོངས་ཤིང། གང་འདོད་དམ་པའི་ཆོས་ཀྱི་བདུང་རྩི་སྐྱོང་ལ་མེད་པར་
སྩོལ་བ་སོགས་བསྟེན་པར་འོས་པ་ཞིག་བརྟགས་ནས་བསྟན་པར་འཚལ། དེ་ཇི་ལྟར་བསྟེན་པའི་ཚུལ་ཡང། རྟག་ཏུ་དུ་ཡིས་ཆོས་འཕགས་བསྟེན་པ་ལྟར། །ལུས་སྲོག་ལོངས་སྦྱོད་ཀུན་གྱིས་གཡོ་མེད་པར། །
བཤེས་གཉེན་དམ་པ་ལེགས་པར་མཉེས་བྱས་ནས། །མི་མཉེས་སྐད་ཅིག་ཙམ་ཡང་མི་བྱེད་ཤོག་ཅེས་གསུངས་པ་ལྟར་དང་གུས་ཀྱིས་བསྙེན་བཀུར་བྱེད་པ་དང། ཆོས་ཉན་ཚུལ་སྣོད་ཀྱི་སྐྱོན་སྤོང་བ་དང་
བཀའ་བཞིན་དུ་སྒྲུབ་པ་སོགས་མཉེས་པར་བྱེད་པའི་ཕྱོགས་ལ་འབད་ཅིང། གྲོགས་ངན་པ་དང་འགྲོགས་ཤིང། ཤོ་མིག་མང་སོགས་རྩེད་མོ་དང། ལོར་གཏམ་དང་རྣམ་གཡེང་སོགས་བླ་མ་མི་མཉེས་པའི་
ཕྱོགས་ཅི་ནུས་ཀྱིས་སྤང་བར་བྱ། དེ་ནས་མདོ་སྔགས་སོགས་ཀྱི་གཞུང་དང། མཐའ་དཔྱོད་ཀྱི་རིགས་པ་དང། ཉམས་ལེན་དུ་དྲིལ་བའི་མན་ངག་སོགས་ལ་རང་གིས་ཀྱང་ཞིབ་ཏུ་བརྟགས་ཤིང་དཔྱད་དེ་
ཛ་བད་པ་དང། བླ་མ་དང་མཁས་པ་རྣམས་ལ་ཡང་གང་བྱས་ན་འཕྲལ་ཕུགས་སུ་ཕན་ཐོགས་ཆེན་པོར་འགྱུར་བ་རྣམས་དྲིས་ནས་རང་གི་ནུས་པ་ཅི་ཡོད་ཀྱིས་སློབ་པར་བྱ། དེ་ཡང་གཞུང་གི་དོན་གོ་བ་

[014A]༄༅། །ལ་མི་ཕན་པའི་ཚིག་འཁྲིས་དང་ཆོས་ཅན་ཟོལ་འཇོག་ལྟ་བུ་ལ་དགོས་པ་ཆེན་པོ་མེད་པས། རིགས་ལུང་གཏོང་བ་དང་དམ་བཅའ་འཇོག་པ་ལྟ་བུ་གང་གི་སྐབས་སུ་ཡང་གཞུང་གི་དོན་
གང་ཡིན་ཚོལ་བ་ལ་གཙོ་བོར་བྱས་ཏེ་བགྲོ་གླེང་སོགས་བྱེད་པ་མ་གཏོགས། འཁོར་གསུམ་གཏོང་ཐུབ་པ་ཙམ་ཞིག་ལ་སྙིང་པོར་བྱེད་པ་དག་གི་དང་ཚུལ་ལ་མཁོ་ཆེ་པར་མི་བྱ་ཞིང། བདག་གྱུར་ལྷག་པར་
གྱུར་པ་དི་ཙམ་དུ། །ཕྱི་ཕྱིར་ཁེངས་པ་ཀུན་དང་ཕྲལ་བར་ཤོག་ཅེས་གསུངས་པ་ལྟར་སེམས་ལ་བཞག་ནས། ང་རྒྱལ་གྱིས་ཟླ་གློའི་རྨོང་སའི་ཚེག་སྨྲ་བ་སོགས་མཆོག་གསུམ་ལ་སྐྱབས་སུ་སོང་བའི་
བསླབ་བྱ་དང་འགལ་བའི་རིགས་གཏན་མི་བྱ། དེ་ལྟ་བུ་ལ་སོགས་པའི་འགྲིག་ལམ་ཀུན་སྤྱོད་ཚོགས་འཚོགས་ལུགས་སོགས་རྗེ་ཡབ་སྲས་ནས་བརྒྱུད་པའི་ཕྱག་སྲོལ་རྣམ་པར་དག་པ། སྐལ་ལྡན་
དང་བ་འདྲེན་པའི་དམིགས་རྐྱེན། འབྱོར་ལྡན་བསོད་ནམས་བསོག་པའི་ཞིངས། ཞེས་སོགས་དང་མཐུན་བར་བྱེད་པའི་སྒོ་ནས་སློབ་གཉེར་ཡགས་པོ་བྱ། དེ་ལྟར་དུ་གྱུར་པ་ན་སྒྲུབ་པ་ཉམས་ལེན་
གྱི་རིམ་པ་ཇི་ལྟར་བྱེད་དགོས་རྣམས་ནི་བླ་མ་རྣམས་ཀྱིས་ཀྱང་གསུང་བར་འགྱུར་ཞིང། རང་གིས་ཀྱང་ཤེས་པར་འགྱུར་བས་རྗེ་ཡབ་སྲས་ཀྱི་དགོངས་པ་དང་མཐུན་ཞིང། གནས་སྐབས་དང་མཐར་

[014B] །འདོད་དོན་དེ་དག་བསམ་བཞིན་དུ་འགྲུབ་པ་ལ། རྗེ་བླ་མ་ཙོང་ཁ་པ་ལ་སྙིང་ནས་དད་པའི་སེམས་ཀྱིས་བློ་བཀལ་ཏེ་དམིགས་བརྩེ་མ་ལ་གཙོ་
བོར་འབད་ཅིང། མཁས་གྲུབ་རིན་པོ་ཆེ་ལ་རྗེ་ཙོང་ཁ་པ་རང་ཉིད་ཀྱིས། དོན་ལ་ང་འཇམ་དབྱངས་ཡིན་ཡང་ཐ་མལ་པའི་རྣམ་པར་བསྟན་པ་ཡིན། དེའི་རྗེས་འཇུག་རྣམས་ཀྱིས་ཡི་དམ་རྡོ་རྗེ་འཇིགས་བྱེད་
དང། འཇམ་དབྱངས་ཨ་ར་པ་ཙ་ན་ལ་བྱེད་དགོས། འདི་ལ་རྟེན་འབྲེལ་ཞིག་ཡོད། ཅེས་གསུངས་པ་ལྟར་འཇིགས་བྱེད་དང་འཇམ་དབྱངས་ཞི་ཁྲོ་སྦྲགས་ནས་སྒྲུབ་པའི་མངོན་རྟོགས་བསྒོམ་པ་དང་
འདུ་འབྲལ་མེད་པར་དངོས་གྲུབ་སྟེར་མཛད་པའི། །ཞེས་གསུངས་པ་ལྟར་རྗེའི་རྗེས་འཇུག་རྣམས་ལ་ནམ་ཡང་འབྲལ་བ་མེད་པར་བསྲུང་ཞིང་དངོས་གྲུབ་སྩོལ་བའི་བསྲུང་མ་མགོན་པོ་ཕྱག་དྲུག་པ་དང། ཡང་
མཁས་གྲུབ་རིན་པོ་ཆེའི་དུ་ང་དུ། གཤིན་རྗེ་ཆོས་རྒྱལ་ལ་ཕོ་བརྒྱད་མོ་བརྒྱད་ཀྱིས་བསྐོར་བ་བྱོན་ནས། བདག་ཅག་རྣམས་ནི་གཤིན་རྗེ་གཤེད་ཀྱི་བཀའ་སྡོང། རྗེ་བླ་མའི་བཀའ་བསྲུང་ཡིན་པས། རྗེ་
བླ་མའི་བསྟན་འཛིན་རྣམས་ཀྱིས་དེད་ཅག་འཁོར་བཅས་བསྟེན་ཅིང་སྒྲུབ་དགོས་པ་ཡིན། ཞེས་གསུངས་པ་ལྟར་གྱི་ཆོས་སྐྱོང་རྣམས་ཀྱི་གཏོར་འབུལ་ལྟ་བུ་རེ་སྐབས་བསྟུན་གྱིས་མ་ཆག་པར་བྱེད་

[015A]༄༅། །ན་ཤིན་ཏུ་ལེགས་པས་སེམས་ལ་ཞོག་ཡང་ཇོ་བོ་རིན་པོ་ཆེར་གསེར་ཆབ་གསོལ་བ་དང། རྗེ་བླ་མའི་གསེར་གདུང་རིན་པོ་ཆེར་རྒྱུན་དུ་འཇོག་རྒྱུའི་མཆོད་པའི་སྣོད་མཆོད་རྫས་
དང་བཅས་པ་ཞིག་འབུལ་བར། སྔ་སོར་སྨྲས་པ་ལྟར་བྱས་ནས་འདོད་གསོལ་སྨོན་ལམ་སྙིང་ཐག་པ་ནས་བྱས་ན་རང་གཞན་གྱི་དོན་རྒྱ་ཆེན་པོ་འགྲུབ་ངེས་པ་ཡིན། གཞན་ཡང་གླེགས་བམ་རིན་པོ་ཆེ་
ལས། བདག་གི་སྤྲུལ་པ་རམ་ལ་གཅིག་ངེས་འགའ་དགེ་སློང་ཉིད་དུ་སྤྲུལ། །དེ་ནི་གནས་དེ་སྐྱོང་པར་བྱེད། །དེས་འགའ་བྱིས་པའི་གཟུགས་སུ་འོང། །རེས་འགའ་དབུལ་ཕོངས་སྤྲད་པོའི་གཟུགས་
རེས་འགའ་བྱོལ་སེང་བྱ་ཁྱིའི་གཟུགས། །རེས་འགའ་གསོལ་འདེབས་དབྱངས་ཀྱི་གཟུགས། །རེས་འགའ་ཡི་གེ་འབྲུ་ཡི་གཟུགས། །གྲགས་པ་ཅན་གྱི་དགེ་སློང་ངོ། །བསྟན་གནས་པར་དུ་ཡང་ཡང་
འོད། །ཞེས་རྗེ་བླ་མ་ཙོང་ཁ་པའི་རྣམ་འཕྲུལ་བསྟན་འགྲོའི་དོན་དུ་རྣམ་པ་སྣ་ཚོགས་པར་སྦྲུལ་ནས་ལ་ལ་ཡང་ཡོད་བར་གསུངས་པས་དག་སྣང་དང་མོས་གུ་ས་ཅི་ནུས་བྱེད་ན་ལེགས་ཚོགས་ཐམས་
ཅད་འབད་རྩོལ་མེད་པར་ལྷུན་གྱིས་འགྲུབ་པར་འགྱུར་རོ། །ཆོས་འདོད་སྐྱེ་བོའི་བསམ་དོན་རྣམས། །བགེགས་མེད་ཡིད་བཞིན་འགྲུབ་བ་རྒྱུར་ནས། །འཇམ་མགོན་ཡབ་སྲས་ཇི་བཞིན་དུ། །དོན་གཉིས་

[015B]འདི་ནི་སྙིང་དང་འདྲ་བའི་སློབ་བུ་ཞབས་དྲུང་ངག་དབང་བསྟན་འཕེལ་རྒྱལ་མཚན་ལ་མ་ཏི་བྷ་དྲས་འབྲུག་ལོ་ཟླ་བ་གཉིས་པའི་ཚེས་བཅོ་ལྔ་ལ་བྲིས་ནས་སྤྲིངས་པ་དགེ་
ལེགས་སུ་གྱུར་ཅིག། །།མངྒ་ལཾ།།


﻿
[001A]
ཇ་་༄༅། །དགེ་བཤེས་ངག་དབང་རྒྱལ་མཚན་པའི་དྲིས་ལན་བཞུགས་སོ། །

[001B] །ཨོཾ་སྭ་སྟི། དགེ་བའི་བཤེས་གཉེན་ཆེན་པོ་སྐུ་ཁམས་བདེ་ཞིང་རྣམ་དཀར་མཛད་བཟང་གོང་འཕེལ་དུ་བཞུགས་པ་
ནས་གསུང་ཤོག་གནང་སྐྱེས་གསར་པ་རྩམས་ཀྱི་དཔེ་ཆ་འགའ་དང་བཅས་བསྩལ་བ་འབྱོར་པས་ཡིད་མཆོག་ཏུ་སྤྲོ། འདིར་ཡང་འཚོ་བ་བདེ་ཞིང་
དགེ་སྦྱོར་གྱི་འདུན་པ་སྔར་མུ་ལྟར་མཆིས། སྐབས་དོན། བཤེས་གཉེན་ཆེན་བོ་ཉིད་ནས་གཞུང་ལུགས་མང་པོ་ནས་འབྱུང་བའི་དོན་གྱི་ཆ་
རྣམས་ལས་བརྩམས་པའི་བཀའ་དྲི་གནད་བ་ལ། དོན་ཇི་བཞིན་དུ་བརྗོད་པར་མ་ནུས་ཀྱང་རང་གི་གོ་ཚོད་ཙམ་གྱི་ལན་འབུལ་བར་བྱའོ། །
དེ་ཡང་དྲི་བ་དང་པོ། ཇོ་བོ་རྗེའི་ཆོས་གསན་པའི་བླ་མ་ལ། རྗེའི་ལམ་རིམ་དུ། རྟག་ཏུ་བསྟེན་པའི་བླ་མ་ནི། །ཤནྟི་པ་དང་གསེར་

[002A] །ཨོཾ་སྭ་སྟི། དགེ་བའི་བཤེས་གཉེན་ཆེན་པོ་སྐུ་ཁམས་བདེ་ཞིང་རྣམ་དཀར་མཛད་བཟང་གོང་འཕེལ་དུ་བཞུགས་པ་
ནས་གསུང་ཤོག་གནང་སྐྱེས་གསར་བརྩམས་ཀྱི་དཔེ་ཆ་འགའ་དང་བཅས་བསྩལ་བ་འབྱོར་བས་ཡིད་མཆོག་ཏུ་སྤྲོ། འདིར་ཡང་འཚོ་བ་བདེ་ཞིང་
དགེ་སྦྱོར་གྱི་འདུ་ན་པ་སྔར་མུ་ལྟར་མཆིས། སྐབས་དོན། བཤེས་གཉེན་ཆེན་བོ་ཉིད་ནས་གཞུང་ལུགས་མང་པོ་ནས་འབྱུང་བའི་དོན་གྱི་ཆ་
རྣམས་ལས་བརྩམས་པའི་བཀའ་དྲི་གནད་བ་ལ། དོན་ཇི་བཞིན་དུ་བརྗོད་པར་མ་ནུས་ཀྱང་རང་གི་གོ་ཚོད་ཙམ་གྱི་ལན་འབུལ་བར་བྱའོ། །
དེ་ཡང་དྲི་པ་དང་པོ། ཇོ་བོ་རྗེའི་ཆོས་གསན་པའི་བླ་མ་ལ། རྗེའི་ལམ་རིམ་དུ། རྟག་ཏུ་བསྟེན་པའི་བླ་མ་ནི། །ཤནྟེ་པ་དང་གསེར་

[002B] གྲུབ་མཐའ་ཆེན་མོར་ཤནྟི་པ་སེམས་ཙམ་པའི་བླ་མའི་གྲས་སུ་གསུངས་ཤིང། ཞི་བ་ལྷ་དབུ་མ་པའི་གྲས་སུ་གསུངས་པ་སོགས་ལ་དཔགས་ན་ཤནྟི་པ་ནི་
ཞི་བ་ལྷ་མིན་པར་ངེས་སྙམ་མོ། ་དྲི་བ་གཉིས་པ། འདུལ་འཛིན་པས་མཛད་པའི་གཞི་གསུམ་ཆོ་གའི་ནང་སོ་ཐར་གྱི་མདོའི་སྐབས་ཀྱི། དེ་ལྟར་སོ་སོར་དྲིས་ནས་ཞེས་པ་ནས་
བསྒྲག་པར་བྱ་བ་ཡིན་ནོ་ཞེས་པའི་བར་འདི་འདོན་རྒྱུ་ཡིན་ནམ་མིན་ཞེས་པ་ལ། ཚིག་དེ་དག་ནི་སོ་ཐར་གྱི་མངོའི་གསུང་ཚིག་ཡིན་པས་འདོན་དགོས་པར་སེམས་ཤིང། བླ་མ་རྣམས་ཀྱི་ཕྱག་ལེན་ལ་
ཡང་འདོན་པར་མཛད་དོ། ་དྲི་བ་གསུམ་པ། བདེན་འཛིན་མ་རིག་པའི་བག་ཆགས་ལ་རང་གི་ས་བོན་དུ་གྱུར་པ་དང་ཤེས་སྒྲིབ་ཏུ་གྱུར་པའི་བག་ཆགས་གཉིས་གསུངས་པ་དང། ཤེས་
སྒྲིབ་སྤོང་བའི་མགོ་ས་བརྒྱད་པ་ནས་བརྩམས་པ་དང། ས་འོག་མར་ཡང་ཡོད་པ་རི་གསུངས་པ་དང། ཤེས་སྒྲིབ་ལ་ཤེས་པའི་གཞི་མཐུན་ཡོད་མེད་དུ་གསུངས་པ་སོགས་མི་མཐུན་པ་ཡོང་བས་ཇི་ལྟར་
ཡིན་ཞེས་པ་དང། ་དྲི་བཞི་པ་དམན་ལམ་སྔོན་དུ་སོང་བའི་དགྲ་བཅོམ་པ་ཐེག་ཆེན་ལ་ཞུགས་ནས་མཐོང་ལམ་བར་ཆད་མེད་ལམ་སོགས་ཀྱི་ཚེ་དེའི་སྤང་བྱ་གང་ཡིན། མཉམ་རྗེས་

[003A]༄༅། །གཉིས་གསུངས་པའི་མཉམ་བཞག་ཡེ་ཤེས་ལ་བར་ཆང་མེད་ལམ་དང་རྣམ་གྲོལ་ལམ་ཡོད་དམ་མེད། ཡོད་ན་དེའི་སྤང་བྱ་སྒྲིབ་པ་གང་ཡིན། མེད་ན་མཉམ་རྗེས་
གཉིས་ཡོད་དམ་མེད་ཅེས་པ་ལ། གྲུབ་མཐའི་རྣམ་གཞག་ཐུབ་བསྟན་ལྷུན་པོའི་མཛེས་རྒྱན་ལས་གསུངས་པ་རྣམས་ལ་བརྟགས་ན་གོ་བར་འགྱུར་བས་འདིར་དེ་དག་འབྲི་བར་བྱའོ། །དེ་ཡང་གྲུབ་
མཐའ་ཆེན་མོ་དེ་ཉིད་ལས། འདི་པའི་ལུགས་ཀྱི་ཤེས་སྒྲིབ་ནི་ཉོན་མོངས་པའི་བག་ཆགས་ལ་བཞེད་ཅིང། དེ་ལ་ཡང་ཉོན་མོངས་ཀྱི་ས་བོན་ལ་བག་ཆགས་སུ་བཞག་པ་ཅིག་དང། ཉོན་མོངས་ཀྱི་ས་
བོན་མིན་པའི་བག་ཆགས་གཉིས་ལས་ཤེས་སྒྲིབ་ཏུ་འཇོག་རྒྱུ་ནི་ཕྱི་མ་སྟེ། དགྲ་བཅོམ་གཉིས་དང་རིགས་ལ་གནས་པའི་སེམས་དཔའ་ལ་ཉོན་མོངས་ཀྱི་ས་བོན་ཐམས་ཅད་ཟད་པས་བདེན་འཛིན་མི་སྐྱེ་ཡང་
དེའི་བག་ཆགས་ཀྱིས་བསླད་པས་སྣང་ཡུལ་ལ་འཁྲུལ་བའི་བློ་སྐྱེད་པའོ། །དེ་ལྟར་ན་ཉོན་མོངས་པའི་བག་ཆགས་ནི་ཤེས་སྒྲིབ་ཀྱི་གཙོ་བོ་དང་དེའི་འབྲས་བུ་གཉིས་སྣང་འཁྲུལ་བའི་ཆ་རྣམས་ཀྱང་དེར་བསྡུབ་
ཡིན་ནོ། །རྗེའི་གསུང་སྒྲས་ཟིན་འདི་ཙམ་ལ་རྗེས་འབྲད་མཁས་པ་ཕལ་མོ་ཆེ་མཐུན་ཞིང། ཞེས་དང། ཡང་དེ་ཉིད་ལས། མདོ་དགོངས་འགྲེལ་ལས་ས་བཅུ་རེ་རེའི་ངོ་སྐལ་གྱི་སྤང་བྱ་ཀུན་དུ་

[003B] །སྐྱབས་འགྲོ་བདུན་ཅུ་པ་ལས། མི་ཤེས་
ཉོན་མོངས་མིན་སྤངས་ཕྱིར། །ཞེས་དང། མ་རིག་ཉོན་མོངས་མེད་ཡོད་པས། །ཞེས་པ་དང། འཇུག་འགྲེལ་ལས། ཉོན་མོངས་པ་ཅན་མ་ཡིན་པའི་མ་རིག་བ་ཞེས་གསུངས་པ་ལ་བརྟེན་
ནས་ཤེས་པར་གྱུར་བའི་ཤེས་སྒྲིབ་ཡོད་པ་འཐད་ཕྱོགས་སུ་པཎ་ཆེན་བསོད་ནམས་རྒྱལ་མཚན་དང་མཁས་གྲུབ་ཆེན་པོ་འཇམ་དབྱངས་བཞད་པའི་རྡོ་རྗེས་གསུངས་སོ། །དེ་ལྟ་ན་ཡང་ཤེས་སྒྲིབ་ཀྱི་མ་
རིག་པའི་འབྲུག་ནོན་རྗེ་ཐམས་ཅད་མཁྱེན་པས་མཛད་པ་རྣམས་སུ་གཉིས་སྣང་འཁྲུལ་པའི་བག་ཆགས་ལ་འབྲུ་གནོན་མཛད་པ་མ་གཏོགས། ཤེས་པར་གྱུར་པའི་མ་རིག་པ་ལ་འབྲུག་ནོན་མཛད་པ་མི་སྣང་ངོ།།
མཁས་གྲུབ་ཐམས་ཅད་མཁྱེན་པ་དང། རིགས་པའི་དབང་ཕྱུག་སེར་རྗེ་བཙུན་ཆོས་ཀྱི་རྒྱལ་མཚན་པ་ཡབ་སྲས། མཁྱེན་རབ་གཏེར་ཆེན་འཇམ་དབྱངས་དགའ་བའི་བློ་གྲོས། རྗེ་ཐམས་ཅད་མཁྱེན་
པ་དགེ་འདུན་རྒྱ་མཚོ། པཎ་ཆེན་བསོད་ནམས་གྲགས་པ་སོགས་མཁས་གྲུབ་ཕལ་མོ་ཆེས་ཤེས་པར་གྱུར་པའི་ཤེས་སྒྲིབ་མེད་པར་བཞེད་ཅིང། རྗེ་བླ་མའི་བཤད་རྒྱུད་དང་སྒྲུད་དང་སྒྲུབ་རྒྱུད་གཉིས་ཀའི་བསྟན་

[004A]༄༅། །པའི་བདག་པོར་གྱུར་པ་པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་གྱིས་ཀྱང། ཤེས་པ་གཅིག་གིས་བདེན་གཉིས་ཅིག་ཅར་དུ། །མངོན་སུམ་གཟིགས་
པའི་སྒྲིབ་བྱེད་ཕྲབ་ལ། །མ་རིག་ཅེས་བཏགས་ཤེས་པ་དངོས་མིན་པས། །དེ་ལ་འགལ་བ་ཆ་ཙམ་ཡོད་མ་ཡིན། །ཞེས་རྒྱུ་མཚན་དང་བཅས་ཏེ་གསུངས་པ་རྣམས་རྗེའི་གསུང་ཕལ་མོ་ཆེ་དང་
མཐུན་ཚབས་ཆེ་པར་འདུག་པས་ད་དུང་བློ་གྲོས་དང་ལྡན་པ་རྣམས་ཀྱིས་ཞིབ་ཏུ་དཔྱད་པར་བྱའོ། །ཞེས་པ་དག། དམན་ལམ་སྔོན་དུ་སོང་བ་ལམ་དག་ས་བདུན་གྱི་གནས་སྐབས་ཀྱི་སྤང་བྱ་སྤོང་
ལུགས་ནི། རང་རེའི་མཁས་པ་ལ་ལ་དག་དགོངས་འགྲེལ་ནས་བཤད་པའི་ས་བཅུའི་ངོ་སྐལ་གྱི་ཀུན་རྨོངས་ཉི་ཤུ་དང་གནས་ངན་ལེན་བཅུ་གཅིག་ཡོད་པ་དང། ས་གོང་མའི་ཡོན་ཏན་བརྒྱ་
ཕྲག་བཅུ་གཉིས་ལ་སོགས་པ་འཐོབ་པ་ལ་གེགས་བྱེད་ཀྱི་སྒྲིབ་པ་ཡོད་པས་དེ་རྣམས་སྤོང་པའི་བར་ཆད་མེད་ལ་མ་ཡོད་པར་བཞེད་དོ། །ཡང་མཁས་པ་ཁ་ཅིག་མ་དག་ས་བདུན་གྱི་གནས་སྐབས་སུ་
སྟོང་ཉིད་མངོན་སུམ་དུ་རྟོགས་པའི་མཉམ་བཞག་ཡེ་ཤེས་ཡོད་ཀྱང་དེ་འདྲའི་བར་ཆད་མེད་ལམ་དང་རྣམ་གྲོལ་ལམ་མེད་ལ། རྗེས་ཐོབ་ཀྱི་བསོད་ནམས་ཀྱི་ཚོགས་རྒྱ་ཆེན་པོ་གོང་དུ་འཕེལ་

[004B] གང་ལྟར་དམན་ལམ་སྡོན་དུ་སོང་བས་ཀྱང་ས་
བརྒྱད་པ་མ་ཐོབ་བར་དུ་ཤེས་སྒྲིབ་ཅུང་ཟད་ཀྱང་སྤོང་མི་ནུས་ཤིང། ཤེས་སྒྲིབ་སྤོང་བ་ལ་བསྐལ་པ་གྲངས་མེད་གཉིས་ས་མཉེར་བདུན་ལྟ་བུའི་བསོད་ནམས་ཀྱི་ཚོགས་ཀྱིས་ཟིན་པ་ཞིག་ངེས་པར་དགོས་པ་
ནི་རྗེ་བླ་མའི་བཞེད་པ་མཐར་ཐུག་ཡིན་ཞིང་གནང་ཀྱང་ཤིན་ཏུ་ཆེ་སྟེ། ཐེག་ཆེན་པ་གཞན་གྱི་ལུགས་ལ་ཡང་ཤིན་ཏུ་མཁོ་བར་སྣང་མོ། །ཞེས་གསུངས་སོ། །རྗེ་འཇམ་དབྱངས་བཞད་པས་དབུ་མའི་
མཐའ་དཔྱོད་དུ། དགྲ་བཅོམ་རྟོགས་པ་སྔོན་སོང་གི་ཐེག་ཆེན་མཐོང་ལམ་གྱི་སྤང་བྱ་ནི། རྒྱལ་སྲས་ཀྱི་བསླབ་བྱ་ཕྲ་མོལ་མོངས་པའི་མ་རིག་བ་དང། སེམས་ཅན་དོན་བྱེད་ཀྱི་ལས་སྣ་ཚོགས་ལ་རྨོངས་
པའི་མ་རིག་པ་སོགས་ཡིན་པར་གསུངས་ཤིང། དེ་ཉིད་སྒྲིབ་གཉིས་གང་ཡང་མིན་བར་གསུང་སོ། ་དྲི་བ་ལྔ་པ། སྤྱིར་མཐོང་ལམ་བར་ཆད་མེད་ལམ་གྱིས་སྤང་བྱ་བདེན་འཛིན་ཀུན་
བཏགས་ཡིན་པར་བཤད་པ་དང། བདེན་འཛིན་ཀུན་བཏགས་ཡིན་ན་གྲུབ་མཐས་བློ་ཁ་བསྒྱུར་བའི་དབང་གིས་གྱུར་པར་བཤད་པས་གྲུབ་མཐས་བློ་མ་བསྒྱུར་བའི་གང་ཟག་མཐོང་ལམ་བར་ཆད་མེད་ལམ་པ་

[005A]༄༅། །ཡོད་དམ་མེད། ཡོད་ན་དེའི་སྤང་བྱ་གང་ཡིན། མེད་ན་གྲུབ་མཐའ་བཞིའི་གང་ལ་ཞུགས་ཀྱང་བློ་ཁ་བསྒྱུར་ནས་བདེན་པར་འཛིན་པ་ཡིན་པས་ཁྱབ་པ་ཡིན་ནམ་ཞེས་པ་ལ་
སྤྱིར་མཐོང་ལམ་པ་ཡིན་ན་ཐལ་འགྱུར་པ་ཡིན་དགོས་པས་གྲུབ་མཐའ་ལ་མ་ཞུགས་པའི་མཐོད་ལམ་པ་མི་སྲིད་ལ། འོན་ཀྱང་ཐལ་འགྱུར་བའི་ལྟ་བ་ནི་བདེན་པར་འཛིན་པའི་དྲི་མ་མ་ལུས་པར་
འཇོམས་པར་བྱེད་པའི་ལྟ་བ་རྣམ་དག་ཡིན་པས་གྲུབ་མཐའ་དི་ཉིད་ཀྱིས་བསླད་པའི་ཉོན་མོངས་ཀུན་བཏགས་ཀྱང་མེད་པར་སེམས་སོ། །དེའི་ཕྱིར་རང་རྒྱུད་པས་འདོད་པ་ལྟར་གྱི་རང་ངོས་ནས་གྲུབ་
པར་འཛིན་པ་དང། སེམས་ཙམ་པ་མན་ཆད་ཀྱིས་འདོད་པ་ལྟར་གྱི་བདེན་གྲུབ་ཏུ་འཛིན་པ་དང། ཕྱི་རོལ་པས་འདོད་པ་ལྟར་གྱི་བདག་རྟག་གཅིག་རང་དབང་ཅན་དུ་གྲུབ་པར་འཛིན་པ་སོགས་ཀྱི་ཉོན་
མོངས་རྣམས་མཐོང་སྤངས་སུ་བྱ་དགོས་སོ། །དེ་ཡང་དེའི་རྒྱུང་ལ་ཉོན་མོངས་དེ་དག་དངོས་སུ་མེད་མོད་ཀྱང། དེ་རྣམས་ལེགས་པར་ངོས་བཟུང་ནས་གཉེན་པོ་བསྒོམས་པས་ནམ་ཡང་སྐྱེ་མི་རུང་
བར་བྱེད་དགོས་ཏེ། དཔེར་ན་དགྲ་གཉེན་གང་ཡང་མིན་པའི་བར་མའི་སེམས་ཅན་ལ་དངོས་སུ་ཆགས་བ་དང་སྡང་བ་གནག་ཡང་མེད་ཀྱང། བཏང་སྙོམས་བསྒོམ་པའི་ཚེ་བར་མའི་སེམས་ཅན་དེ་གསོལ་

[005B] དེ་བཀག་ནས་བཏང་སྙོམས་བསྐྱེད་དགོས་པ་ལམ་རིམ་དུ་གསུང་པ་སོགས་དང་འྡྲའམ་སྙམ་མོ། །འདི་ནི་ཟད་ཙམ་སྟེ། དག་བྱ་ངོས་མ་ཟིན་
པར་དེ་བཀག་པའི་འགོག་པ་འཐོབ་མི་ནུས་པས་དེ་ཐམས་ཅད་ལ་ཡང་འགྲོའོ། ་དྲི་བ་དྲུག་པ། ཡང་མཐོང་ལམ་བར་ཆད་མེད་ལམ་གྱི་སྤང་བྱ་མཐོང་སྤངས་སྤྱི་དང་བདེན་འཛིན་ཀུན་བཏགས་
གཉིས་སུ་བཤད་པའི་མཐོང་སྤངས་སྤྱི་ནི། མངོན་པ་ནས་བཤད་པའི་བདེན་བཞིའི་སྒོ་ནས་ཁམས་གོང་འོག་གི་བྱ་བྲག་གིས་སྤངས་བའི་མཐོད་སྤངས་དང། འཇིག་ལྟ་ཐེ་ཚོམ་ཉོན་མོངས་ཅན་ཚུལ་
ཞུགས་མཆོག་འཛིན་གྱི་ཀུན་སྤྱོད་གསུམ་རྣམས་ཡིན་ནམ་མིན། མིན་ན་གང་ཡིན། ཡིན་ན་དེ་ཀུན་བཏགས་ཡིན་ནམ། ཉོན་སྒྲིབ་ལ་ཀུན་བཏགས་དང་ལྷན་སྐྱེས་གཉིས་བཤད་པ་དང། བདེན་
འཛིན་ལྷན་སྐྱེས་ནི་བསྒོམ་སྤངས་ཡིན་པར་གསུངས་བས་སོ། །ཞེས་པ་ལ། མངོན་པ་ནས་གསུངས་པ་དེ་རྣམས་ཀྱང་མཐོང་སྤངས་ཀུན་བཏགས་ཡིན་མོད་ཀྱང། དེའི་སྟེང་དུ་
རང་ངོས་ནས་གྲུབ་པར་འཛིན་པ་དང་གཞན་དབང་བདེན་གྲུབ་ཏུ་འཛིན་པ་སོགས་ཀྱང་གྲུབ་མཐས་བསླད་པའི་ཉོན་མོངས་ཡིན་པས་མཐོང་སྤངས་སུ་བྱ་དགོས་ཤིང། ཐལ་འགྱུར་བའི་སྐབས་

[006A]༄༅། །འདིར་ཀུན་སྦྱོར་གསུམ་གྱི་ངོས་འཛིན་ལ་ཡང་ཞིབ་ཏུ་དཔྱོད་དགོས་པའི་གནས་ཡོད་དོ། །འོ་ན་ཀྱང་མཐོང་སྤངས་ལ་གྲུབ་མཐའི་དབང་གིས་ཀུན་དུ་བཏགས་པ་མིན་པ་ཡང་
པར་དུ་ཡོད་དེ། སྡིག་ལྟུར་སྡུག་བསྔལ་གྱི་རིགས་མང་པོ་མཐོང་ལམ་གྱི་སྟོབས་ཀྱིས་འདག་པར་འགྱུར་བ་ལྟ་བུའོ། ་དྲིབ་བདུན་པ། དགེ་སློང་གི་བསླབ་བྱ་གནམ་རྩེ་ལྡིང་མའི་
ས་ཤོབ་གི་ཐ་མ་ཐིག་བཞི་པ་ལ། དཔལ་འབྱོར་ས་དང་མེ་ཏོག་མངའ་ཅན་འཇོམས། །ཞེས་པའི་དཔལ་འབྱོར་ས་དང་ཞེས་པ་གང་ལ་ཟེར། ཞེས་པ་ལ་དཔལ་འབྱོར་ས་ཞེས་པ་དགའ་རབ་དབང་
ཕྱུག་གི་མེད་ཡིན་ཞེས་ཐོས་པ་འདྲ་བ་སེམས་ལ་དྲན་ཡང་ང་ལམ་ཁུངས་གསལ་པོ་མ་རྙེད་པས་ཐག་ཆོད་མ་ནུས་སོ། ་དྲི་བ་བགྱད་པ། བློས་བྱས་དང་ཉི་ཚེ་བའི་སྟོང་པ་ཞེས་པ་
མཆོན་ན་ཀང་ལ་པར་བ་ཡིན། ཞེས་པ་ལ། བློས་བྱས་ཀྱི་སྟོང་པ་ལ་སྟོང་ཉིད་དུ་འཛིན་པ་ནི་ཅི་ཡང་ཡིད་ལ་མི་བྱེད་པ་ལ་སྟོད་ཉིད་བསྒོམ་པར་འཛིན་པ་དང། སེམས་གཟུགས་སུ་མ་
གྲུབ་པར་བསྒོམ་པ་ལ་སེམས་ཀྱི་ཆོས་ཉིད་བསྒོམ་པར་འདོད་པ་སྟེ། ལྷག་མཐོད་ཆེན་མོའི་ཁྱབ་ཆེ་བ་འགོག་པའི་སྐབས་ཀྱི་ཕྱོགས་སྔ་ལྟ་བུའོ། །དེ་ཡང་ཅིང་ཡང་མ་གྲུབ་པ་དང་

[006B] བློས་སྟོང་ཉིད་ཡིན་བར་བཟུང་བ་ལ་དགོངས་ནས་བློས་བྱས་ཀྱི་སྟོང་པ་ཞེས་གསུངས་སོ། །ཉི་ཆོ་བའི་སྟོང་པ་ནི་
ཡུལ་འགའ་ཞིག་སྟོང་ལ། འགའ་ཞིག་མི་སྟོང་པར་འརྡོན་པའི་ཡུལ་ཞིག་ལ་བྱ་ལ། དེ་ཡང་ལྷག་མཐོང་ཆེན་མོ་ལས། དགག་བྱའི་གནང་མཐར་གཏུགས་པའི་ཕྲ་བ་ནས་མ་ཁེགས་པར་ལྷག་མ་ལུས་
ན་ཡོད་པའི་མཐར་ལྟུང་ཉིད་དངོས་པོར་མངོན་པར་ཞན་བ་བསྐྱེད་པས་སིད་བ་ལས་གྲོལ་བར་མི་ནུས་སོ། །ཞེས་དང། དེས་ན་ལྟ་བས་གཏན་ལ་འབེབས་པའི་དུས་སུ་སྟན་སྐྱེས་ཀྱི་མ་རིག་པས་ཇི་
ལྟར་བཟུང་བའི་དོན་མེད་བར་གཏན་ལ་འབེབས་པ་གཙོ་བོར་བཟུང་ནས། དེའི་ཡན་ལག་ཏུ་ཀུན་བཏགས་ཀྱི་འཛིན་པའི་ཡུལ་རྣམས་སུན་འབྱིན་པ་མ་ཤེས་པར་ལྷན་སྐྱེས་ཀྱི་མ་རིག་བའི་འཛིན་སྟངས་
སུན་འབྱིན་བ་དོར་ནས་གང་ཟག་གི་བདག་འགོག་པ་ན་རྟག་གཅིག་རང་དབང་ཅན་གྱི་བདག་དང། ཆོས་ཀྱི་བདག་འགོག་པ་ན་གཟུང་བ་རྩལ་ཕྲན་ཆ་མེད་དང་འཛིན་བ་སྐད་ཅིག་ཆ་མེད་དང་རང་བཞིན་ཁྱད་པར་
གསུམ་ལྡན་ལ་སོགས་པ་གྲུབ་མཐའ་སྨྲ་བ་ཁོ་ནས་བཏགས་པ་རྣམས་འགོག་པ་ནི་རྣམ་པ་ཐམས་ཅད་དུ་མི་རུང་སྟེ། ཞེས་གསུངས་པ་སོགས་ལ་བརྟགས་ན་གོ་ནུས་ཏེ། བདག་རྟག་པར་མ་གྲུབ་པ་རྩམ་

[007A]༄༅། །ལ་སྟོང་ཉིད་དུ་བཟུང་ན་ཉི་ཚེ་བའི་སྟོང་པ་ལ་སྟོང་ཉིད་ཀྱི་དོན་དུ་བཟུང་བར་འགྱུར་བ་ཡིན་ཞིང་གཞན་ལའང་འགྲོའོ། ་དྲི་བ་དགུ་པ། སྤྱིར་ལས་དང་པོ་པ་ཞེས་པ་གང་ནས་
བརྩམས་ཏེ་གང་གི་བར་ཡིན། ལས་དང། དང་པོའི་དོན་གང་ཡིན་ཞེས་པ་ལ། གཞུང་ཆེན་མོ་རྣམས་སུ་ལས་དང་པོ་བ་ཞེས་གསུངས་པ་མང་དུ་ཡོད་པ་རྣམས་ནི་སོ་སོའི་སྐབས་ཐོབ་ཀྱིས་ཤེས་
དགོས་པ་ལས། ཐམས་ཅད་དོན་གཅིག་ཏུ་བྱར་མི་རུད་ལ། སྤྱིར་ལས་དང་པོ་པ་ཞེས་པའི་ལས་ནི་སངས་རྒྱས་ཀྱི་བསྟན་པ་ལ་གསར་ཏུ་འཇུག་པའི་བྱ་བའམ། དམ་པའི་ཆོས་རྣམ་པར་དག་པ་
སྒྲུབ་པར་འདོད་པའི་བསམ་པ་ཐོག་མར་སྐྱེས་པ་ལྟ་བུ་ལ་བྱེད་ཅིང། དང་པོ་ཞེས་པའི་དོན་ཡང་སྔར་ནས་བྱེད་ཀྱིན་ཡོད་པ་ལྟ་བུ་མ་ཡིན་པར་གསར་དུ་བྱེད་པ་ལ་བྱའམ་སྙམ། དེ་ལ་དང་པ་ནི་དཀར་པོའི་
ཆོས་ཐམས་ཅད་ཀྱི་གཞི་དང་མ་ལྟ་བུར་གསུངས་པས་དད་པ་ཁྱད་པར་ཅན་སྐྱེས་པ་ནས་མ་མཐའི་ས་མཚམས་འཛིན་ཅིད། ཡ་མཐའ་ལམ་དུ་མ་ཞུགས་ཀྱི་བར་ལ་བྱས་ན་འགལ་བ་ཆེར་མེད་དམ་སྙམ་མོ། །
་དྲི་བ་བཅུ་པ། རྣམ་འགྲེལ་ལས། བརྩེ་ལྡན་སྡུག་བསྔལ་གཞོམ་པའི་ཕྱིར། །ཞེས་སོགས་ཚིགས་བཅད་གཅིག་གི་ཚིག་དོན་གྱི་འགྲེལ་པ་ཞུ། ཞེས་པ་ལ། རྣམ་བཤད་ཐར་ལམ་གསལ་

[007B] བརྩེ་ལྡན་བྱང་སེམས་སྤྱོར་ལམ་པ་ཆོས་ཅན། ཐོག་མར་རང་ཉིད་སྡུག་བསྔལ་ཞི་བའི་ཐབས་རྣམས་ལ་མངོན་སུམ་དུ་མཐོད་བའི་ཆེར་དུ་སྦྱོར་བ་གཉིས་ལྡན་གྱིས་གོམས་པར་མཛད་རིགས་
ཏེ། སེམས་ཅན་ཐམས་ཅད་ཀྱི་སྡུག་བསྔལ་གཞོམ་པར་བཞེད་པའི་སོ་སྐྱེ་ཡིན་པའི་ཕྱིར། ཁྱབ་པར་ཐལ། ཐབས་ལས་བྱུང་བའི་སྡུག་བསྔལ་དང་འགོག་པའི་བདེན་པ་དང་དེའི་རྒྱུ་ཀུན་འབྱུང་དང་
ལམ་གྱི་བདེན་པ་ལྐོག་ཏུ་གྱུར་པ་ཡིན་ན། ཕྱིན་ཅི་མ་ལོག་པར་འཆད་ཤེས་བ་དཀའ་བ་ཡིན་པའི་ཕྱིར། ཞེས་གསུངས་ལ། ལེགས་བཤད་གསེར་ཕྲེང་ལས། གཞན་ལ་ལམ་མ་ནོར་བར་སྟོན་པ་
ལ་རང་གིས་ལམ་ཇི་ལྟ་བ་བཞིན་དུ་རྟོགས་པ་སྔོན་དུ་འགྲོ་དགོས་ཏེ། རྣམ་འགྲེལ་ལས། ཐབས་བྱུང་དེ་རྒྱུ་ལྐོག་གྱུར་པས། །དེ་འཆད་པ་ནི་དཀའ་བ་ཡིན། །ཞེས་པ་ལྟར་རོ། །ཞེས་
གསུངས། ལམ་རིམ་ཆེན་མོའི་མཆན་དུ། བཤད་བྱའི་དོན་རང་གིས་དེས་པ་ནི་ཐབས་དང། དེ་གདུལ་བྱ་ལ་འཆད་པ་ནི་ཐབས་ལས་བྱུང་བ་ཡིན་པ་ལ། ཐབས་བྱུང་གདུལ་བྱ་ལ་
འཆད་པ་དེ་ཡི་རྒྱུ་ཐབས་དེ་རང་ལ་ལྐོག་ཏུ་གྱུར་པས་ན། སློབ་དཔོན་དེ་གདུལ་བྱ་ལ་འཆད་པ་ནི་དཀའ་བ་ཡིན། ཞེས་གསུངས་པ་རྣམས་ལ་བརྟགས་ནས་གོ་བ་ཆོས་བར་གྱིས། །
[008A]༄༅། །་དྲི་བ་བཅུ་གཅིག་པ། སྨན་གྱི་རྒྱུད་བཞིའི་དང་པོ་རྩ་རྒྱུད་ཀྱི་རྩ་བ་གསུམ་གྱི་སྡོད་པོ་དགུའི་ནང་ཚན། རྩ་བ་དང་པོའི་སྡོང་པོ་གཉིས་ཀྱི་གཉིས་པ་རྣམ་པར་གྱུར་པ་ནད་ཀྱི་
སྡོང་པོའི་ཡལ་ག་དགུའི་ཡལ་ག་ལྔ་པ། དེ་ལ་རླུང་མཁྲིས་པ་དཀན་རྒྱུ་པའི་ལམ་གྱི་ལོ་མ་བཅོ་ལྔ་ཡོད་པའི། དང་པོ་རླུང་ནད་རྒྱུ་བའི་ལམ། རུས་པ་རྣ་བ་རེག་བྱ་སྙིང་སྲོག་ལོང། །ཞེས་པའི་རེག་
བྱ་ནི། ལུས་ཟུངས་དྲི་མ་དབང་པོ་དོན་སྣོད་ལྔའི་ནང་ཚན་དྲི་མ་ཡིན་ན། ཡིན་ན་བཤད་གཅི་རྡུལ་གསུམ་གྱི་གང་ལ་གཏོགས། དེ་ཇི་ལྟར་ཡིན། ཞེས་པ་ལ། རླུང་གི་རྒྱུ་ལམ་དུ་
བཤད་པའི་རེག་བྱ་དེ་ནི་པགས་པ་སྤྱི་དང་ཁྱད་པར་དུ་པ་སྤྱིའི་པུ་ག་ཡིན་ཏེ། དེའི་ཐད་ཀྱི་བཻ་ཌཱུར་སྔོན་པོ་ལས། དྲི་མའམ་སྙིགས་མ་རྣམས་ཀྱི་ནང་ནས་བ་སྤུའམ་རེག་བྱའི་ལོ་མ། ཞེས་བཤད་ལ་
རླུང་ནད་ཀྱི་རྟགས་སུ། སྤུའི་རྩེ་མོ་འདར་བ་དང་ཕྲུ་མ་སེར་ཁྱེར་བའི་འབྱུང་བར་བཤད་བས་ཀྱང་གོ་ནུས་སོ། ་དྲི་བ་བཅུག་ཉིས་པ། བཤགས་པའི་ཡན་ལག་གི་དེ་དག་ཐམས་ཅད་
བདག་གིས་སོ་སོར་བཤགས། །ཞེས་བའི་སོ་སོར་ཞེས་པ་ནི་ཇི་ལྟར་བཤགས་པ་ལ་སྙེགས་པ་ཡིན་ཞེས་པ་ལ། བྱས་བཅུག་རངས་པ་གསུམ་སོ་སོར་ཞེས་པའི་དོར་ཏེ། དཔེར་ན་འདོད་དོན་ཆེན་པོ་

[008B] ཕྱིས་ལུས་ལོངས་སྤྱོད་སོགས་མཐའ་དག་དང་འབལ་བའི་སྡུག་བསྔལ་ལ་བསམ་པས་སེམས་གདུང་བ་ལྟར། སྡིག་པ་བྱས་
པ་དང་བྱེད་དུ་བདུག་བ་དང་ཡི་རང་བ་དེ་དག་གིས་བསྐལ་པ་དཔག་མེད་ཀྱི་བར་དུ་སྡུག་བསྔལ་བཟོད་གླགས་མེད་པས་མནར་པར་འགྱུར་བས་ན་ཤིན་ཏུ་མ་ལེགས་པ་བྱས་སོ་སྙམ་དུ་སོ་སོའི་ཉེས་
དམིགས་དྲན་བས་སེམས་གདུངས་ཤིང་འགྱོད་དེ། ད་ཐབས་ཞན་མེད་པས་བླ་མ་མཆོག་གསུམ་གྱི་དེ་ཐམས་ཅད་བྱང་ཞིང་དག་པར་མཛད་དུ་གསོལ་སྙམ་པ་ནི་བཤགས་ཚུལ་ཡིན་པས་སོ། །
སོ་སོར་དྲན་ནས་འགྱོད་དོགས་སྟེ། སྡིག་བ་གང་ལ་སེམས་དགའ་བཞིན་དུ་གནས་པའམ་འགྱོད་པ་མ་སྐྱེས་ན་སྡིག་པ་དེ་ཉིད་འདག་པར་མི་འགྱུར་བའི་ཕྱིར་རོ། །སངས་རྒྱས་ཡེ་ཤེས་ཀྱིས་མཛད་པའི་
ལྟུང་བཤགས་ཀྱི་འགྲེལ་པ་ལས། སྡིག་པ་ཐམས་ཅད་ནི་སོ་སོར་བཤགས་ཞེས་པའི་དོན་ནི། ལུས་ཀྱི་སྒོ་ནས་བསགས་པའི་སྡིག་པ་རྣམས་ཕྱག་འཚལ་བ་སོགས་ཀྱིས་བཤགས་པ་དང། དག་
གི་སྒོ་ནས་བསགས་པའི་སྡིག་པ་རྣམས་དེ་བཞིན་གཤེགས་པའི་མཚན་བརྗོད་པ་དང་གཟུགས་སྔགས་ཟབ་མོ་བཟླས་པ་སོགས་ཀྱི་སྒོ་ནས་བཤགས་བ་དང། ཡིད་ཀྱི་སྒོ་ནས་བསགས་བའི་སྡིག་བ་

[009A]༄༅། །རྣམ་ལམ་བསྒོམ་པ་སོགས་ཀྱི་སྒོ་ནས་བཤགས་དོགས་པས་ན་སོ་སོར་བཤགས་ཞེས་པ་ཡིན་ནོ། །ཞེས་གསུངས་བ་ཡང་དོན་མཐུན་པར་སྣང་ངོ། །དེ་ལྟར་ན་དྲིས་པའི་
ལན་རྣམས་བརྗོད་ཟིན་ཏོ། །འོན་ཀྱང་བདག་ལྟ་བུའི་བློ་དམན་གྱི་ཚིག་ལ་ཡིད་བརྟན་མི་བྱ་བར། རྗེ་བཙུན་ཙོང་ཁ་པ་ཡབ་སྲས་བརྒྱུད་འཛིན་དང་བཅས་པའི་ལེགས་བཤད་རྣམས་ལ་ཞིབ་ཏུ་དཔྱད་ནས་ཕྱིན་
ཅི་མ་ལོག་པའི་གོ་བརྙེད་དེ་ཉམས་སུ་བླངས་ན་འཕྲལ་ཕུགས་ཀྱི་ལེགས་ཚོགས་ཐམས་ཅད་ཡིད་བཞིན་དུ་འགྲུབ་ངེས་པས་ཐུགས་ལ་འདོགས་པར་ཞུ། ཞེས་པ་འདི་ནི་ཁོ་བོ་ཤར་ནས་དགེ་བའི་བཤེས་
གཉེན་ངག་དབང་རྒྱལ་མཚན་པས་དྲི་བ་གནང་བའི་ལན་དུ་དགེ་སློང་ཚུལ་ཁྲིམས་ཀྱིས་བྲིས་པ་དགེ་ལེགས་སུ་གྱུར་ཅིག། །།མངྒ་ལཾ།། །།

[009B][BLANK PAGE]


