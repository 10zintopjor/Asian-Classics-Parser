
[001A]༄༅། །གངས་ལྗོང་ཆོས་ཀྱི་ཞིང་སར་རྒྱལ་བསྟན་རིན་པོ་ཆེ་ཉིན་མོའི་དཔལ་ལྟར་མཐའ་དབུས་ཡུལ་གྲུ་ཀུན་ལ་དར་ཁྱབ་ཆེན་པོ་ཡོད་པ་ལས། བར་ལམ་སྤྱི་མཐུན་དཀར་མིན་ལས་ཀྱི་འབྲས་བུ་དུས་སུ་སྨིན་པའི་དུས་ཀྱི་འགྱུར་བ་ཆེན་པོ་ནམ་ས་གོ་ལྡོགས་པ་ལྟ་བུ། རྒྱལ་བསྟན་དེ་འཛིན་དགེ་འདུན་སྦྱིན་བདག་དང་བཅས་པ་རྨག་མེད་རྩ་རླག་ཏུ་འགྲོ་བའི་གཏོར་བཤིགས་ཉམ་ཆགས་གྱོང་རྒུད་ཤིན་དུ་ཆེན་བསམ་བརྗོད་
ཀྱི་ཡུལ་ལས་འདས་པ་ལྟ་བུ་ཞིག་བྱུང་ཡོད་ན་འང་སྤྱིར་བསྟན་པའི་གནས་དུས་མ་རྫོགས་པ་དང་སྤྱི་མཐུན་གྱི་བསོད་ནམས་ཟད་མཐར་མ་ཐུགས་པ་བཅས་དང་ལྷག་པར་གངས་ཅན་སྐྱེ་འགྲོ་ཡོངས་ཀྱི་མེ་ཏོག་གང་ལ་ཕོག་པའི་ལྷ་སྐལ་མགོན་པོ་སྤྱན་རས་གཟིགས་གསུམ་ལྡན་རྡོ་རྗེས་འཛིན་པའི་ཆོས་ཀྱི་རྒྱལ་པོའི་རྣམ་པར་རོལ་པ་གོངྶ་ས་སྐྱབས་མགོན་རྒྱལ་བ་ཡིད་བཞིན་ནོར་བུའི་རླབ་ཆེན་ཐུགས་བསྐྱེད་མཛད་
འཕྲིན་བཟང་པོ་འཛམ་གླིང་སྐྱེ་འགྲོ་ཡོངས་ལ་ཁྱབ་པའི་ཡང་དག་པའི་དབུ་ཁྲིད་བླ་ན་མེད་པའི་འོག་རང་རེ་ཆོས་དང་རིག་གཞུང་སླར་གསོའི་འགན་ཡོད་འགོ་མང་ཚང་མས་འབད་ཁུར་ལ་རྟེན་ནས་དེང་གི་དུས་སུ་བོད་ཆོས་སྲིད་གཟུང་འབྲེལ་མང་གཙོའི་གཞུང་གསར་པའི་རྨང་གཞི་འཚུག་པའི་ཐོག་གདན་ས་ཆེན་པོ་རྣམས་གསུམ་གྱི་གཙོ་པའི་རིས་མེད་ཆོས་སྡེ་ཁག་ཚང་མ་རྨང་གཞི་འཚུགས་པའི་ཐོག་འདུས་ཚོགས་སློབ་གཉེར་གཉིས་
ཀའི་ཆ་ནས་ཡར་རྒྱས་གོང་འཕེལ་འགྲོ་བཞིན་པའི་ནང་གསེས་རང་རེའི་སེར་སྨད་ཐོས་བསམ་ནོར་གླིང་གྲ་ཚང་འདི་ཡང་འདུས་ཚོགས་དང་སློབ་གཉེར་གཉིས་ཀའི་ཆ་ནས་ཡར་རྒྱས་གོང་འཕེལ་འགྲོ་བཞིན་པར་ལྟར། ཕྱི་ནང་གི་མཐུན་རྐྱེན་མང་པོ་ཞིག་འཛོམས་དགོས་པ་སྤྱི་གེར་གཉིས་ནས་ཐབས་ཚུལ་འབད་ཁུར་བྱེད་བཞིན་པ་ཡིན་ན་འང་ཆ་ཐམས་ཅད་ནས་ཚང་བ་ཞིག་ད་དུང་མེད་པར་རྟེན་ཕྲན་སེར་སྨད་རྒྱལ་
རོང་མཁན་ཟུར་ངག་དབང་ཐེག་མཆོག་མདོ་སྨད་ཨ་མཆོག་མཚན་ཉིད་དགོན་པར་དྲང་ངེས་ལེགས་བཤད་སྙིང་པོའི་བཤད་ཁྲིད་བྱས་སྐབས་རྒྱལ་མཆོག་དགེ་འདུན་རྒྱ་མཚོའི་དཀའ་འགྲེལ་རབ་གསལ་སྒྲོན་མེ་དང་གུང་ཐང་བསྟན་པའི་སྒྲོན་མེའི་མཚན་འགྲེལ་རྣམ་རིག་གཞུང་བརྒྱའི་སྣང་བ་གཉིས་མིན་མོད་གྱུར་བས་རྒྱས་བསྡུས་མཚོར་བ་དེང་དུས་སློབ་གཉེར་བར་ཕན་ཐོག་ཆེ་བར་མ་ཟད་རྒྱལ་མཆོག་དགེ་
འདུན་རྒྱ་མཆོའི་དཀའ་འགྲེལ་འདི་བཞིན་དེ་སྔ་བོད་དུ་སེར་སྨད་གྲྭ་ཚང་གི་ཡིག་ཆའི་ཁུངས་སུ་འཇོགས་སྲོལ་ཡོད་པ་བཅས་དགེ་མཚན་ཆེ་བར་བསམ་སྟེ་ད་ལམ་སེར་སྨད་གྲ་ཚང་གི་ཁམ་ཕིའུ་ཊར་བཅུག་སྟེ་དཔེ་དེབ་ལྔ་བརྒྱ་ཐམས་པ་དཔར་བསྐྲུན་ཞུ་སྟེང་ནས་དེབ་གྲངས་བཞི་བརྒྱ་སེམས་སྨད་གྲྭ་ཚང་སློབ་གཉེར་པའི་གཟིགས་དཔེར་སྤྱི་འབུལ་དང་དེབ་གྲངས་བརྒྱ་ཨ་མཆོག་མཚན་ཉིད་དགོན་པའི་སློབ་གཉེར་པའི་གཟིགས་དཔེར་སྤྱི་འབུལ་
ཞུ་ཞིང་དེ་ཡང་དཔེ་དེབ་བཟོ་བསྐྲུན་བྱེད་པོ་དགེ་སློང་བློ་བཟང་ཆོས་འཛིན་ཨ་རིའི་མི་རིགས་སེར་སྨད་རྒྱལ་རོང་ཁམས་ཚན་གྱི་འགྲིགས་གྲྭ་ཆོས་དང་རིག་གཞུང་གཉིས་ནས་དེང་དུས་མཁས་དབང་ཆེན་པོ་དགེ་སློང་རྣམ་པ་དག་པ་ཞིག་ཡོད་པ་ཁོང་གི་ཐུགས་ཁུར་ཆེ་བཞིན་གནང་བ་དང་མཐུན་རྐྱེན་ཐོག་སེར་སྨད་དགེ་བཤེས་ངག་དབང་རྙན་གྲགས་ནས་ཧིན་སྒོར་གསུམ་ཁྲི་དགེ་སློང་བློ་བཟང་བསམ་འགྲུབ་ནས་གཅིག་ཁྲི་དགེ་ཕྲུག་ངག་དབང་དོན་འགྲུབ་ནས་གཅིག་ཁྲི་
རོག་རམ་གནང་བ་བཅས་ཁོངས་རྣམས་ལ་ཐུགས་རྗེས་ཆེ་ཞུ་རྒྱུ་དང་ཕྱག་དེབ་འདི་གཟིགས་པོ་རྣམས་ཀྱི་ཁོངས་རྣམས་པར་འདི་ཕྱིའི་ལེགས་ཚོགས་འགྲུབ་པའི་སྐྱབས་འཇུག་གནང་སྐྱོང་ཡོང་བ་ཞུ་བཞིན་ཡོད་མདོར་ན་ཕྱག་དཔེ་གོང་གསལ་གཉིས་གཉིས་དཔར་བསྐྲུན་ཞུ་བ་དང་འདི་ལ་འཆད་ཉན་ཐོས་བསམ་གོམས་གསུམ་ཉམ་བཞེས་མཛད་དང་འགྱུར་གྱི་རྣམ་དཀར་དགེ་ཚོགས་ལ་རྟེན་ནས་རྒྱལ་བསྟན་དར་ཞིང་འགྲོ་ཀུན་བདེ་བ་དང་ལྷག་པར་སྐྱབས་གནས་
ཀུན་འདུས་ཀྱི་ངོ་བོ་སྐྱབས་མགོན་ཡིད་བཞིན་ནོར་བུ་མཆོག་གི་དབུས་དངོས་རྒྱུད་ཀྱི་དཔལ་ལྡན་བླ་མ་རྣམས་ཀྱི་སྐུ་ཚེས་བརྟན་ཅིང་མཛད་འཕྲིན་རྒྱས་པ་ཐུགས་ཀྱི་བཞེད་དོན་ཐམས་ཅད་འབད་མེད་ལྷུན་གྱིས་འགྲུབ་པའི་རྒྱུར་གྱུར་ཅིག་རྨད་བྱུང་སྲས་བཅས་རྒྱལ་བའི་བྱིན་རླབ་དང། །རྟེན་འབྲེལ་སླུ་བ་མེད་པའི་བདེན་པ་དང། །བདག་གིས་ལྷག་བསམ་དག་པའི་མཐུ་སྟོབས་ཀྱི། །རྣམ་དག་སྨོན་པའི་གནས་ཀུན་འགྲུབ་པར་ཤོག་

[002A]༄༅། །ཟག་མེད་རྣམ་གྲོལ་འབྲས་བུའི་རིན་ཆེན་མཛོད། །ཐར་འདོད་བློ་གསལ་བྱེ་བའི་དགའ་སྟོན་དུ། །འབད་མེད་ལྷུག་པོར་དབྱེ་བའི་ལེགས་བཤད་འདི། །དག་གསལ་དཔར་གྱི་རི་མོར་དྲངས་པའི་དགེས། །ཐུབ་བསྟན་བྱེ་བའི་ཡང་སྙིང་རྩོང་ཁ་པའི། །ལུགས་བཟང་མཐའ་ཡས་ཕན་བདེའི་བྱིན་དུ་རྒྱས། །གངས་ཅན་མགོན་པོའོ་འཕྲིན་ལས་ཉི་ཟླའི་རླབས། །ཕྱོགས་ཀྱི་འཁོར་ལོར་རྫོགས་པར་གདལ་གྱུར་ཅིག་ཡངས་པའི་ནོར་འཛིན་མཐོ་རིས་དགའ་ཚལ་དུ། །བགྲོད་བྱེད་རི་མོ་འགོད་པའི་སྐྱེ་རྒུ་ཀུན། །
ཕན་ཚུན་བྱམས་བརྩེའི་མཛའ་བས་ལག་སྤྲེལ་ཏེ། །དགའ་བདེས་མྱོང་པའི་ཟློས་གར་རྩེན་གྱུར་ཅིག་དམར་སེར་མདངས་འཛིན་འཇམ་མགོན་མི་ཡི་གར། བློ་བཟང་བཞེད་གཞུང་མ་སྨད་རྒྱ་མཚོ་ཆེར། །ཐོས་དང་བསམ་རྒོམ་བསམ་འཕེལ་ནོར་གྱི་བུའི། །གཏེར་བརྒྱ་འཛམ་གླིང་དཔལ་དུ་འཛིན་གྱུར་ཅིག་རྒྱུ་སྦྱོར་ཉིད་ཀྱང་དེང་ནས་དབྱང་ཆེན་བར། །མཁས་དང་གྲུབ་པའི་ཁྱུ་མཆོག་རྟེན་བཟང་བརྒྱུད། །ཐུབ་བསྟན་ཡང་སྙིང་འཇམ་མགོན་ལུགས་བཟང་འདི། །ནམ་ཡང་
མི་འབྲལ་བྱང་ཆུབ་མྱུར་ཐོབ་ཤོག་ཅེས་པ་འདི་ཡང་བཀྲིན་ཟླ་མེད་སྐྱབས་རྗེས་ཡོངས་འཛིན་ཁྲི་བྱང་རྡོ་རྗེ་འཆང་ཆེན་པོ་མཆོག་གིས་སྔོན་ནས་བཀའ་བརྗོད་ཟིན་པ་བྱིན་རླབས་ཀྱི་ཚུལ་དུ་ཞུ་བའོ།། །།



