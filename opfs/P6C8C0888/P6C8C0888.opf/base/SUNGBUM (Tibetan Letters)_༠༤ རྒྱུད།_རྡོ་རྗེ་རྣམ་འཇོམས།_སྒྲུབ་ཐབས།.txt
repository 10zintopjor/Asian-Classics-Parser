༄༅། །དཔལ་རྡོ་རྗེ་རྣམ་པར་འཇོམས་པའི་ཆོ་ག་ཕན་བདེའི་འབྱུང་གནས་ཞེས་བྱ་བ་བཞུགས་སོ། །

[001A] །བླ་མ་དང་དཔལ་རྡོ་རྗེ་རྣམ་པར་འཇོམས་པའི་ལྷ་ཚོགས་ལ་ཕྱག་འཚལ་ལོ། ལེགས་གྲུབ་དང། དཔུང་བཟང་གིས་ཞུས་པའི་རྒྱུད་དང། བསམ་གཏན་
ཕྱི་མ་ལ་སོགས་པ་བྱ་བ་སྤྱིའི་རྒྱུད་ནས་གསུངས་པའི་བྱ་སྤྱོད་ཀྱི་ཆོ་ག་རྣམ་པར་དག་པ་སྔགས་རིམ་ཆེན་མོ་དང། འདུལ་འཛིན་གྲགས་པ་རྒྱལ་མཚན་གྱིས་རིགས་གསུམ་
སྤྱིའི་ཆོ་གར་གསུངས་པ་རྣམས་ཀྱི་ནང་ནས། འདིར་རྡོ་རྗེ་རྣམ་པར་འཇོམས་པའི་ཆོ་ག་ཉིད་བཤད་པར་བྱའོ། །དེ་ཡང། རང་ཉིད་སྟན་བདེ་བ་ལ་འདུག་སྟེ་སྐྱབས་འགྲོ་སེམས་
བསྐྱེད་ཚད་མེད་བཞི་བསྒོམ་པ་སྔོན་དུ་འགྲོ་བས། དངོས་གཞི་ནི། སྭ་བྷཱ་ཝས་སྟོང་པར་སྦྱངས། དེ་ལྟར་བདག་གི་དེ་ཁོ་ན་ཉིད་དོན་དམ་པར་སྤྲོས་པ་ཐམས་ཅད་དང་བྲལ་བ་ཇི་ལྟར་

[002A]༄༅། །ཡིན་པ་དེ་བཞིན་དུ། ལྷའི་དེ་ཁོ་ན་ཉིད་ཀྱང་དེ་ལྟར་ཡིན་པས། དེ་གཉིས་ཆུ་དང་འོ་མ་འདྲེས་པ་བཞིན་དུ་རྣམ་པར་མི་རྟོག་པའི་སྣང་བའི་སྒོ་དེ་ཉིད་དུ་བདག་དང་ལྷའི་དེ་ཁོ་
ན་ཉིད་དབྱེར་མི་ཕྱེད་པའི་སྟོང་པ་ཉིད་དུ་གྱུར། སྟོང་པའི་ངང་ལས། ནམ་ཤྩཎྜ་བཛྲ་ཀྲོ་དྷཱ་ཡ། ཧུ་ལུ་ཧུ་ལུ། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། ཨ་མྲྀ་ཏེ་ཧཱུཾ་ཕཊ། ཅེས་པའི་སྔགས་ཀྱི་གདངས་ཀྱི་རྣམ་པར་
ནམ་མཁའ་ལ་གྲག་པར་གྱུར། བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པའི་རྣམ་པ་ཅན་གྱི་རང་གི་སེམས་ཉི་མའི་དཀྱིལ་འཁོར་དུ་གྱུར་པའི་སྟེང་དུ། སྔགས་ཀྱི་གདངས་ཀྱི་རྣམ་པར་ནམ་མཁའ་
ལ་གྲག་པ་དེ་ཉིད་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ་ལྟར་ཡིག་འབྲུ་བྲིས་པའི་རྣམ་པ་ཅན་དུ་འཁོད་པ་ཡོངས་སུ་གྱུར་པ་ལས། སྣ་ཚོགས་རྡོ་རྗེའི་ལྟེ་བར་ན་མ་ཤྩཎྜ་བཛྲ་
ཀྲོ་དྷཱ་ཡ། ཧུ་ལུ་ཧུ་ལུ། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། ཨ་མྲྀ་ཏེ་ཧཱུཾ་ཕཊ། ཅེས་པས་མཚན་པར་གྱུར། ཉི་མ་དང་ཕྱག་མཚན་སྔགས་དང་བཅས་པ་ལས་འོད་ཟེར་སྣ་ཚོགས་བྱུང་བའི་རྩེ་མོ་ལས་དཔལ་

[002B] རྒྱལ་བ་ཐམས་ཅད་ལ་མཆོད་པའི་སྤྲིན་ཆེན་པོ་སྤྲུལ་པས་ལེགས་པར་མཆོད་
གཞན་ཡང་སྤྲིན་ཆེན་པོ་སྤྲུལ་པ་ལས་བདུད་རྩིའི་ཆར་རྒྱུན་བབས་པས་དམྱལ་བ་ལ་སོགས་པའི་འགྲོ་བ་ཐམས་ཅད་ཀྱི་སྡུག་བསྔལ་གྱི་མེ་རྣམས་ཞི་ཞིང་དེ་རྣམས་བདེ་བས་ཚིམ་པར་བྱས་ནས་ལྷའི་སྐུ་
དང་བཅས་པའི་འོད་ཟེར་སླར་ལོག་ནས། རང་གི་སེམས་ཉི་མའི་དཀྱིལ་འཁོར་དང་བཅས་པ་ལ་ཞུགས་པ་ལས། རང་ཉིད་བཅོམ་ལྡན་འདས་དཔལ་རྡོ་རྗེ་རྣམ་པར་འཇོམས་པ་སྐུ་མདོག་ལྗང་སྔོན་ཞལ་
གཅིག་ཕྱག་གཉིས་པ། གཡས་སྣ་ཚོགས་རྡོ་རྗེ་ཐུགས་ཀར་བསྣམས་ཤིང། གཡོན་དེས་ཡུ་བ་བྱས་པའི་དྲིལ་བུ་དཀུར་བརྟེན་པ། སེམས་དཔའི་སྐྱིལ་མོ་ཀྲུང་གིས་བཞུགས་ཤིང་རིན་པོ་ཆེའི་རྒྱན་དང་
དར་སྣ་ཚོགས་ཀྱི་ན་བཟའ་ཅན། རབ་ཏུ་གདངས་པའི་སྤྱན་གསུམ་དང་ལྡན་པ། ཁྲོ་གཉེར་ཅུང་ཟད་བསྡུས་ཤིང་ཡིད་ཙམ་འཛུམ་པ། ཤིན་ཏུ་བརྗིད་ཅིང་སྐུ་ལས་སྤྲུལ་པ་དུ་མ་འཕྲོ་བ། ཡེ་ཤེས་ཀྱི་མེ་རབ་ཏུ་
འབར་བའི་ཀློང་དཀྱིལ་ན་བཞུགས་པར་གྱུར། དེའི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་པར་ཨཱ་ལས་པདྨ་དམར་པོའི་ལྟེ་བར་ཨཱ་ས་མཚན་པ། ཐུགས་ཀར་ཧཱུཾ་ལས་

[003A]༄༅། །རྡོ་རྗེ་སྔོན་པོའི་ལྟེ་བར་ཧཱུཾ་གིས་མཚན་པ། ཨོཾ་བཛྲ་ཨུཏྦྷ་ཝ་ཡེ་སཱཧཱ། རང་གི་ཐུགས་ཀའི་ཧཱུཾ་ལས་འོད་འཕྲོས་པས། རང་བཞིན་གྱི་གནས་ནས་དཔལ་རྡོ་རྗེ་རྣམ་པར་འཇོམས་པ་ལ་སངས་རྒྱས་
དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། ཆུ་གཉིས་ནས་རོལ་མོའི་བར་གྱིས་མཆོད། ཛཿ་ཧཱུཾ་བཾ་ཧོཿ་རང་ལ་ཐིམ་པས་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་འཕྲོས་པས་རིགས་
ལྔ་འཁོར་དང་བཅས་པ་སྤྱན་དྲངས་པ་ལ་སྔར་ལྟར་མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས་དེ་བཞིན་གཤེགས་པ་རྣམས་ཀྱིས་
བདུད་རྩིས་གང་བའི་བུམ་པ་ཐོགས་ཏེ། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་བུམ་པའི་ཆུས་སྤྱི་བོ་ནས་དབང་བསྐུར་བས་ལུས་ཐམས་ཅད་གང། དྲི་མ་ཐམས་ཅད་དག་ཆུ་ལྷག་པ་སྤྱི་
གཙུག་ཏུ་གནས་པ་ཡོངས་སུ་གྱུར་པ་ལས་རྡོ་རྗེ་སེམས་དཔས་དབུ་བརྒྱན་པར་གྱུར། ཨ་མྲྀ་ཏས་བསངས། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་
བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ། དྲི། ཞལ་ཟས། རོལ་མོ་ལ་སོགས་པ་རྣམས། རང་བཞིན་སྟོང་པ། རྣམ་པ་

[003B] བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ། དེ་བཞིན་དུ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་བིདྱ། ཤཕ་ཨཿ་ཧཱུཾ། ཞེས་བྱིན་གྱིས་བརླབས་
ལ། རྒྱས་པར་སྤྲོ་ན། རབ་འབྱམས་རྒྱ་མཚོ་དཔག་མེད་ན། །མཆོད་ཡོན་ཇི་སྙེད་ཡོད་པ་རྣམས། །བདག་གིས་དད་པས་འབུལ་ལགས་ཀྱི། །ཅི་བདེ་བར་ནི་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏ་བཛྲ་བི་དཱ་ར་ས་པ་རི་ཝཱར་ཨརྒྷཾ་
པྲ་ཏཱི་ཙྪ་ཧཱུཾ་སཱཧཱ། དེ་བཞིན་དུ། མཆོད་ཡོན་གྱི་གནས་སུ། ཞབས་བསིལ་ནས། རོལ་མོའི་བར་དང། ཨརྒྷཾ་གྱི་གནས་སུ། པཱ་དྱཾ་ནས། ཤཔྟའི་བར་རིམ་བཞིན་འདོན་པ་སྤོས། ཚིགས་བཅད་སྔགས་དང་སྤེལ་ལ་ཕྱག་རྒྱ་དང་
བཅས་པས་མཆོད། བསྡུ་ན། ཨོཾ་སརྦ་ཏ་ཐཱ་ག་ཏ་བཛྲ་བི་དཱ་ར་ས་པ་རི་ཝཱ་ར་ཨརྒྷཾ་ཞེས་སོགས་སྔགས་རྐྱང་གིས་མཆོད་ནས། བསྟོད་པ་ནི། མཚམས་སྤྲིན་གཞོན་ནུས་ཡོངས་སུ་བསྐོར་བ་ཡི། །རིན་ཆེན་མརྒད་རི་བོ་ཇི་བཞིན་
དུ། །ཡེ་ཤེས་མེ་དཔུང་འབར་བའི་ཀློད་དཀྱིལ་ན། །ཁྲོ་འཛུམ་ཉམས་ཀྱིས་བརྗིད་ལ་ཕྱག་འཚལ་ལོ། །སྤྲོས་བྲལ་ཆོས་སྐུའི་ངང་ལས་མ་གཡོས་པར། །གྲངས་མེད་སྤྲུལ་པ་ཕྱོགས་བཅུར་སྤྲོས་པ་ཡིས། །སྒྲུབ་པ་པོ་ལ་
དངོས་གྲུབ་མཆོག་སྩོལ་བ། །དཔག་ཡས་རྡོ་རྗེའི་རིགས་ལ་ཕྱག་འཚལ་ལོ། །དེ་ལྟར་འཁོར་དང་བཅས་པའི་བཅོམ་ལྡན་གྱིས། །བགེགས་ཚོགས་རྣམས་ཀྱི་ཉེར་འཚེ་དེ་ཡི་རྒྱུ། །ལས་ཀྱི་སྒྲིབ་པ་བག་ཆགས་བཅས་

[004A]༄༅། །པ་ཀུན། །མྱུར་དུ་བྱང་ཞིང་དག་པར་མཛད་དུ་གསོལ།། །། ༄༅། །རྒྱ་གར་སྐད་དུ། བཛྲ་བི་དཱ་ར་ཎ་ནཱ་མ་དྷཱ་ར་ཎི། བོད་སྐད་དུ། རྡོ་རྗེ་རྣམ་པར་འཇོམས་པ་ཞེས་བྱ་བའི་གཟུངས། སངས་རྒྱས་
དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་རྡོ་རྗེ་ལ་བཞུགས་ཏེ། སངས་རྒྱས་ཀྱི་མཐུས། ལག་ན་རྡོ་རྗེས་ལུས་ཐམས་ཅད་རྡོ་རྗེར་བྱིན་
གྱིས་བརླབས་ནས། རྡོ་རྗེའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་ལག་ན་རྡོ་རྗེས་སངས་རྒྱས་ཀྱི་མཐུ་དང། སངས་རྒྱས་ཀྱི་བྱིན་གྱི་རླབས་དང། བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱི་རླབས་ཀྱིས་
རྡོ་རྗེ་ཁྲོ་བོ་ལས་བྱུང་བ། རྡོ་རྗེ་སྙིང་པོ་རབ་ཏུ་སྨྲས་ཏེ། མི་ཆོད་པ། མི་ཤིགས་པ། བདེན་པ། སྲ་བ། བརྟན་པ། ཐམས་ཅད་དུ་ཐོགས་པ་མེད་པ། ཐམས་ཅད་དུ་མ་ཕམ་པ། སེམས་ཅན་ཐམས་ཅད་སྐྲག་པར་བྱེད་པ། སེམས་ཅན་ཐམས་
ཅད་འཇིལ་བར་བྱེད་པ། རིག་སྔགས་ཐམས་ཅད་གཅོད་པར་བྱེད་པ། རིག་སྔགས་ཐམས་ཅད་གནོན་པར་བྱེད་པ། ལས་ཐམས་ཅད་འཇོམས་པར་བྱེད་པ། གཞན་གྱི་ལས་ཐམས་ཅད་འཇིག་པར་བྱེད་པ། གདོན་ཐམས་ཅད་བརླག་
པར་བྱེད་པ། གདོན་ཐམས་ཅད་ལས་ཐར་བར་བྱེད་པ། འབྱུང་པོ་ཐམས་ཅད་འགུགས་པར་བྱེད་པ། རིག་སྔགས་ཀྱི་ལས་ཐམས་ཅད་བྱེད་དུ་འཇུག་པ། མ་གྲུབ་པ་རྣམས་གྲུབ་པར་བྱེད་པ། གྲུབ་པ་རྣམས་ཆུད་མི་ཟ་བར་

[004B] འདོད་པ་ཐམས་ཅད་རབ་ཏུ་སྦྱིན་པ། སེམས་ཅན་ཐམས་ཅད་བསྲུང་བ། ཞི་བ། རྒྱས་པ། སེམས་ཅན་ཐམས་ཅད་རེངས་པར་བྱེད་པ། རྨུགས་པར་བྱེད་པའི་གསང་སྔགས་ཀྱི་མཐུ་ཆེན་པོ་འདི། སངས་རྒྱས་ཀྱི་མཐུས། ལག་
ན་རྡོ་རྗེས་རབ་ཏུ་སྨྲས་སོ།། །།ན་མོ་རཏྣ་ཏྲ་ཡཱ་ཡ། ན་མ་ཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཨོཾ་ཏྲུ་ཊ། ཏྲུ་ཊ། ཧྲོ་ཊ་ཡ། ཧྲོ་ཊ་ཡ། སྥུ་ཊ། སྥོ་ཊ་ཡ། སྥོ་ཊ་ཡ། གྷཱུརྞ། གྷཱུརྞ། གྷཱུརྞཱ་པ་ཡ། གྷཱུརྞཱ་པ་
ཡ། སརྦ་སཏཱ་ནི། བོ་དྷ་ཡ། བོ་དྷ་ཡ། སཾ་བོ་དྷ་ཡ། སཾ་བོ་དྷ་ཡ། བཧྲ་མ་བཧྲ་མ། སཾ་བཧྲ་མ་ཡ། སཾ་བཧྲ་མ་ཡ། སརྦ་བུདྡྷ་བོ་དྷ་ནི། ཀུ་ཊ། ཀུ་ཊ། སཾ་ཀུ་ཊ་ཡ། སཾ་ཀུ་ཊ་ཡ། སརྦ་ཤ་ཧྲཱུཾ། གྷ་ཊ། གྷ་ཊ། སཾ་གྷ་ཊ་ཡ། སཾ་གྷ་ཊ་ཡ། སརྦ་བི་དྱཱཾ། བཛྲ་བཛྲ་
སྥོ་ཊ་ཡ། བཛྲ་བཛྲ། ཀ་ཊ། བཛྲ་བཛྲ། མ་ཊ། བཛྲ་བཛྲ། མ་ཐ། བཛྲ་བཛྲ། ཨཊྚ་ཧཱ་ས་བཛྲ། ནཱི་ལ་བཛྲ། སུ་བ་ཛྲཱ་ཡ་སཱཧཱ། ཧེ་ཕུ་ལུ། ནི་རུ་ཕུ་ལུ། གྲྀ་ཧྞཀུ་ལུ། མི་ལི་ཙུ་ལུ། ཀུ་རུ་ཀུ་ལུ། བཛྲ་བི་ཛ་ཡཱ་ཡ་སཱཧཱ། ཀཱི་ལི་ཀཱི་ལཱ་ཡ་སཱཧཱ་
ཀ་ཊ། ཀ་ཊ། མ་ཊ། མ་ཊ། ར་ཊ། ར་ཊ། མོ་ཊ་ན་པྲ་མོ་ཊ་ནཱ་ཡ་སཱཧཱ། ཙ་ར། ནི་ཙ་ར། ཧ་ར་ཧ་ར། ས་ར་ས་ར། མཱ་ར་ཡ། མཱ་ར་ཡ། བཛྲ་བི་དཱ་ར་ཎཱ་ཡ་སཱཧཱ། ཙྪིནྡ། ཙྪིནྡ། བྷིནྡ། བྷིནྡ། མཧཱ་ཀཱི་ལི་ཀཱི་ལཱ་ཡ་སཱཧཱ། བནྡྷ། བནྡྷ། ཀྲོ་དྷ། ཀྲོ་དྷ། བཛྲ་
ཀཱི་ལི་ཀཱི་ལཱ་ཡ་སཱཧཱ། ཙུ་རུ་ཙུ་རུ་ཙཎྜ་ཀཱི་ལི་ཀཱི་ལཱ་ཡ་སཱཧཱ། ཏྲཱ་ས་ཡ། ཏྲཱ་ས་ཡ། བཛྲ་ཀཱི་ལི་ཀི་ལཱ་ཡ་སཱཧཱ། ཧ་ར་ཧ་ར་བཛྲ་དྷ་རཱ་ཡ་སཱཧཱ། པྲ་ཧ་ར་པྲ་ཧ་ར། བཛྲ་པྲ་བྷཉྫ་ནཱ་ཡ་སཱཧཱ། མ་ཏི་སྠི་ར་བཛྲ། ཤྲུ་ཏི་སྠིར་ པྲ་ཏི་སྠི་ར་བཛྲ་

[005A]༄༅། །མཧཱ་བཛྲ། ཨ་པྲ་ཏི་ཧ་ཏ་བཛྲ། ཨ་མོ་གྷ་བཛྲ། ཨེ་ཧྱེ་ཧི་བཛྲ། ཤཱི་གྷྲཾ་བཛྲཱ་ཡ་སཱཧཱ། དྷ་ར་དྷ་ར། དཧི་རི་དཧི་རི། དཧུ་རུ་དཧུ་རུ། སརྦ་བཛྲ་ཀུ་ལ་མཱ་བརྟཱ་ཡ་སཱཧཱ། གནོད་བྱེད་འབྱུང་པོ་མཱ་ར་ཡ་ཕཊ། ན་མཿ་ས་མནྟ་བཛྲཱ་
གྞཱཾ། སརྦ་བ་ལཾ་ཨཱ་བརྟ་ཡ་མཧཱ་བ་ལེ། ཀ་ཊ་བེ་ཏ་ཏ་ལེ། ཨ་ཙ་ལེ་མཎྜ་ལ་མཱ་ཡེ། ཨ་ཏི་བཛྲ། མཧཱ་བ་ལེ་བེ་ག་ར་ཎ། ཨ་ཛི་ཏེ། ཛྭ་ལ་ཛྭ་ལ། ཏི་ཊི་ཏི་ཊི། པིཾ་ག་ལ། ད་ཧ་ད་ཧ་ཏེ་ཛོ་བ་ཏི། ཏི་ལི་ཏི་ལི། བནྡྷ་བནྡྷ། མཧཱ་བ་ལེ། བཛྲཱཾ་ཀུ་ཤ་ཛཱ་
ལཱ་ཡ་སཱཧཱ། །ན་མོ་རཏྣ་ཏྲ་ཡཱ་ཡ། ན་མ་ཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏ་ཡེ། ཏདྱ་ཐཱ། ཨོཾ་ཧ་ར་ཧ་ར་བཛྲ། མ་ཐ་མ་ཐ་བཛྲ། དཧུ་ན་དཧུ་ན་བཛྲ། ད་ཧ་ད་ད་ཧ་བཛྲ། པ་ཙ་པ་ཙ་བཛྲ། དྷ་ར་དྷ་ར་བཛྲ། དྷཱ་ར་ཡ་དྷཱ་ར་ཡ་བཛྲ། དཱ་རུ་ཎ་དཱ་
རུ་ཎ་བཛྲ། ཙྪནྡ་ཙྪནྡ་བཛྲ། བྷིནྡ་བྷིནྡ་བཛྲ་ཧཱུཾ་ཕཊ། ན་མ་ཤྩཎྜ་བཛྲ་ཀྲོ་དྷཱ་ཡ། ཧུ་ལུ་ཧུ་ལུ། ཏི་ཥྛ་ཏིཥྛ། བནྡྷ་བནྡྷ། ཧ་ན་ཧ་ན། ཨ་མྲྀ་ཏེ་ཧཱུཾ་ཕཊ། །སྡིག་པ་ཐམས་ཅད་བྱང་བྱས་ནས། །སྡུག་བསྔལ་ཐམས་ཅད་མེད་པར་བྱེད། །རྒྱུད་
དོ་ཅོག་གི་རྩ་བ་སྟེ། །དཔལ་ཀུན་གྱིས་ནི་ལེགས་པར་བརྒྱན། །སེམས་ཅན་དབང་པོ་ཉམས་པ་དང། །ཚེ་ཟད་པ་དང་ཚེ་ཉམས་དང། །ཕུན་སུམ་ཚོགས་མིན་གང་ཆགས་དང། །ལྷ་རྣམས་རྒྱབ་ཀྱིས་ཕྱོགས་པ་དང། །མཛའ་
སྡུག་སྐྱེ་བོ་སྡང་བ་དང། །བྲན་བཟའ་ལ་སོགས་གཙེས་པ་དང། །ཕན་ཚུན་མཐུན་པ་མ་ཡིན་དང། །ནོར་འགྲིབ་པས་ནི་གནོད་པ་དང། །མྱ་ངན་ངལ་དང་གནོད་པ་དང། །འཇིགས་པ་དང་ནི་ཕོངས་པ་དང། །གཟའ་དང་རྒྱུ་སྐར་

[005B] །མི་བཟད་གདོན་གྱིས་ཉེན་པ་དང། །མྱ་ངན་ངལ་ལས་བྱུང་བ་ཡི། །རྨི་ལམ་སྡིག་པ་མཐོང་ན་ཡང། །དེས་ནི་རབ་བཀྲུས་གཙང་མ་ཡིས། །མདོ་སྡེ་དམ་པ་མཉན་པར་གྱིས། །གང་དག་ཡིད་དགེ་སེམས་དང་ཞིང། །གཙང་
མའི་གོས་ཀྱིས་རབ་བརྒྱན་ཏེ། །ཟབ་མོ་སངས་རྒྱས་སྤྱོད་ཡུལ་བ། །མདོ་སྡེ་འདི་ནི་ཉན་བྱེད་ན། །མདོ་སྡེ་འདི་ཡི་གཟི་བརྗིད་ཀྱིས། །སྲོག་ཆགས་དག་ནི་ཐམས་ཅད་ཀྱི། །མི་བཟད་པ་ཡི་ནད་རྣམས་ཀྱང། །དེ་དག་ཐམས་ཅད་ཞི་བར་བལྟ། །ཚེ་
དང་བསོད་ནམས་འཕེལ་བར་འགྱུར། །སྡིག་པ་ཀུན་ལས་རྣམ་པར་ཐར། །ནོར་བུ་ཡུངས་ཀར་དུར་བ་དང། །རིན་ཆེན་རྨ་མེད་ཙནྡན་བཅས། །ཤེལ་དང་རྡོ་རྗེ་མེ་ཏོག་དང། །ཆུ་ཡིས་གསེར་རམ་ཡང་ན་ནི། །དངུལ་གྱི་བུམ་པ་དག་ཀྱང་རུང། །
གཙང་མའི་གོས་ཀྱིས་དཀྲི་ཞིང་དགའ། །ལན་གྲངས་ཉི་ཤུ་རྩ་གཅིག་གམ། །ཡང་ན་ལན་གྲངས་བརྒྱ་རྩ་བརྒྱད། །རྡོ་རྗེ་རྣམ་འཇོམས་བཟླས་ནས་ནི། །རྒྱལ་པོ་རྟག་ཏུ་ཁྲུས་གྱིས་ཤིག་རྡོ་རྗེ་རྣམ་པར་འཇོམས་པ་ཞེས་བྱ་བའི་
གཟུངས་རྫོགས་སོ།།    ༈    །།དེ་ནས་བདག་བསྐྱེད་ཀྱི་མཆོད་པ་བྱས་རྗེས། རྒྱ་གར་སྐད་དུ། ནས། ལག་ན་རྡོ་རྗེས་རབ་ཏུ་སྨྲས་སོ། །ཞེས་པའི་བར་བརྗོད་ནས། རང་གི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ། ཧཱུཾ་ཡིག་
གི་མཐར། བཟླས་བྱའི་སྔགས་ཀྱིས་བསྐོར་བའི་སྔགས་ཕྲེང་ཧཱུཾ་ཡིག་དང་བཅས་པ་ལས་བདུད་རྩིའི་རྒྱུན་བབས། ལུས་ཀྱི་ནང་ཐམས་ཅད་གང། སྡིག་སྒྲིབ་དང་མི་གཙང་བ་ཐམས་ཅད་དག་པར་བསམས་ལ། གཟུངས་གང་མང་
[006A]༄༅། །བཟླས་པའི་རྗེས་སུ། སྡིག་པ་ཐམས་ཅད་བྱང་བྱས་ནས། ཅེས་པ་ནས། རྒྱལ་པོ་རྟག་ཏུ་ཁྲུས་གྱིས་ཤིག་ཅེས་པའི་བར་བརྗོད་དོ། །དེ་ནས་སྔར་ལྟར་མཆོད་པ་ཕུལ། བསྟོད་པ་བྱས་ཡིག་བརྒྱ་ལན་གསུམ་
བཟླས་རྗེས། མ་རྙེད་ཡོངས་སུ་མ་ཤེས་དང། །གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱོད་ཀྱིས་བཟོད་མཛད་རིགས། །བཛྲ་མུཿ་བདག་བསྐྱེད་ཀྱི་ཡེ་ཤེས་པ་རང་བཞིན་གྱི་གནས་སུ་གཤེགས་
དམ་ཚིག་པ་འོད་དུ་ཞུ་ནས་རང་ལ་ཐིམ་པར་གྱུར། །དགེ་བ་འདི་ཡིས་མྱུར་དུ་བདག་རྡོ་རྗེ་རྣམ་འཇོམས་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་ཅེས་སོགས་བསྔོ་བ་སྨོན་ལམ་
བཀྲ་ཤིས་རྣམས་སྐབས་དང་བསྟུན་པ་བྱའོ། །འདི་ནི་བདག་བསྐྱེད་རྐྱང་པ་བྱེད་པའི་དབང་དུ་བྱས་པ་ཡིན་ལ། བུམ་བསྐྱེད་དང་སྦྲེལ་ནས་གཞན་དོན་དུ་བྱ་བས་བསྲུང་སོགས་བྱེད་པར་འདོད་ན། བུམ་པ་སྤྱི་དང་མཐུན་
པར་བཤམས། བྱ་རྒྱུད་ནས་བཤད་པའི་བུམ་རྫས། གསེར། དངུལ། མུ་ཏིག་བྱུ་རུ། མུ་མེན་ཏེ་རིན་པོ་ཆེ་ལྔ། ནས། འབྲས། གྲོ༑ སྲན། ཏིལ་ཏེ་འབྲུ་ལྔ། སྦྲང། ཀ་ར། འོ་མ། ཞོ༑ མར་ཏེ་བདུད་རྩི་ལྔ། སླེ་ཏྲེས། ཀཎྜ་
ཀ་རི། དབང་ལག་རྒྱ་མཚོ་ལྦུ་བ། ཤུ་ཐག་ཙནྡན་དཀར་དམར། ཛཱ་ཏི། ག་བུར། གུར་ཀུམ། ཞེས་གསུངས་པ་ལྟར། རིན་པོ་ཆེ་ལྔ། འབྲུ་ལྔ། བདུད་རྩི་ལྔ། སྨན་ལྔ། དྲི་ལྔ་སྟེ་བུམ་རྫས་རྣམས་བླུག་བུམ་པའི་མདུན་དུ་ཅི་

[006B] རྒྱས་པར་བྱེད་ན་ཆ་གསུམ་གྱི་གཏོར་མ་ཡང་བྱའོ། །དེ་ནས་ཆོ་ག་ལ་འཇུག་པའི་ཚེ། སྔར་བཤད་པའི་བདག་བསྐྱེད་བཟླས་པ་དང་བཅས་པ་གྲུབ་པའི་རྗེས་སུ་ཉེར་
བསྡུ་མ་བྱས་པར། རང་ལྷའི་ང་རྒྱལ་ལ་གནས་པས། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷཱ་སརྦ་བྷ་རྨཱ་སྭ་བྷཱ་ཝ་ཤུ་དྡྷོཉཧཾ། བུམ་པ་སྟོང་པ་ཉིད་དུ་གྱུར། སྟོང་པའི་ངང་ལས་པཾ་ལས་པདྨ་དང། ཨ་ལས་
ཟླ་བའི་དཀྱིལ་འཁོར་གྱི་སྟེང་དུ། བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ། ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏཱ་པྟེ་ཏཱ་པྟེ་མཧཱ་ཏཱ་པྟེ་སཱ་ཧཱ། ལྷའི་ཆུ་བོ་གངྒཱ་དང་
བུམ་པའི་ཆུ་དབྱེར་མི་ཕྱེད་པར་གྱུར། རྣམ་རྒྱལ་བུམ་པའི་ནང་དུ་སྣ་ཚོགས་པདྨ་དང་ཉི་མའི་དཀྱིལ་འཁོར་གྱི་སྟེང་དུ། ན་མ་ཥྩཎྜ་བཛྲ་ཀྲོ་དྷཱ་ཡ། ཧུ་ལུ་ཧུ་ལུ། ཏིཥྛ་ཏི་ཥྛ། བྷནྡྷ་བྷནྡྷ། ཧ་ན་ཧ་ན། ཨ་མྲྀ་ཏེ་ཧཱུཾ་ཕཊ། ཅེས་པའི་སྔགས་ཀྱི་
གདངས་ཀྱི་རྣམ་པ་ནམ་མཁའ་ལ་གྲག་པར་གྱུར། ཉི་མའི་དཀྱིལ་འཁོར་གྱི་སྟེང་དུ་སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པ་དེ་ཉིད་ཤིན་ཏུ་དག་པའི་དངུལ་ཆུ་ཞེས་པ་ནས། ལྷའི་སྐུ་དང་བཅས་པའི་འོད་ཟེར་སླར་
ལོག་ཉི་མའི་དཀྱིལ་འཁོར་ཕྱག་མཚན་སྔགས་དང་བཅས་པ་ལ་ཞུགས་པ་ལས། བཅོམ་ལྡན་འདས་དཔལ་རྡོ་རྗེ་རྣམ་པར་འཇོམས་པ། ཞེས་པ་ནས། ཡེ་ཤེས་ཀྱི་མེ་རབ་ཏུ་འབར་བའི་ཀློང་དཀྱིལ་ན་བཞུགས་པར་གྱུར་

[007A]༄༅། །དེའི་སྤྱི་བོར་ཨོཾ་ལས་འཁོར་ལོ་དཀར་པོ་ཨོཾ་གྱིས་མཚན་པ། ཞེས་པ་ནས། རྡོ་རྗེ་སེམས་དཔས་དབུ་བརྒྱན་པར་གྱུར། ཅེས་པའི་བར་དང། མཆོད་པ་བྱིན་རླབས་བདག་བསྐྱེད་ལྟར་བྱས་ནས་འབུལ་བ་
ནི༑ སྟོང་གསུམ་འདི་འམ་སྟོང་གསུམ་གཞན་དག་ན། །ལྷ་རྫས་མཆོད་ཡོན་ཇི་སྙེད་ཡོད་པ་རྣམས། །བཅོམ་ལྡན་བུམ་པའི་ལྷ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་ཐོབ་པར་ཤོག་ཅེས་མཆོད་ཡོན་
གྱི་གནས་སུ། ཞབས་བསིལ་ནས། རོལ་མོའི་བར་རིམ་པ་བཞིན་འདོན་པ་སྤོས་ལ། ཨོཾ་སརྦ་ཏ་ཐཱ་ག་ཏ་བཛྲ་བི་དཱ་ར་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ཞེས་ཨརྒྷཾ་གྱི་གནས་སུ། པཱ་དྱཾ་ནས། ཤཔྟའི་བར་འདོན་པ་སྤོས་ལ་
ཚིགས་བཅད་སྔགས་དང་སྤེལ་བས་མཆོད། དེ་ནས་བདག་བསྐྱེད་ཀྱི་སྐབས་ལྟར་བསྟོད་ལ། རྒྱ་གར་སྐད་དུ། ཞེས་པ་ནས། སྨྲས་སོའི་བར་བརྗོད། རང་གིས་གཟུངས་ཐག་ནས་བཟུང། དེ་ནས་རང་གི་ཐུགས་ཀ་ནས་སྔགས་
ཀྱི་ཕྲེང་བ་གཟུངས་ཐག་ལ་འཁྲིལ་ཏེ་སོང་བས། བུམ་པའི་ལྷའི་ཐུགས་ཀར་འཕོག་ཐུགས་རྒྱུད་བསྐུལ། བདུད་རྩིའི་རྒྱུན་བབས། བུམ་པའི་ཆུ་དང་རོ་གཅིག་ཏུ་གྱུར་པར་བསམས། སླར་ཡང་རང་གི་ཐུགས་ཀའི་ཧཱུཾ་དང་
བུམ་པའི་ལྷའི་ཐུགས་ཀའི་ཧཱུཾ་ལས་འོད་ཟེར་འཕྲོས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་དཔག་ཏུ་མེད་པ་བཀུག་ནས། བུམ་པའི་ནང་གི་ཆུ་ལ་ཐིམ་པས། དག་

[007B] གཟུངས་ཅི་མང་བཟླའོ། །དེ་ནས་ལྷག་ཆད་ཀྱི་ཉེས་པ་ཞི་བར་བྱ་བའི་ཕྱིར་ཡིག་བརྒྱ་བདུན་ནམ་གསུམ་སོགས་བཟླ། གཏོར་མ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་
ངང་ལས་ཨོཾ་ལས་བྱུང་བའི་རིན་པོ་ཆེའི་གཏོར་སྣོད་ཡངས་ཤིང་རྒྱ་ཆེ་བའི་ནང་དུ། ཨོཾ་འོད་དུ་ཞུ་བ་ལས་བྱུང་བའི་གཏོར་མ་དྭངས་ཤིང་ཐོགས་པ་མེད་པ། ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱ་
ཧཱུཾ་གསུམ་བརྗོད། བུམ་པའི་ལྷའི་ལྗགས་འོད་ཟེར་གྱི་སྦུ་གུས་དྲངས་ནས་གསོལ་བར་བསམས་ལ། ཨོཾ་བཛྲ་བི་དཱ་ར་ས་པ་རི་ཝཱ་ར་ཨི་དཾ་བ་ལཾ་ཏ་ཁ་ཁ། ཁཱ་ཧི་ཁཱ་ཧི། གསུམ་གྱིས་འབུལ། བཛྲ་བི་དཱ་རའི་མཐར། ས་པ་རི་ཝཱ་ར་ཨརྒྷཾ་
སོགས་ཀྱིས་མཆོད། གོང་བཞིན་བསྟོད། གཏོར་མ་ཆ་གསུམ་སྤྱི་འགྲོ་ལྟར་གཏོང། དེ་ནས། སྡིག་པ་ཐམས་ཅད་བྱང་བྱས་ནས། ཅེས་པ་ནས། རྒྱལ་པོ་རྟག་ཏུ་ཁྲུས་གྱིས་ཤིག་ཅེས་པའི་བར་བརྗོད། བུམ་པའི་ལྷ་ཡེ་ཤེས་པ་
རང་བཞིན་གྱི་གནས་སུ་གཤེགས། དམ་ཚིག་པ་འོད་དུ་ཞུ་ནས་བུམ་པའི་ཆུ་དང་རོ་གཅིག་ཏུ་གྱུར་པར་བསམས། དེ་ནས། བྱབས་བསྲུང་བྱ་བ་ནི། དཔལ་རྡོ་རྗེ་རྣམ་པར་འཇོམས་པ་ཞུ་བ་ལས་བྱུང་བའི་བུམ་པའི་ཆུས་རང་གཞན་
གང་ཡང་རུང་བའི་སྤྱི་བོ་ནས་རྐང་མཐིལ་གྱི་བར་གྱི་ཕྱི་ནང་ཐམས་ཅད་དུ་ཁྱབ་པར་བཀྲུས་པས། ནད་གདོན་སྡིག་སྒྲིབ་ཐམས་ཅད་དབང་པོའི་སྒོ་དང་བ་སྤུའི་བུ་ག་སོགས་ནས་འཐོན་ཏེ། བྱང་ཞིང་དག་པར་བསམས་ལ། ན་མ་ཤྩཎྜ་

[008A]༄༅། །བཛྲ་ཀྲོ་དྷཱ་ཡ་ཞེས་སོགས་དང། མིང་འདི་ཞེས་བྱ་བའི་སྡིག་པ་དང་སྒྲིབ་པ་ཐམས་ཅད་ཤཱནྟིཾ་ཀུ་རུ་སཱཧཱ། དེ་བཞིན་དུ་སྦྱར་ཏེ། ནད་ཐམས་ཅད། གདོན་ཐམས་ཅད། རིམས་ཐམས་ཅད། ཁོན་ཐམས་ཅད་
གྲིབ་ཐམས་ཅད། བྱད་ཐམས་ཅད། བྱུར་ཐམས་ཅད། སྐལ་བ་ངན་པ་ཐམས་ཅད། ལྟས་ངན་པ་ཐམས་ཅད། བཀྲ་མི་ཤིས་པ་ཐམས་ཅད། ཉེ་བར་འཚེ་བ་ཐམས་ཅད། དུས་མ་ཡིན་པར་འཆི་བ་ཐམས་ཅད། གཟའ་དང་རྒྱུ་སྐར་
གྱི་གནོད་པ་ཐམས་ཅད། རྒྱལ་པོ་དང་ཆོམ་རྐུན་གྱི་འཇིགས་པ་ཐམས་ཅད། བདུད་ཀྱི་ཞགས་པ་ཐམས་ཅད། གཤིན་རྗེའི་ཕོ་ཉ་ཐམས་ཅད། བགེགས་དང་ལོག་འདྲེན་ཐམས་ཅད། བར་གཅོད་མི་མཐུན་པའི་ཕྱོགས་
ཐམས་ཅད་ཤཱནྟིཾ་ཀུ་རུ་སཱཧཱ། དེ་ནས་དྲི་གླུད་ཅིག་བཅས་ལ་དྲི་ཆུའི་སྣོད་དུ་བཞག་བཀྲུ་བྱ་རྣམས་རང་རང་གི་ཁར་ཆུ་ཅུང་ཟད་རེ་འཛིན་དུ་བཅུག་ནས། རྡོ་རྗེ་དང་བཅས་པའི་རྨ་བྱའི་སྒྲོའི་ཆུན་པོའི་སྟེང་དུ་ཉི་མ་ལ་གནས་པའི་
ཧཱུཾ་ཡིག་སྔགས་ཕྲེང་དང་བཅས་པ་ལས་འོད་ཟེར་འཕྲོས་པས། བཀྲུས་པས་མ་དག་པའི་ནད་གདོན་སྡིག་སྒྲིབ་ཐམས་ཅད་འོད་ཟེར་གྱིས་བྱབས་ཤིང་དེད་པས། ཁ་ནང་གི་ཆུ་ལ་ཐིམ་པར་བསམས་ལ། ན་མ་ཤྩཎྜ་སོགས་དང། མིང་
འདི་ཞེས་བྱ་བའི་སྡིག་པ་དང་སྒྲིབ་པ་ཐམས་ཅད་ཨ་པ་ན་ཡེ་སཱཧཱ། ཞེས་པ་ནས་མི་མཐུན་པའི་ཕྱོགས་ཐམས་ཅད་ཨ་པ་ན་ཡེ་སཱཧཱ། ཞེས་པའི་བར་དང། དེ་ནས། རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་

[008B] སངས་རྒྱས་ཀྱི་བཀའ། ཆོས་ཀྱི་བཀའ། དགེ་འདུན་གྱི་བཀའ། བཅོམ་ལྡན་འདས་དཔལ་རྡོ་རྗེ་རྣམ་པར་འཇོམས་པའི་ལྷ་ཚོགས་ཀྱི་སྐུ་གསུང་ཐུགས་ཀྱི་གསང་བ་བླ་ན་མེད་པའི་བདེན་
པ་ལ་བརྟེན་ནས། མིང་འདི་ཞེས་བགྱི་བ་ལ་གནོད་ཅིང་འཚེ་བའི་གདོན་བགེགས་ཐམས་ཅད་དྲི་ཆུ་འདིས་ཚིམ་པར་གྱིས་ལ། སོ་སོ་རང་རང་གི་གནས་སུ་སོངས་ཤིག་ཨོཾ་སུམྦྷ་ནི་སུམྦྷ་ཧཱུཾ། གྲྀ་ཧྞ་གྲྀ་ཧྞ་ཧཱུཾ། གྲྀ་ཧྞཱ་པ་ཡ་གྲྀ་ཧྞཱ་པ་
ཡ་ཧཱུཾ། ཨཱ་ན་ཡ་ཧོ། བྷ་ག་ཝཱ་ན་བི་དྱཱ་རཱ་ཛ་ཧཱུཾ་ཕཊ། སངས་རྒྱས་རྣམས་ནི་བདུད་ལས་རྒྱལ། །ཆོས་ནི་ཆོས་མ་ཡིན་ལས་རྒྱལ། །དགེ་འདུན་མུ་སྟེགས་རྣམས་ལས་རྒྱལ། །དབང་པོ་ལྷ་མིན་རྣམས་ལས་རྒྱལ། །ལྷ་མིན་ཟླ་བ་རྣམས་
ལས་རྒྱལ། །ནམ་མཁའ་ལྡིང་ནི་རྒྱ་མཚོ་ལས། །མེ་ནི་ཤིང་རྣམས་ཀུན་ལས་རྒྱལ། །ཆུ་ནི་མེ་ལས་རྒྱལ་བ་སྟེ། །རླུང་ནི་སྤྲིན་ལས་རྒྱལ་བར་གྱུར། །རྡོ་རྗེ་ཡིས་ནི་རིན་ཆེན་ཕུག་ལྷ་རྣམས་བདེན་པར་རབ་ཏུ་གནས། །ས་ཡང་བདེན་པར་
གནས་པ་ལ། །སངས་རྒྱས་དང་ནི་ཆོས་ཀྱང་བདེན། །བདེན་པ་རྒྱལ་གྱུར་བརྫུན་མ་ལགས། །བདེན་པ་དང་བདེན་པའི་ཚིག་འདི་དག་གིས་མིང་འདི་ཞེས་བྱ་བ་བདུད་དང་མི་མཐུན་པའི་ཕྱོགས་ཐམས་ཅད་ལས་རྒྱལ་བར་གྱུར་ཅིག་ཛ་
ཡ་ཛ་ཡ། སིདྡྷི་སིདྡྷི་སཱཧཱ། རང་གི་ཐུགས་ཀའི་ཉི་མ་ལ་གནས་པའི་ཧཱུཾ་ལས་འོད་ཟེར་འཕྲོས། རང་ངམ་བསྒྲུབ་བྱའི་ལུས་ཀྱི་ཕྱི་ནང་བར་གསུམ་ཐམས་ཅད་ཁྱབ། ཤ་སྐྱི་པགས་མཚམས་ཐམས་ཅད་འོད་ཟེར་ལས་གྲུབ་པའི་རྡོ་རྗེའི་

[009A]༄༅། །རྡུལ་ཕྲ་རབ་ཀྱི་རང་བཞིན་དུ་གྱུར་ཏེ། ནད་གདོན་སྡིག་སྒྲིབ་ཐམས་ཅད་ཀྱི་གནོད་པས་མི་ཚུགས་པའི་བསྲུང་བ་ཆེན་པོར་བྱིན་གྱིས་བརླབས་པར་གྱུར། ན་མ་ཤྩཎྜ་ཞེས་སོགས་ཀྱི་མཐར། མིང་འདི་ཞེས་བྱ་བ་སྡིག་
པ་དང་སྒྲིབ་པ་ཐམས་ཅད་ལས་རཀྵ་རཀྵ། ཞེས་པ་ནས། མི་མཐུན་པའི་ཕྱོགས་ཐམས་ཅད་ལས་རཀྵ་རཀྵ། རྒྱལ་བ་སྲས་བཅས་བདེན་པའི་མཐུ་སྟོབས་དང། །རྡོ་རྗེ་རྣམ་པར་འཇོམས་པའི་བྱིན་རླབས་ཀྱིས། །འགྲོ་བ་འདི་ལ་བདག་གིས་
བསྲུངས་ཟིན་གྱི། །འདི་ལ་སུས་ཀྱང་གནོད་པར་མ་བྱེད་ཅིག་བཛྲ་རཀྵ་རཀྵ། ཞེས་སོགས་བརྗོད། དེ་ནས་བཀྲ་ཤིས་བྱ་བ་ནི། ཆེ་བའི་ཆེ་མཆོག་སྟོན་པ་བླ་ན་མེད། །ཆོས་རྗེ་ཉི་མ་རྒྱལ་བའི་བྱིན་རླབས་ཀྱིས། །བདུད་དང་བགེགས་
རིགས་གནོད་པའི་དགྲ་ཞི་ནས། །རྟག་ཏུ་དཔལ་གནས་ཉིན་མཚན་བཀྲ་ཤིས་ཤོག་ཆོས་ཉིད་བདེན་པའི་ཆོས་མཆོག་བླ་ན་མེད། །དམ་ཆོས་བདུད་རྩི་བདེན་པའི་བྱིན་རླབས་ཀྱིས། །ཉོན་མོངས་སྡུག་བསྔལ་གདུང་བའི་དགྲ་ཞི་
ནས༑ ༑རྟག་ཏུ། དགེ་འདུན་ཡོན་ཏན་རིན་ཆེན་དཔལ་འབར་བ། །རྒྱལ་སྲས་ཕན་མཛད་བདེན་པའི་བྱིན་རླབས་ཀྱིས། །ཉེས་པའི་སྐྱོན་བྲལ་དགེ་ཚོགས་རྣམ་པར་འཕེལ། །རྟག་ཏུ། ཚངས་དང་ལྷ་དབང་བསྲུང་མའི་བྱིན་རླབས་
དང༑ ༑ཕན་མཛད་ལྷ་ཡི་བཀྲ་ཤིས་གནས་གྱུར་ཏེ། །དགེ་ལེགས་བསམས་པ་ཡིད་བཞིན་འགྲུབ་པ་དང། །ཚེ་རིང་ནད་མེད་བདེ་སྐྱིད་ལྡན་པར་ཤོག་ཆོ་ག་ལྷག་མ་རྣམས་སྤྱི་ལྟར་ཤེས་པར་བྱའོ། ཞེས་རྡོ་རྗེ་རྣམ་པར་འཇོམས་

[009B] ཤཱཀྱའི་བཙུན་པ་བློ་བཟང་ཆོས་ཀྱི་རྒྱལ་མཚན་གྱིས་སྦྱར་བའོ།། །།    ༈    ཕན་བདེའི་འབྱུང་གནས་རྒྱལ་བསྟན་ཡོངས་
འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །སརྦ་ཛ་ག་ཏཾ།། །



﻿༄༅། །ན་མོ་བཛྲ་བི་ད་རཱ་ཡ། འདིར་
རྡོ་རྗེ་རྣམ་པར་འཇོམས་པ་བསྒྲུབ་པར་འདོད་པས། སྐྱབས་འགྲོ་སེམས་བསྐྱེད་སྔོན་དུ་བཏང། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་སྣ་ཚོགས་པདྨ་དང་ཉི་མའི་སྟེང་དུ། རང་གི་སེམས་ཉིད་ཧཱུཾ་ལས་སྣ་ཚོགས་
[166A]༄༅། །རྡོ་རྗེ་ཧཱུཾ་གིས་མཚན་པ་དེ་ལས་འོད་འཕྲོས། དོན་གཉིས་བྱས། འདུས། ཡོངས་སུ་གྱུར་པ་ལས། རྡོ་རྗེ་རྣམ་པར་འཇོམས་པ་སྐུ་མདོག་ལྗང་སྔོན་ཞལ་གཅིག་ཕྱག་གཉིས་སྤྱན་གསུམ་པ། ཕྱག་གཡས་
སྣ་ཚོགས་རྡོ་རྗེ་ཐུགས་ཀར་འཛིན་ཅིང། ཕྱག་གཡོན་སྣ་ཚོགས་རྡོ་རྗེས་ཡུ་བ་བྱས་པའི་དྲིལ་བུ་དཀུར་བརྟེན་པ། དབུ་སྐྲ་རལ་པའི་ཐོར་ཚུགས་ཅན། རིན་པོ་ཆེའི་རྒྱན་གྱིས་བརྒྱན་ཅིང། དར་གྱི་ན་བཟའ་གསོལ་བ་
འོད་ཀྱི་དཀྱིལ་འཁོར་གྱི་དབུས་ན་རྡོ་རྗེའི་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། དེ་ལས་འོད་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་
པ་དང་དབང་གི་ལྷ་སྤྱན་དྲངས། ཛཿ་ཧཱུཾ་བཾ་ཧོཿ་དབང་གི་ལྷས་དབང་བསྐུར། མི་བསྐྱོད་པས་དབུ་བརྒྱན་པར་གྱུར། ཨོཾ་སརྦ་ཏ་ཐཱ་ག་ཏ་ཨརྒྷཾ་ནས། ཤཔྟའི་བར་གྱིས་མཆོད། རྒྱལ་བ་ཀུན་གྱི་མཁྱེན་
བརྩེའི་ལྷ་ལམ་ལས། །མཐུ་ཆེན་སྟོབས་ཀྱི་དབྱར་སྐྱེས་ཕྲེང་བ་ཅན། །འཕྲིན་ལས་རྣམ་བཞིའི་གྲུ་ཆར་འབེབས་མཁས་པ། །དཔལ་ལྡན་ཁྲོ་བོའི་དབང་པོ་ལ་ཕྱག་འཚལ། ཞེས་པས་བསྟོད། རྡོ་རྗེ་རྣམ་
པར་འཇོམས་པའི་ཐུགས་ཀར་གྱི་གདན་གྱི་དབུས་སུ་ཧཱུཾ་ཡིག་གི་མཐར་སྔགས་ཕྲེང་གིས་བསྐོར་བའི་སྔགས་ཕྲེང་ལས་འོད་ཟེར་འཕྲོས། རང་གཞན་གྱི་ནད་གདོན་སྡིག་སྒྲིབ་དང། མི་གཙང་བ་ལ་སོགས་

[166B] སངས་རྒྱས་སྲས་བཅས་ཀྱི་བྱིན་རླབས་ཐམས་ཅད་འོད་ཟེར་གྱི་རྣམ་པར་བསྡུས་ནས་རང་གི་ལུས་ལ་ཐིམ་པར་བསམས་ལ། གཟུངས་རིང་ངམ། དེ་མ་ནུས་ན། ན་མཤྩཎྜ་བཛྲ་ཀྲོ་དྷཱ་ཡ། ཧུ་ལུ་ཧུ་
ལུ༑ ཏིཥྛ་ཏིཥྛ། བན་དྷ་བན་དྷ། ཧ་ན་ཧ་ན། ཨ་མྲྀ་ཏེ་ཧཱུཾ་ཕཊ། ཅེས་བཟླའོ། །མཇུག་ཏུ། དགེ་བ་འདི་ཡིས་མྱུར་དུ་བདག་རྡོ་རྗེ་རྣམ་འཇོམས་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་
ཤོག་ཅེས་སོགས་བསྔོ་བ་དང་སྨོན་ལམ་བྱའོ། །འདིའི་སྒོ་ནས་གཞན་དོན་དུ་བུམ་ཆོག་བྱེད་པར་འདོད་ན། བུམ་པ། མགུལ་ཆིངས། ཁ་རྒྱན། དྲི་བཟང་གི་ཆུ་དང་བཅས་པ་སྟ་གོན་བྱ། བུམ་པའི་ནང་དུ་སྔར་བཞིན་རྡོ་རྗེ་
རྣམ་འཇོམས་བསྐྱེད། མཆོད་བསྟོད་ཀྱི་བར་བྱ། ཐུགས་ཀའི་སྔགས་ཕྲེང་ལས་འོད་ཟེར་འཕྲོས། སངས་རྒྱས་བྱང་སེམས་ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད་འོད་ཟེར་གྱི་རྣམ་པར་སྤྱན་དྲངས། སྔགས་ཕྲེང་ལ་
ཐིམ༑ སྔགས་ཕྲེང་ལས་བདུད་རྩིའི་རྒྱུན་བབས། བུམ་པ་གང་བར་བསམས་ལ། སྔགས་མང་དུ་བཟླ་བ་ནི་བུམ་པ་བསྒྲུབ་པའོ། །དེ་ནས་བསྒྲུབ་བྱ་རྣམས་མདུན་དུ་བཞག་ལ། རང་རྡོ་རྗེ་རྣམ་འཇོམས་སུ་གསལ་
བས་བསྒྲུབ་བྱ་ལ་ཁྲུས་བྱས་པས་སྡིག་སྒྲིབ་དག་པར་བསམས་ལ། ངག་ཏུ། ཇི་ལྟར་བལྟམས་པ་ཙམ་གྱིས་ནི། ཞེས་པ་ནས། དེ་བཞིན་བདག་གིས་ཁྲུས་བགྱིའོ། །ན་མཥྩཎྜ་བཛྲ་ཀྲོ་དྷཱ་ཡ་ནས། ཨ་མྲྀ་ཏེ་ཧཱུཾ་ཕཊ། ཆེ་

[167A]༄༅། །གེ་མོའི་སྡིག་པ་དང་སྒྲིབ་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། དེ་བཞིན་དུ་འོག་མ་ཀུན་ལའང་ཐམས་ཅད་ཅེས་པ་རེ་རེའི་མཐར་ཡང་ཤཱནྟིང་ཀུ་རུ་ཡེ་སཱཧཱ། ཞེས་པ་སྦྱར་ཏེ། ནད་ཐམས་ཅད། རིམས་
ཐམས་ཅད། གདོན་ཐམས་ཅད། ཉེ་བར་འཚེ་བ་ཐམས་ཅད། དུས་མ་ཡིན་པར་འཆི་བ་ཐམས་ཅད། ཁོན་ཐམས་ཅད། གྲིབ་ཐམས་ཅད། བདུད་ཐམས་ཅད། བྱུར་ཐམས་ཅད། སྐལ་བ་ངན་པ་ཐམས་ཅད། ལྟས་ངན་
པ་ཐམས་ཅད། མཚན་མ་ངན་པ་ཐམས་ཅད། རྨི་ལམ་ངན་པ་ཐམས་ཅད། བཀྲ་མི་ཤིས་པ་ཐམས་ཅད། མཚན་མོ་ནག་མོའི་གདོན་ཐམས་ཅད། བདུད་ཀྱི་ཞགས་པ་ཐམས་ཅད། གཤིན་རྗེའི་ཕོ་ཉ་ཐམས་ཅད། བགེགས་
དང་ལོག་འདྲེན་ཐམས་ཅད་ཤཱནྟིང་ཀུ་རུ་ཡེ་སཱཧཱ། ཞེས་བརྗོད་ཅིང་ལན་མང་དུ་བཀྲུའོ།། དེ་ནས། ཁ་རུ་ཆུ་ཅུང་ཟད་བཟུང་ཞིང། བཀྲུས་པའི་ལྷག་ལུས་པ་རྣམས་ཆུ་དེ་ལ་ཕོ་བར་བསམ་ཞིང། རྨ་བྱའི་སྒྲོས་བྱབས་
ནས༑ སྙིང་པོ་བརྗོད་པའི་རྗེས་སུ། ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་ཨ་པ་ན་ཡེ་སཱཧཱ། དེ་བཞིན་དུ་གཞན་རྣམས་ལ་ཐམས་ཅད་ཅེས་པ་རེ་རེའི་མཐར་ཡང་ཨ་པ་ན་ཡེ་སཱཧཱ། ཞེས་བརྗོད་པའི་རྗེས་སུ་
ཁའི་ཆུ་དེ་སྔར་བཀྲུས་པའི་ཆུ་ནང་དུ་ཕོའོ།། དེ་ནས། སློབ་མའི་སྡིག་སྒྲིབ་ནད་གདོན་སོགས་ཐམས་ཅད་བཀྲུས་པའི་ཆུ་དང་ལྷན་ཅིག་བསྐྲད་པར་བསམས་ལ། ཡུངས་ཀར་གྱིས་བྲབ། གུ་གུལ་གྱིས་བདུག་ཨ་

[167B] ཆུ་དེ་འབབ་ཆུ་སོགས་སུ་དོར། དེ་ནས་འདི་སྐད་ཅེས་བརྗོད། སངས་རྒྱས་རྣམས་ནི་བདུད་ལས་རྒྱལ། །ཆོས་ནི་ཆོས་མ་ཡིན་ལས་སོ། །དགེ་འདུན་མུ་
སྟེགས་རྣམས་ལས་རྒྱལ། །དབང་པོ་ལྷ་མིན་རྣམས་ལས་རྒྱལ། །ལྷ་མིན་ཟླ་བ་རྣམས་ལས་རྒྱལ། །ནམ་མཁའ་ལྡིང་ནི་རྒྱ་མཚོ་ལས། །མེ་ནི་ཤིང་རྣམས་ཀུན་ལས་རྒྱལ། །ཆུ་ནི་མེ་ལས་རྒྱལ་བར་གྱུར། །རླུང་ནི་སྤྲིན་
ལས་རྒྱལ་བར་གྱུར། །རྡོ་རྗེ་ཡིས་ནི་རིན་ཆེན་ཕུག་ལྷ་རྣམས་བདེན་པར་རབ་ཏུ་གནས། །ས་ཡང་བདེན་པར་གནས་པ་ལ། །སངས་རྒྱས་དང་ནི་ཆོས་ཀྱང་བདེན། །བདེན་པ་རྒྱལ་གྱུར་བརྫུན་མ་ལགས། །བདེན་པ་དང་བདེན་པའི་
ཚིག་འདི་དག་གིས་ཆེ་གེ་མོ་ཞེས་བྱ་བ་བདུད་དང་མི་མཐུན་པའི་ཕྱོགས་ཐམས་ཅད་ལས་རྒྱལ་བར་གྱུར་ཅིག་ཅེས་བརྗོད་དོ། །དེ་ནས་ཡང། ན་མ་ཤྩཎྜ་བཛྲ་ཀྲོ་དྷཱ་ཡ་ནས། ཧཱུཾ་ཕཊ། ཛ་ཡ་ཛ་ཡ། སིདྡྷི་སིདྡྷི། ཕ་ལ་ཕ་ལ་ཧོ་
ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་རཀྵ་རཀྵ། དེ་བཞིན་དུ་ཀུན་ལའང་རཀྵ་རཀྵ་ཅེས་སོ་སོའི་མཐར་སྦྱར་བ་བརྗོད་ཅིང། མགོ་བོར་རྡོ་རྗེ་བཞག་སྟེ། རྒྱལ་བ་རྒྱལ་སྲས་བདེན་པའི་བྱིན་རླབས་དང། །རྡོ་རྗེ་རྣམ་པར་
འཇོམས་པའི་བྱིན་རླབས་ཀྱིས། །འགྲོ་བ་འདི་ལ་བདག་གིས་བསྲུངས་ཟིན་གྱིས། །འདི་ལ་སུས་ཀྱང་གནོད་པ་མ་བྱེད་ཅིག་ཅེས་བརྗོད་དེ་བསྲུང་བར་བྱའོ། །ཚུལ་འདི་ནི་དད་པ་དང་གཏོང་བ་དང་ཚུལ་ཁྲིམས་ལ་སོགས་པ། དམ་པས་

[168A]༄༅། །བསྔགས་པའི་ཡོན་ཏན་དང་ལྡན་པའི་རང་གི་སློབ་མ་དཀའ་བཅུ་པ་ཤེས་རབ་འོད་ཟེར་དང། དབོན་ཆེན་ལེགས་པའི་མཚན་ཅན་གཉིས་ཀྱིས་ཚུལ་འདི་ལྟ་བུའི་འཁྱེར་བདེ་བ་ཞིག་དགོས་ཅེས་ནན་ཆེར་
བསྐུལ་བ་ལ་བརྟེན་ནས། ཤཱཀྱའི་དགེ་སློང་བློ་བཟང་ཆོས་ཀྱི་རྒྱལ་མཚན་གྱིས་ལེགས་པར་སྦྱར་བའོ།། །།



