
[001A]༄༅། །ཐུན་མོང་བསྡུས་པའི་བསྡོམས་ཚིག་བློ་གསལ་དགའ་བསྐྱེད་ཅེས་བྱ་བ་ཞུགས་སོ། །

[001B] །རབ་དཀར་ཆུ་སྐྱེས་ཟླ་བའི་སྟེང། །འཇམ་དཔལ་གཞོན་ནུ་དཔའ་བོ་དང། །ཡིད་འོང་ལྷ་མོ་དབྱངས་ཅན་མ། །རྟག་པར་བརྩེལ་ཕྱག་བགྱིའོ། །ཤེས་བྱའི་ནེའུ་གསིང་ངོས་
ཡངས་ལ། །རིག་ལམ་མེ་ཏོག་བཀོད་པ་ཅན། །སྐྱེས་ཀྱི་བློ་གསལ་གཞོན་ནུ་རྣམས། །འདི་ན་རྩེད་འཇོ་བྱ་བར་རིགས། །དེང་འདིར་སྡུས་རྩ་འཆད་པ་ལ། །ཆོས་ཅན་དབྱེ་གཞི་བཤད་པ་དང། །ཆོས་
ཀྱི་དབྱེ་བ་བསྟན་པ་དང། །ངེས་པར་བྱ་བའི་རྣམ་གཞག་དང་།ངེས་བྱེད་ཐལ་འགྱུར་བཤད་པ་དང། །ལྟ་བ་དབུ་མར་འཇུག་པའི་ཚུལ། །ལྔ་པོ་སྐབས་འདིའི་མདོར་བསྟན་ཡིན། །ཤེས་བྱ་
གཞལ་བྱ་གཞི་གྲུབ་ཡོད། །ཆོས་དང་གཞི་དང་རྟེན་འབྲེལ་དང་དམིགས་པ་ཆོས་ཅན་ཡུལ་རྣམས་ནི། །ཁྱབ་མཉམ་དབྱེ་གཞི་ཆོས་ཅན་ཡིན། །དབྱེ་ན་དངོས་པོ་རྟག་པ་གཉིས། །དགག་

[002A]༄༅། །སྒྲུབ་མཚན་མཚོན་མཚན་གཞི་གསུམ། །བྱས་དང་མ་བྱས་སྐྱེས་མ་སྐྱེས། །འདུས་བྱས་མ་བྱས་དངོས་དངོས་མེད། །འཇིག་དང་མི་འཇིག་ལ་སོགས་པའོ། །དངོས་པོ་ལ་ཡང་བེམ་པོ་དང། །
ཤེས་པ་ལྡན་མིན་འདུ་བྱེད་གསུམ། །བེམ་པོ་ལ་ཡང་ཕྱི་ནང་གཉིས་།ཕྱི་དོན་གཟུགས་ལ་སོགས་པ་ལྔ། །གཟུགས་ལ་ཁ་དོག་དབྱིབས་ཀྱི་གཉིས། །རྒྱས་པར་དབྱེ་ན་ཉི་ཤུ་སྟེ། །སྔོ་སེར་དཀར་དང་དམར་བ་དང། །སྣང་
མུན་སྤྲིན་དང་དུ་བ་དང། །རྡུལ་དང་ཁུག་སྣ་ཉི་མ་དང་།གྲིབ་མ་རིང་ཐུང་ལྷམ་པ་དང། །ཟླུམ་པོ་མཐོན་པོ་དམའ་བ་དང། །ཕྱ་ལེ་ཕྱ་ལེ་མིན་པ་འོ། །སྒྲ་ལ་རྣམ་པ་བརྒྱད་ཡོད་དེ། །ཟིན་པའི་འབྱུང་བ་ལ་བརྟེན་པའི། །སེམས་
ཅན་སྟོན་དང་མི་སྟོན་ལ། །ཡིད་འོང་མི་འོང་གཉིས་རེ་དབྱེ། །མ་ཟིན་པ་ལའང་དེ་བཞིན་ནོ། །དྲི་ལ་ཞིམ་དང་ང་བ་དང། །མཉམ་དང་མི་མཉམ་བཞི་རུ་ཡོད། །རོ་ནི་མངར་སྐྱུར་ཁ་དང་སྐ། །ཚ་དང་ལན་ཚ་རྣམ་པ་དྲུག་རེག་བྱ་
ས་ཆུ་མེ་རླུང་དང། །འཇམ་རྩུབ་ལྕི་ཡང་ཚ་གྲང་དང་།བཀྲེས་དང་སྐོམ་པས་བཅུ་གཉིས་སོ། །ནང་དོན་མིག་ལ་སོགས་པ་ལྔ། །ཤེས་པ་ཚད་མ་ཚད་མིན་གཉིས། །ཚད་མ་ལ་ཡང་མངོན་རྗེས་གཉིས། །དབང་ཡིད་རང་རིག་

[002B] །མངོན་སུམ་རྣམ་པ་བཞི་རུ་ཡོད། །རྗེས་དཔག་དངོས་སྟོབས་གྲགས་ཡིད་གསུམ། །མ་རྟོགས་ལོག་རྟོག་ཐེ་ཚོམ་སྟེ་།ཚད་མིན་བློ་ཡང་གསུམ་དུ་འགྱུར། །ལྡན་པ་མིན་པའི་འདུ་བྱེད་ལ་།ཐོབ་དང་མ་ཐོབ་སྐལ་མཉམ་
དང། །སྙོམ་འཇུག་གཉིས་དང་སྲོག་དང་ནི། །སྐྱེ་གནས་མི་རྟག་རྒ་བ་དང། །མིང་གི་ཚོགས་སོགས་བཅུ་གསུམ་ཡོད། །ཡང་ན་ཤེས་བྱར་རྣམ་དབྱེ་ན། །ཕུང་པོ་ཁམས་དང་སྐྱེ་མཆེད་དོ། །ཕུང་པོ་གཟུགས་ཚོར་འདུ་ཤེས་དང། །འདུ་བྱེད་རྣམ་
ཤེས་ཕུང་པོ་ལྔ། །མཛོད་ལས་གཟུགས་ཕུང་བཅུ་གཅིག་གསུངས། །མིག་སོགས་འདུས་ཏེ་རེག་པ་ལས། །བྱུང་བའི་ཚོར་སོགས་རྣམ་པ་དྲུག་འདུ་ཤེས་ལ་ཡང་དེ་བཞིན་དྲུག་མཚུངས་ལྡན་ལྡན་མིན་འདུ་བྱེད་གཉིས། །མཚུངས་ལྡན་ལ་
ཡང་ལྔ་བཅུ་བདུན། །ལྡན་མིན་འདུ་བྱེད་སྔར་བཤད་ལྟར། །གང་ཟག་ཀྱང་ནི་དེ་ཡིན་ཏེ། །དེ་ལ་ཡང་ནི་སྲིད་པ་གསུམ། །ངན་འགྲོ་དམྱལ་བ་སོགས་གསུམ་དང། །བདེ་འགྲོ་མི་དང་འདོད་ལ་དྲུག་བཅུ་པོ་འདོད་པའི་ཁམས་ཡིན་ནོ། །དམྱལ་
བ་ཚ་གྲང་ཉེ་ཚེ་དང། །ཉེ་འཁོར་བ་ཡི་དབྱེ་བས་བཞི། །ཡི་དྭགས་དངོས་དང་འཐོར་བུ་གཉིས། །དུད་འགྲོ་གནས་དང་ཁ་འཐོར་གཉིས། །མི་ལ་གླིང་གི་དབྱེ་བས་བཞི། །འདོད་ལ་རྒྱལ་ཆེན་རིགས་བཞི་དང། །གསུམ་རྩེན་འཐབ་བྲལ་དགའ་
ལྡན་དང། །འཕྲུལ་དགའ་གཞན་འཕྲུལ་དབང་བྱེད་དོ། །གཟུགས་ཁམས་བསམ་གཏན་བཞི་ཡིན་ཏེ། །ནང་གསེས་གནས་རིགས་བཅུ་བདུན་ཡོད། །གཟུགས་མེད་ནམ་མཁའ་མཐའ་ཡས་དང། །རྣམ་ཤེས་མཐའ་ཡས་མྖེད་༄༅། །དང། །ཅི་ཡང་མེད་པའི་སྐྱེ་མཆེད་དང། །འདུ་ཤེས་ཡོད་མིན་མེད་མིན་བཞི། །ཉན་རང་བྱང་ཆུབ་སེམས་དཔའ་ཡི། །སོ་སྐྱེ་ཚོགས་སྦྱོར་གཉིས་གཉིས་ཡོད། །ཉན་ཐོས་རྒྱུན་ཞུགས་ཕྱིར་འོང་དང།།
ཕྱིར་མི་འོང་དང་དགྲ་བཅོམ་པ། །ཞུགས་གནས་དབྱེ་བས་བརྒྱད་དུ་ཡོད། །རང་རྒྱལ་བསེ་རུ་ཚོགས་སྤྱོད་གཉིས། །བྱང་འཕགས་བཅུའི་དབང་གིས་བཅུ། །སྒྲིབ་དང་བཅས་པ་སེམས་ཅན་ཏེ། །སྒྲིབ་སྤངས་སངས་རྒྱས་འཕགས་
པའོ། །རྣམ་ཤེས་མིག་ལ་སོགས་པ་དྲུག་ཕྱི་དང་ནང་གི་ཁམས་བཅོ་བརྒྱད། །ཕྱི་ཡི་གཟུགས་ལ་སོགས་པ་དྲུག་ནང་གི་མིག་སོགས་རྣམ་པ་དྲུག་མིག་གི་རྣམ་ཤེས་ཁམས་སོགས་དྲུག་སྐྱེ་མཆེད་རྣམ་པ་བཅུ་གཉིས་ཏེ། །ཕྱི་
ཡི་གཟུགས་ལ་སོགས་པ་དྲུག་ནང་གི་མིག་སོགས་དྲུག་ཡིན་ནོ། །ཡང་ན་མཚན་ཉིད་གསུམ་ཡོད་དེ། །ཀུན་བརྟགས་གཞན་དབང་ཡོངས་གྲུབ་བོ་།ཡང་ན་ཀུན་རྫོབ་དོན་དམ་གཉིས། །གཞན་ཡང་རང་མཚན་སྤྱི་མཚན་
གཉིས༑ ༑སྒྲ་ཡི་དངོས་ཡུལ་ཡིན་མིན་གཉིས། །འདྲ་བ་ཐུན་མོང་ཡིན་མིན་གཉིས། །ཟག་བཅས་ཟག་མེད་གཉིས་སོགས་དབྱེ། །གཞན་ཡང་དགེ་སོགས་གསུམ་ཡོད་དེ། །རྣམ་བྱང་དགེ་བའི་ཕྱོགས་ལ་ཡང། །ལུས་ངག་ཡིད་
ཀྱི་དགེ་བཅུ་དང། །བསོད་ནམས་བྱ་བ་རྣམས་གསུམ་དང། །ལམ་ལ་ལྔ་གསུམ་བཅོ་ལྔ་དང། །བྱང་ཆུབ་ཕྱོགས་ཆོས་སུམ་ཅུ་བདུན་།ཕ་རོལ་ཕྱིན་པ་དྲུག་དང་བཅུ། །འདྲེས་དང་མ་འདྲེས་ཡོན་ཏན་དང། །ཆོས་ཕུང་བརྒྱད་ཁྲི་

[003B] །གསུང་རབ་ཡན་ལག་བཅུ་གཉིས་དང། །འདུལ་མངོན་མདོ་སྡེ་སྡེ་སྣོད་གསུམ། །བརྗོད་བྱ་ལྷག་པའི་བསླབ་པ་གསུམ་།བྱ་སྤྱོད་རྣལ་འབྱོར་བླ་མེད་དེ། །གསང་སྔགས་རྒྱུད་སྡེ་རྣམ་པ་བཞི། །སྨིན་བྱེད་བུམ་པའི་དབང་
སོགས་བཞི། །གྲོལ་བྱེད་བསྐྱེད་རྫོགས་རིམ་པ་གཉིས། །འབྲས་བུ་སྐུ་བཞི་ཡེ་ཤེས་ལྔ། །གཞན་ཡང་འགོག་ལམ་བདེན་པ་གཉིས། །སྐུ་དང་ཡེ་ཤེས་འཕྲིན་ལས་སོ། །ལུས་ངག་ཡིད་ཀྱི་མི་དགེ་བཅུ། །ཉོན་མོངས་ཤེས་བྱའི་སྒྲིབ་
པ་གཉིས། །མཐོང་དང་སྒོམ་པའི་སྤང་བྱ་གཉིས། །དེ་སོགས་ཀུན་ཉོན་མི་དགེའི་ཕྱོགས། །སྒྲིབ་དང་མ་སྒྲིབ་ལུང་མ་བསྟན། །བྱེ་བྲག་སོ་སོར་དབྱེ་བ་ན། །རྣམ་གྲངས་གྲངས་ལས་འདས་པར་གྱུར། །།ངེས་པར་བྱ་བའི་རྣམ་གཞག་
ལ༑ ༑རྫས་ལྡོག་འགལ་འབྲེལ་སྤྱི་བྱེ་བྲག་མཚན་མཚོན་རྒྱུ་འབྲས་ཡོད་མེད་རྟོགས། །ཡིན་མིན་ལོག་དང་རྗེས་འགྲོ་ལྡོག་དགག་གཞི་རྩི་ལུགས་སྔ་ཕྱི་བཙན། །སྐོར་འབེབ་ལ་སོགས་ཉེར་གཉིས་ཡོད། །།རྫས་ཆོས་དེ་དང་ཉེ་
དང་བཅས། །ཁྱོད་ཁྱོད་ཁྱོད་མིན་ཁྱོད་མ་ཡིན། །རང་ཡིན་ལྡོག་ཆོས་ཉེ་དང་བཅས། །ཁྱོད་ཁྱོད་ཁྱོད་མིན་ཁྱོད་ཡིན་པ། །རང་མིན་ལྡོག་ཆོས་ཉེ་དང་བཅས། །ཁྱོད་ཁྱོད་མ་ཡིན་ཁྱོད་མིན་པ་།ཁྱོད་མ་ཡིན་པའི་ཁྱད་ཆོས་གནས། །
དེ་གསུམ་གང་ལ་མི་ཉེ་བ། །ཁྱོད་ཁྱོད་མིན་ཞིང་ཁྱོད་མ་ཡིན་།ཁྱོད་ཡིན་སོ་སོའི་སྒྲུབ་བྱེད་ནི། །ཁྱད་ཆོས་དེ་དག་སོ་སོའི་སྟེང། །མཚན་གཞི་གང་ཡིན་དེའི་ལྡོག་པ། །དེ་མ་ཡིན་དང་འགལ་བའོ། །གཞི་དེ་ཡོད་ན་ཡོད་

[004A]༄༅། །རྟོགས་དང། །མེད་ན་མེད་རྟོགས་ཚད་མ་ཀུན། །དངོས་པོ་ཡིན་ན་རྒྱུ་འབྲས་ཀུན། །དགག་གཞི་ཅན་གྱི་ཆོས་ལ་ནི། །ཁྱབ་བྱ་འབྲེལ་བ་བལྟོས་པ་ཀུན། །ཁོ་ཁོ་ཡིན་པའི་ཆོས་རྣམས་ཀྱི། །ལྡོག་པ་
དང་འགལ་མ་ལུས་ཀུན། །མེད་པ་རྣམས་དང་མ་འབྲེལ་བ། །དེ་དང་ཕན་ཚུན་ཐ་མི་དད། །ཡོད་མེད་ཀུན་དང་ཐ་དད་དུ། །གྱུར་པའི་སྒྲུབ་པ་ཐམས་ཅད་དང། །ཡོད་མེད་ཀུན་གྱི་བརྗོད་བྱེད་སྒྲ། །དེ་རྣམས་ཞེས་བརྗོད་སྒྲ་
ལ་སོགས། །རྫས་ཆོས་ཡིན་པའི་ཆོས་རྣམས་ལ། །དེ་མིན་ཡོད་ན་དེ་དག་ཀུན། །རྫས་ཆོས་སུ་ནི་ངེས་པ་ཡིན། །ཤེས་བྱ་དངོས་པོ་སྒྲུབ་པ་སོགས། །རྐྱང་པ་སློབ་དཔོན་ངག་ལས་ཤེས། །ཡོད་པ་རྣམས་དང་ཐ་དད་དང། །དེ་
དང་ཕན་ཚུན་ཐ་དད་དང། །དགག་གཞི་མེད་པའི་ཆོས་ཀྱི་སྟེང་།ཁྱབ་བྱ་ཁྱབ་བྱེད་ཁྱབ་མཉམ་འབྲེལ། །རང་མིན་ལྡོག་ཆོས་ཡིན་རྣམས་ལ། །དེ་མིན་ཡོད་ན་དེ་དག་ཀུན། །རང་ཡིན་ལྡོག་ཆོས་ཡིན་པར་ངེས། །རྟག་པ་
བདག་མེད་ལ་སོགས་ལ། །རྐྱང་པ་སློབ་དཔོན་ངག་ལས་ཤེས། །ཡོད་པ་རྣམས་ཀྱི་ལྡོག་པའམ་གཅིག་ཕན་ཚུན་ཐ་མི་དད་རྣམས་དང། །ཡིན་པ་ཡོད་པའི་ཆོས་རྣམས་དང། །ཁྱབ་མཉམ་ཀུན་དང་མཚན་གཞི་ལ། །
སྦྱར་བའི་མཚན་མཚོན་མ་ལུས་ཀུན། །ཡོད་པ་ཀུན་དང་ཐ་མི་དད་།གྱུར་པའི་དངོས་པོ་ཐམས་ཅད་དང། །ཡོད་མེད་ཀུན་དང་དངོས་འགལ་དང། །ཡིན་པ་མེད་པའི་ཆོས་ཀུན་དང། །རང་ཡིན་ལྡོག་ཆོས་ཡིན་རྣམས་ལ། །

[004B] །རང་མིན་ལྡོག་ཆོས་ཡིན་པར་ངེས། །མཚན་ཉིད་ལ་སོགས་རྐྱང་པ་རྣམས། །སློབ་དཔོན་ངག་ལས་ཤེས་པར་བྱ། །ཡོད་མེད་ཀུན་དང་ཐ་དད་དང། །རྫས་ཆོས་སྒྲུབ་པ་གང་རུང་གི་གཞི་མཐུན་
རྣམས་དང་རྫས་ཆོས་ལ། །ཉེ་བའི་ལྡོག་ཆོས་ཡིན་རྣམས་ལ། །དེ་མིན་ཡོད་ཀུན་རྫས་ཆོས་ལ། །ཉེ་བར་བྱེད་པའི་ལྡོག་ཆོས་ཡིན་།ཡོད་མེད་ཀུན་དང་ཐ་དད་དང། །རང་ཡིན་ལྡོག་ཆོས་མིན་པའམ་།རང་མིན་ལྡོག་ཆོས་མ་
ཡིན་པའི། །གཞི་མཐུན་ཀུན་དང་རང་མིན་ལ། །ཉེ་བའི་ལྡོག་ཆོས་ཡིན་རྣམས་ལ། །དེ་མིན་ཡོད་ཀུན་རང་ཡིན་ལ། །ཉེ་བའི་ལྡོག་ཆོས་ཕུང་གསུམ་ཡིན། ཡོད་མེད་ཀུན་དང་ཐ་དད་དང། །རང་མིན་ལྡོག་ཆོས་ཡིན་
པའམ། །རང་ཡིན་ལྡོག་ཆོས་ཡིན་པ་ཡི། །གཞི་མཐུན་ཀུན་དང་རང་ཡིན་ལ། །ཉེ་བའི་ལྡོག་ཆོས་ཡིན་རྣམས་ལ། །དེ་མིན་ཡོད་ཀུན་རང་མིན་ལ། །ཉེ་བར་བྱེད་པའི་ལྡོག་ཆོས་ཡིན། །ཡོད་མེད་ཀུན་དང་ཐ་དད་དང། །དགག་པ་
ཡང་གི་གཞི་མཐུན་དང། །ཁྱོད་སྤྱི་ཡོད་ན་ཁྱོད་སྤྱི་ཀུན་།ཆོས་གང་དེ་གསུམ་མི་ཉེ་བ། །ཡིན་ལ་ལྡོག་ཆོས་ཡིན་ཡོད་ཀུན། །དེ་གསུམ་གང་ལ་མི་ཉེ་བའི། །ལྡོག་ཆོས་ཕུང་གསུམ་པ་ཡིན་ནོ། །།འགལ་དང་མི་འགལ་
འདི་ལྟ་སྟེ། །ལྷན་ཅིག་མི་གནས་ཕན་ཚུན་སྤང། །བྱ་རོག་འུག་པ་མེ་ཆུ་བཞིན། །ཚད་མའི་གཞུང་ལུགས་རྣམས་ལས་བྱུང། །དེང་སང་བསྡུས་པ་ཡོངས་གྲགས་ལ། །འགལ་བ་ཙམ་མམ་རྒྱུད་འགལ་ལ། །འགལ་ཁྱབ་

[005A]༄༅། །དཀྱུས་མ་སྒོ་གཉིས་འབུད། །ལྡོག་པ་ཐ་དད་ཡིན་པ་དགོས་།དངོས་འགལ་ཡིན་ན་དེ་གཉིས་སྟེང། །ཁ་སྦུབ་གཉིས་དང་སྒོ་བཞི་འབུད། །ཁྱོད་དང་འགལ་བ་ཁྱོད་དང་ནི། །མི་འགལ་བ་དང་དངོས་འགལ་དང། །
སྒྲུབ་པ་ཡང་གི་གཞི་མཐུན་པ། །ཡིན་ཏེ་བདག་མེད་ཡིན་པའི་ཕྱིར་།ཞེས་པ་འདི་ལ་ཁྱབ་པ་ཡོད། །ཁྱོད་དང་མི་འགལ་བ་ཁྱོད་དང་།འགལ་བ་དང་ནི་དངོས་འགལ་དང། །དགག་པ་ཡང་གི་གཞི་མཐུན་ནི། །ཡིན་ཏེ་ཤེས་བྱ་ཡིན་
པའི་ཕྱིར། །ཞེས་པ་འདི་ལ་ཁྱབ་པ་ཡོད། །ཁྱོད་རང་ཁྱོད་དང་མི་འགལ་ཏེ། །གང་ཟག་གི་ནི་བདག་མེད་ཕྱིར། །འབྲེལ་དང་མ་འབྲེལ་འདི་ལྟ་སྟེ། །བྱས་དང་མི་རྟག་ལྟ་བུ་ལ། །བདག་ཉིད་གཅིག་པའི་འབྲེལ་བ་དང། །མེ་དང་དེ་
འབྲས་དུ་བ་ནི། །དེ་ལས་བྱུང་བའི་འབྲེལ་པ་ཞེས། །ཚད་མའི་གཞུང་ལུགས་རྣམས་ལས་བཤད། །མེད་ན་མི་འབྱུང་ཞེས་པ་ཡི། །དོན་ཡང་དེ་བྱུང་འབྲེལ་ལ་གནས། །འོན་ཀྱང་བསྡུས་པ་ཡོངས་གྲགས་ལ་།ཁྱོད་
ཆོས་དེ་དང་འབྲེལ་བར་ཐལ། །དེ་དང་ཐ་དད་ཡིན་གང་ཞིག་།ཆོས་དེ་ལྡོག་ན་ཁྱོད་ཀྱང་ནི། །ལྡོག་པར་འགྱུར་བའི་ཕྱིར་ཞེས་པ། །འབྲེལ་བའི་ཁྱབ་པ་འཆའ་བ་ཡིན། །ཁྱོད་དང་འབྲེལ་བ་གང་ཡིན་ཏེ། །མ་འབྲེལ་བ་དང་
དངོས་འགལ་དང། །སྒྲུབ་པ་ཡང་གི་གཞི་མཐུན་ནི། །ཡིན་ཏེ་ཤེས་བྱ་ཡིན་པའི་ཕྱིར། །ཁྱོད་མ་འབྲེལ་བ་ཁྱོད་དང། །འབྲེལ་པ་དང་ནི་དངོས་འགལ་དང། །དགག་པ་ཡང་གི་གཞི་མཐུན་ནི། །ཡིན་ཏེ་བདག་མེད་ཡིན་པའི་ཕྱིར། །

[005B] །བདག་ཉིད་གཅིག་པའི་གོ་བ་ཡོད། །རྟག་པ་དངོས་པོ་ལྟ་བུ་ལ། །དེ་ཡི་གོ་བ་མེད་མོད་ཀྱང་།དེང་སང་ཡོངས་གྲགས་བདག་གཅིག་གི་འབྲེལ་བ་ཤེས་བྱའི་སྤྱི་ནོར་ཟེར། །དེ་ལ་མེད་ན་མི་འབྱུང་གི་
འབྲེལ་བཤད་ཙམ་ནི་ཡོད་པར་མངོན། །དེ་བྱུང་འབྲེལ་པ་དངོས་པོ་ལ། །ཡོད་ཀྱི་གཞན་ལ་མེད་པའོ།    ༈    །སྤྱི་དང་བྱེ་བྲག་འདི་ལྟ་སྟེ། །བུམ་པ་ཤེས་བྱའི་བྱེ་བྲག་དང། །ཤེས་བྱ་བུམ་པའི་སྤྱི་ཡིན་ཞིང། །ཁས་བླངས་སྒྲུབ་བྱེད་བཀོད་
པའི་ཚེ། །བུམ་པ་ཤེས་བྱའི་བྱེ་བྲག་སྟེ། །དེ་ཡིན་དེ་ལ་བདག་གཅིག་འབྲེལ། །བུམ་པ་མིན་ཞིང་དེ་ཡིན་པ། །དུ་མ་གྲུབ་པའི་ཕྱིར་ཞེས་འགོད། །དུ་མའི་མཚན་གཞི་གཉིས་རེ་འཛིན། །དེ་ལྟར་སྤྱི་དང་བྱེ་བྲག་འཇོག་ཁྱོད་
དང་འགལ་བ་སྤྱི་ཡིན་ཞིང། །ཁྱོད་དང་ཐ་དད་སྤྱི་ཡིན་ཏེ་།བདག་མེད་ཡིན་པའི་ཕྱིར་ཞེས་པ། །འདི་ནི་རྡོ་རྗེའི་བྲག་རི་ཡིན་།རྫས་ཆོས་རང་ཡིན་ལྡོག་ཆོས་ནི། །ཉེ་དང་བཅས་ལ་སྤྱི་ཡིས་ཁྱབ། །མཚན་གཞི་མེད་རྣམས་སྤྱི་མ་
ཡིན༑ ༑དངོས་པོ་ལྟ་བུ་གཉིས་ཀ་ཡིན།    ༈    །མཚན་མཚོན་རྣམ་གཞག་འདི་ལྟ་སྟེ། །མཚན་ཉིད་གོ་བྱེད་ཡིན་པ་ཡོད། །རྫས་ཡོད་ཆོས་གསུམ་ཚང་བའོ། །མཚོན་བྱ་གོ་བྱེད་ཡིན་པ་ཡོད། །བཏགས་ཡོད་ཆོས་གསུམ་ཚང་བའོ། །གཞུང་
ལུགས་རྣམས་ལས་གོ་བྱ་ལ། །གོ་བྱེད་མི་འཁྲུལ་བ་རུ་འཇུག་གོ་ཆ་མཚན་གཞིའི་སྟེང་དུ་ནི། །གོ་བྱེད་ཀྱིས་ནི་འཁྲུལ་མེད་རྟོགས་།མཚན་མཚོན་གཞི་གསུམ་རྣམ་གཞག་གསུངས། །དེ་ཡི་ཚུལ་དང་རྗེས་མཐུན་པར། །བུམ་པ་མཚན་གཞི་

[006A]༄༅། །དངོས་པོར་མཚོན། །དོན་བྱེད་ནུས་པ་ཡིན་པའོ། །ཞེས་པའི་མཚན་མཚོན་སྦྱོར་བ་འཐད། །ཡོངས་གྲགས་ཁྱབ་མཉམ་སྒོ་གཉིས་དང། །ལྡོག་ཁྱབ་གཉིས་དང་སྒོ་བཞི་དགོས། །མཚན་མཚོན་སྒོ་བཞི་ཡིན་
ཞེས་གྲགས། །མཚན་བྱ་མཚན་གཞིའི་སྟེང་དུ་ནི། །མཚན་ཉིད་ཀྱིས་ནི་ངེས་པར་བྱེད། །གཞི་དེ་མཚོན་བྱ་ཡིན་པའི་སྟེང། །མཚན་ཉིད་ཇི་ཙམ་བརྩེགས་ཀྱང་ཡོད། །མཚོན་བྱ་བཏགས་ཡོད་གཉིས་ཀ་མེད། །གཞི་དེ་མཚན་ཉིད་ཡིན་
པའི་སྟེང། །བཏགས་ཡོད་ཇི་ཙམ་བརྩེགས་ཀྱང་ཡོད། །མཚན་ཉིད་རྫས་ཡོད་གཉིས་ཀ་མེད། །ཡུལ་གྱི་མཚན་ཉིད་བློས་རིག་སོགས། །རྣམ་གྲངས་སློབ་དཔོན་ངག་ལས་ཤེས།    ༈    །རྒྱུ་དང་འབྲས་བུའི་རྣམ་གཞག་ནི། །སྡེ་བདུན་ཚད་མའི་
གཞུང་ལུགས་ལས། །རྒྱུ་ལ་རང་བཞིན་ཇི་སྙེད་ཅིག་མེད་ན་མི་འབྱུང་འབྲས་བུ་གསུངས། །མེ་ཡི་འབྲས་བུ་དུ་བ་སྟེ། །འབྲས་བུའི་ཆོས་ཀྱི་རྗེས་འཇུག་ཕྱིར། །ཞེས་པས་རྒྱུ་འབྲས་འབྲེལ་པ་བསྟན་།སྐྱེད་པར་བྱེད་པ་རྒྱུའི་མཚན་ཉིད། །
སྐྱེས་པར་བྱ་བ་འབྲས་བུ་ཡི། །མཚན་ཉིད་དུ་ནི་འཐད་པ་ཡིན་།ཡང་ན་ཕན་འདོགས་བྱ་བྱེད་ཡིན། །ཁ་ཅིག་སྡུག་བསྔལ་ཕན་ཐོགས་ཐལ། །མི་འདོད་རྐྱེན་ཡང་རྒྱུའི་ཕྱིར་ཟེར། །མི་རྟག་པ་ལ་རྒྱུ་འབྲས་ཡོད། །རྟག་ལ་རྒྱུ་འབྲས་ཡོད་
མིན་ཏེ། །དེ་འགལ་བ་ནི་ཉིད་ཡིན་ཕྱིར། །དངོས་པོ་ཐམས་ཅད་རང་རྒྱུའི་དུས། །མ་འོངས་རང་དུས་ད་ལྟར་བ། །རང་འབྲས་དུས་སུ་འདས་པར་ངེས། །རང་གི་རྒྱུ་ལས་སྐྱེས་པ་ནི། །འདུས་བྱས་ཀྱི་ནི་མཚན་ཉིད་ཡིན། །རང་ལ་ཆོས་ཅན་

[006B] །སྐབས་ཐོབ་ཤེས་དགོས་འདི་ལྟ་སྟེ། །བུ་པ་ཆོས་ཅན་དུ་དུ་བཟུང་ནས། །རང་གི་རྒྱུ་ལས་སྐྱེས་པར་ཐལ་།འདོད་ལན་བཏབ་སྟེ་རྩིས་པའི་ཚེ། །བུམ་པ་རང་གི་རྒྱུ་ལས་སྐྱེས། །ཞེས་པའི་རིག་པ་འདིས་མཚོན་ནས། །རང་གི་རྒྱུ་
ཡི་འབྲས་བུ་དང། །རང་གི་འབྲས་བུའི་རྒྱུ་སོགས་འགྲེ། །བུམ་པ་ཆོས་ཅན་དུ་བཟུང་ནས། །རང་གི་རྒྱུ་ནི་ཡོད་པར་ཐལ། །འདོད་ལན་བཏབ་སྟེ་རྩིས་པའི་ཚེ། །བུམ་པའི་རྒྱུ་ནི་ཡོད་ཅེས་ཟེར། །རང་ལ་ཆོས་ཅན་འཚངས་པའི་ཚུལ། །ཁས་
བླངས་སྔ་ཕྱི་མི་འགལ་ཏེ། །གོང་དུ་ཆོས་ཅན་སྦྱར་བ་དང་།ཕྱི་མར་ཆོས་ཅན་འཚངས་པ་ནི། །དོན་གྱིས་ཐོབ་པར་མཁས་པས་བཤད། །དཔེར་ན་རང་མཚན་རང་རིག་དང། །རང་མིན་ལྡོག་ཆོས་ལ་སོགས་ཀྱི། །རང་ལ་ཆོས་ཅན་མི་འཇུག་པ། །
དཔྱོད་ལྡན་ཡོངས་ལ་གྲགས་བཞིན་ནོ།    ༈    །ཡོད་རྟོགས་མེད་རྟོགས་འདི་ལྟ་སྟེ། །ཁྱད་གཞི་ཡོད་པ་བཞིར་བཅས་ལ། །མེད་རྟོགས་ཆ་ཡོད་ཡ་རྣམས་མེད། །ཡོད་རྟོགས་ཇི་ཙམ་བརྩེགས་ཀྱང་ཡོད། །ཡོད་རྟོགས་མེད་རྟོགས་སྤེལ་གྱུར་ཚེ། །
ཡོད་རྟོགས་གཙོ་བས་ཆ་ཡ་རྩི། །ཁྱད་གཞི་མེད་པ་གཞིར་བཅས་ལ། །མེད་རྟོགས་ཡ་ཡོད་ཆ་རྣམས་མེད། །ཡོད་རྟོགས་ཇི་ཙམ་བརྩེགས་ཀྱང་མེད། །ཡོད་རྟོགས་མེད་རྟོགས་སྤེལ་གྱུར་ཚེ། །མེད་རྟོགས་གཙོ་བས་ཆ་ཡ་རྩི།    ༈    །ཡིན་ལོག་མིན་
ལོག་འདི་ལྟ་སྟེ། །ཁྱད་གཞི་ཡིན་པ་གཞིར་བཅས་ལ། །ཡིན་ལོག་ཆ་ཡིན་ཡ་རྣམས་མིན། །མིན་ལོག་ཇི་ཙམ་བརྩེགས་ཀྱང་ཡིན། །ཡིན་ལོག་མིན་ལོག་སྤེལ་གྱུར་ཚེ། །མིན་ལོག་གཙོ་བས་ཆ་ཡ་རྩི། །ཁྱད་གཞི་མིན་པ་གཞིར་བཅས་ལ། །

[007A]༄༅། །ཡིན་ལོག་ཡ་ཡིན་ཆ་རྣམས་མིན། །མིན་ལོག་ཇི་ཙམ་བརྩེགས་ཀྱང་མིན། །ཡིན་ལོག་མིན་ལོག་སྤེལ་གྱུར་ཚེ། །ཡིན་ལོག་གཙོ་བས་ཆ་ལ་རྩི། །ཡིན་པར་རྟོགས་པའི་ཚད་མའི་ཡུལ། །ཡིན་པ་དང་ནི་ཁྱབ་
མཉམ་ཡིན། །མིན་པར་རྟོགས་པའི་ཚད་མའི་ཡུལ། །མིན་པ་དང་ནི་ཁྱབ་མཉམ་ཡིན།    ༈    །རྗེས་སུ་འགྲོ་ལྡོག་འདི་ལྟ་སྟེ། །ཕྱོགས་ཀྱི་གླང་པོའི་གཞུང་ལུགས་ལས། །རྗེས་དཔག་བྱ་དང་དེ་མཚུངས་ལ་།ཡོད་དང་མེད་ལ་མེད་པ་
ཞེས༑ ༑གཏན་ཚིགས་ཀྱི་ནི་ཚུལ་གསུམ་གསུངས། །དེ་ཡང་སྤྱི་ནས་ཚུལ་གསུམ་ནི། །ཕྱོགས་ཆོས་རྗེས་ཁྱབ་ལྡོག་ཁྱབ་ཡིན། །དེས་ན་ཁྱབ་པའི་དབྱེ་བ་ལ། །རྗེས་ཁྱབ་ཐུར་ཁྱབ་ལྡོག་ཁྱབ་དང་།འགལ་ཁྱབ་ཁ་སྦུབ་ལྔ་རུ་བཤད།།
དེ་དག་སོ་སོར་ངོས་འཛིན་ན། །རྟགས་དེ་ཡིན་ན་གསལ་བ་དེ། །ཡིན་པས་ཁྱབ་པ་རྗེས་ཁྱབ་ཡིན། །གསལ་བ་ཡིན་ན་རྟགས་དེ་ཉིད། །ཡིན་པས་ཁྱབ་པ་ཐུར་ཁྱབ་ཡིན། །གསལ་བ་མིན་ན་རྟགས་དེ་ཉིད། །མིན་པས་ཁྱབ་པ་ལྡོག་
ཁྱབ་ཡིན། །རྟགས་དེ་ཡིན་ན་གསལ་བ་དེ། །མིན་པས་ཁྱབ་པ་འགལ་ཁྱབ་ཡིན། །རྟགས་མིན་གསལ་བ་མིན་པས་ཁྱབ། །ཁ་སྦུབ་ཏུ་ནི་ཤེས་པར་བྱ། །ཕྱིན་ཅི་ལོག་གི་འབུད་ཚུལ་ནི། །གསལ་འགྱུར་རྟགས་མི་འགྱུར་དུ་
གནས༑ ༑ཐུར་ཁྱབ་རྣལ་མ་ཆ་རྣམས་དང། །ལྡོག་ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་ཕྱིན་ཅི་ལོག་ངེས་དང། །ཐུར་ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་ཕྱིན་ཅི་ལོག་ངེས་པའི་།ཐུར་ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་

[007B] །བཞི་བརྒྱད་བཅུ་གཉིས་བཞི་ཚན་དང། །རྗེས་ཁྱབ་ཕྱིན་ཅི་ལོག་ངེས་པའི། །རྗེས་ཁྱབ་ཕྱིན་ཅི་ལོག་ངེས་དང། །ལྡོག་ཁྱབ་ཕྱིན་ཅི་ལོག་ངེས་པའི། །ལྡོག་ཁྱབ་ཕྱིན་ཅི་ལོག་ངེས་པའི། །ལྡོག་ཁྱབ་
ཕྱིན་ཅི་ལོག་ངེས་པའི། །ལྡོག་ཁྱབ་ཕྱིན་ཅི་ལོག་ངེས་སོགས་།བཞི་བརྒྱད་བཅུ་གཉིས་བཞི་ཚན་དང། །རྗེས་ཁྱབ་དུ་མ་བརྩེགས་གྱུར་ཀྱང། །རྩ་བའི་རྗེས་ཁྱབ་སྟེང་དུ་གནས། །ཐུར་ཁྱབ་རྣལ་མ་ཡ་རྣམས་དང། །ལྡོག་ཁྱབ་ཕྱིན་ཅི་
ལོག་ངེས་པའི། །ཐུར་ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་རྣལ་མར་ངེས་པ་དང། །ལྡོག་ཁྱབ་ཕྱིན་ཅི་ལོག་ངེས་པའི། །ལྡོག་ཁྱབ་ཕྱིན་ཅི་ལོག་ངེས་པའི། །ལྡོག་ཁྱབ་རྣལ་མར་ངེས་པ་དང་།ཐུར་ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་ཕྱིན་ཅི་ལོག་ངེས་པའི། །ལྡོག་
ཁྱབ་རྣལ་མར་ངེས་པ་དང། །ལྡོག་ཁྱབ་རྣལ་མར་ངེས་པ་ཡི་།ཐུར་ཁྱབ་རྣལ་མར་ངེས་པ་ཡི། །ལྡོག་ཁྱབ་རྣལ་མར་ངེས་པ་དང། །ལྡོག་ཁྱབ་ཁ་སྦུབ་ཡ་རྣམས་ནི། །རྩ་བའི་ཐུར་ཁྱབ་སྟེང་དུ་གནས། །ལྡོག་ཁྱབ་རྣལ་མ་ཡ་རྣམས་དང། །ལྡོག་
ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་ཕྱིན་ཅི་ལོག་ངེས་པའི། །ལྡོག་ཁྱབ་རྣལ་མར་ངེས་པ་དང། །ལྡོག་ཁྱབ་ཕྱིན་ཅི་ལོག་ངེས་པའི། །ལྡོག་ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་རྣལ་མར་ངེས་པ་དང། །ཐུར་ཁྱབ་ཕྱིན་ཅི་ལོག་ངེས་པའི། །
ཐུར་ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་རྣལ་མར་ངེས་པ་དང། །ཐུར་ཁྱབ་རྣལ་མར་ངེས་པ་ཡི། །ལྡོག་ཁྱབ་རྣལ་མར་ངེས་པ་ཡི། །ཐུར་ཁྱབ་རྣལ་མར་ངེས་པ་དང། །ལྡོག་ཁྱབ་རྣལ་མར་ངེས་པ་ཡི། །ཐུར་ཁྱབ་རྣལ་མར་ངེས་པ་ཡི། །་༄༅། །ཐུར་ཁྱབ་རྣལ་མར་ངེས་པ་དང། །ཐུར་ཁྱབ་ཁ་སྦུབ་ཡ་རྣམས་ནི། །རྩ་བའི་ལྡོག་ཁྱབ་སྟེང་དུ་གནས། །རྗེས་ཁྱབ་ཁ་སྦུབ་ཡ་རྣམས་དང། །ལྡོག་ཁྱབ་ཕྱིན་ཅི་ལོག་ངེས་པའི་།ལྡོག་ཁྱབ་ཕྱིན་ཅི་ལོག་ངེས་དང། །
ཐུར་ཁྱབ་ཕྱིན་ཅི་ལོག་ངེས་པའི། །ཐུར་ཁྱབ་ཕྱིན་ཅི་ལོག་ངེས་དང། །ལྡོག་ཁྱབ་རྣལ་མར་ངེས་པ་ཡི། །ཐུར་ཁྱབ་རྣལ་མར་ངེས་པ་དང། །ཐུར་ཁྱབ་རྣལ་མར་ངེས་པ་ཡི། །ལྡོག་ཁྱབ་རྣལ་མར་ངེས་པ་རྣམས། །རྗེས་ཁྱབ་ཁ་
སྦུབ་སྟེང་དུ་གནས། །འགལ་ཁྱབ་ཡ་རྣམས་གང་ཡིན་དང། །ལྡོག་ཁྱབ་རྣལ་མར་ངེས་པ་ཡི། །ལྡོག་ཁྱབ་ཕྱིན་ཅི་ལོག་ངེས་དང་།ཐུར་ཁྱབ་རྣལ་མར་ངེས་པ་ཡི། །ཐུར་ཁྱབ་ཕྱིན་ཅི་ལོག་ངེས་དང། །ལྡོག་ཁྱབ་ཕྱིན་ཅི་ལོག་ངེས་
པའི༑ ༑ཐུར་ཁྱབ་རྣལ་མར་ངེས་པ་དང། །ཐུར་ཁྱབ་ཕྱིན་ཅི་ལོག་ངེས་པའི། །ལྡོག་ཁྱབ་རྣལ་མར་ངེས་པ་དང། །རྗེས་ཁྱབ་ཕྱིན་ཅི་ལོག་ངེས་རྣམས། །རྩ་བའི་འགལ་ཁྱབ་སྟེང་དུ་གནས་།རྟགས་གསལ་དངོས་འགལ་བཀོད་
པའི་ཚེ། །ཐལ་འགྱུར་དེ་ཡི་རྗེས་ཁྱབ་དང། །ལྡོག་ཁྱབ་ལ་ནི་ཁྱད་པར་མེད། །རྟགས་གསལ་ཐ་མི་དད་བཀོད་ཚེ། །ཐལ་འགྱུར་དེ་ཡི་རྗེས་ཁྱབ་དང། །ཐུར་ཁྱབ་ལ་ནི་ཁྱད་པར་མེད། །ཡིན་བཀོད་ཀྱི་ནི་ཐུར་ཁྱབ་དང། །མིན་བཀོད་
ཀྱི་ནི་ལྡོག་ཁྱབ་གཅིག་ཡིན་བཀོད་ཀྱི་ནི་ལྡོག་ཁྱབ་དང། །མིན་བཀོད་ཀྱི་ནི་ཐུར་ཁྱབ་གཅིག་གང་ཞིག་ལ་སོགས་རྟགས་མང་པོ་།ཡོད་ཀྱང་སོང་ཚོད་ཁྱེར་བ་གནས། །ཕྱི་མ་གྲུབ་པའི་རྗེས་མི་འབྲངས། །ཁ་སྦུབ་ཡོངས་གྲགས་ལ་

[008B] །རྩ་ཁྱབ་བཞི་པོར་མ་འདུས་ཤིང། །རིག་པའི་རྣམ་གྲངས་ཡིན་པའི་ཕྱིར། །འདིར་བཀོད་པ་ལ་འགལ་བ་མེད། །།དགག་གཞིའི་རྣམ་གཞག་འདི་ལྟ་སྟེ། །སྤང་ལེན་དམིགས་ཕུར་མཐའ་སྐྱོར་དང། །རྒྱབ་ཁུར་མ་སྟེ་རྣམ་
བཞི་དང། །རྣམ་གྲངས་ཤོང་རྫོང་མ་ཞེས་གྲགས། །ཆོས་ཀྱི་གྲགས་པའི་གཞུང་ལུགས་ལས། །ཚད་མ་རྣམས་ནི་མི་འཇུག་པ། །མེད་ལ་མི་འཇུག་འབྲས་བུ་ཅན། །གཏན་ཚིགས་བྱེ་བྲག་ལ་བལྟོས་ནས་།འགའ་ཞིག་མེད་ཤེས་འབྲས་བུ་
ཅན༑ ༑ཞེས་པས་སྣང་རུང་མི་སྣང་བ། །མ་དམིགས་པ་ཡི་གཏན་ཚིགས་གསུངས། །དག་པའི་ས་ཕྱོགས་མེད་པའི་ཕྱོགས། །ཚད་མས་མ་དམིགས་པ་ཡི་ཕྱོགས། །དེ་རྣམས་དགག་གཞིའི་དོན་དུ་མཚུངས། །སྤང་ལེན་མ་ཡི་རྩི་ཚུལ་ནི། །བུམ་པ་
དག་པའི་ས་ཕྱོགས་སུ། །གསེར་གྱི་བུམ་པ་མེད་ཅེས་ཏེ། །དགག་གཞིའི་སྤང་དུ་དགག་བྱ་ནི། །ཁྱད་ཆོས་གཞན་དང་བཅས་པ་ལེན། །དམིགས་ཕུར་ཞེས་པ་དགག་བྱ་ཉིད། །འཛིན་ཅིང་ཆོས་གཞན་འདོར་བ་སྟེ་།གསེར་གྱི་བུམ་པ་དག་ཕྱོགས་སུ།།
བུམ་པ་ཡོད་ཅེས་བརྗོད་པ་བཞིན། །དགག་གཞིས་དགག་བྱ་ཁྱད་ཆོས་དང། །བཅས་པའི་མཐའ་ནས་སྐྱོར་བ་ནི། །མཐའ་སྐྱོར་བ་ཡི་ཚུལ་ཡིན་ཏེ། །བུམ་པ་དག་པའི་ས་ཕྱོགས་སུ། །གསེར་གྱི་བུམ་པ་བུམ་པ་ནི། །དག་པའི་ས་ཕྱོགས་སུ་མེད་བཞིན་
རྒྱབ་ཁུར་མ་ཡི་རྩི་ཚུལ་ནི། །དགག་བྱ་ཁྱད་ཆོས་དང་བཅས་པ། །དགག་གཞི་ཡི་ནི་རྒྱབ་ཏུ་ཁུར། །གསེར་གྱི་བུམ་པ་བུམ་པ་ནི་།དག་པའི་ཕྱོགས་སུ་མེད་རྩི་བཞིན། །དགག་བྱ་དངོས་དང་ཁྱད་ཆོས་ནི། །ཀུན་ལ་དགག་བཞི་འཇུག་རྩི་བ། །ཤོང་རྫོང་

[009A]༄༅། །མ་རུ་གྲགས་པ་སྟེ། །བུམ་པ་དག་པའི་ས་ཕྱོགས་སུ་།གསེར་གྱི་བུམ་པ་དག་ཕྱོགས་སུ། །བུམ་པ་ཡོད་ཅེས་བྱ་བ་བཞིན་།དོན་ཐོབ་དམིགས་ཕུར་མ་རུ་གནས། །རྣམ་གྲངས་གཞན་རྣམས་ཤེས་པར་
བྱ༑    ༈    ༑རྩི་ལུགས་ཞེས་པའི་རྣམ་གཞག་ནི། །ཁྱོད་ཤུལ་དུ་ནི་ཆོས་ཅན་འཚངས། །རྫས་ཆོས་ཡིན་ན་ཁྱོད་ཁྱོད་རང། །ཡིན་པས་ཁྱབ་པ་ཁས་བླངས་པར། །བུམ་པ་ཁྱོད་མིན་ཁྱོད་ཆོས་ཅན། །དེར་ཐལ་དེའི་ཕྱིར་ཞེས་
བཀོད་པར། །འདོད་ལན་བཏབ་སྟེ་རྩིས་པའི་ཚེ། །བུམ་པ་ཁྱོད་མིན་ཁྱོད་དེ་ནི། །བུམ་པ་ཁྱོད་མིན་ཁྱོད་ཡིན་ཞེས། །རྩི་བ་ལྟ་བུས་རིགས་འགྲེ་ནས། །མང་དུ་བརྩེགས་ན་ཕྲ་ཞིང་ཞིབ། །མི་མཆོག་ཁྱོད་ལ་ཕྱག་འཚལ་
ལོ༑ ༑ཞེས་པ་ལྟ་བུའི་གཞུང་ཚིག་ལ། །རྩི་ཚུལ་སྐབས་སུ་བཀག་པ་མེད། །   ༈    །སྔ་བཙན་ཕྱི་བཙན་རྣམ་གཞག་ལ། །ཆོས་ཅན་གསལ་བ་སོ་སོ་དང། །ལྷན་ཅིག་སྦྱར་བའི་རྩི་ཚུལ་གཉིས།།
དང་པོ་ལ་ཡང་སྔ་བཙན་དང། །བར་བཙན་ཕྱི་བཙན་གསུམ་དུ་བཤད། །དང་པོ་སྔ་བཙན་འདི་ལྟ་སྟེ། །ཆོས་ཅན་དུ་མ་བརྩེགས་གྱུར་ཀྱང། །ཆོས་ཅན་སྔ་མ་དབང་བཙན་པས། །ལྷག་མ་གསལ་བར་སྦྱར་གནས་སུ། །རྟགས་གསལ་ཁྱབ་
པ་འཁྲུལ་མེད་རྩི། །གཉིས་པར་བར་བཙན་འདི་ལྟ་སྟེ། །ཆོས་ཅན་དུ་མ་བརྩེགས་གྱུར་ཀྱང། །ཡ་རྣམས་ཡོད་པར་གྱུར་པའི་ཚེ། །བར་བཙན་ཆོས་ཅན་ངོས་བཟུང་ནས། །ལྷག་མ་གསལ་བར་སྦྱར་ནས་སུ་།རྟགས་གསལ་ཁྱབ་པ་འཁྲུལ་མེད་

[009B] ༑གསུམ་པ་ཕྱི་བཙན་འདི་ལྟ་སྟེ། །ཆོས་ཅན་དུ་མ་བརྩེགས་གྱུར་ཀྱང། །ཆོས་ཅན་ཕྱི་མ་དབང་བཙན་པའི། །རྟགས་གསལ་ཁྱབ་པ་འཁྲུལ་མེད་རྩི། །གསལ་བ་ལ་ཡང་སྔ་བཙན་དང་།བར་བཙན་ཕྱི་བཙན་གསུམ་དུ་དབྱེ། །དང་
པོ་སྔ་བཙན་འདི་ལྟ་སྟེ། །གསལ་བ་དུ་མ་བརྩེགས་གྱུར་ཀྱང་།གསལ་བ་སྔ་མ་དབང་བཙན་ཅིང། །ལྷག་མ་རྟགས་ལ་སྦྱར་ནས་སུ། །རྟགས་གསལ་ཁྱབ་པ་འཁྲུལ་མེད་རྩི། །གཉིས་པ་བར་བཙན་འདི་ལྟ་སྟེ། །གསལ་བ་དུ་མ་བརྩེགས་
གྱུར་ཀྱང། །ཡ་རྣམས་ཡོད་པར་གྱུར་པའི་ཚེ། །བར་བཙན་གསལ་བ་ངོས་བཟུང་ནས། །ལྷག་མ་རྟགས་ལ་སྦྱར་ནས་སུ། །རྟགས་གསལ་ཁྱབ་པ་འཁྲུལ་མེད་རྩི། །གསུམ་པ་ཕྱི་བཙན་འདི་ལྟ་སྟེ། །གསལ་བ་དུ་མ་བརྩེགས་གྱུར་ཀྱང། །གསལ་
བ་ཕྱི་མ་དབང་བཙན་པའི། །རྟགས་གསལ་ཁྱབ་པ་འཁྲུལ་མེད་རྩི། །ལྷན་ཅིག་སྦྱར་བའི་རྩི་ལུགས་ལ། །སྔ་བཙན་བར་བཙན་ཕྱི་བཙན་གསུམ། །དང་པོ་སྔ་བཙན་འདི་ལྟ་སྟེ། །ཆོས་ཅན་གསལ་བ་གཉིས་ཀ་ཡང། །དུ་མ་ཡོད་པར་གྱུར་པའི་ཚེ། །
ཆོས་ཅན་སྔ་མ་དབང་བཙན་ཅིང། །ཆོས་ཅན་ལྷ་མ་གཞན་རྣམས་དང། །གསལ་བ་དང་པོ་ཚུན་གསལ་བ། །ལྷག་མ་རྟགས་ལ་སྦྱར་ནས་སུ། །རྩིབ་ཆོས་ཅན་གསལ་བ་གཉིས། །སྔ་བཙན་གྱི་ནི་ལུགས་སུ་གསུངས། །གཉིས་པོ་བར་བཙན་འདི་ལྟ་སྟེ། །
ཆོས་ཅན་གསལ་བ་གཉིས་ཀ་ཡང། །དུ་མ་བརྩེགས་པར་གྱུར་པ་ན་།ཡ་རྣམས་ཡོད་པར་གྱུར་པའི་ཚེ། །ཆོས་ཅན་བར་མ་དབང་བཙན་ཅིང། །ཆོས་ཅན་ལྷག་མ་གསལ་བར་སྦྱར། །གསལ་བ་བར་མ་དབང་བཙན་པའི། །གསལ་བ་ཕྱི་མ་རྟགས་ལ་སྦྱར།།

[010A]༄༅། །རྩི་བ་ཆོས་ཅན་གསལ་བ་གཉིས། །བར་བཙན་གྱི་ནི་ལུགས་སུ་འཐད། །གསུམ་པ་ཕྱི་བཙན་འདི་ལྟ་སྟེ། །ཆོས་ཅན་གསལ་བ་གཉིས་ཀ་ཡང། །དུ་མ་བརྩེགས་པར་གྱུར་པའི་ཚེ། །ཆོས་ཅན་ཕྱི་བཙན་གསལ་བ་ཡང། །ཕྱི་
བཙན་བྱས་ཏེ་རྩི་བ་ནི། །གཉིས་ཀ་ཕྱི་བཙན་དབང་དུ་བྱས་།དེས་མཚོན་ཆོས་ཅན་སྔ་བཙན་དང། །གསལ་བ་བར་བཙན་ཕྱི་བཙན་སོགས། །གང་འོས་རིག་པས་ཤེས་པར་བྱ།    ༈    །སྐོར་འབེབ་རྣམ་གཞག་ཅེས་བྱ་བ། །ཐལ་འགྱུར་རྟགས་
གསལ་དུ་མ་བརྩེགས། །སྔ་ཕྱི་བཙན་པ་འདིར་མི་འཐད། །རྗེས་འགྲོ་སོགས་དང་སྤེལ་ཡང་རུང། །ལག་ལེན་སློབ་དཔོན་ཞལ་ལ་རག་།རྣམ་གཞག་ཞིབ་མོ་བཤད་ཟིན་ཏོ།    ༈    །ཁྱབ་སྒྲོག་ཅེས་པའི་རྣམ་གཞག་ནི། །དེ་ལ་དེ་ཡིས་མ་ཁྱབ་དང། །
ཁྱབ་པ་སོགས་ལ་སྒྲུབ་བྱེད་ཀྱི། །རིགས་པ་དུ་མ་བཀོད་པ་དང་།མུ་བཞི་ཡོད་མེད་ལ་སོགས་པ། །ཁྱབ་སྒྲོག་ཆེ་ཆུང་དག་ལས་ཤེས།    ༈    །ཆོས་དེ་མ་ཡི་རྣམ་གཞག་ནི། །ཡོད་ན་ཆོས་དེ་ཡོད་པ་དང། །མེད་དང་རྟག་དང་མི་རྟག་དང། །མེད་ན་
ཆོས་དེ་མེད་སོགས་ཀྱིས། །མ་ཁྱབ་ཅེས་སོ་ཁྱབ་གྱུར་ན། །བུམ་པ་ཆོས་ཅན་རི་བོང་རྭ། །ཡོད་པར་ཐལ་ནི་ཡོད་པའི་ཕྱིར། །ཁྱབ་པ་ཆོས་དེ་མ་ལ་ཁས། །ཆོས་དེ་མ་ལ་གར་བཞག་མེད། །ཞིབ་པ་དམ་པའི་ཞལ་ལས་ཤེས།    ༈    །གཅིག་དང་
ཐ་དད་རྣམ་འགྲེལ་ལས། །དེ་ཕྱིར་གང་དང་གང་ལས་དོན། །ལྡོག་པ་དེ་ཡི་ཞེས་སོགས་གསུངས། །དོན་སྤྱི་གཅིག་འཆར་གཅིག་གི་དོན་།སྒྲས་བརྗོད་སྒོ་ནས་རང་ལྡོག་དང། །ངོ་བོ་གཅིག་དང་རིགས་གཅིག་གསུམ། །ཆོས་ཀུན་རང་རང་རང་ལྡོག་

[010B] ༑ངོ་བདག་རང་བཞིན་གསུམ་དོན་གཅིག་རིགས་ལ་རྫས་རིགས་ལྡོག་རིགས་གཉིས། །ཉེར་ལེན་གཅིག་སྐྱེས་རྫས་རིགས་གཅིག་བེམ་ཤེས་ལྡན་མིན་འདུ་བྱེད་དུ། །གྱུར་པའི་རྫས་རིགས་རྣམ་པ་གསུམ་།སྒྲུབ་དང་དགག་གྱུར་ལྡོག་རིགས་
གཉིས༑ ༑མཐོང་ཙམ་ཉིད་ནས་འདི་དང་འདི། །འདྲའོ་སྙམ་པ་སྒྲུབ་རིགས་གཅིག་དེ་ལ་བེམ་ཤེས་ལྡན་མིན་ནི། །འདུ་བྱེད་དུ་གྱུར་ལྡོག་རིགས་གསུམ། །དགག་བྱ་རིགས་གཅིག་བཀག་ཙམ་ནི། །དགག་པར་གྱུར་པའི་ལྡོག་རིགས་གཅིག་ཐ་
དད་འཆར་རུང་ཐ་དད་དོན། །རང་ལྡོག་ངོ་རིགས་ཐ་དད་གསུམ་།རང་ལྡོག་ཐ་དད་ཐ་དད་གཅིག་ངོ་རང་བདག་ཉིད་ཐ་དད་གཅིག་།རིགས་ཐ་མི་མཐུན་རིགས་མི་འདྲ། །རིགས་མི་གཅིག་རྣམས་དོན་གཅིག་གོ་   ༈    །དུས་གསུམ་རྣམ་གཞག་རྣམ་འགྲེལ་ལས། །
འདས་དང་མ་འོངས་ཞེས་སོགས་གསུངས། །ཐལ་ཟིན་པ་ནི་འདས་པ་དང། །མ་སླེབས་ཆས་བསྡུས་མ་འོངས་པ། །སྐྱེས་ལ་མ་འགགས་ད་ལྟ་བ། །དེ་དང་དངོས་པོ་དོན་གཅིག་གོ་དེ་གསུམ་དངོས་ཀུན་སྟེང་དུ་ཡོད། །གྲུབ་དུས་བུམ་པ་ལྟར་མཚོན་ན། །
དེ་འདས་བུམ་པའི་ཕྱི་ལོགས་གྲུབ། །དེ་དུས་འདས་པ་སྔ་ལོགས་གྲུབ་།དེ་ཡི་མ་འོངས་སྔ་ལོགས་གྲུབ། །དེ་དུས་མ་འོངས་ཕྱི་ལོགས་གྲུབ་།དེ་ཡི་ད་ལྟ་དེའི་དུས་སུ། །ད་ལྟ་བུམ་དང་མཉམ་དུ་གྲུབ། །འདས་པ་དང་ནི་ཤི་བ་ཡི། །གང་ཟག་ཡོད་མེད་
ཁྱད་པར་ཕྱེ།    ༈    །དྲུག་སྒྲའི་རྣམ་གཞག་རྣམ་འགྲེལ་ལས། །རྣམ་དབྱེ་ཐ་དད་ཅེས་སོགས་གསུངས། །རྣམ་མཁྱེན་ཆོས་ཅན་དུ་བཟུང་ནས། །ཡོད་པར་འཇལ་བའི་ཚད་མར་ཐལ། །ཚད་ཕྱིར་ཅེས་པར་འདོད་རྩིས་པས། །རྣམ་མཁྱེན་རྣམ་མཁྱེན་ཡོད་

[011A]༄༅། །འཇལ་བའི། །ཚད་མ་ཡིན་པ་འདོད་པ་ཡིན། །ཤེས་བྱ་ཆོས་ཅན་ཡོད་འཇལ་བའི། །ཚད་མའི་ཁྱབ་བྱར་འདོད་རྩིས་པས། །ཤེས་བྱ་ཤེས་བྱ་ཡོད་འཇལ་བའི། །ཚད་མའི་ཁྱབ་བྱར་ཁས་སླང་སོང། །རྣམ་
མཁྱེན་ཆོས་ཅན་ཡོད་འཇལ་བའི། །ཚད་མ་ཡོད་པར་ཐལ་ཅེས་པར་།རྣམ་མཁྱེན་ཡོད་པར་འཇལ་བ་ཡི། །ཚད་མ་ཡོད་པར་འདོད་ཅེས་ཟེར་།ཡིན་དང་ཡོད་འགོད་ཁྱད་པར་ཆེ། །རྒྱས་པ་དྲུག་སྒྲ་ཟུང་ལ་ལྟོས།    ༈    །གཞན་སེལ་རྣམ་གཞག་རྣམ་འགྲེལ་
ལས༑ ༑ལྡོག་པ་ངོ་བོ་ཞེས་སོགས་གསུངས། །རྟོག་པས་དགག་བྱ་དངོས་སུ་བཅད། །ཚུལ་གྱིས་རྟོགས་བྱ་གཞན་སེལ་དོན། །མ་ཡིན་དགག་དང་མེད་དགག་གཉིས། །རང་སྒྲས་དགག་བྱ་བཀག་ཤུལ་དུ། །ཆོས་གཞན་འཕེན་པ་མ་ཡིན་དགག་དེ་ལ་བློ་དང་དོན་
གྱི་དབྱེ། །མ་ཡིན་དགག་གྱུར་དོན་བྱེད་ནི། །ནུས་སྟོང་བློ་ཡི་གཞན་སེལ་དོན། །བུམ་འཛིན་རྟོག་པར་བུམ་པ་ནི། །མིན་ལས་ལོག་པར་སྣང་བ་བཞིན། །དེར་གྱུར་དོན་བྱེད་ནུས་པ་ནི། །དོན་གྱི་གཞན་སེལ་ཡིན་ཞེས་གྲགས། །བུམ་པ་མིན་ལས་ལོག་
པ་དང། །རྟག་དངོས་ཀྱིས་སྟོང་ཀ་བུམ་བཞིན། །དེས་ན་དངོས་པོ་ཐམས་ཅད་ཀྱི། །སྟེང་དུ་གཞན་གསེལ་གསུམ་རྩིར་ཡོད། །བུམ་པ་ལྟ་བུ་ལ་མཚོན་ན། །བློ་དོན་སེལ་བ་བཤད་ཟིན་ཅིང། །བུམ་པ་བུམ་པ་མ་ཡིན་པར། །མེད་པ་བུམ་པའི་མེད་
དགག་གོ་ཡང་ན་དངོས་དང་ཤུགས་དང་ནི། །གཉིས་ཀར་སྐབས་སྟོབས་འཕེན་དང་བཞི། །རིམ་བཞིན་བུམ་མེད་ས་ཕྱོགས་དང། །ལྷས་བྱིན་ཚོན་པོ་ཉིན་མི་ཟ། །དེ་ཟས་མི་ཟ་རིད་མིན་པ། །མ་ངེས་བྲམ་ཟེའི་རིགས་མིན་བཞིན། །རང་སྒྲས་

[011B] །ཆོས་གཞན་མི་འཕེན་མེད་དགག་དོན་།དགག་བྱ་ཤེས་བྱར་སྲིད་པ་དང། །མི་སྲིད་པ་ཡི་མེད་དགག་གཉིས་།རིམ་བཞིན་བུམ་པ་མེད་པ་དང། །རི་བོང་རྭ་ནི་མེད་པ་བཞིན་།དགག་དང་གཞན་སེལ་དོན་གཅིག་གོ་
རྟོག་པས་དགག་བྱ་དངོས་སུ་ནི། །མ་བཅད་ཚུལ་རྟོགས་སྒྲུབ་པའི་དོན། །དགག་རྟོག་དང་ནི་སྒྲུབ་རྟོག་འགལ། །བྱེ་བྲག་ཡུལ་གྱི་སྒོ་ནས་ཕྱེ།    ༈    །ཡུལ་དང་ཡུལ་ཅན་རྣམ་འགྲེལ་ལས། །རང་གི་མཚན་ཉིད་ཅེས་སོགས་གསུངས། །སྣང་བཟུང་ཞེན་
འཇུག་ཡུལ་རྣམ་བཞི། །སྣང་ཡུལ་མཚན་ཉིད་བློས་སྣང་བ། །ཙམ་གྱིས་རིག་པར་བྱ་བའོ། །རྟོག་དང་རྟོག་མེད་སྣང་ཡུལ་གཉིས་།རྟོག་པར་སྣང་བ་ཙམ་གྱིས་ནི། །རིག་བྱའི་དོན་བྱེད་ནུས་སྟོང་ཏེ། །རྟོག་པའི་སྣང་ཡུལ་གྱི་མཚན་ཉིད། །དེ་དང་སྤྱི་
མཚན་དོན་གཅིག་གོ་རྟོག་མེད་ཤེས་པར་སྣང་ཙམ་གྱི། །སྒོ་ནས་རིག་པར་བྱ་བ་དེ། །རྟོག་མེད་ཤེས་པའི་སྣང་ཡུལ་དོན། །དེ་དང་རང་མཚན་དོན་གཅིག་གསུངས། །རྟོག་མེད་ལོག་ཤེས་སྣང་ཡུལ་ཀུན་།རྟོག་བྲལ་ཤེས་པའི་སྣང་ཡུལ་མིན། །
སྣང་ཡུལ་བཟུང་ཡུལ་གཉིས་དོན་གཅིག་བཟུང་ཡུལ་མཚན་ཉིད་བློས་བཟུང་བ། །ཙམ་གྱིས་རིག་པར་བྱ་བའོ། །རྟོག་དང་རྟོག་མེད་གཟུང་ཡུལ་གཉིས། །དེ་དང་དེས་བཟུང་ཙམ་གྱིས་འཇོག་ཞེན་ཡུལ་མཚན་ཉིད་བཟློས་ཞེན་པའི། །ཚུལ་གྱིས་
རིག་པར་བྱ་བའོ། །རྟོག་དང་རྟོག་མེད་ཞེན་ཡུལ་གཉིས། །དེ་གཉིས་ཁྱད་པར་དེ་དང་དེས། །ཞེན་པའི་ཚུལ་གྱིས་རིག་པར་བྱ། །ཆོས་ཀུན་གཉིས་ཀའི་ཞེན་ཡུལ་ཡིན། །སྒྲ་རྟག་དེ་འཛིན་རྟོག་པ་ཡི་།ཞེན་ཡུལ་ཡིན་ཡང་ཞེན་ཡུལ་མིན། །བླང་

[012A]༄༅། །དོར་བྱ་ཕྱིར་ཞུགས་པ་ན། །མི་བསླུའི་ཆོས་དེ་འཇུག་ཡུལ་དོན། །གནས་སྐབས་མཐར་ཐུག་འཇུག་ཡུལ་གཉིས། །དེ་དང་ཞེན་ཡུལ་དོན་གཅིག་གོ་རང་ཡུལ་འཇུག་ཆོས་ཡུལ་ཅན་དོན། །སྒྲ་དང་སྐྱེས་བུ་བློ་གསུམ་ཡོད།།
སྒྲ་ལ་མིང་ཚིག་ཡི་གེ་གསུམ། །བདག་ང་གང་ཟག་སྐྱེས་བུ་གཅིག་།བློ་རིག་གསལ་བ་ཤེས་རྣམས་གཅིག་རྟོག་དང་རྟོག་མེད་ཤེས་པ་སོགས། །རྒྱས་པར་བླ་མའི་ངག་ལས་ཤེས།    ༈    །མཚན་ཉིད་གསུམ་གྱི་རྣམ་གཞག་ནི། །རང་འཛིན་རྟོག་པས་
སྒྲོ་བཏགས་ཙམ། །ཀུན་བཏགས་དོན་དང་དེ་ལ་ནི། །མཚན་ཉིད་ཡོངས་ཆད་རྣམ་གྲངས་གཉིས། །སྔ་མ་མེད་པ་མཐའ་དག་དང། །ཕྱི་མ་དང་ནི་ཀུན་བཏགས་གཅིག་རང་གི་རྒྱུ་རྐྱེན་ལས་སྐྱེས་པ། །གཞན་དབང་དོན་དང་དེར་དབྱེ་ན། །དག་དང་མ་དག་
གཞན་དབང་གཉིས། །རིམ་བཞིན་དག་པའི་སྣོད་བཅུད་དང། །མ་དག་སྣོད་བཅུད་འཇིག་རྟེན་བཞིན། །དངོས་དང་གཞན་དབང་དོན་གཅིག་ཕྱིར། །ཆོས་ཀུན་རང་རང་གཞན་དབང་ངོ། །མཉམ་གཞག་དམིགས་པ་མཐར་ཐུག་པ། །ཡོངས་གྲུབ་དེ་ལ་སྒྲས་
བརྗོད་ཀྱིས། །འགྱུར་མེད་ཕྱིན་ཅི་མ་ལོག་གཉིས། །སྔ་མ་གང་ཟག་བདག་མེད་བཞིན། །དེ་དང་ཡོངས་གྲུབ་དོན་གཅིག་གོ་ཕྱི་མ་མཉམ་བཞག་ཡེ་ཤེས་སོ། །ཆོས་ཀུན་སྟེང་དུ་མཚན་ཉིད་ནི། །གསུམ་གྱི་རྣམ་གཞག་རྩིར་ཡོད་དོ།    ༈    །བདེན་གཉིས་
རྣམ་གཞག་རྣམ་འགྲེལ་ལས། །དོན་དམ་དོན་བྱེད་ཅེས་སོགས་གསུམ། །དོན་དམ་ཚད་མའི་རྙེད་དོན་དུ། །དམིགས་པ་དོན་དམ་བདེན་པའི་དོན་།རང་མཚན་དོན་དམ་བདེན་པ་དང། །དོན་ཡོད་མངོན་གྱུར་དངོས་པོ་རྫས། །འདུས་བྱས་མི་རྟག་བྱས་པ་རྒྱུ། །འབྲས་

[012B]ཀུན་རྫོབ་ཚད་མའི་རྙེད་དོན་དུ། །དམིགས་པ་ཀུན་རྫོབ་བདེན་པའི་དོན། །སྤྱི་མཚན་ཀུན་རྫོབ་བདེན་ཀུན་ཡོད། །མ་བྱས་བདེན་མེད་འདུས་མ་བྱས། །རྟག་པ་དངོས་མེད་ཆོས་རྣམས་གཅིག་ཆོས་རྣམས་རང་འཛིན་རྟོག་པའི་གཞིར། །
རང་མཚན་ཉིད་ཀྱིས་གྲུབ་པ་དང། །རང་སྐྱ་ཐུབ་པའི་རྫས་ཡོད་ནི། །བཀག་པས་གང་ཟག་བདག་མེད་དོ། །འཁོར་ལོ་གསུམ་ལས་དང་པོ་ནི། །ངེས་དོན་ཐ་མ་གཉིས་དྲང་དོན། །ཐེག་ཆེན་སེམས་བསྐྱེད་རྒྱུ་འབྲས་བདུན། །ལྷག་མེད་ཚེ་ན་རིག་པ་ཡོད། །སྒྲིབ་ལ་
གཉིས་ཡོད་ཤེས་སྒྲིབ་མེད། །དེ་ལ་སོགས་པའི་མདོ་སྡེ་པའི། །གྲུབ་མཐའི་ཚུལ་རྣམས་ཤེས་པར་བྱོས།    ༈    །རྒྱུ་འབྲས་ཆེ་བ་རྣམ་འགྲེལ་ལས། །དེ་ཕྱིར་མིག་དང་གཟུགས་དག་ལ། །བརྟེན་ནས་མིག་བློ་སྐྱེ་ཞེས་དང། །མཛོད་ལས་རྒྱུ་དྲུག་འབྲས་
ལྔ་གསུངས། །གྲོགས་བྱེད་རྐྱེན་གྱི་འཇོག་བྱེད་དང། །དེ་ལ་རྒྱུ་རྐྱེན་བདག་རྐྱེན་དང། །དམིགས་རྐྱེན་དེ་མ་ཐག་རྐྱེན་བཞི་།དངོས་རྣམས་དང་པོ་གསུམ་ཡིན་ཞིང། །ཤེས་ཀུན་དེ་མ་ཐག་རྐྱེན་ནོ། །དམིགས་དང་དེ་མ་ཐག་རྐྱེན་ནི། །ཡོད་པའི་དངོས་ལ་ཤེས་
པས་ཁྱབ། །རྣམ་ལྡན་སྐྱེད་བྱེད་དམིགས་རྐྱེན་དང། །འདྲ་རྣམ་གཏོད་བྱེད་གཟུང་དོན་ཡིན། །དེ་གཉིས་དོན་གཅིག་རྣམ་གྲངས་སོ་།རང་དབང་སྐྱེད་བྱེད་བདག་རྐྱེན་དོན། །ཐུན་མོང་ཡིན་མིན་བདག་རྐྱེན་གཉིས། །བྱེད་རྒྱུ་ལྷན་ཅིག་སྐལ་མཉམ་རྒྱུ། །
རྣམ་སྨིན་ཀུན་འགྲོ་མཚུངས་ལྡན་དྲུག་དངོས་དང་སྔ་མ་གསུམ་དོན་གཅིག་དགེ་བ་ཟག་བཅས་མི་དགེ་ཀུན། །རྣམ་སྨིན་རྒྱུ་སྟེ་དེ་གཉིས་གཅིག་ཉོན་མོངས་ཀུན་འགྲོ་ཀུན་རྒྱུར་ངེས། །མཚུངས་རྒྱུ་གཞན་རིག་ཤེས་དང་གཅིག་རྣམ་སྨིན་རྒྱུ་མཐུན་སྐྱེས་་༄༅། །བུའི་བྱེད། །བདག་འབྲས་བྲལ་དང་འབྲས་བུ་ལྔ། །རྣམ་སྨིན་འབྲས་བུ་ལུང་མ་བསྟན། །ལུང་མ་བསྟན་ལ་དེས་མ་ཁྱབ་།འདུས་བྱས་ཐམས་ཅད་བདག་འབྲས་དང། །སྐྱེས་བུའི་བྱེད་པའི་འབྲས་བུ་འོ། །ཟག་མེད་
དང་པོ་མ་གཏོགས་པའི། །འདུས་བྱས་ཐམས་ཅད་རྒྱུ་མཐུན་འབྲས་།   ༈    །ངེས་པར་བྱེད་པའི་ཐལ་འགྱུར་ནི། །དཔལ་ལྡན་གྲགས་པའི་གཞུང་ལུགས་ལས། །ཕྱོགས་ཆོས་དེ་ཆས་
ཁྱབ་པ་ཡི། །གཏན་ཚིགས་ཞེས་དང་གཞན་དུ་ཡང། །གང་དུ་གསལ་འོངས་ཀྱིས་བརྗོད་པ། །ཞེས་སོགས་གསུངས་པའི་དོན་ལྟར་དུ། །ཤེས་བར་འདོད་པའི་ཆོས་ཅན་དང། །བསྒྲུབ་བྱའི་ཆོས་སུ་བཟུང་བྱ་དང། །ཤེས་བྱེད་ཀྱི་ནི་
གཏན་ཚིགས་གསུམ། །ཐལ་ངག་འགོད་པའི་རྒྱུ་ཡིན་ནོ། །གཞུང་ལུགས་རྣམས་ལས་བཤད་ལྟར་ན། །རང་རྒྱུད་ངག་དང་ཐལ་ངག་གཉིས་།དང་པོ་སྙན་བྱ་ཆོས་ཅན་བཟུང། །མི་རྟག་ཡིན་ཏེ་བྱས་པའི་ཕྱིར། །ཞེས་པ་ལྟ་བུ་
སྦྱོར་ངག་ཡིན། །གཉིས་པ་ཆོས་ཅན་དེ་ཉིད་བཟུང། །མ་བྱས་པར་ཐལ་རྟག་པའི་ཕྱིར། །ཞེས་པ་ལྟ་བུ་ཐལ་ངག་ཡིན། །དང་པོ་བསྒྲུབ་བྱའི་དམ་བཅའ་ལ། །ཤེས་བྱེད་རྟགས་སུ་བཀོད་པ་ཡིན་།གཉིས་པ་རྒོལ་བའི་ཕ་
རོལ་ཀྱི། །ཁས་བླངས་རྟགས་སུ་བཀོད་ནས་ཀྱང། །མི་འདོད་ཚད་བསལ་ཐལ་བར་འཕངས། །ཚད་གསལ་འདི་ཡི་དབང་བྱས་ནས། །དེང་སང་བསལ་བ་ཞེས་པར་གྲགས། །འདི་ལྟའི་འགོད་ཚུལ་གཉིས་ཀ་ཡང་།ཡོངས་

[013B] །དེས་ན་ལག་ཏུ་བླང་བྱ་ནི། །རྟགས་ལ་མ་སྦྱར་གསལ་བར་ཡང། །དངོས་ཁྱབ་ཉིད་དང་ལྟོག་སྟེ་འབུད། །ཆོས་ཅན་གྲུབ་པའི་རྗེས་མི་འབྲངས། །བཀོད་ཚེ་རྟགས་གསལ་རྗེས་སུ་འབྲངས། །རྟགས་
ལ་སྦྱར་བ་ཡང་ཡོད་དེ། །ཆོས་ལ་ཤེས་བྱས་ཁྱབ་ཅེས་བཞིན་།འདི་ལ་ལ་ཁྱབ་གོ་བ་ཚང། །གཞན་དུ་འཐད་པ་མིན་པར་གོ་འོན་ཀྱང་བྱེད་མཁན་ཤིན་ཏུ་མང། །འདོད་རྟགས་མ་གྲུབ་ཁྱབ་པ་མེད་།ཁྱབ་པ་འགལ་དང་ཐེ་
ཚོམ་ཟ། །ལྔ་པོ་ལན་ཞེས་བྱ་བ་ཡིན། །ཡང་ན་ཁྱབ་ལན་གཅིག་ཏུ་བསྡུས། །རྣམ་པར་དག་པའི་སྒོ་བཞིར་གྲགས།    ༈    །ལྟ་བ་དབུ་མར་འཇུག་ཚུལ་ནི། །ཕྱི་ནང་དངོས་པོ་ཀུན་ཆོས་ཅན། །བདག་མེད་ཡིན་ཏེ་ཅིའི་ཕྱིར་ན། །
བདག་མེད་མིན་པའང་བདག་མེད་ཕྱིར། །ཞེས་པའི་གཏན་ཚིགས་ཆེན་པོའི་དོན། །ཆོས་ཀུན་སྤྲོས་བྲལ་བདག་མེད་དེ། །བདག་མེད་མིན་པའང་བདག་མེད་དོ། །ཞེས་པའི་གནས་ཚུལ་དབུ་མར་གནས། །གཞན་ཡང་བསྡུས་
པའི་རིགས་པ་ལ། །དཔྱད་ན་ཐོག་མཐའ་མི་སྙེད་ཅིང། །དབུས་སུའང་གནས་པར་མི་འགྱུར་ཏེ། །ཁས་བླངས་ཐམས་ཅད་འཇིག་པར་འགྱུར། །ཐོག་མཐའ་མེད་ཅིང་དབུས་མི་དམིགས། །ཁས་བླངས་མེད་ཅིང་གྲུབ་མྠའང་
མེད༑ ༑དེའི་ཚེ་དབུ་མ་ཆེན་པོའོ། །དལ་འབྱོར་ལུས་ཐོབ་དབང་པོ་རྣོ། །བློ་གསལ་གཞོན་ནུ་ཤེས་འདོད་རྣམས། །རྣམ་དག་གཞུང་བརྒྱའི་སྒོ་འབྱེད་པའི། །རིགས་ཚུལ་འདི་ལ་སློབ་པར་རིགས།། །།ཞེས་པ་འདི་ནི། གདན་ས་

[014A]༄༅།  །བཀྲ་ཤིས་ལྷུན་པོའི་ཆོས་གྲྭ་ཆོས་ཁྲིམས་པའི་མིང་ཁུར་འཛིན་པ་གཞུང་བརྒྱ་སྨྲ་བའི་དབང་ཕྱུག་དཀའ་ཆེན་བྱམས་པ་ཐུབ་བསྟན་ལགས་ཀྱིས། ་ཀུན་མཁྱེན་འཇམ་དབྱངས་ཤཎྟི་པས་མཛད་པའི་ཐུན་མོང་བསྡུས་པའི་བསྡོམ་
ཚིགས་བློ་གསལ་དགའ་བསྐྱེད་ཀྱི་ཐོག་ཏུ་བསྡུས་ཚན་ཚང་བ་ཞིག་དགོས་ཞེས་བསྐུལ་དོན་ལྟར། གོང་ས་སྐྱབྶ་མགོན་ཡིད་བཞིན་ནོར་བུ་མཆོག་དང། ཀུན་གཟིགས་པཎ་ཆེན་ཐམས་ཅད་མཁྱེན་པ་མཆོག་གི་གཙོས་བླ་མ་དམ་པ་རྣམས་ཀྱི་ཞལ་སྔ་ནས། ཆོས་དང་
ཟང་ཟིང་གི་བཀའ་དྲིན་གྱིས་རྟག་ཏུ་འཚོ་བ། མདོ་སྔགས་གྲྭ་ཚང་གི་ཟུར་ཆེན་མིང་འཛིན་དཀའ་ཆེན་བློ་བཟང་བཟོད་པས་ཁྱབ་སྒྲོག་ནས་རྒྱུ་འབྲས་ཆེ་བའི་བར་གསར་སྣོན་བགྱིས་ཏེ། འཕགས་ཡུལ་གདན་ས་ཆོས་གྲྭར་ཆེན་པོ་བཀྲ་ཤིས་ལྷུན་པོ་དཔལ་གྱི་སྡེ་ཆེན་ཕྱོགས་ཐམས་ཅད་ལས་
རྣམ་པར་རྒྱལ་བའི་གླིང་དུ་བགྱིས་པའོ། །དགེ་འདིས་བློ་གསར་རྣམས་ཀྱིས་གཞུང་ཆེན་རྣམ་ལྔ་བདེ་བླག་ཏུ་རྟོགས་པར་འགྱུར་ཅིག་  །འདི་ལྟར་པར་དུ་བསྒྲུབས་འབྲས་རིའི་སྙིང་པོ། །རྣམ་དག་བསྔོ་བའི་འགྱུར་རྩིས་སྦྱངས་པ་ལས། །རྒྱལ་བའི་དམ་ཆོས་ཀུན་
འཛིན་བདེན་སྟོབས་ཀྱི། །གསེར་འོད་འཁོར་མཐའ་དེ་སྲིད་འབར་གྱུར་ཅིག་ །། སྤྱི་ལོ་་བཀྲས་ལྷུན་བླ་སྤྱི་ལྷན་ཁང་གི་གཙོ་འཛིན་སོག་བླ་བདེ་བའི་མིང་ཅན་གྱིས་པར་བསྐྲུན་བགྱིས་པའོ།།།།།བཀྲ་ཤིས། །