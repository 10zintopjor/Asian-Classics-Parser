༄༅། །བདེ་མཆོག་ལྷ་དྲུག་ཅུ་རྩ་གཉིས་ཀྱི་མཚན་གྱི་སྡོམ་ཚིག་བཞུགས་སོ་ ། །

[201A]༄༅། །བདེ་ཆེན་རྒྱལ་པོ་ཧེ་རུ་ཀ་དཔལ་དང། །བདེ་བའི་མཆོག་སྦྱིན་རྡོ་རྗེ་ཕག་མོ་གཉིས། །མཁའ་འགྲོ་ལཱ་མ་དུམ་སྐྱེས་གཟུགས་ཅན་མ། །བདེ་ཆེན་འཁོར་ལོའི་ལྷ་ཚོགས་རྣམས་ལ་འདུད། །
ཁཎྚ་ཀ་པཱ་ལ་ངང་རབ་གཏུམ་མ། །མཧཱ་ཀངྐ་ལ་དང་གཏུམ་མིག་མ། །ཀཾ་ཀ་ལ་དང་འོད་ལྡན་མ་དང་ནི། །མཆེ་བ་རྣམ་པར་གཙིགས་དང་སྣ་ཆེན་མ། །སུ་ར་བཻ་རི་དཔའ་བོའི་བློ་ཅན་མ། །
འོད་དཔག་མེད་དང་མི་འུ་ཐུང་མ་དང། །རྡོ་རྗེའི་འོད་དང་ལངྒའི་དབང་ཕྱུག་མ། །རྡོ་རྗེའི་སྐུ་དང་ཤིང་གྲིབ་མ་རྣམས་སྟེ། །ཐུགས་ཀྱི་འཁོར་ལོའི་ལྷ་ཚོགས་རྣམས་ལ་འདུད། །མྱུ་གུ་ཅན་དང་ས་སྲུང་
མ་དང་ནི། །རལ་བ་ཅན་དང་འཇིགས་བྱེད་ཆེན་མོ་དང། །དཔའ་པོ་ཆེན་པོ་རླུང་གི་ཤུགས་ཅན་མ། །རྡོ་རྗེ་ཧཱུཾ་མཛད་དང་ནི་ཆང་འཐུང་མ། །རབ་ཏུ་བཟང་པོ་སྔོ་བསང་ལྷ་མོ་དང། །རྡོ་རྗེ་བཟང་
པོ་ཤིན་དུ་བཟང་མོ་དང། །འཇིགས་བྱེད་ཆེན་པོ་དང་ནི་རྟ་རྣམ། །མིག་མི་བཟང་དང་བྱ་གདོང་མ་རྣམས་ཏེ། །གསུང་གི་འཁོར་ལོའི་ལྷ་ཚོགས་རྣམས་ལ་འདུད། །སྟོབས་པོ་ཆེ་དང་འཁོར་ལོའི་
ཤུགས་ཅན་མ། །རིན་ཆེན་རྡོ་རྗེ་དང་ནི་དུམ་སྐྱེས་མ། །རྟམ་གྲིན་དང་ནི་ཆང་འཚོང་མཚན་ཅན་མ། །ནམ་མཁའི་སྙིང་པོ་འཁོར་ལོའི་གོ་ཆ་མ། །ཧེ་རུ་ཀ་དང་ཤིན་ཏུ་དཔའ་མོ་དང། །པདྨ་གར་
དབང་སྟོབས་ཆེན་མ་དང་ནི། །རྣམ་པར་སྣང་མཛད་འཁོར་ལོས་བསྒྱུར་མ་དང། །རྡོ་རྗེ་སེམས་དཔའ་བརྩོན་འགྲུས་ཆེན་མོ་སྟེ། །སྐུ་ཡི་འཁོར་ལོའི་ལྷ་ཚོགས་རྣམས་ལ་འདུད། །ཁྭ་གདོང་འུག་
གདོང་ཁྱི་གདོང་ཕག་གདོང་མ། །བསྟན་མ་ཕོ་ཉ་མཆེ་བ་འཇོམས་མ་སྟེ། །ཕྱོགས་བཞི་སྒོ་དང་མཚམས་ན་བཞུགས་པ་ཡི། །དམ་ཚིག་འཁོར་ལོའི་ལྷ་ཚོགས་རྣམས་ལ་འདུད། །དེ་ལྟར་

[201B] །ཡིད་ལ་དྲན་ཅིང་མཚན་ནས་བརྗོད་པ་དང། །གུས་པས་འདུད་པའི་རྣམས་དཀར་དགེ་བ་ཡིས། །བདག་དང་མཁའ་མཉམ་སེམས་ཅན་མ་ལུས་པ། །
དཔའ་བོ་དཔའ་མོ་རྣམས་ཀྱིས་རྗེས་བཟུང་སྟེ། །ཉེར་འཚེ་ཀུན་ཞི་ལེགས་ཚོགས་ལྷུན་གྲུབ་ཅིང། །ངན་སོང་དང་བྲལ་རྟེན་མཆོག་ལེགས་བརྒྱུད་ནས། །འཁོར་ལོ་སྡོམ་པའི་གོ་འཕང་མྱུར་ཐོབ་ཤོག་
 དཔལ་འཁོར་ལོ་སྡོམ་པའི་ལྷ་ཚོགས་ཀྱི་མཚན་བརྗོད་བདེ་བཞིག་དགོས་ཞེས་ན་གྱི་ །



