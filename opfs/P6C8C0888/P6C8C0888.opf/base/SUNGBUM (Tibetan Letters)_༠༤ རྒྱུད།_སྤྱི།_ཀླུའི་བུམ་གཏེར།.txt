
[001A]
༄༅། །ཀླུའི་བུམ་གཏེར་གྱི་ཆོ་ག་ལག་ཏུ་བླང་བདེར་བཀོད་པ་འདོད་དགུའི་ཆར་འབེབས་ཞེས་བྱ་བ་བཞུགས་སོ། །

[001B] །ན་མོ་གུ་རུ། འདིར་དང་རང་གཞན་གྱི་དོན་དུ་ཀླུའི་དབང་ཕྱུག་རྒྱལ་པོའི་སྒོ་ནས་ཀླུའི་བུམ་གཏེར་བྱིབ་ཚུལ་འཆད་པ་ལ། སྦྱོར་དངོས་
མཇུག་གསུམ་མོ། །དང་པོ་ལ། བུམ་པའི་རྣམ་གཞག་ནང་གཞུག་རྟེན་གྱི་རྣམ་གཞག་རྫས་ཀྱི་རྣམ་གཞག་ཡོ་བྱེད་གཞན་དང་ཇི་ལྟར་བཤམ་
ཚུལ་ལོ། །དང་པོ་ནི། བུམ་པ་རྒྱུ་གསེར་དངུལ་ཟངས་དམར་སོགས་རིན་པོ་ཆེ་ལས་བྱས་པ། ཚད་ནི། ལྟོ་བའི་རྒྱད་སོར་བཅུ་དྲུག་ལྟོ་བའི་འོག་
ནས་ཁའི་བར་སོར་ཉི་ཤུ། མགྲིན་པའི་དཔངས་སུ་སོར་དྲུག་ཁའི་མཚམས་ནས་འཕྱང་བའི་མཆུ་ལ་སོར་གཉིས། མཆུའི་མཐའ་ནས་མཐའི་བར་ལ་སོར་
བརྒྱད་ཡོད་པའི་ཆ་གཉིས་མགུལ་བའི་སྦུབས་སྟོང་དང། ཆ་གཅིག་གཡས་གཡོན་གྱི་མཆུའི་སྟེད་གི་ཚད་དུ་གསུངས་ཤིང། མཆུ་ནི་ཁའི་མཐའ་ནས་འཕྱང་

[002A] །བའི་ལེབ་མོ་ལ་བྱ། ཡང་ན། ལྟོ་བའི་རྒྱར་སོར་ཉི་ཤུ། མཐའ་བསྐོར་དུ་སོར་དྲུག་བཅུ། མགྲིན་པའི་དཔངས་སོར་བརྒྱད་དེ་
གཞན་རྣམས་སྔར་དང་འདྲ། ཁ་དགབ་དང་ཞབས་སྟེགས་ཅན་དུ་བྱའོ། །འོན་ཀྱང་ས་གཏེར་ལ་རྫ་བུམ་ལེགས་ཤིང། ཚད་སྔར་དང་འདྲ་བ་མ་བྱུང་
ནའང་ཡུལ་དེའི་བྲེ་ཆུང་གང་གི་བཅུད་ཤོད་བ་གས་ཆག་སོགས་མེད་པས་ཆོག་པར་བཤད། ཁ་དོག་ནི་རང་བཞིན་གྱིས་དཀར་པོ་འམ། ཀར་དང་འོ་མས་
སྤངས་པའི་དཀར་རྩིས་བསྒྱུར། མདུན་དོས་ལ་རིན་པོ་ཆེ་ཆ་དགུ་པ། ལོགས་རྣམས་ལ་བཀྲ་ཤིས་རྟགས་བརྒྱད། ཞབས་སྲེགས་ལ་པདྨ། ཁ་དགབ་
ལ་ནོར་བུ་དགའ་འཁྱིལ་བྲི། ལྕགས་ད་གན་ཞ་ཉེ་དང་ཤིང་གི་བུམ་པ་མི་རུང་བར་གསུངས་སོ། །གཉིས་པ་ནང་གཞུག་རྟེན་ནི། ཀླུ་དབང་གཙོ་འཁོར་

[002B] ཀླུ་རྒྱལ་དགུ་རྣམས་ཀྱི་གཟུགས་བྱ། དེ་ཡང་ཀླུ་སྨན་བསྲེས་པའི་དང་འདག་དང་འཇིམ་པའམ་སྤྲ་ཚིལ་གྱིས་བཟོ་བའམ། ཙ་ཀ་ལི་བྲིས་པའམ་པར་དུ་བཏབ་པས་ཀྱང་རུང་ཞིང། ཙ་ཀ་ལི་བྱེད་ཚེ་རྒྱབ་
ཏུ་སྔགས་སྤེལ་ཚིག་བཅས་བྲིས་ན་ལེགས་ཤིང། རབ་གནས་བྱེད་ཐུབ་ན་ཤིན་ཏུ་ལེགས་པས་གྲུབ་ན་བྱའོ། །དེ་ལ་ཀླུ་དབང་སྐུ་མདོག་སྔོན་པོ། མགྲིན་པ་ཡན་དཀར་པོ། ཕྱག་གཉིས་ཐུགས་ཀར་རྡོ་
རྫེ་ནང་བསྡམས་ཀྱི་མཛུབ་མོ་བསྒྲེངས་པའི་རྩེ་མོ་ཅུང་ཟད་མ་རེག་པའི་བར་དུ་མཐེ་བོར་གཤིབས་པ། ཞབས་གཉིས་རྡོར་སྐྱིལ། ཆོས་གོས་གསོལ་ཞིང་དབུ་གཙུག་ཏོར་དང་གདེངས་ཀ་བདུན་ལྡན་ནོ། །མདུན་
དུ་སྒྲིབ་སེལ་དཀར་པོ་གཡས་རིན་པོ་ཆེའི་མྱུ་གུ་སྟེ་པ་ཊ་ལྟ་བུ། གཡོན་བུམ་པ། གཡས་སུ་བྱམས་པ་དམར་སེར་གཡས་ཐུགས་ཀར་མཐེབ་མཛུབ་ཀྱིས་ཀླུ་ཤིང་གི་མེ་ཏོག་གཡོན་སྤྱི་བླུགས། རྒྱབ་ཏུ་འཇམ་
དཔལ་སེར་པོ་ཕྱག་གཉིས་ཀྱིས་ཨུཏྤ་ལ། གཡོན་དུ་སྦྱན་རས་གཟིགས་དཀར་པོ་ཕྱག་གཉིས་ཀྱིས་པདྨ། བཞི་ཀ་རྡོར་སྐྱིལ། རིན་པོ་ཆེའི་རྒྱན་དང་རང་གྱི་ན་བཟའ་ཅན། ལྔ་པོ་པད་ཟླ་ལ་བཞུགས་པའོ། །ཀླུ་
གཟུགས་ནི། ནོར་རྒྱས་དངུལ་མདོག་སྤྱི་བོར་ཨུཏྤ་ལ་སྔོན་པོས་མཚན་པ། མཐའ་ཡས་གསེར་མདོག་སྤྱི་བོར་པདྨ། པདྨ་སེར་པོ་སྤྱི་བོར་དཔལ་བེའུ། འཇོག་པོ་དམར་པོ་སྤྱི་བོར་ནོར་བུ་དགའ་འཁྱིལ་

[003A]༄༅། །ཝ་རུ་ཎ་དངུལ་མདོག་སྤྱི་བོར་ཨུདྤ་ལ་སྔོན་པོ། པདྨ་ཆེན་པོ་དཀར་པོ་སྤྱི་བོར་རྩེ་གསུམ། དུང་སྐྱོང་སྡོ་སྐྱ་སྤྱི་བོར་ནོར་བུ། སྟོབས་རྒྱུ་དཀར་དམར་མགྲིན་པར་དུང་གཡས་འཁྱིལ་
རིགས་ལྡན་སྔོ་སྐྱ་མགྲིན་པར་ཟླ་ཚེས་ཀྱིས་མཚན་པ། ཐམས་ཅད་ཞལ་གཅིག་ཕྱག་གཉིས་པ། སྟོང་ལྷ་ལྷ་བུ་རིན་པོ་ཆེའི་རྒྱན་དང་དར་གྱི་ན་བཟའ་ཅན། ལྟེ་བ་མན་ཆད་སྦྲུལ་མཇུག་ཏུ་འཁྱིལ་བ། ཐུགས་ཀང་
བལ་མོ་སྦྱར་བའི་བར་ན་བུམ་པ་འཛིན་པ། སྦྲུལ་གྱི་གདེངས་ཀ་བདུན་བདུན་དང་ལྡན་པ། གཡོན་དུ་རང་རང་དང་འདྲ་བའི་ཡུམ་གདེངས་ཀ་ལྔ་ལྔ་ཅན་གྱིས་བསྟེན་པའོ། །དེ་རྣམས་འདྲི་བའི་ཚོན་ལ་སྤྱིན་དང་ཆང་མ་འདྲེས་
པ་བྱ། དེ་བཞིན་གཤེགས་པ་དང། ཀླུ་ལ་གདན་གྱི་ཆེད་དུ་པད་དཀར་འདབ་བརྒྱད་རེ་རེ་འདྲི། དེ་ཐམས་ཅད་ཀྱང་བུམ་པའི་ནང་དུ་ཤོད་བའི་ཚད་དུ་བྱའོ། །གསུམ་པ་རྫས་ཀྱི་རྣམ་གཞག་ལ། ཀླུ་སྨན་ནི། ནཱ་ག་
གསེར། ནཱ་ག་བུཥྤ། རྒྱ་མཚོའི་ལྦུ་བ། སྙིང་ཞོ་ཤ། མཁལ་མ་ཞོ་ཤ། གླ་གོང་ཞོ་ཤ། རྡོ་རྒྱུས། སྤུ་ཤེལ་ཙེ། སྤང་སྤོས། ཨུཏྤ་ལ་སྔོན་པོ། སྤོས་དཀར། ཟིར་དཀར་ནག་ཏིལ་དཀར་
ནག་ཙན་དན་དཀར་དམར། མཚལ། དུང་དཀར། ཁྲོ་བོ་གཟི། འངམ་བུའི་རྩ་བ། ལི་ཁྲི། སེང་ལྡེང་དཀར་དམར། བལ་པོ་སེའུ། སྨྱག་ཤད་ལྕུག་མ། ཐང་ལོ། སྨྱུག་ལོ། སྟག་པའི་ཤུན་པ་

[003B] དར་ཚོན་སྣ་ལྔ། རས་སྐུད་དམར་པོ། འོམ་བུ། ཟལ་ཀ་རྡོ་རྗེ། མགྲོན་བུ། ལེ་བརྒན་དར། བྱི་ཐ་དག་ཨ་རུ། བ་རུ། སྒྱུ་རུ། བ་དམར་དང་ར་དཀར་གྱི་འོ་མ། ཤེལ། ཞོ་
འོ་མར་ཏེ་དཀར་གསུམ། ཀར་བུར་སྦྲང་སྟེ་མངར་གསུམ། ཛ་ཏི་ལི་ཤི་སུགྨེལ་ཅུ་གང་གུར་གུམ་ཀ་ཀོ་ལ་སྟེ་བཟང་དྲུག་རྣམས་དང། ཡང་བྱ་གྱུར་ནས་བཤད་པའི་བུམ་ཛས་གཞུག་ནའང་ལེགས་པས་དེ་ལ། གསེར་
དངུལ་མུ་ཏིག་བྱི་རུ་མུ་མེན་ཏེ་རིན་པོ་ཆེ་ལྔས་བཀྲ་ཤིས་ཤིང་དགོས་འདོ་དའི་བྱུང། ཀཎྚ་ཀ་རི། སླེ་ཏྲེས། ཤུ་དག་དཀར་པོ། ཆུ་སྲིན་སྡེར་མོ། དབང་ལག་སྟེ་སྨན་ལྔས་ནད་སོགས་མི་འབྱུང་ཞིང་བདེ་བ་བསྐྱེད་
ནས་འབྲས་གྲོ་མོན་སྲན་དྲེའུ་ཏིལ་དཀར་ཏེ་འབྲུ་ལྔས་ལོངས་སྤྱོད་སོགས་འཕེལ་ཞིང་མུ་གེ་སོགས་ཞི་བར་བྱེད། གབུར་ཙན་དན་དཀར་པོ་གུར་གུམ་ཨ་ག་རུ་ཛ་ཏི་སྟེ་དྲི་ལྔས་ཚུལ་ཁྲིམས་རྣམ་པར་དག་ཅིང་ངན་འགྲོར་མི་
ལྟུང། ཀ་ར་བུ་རམ་སྦྲང་རྩིའོ་མ་མར་ཏེ་བདུད་རྩི་ལྔ་བཅས་བུམ་རྫས་ཉེར་ལྔ་དང། སའི་སྙིང་པོ་གསེར། ཆུའི་སྙིང་པོ་ལན་ཚ། མེ་ཏོག་གི་སྙིང་པོ་སྦྲང་རྩི། རྩི་ཐོག་གི་སྙིད་པོ་མར། ཤིང་ཐོག་གི་སྙིང་པོ་
ཀར་སྟེ་སྙིང་པོ་ལྔས་བཅུད་འཕེལ་ཞིང་འདོད་དོན་འགྲུབ་པར་གསུངས་པས་དེ་རྣམས་དང། ཆུ་སྣ་ལྔ། ཤིང་སྣ་ལྔ། འོ་མ་སྣ་ལྔ་དང་བཅས་པ་རྣམས་གསུངས་ལ། གཞན་ལང་ཤ་ཆད་སྒོག་ཙོང་ཐ་མ་ཁི་

[004A]༄༅། །སོགས་དང། ལྕགས་ཞ་ཉེ་ལྟ་བུ་དང། བྲ་བོ་བད་ཁ་ཡུངས་དཀར་གླ་རྩི་སོགས་མི་གཙད་བ་དང་ཀླུ་ལ་གནོད་བའི་རིགས་རྣམས་སྤངས་པའི་ཟས་གོས་རང་སྣ་ཚོགས་རུང་བར་བཤད་དོ། །
རྫས་རྣམས་ཐམས་ཅད་འཛོམ་པ་མ་བྱུང་ན་གང་འབྱོར་གྱིས་བྱའོ། །བཞི་པ་ལ་ཡོ་བྱད་གཞན་ནི། བུམ་གདན་པད་དཀར་འདབ་བརྒྱད། མཆོད་རྒྱུའི་གདུགས་བརྒྱ་རྩ་བརྒྱད། བ་དན་བརྒྱ་རྩ་བརྒྱད། ཨ་ཀ་
རུ་ནག་པོ། སྤོས་དཀར། བདུག་པ་སྣ་ཚོགས། མེ་ཏོག་མར་མེ། ལྷ་བཤོས། རོལ་མོ། འདོད་ཡོན་ལྔ་རྒྱལ་སྲིད་སྣ་བདུན་སོགས་དངོས་སམ། མ་ནུས་ན་རྡོ་ལེབ་བམ་ཤིང་ལེབ་ལྟ་བུ་ལ་བྲིས་ནས་
མཐའ་བསྐོར་དུ་བཞག་ན་ལེགས་ཤིང། ཆོ་གའི་སྐབས་སུ་མཁོ་བ་རྣམས་ཀྱང་བསག་གོ་ཇི་ལྟར་བཤམ་ཚུལ་ནི། བུམ་པ་གཅིག་གི་དབང་དུ་བྱས་ན། བུམ་པའི་ཞབས་སུ་ཀླུ་སྨན་གྱི་རིགས་བླུགས་ལ་
ཀླུ་གདན་པདྨ་བཞག་དེའི་ཁར་ཀླུ་རྒྱལ་ནོར་རྒྱས་བུམ་པའི་མདུན་ངོས་ལ་བསྟན་ཏེ་པདྨའི་ལྟེ་བར་བཞག་འདབ་མ་རྣམས་ལ་ཀླུ་གཞན་རྣམས་ཁ་ནང་དུ་བསྟན་ནས་གོ་རིམ་ལྟར་བཞག་དེ་དག་གི་བར་རྣམས་
སུ་སྨན་དང་འབྲུ་སོགས་བླུག་བུམ་པའི་སྟོང་དུ་ཀླུ་དབང་གི་གདན་པདྨ། ལྟེ་བར་ཀླུ་དབང། འདབ་མར་འཁོར་རྣམས་ཆོ་ག་ལྟར་བཞུགས་སུ་གསོལ། ལྟ་དང་ཀླུ་གཟུགས་རྣམས་མ་ཡོ་བ་དང་མ་ནོར་བ་

[004B] ན་བཟས་དྲིལ་ལ་གའུ་སྨྱུག་སྦུབས་ལྟ་བུར་བཅུག་ན་ལེགས་པར་ཁ་ཅིག་བཞེད། བར་སྟོང་རྣམས་སྨན་སོགས་ཀྱིས་ལེགས་པར་བཀར། སྨན་འདི་རྣམས་རེལ་པོའི་མ་ཕྱེ་མའམ་ཐུམ་བུར་བྱས་
པ་གང་བདེ་བྱ། ཁ་དག་འཇོག་པའམ་འཇིམ་པའམ་ཤིང་སོགས་ཀྱིས་ཁ་བཅད་དེ་དང་རས་དཀར་སེར་སོགས་ཀྱིས་བཏུམས་ནས་མདུན་ངོས་ལ་རྒྱ་བཏབ། ནོར་བུ་སོགས་བུམ་པ་ལ་བྲི་མ་བདེན་རས་ལྟ་བུ་ལ་བྲིས་ནས་
ན་བཟའ་ལྟར་བྱ། སྟེགས་གཙང་མའི་ཁར་པདྨའི་སྟེང་དུ་བུམ་པ་བཞག་གདུགས་བ་དན་སོགས་ཡོད་ན་མཐའ་བསྐོར། མདུན་དུ་ལྷ་ལ་འབུལ་རྒྱུའི་དཀར་གཏོར། ཀླུའི་གཏོར་མ། ཆོས་སྐྱོང་དང་གཞི་བདག་གི་
གཏོར་མ། ཆུ་གཉིས་ཉེར་སྤྱོད་ཚར་གཉིས་སམ་གང་འབྱོར། གནས་དེའི་ཀླུ་ལ་འབུལ་རྒྱུའི་གཏོར་མའི་ཡོ་བྱད་འོ་མ་སྨན་དང་ཆུ་དང་འབྲས་སོགས་དང། མདུན་དུ་རྡོར་དྲིལ་བསང་ཆུ་སོགས་གང་དགོས་རྣམས་སྟ་
གོན་བྱ་ཞིང་ཐམས་ཅད་ལ་གཙང་སྦྲ་དང་ལྡན་བར་བྱའོ། །གཉིས་པ་དངོས་གཞིལ། བདག་བསྐྱེད་དང་བུམ་བསྐྱེད་གཉིས་ལས། དང་པོ་ནི། སངས་རྒྱས་ཆོས་ཚོགས་མ་ལན་གསུམ་གྱིས་སྐྱབས་སེམས་བྱ། སྭ་བྷཱ་ཝས་སྦྱངས་
སྟོང་པའི་དང་ལས་པཾ་ལས་པདྨ་ཨ་ལས་ཟླ་བའི་སྟེང་དུ་དང་སེམས་ཧཱུཾ་ཡིག་སྔོན་པོ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་ལས་ཉོན་དང་སྡུག་བསྔལ་ཐམས་ཅད་སྦྱངས་

[005A]༄༅། །འོད་ཟེར་ཚུར་འདུས་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་གླུའི་དབང་ཕྱུག་རྒྱལ་པོ་སྐུ་མདོག་སྣོན་པོ། ཞལ་དང་མགྲིན་པ་དཀར་པོ། ཞལ་གཅིག་ཕྱག་གཉིས་དམ་
ཚིག་གི་ཕྱག་རྒྱ་མཛད་པ། ཞལ་འཛུམ་བག་དང་ལྡན་ཞིང་མཚན་དཔེ་གསལ་རྫོགས་ཀྱིས་སྤྲས་པ། ཞབས་རྡོ་རྗེའི་སྐྱིལ་མོ་ཀྲུང་གིས་འོད་ཀྱི་གུར་ཁྱིམ་གྱི་དབུས་ན་བཞུགས་པ། དེའི་སྤྱི་བོར་ཨཾ་
མགྲིན་པར་ཨཱ་ཐུགས་ཀར་ཧཱུཾ། ཧཱུཾ་ལས་འོད་ཟེར་འཕྲོས་པས། རང་བཞིན་གྱི་གནས་ནས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བཅོམ་ལྡན་འདས་ཁུའི་དབང་ཕྱུག་རྒྱལ་པོའི་རྣམ་པར་
སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་ནས་ཤཔྟ་པྲ་ཏཱིཙྪ་ཧཱུཾ་སཱཧཱ། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། མཆོད་རྫས་རྣམས་ཕུལ་དུ་བྱུང་བའི་ལྟ་རྫས་སུ་གྱུར། ཨོཾ་ཨཱ་ཧཱུཾ་ལན་གསུམ་བརྗོད། ཨོཾ་ཏ་
ཐཱ་ག་ཏ་ནཱ་ག་རཱ་ཛེ་ཤྭ་ར་ཨརྒྷཾ་ནས་ཤཔྟའི་བར་གྱིས་མཆོད། ཤེས་བྱ་མ་ལུས་མཁྱེན་པའི་བཅོམ་ལྡན་འདས། །འགྲོ་བ་ཀུན་ལ་བུ་གཅིག་ལྟ་བུར་བརྩེ། །ལྷུན་གྲུབ་རྒྱུན་མི་འཆད་པའི་མཛད་པ་ཅན། །བཅོམ་ལྡན་
ཀླུ་དབང་རྒྱལ་པོ་ལ་ཕྱག་འཚལ། །རང་གི་ཐུགས་ཀར་ཟླ་བའི་སྟེང་དུ་ཧཱུཾ་ཡིག་གི་མཐར་བཟླས་བྱའི་སྔགས་ཀྱིས་བསྐོར་བ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། རྒྱལ་བ་སྲས་

[005B] ཏདྱ་ཐཱ། ཨོཾ་ཏ་ཐཱ་ག་ཏ་བྷ་ག་ཝན་ནཱ་ག་རཱ་ཛེ་ཤྭ་ར་ཨ་དྷིཥྛ་ན་ཨ་དྷིཥྛི་ཏེ་སཱཧཱ། ཞེས་ཅི་འགྲུབ་བཟླ། ཡིག་བརྒྱ་བརྗོད། དགེ་བ་འདི་ཡིས་མྱུར་
དུ་བདག་ཀླུ་དབང་རྒྱལ་པོ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་ཅེས་བསྡོ་སྨོན་བྱའོ། །གཉེས་བ་བུམ་པ་སྒྲུབ་པ་ལ། ཐོག་མར་བསང་ཆུ་སྒྲུབ་པ་ནི། རང་གི་ཐུགས་ཀའི་ཧཱུཾ་
བས་འོད་བྲེར་འཕྲོས། རྒྱལ་བ་སྲས་བཅས་ཐམས་ཅད་ཀྱི་བྱིན་རླབས་ནུས་མཐུ་ཐམས་ཅད་བསྡུས་ཏེ་བསང་ཆུ་ལ་ཐིམ་པར་བསམ་ལ། ཨ་མྲྀ་ཏ་བརྒྱ་རྩ་བརྒྱད་དམ་ཅི་འགྲུབ་བཟླ། མཆོད་པ་བྱིན་གྱིས་བརླབ་པ་ནི། ཨ་མྲྀ་ཏས་
བསད་སྦྱངས། སྟོང་བའི་དང་ལས་ཨོཾ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན་ཞབས་བསིལ་མེ་ཏོག་བདུག་སྤོས་མར་མེ་དྲི་ཞལ་
ཟས་རོལ་མོ་ལ་སོགས་པ་རྣམས་རང་བཞིན་སྟོང་པ། རྣམ་པ་མཆོད་རྫས། བྱེད་ལས་ཟག་མེད་ཀྱི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨ་གྷཾ་ཨཱ་ཧཱུཾ། ནས། ཨོཾ་ཤཔྟ་ཨཱ་ཧཱུཾ། ཨོཾ་རཱུ་པ་ཨཱ་ཧཱུཾ་
དས། ཨོཾ་སྤརཤ་ཨཱ་ཧཱུཾ། བུམ་པ་གཏེར་རྫས་མཆོད་བ་གཞན་རྣམས་དང་བཅས་བ་བྱིན་གྱིས་བརླབ་བ་ནི། ཨ་མྲྀ་ཏས་བསང་སྦྱངས། སྟོང་པའི་ངང་ལས་པར་དང་ཟླ་བའི་སྟེང་དུ་བཧྲུཾ་ལས་རིན་པོ་ཆེའི་བུམ་པ་

[006A]༄༅། །ཡངས་ཤིང་རྒྱ་ཆེ་བའི་ནང་དུ། རྫས་རྣམས་ཀྱི་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ལས། མགྲོན་རྣམས་མཉེས་པར་བྱེད་ཅིང་འདོད་དགུ་འབྱུང་བའི་བདུད་རྩིའི་རྒྱ་མཚོ་དང་
དིན་པོ་ཆེ་སྣ་ཚོགས་དང་འབྲུ་བཅུད་བྲས་ནོར་གོས་དར་སོགས་ལྷ་མིའི་དབལ་འབྱོར་ཕུན་སུམ་ཚོགས་པ་ཐམས་ཅད་སྤྲིན་ལྟར་འཐིབས་པ། རྒྱ་ནམ་མཁའི་མཐའ་དང་མཉམ་པ། ཀླུ་ལ་སོགས་པ་རྣམས་ཀྱི་སྡུགས་
བསྔལ་ཐམས་ཅད་སེལ་བའི་སྨན་དང། དགོས་འདོད་ཐམས་ཅད་འབྱུང་བའི་ནོར་བུ་དང། །ཡིད་དུ་འོད་པའི་མནས་དང་ཡོ་བྱད་སོགས་གང་ལ་གང་འདོད་ཀྱི་ལོངས་སྤྱོད་དཔག་ཏུ་མེད་པ་འབྱུང་བར་བྱུར་ཅེས་
བསྐྱེད་ལ། སྦྱོང་སྤེལ་བསྒྱུར་ཐོབ་ཚིམ་ཞིང་དབང་དུ་བྱེད། ཅེས་པའི་སྡོམ་ཚིག་ལྟར་སྦྱོད་བ་ནི། ལག་པ་གཡས་པའི་མཐེ་བོས་མཐེའུ་ཆུད་མིན། ལྷག་མ་གསུམ་སོ་སོར་བསྒྲེང་ལ། ཨོཾ་སཱ་བྷཱ་ཝ་བི་ཤུད་དཧེ་དྷརྨཱ་ཏེ་བཛྲ་སིདྡྷི་ཧཱུཾ་
ལན་གསུམ་མམ་བདུན་སོགས་བརྗོད། ཡོ་བྱད་རྣམས་ཀྱི་མ་དག་པ་སྦྱངས་ཤིང་ཁ་དོག་དྲི་རོ་སོགས་གང་ལ་ཡང་ཉེས་པའི་སྐྱོན་མེད་པར་བསམ། སྤེལ་བ་ནི། ཐལ་མོ་སྙིམ་བའི་ཚུལ་དུ་བྱས་པ་དབྲལ་བར་བཞག་ལ། ན་མཿ་སརྦ་ཏ་
ཐཱ་ག་ཏེ་བྷྱོ་བི་ཤྭ་མུ་ཁེ་ཕྱཿ་སརྦ་ཏང་ཁཾ་ཨུད་གཏེ་སྤ་ར་ཎ་ཧི་མི་གག་ན་ཁཾ་སཱཧཱ། ལན་གསུམ་སོགས་དང། ཡོ་བྱད་རྣམས་ཇི་ལྟར་ལོངས་སྤྱད་ཀྱང་ཟད་མི་ཤེས་པའི་མང་པོར་སྤེལ་ཞིང་ནམ་མཁའི་ཁམས་

[006B] བསྒྱུར་བ་ནི། སོར་མོ་རྣམས་བསྣོལ་ལ་གུར་མོ་གཉིས་བསྒྲེང་ལ་བཅག་སྟེ་རྩེ་སྤྲད་ནས་དཀྲོལ་ཞིང། ཨོཾ་ཨ་མྲྀ་ཏེ་ཧཱུཾ་ཕཊ། གསུམ་སོགས་དང། མགྲོན་རྣམས་ཀྱིས་ལོངས་སྤྱོད་པས་ཐུགས་རྒྱུད་ལ་ཟག་མེད་ཀྱི་
བདེ་ཆེན་བསྐྱེད་ནུས་པའི་བདུད་རྩིར་སྡུད་བར་བསམ། ཐོབ་བ་ནི། གཡོན་རྡོ་རྗེ་ཁུ་ཚུར་སྙིང་ཁར་བཞག་གཡས་མཆོག་སྦྱིན་གྱི་ཕྱག་རྒྱ་བྱེས་ལ། ཨོཾ་ཨ་ཀཱ་རོ་མུ་ཁཾ་སབ་དྷམཱ་ཎཱཾ་ཨཱ་དྱཱ་ནུད་པན་ན་ཏྱད། གསུམ་སོགས་དང་
འཕགས་པ་རྣམས་ཀྱི་སྤྱན་སྡར་མཆོད་པ་མཐའ་ཡས་བདག་སེམས་ཅན་རྣམས་ཀྱི་དབང་པོ་ལྔའི་སྤྱོད་ཡུལ་དུ་ལོངས་སྤྱོད་དཔག་ཏུ་མེད་པ་འབྱུང་བར་བསམ། ཚིམ་བ་ནི། གཡས་ཁྲོ་བོ་ལ་ཁུ་ཚུར་བཅིངས་བ་བསྐྲེང་ནས་རྫས་ལ་
གཏང་དེ་སེ་གོལ་བཏབ་ཅིང་དཀྲོལ་ལ། ན་མཿ་སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ད་ས་མྡྷ་ར་ཧཱུཾ། གསུམ་སོགས་དང། འཕགས་པ་རྣམས་མཉེས་ཤིང། སེམས་ཅན་རྣམས་ཕམ་རྒྱལ་མེད་པར་དང་རང་གིས་ཇི་ལྟར་
འདོད་པ་བཞིན་ཐོབ་ནས་ཚིམ་པར་བྱེད་ནུས་པར་བསམ། དབང་དུ་བྱེད་པ་ནི། གཡས་མི་འཇིགས་བའི་ཕྱག་རྒྱ་བྱས་ལ། ཨོཾ་དུ་རུ་སྤུ་དུ་ཛྭ་ལ་ཏིཥྵ་སིད་དྷ་ལོ་ཙ་ནེ་སརྦ་ཨརྦྦ་སཱ་དྷ་ནི་སཱཧཱ། གསུམ་སོགས་དང་
འཕགས་པ་རྣམས་ཀྱིས་བརྩེ་བས་དགོངས་ཤིང། སེམས་ཅན་རྣམས་ཀྱང་གང་བསྒོ་བའི་འཕྲིན་ལས་སྒྲུབ་པའི་འདུན་པ་སྐྱེད་པའི་ནུས་པ་དང་ལྡན་པར་གྱུར་བར་བསམ། ཕྱག་རྒྱ་ཏིང་འཛིན་དང་བཅས་སྔགས་འདི་རྣམས་
[007A]༄༅། །སོ་སོར་བརྒྱ་རྩ་བརྒྱད་སོགས་བཟླ་བར་ཡང་གསུངས་སོ། །བདག་གི་བསམ་པའི་སོགས་བདེན་སྟོབས་བརྗོད། བུམ་པའི་ལྷ་བསྐྱེད་པ་ནི། ཨ་མྲྀ་ཏས་བསང་སྦྱངས། སྟོང་པའི་ངད་
ལས་བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ་མགྲིན་པ་རིང་པ་མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་པའི་ནང་གི་སྟོད་ཀྱི་ཆད་ལྷ་དང་མི་ཡི་འདོད་དགུའི་ལོངས་སྤྱོད་དང་ཆུ་མཚོ་དཔག་
བསམ་གྱི་ཤིང་སོགས་ངོ་མཚར་སྣ་ཚོགས་ཀྱིས་གང་བའི་གནས་ཀྱི་དབུས་སུ་པར་ཟླའི་གདན་ལ་ཧཱུཾ་ལས་དེ་བཞིན་གཤེགས་པ་ཀླུའི་དབང་ཕྱུག་རྒྱལ་པོ་སྐུ་མདོག་སྔོན་པོ། ཞལ་དང་མགྲིན་པ་དཀར་པོ། ཞལ་གཅིག་
ཕྱག་གཉིས་ཀྱིས་ཀླུ་ལ་སོགས་པའི་སེམས་ཅན་ཐམས་ཅད་སྡུག་བསྔལ་རྒྱུ་དང་བཅས་པ་ལས་སྐྱོབ་པར་མཛད་པའི་དམ་ཚིག་གི་ཕྱག་རྒྱ་མཛད་པ། ཞལ་འཛུམ་བག་དང་ལྡན་ཞིང་མཚན་དཔེས་སྤྲས་པ། ཆོས་གོས་དུར་
སྨྲིག་གསོལ་ཞིང་སྤྲུལ་མགོ་བདུན་གདེངས་པའི་རྒྱབ་ཡོལ་ཅན། འོད་ཀྱི་གུར་ཁྱིམ་གྱི་དབུས་ན་རྡོ་རྗེ་སྐྱིལ་ཀྲུང་གིས་བཞུགས་པ། དེའི་མདུན་དུ་སྒྲིབ་པ་རྣམ་སེལ་སྐུ་མདོག་དཀར་པོ་རིན་པོ་ཆེའི་མྱུ་གུ་དང་བུམ་པ་བསྣམས་
པ། གཡས་སུ་བྱམས་པ་སྐུ་མདོག་དམར་པོ་ཀླུ་ཤིང་གི་མེ་ཏོག་དང་རིལ་བ་སྤྱི་བླུགས་བསྣམས་པ། རྒྱབ་ཏུ་འཇམ་དཔལ་སྐུ་མདོག་སེར་པོ་ཨུཏྤ་ལ་བསྣམས་པ། གཡོན་དུ་སྤྱན་རས་གཟིགས་སྐུ་མདོག་

[007B] བཞི་ཀའང་པད་ཟླའི་གདན་ལ་བཞུགས་ཤིང་ཞལ་གཙོ་བོ་ལ་གཟིགས་པ། དེ་དག་གི་གཡས་ཕྱོགས་སུ་བྱང་ཆུབ་སེམས་དཔའི་ཚོགས་དཔག་ཏུ་མེད་པ་དང། གཡོན་ཕྱོགས་སུ་དགྲ་
བཅོམ་པའི་ཚོགས་དཔག་ཏུ་མེད་པས་བསྐོར་བ། འོག་ཏུ་ཀླུའི་ཚོགས་དཔག་ཏུ་མེད་པ་ཐལ་མོ་སྦྱར་བའི་བར་ན་ནོར་བུ་རིན་པོ་ཆེ་ཐོགས་ཏེ་བཅོམ་ལྡན་འདས་ལ་གུས་པས་བལྟ་ཞིང་མཆོད་པར་བྱེད་པ། གཙོ་འཁོར་
ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཡེ་ཤེས་པ་སྤྱན་དྲངས་ནས་བསྟིམ་པ་ནི། ཐུགས་ཀའི་ཧཱུཾ་ལས་འོད་ཟེར་འཕྲོས་པས། རང་བཞིན་གྱི་གནས་ནས་ཕྱོགས་བཅུའི་སངས་རྒྱས་དང་
བྱང་ཆུབ་སེམས་དཔའི་ཐམས་ཅད་བཅོམ་ལྡན་འདས་ཀླུའི་དབང་ཕྱུག་རྒྱལ་པོ་གཙོ་འཁོར་ལྔའི་རྣམ་པར་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་ནས་ཤཔྟ་པྲ་ཏཱིཙྪ་ཧཱུཾ་སཱཧཱ། ཛཿ་ཧཱུཾ་བཾ་ཧོཿ་གཉིས་སུ་མེད་
པར་གྱུར། དེ་ནས་ཆུ་གཉིས་ཉེར་སྤྱོད་རོལ་མོ་འབུལ་བ་ནི། བཅོམ་ལྡན་ཀླུ་དབང་རྒྱལ་པོ་འཁོར་བཅས་ལ། །དངོས་སུ་བཤམས་དང་ཡིད་ཀྱིས་སྤྲུལ་པ་ཡི། །མཆོད་ཡོན་འདི་དག་གུས་པས་འབུལ་
ལགས་ན། །ཐུགས་རྗེས་བཞེས་ནས་དངོས་གྲུབ་སྩལ་དུ་གསོལ། །ཨོཾ་ཏ་ཐཱ་ག་ཏ་ནཱ་ག་རཱ་ཛེ་ཤྭར་ས་པ་རི་ཝ་ར་ཨགྷཾ་བྲ་ཏཱིཙྪ་ཧཱུཾ་སཱཧཱ། དེ་བཞིན་དུ་ཤབྟའི་བར་སྦྱར་ཏེ་མཆོད་ལ། ཡང་སྤྲོ་ན་འདོད་ཡོན་ལྔ་དང་

[008A]༄༅། །རྒྱལ་སྲིད་སྣ་བདུན་རྣམས་ཀྱང་ཚིགས་བཅད་འྡིའམ་གཞན་ཅི་རིགས་ཀྱིས་འབུལ། གདུགས་འབུལ་བ་ནི། དྲི་མེད་གསེར་གྱི་རྩིབས་སྟོང་འོད་འབར་བ། །རིན་ཆེན་ཨིནྡྲ་ནཱི་ལའི་ཏོག་གིས་མཛེས།།
སྣ་ཚོགས་ཕྲ་བཀོད་མུ་ཏིག་ཆུན་འཕྱང་གིས། །ཁོར་ཡུག་བརྒྱན་པའི་གདུགས་ཀྱིས་མཆོད་པར་བྱ། །ཨོཾ་ཏ་ཐཱ་  ྾  ཝ་ར་ཙྪ་ཏྲཾ་ག་པྲ་ཏཱིཙྪ་ཐཱུཾ་སཱཧཱ། བ་དན་ནི། དྲང་ཞིང་ལྡེམ་པའི་རིན་ཆེན་ཡུ་བ་ནི། །
བླ་ཕྱེད་རྡོ་རྗེ་རིན་ཆེན་རྩེ་མོ་ཅན། །དར་ལྕེ་གསུམ་པ་རླུང་གིས་བསྐྱོད་པ་ན། །སིལ་སིལ་འཁྲོལ་བའི་དྲིལ་ཆུང་སྒྲ་སྒྲོག་ཅིང། །སུམ་ཁུག་འཁྱོག་གི་འགྱིད་དང་རབ་ཏུ་ལྡན། །རབ་མཛེས་པ་ངན་རྣམས་ཀྱིས་
མཆོད་པར་བྱ། །ཨོཾ་ཏ་ཐཱ་  ྾  ཝ་ར་བྲ་ཏཱིངྒ་པྲ་ཏཱིཙྪ་ཧཱུཾ་སཱཧཱ། མཆོད་པ་སྣ་ཚོགས་ནི། བསོད་ནམས་ཞིང་དུ་གྱུར་པའི་སངས་རྒྱས་ལ། །སྣང་ལ་རང་བཞིན་མེད་པའི་མཆོད་སྤྲིན་འདི། །སྣང་སྟོང་དབྱེར་མེད་
སེམས་ཀྱིས་འབུལ་ལགས་ན། །དབྱེར་མེད་བདེ་ཆེན་ཐུགས་རྗེས་བཞེས་སུ་གསོལ། །ཨོཾ་སརྦ་བི་ཤོདྷ་བའུ་ཛ་མེ་གྷ་བྷ་བ་སྥ་ར་ཎ་ས་མུ་དྲ་ཧཱུཾ། ཞེས་གདུགས་བརྒྱ་རྩ་བརྒྱད། བ་དན་བརྒྱ་རྩ་བརྒྱད། ཨ་ག་རུ་ནག་
པོ་སོགས་རིམ་པ་ལྟར་འབུལ། བསྡུ་ན་སྔགས་རྐྱང་གིས་འབུལ་ལོ། །བསྟོད་པ་ནི། གང་གི་མཚན་ཙམ་དྲན་པས་སྲིད་ཞི་ཡི། །མི་བཟད་སྡུག་བསྔལ་མཐའ་དག་སེལ་མཛད་ཅིང། །འདོད་དགུའི་དངོས་གྲུབ་མ་ལུས་

[008B] །ཀླུ་དབང་འཁོར་དང་བཅས་ལ་ཕྱག་འཚལ་ལོ། །མཛེ་དང་རིམས་ནད་ཀུན་གྱིས་མི་ཚུགས་ཤིང། །གདོན་བགེགས་ཆོམ་རྐུན་སོགས་ཀྱིས་མི་འཚེལ། །ཐོག་དང་ཀླུ་ནད་ཀུན་
ལས་སྐྱོབ་མཛད་པའི། །ཀླུ་དབང་འཁོར་དང་བཅས་ལ་ཕྱག་འཚལ་ལོ། །མྱོང་དེས་ལས་ངན་མཐའ་དག་འཛད་འགྱུར་ཅིང། །དབུལ་བ་སེལ་ཞིང་ཅི་བསམ་དོན་ཀུན་འགྲུབ། །ཚེ་བསོད་དཔལ་
འབྱོར་ལེགས་ཚོགས་འཕེལ་མཛད་པའི། །ཀླུ་དབང་བཀོར་དེང་བཅས་ལ་ཕྱག་འཚལ་ལོ། །སྦྱིན་བདག་མི་ནོར་ཡུལ་ཕྱོགས་བཅས་པ་ལ། །མི་འདོད་ཉེར་འཚེ་ནམ་ཡང་མི་འབྱུང་ཞིང། །ཆོས་
སྲིད་དོན་ཀུན་བདེ་བླག་འགྲུབ་པ་དང། །བདེ་སྐྱིད་ཕུན་སུམ་ཚོགས་པར་མཛད་དུ་གསོལ། །བཟླས་པ་བྱ་བ་ནི། བཅོམ་ལྡན་འདས་ཀྱི་ཐུགས་ཀར་ཟླ་གདན་ལ་ཧཱུཾ་གི་མཐར་སྔགས་ཀྱིས་བསྐོར་བ་ལས་འོད་ཟེར་
འཕྲོས། རྒྱལ་བ་སྲས་བཅས་ཐམས་ཅད་མཆོད། བྱིན་རླབས་ཐམས་ཅད་འོད་ཀྱི་རྣམ་པར་བསྡུས་ཏེ་སྔགས་ཕྲེང་ལ་ཐིམ། ཡང་འོད་ཟེར་འཕྲོས། སྦྱིན་བདག་མི་ནོར་འཁོར་དང་བཅས་པ་དང། དེ་དག་གི་
གནས་གཞི་ཡུལ་ཕྱོགས་དང་བཅས་པར་ཕོག་པས། ནད་གདོན་སྡིག་སྒྲིབ་སོགས་མི་མཐུན་པའི་ཕྱོགས་ཐམས་ཅད་ཉེ་བར་ཞི་ཞིང། ཚེ་བསོད་དཔལ་འབྱོར་སོགས་ཆོས་སྲིད་ཀྱི་ཕུན་ཚོགས་ཐམས་ཅད་འཕེལ་

[009A]༄༅། །བ་དང། བཀྲ་ཤིས་ཀྱི་དགེ་མཚན་རྒྱ་ཆེན་པོ་རྒྱུན་མི་འཆད་དུ་འབྱང་བར་བྱིན་གྱིས་བརླབས་པར་བསམ་པ་ལྟ་བུ་སྐབས་བསྟུན་གྱི་དམིགས་པ་དང་བཅས། ཏ་བྱ་ཐཱ། ཨོཾ་ཏ་ཐཱ་ག་ཏ་བྷ་ག་བའང་
ནཱ་ག་རཱ་ཛེ་ཤྭ་ར་ཨ་དཧི་ཥྛ་ན་ཨ་བཧི་ཥྛི་ཏེ་སཱཧཱ། ཞེས་ཅི་འགྲུབ་བཟླ། མཐར་ཡིག་བརྒྱ་བརྗོད། གཏོར་མ་བརླབས་ནས་འབུལ་བ་ནི། ཨ་མྲྀ་ཏས་བསང་སྦྱངས། སྟོང་པའི་ངང་ལས་རིན་པོ་ཆེ་ལས་གྲུབ་པའི་སྣོད་ཡངས་
ཤིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། །ཨོཾ་ཨཱ་ཧཱུཾ། ལན་གསུམ་བརྗོད། བཅོམ་ལྡན་འདས་འཁོར་དང་བཅས་པའི་ལྗགས་འོད་ཟེར་
གྱི་སྤུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་ཏ་ཐཱ་ག་ཏ་ནཱ་ག་རཱ་ཛེ་ཤྭ་ར་ས་པ་རི་ཝཱ་ར་ཨ་ཀཱ་རོ་  ྾  ན་ཏྭ་ད་ཨོཾ་ཨཱ་ཧཱུཾ་ཕཊ་སཱཧཱ། ཉེར་གཅིག་གམ་བདུན་སོགས་ཀྱིས་ཕུལ། ཨརྒྷཾ་སོགས་ཀྱིས་མཆོད་
གང་གི་མཚན་ཙམ་སོགས་ཤོ་ལོ་ཀ་གཅིག་གིས་བསྟོད། བཅོམ་ལྡན་འདས་ཀླུའི་དབང་ཕྱུག་རྒྱལ་པོ་འཁོར་དང་བཅས་པ་རྣམས་ཀྱིས་སྦྱིན་བདག་འཁོར་དང་བཅས་པའི་ནད་གདོན་བར་ཆད་སྤྱི་དང་ཁྱད་པར་དུ་ཀླུ་དང་ས་བདག་
གཟལ་སྐར་སོགས་ཀྱི་གནོད་པ་དང་དུས་མིན་འཆི་བ་དང་རིམས་དང་དབུལ་བའི་སྡུག་བསྔལ་སོགས་བཀྲ་མི་ཤིས་པར་ཐམས་ཅད་ཉེ་བར་ཞི་བར་བྱིན་གྱིས་བརླབ་ཏུ་གསོལ། ཚེ་བསོད་དཔལ་འབྱོར་སྟོབས་དང་མདའ་

[009B] ཡུལ་ཕྱོགས་འདི་དག་ཐམས་ཅད་དུ་བཀྲ་ཤིས་ཀྱི་དགེ་མཚན་རྒྱ་མཚོ་ཆེན་པོ་རྒྱུན་
མི་འཆད་དུ་འབྱུང་བར་བྱིན་གྱིས་བརླབ་ཏུ་གསོལ། ཅེས་འདོད་དོན་ལ་གསོལ་བ་བཏབ་སྟེ། ཡིག་བརྒྱ་ལན་བདུན་སོགས་ཀྱིས་བརྟན་པར་བྱའོ། །བུམ་པའི་ཀླུ་རྣམས་བསྐྱེད་བ་ནི། བུམ་པའི་ནང་གི་སྨད་ཀྱི་ཆ་ལ་རིན་
པོ་ཆེའི་རི་བྲག་དང་ནགས་ཚལ་ནེའུ་སིང་མཚོ་དང་ཆུ་མིག་སོགས་ཀྱིས་ཤིན་ཏུ་ཉམས་དགའ་བའི་གནས་སུ་ཀླུའི་ཕོ་བྲང་རིན་པོ་ཆེ་ལས་གྲུབ་པ། སྨན་དང་ཟས་ནོར་སོགས་མཁོ་དགུའི་ལོངས་སྤྱོད་ཕུན་སུམ་ཚོགས་
པས་གང་བའི་དབུས་སུ་པདྨ་དཀར་པོ་འདབ་མ་བརྒྱད་པའི་ལྟེ་བར་ཀླུ་རྒྱལ་ནོར་རྒྱས་དངུལ་མདོག་སྤྱི་བོར་ཨུཏྤ་ལ་སྔོན་པོས་མཚན་པ། འདབ་མ་བརྒྱད་ལ་ཤར་དུ་མཐའ་ཡས་གསེར་མདོག་སྤྱི་བོར་པདྨས་མཚན་པ་
ལྷོར་པདྨ་སེར་པོ་སྤྱི་བོར་དཔལ་བེའུ་མཚན་པ། ནུབ་ཏུ་འཇོག་པོ་དམར་པོ་སྤྱི་བོར་ནོར་བུ་དགའ་འཁྱིལ་གྱིས་མཚན་པ། བྱང་དུ་ཝ་དུ་ཎ་དངུལ་མདོག་སྤྱི་བོར་ཨུདྤ་ལ་སྔོན་པོས་མཚན་པ། བྱང་ཤར་
དུ་པདྨ་ཆེན་པོ་དཀར་པོ་སྤྱི་བོར་རྩེ་གསུམ། །ད་ལྷོར་དུང་སྐྱོང་སྔོ་སྐྱ་སྤྱི་བོར་བཀྲ་ཤིས། ལྷོ་ནུབ་ཏུ་སྟོབས་རྒྱུ་དཀར་དམར་མགྲིན་པར་རི་མོ་གསུམ་པ། ནུབ་བྱང་དུ་རིགས་ལྡན་སྔོ་སྐྱ་མགྲིན་པར་

[010A]༄༅། །ཟླ་ཚེས་ཀྱིས་མཚན་པ། ཐམས་ཅད་ཀྱང་ཞལ་གཅིག་ཕྱག་གཉིས་པ། སྟོང་ལྷའི་ལུས་ལྟར་མཛེས་ཤིང། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། ལྟེ་བ་མན་ཆད་སྤྲུལ་མཇུག་
ཏུ་འཁྱིལ་བ། ཕྱག་གཉིས་རིན་པོ་ཆེའི་གཏེར་གྱི་བུམ་པ་ཐུགས་ཀར་བསྣམས་པ། གཡོན་ཕྱོགས་ནས་རང་འདྲའི་རིག་མས་བསྟེན་པ། ཡབ་རྣམས་སྤྲུལ་གྱི་གདེངས་ཀ་བདུན་བདུན་དང་ལྡན་ཞིང། ཡུམ་
རྣམས་གདེངས་ཀ་ལྔ་ལྔ་དང་ལྡན་པ། དེ་དག་གི་སྤྱི་བོར་ཨོཾ། མགྲིན་བར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་འཕྲོས། རྒྱ་མཚོ་ཆེན་པོ་སོགས་ནས་ཀླུའི་རྒྱལ་པོ་འཁོར་བཅས་སྤྱན་
དྲངས། ཨོཾ་ནཱ་ག་རཱ་ཛ་ས་པ་རི་ཝཱ་ར་ཨེ་ཧྱེ་ཧི་ཛཿ་ཛཿ་ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། པདྨ་ཀ་མ་ལ་ཡེ་སྟྭཾ། མཆོད་པ་བྱིན་གྱིས་བརླབ་པ་ནི། ཨ་མྲྀ་ཏས་བསང་སྦྱངས། སྟོང་པའི་ངར་
པས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་གྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་རྫས་རྣམས་ཁྱད་པར་གསུམ་ལྡན་གྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨརྒྷཾ་ཨཱ་ཧཱུཾ་ནས་
ཨོཾ་ཤཔྟ་ཨཱ་ཧཱུཾ། མཆོད་བསྟོད་ནི། ཨོཾ་ནཱ་ག་རཱ་ཛ་ས་པ་རི་ཝཱ་ར་ཨརྒྷཾ་བྲ་ཏཱིཙྪ་ཧཱུཾ་སཱཧཱ། དེ་བཞིན་དུ་ཤཔྟའི་བར་སྦྱང་ཏེ་མཆོད། གདེངས་ཀ་ནོར་བུ་འབར་བའི་འོད་ཟེར་གྱིས། །ས་འོག་མུན་པ་མ་ལུས་སེལ་

[010B] །བསྟན་ལ་རབ་དགའ་མཐུ་སྟོབས་བསམ་མི་ཁྱབ༑ །ཀླུ་རྒྱལ་འཁོར་དང་བཅས་ལ་ཕྱག་འཚལ་བསྟོད། །བཟླས་བ་བྱ་བ་ནི། ཀླུ་ཀྱས་རྣམ་འང་ཐུགས་ཀའི་ས་བོན་ལས་འོད་ཟེར་འཕྲོས་
རྒྱལ་བ་སྲས་བཅས་ཀྱི་བྱིན་རླབས་དང་འཇིག་རྟེན་ཁམས་ཀྱི་ཕུན་ཚོགས་ཐམས་ཅད་བསྡུས་ཏེ་གཏེར་བུམ་ལ་ཐིམ་པས་བཀྲ་ཤིས་དང་བདེ་ལེགས་རྒྱུན་མི་འཆད་དུ་འབྱུང་བའི་གཏེར་ཆེན་པོར་གྱུར། ཡང་སྒྲུབ་
བྱ་མི་ནོར་ཡུལ་ཕྱོགས་རྣམས་ལ་ཐིམ་པས་བཀྲ་མི་ཤིས་པ་དང་མི་འདོད་པ་མཐའ་དག་ཉེ་བར་ཞི་ཞིང། ཇི་ལྟར་འདོད་པའི་དོན་ཐམས་ཅད་ཡིད་བཞིན་དུ་འགྲུབ་པར་བྱིན་གྱིས་བརླབས་པར་གྱུར་
ཨོཾ་ཨཱ་བ་སུ་ཀེ་ཡེ་ཧཱུཾ་སཱཧཱ། སྔགས་ཀྱི་ཐོག་མཐའ་འདྲ་བ་ལ། བ་སུ་ཀེའི་ཚབ་ཏུ། ཨ་ནན་ཏཱ། པདྨ། ཏ་ཀྵ་ཀཱ་ཝ་རུ་ཎ། མ་ཧཱ་པདྨ། ཤཾ་ཁ་པཱ་ལ། ཀརྐོ་ཊ། ཀུ་ལི་ཀ་རྣམས་བཅུག་སྟེ་སོ་སོར་ཅི་
འགྲུབ་བཟླ། ཡིག་བརྒྱ་བརྗོད། གཏོར་མ་སྔར་བཞིན་བརླབ། ཀླུ་རྒྱལ་འཁོར་བཅས་ཀྱི་ལྗགས་འོད་ཟེར་གྱི་སྤུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། གདེངས་ཀའི་ཕྱག་རྒྱ་བཅས། ཨོཾ་ཧི་ལི་ཧི་
ལི་མ་ཧཱ་ཧི་ལི་ཕྲུཾ་ཕུ་སཱཧཱ། ལན་གསུམ། ཨོཾ་བྷཀྵ་ཡ་བྷ་ཀྵ་ཡ་ས་མ་ཡ་ཏིཥྛ་ཕྲུམ་ཕུ་སཱཧཱ། ལན་གསུམ་གྱིས་འབུལ། ཆུ་གཉིས་ཉེར་སྤྱོད་སོགས་ཀྱིས་མཆོད། གདེངས་ཀ་ནོར་བུ་སོགས་ཀྱིས་བསྟོད། ཆོས་སྦྱིན་བྱ་བ་ནི་

[011A]༄༅། །སྡིག་པ་ཅི་ཡང་མི་བྱ་ཞིང། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་གདུལ། །འདི་ནི་སངས་རྒྱས་བསྟན་པ་ཡིན། །རྫས་དང་སྨན་རྣམས་བསྡོས་ནས་
འདོད་གསོལ་སྨོན་ལམ་བྱ་བ་ནི། ཀླུ་རྒྱལ་ཆེན་པོ་འཁོར་བཅས་ལ། །མཛེས་པའི་དཀར་གསུམ་མཆོད་པ་དང། །མདར་གསུམ་འོ་མའི་རྒྱ་མཚོ་འཁྱིལ། །རིན་ཆེན་མཛེས་པའི་ཐེམ་སྐས་ཅན། །
བུ་ཡི་སྡུག་བསྔལ་སྐྱོབ་བྱེད་པའི། །མཐུན་པའི་རྫས་སུ་འདི་གྱུར་ཅིག་མཆོད་སྦྱིན་གཏོར་མ་འདི་བཞེས་ལ། །བདག་ཅག་ཡོན་མཆོད་འཁོར་བཅས་ལ། །བཞི་བརྒྱ་རྩ་བཞིའི་ནད་རྣམས་དང། །ཀླུ་
ལས་གྱུར་པའི་ནད་ཀྱི་རིགས། །མཐོང་བའི་དུག་དང་རེག་པའི་དུག་བསམ་དན་དུག་དང་ཁ་རློངས་དུག་སྦྱོར་བའི་དུག་ལ་སོགས་པ་ཀུན། །མ་ལུས་མྱུར་དུ་ཞི་གྱུར་ཅིག་བདག་ལ་གཅེས་པའི་
རྫས་ཁྱེར་ལ། །ཀླུ་ཡི་ནང་རྣམས་ཞི་བར་མཛོད། །འཕྲིན་ལས་རྣམ་བཞིའི་དངོས་གྲུབ་དང། །དཔལ་འབྱོར་ལོངས་སྤྱོད་རྒྱས་པར་མཛོད། །ཇི་སྐད་བརྗོད་པའི་སྨན་གྱི་བདུད་རྩིའི་རྒྱ་མཚོས་ཀླུ་གཉན་
ས་བདག་རྣམས་ཀྱི་ནད་དང་སྡུག་བསྔལ་སོས་པ་དང། འཇིག་རྟེན་ཁམས་སུ་ཕན་བདེ་རྒྱ་ཆེན་པོ་སྒྲུབ་པར་བསམ་ལ། སྨན་གྱི་རྒྱལ་པོ་བཟང་དྲུག་གིས། །དོན་སྣོད་ཉམས་པ་སོས་གྱུར་ཅིག་

[011B] །ཤ་ཁྲག་མཆིན་པ་ཉམས་པ་སོས། །མགྲོན་བུ་དུང་དང་དར་དམན་བུ་ཡི། །སོ་རུས་ལྕེ་ཉམས་སོས་གྱུར་ཅིག་རྨ་བྱ་རི་མོ་གས་པ་མ་འ་ཆེན་ལྔས། །གཟི་མདངས་
རྒྱས་ཤིང་སྙིང་ཞོ་ཤ། །མཁལ་མ་ཞོ་ཤ་གླ་གོར་ཤས། །སྙིང་མཁལ་གློ་བའི་ནད་སོས་གྱུར། །དབང་ལག་ཆུ་སྲིན་སྡེར་མོ་ཡིས། །ཡན་ལག་མཆིས་པ་སོས་གྱུར་ཅིག་སྤུ་ཤེལ་ཙེ་དང་རྡོ་རྒྱུས་
ཀྱིས། །རྩ་རྒྱུས་ཉམས་པ་སོས་གྱུར་ཅིག་སྦད་སྦོ་ས་སླེ་ཏྲེ་སྦྱི་ཐང་ཀ་རྒྱ་མཚོའི་ལྦུ་བ་འབྲས་བུ་གསུམ། །སྨན་གྱི་བྱེ་བྲག་སྣ་ཚོགས་ཀྱིས། །ཕུང་ཁམས་སྐྱེ་མཆེད་ཉམས་པ་སོས། །
རིན་ཆེན་སྣ་ལྔ་འབྲུ་ཚོགས་ཀྱིས། །བར་མཛོད་ཉམས་པ་སོས་གྱུར་ཅིག་དཀར་གསུམ་མངར་གསུམ་ཁ་ཟས་ཀྱིས། །ཁ་དོག་ཉམས་པ་སོས་གྱུར་ཅིག་མདོར་ན་མཐུན་པའི་སྨན་རྣམས་
ཀྱིས། །ཀླུ་དང་ས་བདག་ཐམས་ཅད་ཀྱི། །ནད་དང་སྡུག་བསྔལ་སོས་གྱུར་ཏེ། །དབང་པོ་གསལ་ཞིང་ལོངས་སྤྱོད་རྒྱས། །བྱམས་པའི་སེམས་ཀྱིས་རྒྱུང་གང་ནས། །འཇིག་རྟེན་ཁམས་
རྣམས་ཐམས་ཅད་དུ། །ལོ་ཕྱུགས་ལེགས་ཤིང་ཆང་ཆུ་སྙོམས། །རྩི་བཅུད་འབྲས་བུ་རྒྱས་པར་མཛོད། །དེ་ནས་བཟོད་གསོལ་འཕྲིན་བཅོལ་བྱ་བ་ནི། བདག་དང་རྒྱུ་སྦྱོར་སྦྱིན་བདག་འཁོར་བཅས་རྣམས་

[012A]༄༅། །མོངས་པའི་དབང་གྱུར་བྱ་སྤྱོད་མི་མཁས་པས། །ས་གཉན་བརྐོས་ཤིང་རི་གཉན་སླག་པ་དང། །ཤིང་གཉན་བཅང་ཅིང་ཆུ་གཉན་དཀྲུགས་པ་དང། །མི་གཙང་གྲིབ་ཀྱིས་
ཀླུ་ལ་མནོལ་བ་སོགས། །ཕོག་ཐུག་བྱུང་བ་ཐམས་ཅད་བཟོད་པར་མཛོད། །ཕྱོགས་འདིར་དུས་མིན་རླུང་དང་ཁ་ཆར་དང། །ཐན་པ་སད་སེར་བུ་ཡུག་ཐོག་དང་གློག་ས་གཡོས་དལ་ཡམས་
ཕྱུགས་ཀྱི་གོང་ཁ་སོགས། །མི་མཐུན་རྐྱེན་རྣམས་ཐམས་ཅད་ཞི་བར་མཛོད། །ཤུ་ཐོག་ཤ་བཀྲ་གཞང་འབྲུམ་མཛེ་ནད་དང། །རྐང་བམ་དྲེག་གྲུམ་དམུ་རྫིང་སྐྱ་རྦབ་དང། །གཞོགས་སྐམས་
ཞ་འོན་འཐེང་སྒུང་ལོང་བ་སོགས། །ཀླུ་ལས་བྱུང་བའི་ནད་རྣམས་ཞི་བར་མཛོད། །ཆར་ཆུ་སྙོམས་ཤིང་རྩི་ཤིང་ལོ་ཏོག་རྒྱ་དང། །ཕྱུངས་རྣམས་བདེ་ཞིང་འཕེལ་ཀ་རྒྱས་པ་དང། །སྣོད་བཅུད་
བཀྲག་མདངས་གྱ་ནོམ་བདེ་སྐྱིད་འབྱོར། །ཕུན་ཚོགས་དཔལ་གྱིས་མངོན་པར་བརྗོད་པར་མཛོད། །དེ་ནས་རང་གི་མདུན་དུ་གནས་དེའི་ཀླུ་ལ་འབུལ་རྒྱུའི་གཏོར་མ་ཁམ་བོར་དྒུའམ་ཅི་འབྱོར་བའི་ནང་དུ་འོ་མ་དང་ཀླུ་སྨན་
ནམ་འབྲས་དཀར་ཆུ་གཙང་དང་བཅས་བཤམས་ལ། ཆོས་སྐྱོང་དང་གཞི་བདག་གི་གཏོར་མ་དང་ཀླུ་གཏོར་རྣམས་ཕྱོགས་གཅིག་ཏུ་སྔར་བཞིན་བྱིན་གྱིས་བརླབས། ཨོཾ་སརྦ་དྷརྨཱ་པཱ་ལ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་

[012B] ཨོཾ་སརྦ་དྷརྨཱ་པཱ་ལ་ས་པ་རི་ཝཱ་ར་ཨརྒྷཾ་སོགས་ཀྱིས་མཆོད། བསྟན་བསྲུང་འཁོར་བཅས་ཁྱེད་རྣམས་ཀྱིས། །  ྾  མ་ལུས་ཡིད་བཞིན་སྒྲུབ་པར་མཛོད། །ཅེས་ཆོས་སྐྱོངས་གཏོར་མ་
ཕུལ་ནས། གཞི་བདག་གཏོར་མ་སྤྱི་ལྟར་གཏོར། ཀླུ་གཏོར་ནི། ཨོཾ་ཧི་ལི་ཧི་ལི་མ་ཧཱ་ཧི་ལི་ཕྲུཾ་ཕུཿ་སཱཧཱ། ལན་གསུམ་དང། ཨོཾ་བྷཀྵ་ཡ་བྷཀྵ་ཡ་ས་མ་ཡ་ཏིཥྛ་ཕྲུཾ་ཕུཿ་སཱཧཱ། ལན་གསུམ་གྱིས་ཕུལ། ཀླུ་ཡི་
རྒྱལ་པོ་འཁོར་བཅས་ཀྱིས། །མཆོད་སྦྱིན་གཏོར་མ་འདི་སྣོམས་ལ། །ནད་མེད་ཚེ་དང་དབང་ཕྱུག་དང། །དཔལ་དང་གྲགས་དང་སྐལ་པ་བཟང། །ལོངས་སྤྱོད་རྒྱ་ཆེན་ཀུན་ཐོབ་ཅིང། །ཞི་དང་རྒྱས་ལ་སོགས་
པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱི་སྟོང་གྲོགས་མཛོད། །དུས་མིན་འཆི་དང་ནང་རྣམས་དང། །གདོན་དང་བགེགས་རྣམས་
མེད་པར་མཛོད། །རྨི་ལམ་ངན་དང་མཚན་མ་ངན། །བྱ་བྱེད་ངན་རྣམས་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང། །འབྲུ་རྣམས་འཕེལ་ཞིང་ཆོས་འཕེལ་དང། །བདེ་ལེགས་ཐམས་
ཅད་འབྱུང་བ་དང། །ཡིད་ལ་འདོད་པ་ཀུན་འགྲུབ་ཤོག་ཡིག་བརྒྱ་བརྗོད་དེ་ལྷག་ཆད་ཀྱི་ཉེས་བཞི་ཞིང་བྱིན་རླབས་བཏན་པར་བྱ། ཀླུའི་གཏོར་མ་རྣམས་བྱི་རོལ་དུ་གཏོར། འབྱུང་པོ་གང་དག་འདིར་ནི་ལྷགས་གྱུར་ཏེ།།

[013A]༄༅། །སའམ་འོན་ཏེ་མཁའ་ལ་འཁོར་ཀྱང་རུང། །སྐྱེ་དགུ་རྣམས་ལ་རྟག་ཏུ་བྱམས་བྱེད་ཅིང། །ཉིན་དང་མཚན་དུ་ཆོས་ལ་སྤྱོད་གྱུར་ཅིག་ཡུལ་ཁམས་སྤྱི་དང་ཁྱད་པར་རྟེན་
འདི་ཉིད། །གནས་པའི་ཕྱོགས་དེར་ཆར་ཆུ་དུས་སུ་འབབ། །རྩི་བཅུད་ལོ་ཏོག་ཕྱུགས་སོགས་འདོད་དགུ་འཕེལ། །འགྲོ་རྣམས་རྫོགས་ལྡན་དཔལ་ལ་སྤྱོད་པར་ཤོག་ཕྱག་མཆོད་མཐོང་ཐོས་
དྲན་རེག་ལ་སོགས་པའི། །འབྲེལ་ཚད་ལུས་སེམས་གདུང་བ་ཀུན་ཞི་ཞིང། །ཚེ་བསོད་དཔལ་འབྱོར་ཕུན་སུམ་ཚོགས་པ་ཡི། །དགའ་བདེའི་སྣང་བ་དབྱར་མཚོ་ལྟར་རྒྱས་ཤོག་མདོར་ན་མཆོག་
གསུམ་ཐུགས་རྗེ་བྱིན་རླབས་དང། །བདག་ཅག་དང་མོས་རྟེན་འབྲེལ་ཚོགས་པའི་མཐུས། །ཕྱི་ནང་ཉེར་འཚེ་འགལ་རྐྱེན་ཀུན་ཞི་ཞིང། །བསམ་དོན་ལེགས་ཚོགས་ལྷུན་གྱིས་འགྲུབ་གྱུར་ཅིག་
ཅེས་བསྔོ་སྨོན་བྱའོ། །དེ་ལྟ་བུའི་ཚུལ་གྱིས་ཞག་བདུན་སོགས་ཀྱི་བར་བསྒྲུབ་པར་བྱ་ཞིང། སྔགས་ཀྱི་གྲངས་ནི། གཙོ་བོའི་སྔགས་འབུམ་ཕྲག་གཅིག་དང། ནོར་རྒྱས་ཀྱི་སྔགས་སོགས་སྟོང་ཕྲག་དེ་ལྟ་བུ་གང་ལྕོགས་བཟླ། དེ་ཡང་ཐུན་ཕྱི་
མ་རྣམས་ལ་མཆོད་གཏོར་ལག་སོ། །བདག་བསྐྱེད་མ་གྲུབ་ན། རང་ཉིད་སྐད་ཅིག་གིས་བཅོམ་ལྡན་འདས་ཀླུའི་དབང་ཕྱུག་རྒྱལ་པོར་གྱུར་ཅེས་སྐད་ཅིག་ཀྲོང་བསྐྱེད་བྱ། བསང་ཆུ་སྒྲུབ་མི་དགོས། མཆོད་བ་རླབས་

[013B] མདུན་དུ་པདྨ་དང་ཟླ་བའི་སྟེང་དུ་རིན་པོ་ཆེའི་བུམ་པ་ཡངས་ཤིང་རྒྱ་ཆེ་བའི་ནང་དུ། མགྲོན་རྣམས་མཉེས་པར་བྱེད་ཅིང་ཞེས་སོགས་བདེན་སྟོབས་ཀྱི་བར་དང། མདུན་
དུ་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ་  ྾  གནས་ཀྱི་དབུས་སུ་པར་ཟླའི་གདན་ལ་དེ་བཞིན་གཤེགས་པ་ཀླུའི་དབང་ཕྱུག་རྒྱལ་པོ་ཞེས་པ་ནས་མཇུག་གི་བསྔོ་སྨོན་གྱི་བར་བྱ་ལ། བསྡུས་པ་བྱེད་ན་མཆོད་བསྟོད་བསྡུས་པ་བྱ་
དངོད་གསོལ་དང་ཀླུ་ལ་རྫས་སྨན་བསྔོ་བ་སོགས་བཞག་ཆོས་སྐྱོང་གཞི་བདག་དང་གནས་ཀྱི་ཀླུའི་གཏོར་མ་རྣམས་ནི་ཐུན་ཐ་མའི་མཐར་ཕུལ་བས་ཀྱང་ཆོག་པས་ལོང་སྐབས་དང་བསྟུན་པར་བྱའོ། །རྩ་བའི་བཅད་གསུམ་པ་མཇུག་གི་བྱ་བ་ལ་
ས་ཆོག་དང། བུམ་པ་བཞུགས་སུ་གསོལ་བ། རབ་གནས་སོགས་ལྷག་མ་རྣམས་བྱ་བ་དང་གསུམ་ལས། དང་པོ་ནི། བུམ་གཏེར་སྦ་བའི་གནས་སུ་ཕྱིན་ནས། སྟེགས་གཙང་མར་བུམ་པ་བཞག་ལ་གླུ་གཏོར་དང་གཞི་བདག་གཏོར་མ་ཉེར་
བྱོད་སོགས་ཀྱི་མཆོད་པ་རྣམས་བཤམས། གྲུབ་ན། ཕྱོགས་བཅུའི་མུན་སེལ། བཀྲ་ཤིས་དོན་གྲུབ། སྣང་བརྒྱད་རྣམས་སྒྲོགས་ལ་བསང་བཏང། མཆོད་གཏོར་རྣམས་གོང་བཞིན་བྱས་པས། རང་གི་ཐུགས་ཀའི་ཧཱུཾ་གི་འོད་ཟེར་
གྱིས་ཞིང་སྐྱོང་འཁོར་བཅས་སྤྱན་དྲངས། ཨོཾ་ཨ་ཀཱ་རོ་  ྾  ན་ཏྭ་ད་ཨོཾ་ཨཱ་ཧཱུཾ་ཕཊ་སཱཧཱ། གསུམ་གྱིས་གཏོར་མ་ཕུལ། ཨོཾ་ཀྵེ་ཏྲ་པཱ་ལ་ས་པ་རི་ཝ་ར་ཨརྒྷཾ་ནས་ཤཔྟ་བྲ་ཏཱིཙྪ་ཧཱུཾ་སཱཧཱ་ས་མཆོད། གང་དག་

[014A]༄༅། །འདིར་གནས་ལྷ་དང་ཀླུ། །གནོད་སྦྱིན་སྲིན་པོའི་མ་ནི་གཞན། །དེ་དག་རྣམས་ལ་ས་འདི་ནི། །བདག་ཞུ་ཁྱེད་ཀྱིས་སྩོལ་ཅིག་དང། །བསྟན་དང་འགྲོ་བའི་དོན་ཆེད་དང། །ཁྱེད་རྣམས་
ལ་ཡང་ཕན་པའི་ཕྱིར། །མི་ཟད་གཏེར་ཆེན་སྤ་བར་བྱ། །ཕྲག་དོག་མ་མཛད་དགའ་བས་སྩོལ། །ཞེས་གསོལ་བ་བཏབ་པས་དགྱེས་བཞིན་དུ་གནང་བ་བྱིན་ནས་རང་གནས་སུ་གཤེགས་བར་གྱུར་བར་བསམ། ཀླུ་གཏོར་
ནི༑ ཨོཾ་ཀླུ་རྒྱལ་མཐའ་ཡས་ནོར་རྒྱས་བུ། །འཇོག་པོ་དང་ནི་སྟོབས་ཀྱིས་རྒྱུ། །པདྨ་པདྨ་ཆེན་པོ་དང། །དུང་སྐྱོང་དང་ནི་རིགས་ལྡན་ནོ། །ལྷ་མོ་ལྷ་མོ་ཆེན་པོ་དང། །ཟླ་བའི་སྤྱི་གཙུག་སྤྱི་གཙུག་ཆེ། །
དབྱུག་འཛིན་དབྱུག་འཛིན་ཆེན་པོ་དང། །སོག་མ་མེད་དང་ཧུ་ལུནྟ། །དགའ་བོ་དང་ནི་ཉེད་དགའ་བོ། །རྒྱ་མཚོ་རྒྱ་མཚོ་ཆེན་པོ་དང། །ཚ་བ་ཚ་བ་ཆེན་པོ་དང། །དཔལ་གྱི་འོང་དང་འོང་པོ་ཆེ། །རིན་ཆེན་འོད་
དང་གཟུགས་མཛེས་དང། །གཟུགས་མཛེས་ཆེན་པོ་སྤྲུལ་བཟང་དང། །ལྟོ་འཕྱེ་ཆེན་པོ་ཚེ་ཡི་དང། །ཚི་ལི་ཆེན་པོ་རྣམས་དག་ནི། །མཆོད་པའི་གནས་འདིར་གཤེགས་སུ་གསོལ། །ཨོཾ་ཨཱ་གཙྪ་ཨཱ་གཙྪ་མཧཱ་
ནཱ་ག་ཨ་དཧི་བ་ཏ་ཡེ་སརྦ་བྷུརྦྷུ་བཿ་ཕྲུཾ་ཕུ་སཱཧཱ། ཞེས་པས་མདུན་དུ་བྱོན་པར་བསམ། པདྨ་ཀ་མ་ལ་ཡ་སྟྭཾ་ཀྱིས་གདན་བུལ། ཨོཾ་མཧཱ་ནཱ་ག་ཨ་དཧི་པ་ཏ་ཡེ་གྲྀཧྞེ་དཾ་ཨ་གྷཾ་སཱ་ཧཱ། ཨརྒྷཾའི་གནས་སུ། པུཥྤེ། ཧཱུ་སེ་

[014B] གན་དཧེ་བཅུག་པས་མཆོད། ཀླུ་དགའ་བར་བྱེད་པའི་ཕྱག་རྒྱ་དང། ཨོཾ་ཧི་ལི་ཧི་ལི་མ་ཧཱ་ཧི་ལི་ཕྲུཾ་ཕུ་སཱ་ཧཱ། སེ་གོལ་གཏོག་པ་བཅས་ལན་གསུམ་དང། ཨོཾ་བྷ་ཀྵ་ཡ་བྷ་ཀྵ་ཡ་ས་མ་ཡ་ཏིཥྛ་ཕྲུཾ་ཕུ་སཱ་ཧཱ། ལན་གསུམ་
གྱིས་བུམ་ནང་གི་ཀླུ་དང་གསང་དུ་སྤྱན་དྲངས་པའི་ཀླུ་གཉིས་ཀ་ལ་འབུལ། ཀླུ་ཆེན་བརྒྱད་སོགས་ཀླུ་རིགས་ཐམས་ཅད་དང། །བྱེ་བྲག་ལུང་པ་འདི་ཡི་ཀླུ་རིགས་རྣམས། །གཏོར་མ་འདིས་ཚིམ་དགྱེས་ཤིང་གདུག་སེམས་ཞི། །
པན་པ་བྱང་ཆུབ་སེམས་དང་ལྡན་གྱུར་ཅིག་ཛཿ་ཧཱུཾ་བཾ་ཧོཿ་གྲུ་གྲུ་བཞི་པ་ཁྲུ་གང་ངམ་འདོམ་གང་སོགས་བརྐོས་ནས། རྡོ་ཐིམ་པར་གྱུར། །གཉིས་པ་བུམ་པ་སྲ་བ་ནི། ཤ་རུང་ད་དགོས་དགང་རུང་
དམ་རྡོ་རྗེའི་རྩེ་མོས་ས་ལ་རྒྱ་གྲམ་དུ་བྲིས་པའི་རྗེས་སུ་ས་གྲུ་གྲུ་བཞི་པ་ཁྲུ་གང་ངམ་འདོམ་གང་སོགས་བརྐོས་ནས། རྡོ་ཁང་སོགས་བརྟན་བོ་བརྩིགས་ལ་ས་དཀར་གྱིས་བྱུགས། བ་བྱུང་དང་དྲི་བཟང་གི་ཆུས་ཆག་ཆག་གདབ། སྤོས་དཀར་ཙན་
དན་སོགས་ཀྱིས་བདུག་འབྲུ་དཀར་དགྲམ། བུམ་སྟན་པདྨ་འདབ་བརྒྱད་བཏིང་བའི་ཁར་བུམ་པ་ཡུལ་ཕྱོགས་སམ་མཚོས་གསལ་གཟིགས་སར་བཞག་མཐའ་མཆོད་པས་བསྐོར། གཏོར་མ་རྣམས་ཀྱང་བཤམ། ས་རྡུལ་འོད་ཉེན་
ཡོད་ན་ཁ་དགབ་བཞག་ལ། སྐྱབས་སེམས། བདག་བསྐྱེད། བུམ་པ་སྔར་ཡོང་གསལ་འདེབས་སོགས་མཆོད་བསྟོད་འདོང་གསོལ་རྣམས་རྒྱས་པར་བྱས་ཏེ་ཀླུ་གཏོར་ཕྱི་རོལ་དུ་གཏོར་བའི་བར་བཏང་ནས། གང་ཡང་བདག་བློ་

[015A]༄༅། །མ་རྙེད་ཡོངས་སུ་  ྾  དུས་ངན་སེམས་ཅན་བསོད་ནམས་དམན། །མ་རིག་ཉོན་མོངས་དང་འདྲེས་པས། །འཕགས་པའི་ཐུགས་དགོངས་མ་རྫོགས་པ། །དེ་ཡང་བཟོད་པར་མཛད་དུ་
གསོལ། །ལྷག་པ་དང་ནི་  ྾  མཛད་དུ་གསོལ། །ཞེས་བཟོད་གསོལ་དང། སྦྱིན་བདག་རྣམས་ཀྱི་ཆོས་དང་མཐུན་བའི་དོན།   ྾  ཁྱེད་ལ་བསྟོད་ཅིང་  ྾  ཞེས་འདོད་གསོལ་བྱ། བུམ་གཏེར་ཀླུ་ལ་གཉེར་དུ་གཏང་
བ་ནི། ཧཱུཾ་བསྟན་ལ་རབ་དགའ་མཐུ་སྟོབས་ཆེ་ལྡན་པའི། །ཀླུ་ཆེན་བརྒྱད་པོ་འཁོར་དང་བཅས་པ་སོགས། །ཡུལ་ཕྱོགས་འདིར་གནས་ས་བདག་ཀླུ་གཉན་ཀུན། །འགྲོ་ལ་ཕན་པའི་བྱ་བ་འདི་དགོངས་ཤིག་
སྐྱེ་འགྲོ་ཡོངས་ལ་བདེ་སྐྱིད་འབྱུང་བའི་ཕྱིར། །གནས་འདིར་མི་ཟད་རིན་ཆེན་གཏེར་བུམ་སྤ། །ས་ཆུ་མེ་རླུང་འབྱུང་བས་མི་གནོད་པར། །འདོད་དགུའི་གཞི་འདི་རྟག་ཏུ་གནས་གྱུར་ཅིག་རྒྱལ་བའི་
བཀའ་ལྟར་བསྒྲུབས་པའི་གཏེར་བུམ་འདི། །ཀླུ་རྒྱལ་འཁོར་དང་བཅས་ལ་རྗེས་གཏད་ཀྱི། །བཀུར་སྟི་སྲི་ཞུས་རང་གནས་སྤྱན་དྲོངས་ལ། །ས་འོག་གནས་པའི་ཀླུ་རྣམས་ཀྱིས་གཙོས་པའི། །འབྱུང་བོ་
ཀུན་ལ་ཕན་བདེ་འབྱུང་བ་དང། །འཇིག་རྟེན་ཁམས་འདིར་ཆར་ཆུ་དུས་འབེབས་ཤིང། །འབྲུ་བཅུད་རྩི་ཤེད་ལོ་ཏོར་རྒྱས་པ་དང། །མི་ནོར་ལོངས་སྤྱོད་ཐམས་ཅད་འཕེལ་བར་མཛོད། །མི་ཟད་རིན་ཆེན་

[015B] །ཀླུ་རྣམས་སྡུག་བསྔལ་རྒྱུ་བཅས་ལས་གྲོལ་ནས། །རྟག་ཏུ་བདེ་སྐྱིད་ཕུན་སུམ་ཚོགས་པ་དང། །ཉིན་དང་མཚན་དུ་ཆོས་ལ་སྤྱོད་གྱུར་ཅིག་མི་ཟད་རིན་ཆེན་གཏེར་བུམ་འདི་
ཡི་མཐུས། །ས་བདག་ཀླུ་གཉན་གནོད་པ་ལ་སོགས་པའི། །མི་ནད་ཕྱུགས་ནད་ཐམས་ཅད་ཞི་བ་དང། །ཆོས་ལྡན་བསམ་པ་ཐམས་ཅད་འགྲུབ་གྱུར་ཅིག་ཡང་སྤྲོ་ན། ཧཱུཾ་ཀླུ་ཡི་གཞལ་ཡས་ཕོ་བྲང་དུ། །
མི་ཟད་གཏེར་ཆེན་འདི་སྦས་པས། །དཔྱིད་ཀྱི་དུས་སུ་མ་སྐམས་ཤིག་དབྱར་གྱི་དུས་སུ་མ་རུལ་ཅིག་སྟོན་གྱི་དུས་སུ་མ་ཚིག་ཅིག་དགུན་གྱི་དུས་སུ་མ་འཁྱག་ཅིག་མི་ཟད་གཏེར་ཆེན་འདི་སྦས་བས། །
ཀླུ་རྣམས་རྟག་ཏུ་ལོངས་སྤྱོད་ཅིང། །བདེ་སྐྱིད་ཕུན་སུམ་ཚོགས་གྱུར་ཅིག་རིན་ཆེན་ལྔ་ཡི་གཏེར་སྦས་པས། །མི་ཟད་གཏེར་དང་འཕྲད་པར་ཤོག་སྙིང་པོ་ལྔ་ཡི་གཏེར་སྦས་པས། །དབང་པོ་ལྔ་དང་
ལྡན་པར་ཤོད། །སྨན་སྣ་ལྔ་ཡི་གཏེར་སྦས་པས། །ནད་ཀྱི་སྡུག་བསྔལ་ཞི་བར་ཤོག་འབྲུ་སྣ་ལྔ་ཡི་གཏེར་སྦས་པས། །མུ་གེའི་བསྐལ་པ་ཞི་བར་ཤོག་སྤོས་སྣ་ལྔ་ཡི་གཏེར་སྦས་པས། །
ཚུལ་ཁྲིམས་རྣམ་པར་དག་པར་ཤོག་ཆུ་སྣ་ལྔ་ཡི་གཏེར་སྦས་པས། །ཆར་ཆུ་དུས་སུ་འབབ་བར་ཤོག་ཤིང་སྣ་ལྔ་ཡི་གཏེད་སྤས་པས། །རྩི་ཤིང་ནགས་ཚལ་རྒྱ་ས་བར་ཤོག་འོ་མ་ལྔ་ཡི་གཏེར་སྦས་
་༄༅། །པས། །ཟས་རྣམས་རོ་མཆོག་ལྡན་པར་ཤོག་དར་ཟབ་ལྔ་ཡི་གཏེར་སྦས་པས། །གོས་རྣམས་དྲོང་དང་ལྡན་པར་ཤོག་ཀླུ་ཡི་ནོར་བརྒྱད་གཏེར་སྦས་པས། །འཁོར་
དང་ལོངས་སྤྱོད་རྒྱས་པར་ཤོག་ནོར་བུ་རིན་ཆེན་གཏེར་སྦས་པ་ས། །བསམ་པ་ཡིད་བཞིན་འགྲུབ་པར་ཤོག་ཀླུ་གཟུགས་སྣ་ཚོགས་གཏེར་སྦས་པས། །བཀྲ་ཤིས་ནད་མེད་བདེ་བར་ཤོག་རྫ་བུམ་
གསར་བའི་གཏེར་སྦས་པས། །མི་འཇིགས་བཞི་དང་ལྡན་པར་ཤོག་མི་ཟད་རིན་ཆེན་བུམ་པ་འདི། །སྦ་ནི་མི་མངོན་དབྱིངས་སུ་སྦ། །འཆོལ་ནི་གཞི་བདག་ཀླུ་ལ་འཆོལ། །དབང་ནི་མི་དང་སྤྱི་ཡིས་
དབང། །ཀླུ་ཡིས་སྤྱད་ན་མི་ལ་ཕན། །འོག་ཏུ་ཀླུ་ཕྱག་དར་པ་བཞིན། །སྟེང་དུ་མི་ཕྱུག་དར་བ་ཡིན། །འོག་ཏུ་ཀླུ་རྒྱས་དར་བ་བཞིན། །སྟེང་དུ་མི་རྒྱས་དར་བ་ཡིན། །འོག་ཏུ་ཀླུ་གཉན་བཙན་པ་ལྟར།།
སྟེར་བུ་མི་གཉན་བཙན་པར་ཤོག་འོག་ཏུ་ཀླུ་སྐྱིད་བདེ་བ་ལྟར། །སྟེང་དུ་མི་སྐྱིད་བདེ་བར་ཤོག་རིན་ཆེན་རྫ་ཡི་བུམ་པ་ནས། །ཀླུ་དང་མི་ཡི་གནས་ཕྱོགས་སུ། །སྐྱིད་ཀྱི་ཆུ་མིག་རྡོལ་བ་ཡིན། །ནོར་
གྱི་བར་མཛོད་ཆེན་པོ་རྙེད། །ཟས་ཀྱི་རོ་མཆོག་ཆེན་པོ་བྱེད། །གོས་ཀྱི་རེག་བྱ་སྲ་ལ་འཇམ། །ང་ནི་སྦའོ་དབྱིངས་སུ་སྦ། །དབྱིངས་སུ་སྦས་པས་གཏོར་མི་སྲིད། །མ་གཏོར་བ་ཡི་འབྲས་བུ་

[016B] །ཀླུ་རྣམས་ཆོས་དང་འཕྲད་པར་ཤོག་མི་རྣམས་དབུལ་ཕོངས་བྲལ་བར་ཤོག་སྦས་མཁན་རྣམས་ལ་དངོས་གྲུབ་སྩོལ། །ཀླུ་ཡི་གདུག་རྩུབ་བཞི་བར་མཛོད། །གཉན་གྱི་བྱང་ཐག་བཅད་དུ་
གསོལ། །ས་བདག་གདུག་པ་བཤིག་ཏུ་གསོལ། །ཀོ་ལོད་མ་སྡང་ཞི་བར་མཛོད། །ཡུལ་ཕྱོགས་ཀུ་དུ་དཔལ་འབར་ཞིང། །དགེ་ལེགས་རྒྱུན་མི་འྖ་པ་དང། །དཀར་ཕྱོགས་སྐྱོང་བའི་ལྷ་ཀླུ་
རྣམས། །རྟག་ཏུ་བརྩེ་བས་སྐྱོང་གྱུར་ཅིག་བརྟན་བཞུགས་བྱ་བ་ནི། འདིར་ནི་རྟེན་དང་ལྷན་ཅིག་ཏུ། །  ྾  སྩལ་དུ་གསོལ། །བཅོམ་ལྡན་འདས་ཀླུའི་དབང་ཕྱུག་རྒྱལ་པོ་འཁོར་དང་བཅས་པས་རྟེན་འདི་ལ་
བཏན་པར་བཞུགས་ནས། སྦྱིན་བདག་འཁོར་དང་བཅས་པའི་ནང་གདོན་སྡིག་སྒྲིབ་སོགས་མི་མཐུན་པའི་ཕྱོགས་ཐམས་ཅད་ཉེ་བར་ཞི་ཞིང། ཚེ་བསོད་དཔལ་འབྱོར་སོགས་ཆོས་སྲིད་ཀྱི་ལེགས་ཚོགས་
ཐམས་ཅད་འཕེལ་བ་དང། བཀྲ་ཤིས་ཀྱི་དགེ་མཚན་རྒྱ་ཆེན་པོ་མྱུན་མི་འཆད་དུ་འབྱུང་བར་བྱིན་གྱིས་བརླབ་ཏུ་གསོལ། །ཀླུའི་རྒྱལ་པོ་འཁོར་དང་བཅས་པ་རྣམས་ཀྱང་རྟེན་འདི་ལ་བརྟན་པར་བཞུགས་
ནས། །འཇིག་རྟེན་གྱི་ཁམས་སྤྱི་དང་ཁྱད་པར་ཡུལ་ཕྱོགས་འདི་རྣམས་སུ་ནང་འཁྲུག་མུ་ཏེ་ལོ་ཉེས་དུས་མ་ཡིན་པའི་ལྲུང་དང་ཁ་ཆས་སད་དང་སེར་བ་ཐོག་དང་གློགས་གཡོ་བ་ལ་སོགས་པའི་འཇིགས་པ་

[017A]༄༅། །དང་བཀྲ་མི་ཤིས་པ་ཐམས་ཅད་ཞི་བ་དང། རྩི་ཤིང་ལོ་ཏོག་རྒྱས་ཤིང། མི་ནོར་ཐམས་ཅད་བདེ་ཞིང་སྐྱིད་པ་དང། ཆོས་ནོར་ལོངས་སྤྱོད་ཕུན་སུམ་ཚོགས་པའི་བཀྲ་ཤིས་
ཀྱི་དགེ་མཚན་རྒྱུན་མི་འཆད་དུ་འབྱུང་བའི་འཕྲིན་ལས་མཛོད་ཅིག་ཨོཾ་སུ་པྲ་ཏིཥྛ་བཛྲ་ཡེ་སཱ་ཧཱ། ཞེས་བརྗོད་ལ་མེ་ཏོག་གཏོར་རོ། །འབྱུང་པོ་གང་དག་འདིར་ནི་སོགས་གོང་དུ་བཤད་པའི་བསྔོ་སྨོན་གྱི། དེ་ནས་བསྡུ་
དགོས་པའི་མཆོད་གཏོར་ཡོད་ན་བསྡུས་ཏེ་རྡོ་ཁང་བཅོས་པ་ཡིན་ཚེ་དེ་ལ་ཐོག་དགའ། ཐོག་དེ་ལ་དྲི་བཟང་གིས་འཁོར་ལོ་བྲི། སྟེང་ནས་ནེའུ་སིང་ངམ་ས་སེས་མནན་ལ་མཁར་གོང་སོགས་ཀྱིས་བརྟན་པོར་བྱའོ། །གསུམ་བ་རབ་གནས་སོགས་བྱ་བ་ནི་
ཆུ་གསུམ་ཉེར་སྤྱོད་ཀྱི་མཆོད་པ་འཐོར་འབྲུ་སོགས་བཤམས་ལ། ས་འོག་ཏུ་ཀླུའི་ཕོ་བྲང་ཡོད་པར་བསམ་ནས། ཨ་མྲྀ་ཏས་བསང་སྦྱངས། སྟོང་པའི་དང་ལས་བཧྲུཾ་ལས་འཁོར་ལོ་བཧྲུཾ་གྱིས་མཚན་པ་ཡོངས་སུ་གྱུར་པ་ལས་རྣམ་པར་སྣང་
མཛད་དཀར་པོ་ཞལ་གཅིག་ཕྱག་གཉིས་ཀྱིས་འཁོར་ལོ་དང་དྲིལ་བུ་འཛིན་པ། རིན་པོ་ཆེའི་རྒྱན་དང་དར་གྱི་ན་བཟའ་གསོལ་བ། རྡོ་རྗེ་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་
ཀར་ཧཱུཾ། དེ་ལས་འོད་འཕྲོས། བཅོམ་ལྡན་འདས་རྣམ་པར་སྣང་མཛད་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། ཨོཾ་ཨཱ་ཧྲཱི་བྲ་ཝ་ར་སད་ཀ་རཾ་པཱ་དྱཾ་པྲ་ཏཱི་ཙྪ་

[017B] པཱ་དྱཾ་གྱི་ཚབ་ཏུ། ཨཉྩ་མ་ནཾ་དང་ཨརྒྷཾ་བཅུག་སྟེ་མཆོད། ཨོཾ་བཛྲ་ས་མ་ཡེ་སྟྭཾ་ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་འཕྲོས། དབང་ལྷ་སྤྱན་དྲངས། ཁྱད་
རྣམས་ཀྱིས་འདི་ལ་དབང་བསྐུར་དུ་གསོལ། ཞེས་གསོལ་བ་བཏབ་པས། ཤིས་བརྗོད་སྔོན་དུ་འགྲོ་བས་དབང་བསྐུར། སྐུ་གང། དྲི་མ་དག་ཆུ་ལྷག་མ་ཡར་ལུང་པ་ལས་རྣམ་སྣང་གིས་དབུ་བརྒྱན་པར་
གྱུར། མཆོད་རྫས་རྣམས་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ་ལན་གསུམ་བརྗོད། ཨོཾ་ཨཱ་ཇི་ན་ཛི་ཀ་པུཥེ་པྲ་ཏཱི་ཙྪ་ཧཱུཾ་སཱ་ཧཱ། ནས་ཤཔྟའི་བར་གྱིས་མཆོད། རྣམ་པར་སྣང་མཛད་དག་པ་ཆེ། །
རྡོ་རྗེ་ཞི་བ་དགའ་བ་ཆེ། །རང་བཞིན་འོད་གསལ་མཆོག་གི་མཆོག་སྟོན་པ་རྡོ་རྗེ་ལ་ཕྱག་འཚལ། །ཞེས་བསྟོད། ཨོཾ་ཨཱ་ཛི་ན་ཛི་ཀ་ཨོཾ་ཧཱུཾ། བརྒྱ་རྩ་བརྒྱད་བཟླ། ཨོཾ་ཧཱུཾ་ཏྲཾ་ཧྲཱི་ཨཱ་ཨོཾ་ཨཱ་ཛི་ན་
ཛི་ཀ་ཨོཾ་ཧཱུཾ། ལག་པ་གཡས་རྡོ་རྗེ་དང་བཅས་བས་གནས་གསུམ་དུ་རེག་པར་མོས་ལ། རྣམ་སྣང་འོད་དུ་ཞུ་ནས་རིན་པོ་ཆེའི་རི་བྲག་དང་ནགས་ཚལ་ནེའུ་སིད་མཚོ་དང་ཆུ་མིག་སོགས་ཤིན་ཏུ་ཉམས་དགའ་བའི་གནས་སུ་ཀླུའི་ཕོ་བྲང་རིན་
པོ་ཆེ་ལས་གྲུབ་པ། མཁོ་དགུའི་ལོངས་སྤྱོད་ཕུན་སུམ་ཚོགས་པས་གང་བ། འགྲོ་པ་རྣམས་ཀྱི་ནང་དང་སྡུག་བསྔལ་སྡིག་སྒྲིབ་ཐམས་ཅད་ཞི་བ་དང། ལེགས་ཚོགས་རྒྱས་པར་བྱེད་པའི་བྱེད་ལས་དང་ལྡན་

[018A]༄༅། །པར་གྱུར། ཅེས་གཟུགས་བསྒྱུར་བྱ། ཡེ་དྷརྨཱ་ལན་གསུམ་བརྗོད། ཕུན་སུམ་ཚོགས་པ་མངའ་བ་སོགས་ཤོ་ལོ་ཀ་གསུམ་གྱིས་ཤིས་པ་བརྗོད། བཅོམ་ལྡན་འདས་རྣམ་བར་སྣང་མཛད་
རྟེན་འདི་ལ་བརྟན་པར་བཞུགས་ནས་འགྲོ་བ་སེམས་ཅན་གྱི་དོན་དཔག་ཏུ་མེད་པ་མཛད་ཅིང། བྱེ་བྲག་ཏུ་ཡུལ་ཕྱོགས་འདིའི་སྣོད་བཅུད་ཀྱི་འབྱོར་པ་རྒྱས་པ་དང། །ཆོས་དང་མཐུན་པའི་ལེགས་ཚོགས་
ཐམས་ཅད་གོང་ནས་གོང་དུ་འཕེལ་བ་དང། སྐྱེ་བོ་རྣམས་ལ་བཀྲ་ཤིས་ཀྱི་དགེ་མཚན་རྒྱ་ཆེན་པོ་རྒྱུན་མི་འཆད་དུ་འབྱུང་བར་བྱིན་གྱིས་བརླབ་ཏུ་གསོལ། ཨོཾ་སུ་པྲ་ཏིཥྛ་བ་ཛ་ཡེ་སཱ་ཧཱ་
ཞེས་ལན་གསུམ་གྱིས་བརྟན་བཞུགས་བྱ། སླར་ཡང་ཡེ་དྷརྨཱ་ལན་བདུན་དང། བཀྲ་ཤིས་ཀྱི་ཚིགས་བཅད་ཅི་རིགས་བརྗོད་དེ་མེ་ཏོག་གི་ཆར་འབབ་བར་བྱའོ། །དེ་ལྟར་བྱས་པའི་ཕན་ཡོན་ནི། གནས་སྐབས་སུ་ཕོད་ས་པའི་སྡུག་
བསྔལ་ཐམས་ཅད་དང་བྲལ་བར་འགྱུར་བ་དང། ཀླུའི་གནོད་པ་དང་སང་སེར་ལྕེ་འབབ་མི་ཕྱུགས་ཀྱི་ནང་རིམས་སོགས་ཉེར་འཚོ་མཐའ་དག་ཞི་བ་དང། མི་ནོར་ལོངས་སྤྱོད་འཕེལ་བ་དང། ཡུལ་ཁམས་ཐམས་ཅད་དུ་ལོ་
ལེགས་ཤིང་བདེ་སྐྱིད་འཕེལ་བ་སོགས་མཐའ་ཡས་པ་གསུངས་སོ། །ཅེས་ཀླུའི་བུམ་གཏེར་འདོད་དགུའི་ཆར་འབེབས་ཞེས་བྱ་བ་འདི་ནི། འཇམ་དབྱངས་བཞད་པས་མཛད་པའི་ཀླུའི་བུམ་གཏེར་དང། ཁྲི་ཆེན་ནོ་མོན་ཧན་

[018B] རྗེ་བཙུན་གྲགས་པ་བཤད་སྒྲུབ་པ་རྣམས་གྱི་ཀླུའི་བུམ་གཏེར་སོགས་དམ་པ་མང་བོའི་གསུང་ལས་ཅི་རིགས་པར་བཏུས་ཏེ། དགས་རིམ་ཅོག་ལག་ཏུ་བླང་བ་རི་བང་ཤཱ་ཀ་བཙུན་མ་ཏིའི་མར་ཅན་གྱིས་
བྲིས་པའོ། །དགེ་ལེགས་འཕེལ་བར་གྱུར་ཅིག། །།མངྒ་ལཾ།། །།


