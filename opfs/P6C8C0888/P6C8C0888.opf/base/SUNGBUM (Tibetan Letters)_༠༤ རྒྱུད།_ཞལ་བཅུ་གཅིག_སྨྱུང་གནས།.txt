༄༅། །སྨྱུང་གནས་ཀྱི་ཆོ་ག་དང་འབྲེལ་བ་འཕགས་པ་ཞལ་བཅུ་གཅིག་པའི་དབང་ཆོག་བཞུགས་སོ། །

[001A] །འཕགས་པ་སྤྱན་རས་གཟིགས་ཞལ་བཅུ་གཅིག་པའི་དབང་ལེན་པར་འདོད་པས། བདག་མདུན་བུམ་བསྐྱེད་རྣམས་སྔོན་དུ་བཏང། གཟུངས་བརྗོད་ཅིང་དཀྱིལ་འཁོར་
ལ་བསྐོར་བ་གསུམ་བྱས། ཧཱུཾ་མཛད་ཀྱི་ང་རྒྱལ་གྱིས་རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་གྱི་ནང་དུ་ཞུགས། ཨོཾ་བཛྲོད་གྷ་ཊ་ཡ་ས་མ་ཡ་པྲ་བེ་ཤ་ཡ་ཧཱུཾ། ཞེས་བརྗོད་ཅིང་སྒོ་བཞི་
རིམ་བཞིན་ཕྱེ། ཨོཾ་པྲ་ན་མ་མི་སརྦ་ཏ་ཐཱ་ག་ཏཱ་ན། ཞེས་ཕྱག་བྱས་ལ། བདག་དང་སེམས་ཅན་ཐམས་ཅད་ལ་དངོས་གྲུབ་དམ་པ་ཐམས་ཅད་ཀྱི་བཀའ་དྲིན་སྩོལ་ཅིག་ཅེས་བརྗོད་དོ། །དེ་ནས་
མཎྜལ་ཕུལ་ལ། བླ་མའི་བྱ་བ་རྣམས་གཙོ་བོས་མཛད་ཅིང། སློབ་མའི་བྱ་བ་རྣམས་རང་གིས་བྱེད་པར་མོས་ནས། དགའ་ཆེན་ཁྱོད་བདག་སྟོན་པ་བས། །སློབ་དཔོན་ཁྱོད་ནི་དགོངས་སུ་

[002A]༄༅། །གསོལ། །བྱང་ཆུབ་ཆེན་པོའི་ཚུལ་བརྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་སྩལ་དུ་གསོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་
ཆོས་དང་དགེ་འདུན་ཏེ། །སྐྱབས་གསུམ་དག་ནི་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་གཞུག་པར་བགྱི། །ལན་གསུམ་ལས་བུམ་གྱི་ཆུ་དང་བཅས་པས། ཧྲཱི་
བཛྲ་ཀྲོ་དྷ་ཧ་ཡ་གྲཱི་བ་ཧུ་ལུ་ཧུ་ལུ་ཧཱུཾ་ཕཊ། ཀྱིས་བསངས། ཨོཾ་ཙཀྵུ་བནྡྷ་ཝ་ར་མ་ན་ཡེ་སཱཧཱ། ཨཱ་ཁཾ་བའི་ར་ཧཱུཾ། ཨོཾ་པདྨ་ཨུཏྦྷ་ཝ་ཡེ་སཱཧཱ། རང་ཉིད་རྗེ་བཙུན་སྤྱན་རས་གཟིགས་སུ་གྱུར་པའི་
སྙིང་གར་ཉི་མ་ལ་ཧཱུཾ་སྔོན་པོ། མགྲིན་པར་པདྨ་ལ་ཨཱ་དམར་པོ། སྤྱི་བོར་ཟླ་བ་ལ་ཨོཾ་དཀར་པོ། ཡི་གེ་གསུམ་གྱི་འོད་ཟེར་གྱིས་ལུས་འོད་གསལ་བར་བྱས། དཀོན་མཆོག་གསུམ་ལ་བདག་
སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་བཟུང། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་

[002B] །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་མགྲོན་དུ་གཉེར། །བྱང་ཆུབ་སྤྱོད་མཆོག་
ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ཅེས་སོགས་ལན་གསུམ་གྱིས་བྱང་སྡོམ་བཟུང། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་སེམས་ཀུན་རྫོབ་པ་
དེ་ཉིད། སྙིང་གར་ཟླ་བའི་དཀྱིལ་འཁོར་ཡོངས་སུ་རྫོགས་པའི་རྣམ་པར་གྱུར། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དང། རང་གི་སེམས་རོ་གཅིག་ཏུ་གྱུར་པའི་དོན་དམ་པའི་བྱང་ཆུབ་ཀྱི་སེམས་ཟླ་བའི་
སྟེང་དུ་རྡོ་རྗེ་དཀར་པོ་རྩེ་ལྔ་པའི་རྣམ་པ་ཅན་དུ་གྱུར། ཨོཾ་སརྦ་ཡོ་ག་ཙི་ཏྟཾ་ཨུརྠཱ་ཏ་ཡཱ་མི། ཨོཾ་སུ་ར་ཏེ་ས་མ་ཡ་སྟྭཾ་ཧོཿ་སིདྡྷཱ་བཛྲ་ཡ་ཐཱ་སུ་ཁཾ། དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབ་པར་
འགྱུར་གྱི། ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་བའི་དཀྱིལ་འཁོར་འདི། དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང། མ་དད་པ་རྣམས་ལ་ཡང་མ་ཡིན་ནོ། །ཨོཾ་
བཛྲ་ས་མ་ཡ་ཧཱུཾ། ཞེས་དཀྱིལ་འཁོར་གྱི་ནང་དུ་ཞུགས། ཨོཾ་ན་མ་ཏེ་ཧཱུཾ། ན་མ་མི་ཧཱུཾ། ན་མོ་ན་མ་ཧཱུཾ་སཱཧཱ། ཞེས་ཕྱག་བྱ། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག་ཐུགས་རྗེ་ཆེན་པོ་བདག་ལ་

[003A]༄༅། །དབབ་པར་མཛད་དུ་གསོལ། ཞེས་ལན་གསུམ་གསོལ་བ་བཏབ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧྲཱི་ཡིག་གི་འོད་ཟེར་གྱིས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་དང། འཕགས་པ་སྤྱན་རས་གཟིགས་ཀྱི་ཐུགས་གཉིས་སུ་མེད་པའི་ཡེ་ཤེས་ཧྲཱི་ཡིག་ལ་སོགས་པའི་རྣམ་པར་སྤྱན་དྲངས། རང་གི་ལུས་ལ་ཐིམ་པར་གྱུར། ཨོཾ་བཛྲ་ཨ་བེ་ཤ་ཨ་ཨ་ཨ། ལན་བདུན་
ནམ་ཉེར་གཅིག་སོགས་བརྗོད། ཏིཥྛ་བཛྲ། ཞེས་བརྟན་པར་བྱས། སངས་རྒྱས་དངོས་གྲུབ་ཐོབ་བྱའི་ཕྱིར། །བདག་ལ་ཐུགས་བརྩེར་དགོངས་ནས་ནི། །འགྲོ་ལ་ཕན་པའི་གཙོ་ཆེན་གྱིས། །སྨན་པར་དགོངས་
ནས་བཞེས་སུ་གསོལ། །ཨོཾ་བཛྲ་པྲ་ཏི་གྲིཧྣ་ཧཱུཾ་ཕཊ། ཅེས་མེ་ཏོག་དོར། ཨོཾ་བཛྲ་པྲ་ཏཱི་ཙྪ་ས་མ་ཡེ་སཱཧཱ། ཞེས་གསུངས་པར་མོས་ནས་མེ་ཏོག་ཕྲེང་བའི་དབང་བསྐུར། ཨོཾ༑ རྡོ་རྗེ་སེམས་དཔའ་དེང་ཁྱོད་ཀྱི། །
མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མཐོང་འགྱུར་བའི། །རྡོ་རྗེའི་མིག་ནི་བླ་ན་མེད། །ཧེ་བཛྲ་པཱ་ཤྱ། དེ་ལྟར་འཕགས་པ་སྤྱན་རས་གཟིགས་དབང་ཕྱུག་གི་རྟེན་དང་བརྟེན་པར་བཅས་པའི་དཀྱིལ་
འཁོར་མངོན་སུམ་དུ་མཐོང་བར་གྱུར། ཅེས་འཇུག་པ་སྔོན་དུ་བཏང་ནས། དངོས་གཞི་ལ་ཆུ་ཅོད་པན་གཉིས་མཐའ་རྟེན་དང་བཅས་པ་སྟེ། དེ་ཡང་དང་པོར་མཎྜལ་ཕུལ་ནས། བྱང་ཆུབ་རྡོ་རྗེས་སངས་རྒྱས་ལ། །

[003B] །བདག་ཀྱང་རབ་ཏུ་བསྒྲལ་བའི་ཕྱིར། །ནམ་མཁའི་རྡོ་རྗེ་དེང་བདག་སྩོལ། ཞེས་གསོལ་བ་ལན་གསུམ་བཏབ། དཀྱིལ་འཁོར་གྱི་ཤར་དུ་དབང་སྟེགས་པདྨ་དང་ཟླ་བའི་གདན་ལ་རང་ཉིད་སྤྱན་རས་
གཟིགས་སུ་གྱུར། ཧྲཱི་བཛྲ་ཀྲོ་དྷ་སོགས། ལས་སྔགས་ཀྱིས་བུམ་ཆུ་བསང། སྭ་བྷཱ་ཝས་སྦྱངས། བུམ་ཆུ་སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ཧཱུཾ་ཏྲཱཾ་གྲཱི་ཨཱ་རྣམས་ལས་བྱུང་བའི་ཡེ་ཤེས་ལྔའི་བུམ་ཆུར་གྱུར་
བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧྲཱི་ཡིག་གི་འོད་ཟེར་གྱིས་རྒྱལ་བ་འཁོར་བཅས་ཐམས་ཅད་རང་ལ་དབང་བསྐུར་བའི་ཕྱིར་སྤྱན་དྲངས་པ་རྣམས་ནམ་མཁར་བཞུགས། བསྒྲུབས་པའི་དཀྱིལ་འཁོར་པ་རྣམས་ཀྱིས་
དབང་བསྐུར་བའི་དགོངས་པ་མཛད། སྤྱན་མ་ལ་སོགས་པའི་རིག་མ་དང་བཅས་པ་ནམ་མཁར་བཞུགས་པ་རྣམས་ཀྱིས་གདུགས་དང། རྒྱལ་མཚན་ལ་སོགས་པ་རང་གི་སྟེང་ཕྱོགས་སུ་འཛིན། གླུ་གར་མཛད་ཅིང་རོལ་
མོ་བརྡུང། མེ་ཏོག་དང་གུར་ཀུམ་ལ་སོགས་པའི་ཆར་འབེབས། ཕྱག་གིས་ཅུང་ཟད་ཡོ་བར་བཟུང་བའི་བུམ་པ་དཀར་པོ་བྱང་ཆུབ་ཀྱི་སེམས་ཀྱི་བདུད་རྩིས་གང་བ་རྣམས་ཀྱིས་དབང་བསྐུར། གཟུགས་རྡོ་རྗེ་མ་ལ་སོགས་པ་
རྣམས་ཀྱིས་བཀྲ་ཤིས་ཀྱི་གླུ་དབྱངས་ཀྱིས་ཤིས་པ་བརྗོད། ཁྲོ་བོ་རྣམས་ཕྱོགས་མཚམས་སུ་འཁོད་ནས་བགེགས་བསྐྲད་པར་གྱུར། ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །འཇིག་རྟེན་གསུམ་གྱི་མགོན་

[004A]༄༅། །པོ་དྲི་མ་གསུམ་སྤངས་པ། །སངས་རྒྱས་པདྨའི་འདབ་མ་རྒྱས་འདྲའི་སྤྱན་མངའ་བ། །འདི་ནི་འཇིག་རྟེན་དགེ་བའི་བཀྲ་ཤིས་དང་པོའོ། །དེ་ཡིས་ཉེ་བར་བསྟན་པའི་མཆོག་རབ་མི་གཡོ་བ། །
འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ། །ཆོས་ཀྱི་དམ་པ་སྐྱེ་དགུ་ཀུན་ལ་ཞི་བྱེད་པ། །འདི་ནི་འཇིག་རྟེན་དགེ་བའི་བཀྲ་ཤིས་གཉིས་པའོ། །དགེ་འདུན་དམ་པ་ཆོས་ལྡན་ཐོས་པའི་ནོར་གྱིས་ཕྱུག་མི་དང་ལྷ་དང་
ལྷ་མ་ཡིན་གྱི་མཆོད་པའི་གནས། །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། །འདི་ནི་འཇིག་རྟེན་དགེ་བའི་བཀྲ་ཤིས་གསུམ་པའོ། །རིན་ཆེན་མཛེས་པའི་བཀྲ་ཤིས་བུམ་པའི་ཆུས། །སྐལ་ལྡན་སྐྱེས་བུ་ཁྱོད་
ལ་དབང་བསྐུར་བས། །ལས་དང་ཉོན་མོངས་སྒྲིབ་པ་དག་གྱུར་ཏེ། །བྱང་ཆུབ་སེམས་ཀྱི་རླན་གྱིས་བརླན་པར་ཤོག་ན་མོ་རཏྣ་ཏྲ་ཡཱ་ཡ་ནས་ཨ་པ་ན་ཡེ་སཱཧཱའི་བར་དང། ཨོཾ་ཨཱརྱ་ལོ་ཀེ་ཤྭ་ར་མཎྜ་ལ་ས་པ་རི་ཝཱ་ར་དེ་ཝ་ཀ་
ལ་ཤ་ཨ་བི་ཥི་ཉྩ་མི། ཨོཾ་ཨཱརྱ་ལོ་ཀེ་ཤྭ་ར་མཎྜ་ལ་ས་པ་རི་ཝཱ་ར་པཱུ་ཛ་ཀ་ལ་ཤ་ཨ་བཧི་ཥིཉྩ་མི། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་
གིས་ཁྲུས་བགྱིའོ། །ཨོཾ་ཨཱ་བཛྲ་ཨུ་ད་ཀ་ཨ་བཧི་ཥི་ཉྩ་ཧཱུཾ་སུ་ར་ཏ་སྟྭཾ་ཨ་ཧཾ། ཨོཾ་སརྦ་ཏ་ཐཱ་ག་ཏ་ཨ་རྒྷཾ་ནས་ཤཔྟའི་བར་གྱིས་བདག་ཉིད་ལ་མཆོད། དེ་ལྟར་ཆུའི་དབང་ཐོབ། ཉོན་མོངས་པ་ལྔའི་དྲི་མ་སྦྱངས། རྣམ་

[004B] ལམ་མཚན་མ་མེད་པའི་རྣལ་འབྱོར་བསྒོམ་པ་ལ་དབང་བར་བྱས། འབྲས་བུ་ཆོས་ཀྱི་སྐུ་མངོན་དུ་འགྱུར་བའི་ནུས་པ་ཁྱད་པར་ཅན་འཇོག་གོ་ཅོད་པན་གྱི་དབང་ལའང་རྒྱས་པར་ན་
སྔར་ལྟར་གསོལ་བ་ལན་གསུམ་བཏབ། ཅོད་པན་བསངས་སྦྱངས། སྟོང་པའི་ངང་ལས། ཨོཾ་ཧཱུཾ་ཧྲཱཾ་ཧྲཱི་ཨཱ་ལས་དེ་བཞིན་གཤེགས་པ་རིགས་ལྔའི་རང་བཞིན་གྱི་ཅོད་པན་དུ་གྱུར། བླ་མ་དང་གཙོ་བོ་ཐ་མི་
དད་པའི་ཐུགས་ཀའི་ཧྲཱི་ཡིག་གི་འོད་ཟེར་གྱིས་ཕྱོགས་བཅུ་ན་བཞུགས་པའི་ཞེས་པ་ནས། ཁྲོ་བོ་རྣམས་ཕྱོགས་མཚམས་སུ་འཁོད་ནས་བགེགས་བསྐྲད་པར་གྱུར་གྱི་བར་དང། སྔར་ལྟར་མཆོག་གསུམ་
གྱི་བཀྲ་ཤིས་བརྗོད། དེ་བཞིན་གཤེགས་པའི་དབུ་རྒྱན་ཅོད་པན་འདིས། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །སྐུ་གསུང་ཐུགས་ཀྱི་ཡོན་ཏན་རབ་རྫོགས་ཏེ། །རིགས་ལྔའི་སངས་རྒྱས་
མྱུར་དུ་ཐོབ་པར་ཤོག་ཨོཾ་རཏྣ་མུ་ཀུ་ཊ་བཛྲ་པཏྟྲཾ་ཨ་བཧི་ཥི་ཉྩ་མི། ཇི་ལྟར་བལྟམས་པ་ཙམ་གྱིས་ནི། ཞེས་པ་ནས། ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ཞེས་སོགས་ཀྱིས་དབང་
བསྐུར། ལུས་ཐམས་ཅད་གང། ཞེས་སོགས་ནས། བདག་ཉིད་ལ་མཆོད་པའི་བར་སྔར་བཞིན། དེ་ལྟར་ཅོད་པན་གྱི་དབང་ཐོབ། དྲི་མ་ལྔ་སྦྱངས། ཕུང་པོ་ལྔ་གནས་བསྒྱུར། ལམ་མཚན་མ་དང་

[005A]༄༅། །བཅས་པའི་རྣལ་འབྱོར་བསྒོམ་པ་ལ་དབང་བར་བྱས། འབྲས་བུ་གཟུགས་ཀྱི་སྐུ་འགྲུབ་པའི་ནུས་པ་ཁྱད་པར་ཅན་འཇོག་གོ་བསྡུ་ན་དབང་དེ་ཙམ་གྱིས་ཆོག་ལ། ཅུང་ཟད་རྒྱས་ཙམ་བྱེད་
ན༑ མཁས་གྲུབ་ཚད་ལྡན་རྣམས་ཀྱིས་སློབ་དཔོན་གྱི་དབང་གི་མིང་བཏགས་ཏེ། རྗེས་གནང་ཙམ་བྱེད་པར་གསུངས་པ་ལྟར། སྔར་གྱི་མཇུག་ནས་འདི་ལྟར། བྷྲཱུཾ་ལས་བྱུང་བའི་འཁོར་ལོ། ཨོཾ་བཛྲ་ཧེ་ཏུ་མཾ། དབྱངས་
ཐ་མ་ཨཿ་ལས་བྱུང་བའི་དུང། ཨོཾ་བཛྲ་བྷ་ག་རཾ། དབྱངས་དང་པོ་ཨ་ལས་བྱུང་བའི་བྱ་རྒྱུད་རིགས་གསུམ་གྱི་པོ་ཏི། དེང་ནས་བརྩམས་ཏེ་སེམས་བསྐྱེད་པ། །ཙམ་གྱིས་ཆོས་དུང་བླ་མེད་པ། །ཀུན་ནས་ཡོངས་
སུ་བཀང་ནས་ནི། །ཆོས་ཀྱི་འཁོར་ལོ་བསྐོར་བར་གྱིས། །ད་ནི་དཀྱིལ་འཁོར་སློབ་དཔོན་གྱུར། །སྔགས་དང་རྒྱུད་ཀྱང་འཛིན་པར་གྱུར། །སངས་རྒྱས་བྱང་ཆུབ་སེམས་དཔའ་དང། །ལྷ་རྣམས་ཀྱིས་ཀྱང་མཐུན་
པར་གསུངས། །སེམས་ཅན་རྣམས་ལ་སྙིང་བརྩེའི་ཕྱིར། །ཁྱོད་ཀྱིས་དཀྱིལ་འཁོར་ཆོ་ག་བཞིན། །ནན་ཏན་བསྐྱེད་དེ་བྲི་བར་བྱ། །སྒྲུབ་པ་པོ་རྣམས་རྒྱུད་ལ་སྦྱོར། །དེ་ལས་སྤྲོས་ཏེ་བྱེད་ན། དུས་གསུམ་
རྒྱལ་བ་ཀུན་གྱིས་བསྔགས་པ་ཡི། །ཐེག་མཆོག་ཆོས་ཀྱི་སྲིད་ལ་མངའ་བསྒྱུར་བའི། །རྒྱལ་སྲིད་རིན་ཆེན་བདུན་གྱི་དབང་བསྐུར་བས། །བདུད་བཞིའི་གཡུལ་ལས་རྣམ་པར་རྒྱལ་གྱུར་ཅིག་

[005B] གང་ཞིག་རེག་ཅིང་མཐོང་ཐོས་དྲན་པས་ཀྱང། །མི་ཤིས་ཀུན་སེལ་ཕུན་ཚོགས་མཆོག་སྩོལ་བར། །རྒྱལ་བས་བྱིན་གྱིས་བརླབས་པའི་བཀྲ་ཤིས་རྫས། །དམ་པས་དབང་བསྐུར་
དགེ་ལེགས་འབར་གྱུར་ཅིག་ཨོཾ་ཨཥྚ་བ་ཏྲ་བེ་མངྒ་ལཾ་ཨ་བཧི་ཥིཉྩ་མི། དེ་ལྟར་རིགས་གསུམ་སྤྱི་དང་བྱེ་བྲག་གི་ཆོས་སྟོན་པ་སོགས་ཀྱི་སློབ་དཔོན་དུ་བྱ་བའི་ཆེད་དུ་རྗེས་སུ་གནང་བ་སྦྱིན་པས། །རིགས་གསུམ་སྤྱི་
དང་བྱེ་བྲག་གི་དཀྱིལ་འཁོར་བྲི་སྒྲུབ་དབང་བསྐུར་བ་སོགས་ལ་དབང་བར་བྱས། འཕྲིན་ལས་བཞིའི་སྒོ་ནས་འགྲོ་བའི་དོན་འགྲུབ་པའི་ནུས་པ་བཞག་འབྲས་བུ་རིགས་གསུམ་གྱི་ཆོས་ཀྱི་འཁོར་ལོས་བསྒྱུར་བའི་
གོ་འཕང་མྱུར་དུ་ཐོབ་པའི་སྐལ་བ་ཅན་དུ་བྱས་སོ། །དེ་ནས་མཎྜལ་དང། གཏང་རག་གི་མཆོད་བསྟོད། བཟོད་གསོལ། རས་བྲིས་ཡིན་ན་བརྟན་བཞུགས་དང། རྡུལ་ཚོན་ཡིན་ན་གཤེགས་གསོལ་བྱས་
ཏེ། སྨོན་ལམ་དང་ཤིས་པ་བརྗོད་དེ་མེ་ཏོག་གི་ཆར་དབབ་པར་བྱའོ། ཞེས་སྨྱུང་གནས་ཀྱི་ཆོ་ག་དང་འབྲེལ་བ་འཕགས་པ་ཞལ་བཅུ་གཅིག་པའི་དབང་ཆོག་འདི་ཡང། ལམ་འདི་ལ་མོས་པ་མང་པོས་གསོལ་བ་
བཏབ་པ་ལ་བརྟེན་ནས། ཤཱཀྱའི་དགེ་སློང་བློ་བཟང་ཆོས་ཀྱི་རྒྱལ་མཚན་གྱིས་སྨྲས་པའི་ཡི་གེ་པ་ནི་དགེ་སློང་ཞ་ལུ་བ་རིན་ཆེན་ཆོས་ལེགས་སོ། །མངྒ་ལཾ།། །།    ༈   

[006A]༄༅། །ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་
འགྲོའི་རྒྱུན་འདི་སྤེལ། སརྦ་ཛ་ག་ཏཾ།། །



﻿༄༅། །འཕགས་པ་བཅུ་གཅིག་ཞལ་ལ་བརྟེན་པའི་སྨྱུང་གནས་ཀྱི་ཆོ་ག་བསྡུས་པ་བཞུགས། །

[001A] །ནམ་ཨཱ་རྱ་ལོ་ཀེ་ཤྭ་རཱ་ཡ། ཕྱག་ན་པད་དཀར་འཛིན་པས་རྗེས་བཟུང་བའི། །གྲུབ་དབང་དཔལ་མོའི་བཞེད་གཞུང་ལས་འོངས་པ། །སྨྱུང་བར་གནས་པའི་ཆོ་གའི་གཞུང་
དངོས་ལས། །ཉུང་དུ་དང་པོའི་ལས་ཅན་དོན་དུ་སྤེལ། །དེ་ཡང་སྔོན་དུ་གནས་གཙང་མར་དཀྱིལ་འཁོར། བུམ་པ། གཏོར་མ། མཆོད་པ་སོགས་ཕྱག་ལེན་ལྟར་བཤམས་ཏེ་ཉམས་ལེན་
དངོས་ལ་སྦྱོར་དངོས་མཇུག་གསུམ་ལས། དང་པོ་སྦྱོང་བ་ནི། ཕྱག་རྒྱ་བཅས་ཏེ། ཨོཾ་པདྨ་ཨུད་བ་ཝ་ཡེ་སྭ་ཧཱ། ཞེས་བརྗོད་ལ་ཁྲུས་བྱ། གསོ་སྦྱོང་ལེན་པ་ནི། རང་གི་མདུན་དུ་བླ་མ་ཐུགས་རྗེ་ཆེན་པོ་ལ་རྒྱལ་བ་སྲས་བཅས་ཀྱིས་བསྐོར་ནས་བཞུགས་པར་གྱུར་བ་ལ་ཕྱག་བཙལ་ཞིང་མཎྜལ་ཕུལ་ཏེ། ཇི་ལྟར་སྔོན་གྱི་དེ་བཞིན་གཤེགས་དགྲ་བཅོམ་པ་ཡང་དག་པར་རྫོགས་

[002A]༄༅། །པའི་སངས་རྒྱས་རྟ་ཅང་ཤེས་ལྟ་བུ། གླང་པོ་ཆེན་པོ། བྱ་བ་བྱས་ཤིང་བྱེད་པ་བྱས་པ། ཁུར་བོར་བ། རང་གི་དོན་རྗེས་སུ་ཐོབ་པ། སྲིད་པར་ཀུན་ཏུ་སྦྱོར་བ་ཡོངས་སུ་ཟད་
པ༑ ཡང་དག་པའི་བཀའ། ལེགས་པར་རྣམ་པར་གོལ་བའི་ཐུགས། ལེགས་པར་རྣམ་པར་གྲོལ་བའི་ཤེས་རབ་ཅན་དེ་དག་གིས། སེམས་ཅན་ཐམས་ཅད་ཀྱི་དོན་གྱི་ཕྱིར་དང། ཕན་པར་བྱ་
བའི་ཕྱིར་དག་གྲོལ་བར་བྱ་བའི་ཕྱིར་དང། མུ་གེ་མང་པར་བྱ་བའི་ཕྱིར་དང། ནད་མེད་པར་བྱ་བའི་ཕྱིར་དང། བྱང་ཆུབ་ཀྱི་ཕྱོགས་ཀྱི་ཆོས་རྣམས་ཡོངས་སུ་རྫོགས་པར་བྱ་བའི་ཕྱིར་དང། བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ངེས་པར་རྟོགས་པར་བྱ་བའི་ཕྱིར་གསོ་སྤྱོད་ཡང་དག་པར་མཛད་པ་དེ་བཞིན་ནུ། བདག་མིང་འདི་ཞེས་བགྱི་བས་ཀྱང། དུས་འདི་ནས་བཟུང་སྟེ་སང་
ཉི་མ་མ་ཤར་གྱི་བར་དུ་གསོ་སྦྱོང་ཡང་དག་པར་བླང་བར་བགྱིའོ། །ཞེས་ལན་གསུམ་དང། དེང་ནས་སྲོག་གཅད་མི་བྱ་ཞིང། །གཞན་གྱི་ནོར་ཡང་བླང་མི་བྱ། །འཁྲིག་པའི་ཆོས་ཀྱང་མི་སྤྱོད་ཅིང་

[002B] །སྐྱོན་ནི་མང་པོ་ཉེར་བརྟེན་པའི། །ཆད་ནི་ཡོངས་སུ་སྤང་བར་བྱ། །ཁྲི་སྟན་ཆེ་མཐོ་མི་བྱ་ཞིང། །དེ་བཞིན་དུས་མ་ཡིན་པའི་བྲས། །དྲི་དང་ཕྲེང་བ་རྒྱན་དང་ནི། །གར་དང་གླུ་སོགས་སྤང་བར་བྱ། །ཇི་ལྟར་དགྲ་བཅོམ་རྟག་ཏུ་ནི། །སྲོག་གཅོད་ལ་སོགས་མི་བྱེད་ལྟར། །དེ་བཞིན་སྲོག་གཅོད་ལ་སོགས་སྤང། །བླ་མེད་བྱང་ཆུབ་མྱུར་ཐོབ་ཤོག་སྡུག་བསྔལ་མང་འཁྲུགས་འཇིག་རྟེན་འདི། །སྲིད་པའི་མཚོ་ལས་སྒྲོལ་བ་ཤོག་
ཅེས་ལན་གཅིག་དང། ཨོམ་ཨ་མོ་གྷ་ཤཱི་ལ་སཾ་བྷ་ར། བྷ་ར་བྷ་ར། བཧཱ་ཤུདྡྷ་ས་ཏྭ། པདྨ་བི་བྷཱུ་ཥི་ཏ་བཧུ་ཛ། དྷ་ར་དྷ་ར། ས་མནྟ་ཨ་ཝ་ལོ་ཀི་ཏེ་ཧཱུཾ་ཕཊ། ཅེས་ལན་ཉེར་གཅིག་བརྗོད་དོ། །དེ་ནས་མཆོད་པ་རྣམས། ཨོཾ་སརྦ་བིད་
པཱུ་ར་པཱུ་ར། སཱུ་ར་སཱུ་ར། ཨཱ་ཝ་རྟ་ཡ་ཨཱ་ཝ་རྟ་ཡ་ཧོ། བཛྲ་སྥར་ཎ་ཁཾ། ཞེས་ལན་གསུམ་གྱི་བྱིན་གྱིས་བརླབས། སྐྱབས་འགྲོ་སེམས་བསྐྱེད་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་
བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ཅེས་ལན་གསུམ་བརྗོད། ཚོགས་ཞིང་ནི། རང་ཐུགས་རྗེ་ཆེན་པོ་ཐ་གསལ་བའི་ཐུགས་
ཀའི་ཧིཿ་འི་འོད་ཟེར་གྱིས་ཚོགས་ཞིང་ཐམས་ཅད་བཛྲ་ས་མཱ་ཛཿ་ས་སྤྱན་དྲངས་ལ། ཤེས་ཤིང་སྤྲོ་ན། བཟང་སྤྱོད་ནས་འབྱུང་བའི་ཡན་ལག་བདུན་པ་དང། མཆོད་པ་དང་བཤགས་པའི་བར་དུ་མཎྜལ་དང་ལྟུང་བཤགས་
[003A]༄༅། །སོགས་བྱ་ཞིང། བསྡུ་ན། ན་མོ་གུ་རུ་བྷྱ་ན་མ་ཨཱརྱ་ལོ་ཀེ་ཤྭ་ར་ས་པ་རི་ཝཱ་རེ་བྡྱ་ཞེས་ཕྱག་བཙལ། ཨོཾ་གུ་རུ་ཨཱདྱལོ་ཀེ་ཤྭ་ར་ས་པ་རི་ཝཱ་ད་ཨེརྒྷཾ། པཱ་བྱཾ། པུཥྤི། དྷཱུ་པེ། ཨཱ་ལོ་ཀེ། ནི་ཇི་དཡེ། ཤཔྟ་པྲ་ཏེ་
ཧཱུཾ་སཱ་ཧཱ། ཞེས་མཆོད་པ་ཕུལ། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་ངག་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་བཟུང། །ཞེས་རྒྱུན་བཤགས་ལན་གསུམ་
བྱའི༑ ༑གཉིས་པ་དངོས་གཞི་ལ་བདག་མདུན་གཉིས་ལས། དང་པོ་བདག་བསྐྱེད་ནི། ཨོཾ་སྭ་བྷཱ་ཝ་ཤུ་དྡྷ་སརྦ་དྷརྨཱ་སྭ་བྷཱ་ཝ་ཤུདྡྷོཉ་ཧཾ། ཆོས་ཐམས་ཅད་སྟོང་པ་ཉིད་དུ་གྱུར། སྟོང་པའི་དང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་
གྱི་སྟེང་དུ་ཧྲཱི་དཀར་པོ་ཡོངས་སུ་གྱུར་པ་ལས། རང་ཉིད་ཐུགས་རྗེ་ཆེན་པོ་བཅུ་གཅིག་ཞལ་རྩ་ཞལ་དཀར། གཡས་ལྗང། གཡོན་དམར། དེའི་སྟེང་མ་དབུས་ལྗང། གཡས་དམར། གཡོན་དཀར། དེའི་སྟེང་མ་དབུས་དམར། གཡས་
དཀར༑ གཡོན་ལྗང། དེའི་སྟེང་ན་ཁྲོ་ཞལ་ནག་པོ། དེའི་སྟེང་ན་ཞི་ཞལ་དམར་པོ་གཙུག་ཏོར་ཅན། ཕྱག་དང་པོ་གཉིས་ཐལ་མོ་སྦྱར་བ། གཉིས་པ་གཉིས་ཕྲེང་བ་དང་པདྨ། གསུམ་པ་གཉིས་མཆོག་སྦྱིན་དང་སྤྱི་བླུགས། བཞི་པ་གཉིས་
འཁོར་ལོ་དང་མདའ་གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་ཐམས་ཅད་མཆོག་སྦྱིན་མཛད་པའི་མཐིལ་ན་སྤྱན་རེ་རེ་ཡོད་པ། ཞབས་གཉིས་མཉམ་པའི་སྟབས་ཀྱིས་བཞེངས་པ། དར་རས་ཀྱི་ན་བཟའ་དང་རིན་

[003B] དེའི་དཔྲལ་བར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་བསྒོམ་པ་དང་འདྲ་བའི་ཡེ་ཤས་པ་བཛྲས་མཱ་ཛཿ་ཛཿ་ཧཾ་བཾ་ཧོཿ་སླར་པར་ཐུགས་ཀའི་ཧཱུཾ་ལས་འོད་ཟེར་འཕྲོས་
པས་རིགས་ལྔ་འཁོར་བཅས་བཛྲས་མཱ་ཛཿ་ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། བུམ་པའི་ཆུས་དབང་བསྐུར། ལུས་གང་དྲི་མ་དག་ཚུའ་ལྷག་མ་སྤྱི་གཙུག་ཏུ་འཁྱིལ་བ་ལས་རྒྱལ་བ་རིགས་
ལྔས་དབུ་བརྒྱན་པར་གྱུར། རང་གི་ཐུགས་ཀར་ཟླ་བའི་སྟེང་དུ་ཡེ་ཤེས་སེམས་དཔའ་དཀར་པོ་ཞལ་གཅིག་ཕྱག་གཉིས་པ། དེའི་ཐུགས་ཀར་ཟླ་གདན་ལ་ཏིང་ངེ་འཛིན་སེམས་དཔའ་ཧྲཱི་དཀར་པོ། དའི་མཐའ་ཡི་གེ་དྲུག་པས་བསྐོར་བར་གྱུར་
ཨོཾ་མ་ཎི་པདྨ་ཧཱུཾ། ཞེས་བཟླས་པ་བྱའོ། །གཉིས་པ་མདུན་བསྐྱེད་ནི། ཨོཾ་པདྨཱནྟ་ཀྲྀཏ་ཧཱུཾ་ཕཊ། ཨོཾ་སྲྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུ་དྡྷ་ཉཧཾ། དཀྱིལ་འཁོར་སྟོང་པ་ཉིད་དུ་གྱུར། སྟོང་པའི་ངང་ལས་རང་གི་ཐུགས་ཀའི་ཧྲཱི་ལས་མདུན་དུ་བཧྲུཾ་དཀར་
པོ་ཞིག་འཕྲོས། དེ་ཡོངས་སུ་གྱུར་པ་ལས་རིན་པོ་ཆེའི་གཞལ་ཡས་ཁང་མཚན་ཉིད་ཐམས་ཅད་དང་ལྡན་པའི་དབུས་སུ་རིན་པོ་ཆེའི་ཁྲའི་སྟེང་དུ་པད་ཟླའི་གདན་ལ་ཧྲཱི་དཀར་པོ་ཡོངས་སུ་གྱུར་པ་ལས། བླ་མ་ཐུགས་རྗེ་ཆེན་པོ་བཅུ་གཅིག་
ཞལ་རྩ་ཞལ་དཀར། ཞེས་པ་ནས། རིན་པོ་ཆེའི་རྒྱན་གྱིས་བརྒྱན་པ། ཞེས་པའི་བར་བདག་བསྐྱེད་བཞིན་ལ། དེ་ནས་ཤར་དུ་ཧཱུཾ་ལས་མི་བསྐྱོད་པ། ལྷོར་ཏྲཱཾ་ལས་རིན་འབྱུང། ནུབ་ཏུ་ཨོཾ་ལས་རྣམ་སྣང། བྱང་དུ་ཨ་ལས་དོན་གྲུབ་རྣམས་

[004A]༄༅། །རང་རང་གི་སྐུ་མདོག་དང་ཕྱག་རྒྱ་ཅན། ལྷ་ཐམས་ཅད་ཀྱི་དཔྲལ་བར་ཨོཾ། ཞེས་པ་ནས། རྒྱལ་བ་རིགས་ལྔས་དབུ་བརྒྱན་པར་གྱུར། ཅེས་པའི་བར་གོང་བཞིན་བརྗོད་ནས་བསྐྱེད་ལ། ཨོཾ་གུ་རུ་ཨཱརྱ་ཞེས་སོགས་
ས་མཆོད། བདེ་གཤེགས་སྣང་བ་མཐའ་ཡས་པད་དཀར་འཛིན། །མི་བསྐྱོད་མགོན་པོ་རིན་ཆེན་འབྱུང་བའི་གནས། །རྣམ་པར་སྣང་མཛད་དོན་ཡོད་གྲུབ་པ་སོགས། །དཀྱིལ་འཁོར་ལྷ་ཚོགས་རྣམས་ལ་ཕྱག་འཚལ་བསྟོད། ཅེས་
སྟོད། བདག་མདུན་གཉིས་ཀའི་ཕྱག་མཛུབ་ལས་བདུད་རྩིའི་རྒྱུན་བབས་པས་བུམ་པ་གང་བར་གྱུར། ཅེས་བརྗོད་ཅིང་ཡིག་དྲུག་བཟླས་རྗེས། རང་གི་སྤྱི་བོར་པད་ཟླའི་གདན་ལ་དགེ་སློང་མ་དཔལ་མོ་ཐལ་མོ་སྦྱར་བས་ངོ་ཆེན་མཛད་
པར་གྱུར་པར་བསམ་ནས་པོ་བསྟོད་ཉེར་གཅིག་བྱའོ། །གསུམ་པ་མཇུག་ཆོག་ནི། འཕགས་མཆོག་ཐུགས་རྗེའི་ཕྱག་རྐྱོངས་བདག་སོགས་རྣམས། །ཕྱི་མ་བདེ་བ་ཅན་གྱི་ཞིང་དུ་དྲོངས། །ཚེ་རབས་ཀུན་ཏུ་དགེ་བའི་བཤེས་མཛོད་ལ།།
མྱུར་དུ་སངས་རྒྱས་ཐོབ་པར་བྱིན་གྱིས་རློབས། །ཞེས་པའམ་སྤྲོ་ན་རྗེ་དགེ་འདུན་རྒྱ་མཚོའི་གསུང་གིས་གསོལ་བ་དྲག་ཏུ་གདབ། གཏོར་མ་ཨོཾ་ཨཱ་ཧཱུཾ་ལན་གསུམ་གྱི་བྱིན་གྱིས་བརླབས་ལ། ཨོཾ་གུ་རུ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་བ་ལིཾ་
པྲ་ཏཱེ་ཙྪ་ཡེ་སཱཧཱ། གསུམ་གྱིས་འཕགས་པ་དང། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱ་ཨཱ་དྱ་ནུཏྤནྣ་ཏཱ་ཏ། ཨོཾ་ཨཱ་ཧཱུཾ་ཕཊ་སཱ་ཧཱ། གསུམ་གྱིས་ཆོས་སྐྱོང་དང་གཞི་བདག་ལ་ཕུལ། ཨོཾ་གུ་རུ་ཨཱརྱ་ཞེས་སོགས་ཀྱིས་མཆོད། ཐུགས་རྗེ་ཆེན་པོའི་

[004B] །ཆོས་སྲུང་གཞི་བདག་འཁོར་བཅས་ཀྱིས། །མཆོད་སྦྱིན་གཏོར་མ་འདི་བཞེས་ལ། །མཆོག་དང་མཐུན་མོང་དངོས་གྲུབ་སྩོལ། །ཅེས་བརྗོད། བུམ་པའི་ཆུས། འགྲོ་བའི་སྒྲོན་མེ་སྤྱིན་རས་གཟིགས་མགོན་ལ། །དྲི་ཞིམ་བདུད་
རྩིའི་རྒྱུན་གྱིས་ཁྲུས་གསོལ་བས། །འགྲོ་བའི་སྒྲིབ་གཉིས་དྲི་མ་ཀུན་བསལ་ནས། །དྲི་བྲལ་སྐུ་གསུམ་བརྙེས་པའི་བཀྲ་ཤིས་ཤོག་ཅེས་ཁྲུས་གསོལ། ཨོཾ་བཛྲ་ས་ཏྭ་ཧཱུཾ། ཞེས་བཟླས་ནས། བདག་གིས་ཉེས་པ་བགྱིས་པ་མཐའ་དག་ཐུགས་རྗེ་
ཆེན་པོ་ཁྱེད་ལ་བཟོད་པར་གསོལ་གྱི་བདག་ལ་སྒྲིབ་པར་མི་འགྱུར་བ་མཛད་དུ་གསོལ། ཞེས་བཟོད་པར་གསོལ། ཨོཾ་མ་ཎི་པདྨེ་ཧཱུཾ། ཞེས་བརྗོད་པས། འཕགས་པ་མདུན་གྱི་ནམ་མཁར་བྱོན་ནས་ཁྲུས་གསོལ་བས་སྒྲིབ་གཉིས་དག་པར་
གྱུར། ཅེས་བརྗོད་ལ་ཁྲུས་བྱ། དགེ་བ་འདི་ཡི་ས་མྱུར་དུ་བདག་ཐུགས་རྗེ་ཆེན་པོ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་ཅེས་སྨོན་ལམ་བྱས་ལ་ཐུན་མཚམས་ལ་འཇུག་ཐུན་གསུམ་པའི་
མཇུག་ཏུ། ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང། །ཉིན་མཚན་རྟག་ཏུ་བདེ་ལེགས་པའི། །དཀོན་མཆོག་གསུམ་གྱི་བཀྲ་ཤིས་ཤོག་ཅེས་བཀྲ་ཤིས་བྱས་ལ། རང་ལྷར་གསལ་བའི་དམ་ཚིག་སེམས་
དཔའ་ཡེ་ཤེས་སེམས་དཔར་ཐིམ། དེ་ཏིང་ངེ་འཛིན་སེམས་དཔར་ཐིམ། དེ་ཡང་མི་དམིགས་པར་གྱུར། ཅེས་བརྗོད་དེ་ཉལ་ལོ། །ཐུན་རྗེས་མ་གཉིས་དང་རྗེས་ཆོག་ལ་གསོ་སྦྱོང་འཇོག་ཅིང། རྗེས་ཆོག་གི་སྨོན་ལམ་གྱི་མཇུག་ཏུ། རས་བྲིས་

[005A] །ཡིན་ན། ཨོཾ་སུ་པྲ་ཏིཥ་བཛྲ་ཡེ་སཱཧཱ། ཡེ་ཤེས་པ་རྣམས་བརྟན་པར་བཞུགས་སུ་གསོལ། ཞེས་དང། ཚོམ་བུ་ཡིན་ན། ཨོཾ་བཛྲ་མུཿ་ཡེ་ཤེས་པ་གཤེགས་ཤིང་དམ་ཚིག་པ་རང་ལ་ཐིམ་པར་གྱུར། ཅེས་བརྗོད་ནས་བཀྲ་ཤིས་
བྱའོ༑ ༑ལག་ལེན་དང་དམིགས་པ་སོགས་གཞན་ནས་རྟོགས་དགོས་སོ།། སྙིང་ནས་མོས་ཀྱང་འཇིག་རྟེན་བྱ་བས་གཡེང། །མང་ཚིག་ཁུར་གྱིས་འཇིགས་ལ་བདུད་རྩི་ཡི། །རྒྱ་མཚོའི་བྲེགས་མ་ཙམ་གྱི་བཅུད་འདིས་ཀྱང། །གཏན་བདེའི་འཆི་མེད་
སྐབ་པ་ཨེ་མ་མཚར།།  ཞེས་རྒྱལ་མཆོག་ལྔ་བས་མཛད་པའི་སྨྱུང་གནས་ཀྱི་ཆོག་བསྒྲིགས་འདི་ཡང་དགེ་སློང་དྟརྨ་བྷ་དྲས་ཕན་འདོད་ཀྱིས་བྲིས་བ་དགེ་ལེགས་སེལ།། །།།

[001A][LS]
༄༅། །སི་དྡྷ་ལ་དད་ཤྲི་ཡོ་ཉ་བཧི་པྲ་ཡཱ་ལ་ངྐར་ཎ་མཽ་ཥི་ཏ་སྱ་བི་དཧི་ལ་གྷོ་རྞྞ་ཡ་ཏི་ཀཱ་ར་བི་ཛ་ཧ་ར།།



﻿༄༅། །འཕགས་པ་ཞལ་བཅུ་གཅིག་པའི་སྒྲུབ་ཐབས་སྨྱུང་བར་གནས་པའི་ཆོ་ག་ནོར་བུའི་འཕྲེང་བ་ཞེས་བྱ་བ་བཞུགས།།

[001B] །ན་མོ་གུ་རུ་ཨཱརྱ་ལོ་ཀེ་ཤྭ་རཱ་ཡ། དུས་གསུམ་རྒྱལ་བ་ཀུན་གྱི་ཐུགས་རྗེ་ལ། །སྤྱན་རས་གཟིགས་ཞེས་མཚན་གསོལ་དེ་ཉིད་ཀྱང། །ངུར་སྨིག་གར་གྱིས་
བདག་ལ་སངས་རྒྱས་ཀྱི། །ཡེ་ཤེས་མཆོག་སྩོལ་བླ་མའི་ཞབས་བཏུད་ནས། །གྲུབ་མཆོག་དགེ་སློང་དཔལ་མོའི་ལུགས་བཟང་གི་འཕགས་མཆོག་བཅུ་གཅིག་ཞལ་གྱི་སྒྲུབ་པའི་
ཐབས། །སྨྱུང་བར་གནས་པ་ཇི་ལྟར་བྱ་བའི་ཚུལ། །རྒྱུད་དང་དམ་པའི་ཕྱག་ལེན་ཇི་བཞིན་བཤད། འདིར་འཕགས་པ་སྤྱན་རས་གཟིགས་ཞལ་བཅུ་གཅིག་པ་བསྒྲུབ་པར་འདོད་
པས། བུམ་པ་བསྒྲུབ་པའི་མཎྜལ་མཆོད་གཏོར་སོགས་ཡོ་བྱད་རྣམས་ཚར་དུ་དངར། ཐོག་མར་ས་ག་ཟླ་བའི་ཡར་ངོའི་ཚེས་བཅུ་བཞིའི་ལག་རིས་མཐོང་ཙམ་ལ་དང་པོར་ཁྲུས་

[002A]༄༅། །བྱས་བླ་མའམ་རྟེན་གྱི་དྲུང་དུ་མཎྜལ་ཕུལ་ནས་གསོ་སྦྱོང་ལེན་པ་ནི། ཨོཾ་པདྨ་ཨུད་བྷ་ཝ་ཡེ་སཱཧཱ། ཞེས་པདྨའི་རིགས་ཀྱི་དམ་རྒྱ་འཆའ། ཨོཾ་སརྦྦ་ཏ་ཐཱ་ག་ཏ་པཱ་ད་བནྡྷ་ནཱཾ་
ཀ་རོ་མི། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་བྱང་ཆུབ་སྙིང་པོ་ལ་མཆིས་ཀྱི་བར་དུ་བདག་ཉིད་དུས་ཐམས་ཅད་དུ་ཡོང་ཡེ་འབུལ་ན་སངས་རྒྱས་དང་
བྱང་ཆུབ་སེམས་དཔའ་ཆེན་པོ་རྣམས་ཀྱིས་བདག་བཞེས་སུ་གསོལ། བདག་ལ་དངོས་གྲུབ་བླ་ན་མེད་པ་སྩལ་དུ་གསོལ། སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་
མཆི། །བདག་དང་གཞན་དོན་བསྒྲུབ་སླད་དུ། །བདག་གིས་བྱང་ཆུབ་སེམས་བསྐྱེད་དོ། །ཕྱོགས་བཅུ་དག་ན་བཞུགས་པ་ཡི། །སངས་རྒྱས་བྱང་ཆུབ་སེམས་དཔའ་གསོན། །བདག་གིས་རྫོགས་
པའི་བྱང་ཆུབ་ཕྱིར། །དེང་ནས་བྱང་ཆུབ་སེམས་བསྐྱེད་དོ། ཞེས་ལན་གསུམ་གྱིས་སྐྱབས་འགྲོ་སེམས་བསྐྱེད་བྱ། སྡོམ་པ་ལེན་པ་ནི། ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་

[002B] བྱ་བ་བྱས་ཤིང་བྱེད་པ་བྱས་པ་ཁུར་བོར་པ། རང་གི་དོན་རྗེས་སུ་ཐོབ་པ་སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ། ཡང་དག་པའི་བཀའ། ལེགས་པར་རྣམ་
པར་གྲོལ་བའི་ཐུགས། ལེགས་པར་རྣམ་པར་གྲོལ་བའི་ཤེས་རབ་ཅན་དེ་དག་གིས། སེམས་ཅན་ཐམས་ཅད་ཀྱི་དོན་གྱི་ཕྱིར་དང། ཕན་པར་བྱ་བའི་ཕྱིར་དང། གྲོལ་བར་བྱ་བའི་ཕྱིར་དང། ནད་མེད་པར་བྱ་བའི་ཕྱིར་དང། མུ་
གེ་མེད་པར་བྱ་བའི་ཕྱིར་དང། བྱང་ཆུབ་ཀྱི་ཕྱོགས་ཀྱི་ཆོས་རྣམས་ཡོངས་སུ་རྫོགས་པར་བྱ་བའི་ཕྱིར་དང། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱ་བར་བྱ་བའི་ཕྱིར་དུ་
གསོ་སྦྱོང་ངེས་པར་མཛད་པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང། དུས་འདི་ནས་བཟུང་སྟེ་ཇི་སྲིད་སང་ཉི་མ་མ་ཤར་གྱི་བར་དུ། སེམས་ཅན་ཐམས་ཅད་ཀྱི་དོན་གྱི་ཕྱིར་དང། ཞེས་པ་ནས། སངས་རྒྱ་བར་བྱ་
བའི་ཕྱིར་དུ་གསོ་སྦྱོང་ངེས་པར་ཡང་དག་པར་བླང་བར་བགྱིའོ། །ལན་གསུམ་བརྗོད་ནས་སྡོམ་པ་ལེན། དེང་ནས་སྲོག་གཅོད་མི་བྱ་ཞིང། །རྫུན་གྱི་ཚིག་ཀྱང་མི་སྨྲའོ། །འཁྲིག་པའི་ཆོས་ཀྱང་མི་སྤྱོད་ཅིང། །གཞན་
གྱི་ནོར་ཡང་མི་བླང་ངོ། །སྐྱོན་ནི་མང་པོ་ཉེར་བསྟེན་པའི། །ཆང་ནི་ཡོངས་སུ་སྤང་བར་བྱ། །ཁྲི་སྟན་ཆེན་པོ་མི་བྱ་ཞིང། །དེ་བཞིན་དུས་མ་ཡིན་པའི་ཟས། །དྲི་དང་ཕྲེང་བ་དང་ནི་རྒྱན། །གར་དང་གླུ་སོགས་སྤང་བར་བྱ། །

[003A]༄༅། །ཇི་ལྟར་དགྲ་བཅོམ་རྟག་ཏུ་ནི། །སྲོག་གཅོད་ལ་སོགས་མི་བྱེད་ལྟར། །དེ་བཞིན་སྲོག་གཅོད་ལ་སོགས་སྤང། །བླ་མེད་བྱང་ཆུབ་མྱུར་ཐོབ་ཤོག་སྡུག་བསྔལ་མང་འཁྲུགས་འཇིག་རྟེན་འདི། །སྲིད་
པའི་མཚོ་ལས་སྒྲོལ་བར་ཤོག་ཅེས་བྱ་ཞིང། ཨོཾ་ཨ་མོ་གྷ་ཤཱི་ལ། སམྦྷ་ར་སམྦྷ་ར། བྷ་ར་བྷ་ར། མཧཱ་ཤུད་དྷ་སཏ་པདྨ་བི་བྷཱུ་ཥི་ཏ་བྷཱུ་ཛ། དྷ་ར་དྷ་ར། ས་མནྟ། ཨ་ཝ་ལོ་ཀི་ཏེ་ཧཱུཾ་ཕཊ་སཱཧཱ། ཞེས་ཚུལ་ཁྲིམས་རྣམ་དག་
གི་གཟུངས་ཉེར་གཅིག་བཟླས། དེ་ནས་བདག་བསྐྱེད་བྱ་བ་ལ་ཐོག་མར་ཚོགས་ཞིང་མཆོད་པ་ནི། རང་གི་མདུན་དུ་རིན་པོ་ཆེ་དུ་མ་ལས་བྱས་པའི་ས་གཞི་གསེར་གྱི་བྱེ་མ་བདལ་བར་གྱུར། ཨོཾ་ཙ་ལ་བི་ཧཱུཾ་སཱཧཱ་
དེའི་སྟེང་དུ་འོ་མའི་རྒྱ་མཚོ་ཆེན་པོ་ཉ་ལྕིབས་ལ་སོགས་པའི་སྐྱོན་དང་བྲལ་བ། པདྨ་དང་ཨུད་པ་ལ་ལ་སོགས་པའི་མེ་ཏོག་གིས་བརྒྱན་པ། རིན་པོ་ཆེའི་བྱའི་ཚོགས་མང་པོ་ལྡིང་བར་གྱུར། ཨོཾ་བི་མ་ལ་བྷ་ཧ་ཧཱུཾ་
དེའི་དབུས་སུ་རི་རབ་གྲུ་བཞི་པ། ངོས་བཞི་ནས་གསེར་དང་དངུལ་དང། ཨིནྟྲ་ནཱི་ལ་དང་སྤུར་ལོང་ལས་བྱས་པའི་ཐེམ་སྐས་ཀྱི་ཕྲེང་བས་བརྒྱན་པ། མཐའ་ཐོག་ཐག་དཔག་བསམ་གྱི་ཤིང་ལེགས་པར་
འཁྲུངས་པ་ལ་རྣམ་པར་རྒྱལ་བའི་བ་དན་སྟོད་འཕུར་བས་བརྒྱན་པ། དེའི་སྟེང་དུ་པདྨའི་སྡོང་བུ། རིན་པོ་ཆེ་དུ་མས་བརྒྱན་པའི་རིན་པོ་ཆེ་སྣ་ཚོགས་པའི་འདབ་མ་ཅན་གསེར་གྱི་ཟེ་བ་དང་སྦུར་ལོང་གི་ཟེའུ་

[003B] སྙིང་པོའི་ཐོག་ལ་དངུལ་གྱི་རི་མོས་བསྐོར་བ། དཔག་ཚད་དུ་མའི་ཁྱོན་ཅན་རི་རབ་ཀྱི་དབུས་བརྟོལ་ནས་བྱུང་བའི་པདྨའི་སྟེང་དུ་སྣ་ཚོགས་རྡོ་རྗེའི་ལྟེ་བར་བྷྲཱུཾ་ལས་གཞལ་ཡས་ཁང་གྲུ་བཞི་སྒོ་བཞི་ལ་སོགས་པ་
མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ལྟེ་བ་དང་ཕྱོགས་བཞིར་ཟླ་བའི་གདན་རེ་རེ། ན་མཿ་སརྦྦ་ཏ་ཐཱ་ག་ཏཱ་ནཱཾ་སརྦྦ་ཐཱ་ཁཾ་ཨུདྒ་ཏེ་སྥ་ར་ཎ་ཧི་མཾ་ག་ག་ན་ཁཾ་སཱཧཱ། སྟེང་དུ་བླ་བྲེ་ཡང་
སྐད་ཅིག་གིས་བྱུང་བར་གྱུར། རང་ཉིད་སྐད་ཅིག་གིས་ཐུགས་རྗེ་ཆེན་པོར་གསལ་བའི་ཐུགས་ཀར་ཟླ་བ་ལ་གནས་པའི་ཧྲཱི་དཀར་པོའི་འོད་ཟེར་གྱིས་བླ་མ་དང་གཉིས་སུ་མེད་པའི་འཕགས་པ་ཐུགས་རྗེ་ཆེན་པོ་ཞལ་བཅུ་གཅིག་པ་དེ་
བཞིན་གཤེགས་པ་རིགས་ལྔ་དང་བཅས་པའི་ལྷ་ཚོགས་ལ་རིག་སྔགས་དང། གསང་སྔགས་དང། ཁྲོ་བོ་དང། མངག་གཞུག་པ་དང། མངག་གཞུག་མ་ལ་སོགས་པས་ནམ་མཁའི་དབྱིངས་ཁྱབ་ཅིང་ཁོར་ཡུག་ཏུ་བསྐོར་བ་སྤྱན་
དྲངས་གཞལ་ཡས་ཁང་གི་ནང་དུ་བཞུགས་པར་གྱུར། གང་གི་དྲིན་གྱིས་བདེ་ཆེན་གནས། །སྐད་ཅིག་ཉིད་ལ་འཆར་བ་གང། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །སངས་རྒྱས་ཐམས་ཅད་འདུས་པའི་སྐུ། །རྡོ་
རྗེ་འཛིན་པའི་ངོ་བོ་ཉིད། །དཀོན་མཆོག་གསུམ་གྱི་རྩ་བ་སྟེ། །བླ་མ་རྣམས་ལ་ཕྱག་འཚལ་ལོ། །གང་གི་སྐྱེ་དང་འཇིག་པ་དག་ཚུལ་འདི་ཡིས་ནི་སྤངས་གྱུར་པ། །རྟེན་ཅིང་འབྱུང་བ་གསུངས་པ་ཡི། །ཐུབ་དབང་དེ་ལ་ཕྱག་འཚལ་ལོ། །

[004A]༄༅། །ཤེས་བྱ་མ་ལུས་མཁྱེན་པའི་བཅོམ་ལྡན་འདས། །འགྲོ་བ་ཀུན་ལ་བུ་གཅིག་ལྟ་བུར་བརྩེ། །ལྷུན་གྲུབ་རྒྱུན་མི་འཆད་པའི་མཛད་པ་ཅན། །མགོན་པོ་སྤྱན་རས་གཟིགས་ལ་ཕྱག་འཚལ་ལོ། །ཨིནྟྲ་བཧུ་
ཏིས་ལུང་བསྟན་འཕགས་པ་བསྒྲུབས། །ཤིང་འཕེལ་གནས་སུ་མཆོག་གི་དངོས་གྲུབ་ཐོབ། །ཁ་སརྦ་ཎིར་ཆོ་འཕྲུལ་ཆེན་པོ་བསྟན། །དཔལ་ལྡན་དཔལ་མོའི་ཞབས་ལ་ཕྱག་འཚལ་ལོ། །ལྔ་རིག་གནས་རྣམས་སྦྱངས་པས་
ཕུལ་དུ་ཕྱིན། །རྐང་མགྱོགས་ལ་སོགས་ཐུན་མོང་དངོས་གྲུབ་བརྙེས། །མཁའ་འགྲོས་ལུང་བསྟན་མཆོག་གི་དངོས་གྲུབ་ཐོབ། །ཟླ་བ་གཞོན་ནུའི་ཞབས་ལ་ཕྱག་འཚལ་ལོ། །མི་བཟད་སྡུག་བསྔལ་ལམ་གྱི་གྲོགས་སུ་ཤར། །
དད་པའི་སྟོབས་ཀྱིས་བླ་མ་འཕགས་པར་གཟིགས། །བརྩོན་འགྲུས་སྟོབས་ཀྱིས་མཆོག་གི་དངོས་གྲུབ་བརྙེས། །ཡེ་ཤེས་བཟང་པོའི་ཞབས་ལ་ཕྱག་འཚལ་ལོ། །འཇམ་དཔལ་སྨྲ་བའི་སེང་གེས་ལུང་བསྟན་ནས། །ཐུགས་རྗེ་
ཆེན་པོ་བསྒྲུབས་པས་དངོས་གྲུབ་བརྙེས། །གནས་ལྔ་མཁྱེན་པའི་བལ་པོ་པཎྚི་ཏ། །པེ་ཉ་པ་ཡི་ཞབས་ལ་ཕྱག་འཚལ་ལོ། །ཚོགས་གཉིས་ཟླ་བའི་དཀྱིལ་འཁོར་ཡོངས་རྫོགས་ཤིང། །སྒྲིབ་གཉིས་གཡུལ་ལས་རྒྱལ་
བའི་རྒྱལ་མཚན་འཛིན། །ཐུགས་རྗེ་ཆེན་པོ་དགེ་སློང་ཚུལ་བསྟན་པ། །བྱང་ཆུབ་སེམས་དཔའི་ཞབས་ལ་ཕྱག་འཚལ་ལོ། །གུས་པས་བླ་མ་དམ་པ་ཉེར་བསྟེན་ཅིང། །སྒྲུབ་ལ་བརྩོན་པས་དངོས་གྲུབ་མཆོག་བརྙེས་ནས། །འགྲོ་

[004B] །གྲུབ་ཐོབ་ཉི་ཕུག་པ་ལ་ཕྱག་འཚལ་ལོ། །དད་དང་ཚུལ་ཁྲིམས་ཐོས་དང་གཏོང་བ་དང། །ངོ་ཚ་ཤེས་དང་ཁྲེལ་ཡོད་ཤེས་རབ་སྟེ། །འཕགས་པའི་ནོར་བདུན་ལྡན་པ་འགྲོ་བའི་མགོན། །རྡོ་རྗེ་རྒྱལ་པོའི་
ཞབས་ལ་ཕྱག་འཚལ་ལོ། །སྦྱིན་པས་བསྡུས་པ་འགྲོ་ལ་ཕན་ཕྱིར་དུ། །སྙན་པར་སྨྲས་ནས་ཡིད་བཞིན་བསྒྲུབ་ནུས་པའི། །བདག་ཉིད་ཕར་ཕྱིན་དྲུག་ལ་རྗེས་འཇུག་པ། །ཞང་སྟོན་དགྲ་འཇིགས་ཞབས་ལ་ཕྱག་འཚལ་ལོ། །ཚད་མེད་
ཐུགས་རྗེའི་ཤུགས་ཀྱིས་རབ་བསྐུལ་ནས། །བྱང་ཆུབ་སེམས་མཆོག་བསྒོམ་ཚེ་བླ་མ་དང། །ཡི་དམ་གཉིས་སུ་མེད་པར་གཟིགས་གྱུར་པ། །རྩི་འདུལ་ཆེན་པོའི་ཞབས་ལ་ཕྱག་འཚལ་ལོ། །མདུན་པའི་ཡུལ་གནས་སྐྱེས་བུ་དམ་
པ་བསྟེན། །བདག་གིས་ལེགས་སྨོན་སྔོན་ཡང་བསོད་ནམས་ཀྱི། །འཁོར་ལོ་བཞི་དང་ལྡན་པ་ཆོས་ཀྱི་རྗེ། །བདེ་བ་ཅན་པའི་ཞབས་ལ་ཕྱག་འཚལ་ལོ། །ཉེས་ལྟུང་དྲི་མའི་སྐྱོན་གྱིས་མ་གོས་ཤིང། །གཡེལ་བ་མེད་པར་དགེ་བའི་
ཆོས་ལ་བརྩོན། །རྒྱུན་ཆད་མེད་པར་འགྲོ་བའི་དོན་མཛད་པ། །བྱང་སེམས་ཆུ་བཟང་པ་ལ་ཕྱག་འཚལ་ལོ། །དགོས་འདོད་མ་ལུས་འབྱུང་བའི་རིན་པོ་ཆེ། །གནས་ལུགས་ཇི་བཞིན་རྟོགས་པའི་ཤེས་རབ་ཅན། །ཡོན་ཏན་འབུམ་
ཕྲག་དཔག་ཏུ་མེད་པའི་གཏེར། །རིན་ཆེན་ཤེར་འབུམ་ཞབས་ལ་འཚལ་ལོ། །ཀུན་མཁྱེན་ཐོགས་པ་མེད་པའི་བློ་གྲོས་ཀྱི། །བརྩེ་ཆེན་འགྲོ་ལ་དགོངས་པ་བཟང་པོའི་དཔལ། །ཕུན་ཚོགས་ཡོན་ཏན་ཀུན་གྱི་གཉེར་གྱུར་པའི།།

[005A]༄༅། །སེམས་དཔའ་ཆེན་པོའི་ཞབས་ལ་ཕྱག་འཚལ་ལོ། །བྱམས་པའི་རྣམ་སྤྲུལ་ཀུན་མཁྱེན་ཤེས་རབ་དཔལ། །རྒྱལ་བའི་སྲས་པོ་ཚུལ་ཁྲིམས་མཚན་ཅན་དང། །ཡོན་ཏན་རིན་ཆེན་མཛོད་འཛིན་བཤེས་གཉེན་
ཏེ། །འགྲོ་བའི་འདྲེན་པ་གསུམ་ལ་ཕྱག་འཚལ་ལོ། །ལུང་རྟོགས་སངས་རྒྱས་བསྟན་པའི་རྒྱ་མཚོ་ཆེ། །སྐྱབས་མཆོག་བསམ་འཕེལ་ནོར་བུའི་དཔལ་གྱིས་ཕྱུག་བློ་བཟང་དོན་གཉིས་ལྷུན་གྱིས་གྲུབ་པའི་མཆོག་མཁས་གྲུབ་ཆེན་
པོ་གསུམ་ལ་ཕྱག་འཚལ་ལོ། །དཔལ་ལྡན་མཁས་མཆོག་བྱེ་བའི་ཟུར་ཕུད་ལ། །མཁྱེན་རབ་མཚུངས་མེད་གོམ་པ་འགོད་མཁས་པ། །གཞུང་ལུགས་ཀུན་མཁྱེན་སངས་རྒྱས་ཡེ་ཤེས་ཞེས། །མཚན་མཆོག་དོན་དང་ལྡན་
ལ་ཕྱག་འཚལ་ལོ། །གང་ལ་བདག་གིས་རིག་པ་བསླབས་པ་དང། །མདོ་རྒྱུད་བསྟན་བཅོས་མན་ངག་རྗེས་སུ་བསྟན། །བསླབ་པ་ནོད་དང་དབང་བསྐུར་བྱིན་རླབས་ཞུས། །དངོས་ཀྱི་བླ་མ་རྣམས་ལ་ཕྱག་འཚལ་ལོ། །རབ་
འབྱམས་གསུང་རབ་ཀུན་ལ་བལྟ་བའི་མིག་སྐལ་བཟང་ཐར་པར་བགྲོད་པའི་འཇུག་དོགས་མཆོག་བརྩེ་བས་བསྐྱོད་པའི་ཐབས་མཁས་མཛད་པ་ཡིས། །གསལ་མཛད་བཤེས་གཉེན་རྣམས་ལ་ཕྱག་འཚལ་ལོ། །ཐབས་
མཁས་ཐུགས་རྗེས་ཤཱཀྱའི་རིགས་འཁྲུངས་ཤིང། །གཞན་གྱིས་མི་ཐུབ་བདུད་ཀྱི་དཔུང་འཇོམས་པ། །གསེར་གྱི་ལྷུན་པོ་ལྟ་བུར་བརྗིད་པའི་སྐུ། །ཤཱཀྱའི་རྒྱལ་པོ་དེ་ལ་ཕྱག་འཚལ་ལོ། །འཇིག་རྟེན་འདྲེན་པའི་གཙོ་བོ་ཚེ་

[005B] །དུས་མིན་འཆི་བ་མ་ལུས་འཇོམས་པའི་དཔལ། །མགོན་མེད་སྡུག་བསྔལ་གྱུར་པ་རྣམས་ཀྱི་སྐྱབས། །སངས་རྒྱས་ཚེ་དཔག་མེད་ལ་ཕྱག་འཚལ་ལོ། །ཐུགས་རྗེས་ཀུན་ལ་སྙོམས་པའི་བཅོམ་ལྡན་འདས། །མཚན་ཙམ་
ཐོས་པས་ངན་འགྲོའི་སྡུག་བསྔལ་སེལ། །དུག་གསུམ་ནད་སེལ་སངས་རྒྱས་སྨན་གྱི་བླ། །བཻཌཱུརྱའི་འོད་ལ་ཕྱག་འཚལ་ལོ། །ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང། །གཟུགས་སྐུ་འཇའ་ཚོན་བཞིན་དུ་སོ་སོར་གསལ། །
ཐབས་དང་ཤེས་རབ་མཆོག་ལ་མངའ་བརྙེས་པའི། །རིགས་ལྔ་བདེ་བར་གཤེགས་ལ་ཕྱག་འཚལ་ལོ། །མཐུན་པའི་སྨོན་ལམ་དགེ་ཚོགས་རྨད་བྱུང་ཞིང། །སྤྱད་པ་སྤྱོད་ཚེ་ནམ་ཡང་མཆེད་གྱུར་ལ། །བསྐལ་བཟང་གཅིག་
ལ་མཛད་པ་མཐར་ཕྱིན་པའི། །རྫོགས་པའི་སངས་རྒྱས་སྟོང་ལ་ཕྱག་འཚལ་ལོ། །མགོན་པོ་ཐུགས་རྗེ་ཆེ་ལྡན་པ། །ཐམས་ཅད་མཁྱེན་པ་སྟོན་པ་པོ། །བསོད་ནམས་ཡོན་ཏན་རྒྱ་མཚོའི་ཞིང། །དེ་བཞིན་གཤེགས་ལ་ཕྱག་
འཚལ་ལོ། །དག་པ་འདོད་ཆགས་བྲལ་བའི་རྒྱུ། །དགེ་བས་ངན་སོང་ལས་གྲོལ་ཞིང། །གཅིག་ཏུ་དོན་དམ་མཆོག་གྱུར་པ། །ཞི་གྱུར་ཆོས་ལ་ཕྱག་འཚལ་ལོ། །གྲོལ་ནས་གྲོལ་བའི་ལམ་ཡང་སྟོན། །བསླབ་པ་དག་ལ་རབ་ཏུ་གུས།།
ཞིང་གི་དམ་པ་ཡོན་ཏན་ལྡན། །དགེ་འདུན་ལ་ཡང་ཕྱག་འཚལ་ལོ། །གཞོན་ནུའི་ཆ་ལུགས་འཆང་བ་པོ། །ཤེས་རབ་སྒྲོན་མེས་རབ་ཏུ་བརྒྱན། །འཇིག་རྟེན་གསུམ་གྱི་མུན་སེལ་བའི། །འཇམ་པའི་དབྱངས་ལ་ཕྱག་འཚལ་
[006A]༄༅། །ལོ༑ ༑སངས་རྒྱས་ཀུན་གྱིས་རབ་ཏུ་བསྔགས། །ཡོན་ཏན་དམ་པ་ཀུན་བསགས་པ། །སྤྱན་རས་གཟིགས་ཞེས་མཚན་གསོལ་བའི། །རྟག་པར་བརྩེ་ལ་ཕྱག་འཚལ་ལོ། །སྟོབས་པོ་ཆེ་ལ་དྲག་ཤུལ་ཆེ། །རིག་སྔགས་
རྒྱལ་པོ་དགེ་བ་ཅན། །གདུལ་དཀའ་པོ་དག་འདུལ་བ་པོ། །རྡོ་རྗེ་འཛིན་ལ་ཕྱག་འཚལ་ལོ། །དུས་གསུམ་བདེ་བར་གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་རས་གཟིགས། །ནམ་མཁའི་ལྟ་བུར་ཁྱབ་པའི་བཅུ་
གཅིག་ཞལ། །གཟི་བརྗིད་འོད་དཔག་མེད་ལ་ཕྱག་འཚལ་ལོ། །ཕྱག་སྟོང་འཁོར་ལོས་སྒྱུར་བའི་རྒྱལ་པོ་སྟོང། །སྤྱན་སྟོང་བསྐལ་པ་བཟང་པོའི་སངས་རྒྱས་སྟོང། །གང་ལ་གང་འདུལ་དེ་ལ་དེར་སྟོན་པའི། །བཙུན་པ་སྤྱན་
རས་གཟིགས་ལ་ཕྱག་འཚལ་ལོ། །སྐྱོན་གྱིས་མ་གོས་སྐུ་མདོག་དཀར། །རྫོགས་པའི་སངས་རྒྱས་དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་ལོ། །སངས་རྒྱས་ཀུན་
གྱིས་རབ་ཏུ་བསྔགས། །ཡོན་ཏན་དམ་པ་ཀུན་བསགས་པ། །སྤྱན་རས་གཟིགས་ཞེས་མཚན་གསོལ་བའི། །རྟག་པར་བརྩེ་ལ་ཕྱག་འཚལ་ལོ། །ཡེ་ཤེས་བླ་མ་འོད་ཀྱི་ཏོག་དེ་བཞིན་སྨོན་ལམ་བློ་གྲོས་དང། །དབང་པོ་
ཞི་བ་འཇམ་དབྱངས་ལ། །བདག་ནི་གུས་པས་ཕྱག་འཚལ་ལོ། །འཇམ་དཔལ་ཕྱག་ན་རྡོ་རྗེ་སྤྱན་རས་གཟིགས། །ས་ཡི་སྙིང་པོ་སྒྲིབ་པ་རྣམ་པར་སེལ། །ནམ་མཁའི་སྙིང་པོ་བྱམས་པ་ཀུན་ཏུ་བཟང། །ཉེ་བའི་སྲས་

[006B] །ཇི་སྙེད་སུ་དག་ཅེས་པ་ནས། ཕྱག་འཚལ་མཆོད་པར་བགྱི། །ཨོཾ་སརྦྦ་ཏ་ཐཱ་ག་ཏ་ཨཱརྱ་ལོ་ཀེ་ཤྭ་རཱ་ཡ་ས་པ་རི་ཝཱ་ར་ཨརྒྷཾ་ནས་སྤརཤའི་བར་གྱིས་མཆོད། མཎྜལ་རྒྱས་བསྡུས་ཅི་རིགས་པ་ཕུལ། ལོང་བྱུང་
ཚེ་ལྟུང་བཤགས་དང། བླ་མ་རྡོར་འཛིན་མ་ཅི་རིགས་བྱ། འདོད་ཆགས་ཞེ་སྡང་གཏི་མུག་དབང་གིས་ན། ཞེས་པ་ནས། ཐམས་ཅད་རྫོགས་པའི་བྱང་ཆུབ་ཕྱིར་བསྔོའོ། །ཚད་མེད་བཞི་བསྒོམ། ཚོགས་ཞིང་རང་གནས་སུ་གཤེགས་པར་གྱུར་
ཨོཾ་ཤཱུནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱདྨ་ཀོཉཧཾ། དེ་ལྟར་བདག་གི་དེ་ཁོ་ན་ཉིད་དོན་དམ་པར་སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ་ལྷའི་དེ་ཁོ་ན་ཉིད་ཀྱང་དེ་བཞིན་ཡིན་པས་དེ་གཉིས་ཆུ་དང་འོ་མ་འདྲེས་པ་བཞིན་དུ་རྣམ་
པར་མི་རྟོག་པའི་སྣང་བའི་སྒོ་དེ་ཉིད་དུ་བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པར་གྱུར། སྟོང་པའི་ངང་ལས། ཏདྱ་ཐཱ། ཨོཾ་དྷ་ར་དྷ་ར། དཧི་རི་དཧི་རི། དཧུ་རུ་དཧུ་རུ། ཨིཊྚེ་ཝཊྚེ། ཙ་ལེ་ཙ་ལེ། པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུ་མ་ཝ་རེ། ཨི་ལི་མི་
ལི༑ ཙི་ཏི་ཛྭ་ལ་ཨ་པ་ན་ཡེ་སཱཧཱ། ཞེས་པའི་སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པར་གྱུར། བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པའི་རྣམ་པ་ཅན་གྱི་རང་གི་སེམས་ཟླ་བའི་དཀྱིལ་འཁོར་དུ་གྱུར་པའི་སྟེང་དུ་
སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པ་དེ་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ་ལྟར་ཡིག་འབྲུ་བྲིས་པའི་རྣམ་པ་ཅན་དུ་འཁོད་པ་ཡོངས་སུ་གྱུར་པ་ལས་པདྨ་འདབ་མ་བརྒྱད་པ་གསེར་བཙོམ་ལྟར་

[007A]༄༅། །འབར་བའི་ལྟེ་བ་ལ། ཏཌྱ་ཐཱ། ཨོཾ་དྷ་ར་ཞེས་པ་ནས་སཱཧཱ། ཞེས་པས་མཚན་པར་གྱུར། ཟླ་བ་ཕྱག་མཚན་སྔགས་དང་བཅས་པ་ལས་འོད་ཟེར་སྣ་ཚོགས་བྱུང་བའི་རྩེ་མོ་ལ་འཕགས་པ་སྤྱན་རས་གཟིགས་
དབང་ཕྱུག་གི་ལྷའི་གཟུགས་དཔག་ཏུ་མེད་པ་བྱུང་ནས་ནམ་མཁའི་དབྱིངས་ཐམས་ཅད་ཁྱབ་པར་བྱས། རྒྱལ་བ་ཐམས་ཅད་ལ་མཆོད་པའི་སྤྲིན་ཆེན་པོ་སྤྲུལ་པས་ལེགས་པར་མཆོད། གཞན་ཡང་སྤྲིན་ཆེན་པོ་
སྤྲུལ་པ་ལས་བདུད་རྩིའི་ཆར་རྒྱུན་བབས་པས་དམྱལ་བ་ལ་སོགས་པའི་འགྲོ་བ་ཐམས་ཅད་ཀྱི་སྡུག་བསྔལ་གྱི་མེ་རྣམས་ཞི་ཞིང་དེ་རྣམས་ཚིམ་པར་བྱས་ནས་ལྷའི་སྐུ་དང་བཅས་པའི་འོད་ཟེར་སླར་ལོག་རང་གི་
སེམས་ཟླ་བའི་དཀྱིལ་འཁོར་དང་ཕྱག་མཚན་སྔགས་དང་བཅས་པ་ལ་ཞུགས་པ་ལས། རང་ཉིད་འཕགས་པ་སྤྱན་རས་གཟིགས་དབང་ཕྱུག་སྐུ་མདོག་དཀར་པོ་གཞོན་ནུ་ལང་ཚོ་དར་ལ་བབ་ཅིང་ཞབས་གཉིས་
མཉམ་པར་བཞེངས་པ། མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་མཛེས་ཤིང། ཞལ་བཅུ་གཅིག་དང་ལྡན་པའི་རྩ་ཞལ་དཀར་གཡས་ལྗང་གཡོན་དམར་བ། དེའི་སྟེང་མ་དབུས་
ལྗང་གཡས་དམར་གཡོན་དཀར་བ། དེའི་སྟེང་མ་དབུས་དམར་གཡས་དཀར་གཡོན་ལྗང་བ་ཐམས་ཅད་འཛུམ་ཞིང་ཞི་བ། དེའི་སྟེང་ན་ཁྲོ་ཞལ་མཐིང་ཁ་མཆེ་བ་གཙིགས་ཤིང་སྤྱན་གསུམ་པ། ཁྲོ་གཉེར་དང་

[007B] དེའི་སྤྱི་བོར་ཞི་བའི་ཞལ་དམར་པོ་འཛུམ་ཞིང་གཙུག་ཏོར་དང་བཅས་པ་ཚངས་པར་སྤྱོད་པའི་ཆ་ལུགས་འཛིན་ཅིང་མགུལ་པ་དང་ལྡན་པ། ཕྱག་དང་པོ་གཉིས་ཐུགས་ཀར་ཐལ་མོ་
སྦྱར་བ། གཡས་གཉིས་པ་ན་ཤེལ་ཕྲེང། གསུམ་པ་ན་མཆོག་སྦྱིན་གྱི་ཕྱག་རྒྱ་ལས་བདུད་རྩི་འབབ་པའི་རྒྱུན་གྱིས་ཡི་དྭགས་ཚིམ་པར་བྱེད་པ། བཞི་པ་ན་འཁོར་ལོ་བསྣམས་པ། གཡོན་གྱི་གཉིས་པ་ན་གསེར་གྱི་པདྨ་
གསུམ་པ་ན་རིལ་བ་སྤྱི་བླུགས། བཞི་པ་ན་མདའ་གཞུ་བསྣམས་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པདྨའི་འདབ་མ་ལྟར་འཇམ་ཞིང་མཆོག་སྦྱིན་མཛད་པ། ཕྱག་ཐམས་ཅད་ཀྱི་མཐིལ་ན་ཞི་བའི་སྤྱན་
རེ་རེ་མངའ་ཞིང། ཕྱག་རྣམས་ཡར་དབུའི་གཙུག་ཏོར་དང། མར་པུས་མོའི་ལྷ་ང་ལས་མི་འདའ་བ་རི་དྭགས་ཀྱི་པགས་པས་ནུ་མ་གཡོན་པ་བཀབ་ཅིང། རས་བཟང་པོའི་ཤམ་ཐབས་ལ་ནོར་བུས་སྤྲས་པའི་གསེར་
གྱི་སྐ་རགས་བཅིངས་པ། རལ་པ་དམར་སེར་འཁྱུག་པས་མཛེས་ཤིང། དར་དང་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཟླ་བའི་གདན་ལ་འོད་ཀྱི་དཀྱིལ་འཁོར་འབར་བས་
བསྐོར་བ། སེམས་དཔའ་གསུམ་གྱི་བདག་ཉིད་ཅན་དུ་གྱུར་པའི། སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་པར་ཨཱ་ལས་པདྨ་དམར་པོའི་ལྟེ་བར་ཨཱ་ས་མཚན་པ། ཐུགས་ཀར་ཧཱུཾ་ལས་

[008A]༄༅། །རྡོ་རྗེ་སྔོན་པོའི་ལྟེ་བར་ཧཱུཾ་གིས་མཚན་པ། ཨོཾ་པདྨ་ཨུད་བྷ་ཝ་ཡེ་སཱཧཱ། ཞེས་པདྨའི་དམ་རྒྱ་གནས་ལྔར་རེག་ལ་བྱིན་གྱིས་བརླབས། སློབ་དཔོན་སངས་རྒྱས་གསང་བས་ཡེ་ཤེས་པ་དགུག་གཞུག་སོགས་མ་
བཤད་པ་ལྟར། མཚམས་འདིར་བཟླས་པ་བྱས་ཀྱང་རུང་བར་གསུངས་ལ། པཎྚི་ཏེ་གཞན་གྱིས་ཡེ་ཤེས་པ་དགུག་གཞུག་དབང་བསྐུར་རྒྱས་བཏབ་བྱེད་པ་གསུངས་པ་ལྟར་བྱ་བར་འདོད་ན་འདི་ལྟར། རང་གི་ཐུགས་ཀའི་
ཏིང་ངེ་འཛིན་སེམས་དཔའི་འོད་ཟེར་གྱིས་པོ་ཏ་ལ་ནས་འཕགས་པ་སྤྱན་རས་གཟིགས་དབང་ཕྱུག་སངས་རྒྱས་དང་བྱང་ཆུབ་སེམས་དཔའི་ཚོགས་དང་བཅས་པ་སྤྱན་དྲངས། མ་ལུས་སེམས་ཅན་ཀུན་གྱི་མགོན་གྱུར་ཅིང། །བདུད་
སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། །ཨོཾ་སརྦྦ་ཏ་ཐཱ་ག་ཏ་ཨརྱ་ལོ་ཀི་ཤྭ་ར་ས་པ་རི་ཝཱ་ར་ཨེ་ཧྱ་ཧི་
བཛྲ་ས་མ་ཡ་ཛཿ་ཛཿ་ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧྲཱི་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་
གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བགྱིའོ། །ཨོཾ་སརྦྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཨཱ་ཧཱུཾ། ཞེས་

[008B] བདེ་བ་ཆེན་པོ་མྱོང། དྲི་མ་ཐམས་ཅད་དག་ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་བླ་མའི་ངོ་བོ་འོད་དཔག་མེད་ཀྱིས་དབུ་བརྒྱན་པར་གྱུར། མཆོད་པ་རྣམས་
ཧྲཱི་བཛྲ་ཀྲོ་དྷ་ཧ་ཡ་གྲཱི་བ་ཧུ་ལུ་ཧུ་ལུ་ཧཱུཾ་ཕཊ། ཅེས་པས་བགེགས་བསྐྲད། སྭ་བྷཱ་ཝས་སྦྱངས། སྟོང་པའི་ངང་ལས་བཧྲུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་
པའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ། དྲིཿ་ཞལ་ཟས་རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་
ཨརྒྷཾ། པཱདྱཾ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝི་ཏྱ། ཤཔྟ་ཨཱ་ཧཱྨ། གིས་བྱིན་གྱིས་བརླབས། ཨོཾ་སརྦྦ་ཏ་ཐཱ་ག་ཏ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ཨརྒྷཾ། ཞེས་སོགས་ཀྱིས་མཆོད། སྐྱོན་གྱིས་མ་གོས། ཞེས་སོགས་ཤླཽ་ཀ་གཅིག་
གིས་བསྟོད། རང་གི་ཐུགས་ཀའི་ཏིང་ངེ་འཛིན་སེམས་དཔའ་མཐའ་སྐོར་དུ་གཟུངས་ཀྱིས་བསྐོར་བའི་ཡིག་འབྲུ་རྣམས་ལས་འོད་ཟེར་འཕྲོས་འདུས་དོན་གཉིས་བྱས་འཁྱེར་སོ་གསུམ་གྱི་རྣལ་འབྱོར་དང་ལྡན་པས། ན་མོ་རཏྣ་ཏྲ་
ཡཱ་ཡ། ན་མཿ་ཨཱརྱ་ཛྙ་ན་སཱ་ག་ར། བཻ་རོ་ཙ་ན། བྱཱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཧེ། སཾ་མྱ་ཀ་སཾ་བུདྡྷཱ་ཡ། ན་མཿ་སརྦྦ་ཏ་ཐཱ་ག་ཏེ་བྷྱོ། ཨརྷ་ཏེ་བྷྱ་སཾ་མྱ་ཀ་སཾ་བུདྡྷེ་བྷྱ། ན་མཿ་ཨཱརྱ་ཨ་ཝ་ལོ་ཀི་ཏེ་ཤྭ་རྭ་ཡ། བོ་དཧི་ས་ཏཱ་ཡ། མཧཱ་

[009A]༄༅། །ས་ཏཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་དྷ་ར་དྷ་ར། དཧི་རི་དཧི་རི། དཧུ་རུ་དཧུ་རུ། ཨིཊྚེ་ཝཊྚེ། ཙ་ལེ་ཙ་ལེ། པྲ་ཙ་ལེ་པྲ་ཙ་ལེ། ཀུ་སུ་མེ་ཀུ་སུ་མ་ཝ་རེ། ཨི་ལི་མི་ལི་ཙི་ཏི་ཛྭ་ལ། ཨ་པ་ན་ཡེ་སཱཧཱ། ཞེས་གཟུངས་རྒྱས་བསྡུས་
ཅི་རིགས་བརྒྱ་རྩ་བརྒྱད་བཟླས་ནས། དགེ་བ་འདི་ཡིས་མྱུར་དུ་བདག་ཅེས་སོགས་དགེ་བ་བསྔོའོ། །དེ་ནས་བུམ་བསྐྱེད་ནི། བུམ་པ་ཁ་རྒྱན་མགུལ་ཆིངས་ནང་རྫས་སོགས། ཕུན་སུམ་ཚོགས་པར་བྱས་པ་གཉིས་སམ་
གཅིག་ཧྲཱི་བཛྲ་ཏ་ཀྲྀ་ཏ་ཀྱིས་བསངས་ཤཱུ་ནྱ་ཏཱས་སྦྱངས། སྟོང་པའི་ངང་ལས་བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་པར་
གྱུར༑ ཨོཾ་ཏཱཔྟེ་ཏཱཔྟེ་མཧཱ་ཏཱ་པྟེ་ཡེ་སཱཧཱ། ལྷའི་ཆུ་བོ་གངྒཱ་དང་བུམ་པའི་ཆུ་དབྱེར་མི་ཕྱེད་པར་གྱུར་པའི་སྟེང་དུ། པཾ་ལས་པདྨ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར། ཏདྱ་ཐཱ། ཨོཾ་དྷ་ར་ཞེས་པ་ནས་སཱཧཱ་
ཞེས་པའི་སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པར་གྱུར། ཟླ་བའི་སྟེང་དུ་སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པ་དེ་ཤིན་ཏུ་དག་པའི་དངུལ་ཆུ་ཞེས་པ་ནས། ལྷའི་སྐུ་དང་བཅས་
པའི་འོད་ཟེར་སླར་ལོག་ནས་ཟླ་བའི་དཀྱིལ་འཁོར་ཕྱག་མཚན་སྔགས་དང་བཅས་པ་ལ་ཞུགས་པ་ལས་འཕགས་པ་སྤྱན་རས་གཟིགས་དབང་ཕྱུག་ཅེས་པ་ནས། སེམས་དཔའ་གསུམ་གྱི་བདག་ཉིད་ཅན་དུ་

[009B] བུམ་པ་གཉིས་ཡོད་ན་ལས་བུམ་དང། གཅིག་ཡིན་ན་གཙོ་བོའི་མདུན་དུ། ཧྲཱི་ལས་ཁྲོ་རྒྱལ་རྟ་མགྲིན་སྐུ་མདོག་དམར་པོ་ཞལ་གཅིག་པ་མཆེ་བ་གཙིགས་ཤིང་སྤྱན་གསུམ་པ། དབུ་སྐྲ་ཁམ་ནག་གྱེན་དུ་
འབར་བའི་ཁྲོད་ནས་རྟ་མགོ་ལྗང་ནག་རྟ་སྐད་འཚེར་བ། ཕྱག་གཉིས་ཀྱི་གཡས་པདྨས་མཚན་པའི་དབྱུག་ཐོ་འཕྱར་ཞིང། གཡོན་ཐུགས་ཀར་སྡིགས་མཛུབ་མཛད་པ། ཐོད་པ་སྐམ་རློན་དང་སྦྲུལ་གྱིས་བརྒྱན་ཅིང། སྟག་
གི་པགས་པའི་ཤམ་ཐབས་ཅན། གཡོན་བརྐྱངས་ཀྱིས་མེ་དཔུང་འབར་བའི་དབུས་ན་བཞུགས་པ་གཙོ་འཁོར་རྣམས་ཀྱི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། ཞེས་པ་ནས་བསྟོད་པའི་བར་
བདག་བསྐྱེད་ཇི་ལྟ་བ་བཞིན་བྱ། བཟླས་པའི་ཚེ། བུམ་ནང་གི་ལྷའི་ཐུགས་ཀའི་ས་བོན་ལས་འོད་ཟེར་འཕྲོས་སྣོད་བཅུད་སྦྱོང་བ་དང། སངས་རྒྱས་བྱང་སེམས་ཐམས་ཅད་མཆོད་པས་མཉེས་པར་བྱས་ནས། དེ་རྣམས་ཀྱི་བྱིན་
རླབས་ཐམས་ཅད་སྤྱན་དྲངས་བུམ་ཆུ་ལ་ཐིམ་ཞིང། བུམ་ནང་གི་ལྷའི་སྐུ་དང་སྔགས་འཕྲེང་ལས་ཀྱང་ཉེས་པ་དང་སྡིག་སྒྲིབ་སེལ་བའི་བདུད་རྩི་བབས་པ་བུམ་ཆུ་དང་རོ་གཅིག་ཏུ་གྱུར་པར་བསམས་ལ་གཟུངས་རིང་
ཐུང་ཅི་རིགས་དང། རྟ་མགྲིན་གྱི་སྙིང་པོ་བརྒྱ་རྩ་བརྒྱད་བཟླ། ཡི་གེ་གསུམ་ཡང་བཟླ་ཞིང་མཆོད་ཡོན་ཕུལ། རྒྱས་པར་སྤྲོ་ན་གཏོར་མ་དང་མཆོད་བསྟོད་མདོར་བསྡུས་བྱས་ནས། བཟོད་པར་གསོལ་ཏེ། ཡེ་ཤེས་པ་རང་

[010A]༄༅། །བཞིན་གྱི་གནས་སུ་གཤེགས། དམ་ཚིག་པ་ཞུ། བུམ་པའི་ཆུ་དང་རོ་གཅིག་ཏུ་གྱུར་པར་བསམས་ལ་དགེ་བ་བསྔོ། དེ་ནས་མདུན་བསྐྱེད་ནི་མདུན་དུ་རས་བྲིས་སམ། རྡུལ་ཚོན་གྱི་དཀྱིལ་འཁོར་རྒྱས་
པའམ། མདོར་བསྡུ་ན་མཎྚལ་གྱི་སྟེང་དུ་པདྨ་འདབ་བརྒྱད་ལྟེ་བར་ཚོན་སྤུངས་དང་བཅས་པ། རྡུལ་ཚོན་ནམ་མེ་ཏོག་ཅི་རིགས་པ་འགོད། མཐའ་མཆོད་པས་བསྐོར། བདག་བསྐྱེད་བཞིན་དུ་མཆོད་པ་བྱིན་གྱིས་བརླབས། ལས་སྔགས་
ཀྱིས་བསངས། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་རང་གི་མདུན་དུ་རིན་པོ་ཆེ་དུ་མ་ལས་བྱས་པའི་ས་གཞི་གསེར་གྱི་བྱེ་མ་བདལ་བར་གྱུར། ཅེས་པ་ནས། སྟེང་དུ་བླ་བྲེ་ཡང་སྐད་ཅིག་གིས་བྱུང་བར་གྱུར། ཅེས་པའི་བར་
བདག་བསྐྱེད་བཞིན་བྱ། ཏདྱ་ཐཱ། ཨོཾ་དྷ་ར་ཞེས་པ་ནས་སཱཧཱ། ཞེས་པའི་སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པར་གྱུར། ཟླ་བའི་སྟེང་དུ་སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པ་དེ་ཤིན་ཏུ་དག་པའི་
དངུལ་ཆུ་གསེར་གྱི་བྱེ་མ་ལ། ཞེས་པ་ནས། རང་གི་སེམས་ཟླ་བའི་དཀྱིལ་འཁོར་དང་ཕྱག་མཚན་སྔགས་དང་བཅས་པ་ལ་ཞུགས་པ་ལས་དབུས་སུ་དྲིན་ཅན་རྩ་བའི་བླ་མ་དང་དབྱེར་མེད་པའི་འཕགས་པ་སྤྱན་རས་གཟིགས་
དབང་ཕྱུག་ཅེས་པ་ནས། སེམས་དཔའ་གསུམ་གྱི་བདག་ཉིད་ཅན་དུ་གྱུར། ཕྱོགས་བཞིའི་པད་འདབ་ལ་ཤར་དུ་ཧཱུཾ་ལས་མི་བསྐྱོད་པ་སྔོན་པོ་ས་གནོན་མཉམ་གཞག་ཅན། ལྷོར་ཏྲཱཾ་ལས་རིན་འབྱུང་སེར་པོ་མཆོག་སྦྱིན་

[010B] ནུབ་ཏུ་ཨོཾ་ལས་རྣམ་སྣང་དཀར་པོ་བྱང་ཆུབ་མཆོག་གི་ཕྱག་རྒྱ་ཅན། བྱང་དུ་ཨཿ་ལས་དོན་གྲུབ་ལྗང་གུ་སྐྱབས་སྦྱིན་མཉམ་གཞག་གི་ཕྱག་རྒྱ་ཅན། ལྷ་ཐམས་ཅད་ཀྱི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་
བར་ཨོཾ་གྱིས་མཚན་པ། ཞེས་པ་ནས་དབང་བསྐུར་རྒྱས་བཏབ་མཆོད་པའི་བར་བདག་བསྐྱེད་ཇི་ལྟ་བ་བཞིན་དང། ཅུང་ཟད་རྒྱས་པར་སྤྲོ་ན་མཆོད་འཕྲེང་ཚིགས་བཅད་སྔགས་དང་བཅས་པ་སྤྲོས་པས་ཆོག་གོ་དེ་ནས་རང་གི་
སྤྱི་བོར་པད་ཟླའི་སྟེང་དུ་དགེ་སློང་མ་དཔལ་མོ་རབ་བྱུང་གི་རྟགས་ཅན་ཐལ་མོ་སྦྱར་བས་ངོ་ཆེན་བསྟོད་པའི་གྲོགས་མཛད་པར་བསམས་ཏེ། །ཨོཾ་འཇིག་རྟེན་མགོན་པོ་ལ་ཕྱག་འཚལ་ལོ། །འཇིག་རྟེན་བླ་མ་སྲིད་པ་གསུམ་གྱིས་
བསྟོད་པ་པོ། །ལྷ་ཡི་གཙོ་བོ་བདུད་དང་ཚངས་པས་བསྟོད་པ་པོ། །ཐུབ་པའི་རྒྱལ་མཆོག་བསྟོད་ནས་གྲུབ་པར་མཛད་པ་པོ། །འཇིག་རྟེན་གསུམ་གྱི་མགོན་པོ་མཆོག་ལ་ཕྱག་འཚལ་ལོ། །བདེ་གཤེགས་དཔག་མེད་སྐུ་སྟེ་སྐུ་
བཟང་འཛིན་པ་པོ། །བདེ་གཤེགས་སྣང་མཐའ་ཡས་ཀྱི་དབུ་རྒྱན་གསོལ་བ་པོ། །ཕྱག་གཡས་མཆོག་སྦྱིན་ཡི་དྭགས་བཀྲེས་སྐོམ་སེལ་བ་པོ། །ཕྱག་གཡོན་གསེར་གྱི་པདྨས་རྣམ་པར་བརྒྱན་པ་པོ། །དྲི་ཞིམ་རལ་པའི་
ཕྲེང་བ་དམར་སེར་འཁྱུག་པ་པོ། །ཞལ་རས་རྒྱས་པ་ཟླ་བ་ལྟ་བུར་མཛེས་པ་པོ། །སྤྱན་གྱི་པདྨ་མཆོག་ཏུ་བཟང་ཞིང་ཡངས་པ་པོ། །ཁ་བ་དུང་ལྟར་རྣམ་དཀར་དྲི་ངད་ལྡང་བ་པོ། །དྲི་མེད་འོད་ཆགས་མུ་ཏིག་ཚོམ་བུ་འཛིན་པ་པོ། །མཛེས་

[011A]༄༅། །པའི་འོད་ཟེར་སྐྱ་རེངས་དམར་པོས་བརྒྱན་པ་པོ། །པདྨའི་མཚོ་ལྟར་ཕྱག་ནི་དངར་བར་བྱས་པ་པོ། །སྟོན་ཀའི་སྤྲིན་གྱི་མདོག་དང་ལྡན་ཅིང་གཞོན་པ་པོ། །རིན་ཆེན་མང་པོས་དཔུང་པ་གཉིས་ནི་བརྒྱན་པ་པོ། །
ལོ་མའི་མཆོག་ལྟར་ཕྱག་མཐིལ་འཇམ་ཞིང་གཞོན་པ་པོ། །རི་དྭགས་ལྤགས་པས་ནུ་མ་གཡོན་པ་དཀབ་པ་པོ། །སྙན་ཆ་གདུ་བུས་སྒེག་ཅིང་རྒྱན་རྣམས་འཆང་བ་པོ། །དྲི་མ་མེད་པ་པདྨའི་མཆོག་ལ་གནས་པ་པོ། །
ལྟེ་བའི་ངོས་ནི་པདྨའི་འདབ་ལྟར་འཇམ་པ་པོ། །གསེར་གྱི་སྐ་རགས་མཆོག་ལ་ནོར་བུས་སྤྲས་པ་པོ། །སྟ་ཟུར་དཀྲིས་པའི་རས་བཟང་ཤམ་ཐབས་འཛིན་པ་པོ། །ཐུབ་པའི་མཁྱེན་མཆོག་མཚོ་ཆེན་ཕ་རོལ་ཕྱིན་པ་པོ། །
མཆོག་བརྙེས་བསོད་ནམས་མང་པོས་ཉེ་བར་བསགས་པ་པོ། །རྟག་ཏུ་བདེ་བའི་འབྱུང་གནས་རྒ་ནད་སེལ་བ་པོ། །གསུམ་ཐར་མཛད་ཅིང་མཁའ་སྤྱོད་སྤྱོད་པ་སྟོན་པ་པོ། །ལུས་ཅན་མཆོག་སྟེ་བདུད་དཔུང་འཁྲུགས་ལས་རྒྱལ་བ་
པོ༑ ༑གསེར་གྱི་རྐང་གདུབ་སྒྲ་ཡིས་ཞབས་ཡིད་འོང་བ་པོ། །ཚངས་པའི་གནས་པ་བཞི་ཡིས་དབེན་པར་མཛད་པ་པོ། །དང་བའི་འགྲོས་འདྲ་གླང་ཆེན་དྲེགས་ལྟར་གཤེགས་པ་པོ། །ཡོངས་རྫོགས་ཉེ་བར་བསགས་ཤིང་བསྟན་པ་
གཉེར་བ་པོ། །འོ་མའི་མཚོ་དང་ཆུ་ཡི་མཚོ་ལས་བསྒྲལ་བ་པོ། །གང་ཞིག་རྟག་ཏུ་ཐོ་རངས་ལངས་ནས་གུས་པ་ཡིས། །སྤྱན་རས་གཟིགས་ཀྱི་དབང་པོ་ཡིད་ལ་སེམས་བྱེད་ཅིང། །བསྟོད་པའི་མཆོག་འདི་དག་ཅིང་གསལ་བར་

[011B] །དེ་ནི་སྐྱེས་པའམ་ནི་བུད་མེད་ཡིན་ཀྱང་རུང། །སྐྱེ་བ་འྡིའམ་མ་འོངས་སྐྱེ་བ་ཐམས་ཅད་དུ། །འཇིག་རྟེན་འཇིག་རྟེན་ལས་འདས་དགོས་པ་ཀུན་འགྲུབ་འགྱུར། ཞེས་ལན་ཉེར་གཅིག་གིས་བསྟོད། འདོད་བྱའི་དོན་ལ་སྨོན་
ལམ་རྣམ་པར་དག་པ་གདབ་ཅིང། གཏོར་མ་འབུལ་ན་བསང་སྦྱངས་བདུད་རྩིའི་རྒྱ་མཚོ་ཆེན་པོར་གྱུར་པར་བསམས་ཏེ། ཨོཾ་ཨཱ་ཧཱུཾ། ལན་གསུམ་གྱིས་བྱིན་གྱིས་བརླབས། སྔར་གྱི་མཆོད་སྔགས་ལ། ས་པ་རི་ཝཱ་ར་བ་ལིཾ་ཏ་པྲ་
ཏཱིཙྪ་ཡེ་སཱཧཱ། བཏགས་པ་གསུམ་མམ་བདུན་གྱིས། ཐུགས་རྗེ་ཆེན་པོའི་ལྷ་ཚོགས་ལ་ཕུལ། གཉིས་པ། མཁའ་འགྲོ་ཆོས་སྐྱོང་བསྲུང་མའི་ཚོགས་ལ་ཨ་ཀཱ་རོས་འཕུལ། གསུམ་པ། གནས་བདག་གཞི་བདག་རྣམས་
ལ༑ སམྦྷ་རས་ཕུལ་ནས་འཕྲིན་ལས་འཆོལ། མཇུག་ཏུ། དགེ་བ་འདི་ཡིས་མྱུར་དུ་བདག་སྤྱན་རས་གཟིགས་དབང་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡིས་ལ་འགོད་པར་ཤོག་བདག་གིས་དགེ་
བའི་ལས་རྣམས་འདི་དག་གིས། །འཇིག་རྟེན་འདིར་ནི་མྱུར་དུ་སངས་རྒྱས་ཤོག་འགྲོ་ལ་ཕན་ཕྱིར་ཆོས་ཀྱང་སྟོན་བགྱིད་ཅིང། །སེམས་ཅན་སྡུག་བསྔལ་མང་པོས་གཟིར་ལས་སྒྲོལ། ཅེས་སོགས་རང་གཞན་ལ་གནས་
སྐབས་དང་མཐར་ཐུག་ཏུ་ཕན་བདེ་འབྱུང་བའི་བསྔོ་བ་སྨོན་ལམ་བཀྲ་ཤིས་ཀྱིས་བརྒྱན་པ་བྱའོ། །ཐུན་མཚམས་སུའང་འཁྱེར་སོ་གསུམ་དང་རོལ་པ་གསུམ་ལ་སོགས་པའི་རྣལ་འབྱོར་གྱིས་དལ་འབྱོར་ཐོབ་པ་དོན་དང་ལྡན་པར་

[012A]༄༅། །བྱའོ།། །།སྨྲས་པ། དུང་ལྟར་དཀར་བའི་ཀཻ་ལ་ཤས་བསྐོར་ཀྱང། །རྨོངས་པའི་མུན་ཚོགས་འཁྲིགས་པའི་བྱང་ཕྱོགས་འདིར། །ཐུགས་རྗེའི་འོད་དཀར་གསལ་བས་ཕན་བདེ་ཡི། །ཀུནྔའི་ཚལ་རབ་རྒྱས་
མཛད་འཕགས་པའི་མཆོག་གཅིག་ལྷག་ཕྱོགས་ཀྱི་ཞལ་ཅན་སྒྲུབ་པའི་ཐབས། །རྒྱུ་སྐར་དབུས་ན་ཉ་རྒྱས་དབང་པོ་ལྟར། །ཟས་གཙང་སྲས་ཀྱི་བྱ་སྤྱོད་རྒྱུད་རྣམས་སུ། །གསུངས་པ་ཇི་བཞིན་མ་འདྲེས་གསལ་བར་བཀོད།།
དེ་ལས་འོངས་པའི་དགེ་ཚོགས་ཚིག་མདའི་ལམ། །འགོག་པ་དེ་ཡང་ནམ་མཁའི་མཐའ་ཀླས་པའི། །མ་གྱུར་འགྲོ་རྣམས་གདུང་བའི་མིང་བྲལ་བ། །བདེ་བ་ཅན་དུ་འཇུག་པའི་རྒྱུར་གྱུར་ཅིག་ཅེས་འཕགས་པ་ཞལ་བཅུ་
གཅིག་པའི་སྒྲུབ་ཐབས་སྨྱུང་བར་གནས་པ་ཇི་ལྟར་བྱ་བའི་ཚུལ་འདི་ཡང་དོན་གཉེར་ཅན་མང་པོས་བསྐུལ་བའི་ངོར་བྱ་བའི་རྒྱུད་དོན་ཡོད་ཞགས་པ་དང། ཞལ་བཅུ་གཅིག་པའི་རྒྱུད་ནས་གསུངས་པ་དང། ལུགས་
འདིའི་ཐོག་མའི་སྲོལ་འབྱེད་དགེ་སློང་མ་དཔལ་མོའི་རྒྱ་གཞུང་རྣམས་ཚད་མར་བྱས། རྡོ་རྗེ་འཆང་ཆེན་པོའི་ལམ་གྱི་རིམ་པ་ནས་ཇི་ལྟར་འབྱུང་བའི་ལེགས་པར་བཤད་པས་མཛེས་པར་བྱས་ཏེ། ཆོས་སྨྲ་བ་བློ་བཟང་
ཆོས་ཀྱི་རྒྱལ་མཚན་གྱིས་ནག་པ་ཟླ་བའི་དཀར་ཚེས་བཅོ་ལྔའི་ཉིན་དཔལ་ལྡན་འབྲས་སྤུངས་ཀྱི་གཟིམས་ཆུང་ཉི་འོད་འཁྱིལ་བར་སྦྱར་བའི་ཡི་གེ་པ་ནི་དགེ་སློང་བློ་བཟང་ཕུན་ཚོགས་སོ། །བསླུ་མེད་དཀོན་མཆོག་

[012B] །འདི་བསྒྲུབས་ལས་བྱུང་རབ་དཀར་དགེ་བ་དེས། །སྡེ་པ་བསོད་ནམས་དབང་རྒྱལ་ཚེ་རབས་ཀུན། །ངན་འགྲོར་མི་ལྟུང་བྱང་ཆུབ་མྱུར་ཐོབ་ཤོག་ །།མངྒ་ལཾ།།    ༈    ཕན་བདེའི་
འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ།། །སརྦ་ཛ་ག་ཏཾ།། །



