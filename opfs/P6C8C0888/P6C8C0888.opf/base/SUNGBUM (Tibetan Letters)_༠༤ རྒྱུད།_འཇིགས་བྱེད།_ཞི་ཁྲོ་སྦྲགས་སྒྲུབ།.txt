
[665A]༄༅། །ཤ་ འོག་མ་  ༄༅། །བདེ་མཆོག་ལཱུ་ཧི་པའི་མངོན་རྟོགས་བསྡུས་ནས་འདོན་ཚུལ། འཇམ་དབྱངས་ཞི་ཁྲོ་སྦྲགས་སྒྲུབ། འཇིགས་བྱེད་ཀྱི་སྒོ་ནས་བྱད་འགྲོལ་བྱ་ཚུལ། རྒྱལ་པོའི་གསེར་སྐྱེམས་འབུལ་ཚུལ་སོགས་བཞུགས་སོ།། །།

[000]

[667A]༄༅། །བདེ་མཆོག་ལཱུ་ཧི་པ་ལ་ཐུན་བཞིའི་རྣལ་འབྱོར་བྱེད་ཚེ་ཐུན་ཕྱི་མ་གསུམ་ཆོ་ག་བསྡུས་པ་བྱ་ན་འདི་ལྟར་རོ། །སངས་རྒྱས་ཆོས་དང་དགེ་འདུན་ལ། ཞེས་སོགས་སྐྱབས་སེམས་ལན་གསུམ་བྱ། བདག་བསྐྱེད་མཆོད་པ་བྱིན་རླབས་
   ༈    ཚད་མེད་བཞི་བསྒོམ། ཕུང་པོ་སྐྱེ་མཆེད་ཁམས་བྱིན་རླབས་བསྡུས་པ་བྱ་ཚུལ་ནི། རང་གི་དཔྲལ་བའི་དབུས་སུ་རྣམ་སྣང་གི་ངོ་བོ་བྷྲཱུཾ་དཀར་པོ། ལྟེ་བར་རྡོ་རྗེ་
ཉི་མའི་ངོ་བོ་ཨཾ་སེར་པོ། མགྲིན་པར་པདྨ་གར་དབང་གི་ངོ་བོ་ཧྲཱི་དམར་པོ། རྐང་པ་གཉིས་ཀྱི་ལོང་བུའི་འོག་ཏུ་རྡོ་རྗེ་རྒྱལ་པོའི་ངོ་བོ་ཧོ་ལྗང་གུ་སྙིང་ཁར་རྡོ་རྗེ་སེམས་པའི་ངོ་བོ་ཧཱུཾ་དཀར་པོ། སྤྱི་གཙུག་ཏུ་
ཧེ་རུ་ཀའི་ངོ་བོ་ཧེ་ནག་པོ། མིག་གཉིས་སུ་གཏི་མུག་རྡོ་རྗེའི་ངོ་བོ་ཨོཾ་དཀར་པོ། རྣ་བ་གཉིས་སུ་ཞེ་སྡང་རྡོ་རྗེའི་ངོ་བོ་ཧཱུཾ་ནག་པོ། སྣ་སྦུག་གཉིས་སུ་སེར་སྣ་རྡོ་རྗེའི་ངོ་བོ་ཏྲཾ་སེར་པོ། ལྕེ་ཡི་རྩ་བར་འདོད་
ཆགས་རྡོ་རྗེའི་ངོ་བོ་ཨཾ་དམར་པོ། དཔྲལ་བར་ཕྲག་དོག་རྡོ་རྗེའི་ངོ་བོ་ཁ་ལྗང་གུ་སྙིང་ཁར་དབང་ཕྱུག་རྡོ་རྗེའི་ངོ་བོ་ཧཾ་དཀར་པོ། ལྟེ་
བར་ལྟུང་བྱེད་མའི་ངོ་བོ་ལཾ་སེར་པོ། སྙིང་ཁར་གསོལ་བྱེད་མའི་ངོ་བོ་མཾ་ནག་པོ། མགྲིན་པར་འགུགས་བྱེད་མའི་ངོ་བོ་བཾ་དམར་པོ། དཔྲལ་བར་གར་གྱི་དབང་ཕྱུག་མའི་ངོ་བོ་ཏཾ་ལྗང་གུ་གསང་གནས་སུ་པདྨའི་

[668B] ཨོཾ་པྲ་ཀྲི་ཏ་ཞེས་སོགས་དང་ཨོཾ་སུམྦྷ་ནི་སུམྦྷ་ཧཱུཾ། ཐུང་ངུ། ཧཱུཾ་ཕཊ་ཤར་དུ་སྔགས་དེ་ཉིད་ཅེས་པ་ནས། ཨོཾ་བྫྲ་ཛྭ་པ་ཨཱ་ན་ལཱརྐ་ཧཱུཾ་ཧཱུཾ་ཕཊ། ཅེས་པའི་བར་སྲུང་འཁོར་བསྡུས་པའོ། །སྲུང་
འཁོར་གྱི་དབུས་སུ་རང་ཉིད་ཧེ་རུ་ཀར་གནས་པའི། ཞེས་པ་ནས་དུར་ཁྲོད་ཀྱི་བར་དཀྱུས་ལྟར་ལ་དུར་ཁྲོད་བསྡུ་ཚུལ་ནི། སྟེང་དང་ལོག་ཀུན་ཏུ་ཁྱབ་པར་གཡོན་བསྐོར་དུ་འཁྱིལ་ཞིང་འབར་བ་དེ་ཡི་ཕྱི་རོལ་ཏུ་གཏུམ་དྲག་ལ་སོགས་པའི་
དུར་ཁྲོད་བརྒྱད་ན་ཤི་རི་ཥ་ལ་སོགས་པའི་ཤིང་བརྒྱད། དེ་ཡི་རྩ་བར་བརྒྱ་བྱིན་ལ་སོགས་པའི་ཕྱོགས་སྐྱོང་བརྒྱད། རྩེ་མོར་རྫུ་འཕྲུལ་ཆེན་པོ་བ་གླང་པོ་ཆེའི་གདོང་པ་ཅན་ལ་སོགས་པའི་ཞིང་སྐྱོང་བརྒྱད། ཐུགས་
རྗེའི་ཆུ་བརྒྱད། དེ་ལ་གནས་པའི་ནོར་རྒྱས་ལ་སོགས་པའི་ཀླུ་བརྒྱད། དེ་དག་གི་སྟེང་གི་ནམ་མཁའ་ལ་སྒྲོག་པ་ལ་སོགས་པའི་སྤྲིན་བརྒྱད། ཤར་ལ་སོགས་པར་རིན་པོ་ཆེའི་རང་བཞིན་གྱི་ལྷུན་པོ་ལ་སོགས་པའི་རི་བརྒྱད། །
དེ་དག་ལ་གནས་པའི་མཆོད་རྟེན་དཀར་པོ་བརྒྱད། གྲུབ་ཆེན་བརྒྱད་དོ། །གཞན་ཡང་ཡེ་ཤེས་ཀྱི་མེ་བརྒྱད། ཅེས་པ་ནས། མི་རུས་ཀྱི་ཐལ་བས་ལུས་ཐམས་ཅད་ལ་བྱུགས་པའོ། །ཞེས་པའི་བར་དཀྱུས་ལྟར་ཡབ་ཡུམ་གྱི་ལམ་དང་
འབྲས་བུའི་དག་པ་བཞག་བཅོམ་ལྡན་འདས་ལ་མངོན་དུ་ཕྱོགས་པར་བཅོམ་ལྡན་འདས་མ་རྡོ་རྗེ་ཕག་མོ་ཞེས་སོགས་དང། པདྨའི་འདབ་མ་ལ་ཞེས་སོགས་དང། ཐུགས་ཀྱི་འཁོར་ལོའི་ཞེས་སོགས་ནས། བདེ་སྟོང་དབྱེར་མེད་དུ་སྦྱར་
བ་དེ་ཉིད་རང་གི་ངོ་བོ་དང། གྲོགས་དང། བྱེད་ལས་སོགས་ཀྱི་སྒོ་ནས་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་སོ་བདུན་ཏེ། དེ་ཉིད་ལྷ་སོ་བདུན་ཏུ་ཤར་བའོ། །ཞེས་དག་པ་བསྡུ་ཚུལ་ལོ། རང་གི་རྐང་པ་གཉིས་བགྲད་

[669A]༄༅། །པ་གཞུ་ཡི་དབྱིབས་སུ་ཞེས་པ་ནས། ཡུངས་དཀར་སྦོམ་པོའི་ཚད་ཀྱི་དཔྱིད་ཧཱུཾ་ཡིག་ཡོངས་སུ་གྱུར་པ་ནས་ཧེ་རུ་ཀཿ་དང། ལྟེ་བའི་དམར་ཆ་གཏུམ་མོའི་མེ་ཡི་གཟུགས་ཀྱི་ཐིག་ལེ་ཡོངས་སུ་གྱུར་པ་ལས་བཅོམ་ལྡན་འདས་རྡོ་
རྗེ་ཕག་མོ་སྟེ་དཔྱིད་དང་ཐིག་ལེའི་ངོ་བོ་གཉིས་སྙིང་ཁར་ཕྲད་ནས་སྙོམས་པར་འཇུག་པས་བཞུགས་པའོ། །སྙིང་ཁའི་ཤར་ལ་སོགས་པའི་འབྱུང་བ་བཞིའི་རླུང་རྒྱུ་བའི་རྩ་འདབ་བཞི་ཡོངས་སུ་གྱུར་པ་ལས་མཁའ་འགྲོ་མ་
སོགས་བཞི་དང། ཤར་ལྷོ་ལ་སོགས་པའི་མཆོད་པ་བཞིའི་རྩ་འདབ་བཞི་ཡོངས་སུ་གྱུར་པ་ལས་བདུད་རྩི་ལྔས་གང་བའི་ཐོད་པ་བཞི་སྟེ་བདེ་ཆེན་གྱི་འཁོར་ལོའོ། །རང་གི་སྤྱི་བོ་ལ་སོགས་པའི་གནས་ཉེར་བཞིར་
པཱུ། ཛཱ། ཨོ། ཨ། ཞེས་པ་ནས། གནས་ཉེར་བཞིའི་རྩ་དང་ཁམས་ངོ་བོ་དབྱེར་མེད་དུ་གནས་པ་ཡོངས་སུ་གྱུར་པ་ལས། དཔའ་བོ་དང། དཔའ་མོ་ཉེར་བཞི་དང། ལྕེ་ཡི་རྩ་བར་གནས་པའི་རྩ་ལ་
སོགས་པ་རྩ་བརྒྱད་ཡོངས་སུ་གྱུར་པ་ལས། ཁྭ་གདོད་མ་ལ་སོགས་པ་བརྒྱད་དུ་གྱུར། ཅེས་ལུས་དཀྱིལ་བསྡུ་ཚུལ་ལོ། རང་གི་སྙིང་གར་ཟླ་གདན་ལ་ཨོཾ་ཧ་དཀར་པོ་ཞེས་པ་ནས། ཕཊ་ཕཊ་དུད་ཁ་རྣམས་ཀྱིས་མཚན་པར་
གྱུར། ཅེས་གོ་ཆ་བསྡུས་པ་བྱ། ཕཻཾ་ལྷ་ཐམས་ཅད་ཀྱི་ཞེས་པ་ནས། དོན་གྲུབ་ཀྱིས་དབུ་བརྒྱན་པར་གྱུར། དབང་ལྷག་མ་གསུམ་བཞག་ཕྱི་ནང་གསང་སྔགས་ཀྱིས་མཆོད་པ་བསྟོད་པ། དཔའ་བོ་ཉེར་བཞི་དང་རྒྱན་དྲུག་གི་དག་པ་ཉེ་ལེན་པའི་རྗེས་ཞིག་གིས་སྡུད་
རིམ་རྫོགས་རིམ་རྣལ་འབྱོར་ཆེན་པོ་སོགས་བསྡུ་མི་རུང་ངོ། །ཤིན་ཏུ་བསྡུ་སྐབས་སུ། རྩ་བརྒྱུད་ཀྱི་བླ་མ་རྣམས་ལ་ནང་མཆོད་ཕུལ་བའི་རྗེས་སུ། ཨོཾ་ཧཱུཾ་པཾ། རྀཾ་རྀཾ། ལྀཾ་ལྀཾ། ཀཾ་ཁཾ་གཾ་གྷཾ་ངཾ། ཙཾ་ཚཾ་ཛཾ་ཛྷཾ་ཉཾ། ཊཾ་ཋཾ་ཌཾ་ཌྷཾ་ཎཾ། ཏཾ་ཐཾ་

[670B] པཾ་ཕཾ་བཾ་མཾ། ཡཾ་རཾ་ལཾ་ཝཾ། ཤཾ་ཥཾ་སཾ་ཧཾ། ཧཱུཾ་ཧཱུཾ་ཕཊ། ཨོཾ་ཨཱ་ཧཱུཾ། ཞེས་བརྗོད། འཕྲེང་བ་བྱིན་རླབས་ཐུན་ཕྱི་མ་གསུམ་ལ་མི་དགོས་ཤིང། བཟླས་པའི་གོ་རིམ་ནི། ཨོཾ་ཤྲཱི་བཛྲ། སོགས་ཡབ་ཀྱི་སྙིང་པོ། ཨོཾ་ཧྲཱི་ཧ་
ཧ་སོགས་ཉེ་སྙིང། ཨོཾ་ཀ་ར་ཀ་ར་སོགས་ཀྱི་རྩ་སྔགས་སམ་ཕྲེང་སྔགས། ཨོཾ་ཨོཾ་ཧ་སོགས་དཔའ་བོ་དྲུག་གི་གོ་ཆའི་སྔགས། དེ་རྗེས། ཨོཾ་བཻ་རོ་ཙ་ན་སོགས་ཡུམ་གྱི་སྙིང་པོ། ཨོཾ་སརྦ་བུདྡྷ་ཊཱ་ཀི་ནཱི་སོགས་ཉེ་སྙིང། ཨོཾ་བཛྲ་ཝཱ་རཱ་ཧི་སོགས་ཡུམ་གྱི་རྩ་སྔགས་
སམ་ཕྲེང་སྔགས། ཨོཾ་པཾ་སོགས་དཔའ་མོ་དྲུག་གི་གོ་ཆའི་སྔགས། ཨོཾ་ཀཱ་ཀ་སྱ་སོགས་སྒོ་མཚམས་མ་བརྒྱད་ཀྱི་མཚན་སྔགས་བཟླ། དེ་རྗེས་སུ་མཁའ་འགྲོ་མ་བཞི་དང་དཔའ་བོ་དང། དཔའ་མོ་ཉེར་བཞིའི་སྔགས་སྤེལ་ནས་བཟླས། དེ་རྗེས། ཨོཾ་ཤྲཱི་བཛྲ་ཧེ་ཧེ་རུ་རུ་
ཀ་སོགས་དང། ཨོཾ་བྫྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཕཊ་ཏིཥྵཱ་མཧཱ་ཀྲོ་དྷ་ཨཱ་བེ་ཤཱ་ཡ་ཧཱུཾ། ཤྲི་ཧེ་རུ་ཀཱ་བིད་མ་ཧེ་བིདྱཱ་རཱ་ཛཱ་དཧི་མ་ཡེ་སཱ་ཧཱ། ཞེས་ཡེ་ཤེས་འབེབས་སྔགས་རྒྱས་པའམ། ཡང་ན་ཡབ་ཡུམ་གྱི་སྙིང་པོའི་མཐར། ཧཱུཾ་ཧ་ཨཛྷཻ་ཞེས་
འབྲུ་བཞི་བཏགས་པ་ཡེ་ཤེས་འབེབས་སྔགས་སྤྱི་འགྲོ་ལྟར་སྦྱར་ཡང་རུང་ངོ། །ཡབ་རྐྱང་གི་སྙིང་པོའི་མཐར་ཡེ་ཤེས་འབེབས་སྔགས་སྦྱར་མི་རུང་གསུངས་སོ། །བསྙེན་པའི་གྲངས་ནི་གཙོ་བོ་ཡབ་ཡུམ་གཉིས་ལ་འབུམ་
ཕྲག་རེ། འཁོར་དང་ཡེ་ཤེས་འབེབས་སྔགས་ཁྲི་ཕག་རེ་བཟླ་བ་ལས་རུང་གྲངས་བསྙེན་གྱི་ཚད་ཡིན་གསུངས་སོ། །བཟླས་པའི་མཐར་ཡིག་བརྒྱ་བཟླ་ཞིང། གཏོར་མ་འབུལ་མི་དགོས་པས་ཐུན་དང་པོ་གསུམ་གྱི་
ཚེ། ལྟེ་བའི་ཡེ་ཤེས་སེམས་དཔའ་ཡབ་ཡུམ་སྙོམས་པར་ཞུགས་པའི་གསང་གནས་གཉིས་བསྐྱོད་པའི་སྒྱུ་མའི་ཞེས་པ་ནས། ཨོཾ་ཨཱ་ན་ཡ་ཧོ་བྷ་ག་ཝཱ་ན་བཛྲ་ཧཱུཾ་ཧཱུཾ་ཕཊ། ཅེས་དཀྱུས་ལྟར་བའོ། །བསྙེན་པ་གང་དང་གང་ལ་
[671A]༄༅། །ཡང་སྦྱོར་བ་དངོས་གཞི་མཇུག་གསུམ་ཡོད་པས། སྦྱོར་བ་ཐུན་དང་པོར་རྒྱས་པར་བྱ། མཇུག་ཐུན་ཐ་མར་རྒྱས་པར་དགོས་གསུངས་པ་ལྟར། འདི་ཡང་ཐུན་ཐ་མར་འཇིག་རྟེན་འདས་མ་འདས་ཀྱི་གཏོར་མ་ཕུལ་བ་དང་
སྨོན་ལམ། ཤིས་བརྗོད་རྒྱས་པར་བྱའོ། །ཞེས་པ་འདི་ཡང་རྗེ་བྱམས་པའི་གསུང་རྒྱུན་ཡི་གེར་བཀོད་པའོ། །   ༈    དབྱངས་ཅན་མ་ཡབ་ཡུམ་ནང་སྒྲུབ་དཔའ་བོ་རྡོ་རྗེས་མཛད་པ་ནི་
སྐྱབས་འགྲོ་སེམས་བསྐྱེད་ཚད་མེད་བཞི་དང་རང་འཇམ་དབྱངས་སུ་གསལ་ནས་མཆོད་པ་བྱིན་རླབས་བྱ། ཨོཾ་སཱ་བྷཱ་ཝ་བུདྡྷ་སརྦ་དྷརྨ་སྭ་བྷཱ་ཤུ་དཧོ་ཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་བདེ་སྟོང་དབྱེར་མེད་ཀྱི་གཟུངས་
རྣམ་པཾ་ལས་པདྨ་དཀར་པོ་འདབ་མ་དྲུག་པ། དེ་ཡི་སྟེང་དུ་རཾ་ལས་ཉི་མའི་དཀྱིལ་འཁོར། དེ་ཡི་སྟེང་དུ་དྷཱི་ཧྲཱི་ཞལ་སྦྱོར་དུ་འཁོད་པ་ལས་འོད་ཟེར་འཕྲོས། འོད་ཟེར་ལ་ལའི་སྣེ་ལ་མཆོད་པའི་ལྷ་མོ་མཆོད་རྫས་
ཐོགས་པ་སྣ་ཚོགས་པ་རྣམས་ཀྱིས་འཕགས་པ་མཆོད། འོད་ཟེར་ལ་ལའི་སྣེ་ལ་ཡི་དམ་ཡབ་ཡུམ་ཞལ་སྦྱོར་དུ་བཞུགས་པ། སེམས་ཅན་ཐམས་ཅད་ཀྱི་སྤྱི་བོར་སྙོམས་པར་ཞུགས་པའི་སྦྱོར་མཚམས་ནས་བདུད་རྩིའི་རྒྱུན་བབས་
པས་སེམས་ཅན་ཐམས་ཅད་ཀྱི་སྡིག་སྒྲིབ་དང། མི་ཤེས་པའི་མུན་པ་བསལ་ནས། རྗེ་བཙུན་ཡབ་ཡུམ་གྱི་གོ་འཕང་ལ་བཀོད། དེ་རྣམས་འོད་ཟེར་དང་བཅས་པ་སླར་འདུས། རང་སེམས་དྷཱི་ཧྲཱི་ཞལ་སྦྱོར་དུ་
གསལ་བ་ལ་ཐིམ་པས། དྷཱི་ལས་རང་ཉིད་འཇམ་དཔལ་དབྱངས་རལ་གྲི་དང་གླེགས་བམ་འཛིན་པ། ཧྲཱི་ལས་དབྱངས་ཅན་མ་རལ་གྲི་དང་གླེགས་བམ་འཛིན་པ་དང་མཉམ་པར་སྦྱོར་བ། གཉིས་ཀའང་སྐུ་མདོག་

[672B] ཡབ་རྡོ་རྗེའི་སྐྱིལ་ཀྲུང་དང། ཡུམ་པདྨའི་སྐྱིལ་ཀྲུང་གིས་བཞུགས་པ། རིན་པོ་ཆེ་དང་རུས་པའི་རྒྱན་གྱིས་བརྒྱན་པ། གཙོ་བོའི་སྙིང་ཁར་སྣ་ཚོགས་པདྨའི་འདབ་མ་བཞི་པའི་དབུས་སུ་མི་བསྐྱོད་པ་
སྔོན་པོ་མ་མ་ཀི་དང་མཉམ་པར་སྦྱོར་བ། ཤར་ནས་རིམ་པ་བཞིན་རྣམ་སྣང་དཀར་པོ་སངས་རྒྱས་སྤྱན་མ་དང་མཉམ་པར་སྦྱོར་བ། རིན་འབྱུང་སེར་པོ་རིན་ཆེན་སྒྲོལ་མ་དང་མཉམ་པར་སྦྱོར་བ། འོད་དཔག་མེད་དམར་
པོ་གོས་དཀར་མོ་དང་མཉམ་པར་སྦྱོར་བ། དོན་ཡོད་གྲུབ་པ་ལྗང་གུ་དམ་ཚིག་སྒྲོལ་མ་དང་མཉམ་པར་སྦྱོར་བ། ཐམས་ཅད་གླེགས་བམ་དང་རལ་གྲི་འཛིན་པ། རྡོ་རྗེ་དང་པདྨའི་སྐྱིལ་ཀྲུང་གིས་བཞུགས། རིན་པོ་ཆེ་
དང་རུས་པའི་རྒྱན་གྱིས་བརྒྱན་པ། དེ་རྣམས་ཀྱི་དཔྲལ་བར་ཨོཾ། མགྲིན་པར་ཨཿ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་རྗེ་བཙུན་ཡབ་ཡུམ་ལ་རྒྱལ་བ་སྲས་བཅས་ཀྱིས་བསྐོར་བ་སྤྱན་དྲངས་ཏེ་མདུན་
གྱི་ནམ་མཁའ་ལ་བཞུགས་པར་གྱུར། རང་གི་སྙིང་ག་ནས་སྤྲོས་པའི་ལྷ་མོ་རྣམས་ཀྱིས་མཆོད་པར་གྱུར། ཨོཾ་ཨཱརྱ་མཉྫུ་ཤྲཱི་སརྦ་བུདྡྷ་བོདྷི་སཏ་ས་པཱ་རི་ཝ་ར་ཨརྒྷཾ། བརྒྱཾ། པུཥེཔ་དྷུཔེ། ཨཱ་ལོ་ཀེ། གནྡྷེ་
ནཻ་ཝི་བྱེ། ཤཔྟ་པྲ་ཏིཙྪ་ཧཱུཾ་སཱ་ཧཱ། ཨོཾ་ཨཱརྱ་མཉྫུ་ཤྲཱི་སརྦ་བུདྡྷ་བོདྷི་སཏ་ས་པཱ་རི་ཝ་ར་ཨོཾ་ཨཿ་ཧཱུཾ། ཇི་ལྟར་མགོན་པོ་ཁྱོད་ཀྱིས་ནི། །སྔོན་ཚེ་འགྲོ་ལ་དབང་བསྐུར་ལྟར། །དེ་བཞིན་ཐུགས་རྗེས་བདག་ལ་ཡང་
དབང་བསྐུར་དམ་པ་སྩལ་དུ་གསོལ། །ཞེས་ལན་གསུམ་གསོལ་བ་བཏབ་པས། དེ་རྣམས་ཀྱི་ཆུས་སྤྱི་བོ་ནས་དབང་བསྐུར་ཞིང། ཇི་ལྟར་སྔོན་ཚེ་འགྲོ་རྣམས་ལ། །དབང་བསྐུར་དམ་པ་མཛད་དེ་བཞིན། །དེ་རིང་

[673A]༄༅། །ཡེ་ཤེས་བདུད་རྩིའི་ཆུས། བུ་ཁྱོད་ལ་ནི་དབང་བསྐུར་རོ། །ཨོཾ་ཨཱརྱ་མཉྫུ་ཤྲཱི་སརྦ་ཏ་ཐཱ་ག་ཏ་ཨ་བྷིཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་གསུངས་ཤིང་དབང་བསྐུར་བས་སྐུ་ཡེ་ཤེས་ཀྱི་བདུད་རྩིས་གང། དྲི་མ་ཐམས་ཅད་དག་
དབང་བཞི་ཐོབ། ཆུ་ལྷག་མ་ཡར་ལུད་པ་ལས་ཐམས་ཅད་ལ་རྡོ་རྗེ་རྩེ་ལྔ་པ་རེ་རེས་དབུ་བརྒྱན། དབང་ལྷ་རྣམས་ཀྱང་ཡེ་ཤེས་སེམས་པའི་ཚུལ་གྱིས་རང་ཉིད་ལ་ཐིམ་པར་གྱུར། རིགས་ལྔའི་ཐུགས་ཀར་ཟླ་བའི་
གདན་ལ་དྷཱི་ཡུམ་ལྔའི་ཐུགས་ཀར་ཉི་མའི་གདན་ལ་ཧྲཱི་ཡིག་གི་མཐར། ཨོཾ་ཨ་ར་པ་ཙ་ན་དྷཱི་ལྷ་མོ་དབྱངས་ཅན་མའི་ཐུགས་ཀར་ཟླ་གདན་ལ་ཧྲཱི་ཡིག་གི་མཐར། ཨོཾ་ཨ་སྭ་ར་སྭ་ཏྲེ་ཧྲཱི་ཞེས་པའི་སྔགས་ཕྲེང་གི་
བསྐོར་བ་ལས་འོད་ཟེར་འཕྲོས། ལུས་ཀྱི་ནང་ཐམས་ཅད་གསལ་བར་བྱས། ལུས་ངག་ཡིད་གསུམ་གྱི་སྡིག་སྒྲིབ་ནད་གདོན་དང་བཅས་སྦྱངས། བ་སྤུའི་བུ་ག་ནས་ཕྱིར་འཕྲོས་པས། སངས་རྒྱས་བྱང་སེམས། ཉན་
ཐོས་རང་རྒྱལ། ཕྱི་ནང་གི་པཎ་གྲུབ་རྣམས་ཀྱི་ཐོས་བསམ་སྒོམ་གསུམ་གྱི་ཤེས་རབ། འཆད་རྩོད་རྩོམ་གསུམ་གྱི་བློ་གྲོས་ཐམས་ཅད་སྐུ་གཟུགས་ཕྱག་མཚན། ཡིག་འབྲུའི་རྣམ་པར་བསྡུས་ནས་སྔགས་འཁོར་ལ་ཐིམ་
གཞན་ཡང་འཇིག་རྟེན་དང་འཇིག་རྟེན་ལས་འདས་པའི་ཕུན་ཚོགས་ཐམས་ཅད། བཀྲ་ཤིས་པའི་རྟགས་བརྒྱད། རྒྱལ་སྲིད་སྣ་བདུན་གྱི་རྣམ་པར་བསྡུས་ནས་སྔགས་ཕྲེང་ལ་ཐིམ་ཞིང། འོད་ཟེར་གྱིས་ནང་ཐམས་ཅད་
གང་བས་མི་ཤེས་པའི་མུན་པ་སྡིག་སྒྲིབ་དང་བཅས་པ་ཐམས་ཅད་དག་པར་བྱས། བདུད་རྩི་དཀར་སེར་གྱིས་ལུས་ཐམས་ཅད་མེར་ཏེ་གང་བས་ཚེ་དང་བསོད་ནམས། ཐོས་བསམ་སྒོམ་གསུམ་གྱི་ཤེས་རབ། འཆད་

[674B] ཡི་དམ་གྱི་ལྷ་དང་ཁྱད་པར་མེད་པར་ཐོབ་པར་གྱུར་པར་བསམ་ལ། ཨོཾ་ཨ་ར་པ་ཙ་ན་དྷཱི་ཨོཾ་ཨ་སྭ་ར་སྭ་ཏྲེ་ཧྲཱིཾ་བརྒྱ་སྟོང་ལ་སོགས་འདོན་མཐར་གང་བློ་མ་བསྟོད་སྤྲིན་
རྒྱ་མཚོ་སོགས་དང། དུས་འདི་ནས་ནི་ཞེས་སོགས་འདོན་གསུངས། དེ་ལྟར་རྒྱུན་དུ་ཉམས་སུ་བླངས་ན་ཤེས་རབ་འཕེལ་བར་འགྱུར་རོ།། །།    ༈   ། །།
བླ་མ་དང་དཔལ་རྡོ་རྗེ་འཇིགས་བྱེད་ཁྲོས་པའི་རྒྱལ་པོ་ལ་ཕྱག་འཚལ་ལོ། །དཔལ་གཤིན་རྗེ་གཤེད་ཀྱི་བསྐྱེད་རིམ་གྱི་སྐབས་སུ་འཇམ་དཔལ་
ཞི་ཁྲོ་སྦྲགས་སྒྲུབ་བསྒོམ་པར་བྱ་སྟེ། དེ་ཡང་ཐོ་རངས་ཁར་ཡི་དམ་དཔའ་གཅིག་བདུད་ལས་རྣམ་པར་རྒྱལ་བའི་བདག་བསྐྱེད་མཆོད་བསྟོད། བདུད་རྩི་མྱང་བའི་བར་རྒྱས་པར་བྱས་ནས། མདུན་དུའང་བླ་མ་དང་ཐ་
མི་དད་པའི་དཀྱིལ་འཁོར་གོང་བཞིན་རྒྱས་པར་བསྒོམས་པར་བྱས་ཏེ། རང་གི་སྙིང་གར་ཟླ་གདན་གྱི་དབུས་སུ་རང་གི་བདག་མེད་རྟོགས་པའི་ཤེས་རབ་ཀྱི་ངོ་བོ་དེ་ཉིད་རལ་གྲིའི་འཆང་བཟུང་ལ་དྷཱི་ས་མཚན་པ་གཅིག་ཏུ་
བསྒོམ། དེ་ཡི་མཐའ་ལ་མདུན་ནས་བརྩམས་ཏེ། ཨོཾ་ཨ་ར་པ་ཙ་ན་དྷཱི་ཞེས་པས་སྔགས་ཀྱིས་གཡས་བསྐོར་དུ་བསྐོར་བར་བསམ། དེ་ཡི་མཐར། ཡ་མནྡ་ཀ། དེ་ཡི་མཐར། ཧྲཱི་ཥྚ་དེ་ཡི་
མཐར། ཡ་མ་ར་ཛཱ་རྣམས་གཡས་བསྐོར་དུ་ཡོད་པར་བསྒོམ། མདུན་གྱི་བླ་མ་དཔལ་རྡོ་རྗེ་འཇིགས་བྱེད། དེ་ཡི་ཐུགས་ཀར་ཡང་དེ་བཞིན་དུ་མོས་ནས། དེ་ནས་བླ་མ་དང་དཔལ་རྡོ་རྗེ་འཇིགས་བྱེད་དབྱེར་མེད་པའི་

[675A]༄༅། །ཐུགས་ཀའི་ཡེ་ཤེས་སེམས་དཔའི་ཐུགས་ཀའི་རལ་གྲིས། བླ་མ་དང་བདག་གི་ཐུགས་ཁ་ཕུགས་ཏེ་རལ་གྲི་རྩེ་མོ་བདག་ཉིད་ཀྱི་རལ་གྲིའི་འཆང་བཟུང་ལ་ཟུག་རལ་གྲིའི་སྟེང་ནས་ཚུར་བདུད་རྩིའི་རྒྱུན་དམར་སེར་བྱུང་ནས་
ལུས་ཐམས་ཅད་གང། སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་དག་པར་བསམས་ནས། ཨ་ར་པ་ཙ་ན། ཁྲི་ཕྲག་སོགས་དལ་བྲེལ་དང་བསྟུན་ནས་བཟླའོ། །ཡང་རལ་གྲིའི་སྟེང་ནས་བདུད་རྩིའི་རྒྱུན་སྔོན་
པོ་བྱུང་ནས་ལུས་ཐམས་ཅད་གང། སྡིག་སྒྲིབ་ཐམས་ཅད་དག་ཁྱད་པར་དུ་བདག་ཏུ་འཛིན་བྱེད་ཀྱི་བློ་དང། སྡིག་སྒྲིབ་ཐམས་ཅད་དུད་ཁུ་སོལ་ཁུའི་རྣམ་པར་ཐོན། ལུས་ཐམས་ཅད་ཡེ་ཤེས་ཀྱི་བདུད་རྩིས་གང་
བར་བསམས་ནས། ཡ་མནྟ་ཀ། དེ་བཞིན་ཧྲཱི་ཥྚ་ཡ་མ་ར་ཛཱ་ལའང་དེ་བཞིན་དུ་བསམ་ལ། སྔགས་བཟླའོ། །དེ་ནས་བླ་མའི་རལ་གྲི་དེ་རང་གི་སྙིང་ཁར་བྱུང་སྟེ། རང་གི་རལ་གྲི་དང་གཉིས་སུ་མེད་པར་
གྱུར། བླ་མའི་ཐུགས་བདེ་སྟོང་དབྱེར་མེད་ཀྱི་ཡེ་ཤེས་དང། རང་གི་སེམས་བདེ་སྟོང་དབྱེར་མེད་དུ་གྱུར་པར་བསམ་ལ་བསྒོམ་པར་བྱའོ། །དེ་ནས་མདུན་གྱི་བླ་མའི་དུར་ཁྲོད་གཞལ་ཡས་ཁང་ལ་བསྡུ། དེ་དམ་ཚིག་
སེམས་དཔའ། དེ་ཡེ་ཤེས་སེམས་དཔའ་ལ་བསྡུ་བའམ། ཡང་ན་དུར་ཁྲོད་དང་སྲུང་འཁོར་དང་བཅས་པ་རང་ལ་ཐིམ་པར་བསྒོམས་ཏེ། བླ་མ་དང་བདག་ཉིད་དབྱེར་མེད་དུ་བསམ་ཞིང། དེ་ལྟར་བསྒོམས་པས་
ཆེ་བ། གསལ་བ། མྱུར་བ། ཟབ་པ། ཁྱད་པར་དུ་ལྟ་བ་སྒོམ་པ་ལ་ཁྱད་པར་ཆེ་བ་འདུག་གསུངས་ཤིང། རྗེ་ཡི་ཞལ་ནས། བདག་ཐོ་རངས་བདུད་ལས་རྣམ་རྒྱལ་གྱི་ཆོ་ག་ཚར་རེ་དང། ཞི་ཁྲོ་

[676B] ཐུན་གྱི་མཐར་མཚན་བརྗོད་རེ་ཡང་བྱེད་ཀྱིན་ཡོད་ཅེས་མཁས་གྲུབ་རྗེ་ལ་གསུངས། རྗེ་ཡི་མནལ་ལམ་དུ་ཡང། རྗེ་བཙུན་འཇམ་དབྱངས་ཀྱི་ཐུགས་ཀ་ནས། རལ་གྲི་བདག་གི་སྙིང་ཁར་ཟུག་སྟེ་བདུད་རྩིའི་རྒྱུན་བབས་པ་རྨིས་པའི་དོན་མཁས་གྲུབ་རྗེ་ལ་གསུངས་པས། མཁས་གྲུབ་རྗེས་སྒོམ་ལུང་བྱ་རུང་ངམ་ཞུས་པས། རུང་གསུངས་ནས། མཁས་གྲུབ་རྗེ་ལ་གནང་ངོ། །འཇམ་དཔལ་ཐུགས་ཀའི་ཕྱག་མཚན་རལ་
གྲི་ལས། །བརྒྱུད་ནས་ཉིད་ཀྱི་ཐུགས་ཀར་བབས་པ་ཡི། །དཀར་སེར་བདུད་རྩིའི་རྒྱུན་གྱིས་སྐུ་གང་བས། །ཟག་མེད་བདེ་བ་འབར་བའི་ཙོང་ཁ་པ། །ཞེས་པའི་དོན་དུ་ཡང་འགྱུར་བ་ཡིན། ཞེས་གསུངས་སོ། །ལུང་
བྱེད་ནའང་དཔོན་སློབ་གཉིས་ཀས་དཔའ་གཅིག་གི་བདག་བསྐྱེད་བྱས་པའི་མཐར། དམིགས་པ་ནང་བཞིན་དུ་དཔོན་སློབ་གཉིས་ཀས་བྱས་ནས་སྔགས་རྣམས་བཟླ་བར་བྱེད་པ་དང་བཅས་ཕྱག་ལེན་དུ་ཡོད་དོ། །འདི་
ནི་རྡོ་རྗེ་འཆང་གཉིས་པ་ཆོས་སྐྱོང་རྒྱ་མཚོའི་ཞལ་ནས་གསུངས་པའི་མན་ངག་བདུད་རྩི་ཀུན་དང་ཐུན་མོང་མ་ཡིན་པ་ཡིན་ཀྱང་བརྗེད་ཀྱིས་དོགས་ནས་ཡི་གེར་བྲིས་པའོ། །གནས་གསུམ་མཁའ་འགྲོའི་ཚོགས་ཀྱིས་བཟོད་
པར་གསོལ།། །།   ༈   དཔལ་རྡོ་རྗེ་འཇིགས་བྱེད་ཀྱི་སྒོ་ནས་བྱད་གྲོལ་བྱ་ཚུལ་བཞུགས་སོ།། །།ཁྱབ་བདག་དཔལ་ལྡན་རྡོ་རྗེ་སེམས་དཔའ་དང། །དབྱེར་མེད་དཔལ་
ལྡན་བླ་མའི་ཞབས་བཏུད་ནས། །བྱད་གྲོལ་ཆོ་ག་ཉུང་ངུ་རྣམ་གསལ་འདི། །གོ་སླའི་ངག་གིས་ཡང་དག་བཤད་པར་བྱ། །དེ་ལ་འདིར་བྱད་གྲོལ་བྱ་བར་འདོད་པས། བཤད་པར་འགྱུར་བ་ལྟར་གྱི་ཡོ་བྱད་རྣམས་ཚར་དུ་

[677A]༄༅། །དངར། ཉན་བདེ་བ་ལ་ལས་དང་མཐུན་པའི་ཕྱོགས་སུ་ཁ་ཕྱོགས་ཏེ་འདུག་ལ། བདག་བསྐྱེད་བུམ་བསྐྱེད་བཟླས་པ་ལ་ཐུག་གི་བར་དུ་དཀྱུས་བཞིན་བྱས། རལ་གྲི་ཕུར་བུ་ཡུངས་དཀར་རྣམས། སཱ་བྷཱ་ཝས་སྟོང་
པར་སྦྱངས། སྟོང་པའི་ངང་ལས་ར་ལས་རལ་གྲི་རས་མཚན་པ་ཞེས་པ་ནས། དོན་ཡོད་གྲུབ་པས་དབུ་བརྒྱན་པར་གྱུར། ཞེས་པའི་བར་བརྗོད། མཆོད་པ་བྱིན་གྱིས་བརླབས། ཁངྒ་ཌྷྲིཀ་ས་བཱ་རི་ཝ་རས་
ཉེར་སྤྱོད་འབུལ། ནང་མཆོད་ཀྱང་འབུལ། ཕྲག་དོག་རྡོ་རྗེ་ཞེས་སོགས་ཀྱིས་བསྟོད། ཁངྒ་ཌྷྲི་ཀ་གང་མང་བགྲངས་པའི་མཐར་རལ་གྲི་གཤིན་རྗེ་གཤེད་ཞུ་བ་ལས། རལ་གྲི་དང། ཕུར་བུ་དང། ཡུངས་ཀར་
རྣམས་ཀྱི་རྣམ་པར་གྱུར། སློབ་མ་གདན་ནག་པོའི་སྟེང་དུ་གོས་ནག་པོ་གྱོན་ནས་འདུག་པ་ལ་ལུས་ཚད་ཉིས་འགྱུར་གྱི་ཚོན་སྐུད་སྣ་ལྔས་ཡན་ལག་བཅིང། སློབ་དཔོན་རྡོ་དྲིལ་དང་བཅས་ཏེ་ལངས་ནས། རྩ་བརྒྱུད་
ཀྱི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང། སངས་རྒྱས། ཆོས། དགེ་འདུན། ཡི་དམ། ཆོས་སྐྱོང་སྲུང་མ། ཆོས་དབྱིངས་རྣམ་པར་དག་ཅིང་ཀུན་རྫོབ་རྒྱུ་འབྲས་བསླུ་བ་མེད་པའི་བདེན་པའི་མཐུ་
ལ་བརྟེན་ནས་སློབ་མ་འདི་ཉིད་ལ། ཕ་རོལ་གྱི་རྦད་འདྲེ། རྦོད་གཏོང། བྱད་ཁ། ཕུར་ཁ། ལུས་ངག་ཡིད་གསུམ་བཟུང་བ། བཅིང་བ། མནན་པ། ཐམས་ཅད་ཚོན་སྐུད་འདི་ཉིད་ལ་ཐིམ་པར་
གྱུར། ཅེས་དམིགས་པ་དང་བཅས་ཚར་གསུམ་བརྗོད། གཡས་རལ་གྲི། གཡོན་ཕུར་བུ་ཐོགས་ཏེ་ངག་ཏུ། ཀུན་ཏུ་རྒྱུས་བྱས་པའི་རིག་སྔགས་བཅད་དོ། །ཕུར་བུས་གདབ་བོ། །མཁའ་འགྲོ་དང་མཁའ་འགྲོ་

[678B] །ཚངས་པས་བྱས་པའི་རིག་སྔགས་  ྾    ྾  དབང་ཕྱུག་ཆེན་པོས་བྱས་པའི་རིག་སྔགས་  ྾    ྾  སྲེད་མེད་ཀྱི་བུས་བྱས་པའི་  ྾    ྾  ནམ་མཁའ་ལྡིང་དང་ལྷན་གཅིག་པས་བྱས་པའི་  ྾  །
ནག་པོ་ཆེན་པོས་བྱས་པའི་  ྾    ྾  མ་མོའི་ཚོགས་ཀྱིས་བྱས་པའི་  ྾    ྾  མིའི་ཐོད་པ་ཅན་གྱིས་བྱས་པའི་  ྾    ྾  རྒྱལ་བར་བྱེད་པ་དང། སྦྲང་རྩིར་བྱེད་པ་དང། དོན་ཀུན་གྲུབ་པས་བྱས་པའི་  ྾    ྾  སྲིང་མོ་བཞིས་བྱས་
པའི་  ྾    ྾  བཧྲིང་གི་རི་ཏི་དང། དགའ་བྱེད་དབང་ཕྱུག་དང། ཚོགས་ཀྱི་བདག་པོ་དང། ལྷན་ཅིག་པས་བྱས་པའི་  ྾    ྾  དགེ་སྦྱོང་གཅེར་བུས་བྱས་པའི་  ྾    ྾  དགེ་སྦྱོང་མགོ་རེག་གིས་བྱས་པའི་  ྾    ྾  དགྲ་
བཅོམ་པས་བྱས་པའི་  ྾    ྾  འདོད་ཆགས་དང་བྲལ་བས་བྱས་པའི་  ྾    ྾  འཇིག་རྟེན་དབང་ཕྱུག་འཁོར་དང་བཅས་པས་བྱས་པའི་  ྾    ྾  ལག་ན་རྡོ་རྗེ་འཁོར་དང་བཅས་པས་བྱས་པའི་  ྾    ྾  ཕོ་ཉ་དང། ཕོ་ཉ་མོ་
དང། བྲན་ཕོ་དང། བྲན་མོས་བྱས་པའི་  ྾    ྾  དྲང་སྲོང་གི་ཚོགས་ཐམས་ཅད་ཀྱིས་བྱས་པའི་  ྾    ྾  ལྷ་ཡི་ཚོགས་ཐམས་ཅད་ཀྱིས་བྱས་པའི་  ྾    ྾  མི་འཕྲོད་པ་ཟ་བའི་བདག་པོས་བྱས་པའི་རིག་སྔགས་
རལ་གྲིས་བཅད་དོ། །ཕུར་བུས་གདབ་བོ། །ཞེས་བརྗོད་ལ། ཚོན་སྐུད་རྣམས་དུམ་བུར་བཅད་པ། ཏིལ་དང། སྲན་མ་མཉམ་དུ་སྦག་སྟེ་བཞག་ཞི་བའི་ཐབ་ཀྱི་ནང་དུ་སྣ་ཚོགས་པདྨ་བྲིས་པའི་མཐར་ཡམ་
ཤིང་བརྩེགས་ལ་མེ་སྤར། ལས་སྔགས་ཀྱིས་བསངས། སྭ་བྷ་ཝས་སྦྱངས། སྟོང་པའི་ངང་ལས་ཨོཾ་དཀར་པོ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་ཁ་དོག་དཀར་ཞིང་དབྱིབས་ཟླུམ་པ་སོགས་མཚན་ཉིད་ཐམས་ཅད་

[679A]༄༅། །ཡོངས་སུ་རྫོགས་པའི་དབུས་སུ་སྣ་ཚོགས་པདྨ་དང་ཉི་མའི་གདན་ལ་ར་ལས་རལ་གྲི་རས་མཚན་པ་ཞེས་པ་ནས་དོན་ཡོད་གྲུབ་པས་དབུ་བརྒྱན་པར་གྱུར། ཞེས་པའི་བར་བརྗོད་དེ། དམ་ཚིག་པ་བསྐྱེད། ཡེ་ཤེས་པ་བཅུག་
རིགས་བདག་གིས་རྒྱས་གདབ། དེ་ནས་མཆོད་པ་བྱིན་གྱིས་བརླབ་ལ། གོང་ལྟར་མཆོད་བསྟོད་བྱ། གོང་གི་རྫས་རྣམས་ལས་སྔགས་ཀྱིས་ཐབ་ནང་གི་ལྷ་ལ་འབུལ། སློབ་མ་འདི་ཉིད་ཀྱི་མི་མཐུན་པའི་ཕྱོགས་ཐམས་
ཅད་ཤིནྟཾ་ཀུ་རུ་སཱཧཱ། ཞེས་ཐོག་མཐའ་རྣམས་སུ་སྤེལ་ཚིག་ཀྱང་སྦྱར། མཐར་མཆོད་བསྟོད་བཟོད་གསོལ་བྱ་སྟེ། ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་མེ་འབར་བའི་རྣམ་པར་གྱུར། ཅེས་
བརྗོད། དེ་ནས་ཧྲཱི་ཥྚིའི་སྔོན་དུ་འགྲོ་བས་རྣམ་རྒྱལ་བུམ་པའི་ཆུས་སློབ་མའི་ཡན་ལག་རྣམས་དག་པར་བཀྲུས་ཏེ། ཀུན་ཏུ་རྒྱུས་བྱས་པའི་རིག་སྔགས་ཐམས་ཅད་ཤིནྟཾ་ཀུ་རུ་སཱཧཱ། ཞེས་སོགས་གོང་ལྟར་བརྗོད་ཅིང་
ཆུ་ཅུང་ཟད་ཅིག་ཁར་འཛིན་དུ་བཅུག་ནས་རང་གི་ལག་ན་ཐོགས་པའི་སྒྲོ་ཡི་ཆུན་པོའི་དབུས་ཀྱི་ཉི་མ་ལ་གནས་པའི་ཧཱུཾ་དང་རང་གི་ཐུགས་ཁ་ནས་ཀྱང་འོད་ཟེར་འཕྲོས། བསྒྲུབ་བྱའི་སྒོ་གསུམ་གྱི་བར་དུ་གཅོད་པའི་བྱད་
ཁ་སོགས་རལ་གྲིས་མ་ཆོད་པ་དང། ཕུར་བུས་མ་ཐེབས་པ། ཁྲུས་ཀྱིས་མ་དག་པ། ཐམས་ཅད་སྒྲོ་ཡི་ཆུན་པོས་བདས་ནས་ཁ་ནང་གི་ཆུ་ལ་ཐིམ་པར་གྱུར། ཅེས་བརྗོད། དེ་ནས་ཧྲཱི་ཥྚི་སྔོན་དུ་འགྲོ་བས་ཀུན་ཏུ་རྒྱུས་
བྱས་པའི་རིག་སྔགས་ཐམས་ཅད་ཨ་པཱ་ན་ཡེ་སཱཧཱ་ཞེས་སོགས་གོང་ལྟར་བརྗོད། རྩ་བརྒྱུད་ཀྱི་དཔལ་ལྡན་བླ་མ་དམ་པ་རྣམས་ཀྱི་ཞེས་པ་ནས། བདེན་པའི་མཐུ་ལ་བརྟེན་ནས། སློབ་མའམ་འགྲོ་བའམ། བསྒྲུབ་བྱ་

[680B] སཾ་བྷ་རས་བགེགས་ལ་བསྔོ། སུཾ་བྷ་ནི་བརྗོད་ཅིང་ཁ་ནང་གི་ཆུ་ཕྱིར་དོར་བའི་ཆུ་ཏིང་ལོ་ཆངས་བུ་རྣམས་
ཀྱིས་སློབ་མ་ལ་ལན་གསུམ་ཕྱིར་བསྐོར། ཧཱུཾ་མཛད་ཀྱི་ཕྱག་རྒྱས་འཆིང་ནས། རྩ་བརྒྱུད་ཀྱི་བླ་མ་ཞེས་པ་ནས་བདེན་པའི་མཐུ་ལ་བརྟེན་ནས་སློབ་མ་འདི་ལ་གནོད་ཅིང་འཚེ་བར་བྱེད་པའི་གདོན་བགེགས་ཐམས་ཅད་
དྲི་ཆུ། ཟས་དྲི། གོས་དྲི། གདན། གཏོར་མ་འདི་རྣམས་ཀྱིས་ཚིམ་པར་གྱིས་ལ་རང་རང་གི་གནས་སུ་སོང་ཞིག་གལ་ཏེ་མི་འགྲོ་ན་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བས་མགོ་བོ་ཚལ་བ་བརྒྱར་འགས་པར་
འགྱུར་རོ། །ཞེས་བརྗོད་ལ་རོལ་མོ་བརྡུང། སུཾ་བྷ་ནི་དང་ལས་སྔགས་བརྗོད་ཅིང་གུ་གུལ་གྱིས་བདུག་སྒྲུབ་པའི་ཡུངས་ཀར་གྱིས་བྲབ་བོ། །དེ་ནས་ཡུལ་ལུགས་དང་བསྟུན་པའི་བཀྲ་ཤིས་པའི་གདན་ལ་གོས་གསར་པ་
གྱོན་ཏེ་རྒྱན་གྱིས་སྤྲས་ལ་ལག་ཏུ་མེ་ཏོག་ཐོགས། མགུལ་ལམ་དཔུང་པར་སྲུང་འཁོར་རམ། སྲུང་སྐུད་ཅི་རིགས་བཏགས་ལ་སློབ་དཔོན་གྱི་ཐུགས་ཁའི་ཧཱུཾ་ལས་འོད་ཟེར་ཕྱོགས་བཅུར་འཕྲོས་པས་ཕྱོགས་བཅུའི་རྒྱལ་
བ་སྲས་བཅས་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་སྤྱན་དྲངས། སློབ་མའི་བ་སྤུའི་སྒོ་ནས་ཐིམ་པས་སླན་ཆད་བྱད་ཁ་སོགས་མི་མཐུན་པའི་ཕྱོགས་ཀུན་གྱིས་གླགས་མི་རྙེད་པའི་གོ་ཆ་ཆེན་པོས་བྱིན་གྱིས་བརླབས་པར་གྱུར་
ཞེས་བརྗོད་ལ་གནས་ལྔ་ཡན་ལག་རྣམས་སུ་རྡོ་རྗེ་རྒྱ་གྲམ་བཞག་པ་སྔོན་དུ་འགྲོ་བས། ཀུན་ཏུ་རྒྱུས་བྱས་པའི་རིག་སྔགས་ཐམས་ཅད་རྐྵ་རྐྵ་ཞེས་སོགས་གོང་ལྟར་བརྗོད། སྲས་བཅས་རྒྱལ་བའི་མཁྱེན་བརྩེ་མཐུ་སྟོབས་
[681A]༄༅། །དང། ཏིང་འཛིན་སྔགས་དང་ཕྱག་རྒྱའི་བྱིན་བརླབས་ཀྱིས། སློབ་མ་འདི་དག་བདག་གིས་བསྲུང་ཟིན་གྱིས། །མི་མཐུན་ཕྱོགས་ལས་རྣམ་པར་རྒྱལ་གྱུར་ཅིག་ཅེས་བརྗོད་ལ་མེ་ཏོག་འཐོར། གཞན་ཡང་བསྔོ་སྨོན་
དང་བཀྲ་ཤིས་ཀྱི་ཚིག་འབྲེལ་ཆགས་ཤིང་བྱིན་ཆེ་བ་བློ་དང་བསྟུན་ཏེ་བརྗོད་པར་བྱའོ། །འདིར་སྨྲས་པ། རྙེད་བཀུར་སྙན་གྲགས་ཙམ་ཞིག་དོན་གཉེར་ནས། །ཆོས་ལ་དབང་ཟའི་རང་བཟོས་མ་བསླད་པར། །རྒྱུད་
དང་གྲུབ་ཆེན་བླ་མའི་དགོངས་པ་བཞིན། །བྱད་འགྲོལ་ཆོ་ག་བདུད་དཔུང་འཇོམས་འདི་སྨྲས། །འདི་ལྟར་བསྒྲུབས་ལ་ནོངས་པའི་ཚོགས་མཆིས་ན། །ཆོས་ཉིད་དམིགས་མེད་ངང་དུ་བཤགས་བྱས་ཏེ། །རྣམ་དཀར་མཆིས་དེས་
བདག་ཀྱང་བལྟོས་བཅས་རྣམས། །བྱང་ཆུབ་གོ་འཕང་ཐོབ་པའི་རྒྱུ་རུ་བསྔོ། །ཞེས་བྱད་གྲོལ་གྱི་ཆོ་ག་ཉུང་ངུ་རྣམ་གསལ་ཞེས་བྱ་བ་འདི་ནི་བླ་མ་དམ་པ་གོང་མ་རྣམས་ཀྱི་གསུང་སྒྲོས་དང་ཕྱག་ལེན་མཐོང་བ་བརྒྱུད་
པ་ལྟར་སྣར་ཐང་བྱང་ཆེན་བླ་མ་གནས་བརྟན་སྐུ་སྐྱེ་དགེ་སློང་བློ་བཟང་བསྟན་འཛིན་གྱིས་ཆུ་སྟག་ཧོར་ཟླ་གསུམ་པའི་ཚེས་བཅོ་ལྔའི་ཉིན་དབེན་གནས་བྱང་ཆུབ་ཆེན་པོའི་ཕོ་བྲང་དུ་བསྡེབས་པའི་ཡི་གེ་པའང་ཉེ་འཁོར་
བ་ཞིག་གོ།། །།   ༈    རྒྱལ་པོའི་བར་ཆད་སེལ་ཕྱིར་གྱི་གསེར་སྐྱེམས་འབུལ་ཚུལ་བཞུགས་སོ།། །།
རྒྱལ་བ་བསྐལ་བཟང་རྒྱ་མཚོས་མཛད་པའི་གསེར་སྐྱེམས་འབུལ་ཚུལ་ནི། རྩ་བརྒྱུད་བླ་མ་བགྲང་ཡས་དཀྱིལ་འཁོར་གྱི། །ཡི་དམ་དཀོན་མཆོག་མཆོད་འོས་མ་ལུས་ལ། །འདོད་ཡོན་རྒྱ་མཚོའི་གསེར་སྐྱེམས་མཆོད་པ་

[682B] །འབུལ་ལོ་འཕྲིན་ལས་འདོད་དོན་གྲུབ་པར་མཛོད། །གནས་གསུམ་མཁའ་འགྲོ་དཀར་ཕྱོགས་སྐྱོང་བ་ཡི། །སྲུང་མ་དམ་ཅན་དཔུང་དང་བཅས་པ་ལ། །འདོད་ཡོན་རྒྱ་མཚོའི་གསེར་སྐྱེམས་མཆོད་པ་འདི། །
འབུལ་ལོ་འཕྲིན་ལས་འདོད་དོན་གྲུབ་པར་མཛོད། །དམིགས་ཡུལ་མཐུ་ཆེན་དྲེག་པའི་སྡེ་དཔོན་སོགས། །ཕྱོགས་འདིར་གནས་པའི་སྡེ་བརྒྱད་མ་ལུས་ལ། །འདོད་ཡོན་རྒྱ་མཚོའི་གསེར་སྐྱེམས་མཆོད་པ་འདི། །འབུལ་ལོ་
འཕྲིན་ལས་སྡོང་གྲོགས་མ་ལུས་མཛོད། །མཆོད་སྦྱིན་གཏོར་མ་འདི་བཞེས་ལ། །ཞེས་སོགས་བརྗོད་པར་བྱའོ། །རྒྱལ་པོའི་བར་ཆད་སེལ་ཕྱིར་གློ་བུར་གསེར་སྐྱེམས་འབུལ་ཚུལ་ནི། རིན་པོ་ཆེའི་སྣོད་དུ་
ཆང་གཙང་མ་བླུག་དཀར་གསུམ་མངར་གསུམ། རིན་ཆེན་བརྡར་བ་མ་གཏོགས་འབྲུ་ཡི་རིགས་མི་བླུག་ཨོཾ་ཨཱ་ཧཱུཾ། ཟག་པ་མེད་པ་ཡེ་ཤེས་ཀྱི་བདུད་རྩིར་གྱུར། ཞེས་བྱིན་གྱིས་བརླབས་ནས། རང་ཉིད་རྟ་མགྲིན་དུ་གསལ་ལ། གཡོན་གསེར་སྐྱེམས་
དང། གཡས་རྡོ་རྗེའི་སྣེ་ལ་དར་ནག་བཏགས་ཏེ་གཡབ་ཅིང། དབྱངས་དང་བཅས་པས་འདི་སྐད་དུ། ཧཱུཾ། ཆོས་ཀུན་རང་བཞིན་སྟོང་པའི་ངང་ཉིད་ལས། །མཁའ་ལ་ཆུ་འཛིན་གསར་དུ་འཁྲིག་པ་བཞིན། །རྒྱལ་པོ་སྐུ་ལྔ་གསང་ཡུམ་བློན་
པོར་བཅས། །འཁོར་བཅས་གནས་འདིར་མྱུར་བྱོན་ས་མ་ཛཿ།འབོད་པའི་བརྡ་ཐབས་གཡབ་དང་གཡོབ་བྱེད་ན། །དབྱར་གྱི་ཆར་སྤྲིན་བཞིན་དུ་ལང་ལོང་བྱོན། །དགུན་གྱི་འཐོར་རླུང་བཞིན་དུ་འཚུབ་ཅིང་བྱོན། །
དབྱར་རྔའི་སྒྲ་བཞིན་འུར་འུར་ཆེམ་ཆེམ་བྱོན། །པདྨ་ཀ་མ་ལ་ཡ་སྟཾ། ཧཱུཾ། །གསེར་སྐྱེམས་གཙང་མ་ཕུད་ཀྱི་མཆོད་པ་འདི། །དབུས་ཕྱོགས་མཆོང་གི་ཕོ་བྲང་ཡངས་པ་ནས། །ཐུགས་ཀྱི་རྒྱལ་པོ་བརྒྱ་བྱིན་རྒྱལ་
པོ་དང། །ཡུམ་གཅིག་ཤིན་ཏཾ་རོ་ཟན་མཐུ་མོ་ཆེ། །བློན་པོ་སྲོག་

[683A]༄༅། །བདག་བཀའ་ཡི་བྱ་ར་པ། རུ་འདྲེན་སྡེ་བཞི་བཙན་རྒོད་ཙིའུ་དམར། །སྤྲུལ་པ་ཡང་སྤྲུལ་དྲེགས་པ་སྡེ་བརྒྱད་ལ། །གསོལ་ལོ་མཆོད་དོ་འཕྲིན་ལས་རྣམ་བཞི་སྒྲུབས། །ཞེས་རོལ་མོ་བྱ་གསེར་སྐྱེམས་མཆོད། ཧཱུཾ། གསེར་
སྐྱེམས་གཙང་མ་ཕུད་ཀྱི་མཆོད་པ་འདི། །ཤར་ཕྱོགས་དུང་གི་ཕོ་བྲང་ཡངས་པ་ནས། །སྐུ་ཡི་རྒྱལ་པོ་མོན་བུ་པུ་ཏྲ་སྟེ། །གསང་བའི་ཡུམ་གཅིག་བདུད་མོ་རོ་ལངས་མ། །བཀའ་ཡི་བློན་པོ་བྱ་ཁྲི་མིག་གཅིག་པོ། །
རུ་འདྲེན་སྡེ་བཞི་བཙན་རྒོད་ཙིའུ་དམར། །སྤྲུལ་པ་ཡང་སྤྲུལ་དྲེགས་པའི་སྡེ་བརྒྱད་ལ། །གསོལ་ལོ་མཆོད་དོ་འཕྲིན་ལས་རྣམ་བཞི་སྒྲུབས། །ཧཱུཾ། གསེར་སྐྱེམས་གཙང་མ་ཕུད་ཀྱི་མཆོད་པ་འདི། །ལྷོ་ཕྱོགས་གསེར་གྱི་ཕོ་
བྲང་ཡངས་པ་ནས། ཡོན་ཏན་རྒྱལ་པོ་གནོད་སྦྱིན་ཤིང་བྱ་ཅན། །གསང་བའི་ཡུམ་གཅིག་གསེར་གྱི་སྤུ་གྲི་མ། །བཀའ་ཡི་བློན་པོ་བྱ་རྒོད་ཐང་ནག་སྟེ། །རུ་འདྲེན་སྡེ་བཞི་བཙན་རྒོད་ཙིའུ་དམར། །སྤྲུལ་པ་ཡང་སྤྲུལ་
དྲེགས་པ་སྡེ་བརྒྱད་ལ། །གསོལ་ལོ་མཆོད་དོ་འཕྲིན་ལས་རྣམ་བཞི་སྒྲུབས། །གནས་ཆུང་ཆོས་སྐྱོང་ལ་སྒེར་དུ་འབུལ་ན་འདི་མང་དུ་བྱ་བ་ཡིན་ནོ། །ཧཱུཾ། གསེར་སྐྱེམས་གཙང་མ་ཕུད་ཀྱི་མཆོད་པ་འདི། །ནུབ་ཕྱོགས་བྱུ་རུའི་ཕོ་བྲང་
ཡངས་པ་ནས། །གསུང་གི་རྒྱལ་པོ་དགྲ་ལྷ་སྐྱེས་གཅིག་པུ། །གསང་བའི་ཡུམ་གཅིག་མཛེས་བྱེད་པདྨ་སྐྱེས། །བཀའ་ཡི་བློན་པོ་རྡོ་རྗེ་གྲགས་ལྡན་ཏེ། །རུ་འདྲེན་སྡེ་བཞི་བཙན་རྒོད་ཡང་ལེ་བེར། །སྤྲུལ་པ་
ཡང་སྤྲུལ་དྲེགས་པ་སྡེ་བརྒྱད་ལ། །གསོལ་ལོ་མཆོད་དོ་འཕྲིན་ལས་རྣམ་བཞི་སྒྲུབས། །ཧཱུཾ། གསེར་སྐྱེམས་གཙང་མ་ཕུད་ཀྱི་མཆོད་པ་འདི། །བྱང་ཕྱོགས་གཡུ་ཡི་ཕོ་བྲང་ཡངས་པ་ནས། །འཕྲིན་ལས་རྒྱལ་པོ་ཞལ་

[684B] །གསང་བའི་ཡུམ་གཅིག་བདུད་བཟའ་སྨིན་དཀར་མ། བཀའ་ཡི་བློན་པོ་པུ་ཏྲ་ནག་པོ་སྟེ། །རུ་འདྲེན་སྡེ་བཞི་བཙན་རྒོད་ཡང་ལེ་བེར། །སྤྲུལ་པ་ཡང་སྤྲུལ་དྲེགས་པ་སྡེ་བརྒྱད་ལ། །གསོལ་ལོ་མཆོད་དོ་
འཕྲིན་ལས་རྣམ་བཞི་སྒྲུབས། །བདག་གི་བསམ་པའི་སྟོབས་དང་ནི། །དེ་བཞིན་གཤེགས་པའི་བྱིན་སྟོབས་དང། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས། །དོན་རྣམས་གང་དག་བསམ་པ་ཀུན། །དེ་དག་ཐམས་
ཅད་ཅི་རིགས་པར། །ཐོགས་པ་མེད་པར་འབྱུང་གྱུར་ཅིག་ཅེས་བརྗོད། རྒྱལ་པོ་དཔེ་ཧར་ལ་མང་དུ་འབུལ་དགོས་ན་ཐ་མ་འདི་ལན་མང་དུ་བྱའོ།། །།


﻿
[001A]༄༅། །དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་ལྷན་ཐབས་འཇམ་དཔལ་ཞི་ཁྲོའི་ཞལ་ལུང་དངོས་གྲུབ་སྣང་བའི་གཏེར་ཆེན་ཞེས་བྱ་བ་བཞུགས་སོ།། །།

[001B] །ན་མ་སྭ་ར་སྭ་སྟྱཻ། རྒྱལ་ཀུན་ཡབ་གཅིག་རྗེ་བཙུན་མཁྱེན་པའི་གཏེར། །གདུལ་དཀའི་དགྲར་བཞེངས་རྡོ་རྗེ་འཇིགས་མཛད་ཉིད། །མི་ཡི་རྣམ་རོལ་
རྒྱལ་བ་གཉིས་པའི་ཞབས། །རྣམ་གསུམ་དབྱེར་མེད་མགོན་ལ་གུས་བཏུད་ནས། །ལུས་འཇོམས་གཤིན་རྗེ་སེམས་འཇོམས་རྨོངས་པའི་བདུད། །ཀུན་ལས་རྣམ་རྒྱལ་འཇམ་
དཔལ་ཞི་ཁྲོའི་ཞལ། །མངོན་སུམ་མཇལ་བྱེད་སྒྲུབ་ཐབས་བཅུ་གཉིས་བདག་དངོས་གྲུབ་སྣང་བའི་གཏེར་ཆེན་དེང་འདིར་སྤེལ། །རྒྱུན་མེད་བུམ་སྟོང་འབྱོ་བའི་ངང་
ཚུལ་དང། །མི་བར་ཉམས་པའི་ནོར་སྐྱོང་ཞུགས་མིན་པར། །འཇམ་དབྱངས་ཞལ་ངད་བྲོ་བའི་བདུད་རྩིའི་རྒྱུན། །སྐལ་ལྡན་རྣམ་སད་དགའ་སྟོན་འགྱེད་ལ་སྤྲོ། །དེ་ལ་
[002A] །འདིར་དཔལ་རྡོ་རྗེ་འཇིགས་བྱེད་ཀྱི་གོ་འཕང་མྱུར་དུ་ཐོབ་པར་འདོད་པས། རྗེ་བླ་མས་མཛད་པའི་སྒྲུབ་ཐབས་བདུད་ལས་རྣམ་རྒྱལ་ལྟར། གནས། ཡོ་བྱད། འདུག་སྟངས་སོགས་བྱས་ཏེ་རྒྱུན་གྱི་རྣལ་
འབྱོར་མདོར་བསྡུས་བྱེད་ན། དཀོན་མཆོག་གསུམ་ལ་སྐྱབས་སུ་འགྲོ་།ཞེས་སོགས་ཤོ་ལོ་ཀ་གཅིག་གིས་སྐྱབས་འགྲོ་དང་སེམས་བསྐྱེད་སྔོན་འགྲོའི་གཏོར་མ་རྒྱུན་ཏུ་མི་དགོས་ལ། ཐོར་ཐུན་དང་མཚམས་སྡོམ་པའི་ཤོག་མར་
བྱེད་ན་འདི་ལྟར། རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པར་གྱུར་པར་བསམ། ནང་མཆོད་བྱིན་རླབས་ནི་བསང་ཆུ་གཏོར་ལ། ཨོཾ་
ཧྲཱིཥྚྲཱིཝི་ཀྲི་ཏཱ་ན་ན་ཧཱུཾ་ཕཊ་ཀྱིས་བགེགས་བསངས། ཨོཾ་སྭ་བྷ་ཝ་ཤུདྡྷསརྦ་དྷཱརྨཱས་བྷ་ཝ་ཤུདྡྷོཉ་ཧཾ་གིས་སྟོང་པར་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་རླུང་གི་དཀྱིལ་

[002B]དེའི་སྟེང་དུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་པ། ཞེས་པ་ནས། དབུས་སུ་བཾ་ལས་བྱུང་བའི་དྲི་ཆུ་མའུས་མཚན་པ། ཞེས་བསྐྱེད། དེ་དག་གི་སྟེང་དུ་
ཨོཾ་དཀར་པོ། ཞེས་པ་ནས། ཨོཾ་ཨཱཧཱུཾ། ལན་གསུམ་བརྗོད་ལ་བྱིན་གྱིས་བརླབས་པ་རྣམས་ཟ་མ་ཏོག་གི་ལྷན་ཐབས་རྣམས་དང་འདྲ་མཆོད་པ་བྱིན་རླབས་ནི། ཧྲཱི་ཥྚྲཱིས་བསངས། སྭ་བྷ་ཝས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཨཱལས་བྱུང་
བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་པའི་མཆོད་ཡོན། ཞེས་པ་ནས། རོལ་མོ་རྣམས་རང་བཞིན་བདེ་སྟོང། རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་
བདེ་བ་ཁྱད་པར་ཅན་བསྐྱེད་པར་གྱུར་པར་བསམ་ལ། ཨོཾ་ཨརྒྷཾ་ཨཱཧཱུཾ། ནས། ཨོཾ་ཤཔྟ་ཨཱཧཱུཾ་གིས་བྱིན་གྱིས་བརླབས། དེ་ནས་རང་ཉིད་འཇིགས་བྱེད་ཞལ་གཅིག་ཕྱག་གཉིས་པར་གསལ་བའི་ཐུགས་ཀར་པདྨ་དང་
ཉི་མ་ལ་གནས་པའི་ཧཱུཾ་གི་འོད་ཟེར་གྱིས་འཇིག་རྟེན་གྱི་ཁམས་མུ་མེད་པར་གསལ་བར་བྱས། དེ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་དང་ཁྲོ་བོ་དང་རིགས་པའི་ཚོགས་ཀྱིས་བསྐོར་བའི་རྡོ་རྗེ་
འཇིགས་བྱེད་བླ་མ་དང་བཅས་པ་མདུན་གྱི་ནམ་མཁར་སྤྱན་དྲངས་འོད་ཟེར་རང་གི་སྙིང་ཀར་ཐིམ། །གང་གི་དྲིན་གྱིས་བདེ་ཆེན་གནས། །སྐད་ཅིག་གིས་ནི་ཐོབ་འགྱུར་བ། །བླ་མ་རིན་ཆེན་ལྟ་བུ་ཡི། །རྡོ་

[003A]༄༅། །རྗེ་ཅན་ཞབས་པད་ལ་འདུད། །གཟུགས་མཆོག་མཆོག་ཏུ་དྲག་པོ་ཆེ། །ནས། རྡོ་རྗེ་འཇིགས་བྱེད་ལ་ཕྱག་འཚལ། །ཞེས་པས་བླ་མ་རིགས་བདག་བྱས་པའི་ལྷ་རྣམས་ལ་ཕྱག་བྱ། རང་གི་སྙིང་གའི་
ས་བོན་གྱི་འོད་ཟེར་ལས་བྱུང་བའི་ཙརྩི་ཀ་དཀར་མོ། །ཕག་མོ་སྔོན་མོ། །དཔྱངས་ཅན་མ་དམར་མོ། །གཽ་རཱི་ལྗང་ཁུ་ཕྱག་ན་མཆོད་རྫས་སྣ་ཚོགས་པ་ཐོགས་པ་རྣམས་ཀྱིས་མཆོད་པར་གྱུར་།ཨོཾ་ཧྲཱིཥྚཱིཧས་མཆོད་ཡོན་
ཨོཾ་ཧཱུཾ་ཧཱུཾ་ཕཊ་ཀྱིས་ཞབས་བསིལ། ཨོཾ་ཝཾ་ཀྲིཏཱ་ན་ན་ཏུཥྚཾ་སཏ་ད་མ་ཀ་གགགཡིས་དྲཾ། ཨོཾ་ཀུ་མཱ་ར་རཱུ་པི་ནེ་ཛཛཧཱུཾ་ཕཊ་ཀྱིས་མེ་ཏོག། ཨོཾ་ཧྲཱིཧཧེ་ཕཊ་ཀྱིས་བདུག་སྤོས། ཨོཾ་དཱིཔྟ་ལོ་ཙ་ནི་ཝི་ཀྲི་ཏཱ་ན་ན་མ་ཧཱ་ཨ་ཊྚ་ཊྚ་ཧ་ས་ནི་དི་ནི་
དིཔྟ་ཡ་སཱཧཱས་མར་མེ། ཨོཾ་བཛྲ་ནཻ་ཝི་ཏྱ་ཨཱཧཱུཾ་གིས་ལྷ་བཤོས། ཨོཾ་བཛྲ་ཤཔྟ་ཨཧཱུཾ་གིས་རོལ་མོ་རྣམས་ཕུལ་ལ་ལྷ་མོ་རྣམས་སླར་བསྡུའོ། །སྡིག་པ་རྣམས་ནི་བཤགས་པར་བྱ། ནས། བདག་གིས་བདེར་འགྲོར་ཡོངས་སུ་བསྔོ། །
དཀོན་མཆོག་གསུམ་ལ་སྐྱབས་སུ་འགྲོ་ནས། རབ་ཏུ་དང་བས་བསྟེན་པར་བགྱི། །ཞེས་དེ་དག་གི་དོན་ཡིད་ལ་བསམ་ལ་བརྗོད་དོ། །སྡིག་བཤགས། ཡི་རང། བསྔོ་བ། སྐྱབས་འགྲོ་སེམས་བསྐྱེད། ལུས་དབུལ་བ་དང། ལམ་ལ་བརྟེན་
པ་རྣམས་བྱ། རིགས་ལྔའི་སྡོམ་བཟུང་བྱེད་ན། སངས་རྒྱས་བྱང་ཆུབ་སེམས་དཔའ་ཀུན། ནས། སེམས་ཅན་མྱ་ངན་འདས་ལ་འགོད། །ཅེས་བརྗོད། སྡོམ་བཟུང་མ་བྱས་ཀྱང་ཆོ་ག་ཆད་པའི་སྐྱོན་མི་འོངས་སོ། །སེམས་ཅན་ཐམས་ཅད་

[003B] དེ་བཞིན་དུ། སྡུག་བསྔལ་དང་བྲལ་བར་གྱུར་ཅིག་སྙམ་པའི་སྙིང་རྗེ་དང། བདེ་བ་དང་མི་འབྲལ་བར་གྱུར་ཅིག་སྙམ་པའི་དགའ་བ་དང། འཇིག་རྟེན་གྱི་ཆོས་བརྒྱད་དང་གཟུང་འཛིན་
གྱི་རྣམ་རྟོག་གིས་མི་བསྐྱོད་པའི་བཏང་སྙོམས་ལ་གནས་པར་བྱའོ་སྙམ་པའི་བཏང་སྙོམས་ཏེ་ཚད་མེད་བཞི་བསྒོམས་ཏེ་བསོད་ནམས་ཀྱི་ཚོགས་བསགས་པའོ། །ཨོཾ་སྭ་བྷ་ཝ་ཤུདྡྷསརྦ་དྷརྨཱས་བྷཱ་ཝ་ཤུད་དྷོཉ་ཧཾ། ཨོཾ་ཤཱནྱ་ཏཱ་ཛྙཱ་ན་བཛྲ་སྭ་བྷཱ་
ཝ་ཨཱཏྨ་ཀོཉཱཧཾ། རང་དང་ཚོགས་ཞིང་གི་ལྷ་དང་དེ་དག་ལས་གཞན་པའི་ཆོས་ཐམས་ཅད་བརྟེན་ནས་བཏགས་པ་ཡིན་པའི་ཕྱིར་རྟག་ཆད་ལ་སོགས་པའི་མཐའ་བཞི་དང་བྲལ་བ་བདག་མེད་པའི་རང་བཞིན་སྟོང་
པར་གྱུར་སྙམ་དུ་བདག་མེད་པའི་ལྟ་བ་དྲན་ནས་སྣང་མེད་ལ་འཇུག་ཅིང། ཡུལ་སྟོང་པ་ཉིད་དང་ཡུལ་ཅན་ཡེ་ཤེས་དབྱེར་མེད་པའི་བདག་ཉིད་དུ་མོས་ལ་ཆོས་སྐུའི་ང་རྒྱལ་འང་བྱ་སྟེ། ཡེ་ཤེས་ཀྱི་ཚོགས་བསགས་པ་དང་འཆི་བ་ཆོས་སྐུར་འཁྱེར་བའི་ལམ་འཁྱེར་ཡིན་ནོ། །
སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར་དུ་བའི་མདོག་ཅན་གཞུ་ལྟ་བུ་རྒྱལ་མཚན་གྱིས་མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་འབར་བའི་ཕྲེང་བ་འཁྲིགས་པའི་རྡོ་རྗེའི་
རྒྱན་གྱིས་བརྒྱན་པ། དེའི་སྟེང་དུ་བཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ་བུམ་པས་མཚན་པ། ནས། ཁ་དོག་སྣ་ལྔའི་མེ་དཔུང་ཕྱོགས་བཅུར་འཕྲོ་བར་གྱུར་པར་བསམ་པ་ནི་སྲུང་འཁོར་ཐུན་མོང་བྱའོ། །སྲུང་འཁོར་

[004A]༄༅། །ཐུན་མོང་མ་ཡིན་པ་མ་བསྒོམ་ཀྱང་ཆད་སྐྱོན་མི་འོངས་ལ། སྒོམ་འདོད་ན། རྭ་བའི་དབུས་སུ་བཧྲུཾ་ལས་བཀའི་འཁོར་ལོ་སེར་པོ་རབ་ཏུ་འབར་བ་གཡས་བསྐོར་དུ་འཁོར་བ་ནས། སྐུ་ལས་སྐྱེས་པའི་ཡེ་ཤེས་ཀྱི་མེ་
དཔུང་འབར་བའི་དབུས་ན་བཞུགས་ཤིང་འཇིགས་སུ་རུང་བའི་རྡོ་རྗེ་འབར་བ་སྤྲིན་ལྟར་འཁྲིགས་པ་ཕྱོགས་བཅུར་འཕྲོས་པས་གདུག་པ་ཅན་ཐམས་ཅད་ཚར་གཅོད་པར་གྱུར་པར་བསམས། ལཱ་ལི་ཏའི་གཞུང་ལས་ཁྲོ་
པོ་བཅུའི་སྔགས་མ་བྱུང་ཡང་བཟླས་པ་བྱ་བར་འདོད་ན། གཞུང་གཞན་ནས་འབྱུང་བའི་སྔགས་བཟླའོ་གསུངས་པའི་སྔགས་ནི་མངོན་བརྗོད་ཀྱི་ཁྲོ་བཅུའི་སྔགས་ཡིན་པར་མཁས་གྲུབ་རྗེའི་ཟིན་བྲིས་དག་ལས་བྱུང་ལ། བླ་མ་དག་གི་གསུང་རྒྱུན་ལས་གཙུག་ཏོར་འཁོར་བསྒྱུར་
ཀྱི་སྔགས་འདི་བཟླ་བར་གསུངས་ཏེ། ན་མས་མནྟ་བུདྡྷ་ནཱཾ་ན་མས་མནྟ་དྷརྨ་ནཱཾ། ན་མས་མནྟ་སཾ་གྷཱ་ནཱཾ། ཨོཾ་སི་ཏ་ཏཱ་བ་ཏྲེ། ཨོཾ་བེ་མ་ལེ། ཨོཾ་ཤཾ་ཀ་ར། ཨོཾ་པྲ་ཏྱཾ་གིར་བཛྲ་ཨུཥྞཱི་ཥ་ཙཀྲ་ཝརྟི། སརྦ་ཡནྟ་མཏྲ། མའུ་ལ་ཀརྨ། བནྡྷ་
ནཱཾ༑ ཏཱ་ཊཱ་ནཱཾ། ཀཱི་ལ་ནཱཾ་བཱ་མ་མ་ཀྲྀ་ཏེ། ཡེ་ན་ཀེ་ན་ཙིཏྟ་ཀྲི་ཏཾ་ཏ་ཏ། སརྦནྟུ་ཚིནྡ་ཚིནྡ། བྷིནྡ་བྷིནྡ། ཙི་རི་ཙི་རི། གི་རི་གི་རི། མཱ་ར་མཱ་ར། ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ། ཅེས་པའི་སྔགས་འདི་མན་ངག་གི་གནད་ལྔ་དང་ལྡན་པར་
བཟླས་ན་བར་ཆད་སྤྱི་དང་ཁྱད་པར་བྱད་ཁ་པར་པ་ལ་བསྔགས་གསུངས་པས་སྐབས་འྡིའམ་འོག་ཏུའང་བཟླས་པར་བྱ་བ་ནི་སྔགས་རིམ་དང་ཊཱོ་མ་བཧི་བའི་དགོངས་པའོ། །གདུལ་བྱའི་བགེགས་རྣམས་ཕྱོགས་མཚམས་ཀྱི་སྒོས་བཅུར་བསྡུས་ཏེ། དེ་དག་འདུལ་བྱེད་ཁྲོ་བོ་

[004B]འཁོར་གྱི་གཙོ་བོས་བཀའ་བསྐོས་ནས་འཇོག་པ་འདི་སྔགས་མ་བཟླས་ཀྱང་བསྲུང་བའི་མཆོག་ཡིན་པས། དེ་ལྟར་བཀོད་ནས་བགེགས་ཚར་གཅོད་པ་ཡང་ཡང་དྲན་པར་བྱས་ནས། རང་གི་ལྷའི་སྒོམ་བཟླས་སོགས་བྱ་བར་རྗེ་བདག་ཉིད་
ཆེན་པོ་ཡབ་སྲས་ཀྱིས་བཤད་པས་གྲུབ་ན་ཤིན་ཏུ་ལེགས། ཐུན་མོང་མ་ཡིན་པའི་སྲུང་འཁོར་རོ། སྲུང་འཁོར་ཐུན་མོང་མ་ཡིན་པ་མི་བསྒོམས་ན། རྭ་བའི་དབུས་སུ་སཾ་དང་རྡོ་རྗེ་ལས་རྡོ་རྗེ་འཛིན་པ་བསྐྱེད་དགོས། རང་ཉིད་གནོད་མཛེས་སུ་གནས་པ་ཡོངས་སུ་གྱུར་པ་ལས་རྡོ་རྗེ་
སེམས་དཔའ་སྐུ་མདོག་དཀར་པོ་དཀར་མཐིང་དམར་བའི་ཞལ་གསུམ་ཕྱག་དྲུག་གི་ནས། རྩིག་པའི་སྟེང་ན་རིན་པོ་ཆེ་སྣ་ཚོགས་པས་མཛེས་པར་བྱས་པའི་རིན་པོ་ཆེའི་ཕ་གསེར་པོས་བསྐོར་བའི་གཞལ་ཡས་ཁང་གི་ཕྱེད་
ཀྱི་ཚང་དུ་རྡོ་རྗེ་ཕྲེང་བས་ཟླུམ་པོར་བསྐོར་བ་ལ་བརྟེན་པའི་ཀ་པ་བརྒྱད་ཀྱིས་བཏེགས་པའི་རྡོ་རྗེའི་གདུང་བཞིས་མཛེས་པར་ཕུབ་པ་ནས། ཤིན་ཏུ་ངོ་མཚར་པར་བྱེད་རྗེའི་ཕྱི་རྩོམ་དག་ལ་ཕ་གུ་དམར་པོ་ཁོ་ན་མཛད་ཅིང་རྒྱ་གཞུང་ལས་ཀྱང་
དམར་པོ་ཁོ་ན་མང་པས་དེ་ལྟར་དགོས། རྒྱུད་ལས། རེ་མིག་དགུ་པ་ཟླུམ་པོའོ། །ཞེས་དང། ཤྲཱི་བྷ་དྲའི་དཔའ་ཅིག་སྒྲུབས་ཐབས་ལས་ཀྱང། དེ་ཡི་དབུས་ཀྱི་དཀྱིལ་འཁོར་ནི། །དཀྱིལ་འཁོར་བརྒྱད་པ་འདྲ་བ་བསམ། །ཞེས་དང། ལཱ་ལི་ཏས་ཀྱང། དེ་ཡི་དབུས་ཀྱི་འཁོར་ལོ་ནི། །རེ་མིག་
དགུ་པ་ཟླུམ་པོའོ། །ཞེས་གསུངས་པས་དཔའ་ཅིག་ལའང་དབུས་སུ་རེ་མིག་དགུ་དགོས་སོ། །པའི་དུར་ཁྲོད་རྣམས་ཀྱིས་བསྐོར་པའི་གཞལ་ཡས་ཁང་གི་དབུས་སུ་ཡཾ་ལས་རླུང་གི་དཀྱིལ་འཁོར་ནག་ལ་ཅུང་ཟད་དམར་པའི་མདོག་ཅན་གྱི་

[005A]༄༅། །སྟེང་དུ་ཨ་ཡིག་དང་པོ་ལས་བྱུང་བའི་ཟླ་བའི་དཀྱིལ་འཁོར། དེའི་དབུས་སུ་ཆུ་ལས་ཆུ་བུར་གྱི་ཚུལ་དུ་དྷཱིསེར་པོ་ལས་བྱུང་བའི་རལ་གྲི་ནས། རྡོ་རྗེ་འཇིགས་བྱེད་ཐོབ་པར་བྱས་པ་དང་
ལྷན་ཅིག་ཏུ་འདུས་ནས་རྡོ་རྗེ་ལ་ཐིམ་པར་གྱུར། ཟླ་བ་ཉི་མ་རྡོ་རྗེ་ཧཱུཾ་དང་བཅས་པ་ཡོངས་སུ་གྱུར་པ་ལས་སྣ་ཚོགས་པདྨ་དང་ཟླ་བ་དང་ཉི་མའི་གདན་ལ་རང་ཉིད་འབྲས་བུ་རྡོ་རྗེ་འཛིན་པ་དཔལ་རྡོ་རྗེ་འཇིགས་བྱེད་
ཆེན་པོ་སྐུ་མདོག་མཐིང་ནག་ནས། མི་རུས་ཀྱི་འཁོར་ལོ་དང་རྣ་ཆ་ལ་སོགས་པའི་ཕྱག་རྒྱ་ལྔ་ལ་སོགས་པས་བརྒྱན་ཅིང་གསུས་པ་ཆེ་བ་གཅེར་བུའི་གཟུགས་ཅན་མཚན་མ་གྱེན་དུ་འགྲེང་བ། སྨིན་མ་དང། ནས། ཚངས་
པ་དང་དབང་པོ་དང་ཁྱབ་འཇུག་དང་དྲག་པོ་དང་གཞོན་ནུ་གདོང་དྲུག་དང་ལོག་འདྲེན་དང་ཟླ་བ་དང་ཉི་མ་རྣམས་ཁ་སྦུབ་དུ་བྱས་ཏེ་ཞབས་འོག་ཏུ་མནན་ནས་མེ་དཔུང་རབ་ཏུ་འབར་བའི་ཀློང་དཀྱིལ་ན་བཞུགས་པ་
ལཱ་ལི་ཏའི་རོ་ལངས་བརྒྱད་བསྐོར་ལས། སྐྱེ་མཆེད་སྐུ་གསུང་ཐུགས་བྱིན་རླབས་དང། དེ་ནས་ཡེ་ཤེས་སེམས་དཔའ་བསྐྱེད་པར་བཤད་ཅིང། ཛྙཱ་ནཱ་ཀ་རའི་འགྲེལ་བ་མན་ངག་གི་རྒྱན་ལས་ཀྱང་དེ་ལྟར་བཤད་ཅིང། འཇམ་དཔལ་ཡེ་ཤེས་དང་ཡོན་ཡོད་ཞབས་ཆེ་བའི་སྒྲུབ་ཐབས་
གཉིས་ལས། སྔོན་དུ་སྐྱེ་མཆེད་སྒོ་གསུམ་བྱིན་གྱིས་བརླབས་ནས་དབང་བསྐུར་ཏེ་དབང་ལྷ་ཡེ་ཤེས་པ་བསྟིམས་རྗེས་སུ་ཡེ་ཤེས་སེམས་དཔའ་བསྐྱེད་ལ། ཤྲཱི་བྷ་ཏྲས་སྒྲུབ་ཐབས་ཡང་འདི་དང་མཐུན་ལ། ཞི་བ་ཡེ་ཤེས་ཀྱི་བསྙེན་ཆོག་ལས། ཡེ་ཤེས་སེམས་དཔའ་བསྐྱེད་

[005B] དཔའ་ཅིག་གི་སྒྲུབ་ཐབས་གཞན་དང། ཞེ་དགུ་མར་ཡེ་ཤེས་སེམས་དཔའ་སྐྱེད་ཚུལ་མི་གསལ་ཡང། རྗེ་རིན་པོ་ཆེས་འདིར་ནི་སྔ་མ་གསུམ་ལྟར་བཀོད་ཅིང་ཕྱི་མ་དང་མཐུན་པར་བཅུ་གསུམ་མར་བཀོད་ཅིང། བར་བ་གསུམ་ལྟར་བསྐྱེད་
ཀྱང་ཆོག་པས་གཅིག་ཁོ་ན་ཚང་མར་མཛད་ནས་གྲུབ་ཆེན་གཞན་གྱི་གཞུང་འགོག་མི་རུང་བར་རྗེ་ཡབ་སུས་ཀྱིས་ཡང་ཡང་བཤད་པའོ། །རིགས་པ་འདི་ནི་འཁྲུལ་འཁོར། གཏོར་མ། སྦྱིན་སྲེག་ཐམས་ཅད་ལ་ཤེས་དགོས་སོ། །འདིར་ཡང་པཎ་ཆེན་རིན་པོ་ཆེ་དང། བསམ་སྒང་བ་ཆེན་པོའི་ལྷན་
ཐབས་ལྟར་བྱས་ཀྱང་ཆོག་དེའི་མིག་ཏུ་ཀྵིཾ་དཀར་པོ་ནས། ལྟེ་བར་སཾ་དཀར་པོ། སྤྱི་བོར་ཨོཾ་དཀར་པོ། མགྲིན་པར་ཨཱདྨར་པོ་ཐུགས་ཀར་ཧཱུཾ་སྔོན་པོ། དམ་ཚིག་སེམས་དཔའི་ཐུགས་ཀར་ཟླ་གདན་ལ་ཡེ་ཤེས་སེམས་དཔའ་
འཇམ་དཔལ་ཞེས་པ་ནས། དེའི་ཐུགས་ཀར་ཨཱལས་ཉི་མའི་དཀྱིལ་འཁོར་གྱི་དབུས་སུ་ཏིང་ངེ་འཛིན་སེམས་དཔའི་ཧཱུཾ་ཡིག་མཐིང་ཀ་འོད་ཟེར་ལྔ་འཕྲོ་བ། ལྕགས་ཀྱུའི་ཕྱག་རྒྱ་བཅས། ཨོཾ་ཧྲཱིཧཱབྷོ་ནས། ཀུ་རུ་སཱཧཱ། རང་གི་ཐུགས་
ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམ་པ་དང་འདྲ་བའི་རང་འདྲའི་ཡེ་ཤེས་པ་དཔལ་རྡོ་རྗེ་འཇིགས་བྱེད་དཔའ་བོ་གཅིག་པ་རྟེན་དང་བརྟེན་པར་བཅས་པ་མདུན་གྱི་ནམ་མཁར་སྤྱན་དྲངས། ཧྲཱིཥྚྲཱིཀྱིས་
ཁྲོ་བོ་སྤྲོས་ལ་བགེགས་བསྐྲད། ཨོཾ་ཧྲཱིཥྚྲཱིཧསོགྶ་ཀྱིས་མཆོད། ཨོཾ་མུངྒ་ར་ཛཞེས་པ་ནས། ཆུའི་ལྷག་མ་ཡར་ལུང་པ་ལས་རྩ་ཞལ་གྱི་དབུ་ལ་མི་བསྐྱོད་པས་དབུ་བརྒྱན་ཅིང་དབང་གི་ལྷ་རྣམས་ཀྱང་རང་ཉིད་ལ་ཐིམ་པར་གྱུར་པར་བསམ་ལ་
[006A]༄༅། །རང་གི་སྙིང་ཀ་ནས་མཆོད་ལྷ་སྤྲོས་ནས་མཆོད་པར་བསམ་ལ། ཨོཾ་ཡ་མཱནྟ་ཀ་ཨརྒྷཾ་པྲ་ཏཱིཙྪ་ཧཱུཾ་སཱཧཱ་ནས། ཤཔྟ་པྲ་ཏཱིཙྪ་ཧཱུཾ་སཱཧཱ། སྤྲོ་ན་འདོད་ཡོན་ལྔ་རྒྱལ་སྲས་སྣ་བདུན་ནའང་འབུལ། ནང་མཆོད་ནི་མཐེབ་སྲིན་གྱིས་སྤྱི་གཙུག་གི་ཐང་
ནས་འཐོར་ལ། མཆོད་དོ་ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ངོ་བོར་གྱུར་པ་ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས་
འཕགས་པའི་དགེ་འདུན་ཐམས་ཅད་ཀྱི་མངའ་བདག་དྲིན་ཅན་རྩ་བའི་བླ་མ་ཆེ་གེ་མོ་རིན་པོ་ཆེའི་ཞལ་དུ་ཨོཾ་ཨཱཧཱུཾ། སྲང་རྒྱུད་པས་རྩ་བའི་བླ་མའི་མཚན་མགོ་འདིར་འདོན། མཇུག་ཏུ་མི་འདོན་པ་ལེགས་པར་གོ་སྟེ། བླ་མ་དངོས་གྲུབ་ཀྱི་རྩ་བ་ཡིན་པ་དང་
ལུང་ལས་ཀྱང་མཆོག་ཟུང་གི་གཏམ་རྒྱུད་འབྱུང་བས་ཀྱང་ཤེས་སོ། །དེ་ནས་སྨིན་མཚམས་ཐད་ནས་འཐོར་ལ། དཔལ་རྡོ་རྗེ་འཇིགས་བྱེད་ཆེན་པོའི་  ྾  ཡེ་ཤེས་ཀྱི་མཁའ་འགྲོ་མའི་  ྾  ལཱ་ལི་ཏ་བཛྲ་གྱི་  ྾  ཞེས་པ་ནས། རོང་བ་ཤེས་རབ་སེང་གེའི་
ཞལ་དུ་  ྾  བླ་མ་བསོད་ནམས་ལྷུན་གྲུབ་ཀྱི་  ྾  ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་  ྾  མཐུ་སྟོབས་དབང་ཕྱུག་ཞྭ་ལུ་བ་ལེགས་པ་རྒྱལ་མཚན་གྱི་  ྾  རྗེ་བཙུན་ཤེས་རབ་སེང་གེའི་  ྾  གྲུབ་ཆེན་དཔལ་ལྡན་བཟང་པོའི་
འཇམ་དབྱངས་དགེ་འདུན་འཕེལ་བའི་  ྾  རྡོ་རྗེ་འཆང་བཀྲ་ཤིས་འཕགས་ཀྱི་  ྾  པཎ་ཆེན་བསམ་འགྲུབ་རྒྱ་མཚོའི་  ྾  རྡོ་རྗེ་འཆང་བརྩོན་འགྲུས་འཕགས་ཀྱི་  ྾  དང་པོའི་སངས་རྒྱས་རྡོ་རྗེ་འཆང་སངས་རྒྱས་རྒྱ་མཚོའི་

[006B]  ྾  རྗེ་བཙུན་སངས་རྒྱས་བཀྲ་ཤིས་ཀྱི་  ྾  རྗེ་བཙུན་བློ་བཟང་ངག་གི་དབང་པོའི་འཇམ་དབྱངས་བླ་མ་ངག་དབང་བློ་གྲོས་རྒྱ་མཚོའི་  ྾  ཡང་ཉེ་བརྒྱུད་ནི། རྒྱལ་བ་རྡོ་རྗེ་འཆང་ཆེན་པོའི་
རྗེ་བཙུན་འཇམ་པའི་དབྱངས་ཀྱི་  ྾  ཡི་དམ་རྡོ་རྗེ་འཇིགས་བྱེད་ཀྱི་  ྾  རྗེ་མན་འདྲ། བླ་མ་བསོད་ནམས་ལྷུན་གྲུབ་རྗེས་སུ། རྗེ་བདག་ཉིད་ཆེན་པོ་འཇོག་པ་འདི་རྡོ་རྗེ་བཟང་པོའི་ལྷན་ཐབས་ལྟར་ཡིན་གཞན་ཡང་དབང་བསྐུར་རྒྱུད་བཤད་མན་ངག་གནང་
བའི་དཔལ་ལྡན་བླ་མ་དམ་པ་རྣམས་ཀྱི་  ྾  ནང་མཆོད་སྙིང་ཀའི་ཐད་ནས། ཨོཾ་ཧྲཱིཥྚྲཱིཝི་ཀྲི་ཏཱ་ན་ན་ཧཱུཾ་ཕཊ་ཨོཾ་ཨཱཧཱུཾ། གཞན་ཡང་རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་ཞལ་དུ་
ཨོཾ་ཨཱཧཱུཾ། ནང་མཆོད་ལྟེ་བའི་ཐད་ནས། གཞན་ཡང་སྔོན་སངས་རྒྱས་མཐོང་བ། ནས། སྲུང་མ་དམ་ཚིག་ཅན་རྣམས་ཀྱི་དུར་ཁྲོད་ཆེན་པོ་ནས། ཀླུ་ལ་སོགས་པ་རྣམས་ཀྱི་  ྾  པུས་མོའི་ཐད་ནས། གཞི་བདག་གཉུག་
མར་ནས། ལྷར་གྱུར་པ་རྣམས་ཀྱི་ཞལ་དུ་ཨོཾ་ཨཱཧཱུཾ། ནང་མཆོད་རང་གི་ལྕེ་ལ་བཞག་ལ། ཨོཾ་ཨ་མྲྀ་ཏ་སྭ་ཐ་ན་བཛྲ་སྭ་བྷ་ཝ་ཨདྨ་ཀོཉཧཾ། དེ་ནས་རང་གིས་སྤྲོས་པའི་ལྷ་མོ་རྣམས་ཀྱིས་རང་ལ་བསྟོད་པར་བསམ་ལ། སྤྲོ་ན་འཇམ་དཔལ་གསེར་མདོག་
མ་དང། བསྡུ་ན། གཉིས་མེད་ཐུན་མོང་མ་ཡིན་ཁྱབ་པའི་སྐུ་།ཞེས་པ་ནས། འཇིགས་བྱེད་གཤིན་རྗེ་གཤེད་ལ་ཕྱག་འཚལ་ལོ། །དེ་ནས་ང་རྒྱལ་དང་གསལ་སྣང་གཙོ་བོར་འདོན་ཅི་ཐུབ་དང། གནས་ཆ་དང་གསལ་ཆ་ཁྲིད་ལྟར་སྐྱོངས་ལ་ཟབ་གསལ་

[007A]༄༅། །གཉིས་མེད་ཀྱི་ཏིང་ངེ་འཛིན་སྒྱུ་མ་ལྟ་བུའི་ངང་ནས་བཟླས་པ་བྱ་དགོས་ཤིང། དེའི་ཐོག་མར་དག་པ་དྲན་པ་ནི་ཞལ་དགུ་ནི་གསུང་རབ་ཡན་ལག་དགུ་ཞེས་པ་ནས། དེ་ལྟར་མཚོན་པར་གོ་བར་བྱེད་པའོ། །དེ་ནས་ཕྲེང་
བ་སྐྱེད་ཆོག་ནི། འགྲེལ་པ་གཉིས་ལས། དེ་ལ་རྣམ་པར་དག་པའི་མན་ངག་འདི་ཡིན་ཏེ། རྡོག་མ་རེ་རེ་ལ་ཧཱུཾ་ཡིག་ཡོངས་སུ་གྱུར་པ་ལས་དཔལ་རྡོ་རྗེ་འཇིགས་བྱེད་ཆེན་པོའི་ངོ་བོར་བལྟའོ། །ཡང་ན་མི་མགོ་ཁྲག་འཛག་པའི་ངོ་བོར་བསམ་ཏེ་ཞེས་གསུངས་པ་ལྟར་བསྐྱེད་པ་ནི་
དགྲ་ནག་རྩ་འགྲེལ་གྱི་དར་དགོངས་པའོ། །ཕྲེང་བ་བསངས་སྦྱངས། སྟོང་པའི་ངང་ལས་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ལས་ཕྲེང་རྡོག་རྣམས་དཔལ་རྡོ་རྗེ་འཇིགས་བྱེད་ཆེན་པོ་ཞལ་གཅིག་ཕྱག་གཉིས་པ་གྲི་གུག་དང་ཐོད་པ་འཛིན་
པའི་སྤྱི་བོར་ཨོཾ། ནས་དབང་བསྐུར་རྒྱས་གདབ། སྔགས་བཟླས། ཞུ་བ་ལས་ཁྲག་འཛག་པའི་མི་མགོར་གྱུར་པར་བསམ། འདིར་སྟབས་བདེ་བར་བྱས་ལ། ཞལ་ཕྱག་ཡོངས་རྫོགས་ཀྱང་རུང། འདིར་ཞི་ཁྲོ་སྦྲག་སྒྲུབ་ལ་དུ་མ་ཡོད་ཀྱང། འཇུག་
ཡེ་ཤེས་སེམས་དཔའི་ཐུགས་ཀའི་ཉི་གདན་ཟླ་གདན་དང་ཧཱུཾ་ཡིག་དྷཱིཡིག་ཏུ་གྱུར་བའི་མཐར་ཨོཾ་ཨ་ར་པ་ཙ་ནའི་སྔགས་ཀྱིས་བསྐོར་བ་ལས་འོད་འཕྲོས། རིགས་དྲུག་གི་སྡིག་སྒྲིབ་སྦྱངས་པ་དང་རྒྱལ་བ་སྲས་བཅས་སོགས་ཀྱི་མཁྱེན་རབ་བསྡུས་ཏེ་རང་ལ་ཐིམ་པས། ཇི་ལྟ་ཇི་སྙེད་རིགས་
གནས་རབ་འབྱམས་ལ་བློ་གྲོས་ཉི་འོད་ལྟར་གསལ་བར་བསམ་ལ་སྔགས་བཟླས། དེ་ནས་སྔར་ལྟར། ཟླ་གདན་ཉི་གདན་དང་དྷཱི་ཡིག་ཧཱུཾ་དུ་བསྒྱུར་ལ། རང་གི་སྙིང་ཀར་ཏིང་ངེ་འཛིན་སེམས་དཔའི་མཐའ་བསྐོར་དུ་སྔགས་གསུམ་ཕྱི་ནང་དུ་གཡས་བསྐོར་དུ་འགྲེང་

[007B] དེ་ལས་འོད་འཕྲོས་པ་རིམ་གྱིས་བརྒྱུད་ནས་རྩ་ཞལ་གྱི་སྣ་སྒོ་ནས་དབུགས་ཕྱིར་འབྱུང་བ་དང་ལྷན་ཅིག་ཏུ་བྱུང་བས་འགྲོ་བའི་དོན་བྱས་ནས་སླར་ཡང་དབུགས་རྡུབ་པ་དང་ལྷན་ཅིག་སྣའི་བུ་ག་ནས་ཞུགས་ཏེ་སྔགས་ཕྲེང་ལ་ཐིམ་པ་དང་
ཞལ་དགུ་དང་སྤྲོས་པས་ལྷ་ཐམས་ཅད་ཀྱི་ཞལ་ནས་ཀྱང་སྔགས་ཀྱི་སྒྲ་སྒྲོགས་པར་གྱུར་པར་བསམ་ལ། བཟླས་པའི་སྐྱོན་དགུ་སོགས་དང། ཐེ་ཚོམ་སོགས་དང་ཡང་བྲལ་བར་བྱའོ། །དེའི་ནང་ནས་གདོང་དྲུག་ལྟར་སེམས་མ་གཡེངས་པ་དང། ལཱ་ལི་ཏས། ཡི་གེ་འབར་བར་
བསྒོམ་པ་ཡིས། །དངོས་གྲུབ་དག་ནི་མྱུར་བ་ཡིན། །ཞེས་གསུངས་པ་ལྟར་སྔགས་ཡི་གེ་འབར་བ་འདི་གལ་ཆེ་ལ། སྔར་གྱི་སྤྲོ་བསྡུ་བྱེད་ཚུལ་འགྲེལ་པ་གཉིས་དང་གསང་འདུས་རྒྱུད་རྩ་འགྲེལ་མང་པོ་དང། ཡེ་ཤེས་ཞབས་སྐོར་དང། དགྲ་ནག་སྐོར་སོགས་ཀྱི་
དགོངས་པ་ཡིན་པས་དེ་དོར་ནས་བླུན་པོའི་བློས་བྱས་ལ་སྙིང་པོར་མ་འཛིན་ཞིག་བཟླས་བྱའི་སྔགས་ནི། ཨོཾ་ཡ་མ་རཱ་ཛཱ་ས་དོ་མེ་ཡ། ཡ་མེ་དོ་རུ་ཎ་ཡོ་ད་ཡ། ཡ་ད་ཡོ་ནི་ར་ཡ་ཀྵེ་ཡ། ཡ་ཀྵེ་ཡཙྪ་ནི་རཱ་མ་ཡ་ཧཱུཾ་ཧཱུཾ་ཕཊ་
ཕཊ་སཱཧཱ། རྩ་སྔགས་སོ། ཨོཾ་ཧྲཱིཥྚྲཱིཝི་ཀྲི་ཏཱ་ན་ན་ཧཱུཾ་ཕཊ། སྙིང་པོའོ། ཨོཾ་ཡ་མཱནྟ་ཀ་ཧཱུཾ་ཕཊ། ཉེ་སྙིང་པོ། གྲངས་རྗེ་བདག་ཉིད་ཆེན་པོས་གསུངས་པ་ལྟར་ཚུལ་མང་ཡང་གཞན་ལ་དབང་བསྐུར་
པ་དང་རབ་གནས་སྦྱིན་སྲེག་རྣམས་ལ་སྙིང་པོ་འབུམ་བཟླས་པས་ཆོག་སྟེ། དོན་ཡོད་ཞབས་ཀྱི་དཀྱིལ་ཆོག་ལས། དེ་ནས་བླ་མ་ཁྲོ་བ་མེད་པ། སྔགས་དང། ཕྱག་རྒྱ་དང། རྒྱུད་ལ་མཁས་པ། ཞེས་པ་ནས། དཀྱིལ་འཁོར་གྱི་ལྷ་རྣམས་བསྐྱེད་པ་དང། བསྙེན་པ་ལ་

[008A]༄༅། །ཐུག་པར་བྱས་ནས། ཡི་གེ་བཅུ་པའི་སྙིང་པོ་འབུམ་ཕྲག་གཅིག་ཏུ་བཟླས་པར་བྱ་སྟེ་དང་པོ་བསྙེན་པའོ། །ཞེས་གསུངས་པའོ། །ལས་ཙམ་བསྒྲུབ་པ་ལ་མ་ངེས་ཀྱང། རྒྱུད་ལྟར་ལས་རབ་འབྱམས་ཐོགས་མེད་དུ་འགྲུབ་པ་ལ་མན་ངག་ལྟར་
གྱི་བསྙེན་པ་དང། ལྷས་གནང་བ་མཐོབ་པས་གྲངས་བྱེ་བ་དགོས་ཏེ། ཛྙཱ་ན་ཀ་རས། སྔགས་པས་སྔོན་དུ་བསྙེན་པ་ནི། །བྱེ་བ་བཟླས་ནས་ལས་རྣམས་བརྩམས། །ཡང་ན་མཚན་མ་ཐོབ་ནས་བྱ་།གཞན་དུ་བྱས་ནས་འཇིག་རྟེན་དཔྱས། །ཞེས་དང། གདོང་དྲུག་
གི་རྒྱུད་ལས། བྱེ་བ་ཚང་བར་བཟླས་པ་ཡིས། །རབ་འབྱམས་ལས་ལ་མི་འགྲུབ་པ། །མེད་དེ་དེ་ཡིས་ཐམས་ཅད་འགྲུབ། །ཅེས་དང། ཀྱེ་རྡོར་སོགས་དུ་མར་དེ་ལྟར་བཤད་པས་སོ། །འདི་ཙམ་དུ་མ་ཟད། སྔ་མ་ལ་ཁ་སྐོང་གི་སྦྱིན་སྲེག་དང། ཕྱི་མ་ལ་ཡེ་ཤེས་
འབེབས་པའི་སྔགས་འབུམ་གྱི་བཅུ་ཆའི་སྦྱིན་སྲེག་མན་ངག་ལྟར་བྱས་ན་ལས་ཐོགས་པ་མེད་པར་འགྲུབ་པར་བཞེད་མོད། པོད་འདིར་སྦྱིན་སྲེག་དེ་གཉིས་སོ་སོར་མ་ཤེས་གསུངས་པ་ད་དུང་ཕལ་ཆེར་གྱིས་མ་ཤེས་འདུག་སྟེ་དེ་གཉིས་གཏན་མི་གཅིག་པར་ཤེས་པར་བྱའོ།།
གཞན་ཡང་མཚན་མ་ཇི་ལྟར་འོང་བ་སོགས་ཀྱང་ཤེས་དགོས་མོད་ཡི་གེ་མང་དོགས་སོ། །བཟླས་པས་སྐྱོན་སླར་ཡང་མཆོད་བསྟོད་བྱ་ཞིང་གཤིན་རྗེ་གཤེད་ཀྱི་ཡིག་བརྒྱ་འདོན་ལ། གྲུབ་ན་ཐུན་ཐམས་ཅད་ཀྱི་མཐར་གཏོར་མ་འབུལ་བ་གལ་ཤིན་ཏུ་ཆེ་སྟེ་
དཀྱིལ་འཁོར་སྦྱིན་སྲེག་སོགས་ཀྱི་དངོས་གྲུབ་རྣམ་གཉིས་གཏོར་མ་ལ་རག་ལས་པའི་ཕྱིར་ཏེ། སྡོམ་འབྱུང་ལས། དཀྱིལ་འཁོར་སྦྱིན་སྲེག་བཟླས་བ་དང། །རབ་གནས་ཞི་བ་རྒྱས་བ་དང། །དབང་དང་བསྐྲད་པ་བསད་པ་དང། །འབྱུང་པོ་གནོད་སྦྱིན་མོ་སྒྲུབ་

[008B] ༑གནས་ཀྱི་སྒྲུབ་པའི་དུས་རྣམས་དང། །ལས་རྣམས་ཀུན་ལ་མཆོག་ཡིན་ཏེ། །མྱོས་བྱེད་གཏོར་མ་མེད་པར་ལས། །མྱུར་དུ་འགྲུབ་པར་མི་འགྱུར་རོ། །དེས་ན་སྔོན་གྱི་སངས་རྒྱས་ཀྱིས། །གཏོར་མ་རབ་ཏུ་བསྔགས་པར་གསུངས། །ཞེས་གསུངས་པས་ན་
ཐ་ནའང་ཐུན་ཐ་མལ་གཏོར་མ་འབུལ་དགོས་སོ། །དེ་ལ་ཐུན་གཤམ་ཡིན་ན་བདག་བསྐྱེད་གསར་དུ་མི་དགོས་ལ་མིན་ན་རང་འཇིགས་བྱེད་དུ་བསྐྱེད་པ་རྒྱས་བསྡུས་གང་རུང་བྱ། མདུན་བསྐྱེད་རྒྱས་པ་སྟོང་ཉིད་བསྒོམ་པ་སྲུང་འཁོར་ཐུན་མོང་བ་དང་རྡོ་རྗེ་འཛིན་པ་ལས། ཆོས་
འབྱུང་ནས་གཞལ་ཡས་ཁང་བརྟེན་པ་ལྷར་བསྐྱེད་བ་སྒོ་གསུམ་སྐྱེ་མཆེད་བྱིན་གྱིས་བརླབ་པར་བྱ་བའམ། བསྡུ་ན། མདུན་དུ་སྐད་ཅིག་ཙམ་གྱིས་དཔལ་རྡོ་རྗེ་འཇིགས་བྱེད་རྟེན་དང་བརྟེན་པར་བཅས་པ་ཡོངས་སུ་རྫོགས་པར་གྱུར། རང་གི་ཐུགས་
ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས་ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་སྟེ་ཕྱོགས་མཚམས་རྣམས་སུ་འཁོད་པ་སྐད་ཅིག་གིས་འོད་གསལ་དུ་བཅུག་པ་ལས་དཔལ་རྡོ་རྗེ་འཇིགས་
བྱེད་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པའི་གཙོ་འཁོར་ཐམས་ཅད་ཀྱི་མིག་གཉིས་སུ་ཀྵིཾ། རྣ་བར་ཛྲིཾ། སྣར་ཁཾ། ལྕེར་རཾ། དཔྲལ་པར་ཀཾ། ལྟེ་བར་སཾ། སྤྱི་བོར་ཨོཾ། མགྲིན་པར་ཨཱཐུགྶ་
ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་རྡོ་རྗེ་འཇིགས་བྱེད་ཀྱི་དཀྱིལ་འཁོར་སྤྱན་དྲངས་པར་བསམ་ལ། ཛའྗམ་དཔལ་རང་བཞིན་ཞེས་སོགས་མན་སྔར་ལྟར། སྤྱན་དྲངས་པ་ནས། གཙོ་བོའི་རྩ་ཞལ་གྱི་དབུ་

[009A]༄༅། །ལ་མི་བསྐྱོད་པ་ཕྱོགས་སྐྱོང་འཁོར་དང་བཅས་པ་ལ་དཔལ་རྡོ་རྗེ་འཇིགས་བྱེད་ཀྱིས་དབུ་བརྒྱན་པར་གྱུར་ཧྲཱིཥྚྲཱིཧཱསོགྶ་ཀྱི་ཕྱི་མཆོད་དང། ནང་མཆོད་ཀྱིས་ཀྱང་མཆོད། གཏོར་མ་ལ་ཚིམ་པའི་དང། ལས་
བཅོལ་གྱི་དང། ཕུར་གདབ་ཀྱི་གཏོར་མ་གསུམ་དུ་གྲགས་པ་ལས། འདིར་འབུལ་གཏོར་ནི་དང་པོ་ཁོ་ནར་ངེས་སོ། །གཏོར་མའི་རྒྱུ་སྣོད་དབྱིབས་སོགས་ལས་མཐུན་སླ་ཆོས་མ་ཡིན་པར་བྱས་ལ། ནང་མཆོད་ལྟར་བསང་སྦྱང། བསྐྱེད་པ། བརླབས་པ། མགྲོན་རྣམས་ཀྱི་
ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དཀར་པོ་འོད་ཀྱི་སྤུ་གུ་ཅན་གྱིས་གཏོར་མ་དྲངས་ཏེ་གསོལ་བར་གྱུར་པར་བསམ་ལ། ཨོཾ་ཧྲཱིཥྚྲཱིཝི་ཀྲི་ཏཱ་ན་ན་ཧཱུཾ་ཕཊ། ཨོཾ་བཛྲ་བཧཻ་ར་ཝ་ཡ་ཨ་དཧི་པ་ཏི་ཨི་དཾ་བ་ལིཾ་ཏ་ཁ་ཁ་ཁཱ་ཧི་
ཁཱ་ཧི་ཧཱུཾ་ཕཊ་སཱཧཱ། ལན་གསུམ་མམ་བདུན་སོགས་བརྗོད་ལ་དབུལ་ཕྱི་ནང་གི་མཆོད་པས་མཆོད། བསྟོད་ལ་འདོད་དོན་ལ་གསོལ་བ་བཏབ་པས་ཞལ་གྱིས་བཞེས་པར་བསམ། གཏོར་མ་གཉིས་པ་ལ། ཡ་མ་རཱ་ཛཱ་ཚར་གཅིག་བརྗོད་ལ་སྔགས་ཀྱི་གཟུགས་ཀྱིས་བྱིན་གྱིས་
བརླབས། ཨོཾ་བྷཱུ་ཙ་ར་ནཾ། ནས་ཕཊ་སརྦ་བཧུ་ཏེ་བྷྱ་ལན་གསུམ་བརྗོད་ལ་འབྱུང་པོ་ཕྱོགས་སྐྱོང་འཁོར་བཅས་ལ་ཕུལ་ནས་མཆོད་དེ། བཅོམ་ལྡན་ཆོས་རྗེ་སོགས་ཀྱིས་བསྟོད་དེ། འཕྲིན་ལས་བཅོལ་པས་ཁས་བླངས་པར་བསམ། འདིར་དགོས་པ་ཤིན་ཏུ་ཆེ་བས་ལས་
གཤིན་ལའང་གཏོར་མ་དབུལ་དགོས་པས། མདུན་དུ་པདྨ་ཉི་མ་མ་ཧེའི་སྟེང་དུ་ཡ་ལས་ཐོད་དབྱུག་ནས་རྡོ་རྗེ་ནག་པོ་རྩེ་ལྔ་པས་དབུ་བརྒྱན་པར་གྱུར། ཨོཾ་ཀཱ་ལ་རཱུ་པ་ས་པ་རི་ཝཱ་ར་ས་མ་ཡ་སྟཱཾ་གྱིས་དམ་ལ་བཞག། ཨོཾ་ཀ་ལ་རཱུ་པ་ཡེ་

[009B] སོགས་ཀྱིས་མཆོད་པ་ལྔའི་སྔགས་སྦྱར་བས་ཕྱི་མཆོད་དང། ནང་མཆོད་ཀྱང་ཕུལ། ལྗགས་སྔར་ལྟར་བརླབས་པས་གསོལ་བར་བསམས་ལ། ཨོཾ་ཀཱ་ལ་རཱུ་པ་སརྦ་བིགྷྞན་ཤ་དྲུཾ་མཱ་ར་ཡ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་ཧཱུཾ་ཕཊ་གསུམ་མམ་
བདུན་གྱིས་ཕུལ་ལ། ཧཱུཾ་འཆི་བདག་ནས་རྡུལ་ཕྲན་ཙམ་ཡང་མེད་པར་མཛོད། །ཨོཾ་ཀཱ་ལ་རཱུ་པ་ཧཱུཾ་ཕཊ། ཅེས་འཕྲིན་ལས་བཅོལ་བས་ཁས་བླངས་པར་བསམ། དེ་ནས་གཏོར་མགྲོན་རྣམས་ལ་བཟོད་པར་གསོལ་གཤིན་རྗེ་གཤེད་ཀྱི་ཡིག་བརྒྱ་བརྗོད་ལ། རྟེན་
ཡོད་ན་བརྟན་བཞུགས་བྱ། མེད་ན། ཨོཾ་ཨཱཧཱུཾ་མུཿ་ཞེས་བརྗོད་པས། འཇིག་རྟེན་ལས་འདས་པའི་མགྲོན་གྱི་ཡེ་ཤེས་པ་རྣམས་གཤེགས་དམ་ཚིག་པ་བདག་ཉིད་ལ་ཐིམ་པར་གྱུར་བར་བསམས་ལ། མགྲོན་གཞན་རྣམས་རང་
གནས་སུ་གཤེགས་པར་གྱུར་པར་བསམ་ལ། རྣམ་དག་བསམ་པས་ཚུལ་འདིར་འབད་པ་ལས། །བྱུང་བའི་དགེ་བས་མཐའ་ཡས་འགྲོ་བ་རྣམས། །སྐྱེ་ཞིང་སྐྱེ་བར་འཇམ་དབྱངས་ཞི་ཁྲོ་ཡིས། །འབྲལ་བ་མེད་པར་
རྗེས་སུ་འཛིན་གྱུར་ཅིག་ཅེས་སོགས་སྨོན་ལམ་གདབ་པར་བྱའོ། །ཐུན་མཐར་བདག་སྐྱེད་ཉེར་བསྡུ་དང། ཐུན་མཚམས་ཀྱི་རྣལ་འབྱོར་ནི་སྒོ་གསུམ་གྱི་བྱ་བ་ཀུན་སྔགས་དང་ཕྱག་རྒྱའི་བདག་ཉིད་དུ་བསམ་པ་དང། བཟའ་བའི་རྣལ་འབྱོར་དང། ཉལ་བའི་རྣལ་འབྱོར་ལྡང་
བའི་རྣལ་འབྱོར། ཁྲུས་ཀྱི་རྣལ་འབྱོར་སོགས་ཀྱང་སྒྲུབ་ཐབས་བདུད་ལས་རྣལ་རྒྱལ་ལྟར་བྱས་ནས་དངོས་གྲུབ་ཀྱིས་སྒོ་བརྒྱ་འབྱེད་པར་བྱས་ཏེ་སྐལ་ལྡན་ཡོངས་ཀྱི་རེ་བ་བསྐང་བར་བྱའོ་།སྨྲས་པ། རྩོད་བྲལ་རྒྱུད་རྒྱལ་ལས་གསུངས་རྒྱ་བོད་མཁས་གྲུབ་ཚོགས། །ཉི་ཟླ་ལྟ་བུས་ཉམས་
[010A]༄༅། །བཞེས་བྱིན་རླབས་གཟི་འབར་དཔལ་ཆེན་པོ། །དཔའ་ཅིག་སྒྲུབ་ཐབས་ཆོག་སྒྲིགས་དངོས་གྲུབ་ཁང་བཟང་ཚོན་བཀྲ་བ་།བདུད་ལས་རྣམ་པར་རྒྱལ་བ་ཉི་མའི་འོད་ཅན་དེང་འདིར་གྲུབ་།ཕཻཾ་སྒྲས་ཊཱ་ཀི་དབང་སྡུད་སྡིགས་མཛུབ་དངོས་གྲུབ་
མྱུར་ལ་རིམ་གཉིས་ཟབ་གནད་འདོམས། །ཞལ་ཕྱག་སྐུ་སོགས་ཞི་ཁྲོ་གཉིས་ཚང་རྒྱུ་མས་སྒྱུ་ལུས་མེ་ཐབ་བློ་དྲོད་འབར། །ཁ་ཊྭཾ་འབར་འཇིག་དགའ་བདེ་སྡིག་ཅན་བཙན་ཐབས་འཚང་རྒྱར་སྐྱེས་བུ་གསལ་ཤིང་བསྐྱོན། །དུས་མཐར་ཆེར་བསྔགས་ཤེས་ནས་འཇམ་
དཔལ་ཞི་ཁྲོ་བསྒྲུབ་ལ་མི་བརྩོན་བློ་ལྡན་སུ། །རྨོངས་པའི་རྔམ་ནག་ལས་ཉོན་རྦ་རླབས་མང་འཁྲུག་སྲིད་པའི་མཚོར། །བྱིང་བའི་མ་རྒན་སྐྱེ་འཆིས་རབ་རྨོངས་དགྲ་གཉེན་སྒྲོ་བཏགས་འགྲོ་།འཇམ་དཔལ་དེད་དཔོན་དྲིན་ལས་ཕ་བྲོང་རྒྱལ་བའི་རིན་ཆེན་གླིང། །རིང་
མིན་མྱུར་བར་ཚེ་འདིར་ཕྱིན་ནས་གཏན་བདེའི་དབུགས་འབྱིན་ཤོག་།འདིར་འབད་དགེ་བའི་ལམ་བཟང་ཟླ་བྲལ་འདི། །ཕྱོགས་དུས་ཀུན་ཏུ་དར་རྒྱས་བསྒྲུབས་པ་པོས། །དངོས་གྲུབ་གཉིས་ཀྱི་དགའ་སྟོན་ལ་སྤྱོད་ཅིང། །འགྲོ་ཀུན་བདུད་བཞིའི་གཡུལ་ལས་རྒྱལ་གྱུར་
ཅིག་ཅེས་དཔལ་རྡོ་རྗེ་འཇིགས་བྱེད་དཔའ་ཅིག་གི་སྒྲུབ་ཐབས་བདུད་ལས་རྣམ་པར་རྒྱལ་བའི་ལྷན་ཐབས་འཇམ་དཔལ་ཞི་ཁྲོའི་ཞལ་ལུང་དངོས་གྲུབ་སྣང་བའི་གཏེར་ཆེན་ཞེས་བྱ་བ་འདི་ནི། སྔ་མོ་ནས་གསང་སྔགས་རབ་འབྱམས་སྨྲ་བ་དགེ་སློང་བློ་བཟང་ཤེས་རབ་
ཀྱིས་སུ་ཝ་རྞ་དང་གླ་རྩི་སྐྱེས་ཆེན་གཉིས་དྲི་བ་དང་བཅས་པས་བསྐུལ་ཞིང། གཞན་ཡང་དཀའ་རབ་འབྱམས་སྨྲ་བ་མང་པོས་ཀྱང་གྱིས་ཞེས་པ་དང། སླད་ནས་དར་རྩེ་མདོའི་སྡེ་པ་དཔོན་ས་དཀར་འོག་པའི་ཆོས་མཛད་དཔོན་པོ་ཉི་མ་འོད་ཟེར་གྱིས་བཀྲ་ཤིས་པའི་

[010B] རྒྱལ་བའི་དབང་པོ་ཆེན་པོ་དང། འཇམ་དབྱངས་བླ་མ་ཁྲི་རིན་པོ་ཆེ་ངག་དབང་བློ་གྲོས་རྒྱ་མཚོ་ཡབ་སྲས་དང། ཁྲི་རིན་པོ་ཆེ་བཀའ་འགྱུར་བ་སོགས་བཤེས་གཉེན་དམ་པ་རྣམས་ཀྱི་ཞབས་རྡུལ་སྤྱི་བོར་ལེན་པའི་ཤཱཀྱའི་དགེ་
སློང་མང་ཐོས་སྤོང་བ་པ་འཇམ་དབྱངས་བཞད་པའི་རྡོ་རྗེས་རྡོ་རྗེ་འཇིགས་བྱེད་ཀྱི་རྒྱུད་དང་འགྲེལ་པ་ལྔ་འདིའི་རྒྱ་གཞུང་ཐམས་ཅད་དང་རྗེ་ཡབ་སྲས་ཀྱི་གསུང་རབ་ཟིན་བྲིས་ཡན་ཆད་མན་ངག་གསུམ་གྱི་ཁྲིད་དང་བཅས་ཅི་རིགས་ཐོབ་ཅིང། གཞན་ཡང་བོད་ཀྱི་རྭ་སྐྱོ་ཞང་སོགས་
ཀྱི་ཡིག་དོན་ཁོང་དུ་ཆུད་ནས། གནས་བྱ་རྒོད་ཕུང་པོ་གཉིས་པ་རྒྱལ་བ་ཐམས་ཅད་ཀྱི་བདག་པོའི་གཟིམས་ཁང་གི་ཉེ་འདབ། དགེ་འཕེལ་གྱི་རི་རྩེ་མཁའ་སྤྱོད་གུར་ཁང་ནས་བྲིས་བ་འདིས་ཀྱང་རྒྱལ་བསྟན་སྤྱི་དང་ཁྱད་པར་རྒྱལ་བ་གཉིས་པའི་བསྟན་པ་བསྟན་འཛིན་
དང་བཅས་པ་ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག་།