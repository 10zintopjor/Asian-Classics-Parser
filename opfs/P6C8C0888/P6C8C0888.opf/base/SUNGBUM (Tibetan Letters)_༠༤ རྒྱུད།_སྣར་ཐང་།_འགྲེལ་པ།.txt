
[001A]༄༅། །ཆོས་ཀྱི་རྗེ་ཐམས་ཅད་མཁྱེན་པ་འཇམ་དབྱངས་བཞད་པའི་རྡོ་རྗེས་སྣར་ཐང་བརྒྱ་རྩའི་རྗེས་གནང་སྩལ་ཚོ་གསུང་བཤད་གནང་བ་ཟིན་བྲིས་བྱས་པ་བཞུགས། །

[001B] །ན་མོ་གུ་རུ་མཉྫུ་གྷོ་ཥཱ་ཡ། གནས་བརྟན་བཅུ་དྲུག་གི་བཀོད་པ་ཇོ་བོ་ཆེན་པོས་རྒྱ་གར་ནས་སྤྱན་དྲངས་པ་དང་དགྲ་བཅོམ་པ་རྣམས་རབ་
བྱུང་གི་ཆ་ལུགས་ཅན་དང། རྒྱ་ནག་ཐང་གི་རྒྱལ་པོས་གནས་བརྟན་བཅུ་དྲུག་གདན་དྲངས་ནས་དབྱར་ཟླ་བ་གསུམ་དུ་བསྙེན་བཀུར་མཛད། རྒྱའི་ཧྭ་ཤང་གི་
ལུགས་ལྟར་ཕུ་དུང་ཅན་དང། ན་བཟའ་ཁ་དོག་སྣ་ཚོགས་པ་ཕུལ་བས་བཞེས། རྒྱ་ནག་ནས་བྱུང་བ་དེའི་བཀོད་པ་ད་ལྟ་དར་བ་དེ་ཡིན། རྒྱལ་བ་དགེ་འདུན་རྒྱ་
མཚོས་མཛད་པའི་གནས་བཅུའི་བསྟོང་པ་རྒྱ་ནག་གི་ལུགས་ལྟར་བྱས། ཇོ་བོའི་ལུགས་ལྟར་ན། རིགས་རུས་ཀྱི་ཆེ་བས་སྲས་སྒྲ་གཅན་འཛིན་བཅུ་དྲུག་གི་དང་

[002A]༄༅། །པོ་ཡིན།    ༈   གཅིག། གསང་འདུས་ཀྱི་རྩ་སྔགས་ཀཾ་ཀ་ནི་ཡིན་པས་སོ། །མི་འཁྲུགས་པའི་དམ་བཅའ་
བརྒྱད་དང་ཐོག་སྲུང་ལ་བསྔགས། གཟུངས་འདི་ཆུ་དང་ཕྱེ་མ་དང་ཡུངས་དཀར་སོགས་ལ་ལན་ཉེར་གཅིག་རེ་བཟླས་ཏེ། སྲོག་ཆགས་ཤི་ནས་ལོ་བརྒྱ་ཕྲག་མང་པོ་སོང་བའི་
རུས་པ་ལ་ཡང་བརྒྱབ་ན་ངན་སོང་གི་གནས་གང་ན་ཡོད་ཀྱང་མྱུར་དུ་ཐར། འདིའི་བུམ་ཆུ་འཐུང་བ་དང་བཀྲུས་པ་དང་ནས་དང་ཕྱེ་མ་སོགས་ལ་བཟླས་ཏེ་འཐོར་བའི་ཚེ། ཤི་
གཡོན་གང་ཡིན་ཀྱང་ལུས་ཀྱི་ཕྱི་ནང་ཐམས་ཅད་ཡེ་ཤེས་ཀྱི་རང་བཞིན་གྱི་བདུད་རྩིའི་ཆུ་དང་གཟུངས་ཀྱི་ཡིག་འབྲུའི་རྣམ་པས་གང་ནས། ནད་གདོན་སྡིག་སྒྲིབ་བག་ཆགས་དང་

[002B]ནས་སྐྲ་ཤད་དང་དུད་ཁུ་དང་སོལ་ཁུའི་རྣམ་པར་ནག་ཉིལ་ཉིལ་ཐོན་པར་བསམ་ན་བྱིན་རླབས་མྱུར་གསུངས།    ༈   བཞི་པ་ནི་ཡི་གེ་དྲུག་པ་
འགྲོ་བ་རིགས་དྲུག་གི་སྐྱེ་སྒོ་ཆོད་པ་སོགས་སྤྱི་ལྟར་དང། །སེང་གེའི་སྒྲ་ནི་ཀླུ་གཉན་ས་བདག་གི་ནད་བྱུང་བ་སེལ་བ་དང་ཕྱིན་ཆད་མི་འབྱུང་བ་སོགས་ཀྱི་ཕྱིན་རླབས་ཆེ།    ༈   ཞལ་འདི་ནི་ཀླུ་ས་བདག་གི་
ནད་ཞིབ་དང། འདིའི་དམ་བཅའི་གཟུངས་རིང་ཉིན་རེ་ལ་ལན་བདུན་རེ་མ་ཆག་པར་བཟླས་ན་ཉེས་ལྟུང་ཐམས་ཅད་འཇོམས་ཤིང་ལན་གཅིག་བརྗོད་པས་ཆོས་ཕུང་བརྒྱད་ཁྲི་བཞི་སྟོང་ཀླགས་པའི་ཕན་ཡོན་འབྱུང་གསུངས།    ༈   
ཏཱ་རེ་ཏུཏྟཱ་རེ་ཏུ་རེ་སཱཧཱ། འདི་ནི་འཇིགས་པ་སྤྱི་དང་འཇིགས་པ་བརྒྱད་དང་ཁྱད་པར་དུ་ནད་གདོན་སོགས་ཀྱི་འཚེ་བ་མང་བའི་ཚེ་ན་རང་དང་བསྒྲུབ་བྱ་ཐམས་ཅད་སྒྲོལ་མའི་ཕྱག་གཡས་པའི་འོག་ཏུ་ཆུད་པར་བསམ་
སྒྲོལ་མ། འཕོངས་པ་ལས་སྒྲོལ་མ། མྱུར་མ། ནས་རྩེ་གཅིག་གསོལ་བ་བཏབ་ན་ངེས་པར་སྐྱོབ། ལྷ་གཞན་དང་མི་འདྲ་བར་བསྙེན་པ་མ་སོང་ཡང་ལས་གང་ལའང་མྱུར་བས་མཚན་ལ་མྱུར་མ་ཟེར་བའི་རྒྱུ་མཚན་དེ་ཡིན་ནོ། །ཨོཾ་ཏཱ་
རེ་ཏུཏྟཱ་རེ་ཏུ་རེ་མ་མ་ཨཱལུ་པུ་ཎྱེ་པུཥྚཾ་ཀུ་རུ་སཱཧཱ་སྤེལ་ཚིག་རྒྱ་སྐད་བོད་སྐད་གང་ཡིན་ཀྱང་ཁྱད་པར་མེད། །སྒྲོལ་དཀར་ནི་ཚེ་དང་བསོད་ནམས་སྤེལ་བ་ལ་བསྔགས། འདིའི་བརྒྱད་ཐང་མན་ངག་ལྟར་བཞེངས་

[003A]༄༅། །ནས་བསྒྲུབས་ན་ལས་ཀྱི་འཕེན་པ་ཟང་ཀྱང་རིང་དུ་འཚོ་བ་སོགས་ཕན་ཡོན་ཆེ།    ༈   གཟེར་ཚ་བའི་ནད་སོགས་མི་འགོ་བ་དང་ཞི་བ་དང་མན་ངག་ལྟར་གྱི་བུམ་
ཆུ་ཕྱེ་མ་སོགས་ཀྱི་སྒོ་ནས་ལས་སྦྱོར་བྱས་ན་མི་དང་དུད་འགྲོའི་ནད་གཅོད་པ་དང་མི་འབྱུང་བ་སོགས་བྱིན་རླབས་མྱུར།    ༈   མོ་འོད་ཟེར་ཅན་འདི་ནི་ཉེར་འཚེ་ཐམས་ཅད་དང་ཁྱད་པར་དུ་དགྲ་ཇག་ཆོམ་རྐུན་རྒྱལ་པོའི་
ཆང་པའི་འཇིགས་པ་སོགས་ལས་སྐྱོབ་ཅིང་སངས་རྒྱས་ཀྱི་དུས་སུ་ཁྱིམ་བདག་མོ་ཞིག་གིས་རིན་པོ་ཆེའི་ཕྲེང་བ་རིན་ཐང་ཤིན་ཏུ་ཆེ་བ་ཞིག་ལམ་ཕོ་ཆེ་སྐྱེ་བོ་ཁྲི་ཕྲག་མང་པོ་རྒྱུ་བའི་གནས་སུ་བོར་བས་ཞག་བདུན་
སོང་བ་ན་དྲན་ཏེ། གཡོག་མོ་ལ་སོང་ལ་ངའི་ཕྲེང་བ་ཁྱེར་ཤོག་ཟེར། གཡོག་མོས་ཕྲེང་བ་ནི་ལམ་པོ་ཆེ་སྐྱེ་བོ་ཁྲི་ཕྲག་རྒྱུ་བའི་གནས་སུ་སྟོར་ན་ང་ནི་སོང་ཡང་མི་རྙེད་ཟེར། ཁྱིམ་བདག་མོས་དེ་མིན་ཁྱོད་སོང་
དང་རྙེད་ཡོད། ངས་སྐྱེ་བ་དྲན་པས་སྐྱེ་བ་མང་པོའི་སྔ་རོལ་ཅིག་ན་ལྷ་མོ་འོད་ཟེར་ཅན་བསྒྲུབས་པ་དྲན་པས་དེ་ཕྱིན་ཆད་སྐྱེ་བ་གང་ལ་ཡང་རྫས་ཆོམ་རྐུན་གྱིས་འཁྱེར་མ་མྱོང་ཟེར། དེ་སོང་བའི་ལམ་ན་མི་
དུ་མ་དྲུང་དུ་སོང་ཡང་མ་རིག་པར་ཕྲེང་བ་འདུག། ཁྱེར་འོང་བ་སོགས་གཏམ་རྒྱུད་མང་པོ་གསུངས།    ༈   འདི་ནི་ཤེས་རབ་བསྐྱེད་པ་སོགས་ཕན་ཡོན་ཆེ།    ༈   སྣྲ་སེང་འདི་ནི་

[003B]    ༈   འདི་ནི་ཤེས་རབ་དང་ཞི་དུལ་གྱི་སྤྱོད་ལམ་དང་བྱམས་སྙིང་རྗེ་རྒྱུད་འཇམ་པ་སོགས་ཀྱི་ཡོན་ཏན་སྐྱེ་བ་ལ་བསྔགས། །ཛམྦྷ་ལ་འདི་ནི་ལོངས་སྤྱོད་འཕེལ་བར་
འདོད་ན་འདི་ལྟ་བུ་ལ་བརྟེན་དགོས།    ༈   སྟོབས་པོ་ཆེ་གཉིས་ནི་རང་གཞན་གང་ལ་བར་ཆད་དང་བགེགས་ཀྱི་འཚུབ་ཆེ་དུས་བསྔགས།    ༈   བརྒྱད་ཀྱི་ནང་ནས་མཐུ་སྟོབས་
ཀྱིས་ཆེ་བ་ཡིན་ལ་འདིའི་ཞབས་འོག་ཏུ་འབྱུང་པོ་ཐམས་ཅད་ཀྱི་གཙོ་བོ་འབྱུང་བོ་གཞན་གྱིས་མི་ཐུབ་པ་དཀར་པོ་མནན་པས་བགེགས་དང་ལོག་འདྲེན་སོགས་འདུལ་བ་ལ་ནུས་པ་ཆེ།    ༈   མཚན་ལ་ཡང་ཁྲོ་བོ་
མནོལ་པ་མེད་པ་ཟེར་བས། གྲིབ་དང་མི་གཙང་བ་ལ་སོགས་པ་སེལ་བ་ལ་བསྔགས་ཤིང། རྒྱུད་སྡེ་སྤྱི་རྣམ་དུ་འདིའི་རྒྱུད་རྫུས་མ་ཡིན་གསུངས་པ་ད་ལྟའི་གཟུངས་འདུས་ན་སྨེ་བརྩེགས་ཀྱི་རྒྱུད་ཅིག་འདུག་པ་དེ་ཡིན། ཇོ་བོ་ནས་
བརྒྱུད་པའི་སྨེ་བརྩེགས་དང་ས་སྐྱའི་གསེར་ཆོས་ཀྱི་ནང་ཚན་དུ་གྱུར་པའི་སྨེ་བརྩེགས་རྣམས་ཀྱི་རྒྱུད་དང་ཁུངས་རྣམ་དག་ཡིན་གསུངས།    ༈   དང་ཕྱི་མ་དྲག་པོ་ཡིན་ལ་སྔ་མ་རིམས་ནད་
བསྲུང་བ་དང་ཤེས་རབ་བསྐྱེད་པ་དང་མནན་པ་སོགས་ལ་བསྔགས། ཕྱི་མ་རིམས་ནད་བྱུང་བ་སེལ་བ་དང་ཤེས་རབ་སོགས་ལ་བསྔགས།    ༈   གཉན་ཅིང། ལྷོ་བྲག་

[004A]༄༅། །སྙན་བརྒྱུད་ན་སེང་ལྡེང་དང་སྙེགས་མའི་དབྱུག་པ་ལ་བརྟེན་པའི་ལས་སྦྱོར་ཡོད་གསུངས།    ༈   བ་དང་བྱད་ཁ་དང་དུས་མིན་འཆི་བ་བཟློག་པ་དང་སྙིགས་མའི་དུས་སུ་རྒྱ་
འདྲེའི་གནོད་པ་ཆེ་དུས་འདི་ལ་གསོལ་བ་བཏབ་ན་མྱུར།    ༈   རྡོ་རྗེ་མདོ་ལུགས་འདི་ཆེ་བ་བརྒྱད་ཀྱི་ནང་ནས་རྣམ་དག་གིས་ཆེ་བ་ཡིན་ཞིང་འདིའི་རྒྱུད་ན་ཕྱག་རྡོར་གྱི་སྐུ་གསུང་ཐུགས་ཕྱག་མཚན་ན་བཟའ་རྒྱན་ཆ་ལུགས་
བཞུགས་སྟངས་སོགས་ཀྱི་རྣམ་དག་མང་པོ་ཡོད་གསུངས། ཕྱག་རྡོར་ཆེ་བ་དགུ་དང་བརྒྱད་འདྲེན་ཚུལ་ཡོད་དེ། འཁོར་ཆེན་དབང་གི་ཆེ་བ། གཏུམ་པོ་ཁྱུང་གི་ཆེ་བ། རྣམ་འཛམས་ཁྲུས་ཀྱི་ཆེ་བ། ཨུ་ཙར་ཡ་དྲག་སྔགས་
ཀྱི་ཆེ་བ། འབྱུང་འདུལ་མཐུ་སྟོབས་ཀྱི་ཆེ་བ། འགྲོ་བཟང་འཕྲིན་ལས་ཀྱི་ཆེ་བ། འབར་རམ་གདམས་ངག་གི་ཆེ་བ། ཕྱག་རྡོར་མདོ་ལུགས་རྣམ་དག་གི་ཆེ་བ། གོས་སྔོན་ཅན་ཆོས་སྐྱོང་གི་ཆེ་བ་ཡིན་ལ། གོས་སྔོན་
ཅན་འདི་ཆོས་སྐྱོང་གི་ཆེ་བ་ཡིན་པའི་རྒྱུ་མཚན་འདི་ཡི་དམ་དུ་བྱས་ནས་རྣམ་སྲས་བཀའ་བཅོ་ལྔ་སོགས་ལ་བསྙེན་སྒྲུབ་ལས་གསུམ་གང་བྱེད་ཀྱང་མྱུར་བར་བཤད།    ༈   ནས་ཀླུ་དང་ཡི་དྭགས་སོགས་ལ་ཆུ་
སྦྱིན་བྱས་ན་སྙིང་རྗེའི་སྟོབས་ཀྱིས་གཞན་ལས་ཁྱད་པར་འཕགས།    ༈   དང་ཞི་དུལ་སོགས་ཀྱི་དངོས་གྲུབ་འབྱུང་བ་ལ་བསྔགས།    ༈   སོར་འབྲང་མ་འདི་མོ་གཤམ་

[004B] འདིའི་བསྲུང་འཁོར་ལུས་ལ་བཅིངས་བཞིན་པར་ཤིན་ངན་སོང་དུ་མི་འགྲོ་གསུངས།    ༈   རིགས་མང་པོ་ཡོད་ལ་དེའི་ལྔས་རྩེན་ལ་
འཇིག་རྟེན་པའི་སྒྲུབ་ཁ་མང་པོ་དང། ནོར་ལྷའི་ནང་ནས་ལྷ་མོ་ནོར་རྒྱུན་མ་འདི་ལ་སྒྲུབ་ཐབས་གཉིས་ཡོད་ཀྱང། མངོན་རྟོགས་ལ་མི་འདྲ་བ་མེད་པ་དང་སྔགས་མི་འདྲ་ཡང་རྗེས་གནང་གཅིག་གིས་ཆོག། སྔགས་གཉིས་ཀ་
རྗེས་བློས་བྱེད། གཞན་ལ་ཤེས་པར་བྱ། ནོར་སྒྲུབ་ལ་བསྔགས། །གཙུག་ཏོར་རྣམ་རྒྱལ་འདི་ནི་ཚེ་དང་བསོད་ནམས་འཕེལ་བ་དང་དུས་མིན་འཆི་བ་བཟློག་པ་དང་ཁྱད་པར་དུ་ཚུལ་འཆལ་དང་བསླབ་པ་དང་
འགལ་བའི་ཉེས་ལྟུང་ཐམས་ཅད་འདག་གསུངས། འདིའི་གཟུངས་རིང་ཐུང་གང་ཡིན་ཀྱང་ཡུངས་དཀར་དང་ཆུ་དང་ཕྱེ་མ་སོགས་ལ་ལན་ཉེར་གཅིག་རེ་བཟླས་ཏེ་དུར་ཁྲོད་སོགས་ཀྱི་རུས་པ་ཤི་ནས་ལོ་བརྒྱ་ཕྲག་མང་པོ་
སོང་བ་ལའང་བརྒྱ་བན་ངན་འགྲོའི་གནས་གང་ན་ཡོད་ཀྱང་ཐར། འདིའི་གཟུངས་བྲིས་ནས་ལུས་ལ་འཆང་བའམ་མཆོད་རྟེན་སོགས་ཀྱི་ནང་དང་ཁྱིམ་དང་ས་ཕྱོགས་གང་ན་ཡོད་ཀྱང་ཕན་ཡོན་ཆེ་ཞིང་ཁྱད་པར་གཞན་
ཡང་ཡོད། རྗེ་རིན་པོ་ཆེས་འདི་ཐུགས་དམ་མཛད་ཅིང་བླ་མ་གོང་མ་རྣམས་ཀྱིས་ཐུགས་རྩིས་ཆེ་བར་མཛད། རྒྱུན་དུ་འདོན་པ་ལ་ཆོས་རྒྱལ་གྱིས་བསྲུང་བ་དམ་བཅའ་ཡིན་གསུངས་མན་ངག་གཞན་ཡང་ཡོད།    ༈   
[005A]༄༅། །པ་ནི་དུས་གསུམ་སངས་རྒྱས་ཀུན་གྱི་བྱམས་པའི་ངོ་བོ་ཡིན་ལ། བདུད་སྡེ་འཇོམས་པ་དང་བསྲུང་བའི་རིགས་ལ་བསྔགས། །ཤེར་ཕྱིན་མ་ནི་སངས་རྒྱས་ཐམས་ཅད་ཀྱི་ཤེས་རབ་ཀྱི་ངོ་བོ་
ཡིན་ལ་ཤེས་རབ་བསྐྱེད་པ་དང་བདུད་བཟློག་ལ་བསྔགས།    ༈   ཁྲོ་གཉེར་ཅན་ནི་བྱམས་པ་དང་སྙིང་རྗེ་སྐྱེ་བ་ལ་བསྔགས། །རྣམ་སྲས་བཀའ་བཅོ་ལྔ་ལུས་ངན་གྱི་སྒྲུབ་ཁ་དང་བཅུ་དྲུག་ཡོད་ཅིང། རྣམ་
མང་ཐོས་པའི་སྲས་ཡིན་པས་ན་རྣམ་སྲས། ལྷ་དང་ལྷ་མིན་འཐབ་ཚེ་ལྷ་མིན་རྣམས་ཀྱིས་རྣམ་སྲས་ལ་ལུས་ངན་པ་འདིས་ཀྱང་གཡུལ་ཟློག་ཐུབ་པ་ཟེར་པས་ལུས་ངན་པོར་གྲགས། དེ་སོགས་མཚན་གྱི་རྣམ་གྲངས་
མང་པོ་ཡོད། འདུལ་བའི་ཆོས་སྐྱོང་ཡིན་ཞིང་ནོར་སྒྲུབ་ལ་བསྔགས།    ༈   སྤྱན་རས་གཟིགས་ཁྲོས་པ་ཡིན་པ་ལ་ཁྱད་པར་མེད། འཇིགས་པ་ཐམས་ཅད་
ལས་སྐྱོབ་ཅིང་ཁྱད་པར་བར་དོ་ནས་སྐྱོབ་ལ་དངོས་གྲུབ་ཐམས་ཅད་སྩོལ་གསུངས།    ༈   ཀྱིས་འབྱུང་པོ་འདུལ་བྱེད་ཀྱི་ཕྱག་རྒྱ་འཆང་བ་ནི་སྲིན་ལག་གཉིས་བསྣོལ་ནས་
མཛུབ་མོ་གཉིས་བསྐུམ་མཐེའུ་ཆུང་དང་གུང་མོ་ཡང་མཐེ་བོང་རྒན་པོས་མནན་པའོ།། །།

[005B][BLANK PAGE]﻿༄༅། །སྣར་ཐང་བརྒྱ་རྩའི་ཟིན་བྲིས་བཞུགས་སོ། །

[001A] །སྣར་ཐང་བརྒྱ་རྩའི་སྐབས་སུ། བཀའ་གདམས་ཀུན་གྱི་ཐུགས་ཀྱི་ཉིད་ཁུ། ཁྱད་པར་ཇོ་བོ་ལྷ་གཅིག་གི་ཐུགས་དམ་གྱི་ལྷ་
གླང་ཤར་གཉིས་ལས་ཤར་པའི་སློབ་མ་རང་དང་སྤྱོད་ལམ་མཐུན་པ་གསུམ་སྟོང་རྒྱུན་དུ་ཞབས་ཕྱིར་འབྲང་བ། དེའི་ནང་ཚན་གཏུམ་པོའི་སློབ་མ་
མཆིམས་ནམ་མཁའ་གྲགས་པ་ཞེས་པ་དེ་ཉིད་ཀྱིས་དཔལ་སྣར་ཐང་གི་གཙུག་ལག་ཁང་ཕྱག་འདེབས་མཛད་པར་ཇོ་བོ་ཆེན་པོ་སོགས་ཀྱིས་ལུང་བསྟན་
བཞིན་སྣར་ཐང་གི་གནས་སུ་གནས་བརྟན་ཆེན་པོ་བཅུ་དྲུག་དགེ་བའི་བཤེས་གཉེན་རྒྱལ་སྲས་ཆེན་པོ་པོ་ཏོ་པ་སོགས་སྐུའི་རྣམ་པར་འབྱོན་པར་

[002A] །གསུང་བ་སོགས་ཀྱི་དགོངས་དོན་བཞིན་གཏུམ་སྟོན་གྱིས་སྣར་ཐང་ཕྱག་འདེབས་པར་མཛད་པ་དེ་ཉིད་ཀྱི་ཡང་སློབ་
མཆིམས་འཇམ་པའི་དབྱངས་ཀྱི་བླ་མ་མཆིམས་ནམ་མཁའ་གྲགས་ཀྱིས་་ཇོ་བོའི་ཐུགས་དམ་བརྒྱ་རྩ་འཐོར་བུར་བཞུགས་པ་ཕྱོགས་སུ་
སྡེབས་པར་མཛད། དེ་ཡང་རྗེས་གནང་དངོས་སོ་བཞི་ལུང་བྱིན་རླབས་སྒོམ་ལུང་བཅས་དྲུག་ཅུ་རེ་དྲུག་ཁྱོན་ལ་བརྒྱ་རྩའི་མིང་འདོགས་མཛད་
གསུངས། ཆོ་ག་སྒྲུབ་ཚུལ་ཡང། སྔོན་དུ་མདུན་བསྐྱེད་བུམ་པ་ཕྱོགས་གཅིག་ཏུ་སྒྲུབ་ཟིན་ནས། རྗེས་གནང་དངོས་གཞིའི་སྐབས་སུ་རྗེ་གནང་རེ་

[002B] བླ་མས་སྐབས་གང་ཡིན་གྱི་ལྷའི་བདག་བསྐྱེད་རྐྱང་བ་བཟླས་པ་བརྒྱ་བསྐོར་ཙམ་ལས་ལྷག་མི་གནང་བར་འདུག་དེ་འཕྲལ་རྗེས་གནང་
བསྐུར་བར་གནང་སོང། ཉིན་དང་པོར། བྱ་རྒྱུད་དེ་བཞིན་གཤེགས་པའི་རིགས་ཀྱི་སྐོར་ལས། ཐུབ་དབང། ཐུབ་དབང་གནས་བཅུ། འཇམ་དཀར། འཇམ་དབྱངས་ཨ་ར་པ་ཙ་ན། རྣམ་རྒྱལ་
མ༑ གདུགས་དཀར། སོར་འབྲང་ལྷ་ལྔའམ་བསྲུང་བ་ལྔ། འཇམ་དབྱངས་སྨྲ་སེང། འོད་ཟེར་ཅན་མ། བྱམས་པ་་བཅས་གནང། ཡང་གཅིག་མི་གཡོ་བ་དཀར་པོ། ་མི་གཡོ་བ་སྔོན་
པོ༑ ་སྤྱན་རས་གཟིགས་བཅུ་གཅིག་ཞལ། ་སྤྱན་རས་གཟིགས་ཕྱག་བཞི་པ། ་སྤྱན་རས་གཟིགས་ཁ་སར་པཱ་ཎི། ་སྤྱན་རས་གཟིགས་སེངྒེ་སྒྲ། ་རྗེ་བཙུན་སྒྲོལ་མ་དཀར་མོ། །
་སྒྲོལ་མ་ལྗང་མོ་སེང་ལྡེང་ནགས་སྒྲོལ། ་རྟ་མགྲིན་སེང་དབྱུག་ཅན། ་རི་ཁྲོད་ལོ་མ་གྱོན་མ། ཡང་་དབྱངས་ཅན་མ་དཀར་མོ་ཞལ་གསུམ་ཕྱག་དྲུག་་མི་འཁྲུགས་པ། ་མདོ་
ལུགས་ཕྱག་རྡོར། ་ལྷ་མོ་ཁྲོ་གཉེར་མ། ་ཁྲོ་རྒྱལ་སྟོབས་པོ་ཆེ་དམར་པོ། ་ཁྲོ་བོ་སྨེ་བ་བརྩེགས་པ་ནག་པོ། ་ཁྲོ་བོ་བགེགས་མཐར་བྱེད་ནག་པོ། ་རྣམ་སྲས་ལྗང་ཁུ། ་ཛམྦྷ་ལ་སེར་པོ། །

[003A]༄༅། །་ནོར་སྦྱིན་མ་འབྲས་བུའི་སྙེ་མ་ཅན། ཡང། ་ནོར་སྦྱིན་མ་འབྲས་ཀྱི་སྙེ་མ་ཅན། ་འཕགས་མ་ཤེར་ཕྱིན་མའམ་ཡུམ་ཆེན་མོ། ་ཕྱག་རྡོར་འབྱུང་པོ་འདུལ་བྱེད། ་དཔལ་
ཡེ་ཤེས་ཀྱི་མགོན་པོ་གྲི་གུག་ཁྱོན་རྗེས་གནང་སོ་བཞི་དང། མངོན་རྟོགས་སོགས་ཀྱི་རིགས་བསྡོམས་པའི་ཆོས་ཚན་དྲུག་ཅུ་རེ་བདུན། རྗེས་ལུང་བསྡོམས་བརྒྱ་དང་གཅིག་ཐོབ། །



