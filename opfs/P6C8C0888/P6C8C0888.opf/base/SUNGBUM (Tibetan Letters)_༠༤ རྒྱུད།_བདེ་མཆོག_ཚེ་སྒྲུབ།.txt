   ༈    བདེ་མཆོག་དཀའ་པོ་ལ་བརྟེན་པའི་ཚེ་སྒྲུབ་རྒྱུན་འཁྱེར་བཞུགས།     ༈    འདིར་
འཇམ་དབྱངས་ཆོས་སྐོར་གྱི་ནང་ཚན་བདེ་མཆོག་དཀར་པོའི་ཚེ་སྒྲུབ་རྒྱུན་འཁྱེར་དུ་ཉམས་སུ་ལེན་ཚུལ་ནི་ ། སངས་རྒྱས་ཆོས་དང་དགེ་འདུན་ལ། །རྟག་པར་བདག་ནི་སྐྱབས་སུ་མཆི། །སེམས་ཅན་ཀུན་གྱི་དོན་གྱི་ཕྱིར། །

[006A]༄༅། །བདག་ནི་ཧེ་རུ་ཀར་གྱུར་ཅིག་  ཅེས་ལན་གསུམ་གྱི་སྐྱབས་སེམས་བྱས་ལ།  ཨོཾ་ཤཱུ་ཉ་ཏཱ་ཛྙཱ་ན་བཛྲ་ས་བྷཱ་ཝ་ཨཱཏྨ་ཀོ་ཉ་ཧཾ། ཆོས་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས་
པད་ཉིའི་སྟེང་དུ། རང་གི་སེམས་ཉིད་ཧཱུཾ་དཀར་པོ་དང་ཧྲཱི་དམར་པོ། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས། རང་ཉིད་དཔལ་འཁོར་ལོ་བདེ་མཆོག་སྐུ་མདོག་དཀར་པོ་
ཞལ་གཅིག་ཕྱག་གཉིས་ཀྱིས་ཚེའི་བདུད་རྩིས་གང་བའི་བུམ་པ་དམར་པོ་རེ་རེ་བཟུང་ནས་ཡུམ་ལ་འཁྱུད་པ། དེའི་པང་ན་ཡུམ་རྡོ་རྗེ་རྣལ་འབྱོར་མ་སྐུ་མདོག་དམར་མོ་ཞལ་གཅིག་ཕྱག་གཉིས་ཀྱིས་ཚེའི་
བདུད་རྩིས་གང་བའི་ཐོད་པ་དཀར་པོ་རེ་རེ་བཟུང་ནས་ཡབ་ལ་འཁྱུད་པ། གཉིས་ཀའང་དར་གྱི་ན་བཟའ་དང་རུས་པ་དང་རིན་སེམས་བྱས་ལ།  ཨོཾ་ཤཱུ་ནྱ་ཏཱ་ཛྙཱ་ན་བཛྲ་ས་བྷཱ་ཝ་རྗེའི་སྐྱིལ་ཀྲུང་
དང། ཡུམ་པདྨའི་སྐྱིལ་ཀྲུང་གིས་བཞུགས་པའི་དཔྲལ་བར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་པས། བསྒོམས་པ་དང་འདྲ་བའི་ཡེ་ཤེས་པ་དང་དབང་
གི་ལྷ་རྣམས། ཨོཾ་བཛྲ་ས་མཱ་ཛཿ་ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། དབང་གི་ལྷས་དབང་བསྐུར་འོད་དཔག་མེད་ཀྱིས་དབུ་བརྒྱན་པར་གྱུར། ཅེས་བསྐྱེད་ལ། ཨོཾ་ཙཀྲ་

[006B] པཱ་དྱཾ་པྲ་ཏྲི་ཙྪ་ཡེ་སཱ་ཧཱ། བཛྲ་པུཥྤེ། དྷཱུ་པེ། དའི་པེ། གནྡྷེ། ནཻ་ཝ་དཡེ། ཤཔྟ་ཨཱ་ཧཱུཾ། གིས་ཕྱི་མཆོད་དང། ཨོཾ་ཙཀྲ་སམྦ་ར་སི་ཏ་ས་པ་རི་ཝཱ་ར་ཨོཾ་ཨཱ་ཧཱུཾ། གིས་
དང་མཆོད་ཕུལ། མཛེས་ཤིང་ལྟ་བས་མི་ངོམས་མཚན་དཔེའི་སྐུ། །རབ་སྙན་དྲུག་ཅུའི་དབྱངས་ཅན་ཚངས་པའི་གསུང། །མཁྱེན་བརྩེ་ནུས་མངའ་བླ་མེད་ཡེ་ཤེས་ཐུགས། །གསང་གསུམ་དཔལ་ལྡན་བདེ་མཆོག་
འཁོར་ལོར་བསྟོད། །ཅེས་བསྟོད། དེ་ནས། རང་གི་སྙིང་གར་ཉི་མའི་དཀྱིལ་འཁོར་ལ་གནས་པའི་ཚེའི་བདུད་རྩིས་གང་བའི་བུམ་པ་དམར་པའི་ནང་དུ། རྡོ་རྗེ་དཀར་པོ་རྩེ་ལྔ་པའི་ལྟེ་བར་ཟླ་གདན་ལ་རང་
གི་སེམས་ཀྱི་ངོ་བོ་ཧཱུཾ་ཡིག་དཀར་པོའི་མཐར་སྔགས་འཕྲེང་གིས་བསྐོར་བ་དང། ཧཱུཾ་གི་ནཱ་དའི་དབུས་སུ་བླ་མ་འཁོར་ལོ་སྡོམ་པ་ཡབ་ཡུམ་བཞུགས་པའི་ཐུགས་ཀའི་འོད་ཟེར་གྱིས་འཁོར་འདས་
ཀྱི་ཚེ་བཅུང་བཀྲག་མདངས་མ་ལུས་པ་བསྡུས་ཏེ་ཕྱག་གི་བུམ་པ་དང་ཐོད་པ་གང་ཞིང་ལུང་པ་དང་སྦྱོར་མཚམས་ནས་བདུད་རྩིའི་རྒྱུན་བབས་ཏེ་ཧཱུཾ་ཡིག་བཀྲུས་པས། ནད་གདོན་སྡིག་སྒྲིབ་ཐམས་
ཅད་དག་ཚེ་ཡར་བ་ཁུགས། ཉམས་པ་གསོས། འཆི་མེད་ཀྱི་དངོས་གྲུབ་ཐོབ་པར་གྱུར། ཨོཾ་ཧྲཱི་ཧ་ཧ་ཧཱུཾ་ཧཱུཾ་ཕཊ་ཚེལ་སྲུངས་ཤིག་ཅེས་གང་མང་བཟླས་ལ། བསྙེན་ཅིང་མཆོད་བསྟོད་གསོལ་བཏབ་

[007A]༄༅། །ལྷ་ལམ་ངོས། །ཐུགས་རྗེའི་ཆུ་འཛིན་དཀར་པོ་འཁྲིགས་པ་ལས། །བྱིན་རླབས་མཛད་མི་ཤེས་པའི་ཆར་རྒྱུན་གྱིས། །ཚེ་དཔལ་བསོད་ནམས་མྱུ་གུ་སྨིན་པར་ཤོག་
ཚེ་རབ་ཀུན་ཏུ་དལ་བའི་རྟེན་བཟང་ཐོབ། །མཚན་ཉིད་ལྡན་པའི་བཤེས་གཉེན་མགོན་གྱིས་ཟིན། །ཟབ་རྒྱས་དམ་པའི་ཆོས་ལ་ལོངས་སྤྱད་ནས། །འགྲོ་བ་ཀུན་གྱི་མགོན་དུ་འགྱུར་
བར་ཤོག་ཡིད་བཞིན་ནོར་དང་བུམ་བཟང་འདོད་འཇོའི་བ། །དཔག་བསམ་ཤིང་ལྟར་འདོད་པའི་རེ་བ་ཀུན། །འབད་མེད་སྩོལ་མཛད་བླ་མ་ཡི་དམ་དང། །མཁའ་འགྲོ་ཆོས་སྐྱོང་
སྲུང་མའི་བཀྲ་ཤིས་ཤོག་ ཅེས་བསྔོ་སྨོན་ཤིས་བརྗོད་བྱའོ། །ཞེས་པ་འདི་ནི་དབུ་མ་པ་དཔའ་བོ་རྡོ་རྗེ། ཐམས་ཅད་མཁྱེན་པ་དགེ་འདུན་རྒྱ་མཚོ་དང་བློ་བཟང་རྒྱ་མཚོ། པཎ་ཆེན་བློ་བཟང་ཆོས་ཀྱི་རྒྱལ་མཚན་དང་བློ་
བཟང་ཡེ་ཤེས། རྗེ་བཙུན་དམ་པ་བློ་བཟང་བསྟན་འཛིན་དཔལ་བཟང་པོའི་ཞལ་སྔ་ནས་རྣམས་ཀྱི་གཞུང་ལ་བརྟེན་ནས་ཕན་གཟུགས་སྙོམ་ལས་པ་དྷརྨ་བྷ་དྲས་སྦྱར་བའོ།། །།    ༈   
ཏུ་གཏོར་མ་འབུལ་ན། གཏོར་མ་ཨོཾ་ཨཿ་ཧཱུཾ་ཧ་ཧོ་ཧྲཱི་ལན་གསུམ་ཕྱག་རྒྱ་དང་བཅས་པས་བྱིན་གྱིས་བརླབས་ཏེ། ཕཻཾ༑ རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས། དཔལ་འཁོར་ལོ་

[007B] ཨོཾ་ཙཀྲ་སམ་བ་ར་སིཏ་ས་པ་རི་ཝཱ་ར་ཨི་དཾ་བ་ལིཾ་ཏཾ་ཁ་
ཁ་ཁཱ་ཧི་ཁཱ་ཧི་ལན་གསུམ་གྱིས་ཕུལ། གོང་བཞིན་ཕྱི་ནང་གིས་མཆོད། མཚམས་སྤྲིན་དང་འགྲོགས་ཀ་ལ་ཤའི། །མདངས་ལྡན་ཧེ་རུ་ཀ་ལ་འདུད། །བསྟན་འགྲོའི་དོན་དུ་བདག་ཉིད་ལ། །
འཆི་མེད་ཚེ་ཡི་མཆོག་སྦྱིན་མཛོད། །ཅེས་བསྟོད་འཕྲིན་བྱས་ལ། ཨོཾ་བཛྲ་ས་མཱ་ཛཿ་གཏོར་མགྲོན་གྱི་ལྷ་རྣམས་རང་ཉིད་ལ་ཐིམ་པར་གྱུར་བར་བསམས་ལ། གོང་བཞིན་བསྔོ་སྨོན་ཤིས་བརྗོད་བྱའོ།།
ཚིག་གྲོན་ཆུད་ཞིང་གནད་འདུས་པའི། །གདམས་ངག་གསེར་གྱི་ཐིག་པོ་འདིའི། །བྱེད་པོ་དྷརྨ་བྷདྲ་ཡིན། །དགེ་བས་བསྟན་དང་འགྲོ་ཕན་ཤོག་བཀྲ་ཤིས།།



﻿༄༅། །བདེ་མཆོག་དཀར་པོའི་ཚེ་སྒྲུབ་འཆི་མེད་མཆོག་སྦྱིན་ཞེས་བྱ་བ་བཞུགས་སོ། །

[001A] །ན་མ་ཤྲཱི་ཙཀྲ་ས་མྦྷ་ར་ཡ། བླ་མ་དང་དཔལ་འཁོར་ལོ་སྡོམ་པའི་ཞབས་ལ་དུས་ཐམས་ཅད་དུ་ཕྱག་འཚལ་ལོ། །བརྩེ་བ་ཆེན་པོས་
རྗེས་སུ་བཟུང་དུ་གསོལ། གངས་ཀྱི་རི་བོར་འཚམས་སྤྲིན་གསར་བས་འཁྱུད་འདྲའི་སྐུ། །འགག་མེད་ཚངས་དབྱངས་བཞི་ལྷག་དྲུག་ཅུའི་དབྱངས་ལྡན་
གསུང། །སྒྲིབ་མེད་ལག་མཐིལ་རྫས་བཞིན་ཤེས་བྱ་ཀུན་གསལ་ཐུགས། །ཚེ་དཔལ་སྟེར་མཛད་བདེ་ཆེན་ཧེ་རུ་ཀཿ་ལ་འདུད། དྲིན་ཅན་བླ་མ་
ཧེ་རུ་ཀཿ་དཔལ་དང། །དབྱེར་མེད་ཚེ་ཡི་གདམས་པ་ཉམས་བཞེས་ཚུལ། །མདོར་བསྡུས་བཀོད་ལ་ཆོས་བདག་མཁའ་འགྲོའི་ཚོགས། །བཟོད་

[002A]༄༅། །པར་བཞེས་ཤིང་མཆོག་ཐུན་དངོས་གྲུབ་སྩོལ། །འདིར་བདེ་མཆོག་དཀར་པོའི་བླ་མའི་རྣལ་འབྱོར་དང་འབྲེལ་བའི་ཚེའི་གདམས་
པ་ཉམས་སུ་བསྟར་བར་འདོད་པས། སྐྱབས་སེམས་ཚད་མེད་བཞི་བསྒོམ་པ་སོགས་སྔོན་དུ་བཏང་ནས། དངོས་གཞི་འཇུག་པ་བདེ་ཆེད་ཚིགས་བཅད་དུ་སྤེལ་
བ་ནི། ལྷུན་གྲུབ་བདེ་སྟོང་དག་པའི་མཁའ་དབྱིངས་སུ། །སེང་ཁྲི་པད་ཟླ་ཉི་མའི་དཀྱིལ་འཁོར་སྟེང། །རྩ་བའི་བླ་མ་དཔལ་ལྡན་ཧེ་རུ་ཀཿ་
སྐུ་མདོག་དཀར་པོ་ཞལ་གཅིག་སྤྱན་གསུམ་པ། །ཕྱག་གཉིས་བུམ་པ་བཟུང་ནས་ཕག་མོར་འཁྱུད། །ལྷ་རྫས་དར་དང་རིན་ཆེན་རྒྱན་གྱིས་སྤྲས། །

[002B] །དེ་ཡི་པད་ན་རྡོ་རྗེ་ཕག་མོ་ནི། །སྐུ་མདོག་དམར་མོ་ཞལ་གཅིག་ཕྱག་གཉིས་ཀྱིས། །ཐོད་པ་བཟུང་སྟེ་ཡབ་ཀྱི་མགུལ་ནས་འཁྱུད། །ཞབས་
གཉིས་པདྨའི་དཀྱིལ་ཀྲུང་གིས་བཞུགས་པའི། །སྤྱི་བོར་ཨོཾ་དཀར་མགྲིན་པར་ཨཱ་དམར་པོ། །ཐུགས་ཀར་ཧཱུཾ་སྔོན་གྱིས་མཚན་འོད་ཟེར་གྱིས། །རང་བཞིན་གནས་ནས་བསྒོམ་པ་དང་འདྲ་
བའི༑ ༑ཡེ་ཤེས་སྤྱན་དྲངས་ཡི་དམ་དབྱེར་མེད་གྱུར། །སྒོ་གསུམ་དྭངས་པའི་སྒོ་ནས་ཕྱག་འཚལ་ལོ། །ཕྱི་ནང་མཆོད་ཚོགས་ནམ་མཁའ་བཀང་སྟེ་འབུལ། །ཐོག་མེད་ནས་བསགས་
སྡིག་ལྟུང་སོ་སོར་བཤགས། །རང་གཞན་སྐྱེ་འཕགས་དགེ་ལ་རྗེས་ཡི་རང། །འཁོར་བ་མ་སྟོང་བར་དུ་ལེགས་བཞུགས་ནས། །འགྲོ་ལ་ཟབ་རྒྱས་ཆོས་འཁོར་བསྐོར་དུ་གསོལ། །བདག་གཞན་དགེ་ཚོགས་བྱང་
ཆུབ་ཐོབ་ཕྱིར་བསྔོ། ། མཎྜལ་རྒྱས་པས་ཐོག་དྲངས་བསྡུས་པ་ས་གཞི་སྤོས་བྱུགས་མ་མ་མཐའ་ཉེར་གཅིག་ཙམ་ལོང་བྱུང་ན་ཡན་ལག་བདུན་པ་དང་འབྲེལ་བར་བརྒྱ་སྟོང་ཅི་ནུས་སུ་ཕུལ་ལ་བཟླས་དམིགས་གསལ་འདེབས་པ་ནི།།
ཐུགས་ཀར་ཉི་དཀྱིལ་སྟེང་དུ་ཀཱ་ལ་ཤ་དབུས་སུ་རྡོ་རྗེ་དཀར་པོ་རྩེ་ལྔའི་ནང། །ཟླ་བའི་སྟེང་དུ་རང་སེམས་ཧཱུཾ་དཀར་པོ། །དེ་སྟེང་བླ་མ་བདེ་མཆོག་ཡབ་ཡུམ་སྐུ། །འོག་གི་ཧཱུཾ་མཐར་སྔགས་འཕྲེང་གཡོན་བསྐོར་

[003A]༄༅། །དུ། །བསྐོར་བའི་ཡབ་ཡུམ་གཉིས་ཀའི་ཐུགས་ཀ་ནས། །འོད་ཟེར་སྣ་ལྔ་ལྕགས་ཀྱུ་ལྟ་བུའི་ཚོགས། །ཕྱོགས་བཅུར་སྤྲོས་ཏེ་འབྱུང་བཞིའི་རྩི་བཅུད་དང། །ལྷ་མིའི་ཚེ་བསོད་དཔལ་འབྱོར་ལེགས་ཚོགས་
སོགས། །མདོར་ན་འཁོར་འདས་ཀུན་གྱི་ཚེ་ཡི་བཅུད། །མ་ལུས་བསྡུས་ཏེ་ཕྱག་གི་བུམ་ཐོད་གང། །དེ་ལས་བདུད་རྩིའི་རྒྱུན་བབས་ཧཱུཾ་ཡིག་ལ། །ཐིམ་པས་ཚེ་ཡར་འགུག་ཅིང་ཉམས་པ་གསོས། །ཆད་པ་འཐུད་
ཅིང་ཡོ་བ་བསྲོད་ཞིང་སྤེལ། །བཀྲག་མདངས་གཟི་བརྗིད་ཕུན་ཚོགས་དཔལ་འབྱོར་རྒྱས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར། །ཨོཾ་ཧྲཱི་ཧ་ཧ་ཧུཾ་ཧཱུཾ་ཕཊ། ཚེ་ལ་བསྲུངས་ཤིག་སཱ་ཧཱ།  ཞེས་དམིགས་པ་དང་བཅས་ཅི་ནུས་སུ་བཟླས་
ལ༑  དགེ་བ་འདི་ཡིས་་བླ་མ་སངས་རྒྱས་འགྲུབ་གྱུར་་ཕུར་ཚུགས་ཀྱི་གསོལ་བ་བཏབ་པ་ནི། ཁྱོད་ནི་བླ་མ་ཡི་དམ་མཆོག་གསུམ་གྱི། །ངོ་བོར་ཡིད་ཆེས་མོས་པས་གསོལ་འདེབས་ན། །སྲིད་ཞིའི་འཇིགས་སྒྲོལ་དངོས་གྲུབ་མ་
ལུས་སྩོལ། །བདག་རྒྱུད་སྨིན་ཅིང་གྲོལ་བར་བྱིན་གྱིས་རློབས། ། ཞེས་ལན་གསུམ་བརྗོད་ལ་གསོལ་བ་ཤུགས་དྲག་ཏུ་བཏབ་པས།  གནས་གསུམ་ཡི་གེ་དཀར་དམར་མཐིང་གསུམ་ལས། །རིམ་དང་ཅིག་ཆར་བྱུང་བའི་བདུད་རྩིའི་ཆུས། །སྒྲིབ་
བཞི་སྦྱོང་ཞིང་དབང་བཞི་འགྲུབ་ནུས་ཀྱི། །དབང་བསྐུར་རྒྱུད་སྨིན་སྐུ་བཞི་འགྲུབ་གྱུར་ཅིག་ ཅེས་ཏིང་ངེ་འཛིན་གྱི་དབང་བཞི་ལེན་པའི་དམིགས་པ་སྤྲོ་ན་བྱ་ཞིང་མ་བྱས་ཀྱང་ཆད་སྐྱོན་དུ་མི་འགྱུར་རོ། རྒྱུན་ཁྱེར་ལ་འདི་ཙམ་གྱིས་ཀྱང་འགྲུབ་བམ་སྙམ། རྒྱས་པར་

[003B]  ཀུན་མཁྱེན་ཡེ་ཤེས་རོལ་བ་ལས་བྱུང་བའི།  །ཞེས་པའི་ཚིགས་བཅད་གཅིག་གི་གསོལ་འདེབས་ལན་གསུམ།  དེ་ལྟར་གདུང་ཤུགས་དྲག་པོས་གསོལ་བཏབ་མཐུས། །མདུན་གྱི་བླ་མ་དགྱེས་བཞིན་སྤྱི་བོར་བྱོན། །རང་ལ་ཐིམ་པས་
རང་ཉིད་སྐད་ཅིག་གིས། །སྣ་ཚོགས་པདྨ་ཉི་མའི་དཀྱིལ་འཁོར་སྟེང། །རང་སེམས་ཧཱུཾ་དང་ཧྲཱི་མིག་དཀར་དམར་ལས། །འོད་འཕྲོས་དོན་གཉིས་ཚུར་འདུས་ཡོངས་གྱུར་པ། །བདག་ཉིད་འཁོར་ལོ་སྡོམ་པ་སྐུ་མདོག་དཀར། །ཞལ་གཅིག་
ཕྱག་གཉིས་སྤྱན་གསུམ་ཁྲོ་འཛུམ་སྒེག་ཕྱག་གཉིས་ཚེ་བུམ་བསྣམས་ནས་ཡུམ་ལ་འཁྱུད། །ཞབས་གཉིས་རྡོ་རྗེ་དཀྱིལ་དཀྲུང་ཚུལ་གྱིས་བཞུགས། །པད་དུ་རྗེ་བཙུན་རྡོ་རྗེ་རྣལ་འབྱོར་མ། །སྐུ་མདོག་དམར་པོ་ཞལ་གཅིག་
ཕྱག་གཉིས་ཀྱིས། །ཚེ་ཡི་བདུད་རྩིས་གང་བའི་བདེ་སྐྱོང་སྣོད། །རེ་རེ་བཟུང་སྟེ་ཡབ་ཀྱི་མགུལ་ནས་འཁྱུད། །ཞབས་གཉིས་པདྨའི་སྐྱིལ་ཀྲུང་ཚུལ་དུ་གནས། །གཉིས་ཀའང་མི་རུས་རིན་ཆེན་རྒྱན་གྱིས་
སྤྲས༑ ༑གནས་གསུམ་རྡོ་རྗེ་གསུམ་གྱིས་མཚན་པ་ལས། །འོད་འཕྲོས་རང་འདྲའི་ཡེ་ཤེས་སྤྱན་དྲངས་ནས། །དམ་ཚིག་པ་དང་དབྱེར་མེད་རོ་གཅིག་གྱུར། །སླར་ཡང་འོད་འཕྲོས་དབང་ལྷ་སྤྱན་
དྲངས་ཤིང། །དེ་དག་རྣམས་ལ་གསོལ་བ་བཏབ་པ་ཡིས། །བདུད་རྩིས་དབང་བསྐུར་སྣང་མཐས་དབུ་བརྒྱན་གྱུར། །ཨ་མྲྀ་ཏས་བསངས། ཨོཾ་སྭ་བྷཱ་ཝ་ཤུད་དྷ་སརྦ་དྷརྨ་སྭ་བྷཱ་ཝ་ཤུདྡྷོཉྷཾ། མཆོད་

[004A]༄༅། །ཚོགས་རང་བཞིན་སྟོང་པར་གྱུར། །སྟོང་ལས་རང་བཞིན་བདེ་སྟོང་ངོས། །རྣམ་པ་མཆོད་རྫས་སོ་སོ་དང། །བྱེད་ལས་དབང་པོའི་སྤྱོད་ཡུལ་དུ། །ཟག་མེད་བདེ་
བ་ཁྱད་པར་ཅན། །སྐྱེད་བའི་རོ་ནུས་མཆོག་ཏུ་གྱུར། །ཨོཾ་ཨ་རྒྷཾ་སོགས་ ནས་  ཤཔྟ་ཨཱ་ཧཱུཾ།  གི་བར་གྱིས་བྱིན་གྱིས་བརླབས་ལ། ནང་མཆོད་འོག་ནས་འབྱུང་བ་ལྟར་བྱིན་གྱིས་བརླབས།  ཨོཾ་བཛྲ་ཨ་རྒྷཾ་པྲ་ཏཱི་ཙྪ་ཧཱུཾ་
སཱ་ཧཱ། དེ་བཞིན་དུ་པཱ་དྱཾ་དང། ཨོཾ་བཛྲ་པུཥྤེ་ཨཱ་ཧཱུཾ་སཱཧཱ།  ནས་  ཤཔྟ་ཨཱ་ཧཱུཾ་སཱ་ཧཱ།  ཞེས་པའི་བར་གྱིས་མཆོད། སྔགས་ལ་འབྲུ་གསུམ་བཏགས་པས་ནང་མཆོད་འབུལ།  ཧེ་རུ་ཀ་དཔལ་དཔའ་པོ་ཆེ། །ཞེས་
སོགས་ཀྱིས་བསྟོད།  རང་གི་ཐུགས་ཀར་ཉི་མའི་དཀྱིལ་འཁོར་སྟེང། །བུམ་པ་འཆི་མེད་བདུད་རྩིས་གང་བའི་ནང། །རྡོ་རྗེ་དཀར་པོ་རྩེ་ལྔའི་ལྟེ་བ་རུ། །ཟླ་བའི་གདན་ལ་རང་སེམས་ཧཱུཾ་དཀར་པོ། །
དེ་མཐར་བཟླས་བྱའི་སྔགས་འཕྲེང་གཡོན་སྐོར་དུ། །མུ་ཏིག་འཕྲེང་པ་ལྟ་བུས་བསྐོར་བར་བསམ། ཨོཾ་ཧྲཱི་ཧ་ཧ་ ཞེས་པའི་སྔགས་ཅི་ནུས་སུ་བཟླ། མཇུག་ཏུ་ཡིག་བརྒྱ་མཆོད་བསྟོད། འཚམས་འདིར་
གཏོར་མ་འབུལ་བར་འདོད་ན་མདུན་བསྐྱེད་ཀྱི་སྐབས་ལྟར་བྱ།  དགེ་བ་འདི་ཡིས་སོགས་བརྗོད།  དེ་ནས་རང་གཞན་གྱི་དོན་དུ་རིལ་སྒྲུབ་བྱེད་ན་དམ་རྫས་རིལ་བུ་བྱིན་རྟེན་ཁྱད་འཕགས་རྣམས་དང་རྫས་ཁྱད་པར་ཅན་རྣམས་

[004B]མགུལ་ཆིངས་
ཁ་རྒྱན་སོགས་ཕྱག་ལེན་ལྟར་སྟེགས་མཐོ་པར་བཞུགས་སུ་གསོལ། མཆོད་པ་ཉེར་སྦྱོང་སོགས་ཅི་འབྱོར་བཤམས། དེ་ནས་མདུན་བསྐྱེད་བུམ་པ་  ཨ་མྲྀ་ཏས་ བསངས།  སྭ་བྷ་ཝས་སྦྱངས། བུམ་པ་རང་བཞིན་མི་དམིགས་སྟོད་པར་
གྱུར༑ ༑སྟོང་བའི་ངང་ལས་བཾ་ཡིག་ཡོངས་གྱུར་ལས། །རིན་ཆེན་ལས་གྲུབ་བུམ་པ་ཁ་དོག་དམར། །ལྟོ་བ་ཡངས་ཤིང་མགྲིན་པ་ཕྲ་ལ་རིང། །ཁ་ཁྱེར་འཕྱང་བ་ལ་སོགས་མཚན་ཉིད་ཀུན། །ཡོངས་སུ་རྫོགས་ཤིང་ལྷ་རྫས་མགུ་ལ་རྒྱན་དང། །དཔག་བསམ་ཤིང་གི་ཁ་རྒྱན་རབ་ཏུ་མཛེས། །དྭངས་ཤིད་ཐོགས་པ་མེད་པའི་རྣམ་པ་ཅན། །ནང་དུ་བདེ་ཆེན་ལྷ་ཡི་གཞལ་མེད་ཁང། །དེ་
དབུས་སྣ་ཚོགས་པདྨ་ཉི་གདན་སྟེང། །འཁོར་ལོ་བདེ་མཆོག་སྐུ་མདོག་ཟླ་ལྟར་དཀར། །ཞལ་གཅིག་ཕྱག་གཉིས་ཁྲོ་འཛུམ་སྒེག་པའི་ཉམས། །ཞེས་པ་ནས། རྡོ་རྗེ་ཕག་མོ་དེ་ལ་འདུད།  །ཅེས་
བའི་བར་བདག་བསྐྱེད་ལྟར་བྱ། བཟླས་པ་ནི།  སྐྱབས་ཀུན་འདུས་པའི་བདག་ཉིད་ཧེ་རུ་ཀཿ་གདུང་ཤུགས་དྲག་པོས་ཐུགས་རྗེའི་རྒྱུད་བསྐུལ་ནས། །དམ་རྫས་རིལ་བུ་འདི་ལ་བྱིན་ཆེན་ཕོག་འགྲོ་

[005A]༄༅། །རྣམས་སྨིན་ཅིང་གྲོལ་བར་བྱིན་གྱིས་རློབས། །རྩེ་གཅིག་གུས་པས་གསོལ་བ་བཏབ་པའི་མཐུས། །ཡི་དམ་ལྷ་ཡི་ཐུགས་ཀའི་ཧཱུཾ་ཡིག་ལས། །འོད་འཕྲོས་རྒྱལ་
དང་རྒྱལ་སྲས་ཉན་རང་སོགས། །སྐྱབས་ཡུལ་ཀུན་གྱི་བྱིན་རླབས་ནུས་མཐུའི་ཚོགས། །འོད་དང་འོད་ཟེར་བདུད་རྩིའི་ཆུ་རྒྱུན་དང། །འཁོར་ལོ་སྡོམ་པའི་སྐུ་ཡི་རྣམ་པ་ཅན། །ཐོགས་མེད་བསྟུས་ཏེ་
རིལ་བུ་ཧེ་རུ་ཀར། །ཆུ་ལ་ཆུ་བཞག་བཞིན་དུ་རོ་གཅིག་གྱུར།  །ཞེས་བརྗོད་དེ་སྔགས་ཆུ་བོ་རྒྱུན་གྱི་རྣལ་འབྱོར་རམ་རྟགས་མ་ཐོན་གྱི་བར་བཟླ། ཡང་སྤྲོས་པ་ལ་དགའ་ན་བསྐྱེད་རྫོགས་ཀྱི་བཟླས་དམིགས་ཟུར་བ་གཞན་
ནས་འབྱུང་བ་ལྟར་ཉམས་སུ་བླངས་པས་ཕུན་སུམ་ཚོགས་པར་འགྱུར་རོ། །མཇུག་ཏུ་ཡིག་བརྒྱ་མཆོད་བསྟོད་བྱ། དེ་ནས་གཏོར་མ་ཆང་ཆུ་ནང་མཆོད་གསུམ་གྱིས་བྲན་ལ།  ཧ་ཧོ་ཧྲཱི་ཁ་དོག་དྲི་རོ་ནུས་པའི་སྐྱོན་སྦྱངས་་
ཤེས་ཀྱི་བདུད་རྩིའི་རང་བཞིན་དུ་གྱུར། ཨོཾ་ཨཱ་ཧཱུཾ།  ལན་གསུམ་བརྗོད་དེ་བྱིན་གྱིས་རླབས།  མདུན་དུ་སྐད་ཅིག་གིས་དཔལ་འཁོར་ལོ་བདེ་མཆོག་ཡབ་ཡུམ་མདུན་གྱི་ནམ་མཁར་སྤྱན་དྲངས། ཨ་རྒྷཾ་ སོགས་ཀྱིས་
མཆོད།  ལྷའི་ལྗགས་ལ་ཧཱུཾ་དཀར་པོ་ལས་བྱུང་བའི་རྡོ་རྗེ་རྩེ་གསུམ་པ་དཀར་པོ་ནས་འབྲུ་ཙམ་འཁོད་པའི་རྡོ་རྗེ་འོད་ཟེར་གྱི་སྤུ་གུས་དྲངས་ཏེ་གསོལ་བར་གྱུར། ཨོཾ་ཧྲཱི་ཧ་ཧ་ཧུཾ་ཧཱུཾ་ཕཊ་ཨི་དཾ་བ་ལི་ཏ་ཁ་ཁ་

[005B]  ཞེས་པ་གསུམ་མམ་བདུན་གྱིས་འབུལ། སྔགས་ལ་འབྲུ་གསུམ་བཏགས་པས་ནང་མཆོད་ཕུལ། སྔར་བཞིན་མཆོད་བསྟོད་བྱ། སྒྲུབ་པ་ཞག་འགའ་བྱེད་ན་ཉིན་རེའི་ཐུན་ཐམས་ཅད་ཀྱི་མཐར་རམ་ཐུན་ཐ་མར་གཏོར་འབུལ་ངེས་ཅན་
དུ་དགོས། མཁའ་འགྲོ་སྤྱི་གཏོར་དང། གཞི་བདག་ལ་ཡང་གཏོར་མ་བསྔོས་ལ་གཏང་རག་གི་མཆོད་བསྟོད་ཡིག་བརྒྱས་ལྷག་ཆད་བསྐང། ནོངས་པ་བཟོད་པར་གསོལ།  བཅོམ་ལྡན་འདས་དཔལ་འཁོར་ལོ་བདེ་མཆོག་ཡབ་ཡུམ་གྱིས་བདག་
ཅག་དཔོན་སློབ་འཁོར་དང་བཅས་པའམ། སྦྱིན་པའི་བདག་པོ་འཁོར་དང་བཅས།  གང་སྐབས་སུ་བབས་པ་དེ་བརྗོད།  པའི་ཚེ་དང་བསོད་ནམས་ལུང་དང་རྟོགས་པའི་ཡོན་ཏན་ལ་སོགས་པའི་ལེགས་ཚོགས་ཐམས་
ཅད་འབད་མེད་ཡིད་བཞིན་དུ་འགྲུབ་པར་བྱིན་གྱིས་བརླབ་ཏུ་གསོལ།  ཞེས་འདོད་དོན་ལ་གསོལ་བ་ལན་གསུམ་དུ་བཏབ།  འདིར་ནི་གཟུགས་དང་ ཞེས་སོགས་ཀྱི་བརྟན་བཞུགས་དང། སྒྲུབ་ཞག་རྫོགས་ཉིན་བཟོད་གསོལ་
རྗེས་ལ།  རིལ་བུའི་ལྷ་རྟེན་དང་བརྟེན་པར་བཅས་པ་འོང་དུ་ཞུ་ནས་དམ་རྫས་རིལ་བུ་སོ་སོའི་རྣམ་པར་གྱུར།  ཅེས་བརྗོད་ལ་སྔར་ལྟར་བརྟན་བཞུགས་དང་ཤིས་བརྗོད་རྒྱས་པར་བྱའོ།། སྨྲས་པ། དཔལ་ལྡན་
འཁོར་ལོ་སྡོམ་པ་ཡབ་ཡུམ་ལ། །བརྟེན་པའི་ཚེ་སྲོག་ཕ་ལམ་དངོས་པོ་ལྟར། །གཞོམ་མེད་གྲུབ་པའི་རིག་འཛིན་དགའ་སྟོན་དུ། །འགྱེད་པའི་སྐལ་བཟང་འདི་ཀོ་ཨེ་མ་རྨད། །ཚུལ་འདི་

[006A]༄༅། །སྔོན་བྱོན་མཁས་གྲུབ་ཕལ་མོ་ཆེ། །ཐུགས་ཉམས་བཞེས་ཤིང་ཡིག་རིགས་ཆེར་མང་བས། །རྒྱ་མཚོའི་འགྲམ་དུ་བ་ཚྭའི་ཁྲོན་པ་བཞིན། །དོན་མེད་ངག་འཆལ་བསྲེས་བསླད་དགོས་
པ་ཆུང། །དམ་པའི་གསུང་གི་བསྐུལ་བ་ནན་ཆེ་བས། །གསུང་ལན་མ་བཟློག་ཙམ་དུ་སྤྲད་ཕྱེ་བཞིན། །མཁས་གྲུབ་དམ་པའི་གསུང་ལས་ཕྱོགས་གཅིག་ཏུ། །བཏུས་ཏེ་བཀོད་འདིར་འགལ་འཁྲུལ་ནོངས་མཆིས་ན། །
ཟུར་གནས་མཁས་པ་རྣམས་ལ་སྙིང་ནས་འཆགས། །འདི་ལས་འོང་བའི་རྣམ་དཀར་དགེ་ཚོགས་ཀྱིས། །རྒྱལ་བསྟན་དར་ཞིང་དེ་འཛིན་ཞབས་པད་བརྟན། །ཁྲིམས་ལྡན་འདུས་ཚོགས་འཆད་ཉན་བཤད་སྒྲུབ་འཕེལ། །
སྐྱེ་དགུའི་བདེ་སྐྱིད་དགའ་སྟོན་འཕེལ་གྱུར་ཅིག་ཁྱད་པར་ཚུལ་འདིར་སྤྱོད་པའི་སྐྱེས་བུ་ཀུན། །ཚེ་དཔལ་བདུད་རྩིའི་རོ་ལ་རྟག་རོལ་ཞིང། །རིམ་གཉིས་ཟབ་མོའི་རྟོགས་པ་མཐར་ཕྱིན་ནས། །ཟུང་འཇུག་
རྡོ་རྗེ་འཆང་གི་སྐུ་ཐོབ་ཤོག་ ཅེས་བདེ་མཆོག་དཀར་པོའི་བླ་མའི་རྣལ་འབྱོར་དང་འབྲེལ་བའི་ཚེ་སྒྲུབ་མདོར་བསྡུས་དོན་ཚང་བ་ཞིག་དགོས་ཞེས་བསྟན་པའི་སྣང་བྱེད་ཆེན་པོ་དམར་སྨྱུང་ཧོ་ཐོག་ཐུའི་སྤྲུལ་པའི་སྐུ་རིན་པོ་ཆེ་ནས་གསུང་ནན་ཆེན་པོས་དབང་ལྡན་
ཁ་བཏགས་བཅས་བསྐུལ་དོར། ཆོས་མེད་སྦྲང་བ་ན་སྙོམས་ལས་པ་བློ་བཟང་བྱང་ཆུབ་བསྟན་སྒྲོན་གྱིས་དམ་པའི་གསུང་ལས་བཏུས་ཏེ་སུག་བྲིས་སུ་འགྱིས་པ་འདིས་ཀྱང་འགྲོ་ཀུན་ཉི་བུའི་དགྲ་ལས་རྒྱལ་བའི་རྒྱུར་གྱུར་ཅིག་ །།།



﻿༄༅། །ན་མོ་ཙཀྲ་སམྦ་རཱ་ཡ། འདིར་དཔལ་འཁོར་ལོ་བདེ་མཆོག་དཀར་པོའི་སྒོ་ནས་ཚེ་བསྒྲུབ་པར་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང་ནས། སེམས་ཅན་ཐམས་

[063A]༄༅། །ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་ཕྱིར་དུ་དཔལ་འཁོར་ལོ་བདེ་མཆོག་བསྒྲུབ་པའི་རྣལ་འབྱོར་ཉམས་སུ་ལེན་སྙམ་པ་གསུམ་སོགས་བྱའོ།། དེ་ནས་
སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་སྣ་ཚོགས་པདྨ་དང་ཉི་མའི་སྟེང་དུ་ཧཱུཾ་དཀར་པོ་དང་ཧྲཱི་དམར་པོ་དེ་ལས་འོད་འཕྲོས། དོན་གཉིས་བྱས། ཚུར་འདུས། ཡོངས་སུ་གྱུར་པ་ལས། རང་ཉིད་དཔལ་
འཁོར་ལོ་བདེ་མཆོག་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་འཆི་མེད་བདུད་རྩིས་གང་བའི་བུམ་པ་རེ་རེ་བཟུང་ནས་ཡུམ་ལ་འཁྱུད་པ། ཡུམ་རྡོ་རྗེ་རྣལ་འབྱོར་མ་ཞལ་གཅིག་ཕྱག་གཉིས་
ཀྱིས་བདུད་རྩིས་གང་བའི་ཐོད་པ་རེ་རེ་བཟུང་ནས་ཡབ་ལ་འཁྱུད་པ། གཉིས་ཀའང་རུས་པ་དང་རིན་པོ་ཆེའི་རྒྱན་སྣ་ཚོགས་པས་སྤྲས་པ། དར་བཟང་པོའི་སྟོད་གཡོགས་དང་སྨད་གཡོགས་ལེགས་པར་གསོལ་
བ། མཚན་དང་དཔེ་བྱད་ཀྱིས་སྤྲས་པ། སྐུ་ལས་སྐྱེས་པའི་འོད་ཀྱི་ཕུང་པོའི་དབུས་ན་ཡབ་རྡོ་རྗེའི་སྐྱིལ་ཀྲུང་དང། ཡུམ་པདྨའི་སྐྱིལ་ཀྲུང་གིས་བཞུགས་པ། དེ་གཉིས་ཀྱི་སྤྱི་བོར་ཨོཾ། མགྲིན་པ་ཨཱ་ཐུགས་
ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་དང་དབང་གི་ལྷ་སྤྱན་དྲངས། ཛཿ་ཧཱུཾ་བཾ་ཧོཿ་དབང་གི་ལྷས་དབང་བསྐུར། ཡབ་ལ་མི་བསྐྱོད་པ་དང། ཡུམ་ལ་

[063B] རྒྱལ་བ་ཀུན་གྱི་ཡེ་ཤེས་གཅིག་བསྡུས་ནས། །དྲན་པས་ཚེ་དང་ཡེ་ཤེས་མཆོག་སྩོལ་བའི། །ཁྱབ་བདག་འཁོར་ལོ་སྡོམ་པ་ཡབ་ཡུམ་ལ། །ལུས་ངག་ཡིད་གསུམ་གུས་
པས་ཕྱག་འཚལ་ལོ། །ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཨརྒྷཾ་ནས། ཤཔྟའི་བར་གྱིས་མཆོད། ཨོཾ་ཨཱ་ཧཱུཾ་གིས་ནང་མཆོད་ཕུལ། དེ་ནས་རང་གི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་འཆི་མེད་བདུད་རྩིས་
གང་བའི་བུམ་པའི་དབུས་སུ་རྡོ་རྗེ་རྩེ་ལྔ་པའི་ལྟེ་བའི་ནང་དུ། ཟླ་གདན་ལ་གནས་པའི་ནང་གི་སེམས་ཧཱུཾ་ཡིག་དཀར་པོ་དེའི་སྟེང་དུ་བླ་མ་དང་དབྱེར་མི་ཕྱེད་པའི་ཡི་དམ་ཡབ་ཡུམ་སྙོམས་པར་ཞུགས་
པའི་བྱང་ཆུབ་ཀྱི་སེམས་ཀྱི་རྒྱུན་གྱིས་ཧཱུཾ་ཡིག་ལ་ཁྲུས་གསོལ་བས། སྡིག་སྒྲིབ་དང་ནད་གདོན་ཚེའི་བར་ཆད་ཐམས་ཅད་དག་པར་བསམ། ཧཱུཾ་ཡིག་གི་མཐའ་སྐོར་དུ་སྔགས་ཀྱི་ཕྲེང་བས་བསྐོར་བ་ལས་
འོད་ཟེར་འཕྲོས་པས། ཧཱུཾ་ཡིག་གི་ནང་གང་བར་བསམས་ལ། ཨོཾ་ཧྲཱི་ཧ་ཧ་ཧུཾ་ཧཱུཾ་ཕཊ། ཚེ་ལ་སྲུངས་ཤིག་སཱཧཱ། ཞེས་ཅི་མང་བཟླས་པས། གནས་སྐབས་སུ་འཆི་བདག་གི་གཡུལ་ལས་རྒྱལ་ཞིང། མཐར་ཐུག་
འཁོར་ལོ་བདེ་མཆོག་གི་གོ་འཕང་མྱུར་དུ་ཐོབ་པར་འགྱུར་རོ། །ཞེས་པ་ནི་ཤཱཀྱའི་བཙུན་པ་བློ་བཟང་ཆོས་ཀྱི་རྒྱལ་མཚན་གྱིས། དྲུང་རམ་པ་བཟང་པོ་རྒྱལ་མཚན་ལ་གདམས་པའོ།། །།



﻿
[001A]༄༅། །བདེ་མཆོག་ཚེ་ལྷ་དཀར་པོའི་སྒོ་ནས་ཡུལ་ཁྱད་པར་ཅན་ལ་ཞབས་བརྟན་འབུལ་ཚུལ་མཁའ་འགྲོ་བསུན་བཟློག་དང་བཅས་པ་འཆི་མེད་བདུད་རྩིའི་བུམ་བཟང་ཞེས་བྱ་བ་བཞུགས་སོ།།

[001B] །ན་མོ་གུ་རུ་ཤྲཱི་ཙཀྲ་སཾ་བྷ་ར་ལ་ལཱི་ཏ་བཛྲ་ཡ།  དེ་ལ་འདིར་རྡོ་རྗེ་སློབ་དཔོན་ཆེན་པོ་རྣམས་ལ་སྐུ་ཚེ་བསྐལ་བརྒྱར་བཞུགས་གསོལ་འདེབས་པའི་རྟེན་འབྲལ་སྒྲིག་པའི་ཆོག་དང་འབྲེལ་བར་མཁའ་འགྲོ་
བསུན་བཟློག་གི་བརྟན་བཞུགས་འབུལ་བར་འདོད་པས་གཟའ་སྐར་སོགས་བཟང་བའི་དུས་སུ་གནས་ཡིད་དུ་འོང་ཞིང་བཀྲ་ཤིས་པར། རྡོ་རྗེ་སློབ་དཔོན་གྱི་ཁྲི་སྣ་ཚོགས་རྡོ་རྗེའི་རེ་ཁཱ་ས་མཚན་པ་ལེགས་པར་བཤམ། ས་ཡུལ་འོས་འགའ་ཞིག་ཏུ་
སྟེགས་ཀྱི་ཁར་འབང་རྒྱས་ནོར་བུའི་གཟུགས་ཅན་མངར་གསུམ་གྱིས་སྦྲུས་པ་མར་གྱི་རྒྱན་ཅན། མངར་གསུམ་དང་མར་གྱི་རིལ་བུ་མང་པོས་བསྐོར་བ་མཉྫིའི་ཁར་བཞག་པ་དང། དེའི་གཡས་སུ་བུམ་པ་ཆུ་གཙང་གིས་བཀང་པ་དང། གཡོན་དུ་ཀ་པཱ་
ལ་ཆང་གིས་བཀང་བ་བཞག་མདུན་དུ་བདེ་མཆོག་ཡབ་ཡུམ་ལ་འབུལ་རྒྱུའི་གཏོར་མ་དང། མཁའ་འགྲོ་སྤྱི་གཏོར། གཞི་བདག་གཏོར་མ་རྣམས་བཤམས་ཤིང། གཞན་ཡང་ཚོགས་ཀྱི་འཁོར་ལོ་རྒྱས་པ་རྡོ་རྗེ་སློབ་དཔོན་ལ་འབུལ་རྒྱུའི་ཚོགས་

[002A]  །པུད༑ ཚོགས་ཞིང་སྤྱི་ལ་འབུལ་རྒྱུའི་ཚོགས་འཁོར། མཁའ་འགྲོ་སྡེ་ལྔ་ལ་བསྟབ་རྒྱུའི་ཚོགས་གཏོར་རེ། མ་དཱ་ན་དང། བཱ་ལ་སོགས་ཚོགས་རྫས་ཆ་ཚང། འབུལ་གཏོར་དམར་ཟླུམ་ལྔ། མཐའ་བདག་མདུན་
གྱི་མཆོད་པ་ཅི་འབྱོར་པ་དང་ནང་མཆོད་སོགས་དང་བཅས་པ། སློབ་དཔོན་ལ་འབུལ་རྒྱུའི་ཆུ་བཞིའི་ཉེར་སྤྱོད། འབུལ་མཁན་རྡོར་སློབ་ཀྱི་མདུན་དུ་རྡོར་དྲིལ་ཌཱ་མ་རུ་ནང་མཆོད་འཐོར་ནས་བཅས་པ་རྣམས་བཤམ། འབྱོར་ན་འོག་ཏུ་འབུལ་རྒྱུའི་སྐུ་གསུང་
ཐུགས་རྟེན། ཆོས་གོས་གསུམ་དང། དབུ་ཞྭ། གདིང་བ། ལྷུང་བཟེད། འཁར་གསིལ། རྒྱལ་སྲིད་སྣ་བདུན། བཀྲ་ཤིས་རྟགས་བརྒྱད་དང་རྫས་བརྒྱད་རྣམས་ཀྱང་བཤམ། འོག་ཏུ་མདོས་རྫོངས་བྱེད་ན། ཟུར་དུ་མདོས་གླུད་དབུས་སུ་
ཆེ་བ་གཅིག་ལ་ཆུང་བ་མང་ཙམ་དང་ཆང་བུ་གང་མང་བཅས་ཀྱིས་བསྐོར་བ། ནམ་མཁའ་འཇའ་རིས། རྒྱང་བུ། ཕོ་གདོང་མོ་གདོང། ཕོ་ཁྲམ་མོ་ཁྲམ། མདའ་འཕང། ཡས་རྫས་རིན་ཆེན་སྣ་ལྔ། འབྲུ་སྣ་སོགས་ལྷོ་རྫས། ཚྭ་བུལ་སོགས་

[002B] དར་སྣ་གོས་སྣ། སྟག་རས་གཟིག་རས། གཟུགས་འགྲོས་སོགས་མདོས་གླུད་ཀྱི་རྫས་ཅི་འབྱོར་པ་སྤྱི་ལྟར་འདུ་བྱ། དེ་ནས་སྒྲུབ་པ་པོ་རྣམས་སྟན་ལ་འཁོད་དེ་སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང། བདག་བསྐྱེད་བསྒོམ་པ་ནི།  སབྷཱ་ཝས་
སྟོང་པར་སྦྱངས། སྟོང་པའི་ངང་ལས་སྣ་ཚོགས་པདྨ་དང་ཉི་མའི་དཀྱིལ་འཁོར་གྱི་སྟེང་དུ་རང་གི་སེམས་ཉིད་ཧཱུཾ་དཀར་པོ་དང་ཧྲཱིདྨར་པོ། དེ་ལས་འོད་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས་
རང་ཉིད་བཅོམ་ལྡན་འདས་འཁོར་ལོ་བདེ་མཆོག་དཀར་པོ་ཞལ་གཅིག་ཕྱག་གཉིས་ཀྱིས་བུམ་པ་དམར་པོ་བདུད་རྩིས་གང་བ་རེ་རེ་འཛིན་པ། དེའི་བང་ན་ཡུམ་རྡོ་རྗེ་རྣལ་འབྱོར་མ་དམར་མོ་ཞལ་གཅིག་ཕྱག་གཉིས་
ཀྱིས་ཀ་པཱ་ལ་བདུད་རྩིས་གང་བ་རེ་རེ་བསྣམས་ནས་ཡབ་ལ་འཁྱུད་པ། གཉིས་ཀའང་རུས་པ་དང་རིན་པོ་ཆེའི་རྒྱན་གྱིས་བརྒྱན་པ། ཡབ་རྡོ་རྗེའི་སྐྱིལ་ཀྲུང། ཡུམ་པདྨའི་སྐྱིལ་ཀྲུང་གིས་བཞུགས་པ། མཚན་དཔེས་
བརྒྱན་པ། དྭངས་གསལ་འོད་ཀྱི་རང་བཞིན་ཅན་དུ་གྱུར། དེའི་སྤྱི་བོར་ཨོཾ། མགྲིན་བར་ཨཱ། ཐུགས་ཀར་ཧཱུཾ་གིས་མཚན་པ། ཧཱུཾ་ལས་འོད་འཕྲོས། རང་བཞིན་གྱི་གནས་ནས་ཡེ་ཤེས་པ་སྤྱན་དྲངས། ཛཧཱུཾ་བཾ་
ཧོགྙིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། རིགས་ལྔ་འཁོར་བཅས་སྤྱན་དྲངས། ཨརྒྷཾ་ ལ་སོགས་པས་མཆོད།  དེ་བཞིན་གཤེགས་པ་རྣམས་ཀྱིས་བདག་ལ་མངོན་པར་དབང་

[003A]༄༅། །བསྐུར་དུ་གསོལ། ཞེས་གསོལ་བ་བཏབ་པས། བདུད་རྩིའི་ཆུས་སྤྱི་བོ་ནས་དབང་བསྐུར། འོད་དཔག་མེད་ཀྱིས་དབུ་བརྒྱན་པར་གྱུར།  དེ་ནས་ནང་མཆོད་རྒྱས་པ་བདེ་མཆོག་ལྟར་དང། བདག་
བསྐྱེད་མཆོད་པ་བདེ་མཆོག་ལྟར་བྱིན་གྱིས་བརླབ། བསྡུ་ན།  ཧ་ཧོཧྲཱིཁ་དོག་དྲི་རོ་ནུས་པའི་སྐྱོན་བཅོམ་ཞིང་བདུད་རྩིར་གྱུར། ཨོཾ་ཨཱཧཱུཾ།  གསུམ་བརྗོད།  རྒྱ་ཆེར་སྤེལ་ཞིང་བྱིན་གྱིས་བརླབ་པར་གྱུར།  ཅེས་བརྗོད།  ཨོཾ་ཙ་ཀྲ་
སཾ་བྷཱ་ར་སི་ཏ་ཨརྒྷཾ་ ནས་  ཤཔྟ་ འི་བར་གྱིས་མཆོད། ཡི་གེ་བདུན་པ་ལ་འབྲུ་གསུམ་བཏགས་པས་ནང་མཆོད་འབུལ།  རབ་བརྗིད་གངས་རིའི་དབང་པོ་ཐུན་མཚམས་ཀྱི། །ཆུ་འཛིན་གཞོན་ནུས་འཁྱུད་པ་ལྟ་བུའི་སྐུ། །དྲན་པ་ཡིས་
ཀྱང་ཚེ་ཡི་མཆོག་སྩོལ་བ། །ཧེ་རུ་ཀ་དཔལ་ཡབ་ཡུམ་ལ་ཕྱག་འཚལ།  །ཞེས་པས་བསྟོད།  རང་གི་ཐུགས་ཀར་ཉི་མའི་སྟེང་དུ་འཆི་མེད་ཚེའི་བདུད་རྩིས་གང་བའི་བུམ་པའི་དབུས་སུ་རྡོ་རྗེ་དཀར་པོ་རྩེ་ལྔ་པའི་
ལྟེ་བར་བླ་གདན་ལ་རང་གི་སེམས་ཉིད་ཧཱུཾ་དཀར་པོའི་མཐར་སྔགས་ཕྲེང་ཁ་དོག་དཀར་པོ་གཡོན་སྐོར་དུ་འཁོད་པར་ བསམས་ལ།  ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཚེ་ལ་སྲུངས་ཤིག་སཱཧཱ།  ཞེས་ཅི་འགྲུབ་བཟླ། དམིགས་
པ་ནི༑ སྙིང་གའི་ཧཱུཾ་གི་ཐིག་ལེའི་ནང་དུ་བླ་མ་བདེ་མཆོག་ཡབ་ཡུམ་མཚོན་གང་བ། དེའི་ཕྱག་མཚན་བུམ་པ་དང་ཐོད་པ་ལས་བདུད་རྩིའི་རྒྱུན་བབས་ཏེ་ལུས་ཀྱི་ནང་ཐམས་ཅད་བདུད་རྩིས་གང། སྡིག་སྒྲིབ་ནད་གདོན་པར་ཆད་ཐམས་ཅད་དག་འཆི་མེད་

[003B] ཚེའི་དངོས་གྲུབ་ཐོབ་པར་བསམ། མཐར་ཡིག་བརྒྱ་བརྗོད། མཆོད་བསྟོད་བྱས་ནས། མདུན་བསྐྱེད་སྒྲུབ་ལ་ནི། འབྲང་རྒྱས་ལ་དམིགས་ཏེ།  ཨོཾ་བཛྲ་ཨ་མྲྀ་ཏ་ ་བསངས།  སབྷཱ་ཝས་བྱངས། སྟོང་པའི་ངང་ལས་སྣ་ཚོགས་པདྨ་དང་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་དཀར་པོ་
དང་ཧྲཱིདྨར་པོ། དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས། བཅོམ་ལྡན་འདས་འཁོར་ལོ་བདེ་མཆོག་དཀར་པོ་ཞལ་གཅིག་ཕྱག་གཉིས་ཀྱིས་བུམ་པ་དམར་པོ་བདུད་རྩིས་གང་བ་རེ་རེ་འཛིན་
པ༑ དེའི་བང་ན་ཡུམ་རྡོ་རྗེ་རྣལ་འབྱོར་མ་དམར་མོ་ཞལ་གཅིག་ཕྱག་གཉིས་ཀྱིས་ཀ་པཱ་ལ་བདུད་རྩིས་གང་བ་རེ་རེ་བསྣམས་ནས་ཡབ་ལ་འཁྱུད་པ། གཉིས་ཀའང་རུས་པ་དང་རིན་པོ་ཆེའི་རྒྱན་གྱིས་བརྒྱན་པ། ཡབ་རྡོ་རྗེའི་སྐྱིལ་ཀྲུང། ཡུམ་
པདྨའི་སྐྱིལ་ཀྲུང་གིས་བཞུགས་པ། མཚན་དཔེས་བརྒྱན་པ། དྭངས་གསལ་འོད་ཀྱི་རང་བཞིན་ཅན་དུ་གྱུར།  བུམ་པ་བསངས་སྦྱངས།  སྟོང་པའི་ངང་ལས། ཕྱི་བུམ་པ་ལ་ནང་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་
ནང་དུ་པདྨ་དང་ཉི་མའི་གདན་ལ་ཧཱུཾ་དཀར་པོ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་འཁོར་ལོ་བདེ་མཆོག་དཀར་པོ་ཞལ་གཅིག་ཕྱག་གཉིས་ཀྱིས་བུམ་པ་དམར་པོ་བདུད་རྩིས་གང་བ་རེ་རེ་འཛིན་པ་
རུས་པ་དང་རིན་པོ་ཆེས་བརྒྱན་པ་རྡོ་རྗེའི་སྐྱིལ་ཀྲུང་གིས་བཞུགས་པ།  ཀ་པཱ་ལ་ཡང་བསངས་སྦྱངས།  སྟོང་པའི་ངང་ལས་ཕྱི་ཐོད་པའི་རྣམ་པ་ལ་ནང་གཞལ་ཡས་ཁང་མཚན་ཉིད་ཐམས་ཅད་དང་ལྡན་པའི་ནང་དུ་པདྨ་དང་ཉི་མའི་གདན་ལ་ཧྲཱིདྨར་

[004A]༄༅། །བོ་ལས་འོད་ཟེར་འཕྲོས། དོན་གཉིས་བྱས་འདུས་ཡོངས་སུ་གྱུར་པ་ལས་རྡོ་རྗེ་རྣལ་འབྱོར་མ་དམར་མོ་ཞལ་གཅིག་ཕྱག་གཉིས་ཀྱིས་བདུད་རྩིས་གང་བའི་ཐོད་པ་རེ་རེ་འཛིན་པ། རུས་པ་དང་རིན་
པོ་ཆེས་བརྒྱན་པ་པདྨའི་སྐྱིལ་ཀྲུང་གིས་བཞུགས་པ། དེ་རྣམས་ཀྱི་སྤྱི་བོར་ཨོཾ། མགྲིན་པར་ཨཱ།ཐུགས་ཀར་ཧཱུཾ་གིས་མཚན་པ། ཧཱུཾ་ལས་འོད་འཕྲོས། རང་བཞིན་གྱི་གནས་ནས་ཡེ་ཤེས་པ་སྤྱན་དྲངས། ཛཧཱུཾ་བཾ་ཧོགྙིས་སུ་མེད་པར་
གྱུར༑ སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། རིགས་ལྔ་འཁོར་བཅས་སྤྱན་དྲངས། ཨརྒྷཾ་ ལ་སོགས་པས་མཆོད།  དེ་བཞིན་གཤེགས་པ་རྣམས་ཀྱིས་འདི་ལ་མངོན་པར་དབང་བསྐུར་དུ་གསོལ། ཞེས་གསོལ་བ་
བཏབ་པས། བདུད་རྩིའི་ཆུས་སྤྱི་བོ་ནས་དབང་བསྐུར། འོད་དཔག་མེད་ཀྱིས་དབུ་བརྒྱན་པར་གྱུར།  དེ་ནས་མཆོད་པ་རྣམས་བསངས་སྦྱངས།  སྟོང་པའི་ངང་ལས་ཨཱལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ངོ་བོ་
བདེ་སྟོང་གི་ཡེ་ཤེས་ལ་རྣམ་པ་ནང་མཆོད་དང་མཆོད་རྫས་སོ་སོའི་རྣམ་པ་ཁྱེད་ལས་མཆོད་ཡུལ་རྣམས་ཀྱི་རྒྱུད་ལ་ཟག་མེད་ཀྱི་བདེ་ཆེན་བསྐྱེད་པའི་ནུས་པ་ཅན་དུ་གྱུར། ཨོཾ་ཨཱཧཱུཾ།  གསུམ་དང།  ཨོཾ་ཨརྒྷཾ་ཨཱཧཱུཾ།  ནས།  ཤཔྟ་
ཨཱཧཱུཾ།  གིས་བྱིན་གྱིས་བརླབ། མཆོད་པ་རྣམས་ཚིགས་བཅད་སྔགས་དང་བཅས་པའམ་བསྡུ་ན།  ཨོཾ་ཤྲཱི་ཙཀྲ་སམྦྷ་ར་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཧཱུཾ་སཱཧཱ།  ཞེས་སོགས་ཆུ་གཉིས་ཉེར་སྤྱོད་དང།  ཨོཾ་ཨཱཧཱུཾ།  བཏགས་པས་ནང་མཆོད་འབུལ།  རབ་བརྗིད་གངས་

[004B] །ཆུ་འཛིན་གཞོན་ནུས་འཁྱུད་པ་ལྟ་བུའི་སྐུ། །དྲན་པ་ཡིས་ཀྱང་ཚེ་ཡི་མཆོག་སྩོལ་བ། །ཧེ་རུ་ཀ་དཔལ་ཡབ་ཡུམ་ལ་ཕྱག་འཚལ།  །ཞེས་བསྟོད། དེ་ནས།  ལྷ་རྣམས་ཀྱི་གནས་གསུམ་ལས་འོད་
ཟེར་དཔག་ཏུ་མེད་པ་ཕྱོགས་བཅུར་འཕྲོས། འཁོར་འདས་ཀྱི་བཅུད་དང་ཡོན་ཏན་ཐམས་ཅད་མཚན་བཟང་པོ་སོ་གཉིས་དང་དཔེ་བྱད་བཟང་པོ་བརྒྱད་ཅུ་དང་ཨཱ་ལི་ཀཱ་ལི་དང་རྡོ་རྗེ་དྲིལ་བུ་དང་བུམ་པ་དང་ཐོད་པ་བདུད་རྩིས་གང་བ་དང་
བདུད་རྩི་དང་འོད་ཟེར་ཁ་དོག་སྣ་ལྔ་དང་རིན་པོ་ཆེ་སྣ་ལྔ་དང་བཀྲ་ཤིས་རྫས་བརྒྱད་དང་རྒྱལ་སྲིད་སྣ་བདུན་ལ་སོགས་པའི་རྣམ་པར་བཀུག་མདུན་བསྐྱེད་ཀྱི་ལྷ་ལ་ཐིམ། སླར་ཡང་འོད་ཟེར་འཕྲོས། ཕྱོགས་བཅུའི་དེ་བཞིན་གཤེགས་
པ་ཐམས་ཅད་ཀྱི་ཐུགས་རྗེ་བསྐུལ་བས་དེ་རྣམས་ལས་འཆི་བ་མེད་པ་ཚེའི་དངོས་གྲུབ་བུམ་པ་དམར་པོ་བདུད་རྩིས་གང་བ་ཕྱོགས་བཞི་མཚམས་བཞི་སྟེང་འོག་གཉིས་དང་བཅུ་ནས་དཔག་ཏུ་མེད་པ་བྱུང་སྟེ་ཐིམ་པར་ མོས་ལ།  ཨོཾ་ཧྲཱིཧ་ཧ་
ཧཱུཾ་ཧཱུཾ་ཕཊ། ཚེ་ལ་སྲུངས་ཤིག་སཱཧཱ།  བརྒྱ་སྟོང་སོགས་བཟླ། ཡིག་བརྒྱ་བརྗོད། མཆོད་བསྟོད་བྱ། གཏོར་མ་  ཧ་ཧོཧྲཱིཁ་དོག་དྲི་རོ་ནུས་པའི་སྐྱོན་བཅོམ་ཞིང་བདུད་རྩིར་གྱུར། ཨོཾ་ཨཱཧཱུཾ།  གསུམ།  རྒྱ་ཆེར་སྤེལ་ཞིང་བྱིན་གྱིས་བརླབ་པར་གྱུར་
 ཅེས་པས་བྱིན་གྱིས་བརླབ།  མདུན་བསྐྱེད་ཀྱི་ལྗགས་ཧཱུཾ་དཀར་པོ་ལས་སྐྱེས་པའི་རྡོ་རྗེ་རྩེ་གསུམ་པ་དཀར་པོ་ནས་འབྲུ་ཙམ་འཁོད་པའི་རྡོ་རྗེའི་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་ཤྲཱི་ཙཀྲ་སམྦྷ་ར་ས་པ་རི་ཝཱ་ར་

[005A]༄༅། །ཨ་དཾ་བ་ལིང་ཏ་ཁ་ཁ་ཁཱ་ཧི་ཁཱ་ཧི།  ལན་གསུམ།  ཨོཾ་ཤྲཱི་ཙ་ཀྲ་སམྦྷ་ར་ས་པ་རི་ཝཱ་ར་ཨརྒྷཾ་ སོགས་ཀྱིས་མཆོད། སྔགས་དེ་ལ་འབྲུ་གསུམ་བཏགས་པས་ནང་མཆོད་ཕུལ།  རབ་བརྗིད་གངས་རིའི་དབང་པོ་ སོགས་ཀྱིས་བསྟོད། མཁའ་འགྲོ་
སྤྱི་གཏོར་བདེ་མཆོག་གི་སྒྲུབ་ཐབས་ལྟར་དང། གཞི་བདག་གཏོར་མ་སྤྱི་འགྲོ་ལྟར་གཏོང། དངོས་གཞི་ནི། འབུལ་ཡུལ་རྡོ་རྗེ་སློབ་དཔོན་རོལ་མོའི་སྒྲ་དང་བཅས་སྤྱན་དྲངས་ནས། གདན་བཤམས་པ་ལ་བཞུགས་སུ་གསོལ། དེ་ནས། གླུད་རྫོངས་བྱེད་ན་མཚམས་འདིར་མདོས་གླུད་ཡས་རྫས་གཟུགས་
འགྲོས་སོགས་སྔགས་དྲུག་ཕྱག་དྲུག་གིས་བྱིན་གྱིས་བརླབས་ལ།  ཆོས་དབྱིངས་དག་པའི་ཞིང་ཁམས་དང། །འཛམ་གླིང་ཉེར་བཞིའི་གནས་ཡུལ་ནས། །འཇིག་རྟེན་འདས་དང་མ་འདས་པའི། །མཁའ་འགྲོ་དམ་ཅན་རྒྱ་མཚོ་དང། །སྲིད་པ་འཁོར་བའི་གནས་
ཡུལ་ནས། །སྡེ་བརྒྱད་གདོན་བགེགས་ལན་ཆགས་སོགས། །མཆོད་སྦྱིན་མགྲོན་དུ་གྱུར་ཚད་ཀུན། །གནས་འདིར་སྤྱན་འདྲེན་གཤེགས་སུ་གསོལ། །ཁྱད་པར་རྡོ་རྗེ་སློབ་དཔོན་ཆེར། །གདུང་སེམས་འཕྲེང་བའི་མཁའ་འགྲོ་
མ༑ ༑མཁའ་སྤྱོད་ཞིང་གི་བྱ་མ་རྟ། །བསུན་མའི་ཚོགས་རྣམས་མགྲོན་དུ་སྦྱོན།  །ཞེས་མགྲོན་སྤྱན་དྲངས། མཁའ་འགྲོ་དངོས་སུ་ཡོད་ན་ནང་དུ་གཏོང་ཞིང་དར་ཐག་བཟུང་ནས་ཕྱོགས་སོ་སོར་འཁོད།  ཧཱུཾ༑ སྙིགས་དུས་མི་རྣམས་གཡོ་སྒྱུ་དང། །དམ་ཚིག་སེལ་བས་
དབྱེན་སྤྱོས་པས། །རིག་འཛིན་བླ་མ་ཐུགས་སུན་ཏེ། །མཁའ་སྤྱོད་ཞིང་དུ་དགོངས་པ་གཏད། །མགོ་ནག་མི་ཡིས་མཚོར་བར། །མཁའ་འགྲོའི་ཚོགས་རྣམས་བསུན་མས་བྲེལ། །དམ་ཅན་རྒྱ་མཚོ་ལས་ལ་གཞོལ། །གདོན་བགེགས་རྐྱེན་ཚོགས་

[005B] །ད་ནི་ཉམས་ཆག་མ་ལུས་བསྐང། །སྐུ་ཡི་དམ་སེལ་ལུས་ཀྱིས་བཤགས། །གསུང་གི་དམ་སེལ་ངག་གིས་བཤགས། །ཐུགས་ཀྱི་དམ་སེལ་ཡིད་ཀྱིས་བཤགས། །སྙིགས་དུས་སྐྱེ་བོའི་ངན་སྤྱོད་ཀྱིས། །རིག་འཛིན་བླ་མ་
མཁའ་འགྲོའི་ཚོགས། །ཐུགས་འགལ་ནོངས་གྱུར་ཇི་སྙེད་ཀུན། །དམ་ཚིག་གཙང་མའི་ཚོགས་ཀྱི་གྲལ། །འདིར་འདུས་བདག་ཅག་རྩེ་གཅིག་པས། །བཤགས་པས་ལྷག་མེད་བྱང་གྱུར་ཅིག་ཉམས་གྲིབ་མ་ལུས་ངག་གྱུར་ཅིག་
མཁའ་འགྲོ་དམ་ཅན་རྒྱ་མཚོ་ཀུན། །ཉམས་ཆགས་བསྐང་བས་དགྱེས་པར་མཛོད། །མཆོད་གཏོར་རྒྱ་མཚོས་དགྱེས་པར་མཛོད། །ཚོགས་ཀྱི་འཁོར་ལོས་དགྱེས་པར་མཛོད། །གདུང་པའི་དབྱངས་ཀྱིས་དགྱེས་པར་མཛོད། །མཁའ་
འགྲོ་ཤུགས་འགྲོ་འཇིག་རྟེན་རིགས། །སྡེ་བརྒྱད་གདོན་བགེགས་མགྲོན་ཀུན་ཀྱང། །མདོས་གླུད་གསེར་སྐྱེམས་རྒྱ་མཚོ་དང། །མཆོད་སྦྱིན་གཏོར་མས་ཚིམ་པར་མཛོད། །སྣང་སྲིད་མདོས་སུ་བཤམས་ནས་འབུལ། །ནམ་མཁའ་མཛོད་
དུ་བསྒྱུར་ནས་འབུལ། །སྐུ་གླུད་མི་ལས་དགའ་བ་འབུལ། །འདོད་ཡོན་ནམ་མཁའ་བཀང་སྟེ་འབུལ། །གཏོར་ཚོགས་ལྷུན་པོར་སྤུངས་ནས་འབུལ། །སྐྱེམས་ཕུད་རྒྱ་མཚོར་བསྐྱིལ་ནས་འབུལ། །བརྔན་དང་རྫོངས་ལ་དགྱེས་
དགུར་རོལ། །ཀུན་ཀྱང་མཉོས་ཤིང་ཚིམ་པར་མཛོད། །    ༈    །སྔོན་མོ་འབུམ་གྱིས་དར་ཐག་བསྡུས། །ལྷོ་ནས་རིན་ཆེན་མཁའ་འགྲོ་མ། །སེར་མོ་འབུམ་གྱིས་དར་ཐག་བསྡུས། །ནུབ་ནས་པདྨ་མཁའ་

[006A]༄༅། །འགྲོ་མ། །དམར་མོ་འབུམ་གྱིས་  ྾  བྱང་ནས་ལས་ཀྱི་མཁའ་འགྲོ་མ། །ལྗང་མོ་འབུམ་གྱིས་  ྾  དབུས་ནས་བུདྡྷ་མཁའ་འགྲོ་མ། །དཀར་མོ་འབུམ་གྱིས་  ྾  སྣ་ཚོགས་མཁའ་འགྲོ་ཤུགས་འགྲོ་
ཡིས༑ ༑གདུང་སེམས་འཕྲེང་བའི་དར་ཐག་བསྡུས། །དམ་ཅན་རྒྱ་མཚོ་སྡེ་བརྒྱད་སོགས། །བསུན་མའི་དཔུང་ཚོགས་ཐམས་ཅད་གཤེགས། །རྡོ་རྗེ་སློབ་དཔོན་ཞིང་འདིར་ནི། །སངས་རྒྱས་བསྟན་པའི་སྲོག་ཤིང་དུ། །བསྐལ་བརྒྱར་
བཞུགས་པར་གསོལ་འདེབས་ན། །བསུན་མའི་ཚོགས་རྣམས་ཟློག་ཏུ་གསོལ། །སྡེ་བརྒྱད་གདོན་བགེགས་ཐམས་ཅད་ཀྱི། །བར་ཆད་རིགས་རྣམས་མ་ལུས་ཟློག་མཐུ་བྱད་རྦོད་གཏོང་མ་ལུས་ཟློག་བྱུར་དང་གླེང་གཞི་ལྷས་ངན་
ཟློག་སྐེག་དང་སྲི་ངན་ལངས་པ་ཟློག་ཆགས་ཆེ་ཉམ་ང་མཐའ་དག་ཟློག་ །གལ་ཆེན་གྱེར་ཚིག་ལན་གསུམ་སོགས་གྲངས་གསོག་གྱེར་ཚིག་ལན་གསུམ་བྱེད་ན་གཉིས་པའི། ཤར་ནས་རྡོ་རྗེ་སོགས་ཀྱི་སྐབས་ཚིག་མཚམས་དང་བསྟུན་ནས་དར་ཐག་ལས་ཀྱི་རྡོ་རྗེས་
བསྡུས་ཏེ་སོ་སོར་སྦྱིན། བསུན་མའི་ཚོགས་རྣམས་ཟློག་ཏུ་གསོལ། །སྐབས་མཁའ་འགྲོ་མ་རྣམས་མདོས་གླུད་ཕྱོགས་སུ་ཁ་བསྒྱུར་ཏེ་གསུམ་པ་བསྔོ། དེ་ནས་མདོས་ཁ་བསྒྱུར་ལ།  ད་ནི་བསུན་མའི་མགྲོན་ཚོགས་ཀུན། །ཉམས་ཆག་བསྐང་ཞིང་མཆོད་ཚོགས་
ཀྱིས༑ ༑དགྱེས་ཤིང་ཚིམས་ནས་རང་རང་གི་གནས་སུ་སྐད་ཅིག་བཛྲ་མུཿ་ །མཚམས་འདིར་ཚོགས་དང་གཏོར་མ་ཐོག་སྟེང་དུ་འབུལ།  སྡེ་བརྒྱད་གདོན་བགེགས་ལན་ཆགས་ཀྱང། །ཁྲོ་གཏུམ་རྔམ་སེམས་ཀུན་སངས་ནས། །བྱམས་

[006B] །རང་རང་གནས་སུ་ཚིམས་ཤིང་དེངས། །གལ་ཏེ་ད་དུང་མི་འགྲོ་བར། །འཁོན་པའི་སེམས་ཀྱིས་གནས་བྱེད་ན། །འབུམ་ཕྲག་ཁྲོ་བོ་ཁྲོས་པ་ཡིས། །མགོ་པོ་ཚལ་བ་བརྒྱར་འགས་ཤིང། །ལུས་ནི་དུམ་བུ་སྟོང་དུ་བྱེད། །
དེ་ཕྱིར་ཁེ་ཉེན་ལེགས་བསམས་ནས། །ལའུ་རང་རང་གནས་སུ་དེངས། །ཨོཾ་བཛྲ་རཀྵ་རཀྵ་ཧཱུཾ།  ཞེས་བསུན་མའི་ཚོགས་རྣམས་ཕྱི་མིག་མི་བལྟ་བར་བསྐྲད། དེ་ནས།  མདུན་དུ་སེང་གེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་གཞོམ་གཞིག་དང་
བྲལ་བ་སྣ་ཚོགས་རྡོ་རྗེས་མཚན་པའི་སྟེང་དུ། པདྨ་དང་ཉི་མའི་གདན་ལ་ངོ་བོ་དཔལ་ལྡན་བླ་མ་དམ་པ་དུས་གསུམ་སངས་རྒྱས་ཐམས་ཅད་ཀྱི་བདག་ཉིད་ཅན་ཡིན་པ་ལ་རྣམ་པ་དཔལ་འཁོར་ལོ་བདེ་མཆོག་དཀར་པོ་ཞལ་གཅིག་ཕྱག་གཉིས་ཀྱིས་
བུམ་པ་དམར་པོ་བདུད་རྩིས་གང་བ་རེ་རེ་འཛིན་པ། དེའི་བང་ན་ཡུམ་རྡོ་རྗེ་རྣལ་འབྱོར་མ་དམར་མོ་ཞལ་གཅིག་ཕྱག་གཉིས་ཀྱིས་ཀ་པཱ་ལ་བདུད་རྩིས་གང་བ་རེ་རེ་བསྣམས་ནས་ཡབ་ལ་འཁྱུད་པ། གཉིས་ཀའང་རུས་པ་དང་རིན་པོ་ཆེའི་རྒྱན་གྱིས་བརྒྱན་
པ༑ ཡབ་རྡོ་རྗེའི་སྐྱིལ་ཀྲུང། ཡུམ་པདྨའི་སྐྱིལ་ཀྲུང་གིས་བཞུགས་པ། མཚན་དཔེས་བརྒྱན་པ། དྭངས་གསལ་འོད་ཀྱི་རང་བཞིན་ཅན་དུ་གྱུར་པའི་སྤྱི་བོར་ཨོཾ་དཀར་པོ། མགྲིན་པར་ཨཱདྨར་པོ། ཐུགས་ཀར་ཧཱུཾ་སྔོན་པོས་མཚན་པ་
ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་འཁོར་ལོ་བདེ་མཆོག་དང། ཕྱོགས་བཅུའི་རྒྱལ་བ་སྲས་བཅས་ཐམས་ཅད་བདེ་མཆོག་དཀར་པོའི་རྣམ་པར་སྤྱན་དྲངས། མ་ལུས་སེམས་ཅན་ཀུན་གྱི་མགོན་གྱུར་
[007A]༄༅། །ཅིང༑  ༑ཞེས་སོགས་ཤོ་ལོ་ཀ་གཅིག་བརྗོད།  ཨོཾ་ཤྲཱི་ཙཀྲ་སམྦྷ་ར་ས་པ་རི་ཝཱ་ར་བཛྲ་ས་མཱ་ཛཛཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། རིགས་ལྔ་
འཁོར་དང་བཅས་པ་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་བ་སྩལ་དུ་གསོལ། ཞེས་གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །དེ་བཞིན་གཤེགས་པས་ཁྲུས་
གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཧཱུཾ། ཞེས་གསུང་ཞིང་བདུད་རྩིའི་ཆུ་རྒྱུན་གྱིས་དབང་བསྐུར་བས། སྐུ་ལུས་ཐམས་ཅད་གང། དྲི་མ་ཐམས་ཅད་
དག་བདེ་བ་ཆེན་པོའི་བདག་ཉིད་དུ་གྱུར། ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་འོད་དཔག་མེད་ཀྱིས་དབུ་བརྒྱན་པར་གྱུར།  དེ་ནས། སློབ་དཔོན་ལ་འབུལ་རྒྱུའི་མཆོད་པ་དང་ནང་མཆོད་སྔར་ལྟར་བྱིན་གྱིས་བརླབས་ལ། ཆུ་བཞི་
ཉེར་སྤྱོད་རོལ་མོ། འདོད་ཡོན་ལྔ་རྣམས་རྒྱས་པར་ན་བདེ་མཆོག་གི་མཆོད་ཕྲེང་ལྟ་བུའི་ཚིགས་བཅད་སྔགས་དང་བཅས་པའམ་བསྡུ་ན་སྔགས་ཙམ་གྱིས་མཆོད།  ཨོཾ་ཤྲཱི་ཙཀྲ་སམྦྷ་ར་ས་པ་རི་ཝཱ་ར་ཨོཾ་ཨཱཧཱུཾ།  གིས་ནང་མཆོད་འབུལ།  རབ་བརྗིད་གངས་རིའི་དབང་པོ་ཐུན་
མཚམས་ཀྱི། །ཆུ་འཛིན་གཞོན་ནུས་འཁྱུད་པ་ལྟ་བུའི་སྐུ། །དྲན་པ་ཡིས་ཀྱང་ཚེ་ཡི་མཆོག་སྩོལ་བ། །ཧེ་རུ་ཀ་དཔལ་ཡབ་ཡུམ་ལ་ཕྱག་འཚལ། །ཞེས་བསྟོད། དེ་ནས། ཡེ་ཤེས་ཚེ་འཛིན་མཁའ་འགྲོ་མ་རྣམས་ཀྱིས་ཚེ་བཅུད་འགུགས་པའི་ངོས་པ་དང་

[007B]  ཧཱུཾ་ཧྲཱི་སྐུ་གསུམ་ཞིང་དང་ཉི་ཤུ་རྩ་བཞི་ཡི། །ངོ་མཚར་རྒྱན་དང་བཀོད་རབ་འབར་བའི་ཞིང། །འཇའ་ཟེར་སྤོས་སྤྲིན་མེ་ཏོག་མདངས་མཛེས་ཀུན། །ལྷ་དང་ལྷ་མོའི་འོད་ཀྱི་གུར་ཁང་འཁྲིགས། །ཤར་ཕྱོགས་
རྡོ་རྗེའི་རིགས་ཀྱི་ཞིང་མཆོག་ནས། །མེ་ལོང་ཡེ་ཤེས་གསལ་འཚེར་ཌཱ་ཀི་མ། །འབྱུང་ལྔ་སྐྱེ་འགྲོ་སྐུ་གསུམ་རྒྱལ་བ་སོགས། །སྣང་སྲིད་འཁོར་འདས་དྭངས་མའི་བཅུད་ཀུན་བསྡུས། །རྡོ་རྗེ་སློབ་དཔོན་སྐུ་ལ་སྩལ་དུ་གསོལ། །བསྐལ་པར་སྐུ་
མཆོག་མི་འགྱུར་བརྟན་པ་དང། །རྡོ་རྗེའི་རིགས་ཀྱི་ཚེ་ཡི་རིག་འཛིན་ཐོབ། །དཔོན་སློབ་མི་འབྲལ་ལྷན་ཅིག་འགྲོགས་པར་ཤོག་ལྷོ་ཕྱོགས་རིན་ཆེན་རིགས་ཀྱི་ཞིང་ཁམས་ནས། །མཉམ་ཉིད་ཡེ་ཤེས་གསལ་འཚེར་ཌཱ་ཀི་མ། །འབྱུང་ལྔ་
སྐྱེ་འགྲོ་སྐུ་གསུམ་རྒྱལ་བ་སོགས། །སྣང་སྲིད་འཁོར་འདས་དྭངས་མའི་བཅུད་ཀུན་བསྡུས། །རྡོ་རྗེ་སློབ་དཔོན་སྐུ་ལ་སྩལ་དུ་གསོལ། །བསྐལ་པར་སྐུ་མཆོག་མི་འགྱུར་བརྟན་པ་དང། །རིན་ཆེན་རིགས་ཀྱི་ཚེ་ཡི་རིག་འཛིན་ཐོབ། །
དཔོན་སློབ་མི་འབྲལ་ལྷན་ཅིག་འགྲོགས་པར་ཤོག་ནུབ་ཕྱོགས་པདྨ་རིགས་ཀྱི་ཞིང་ཁམས་ནས་སོར་རྟོག་ཡེ་ཤེས་གསལ་འཚེར་ཌཱ་ཀི་མ། །འབྱུང་ལྔ་སྐྱེ་འགྲོ་  ྾  སྣང་སྲིད་  ྾  རྡོ་རྗེ་སློབ་  ྾  བསྐལ་པར་སྐུ་  ྾  པདྨ་རིགས་ཀྱི་ཚེ་ཡི་
རིག་འཛིན་ཐོབ། །དཔོན་སློབ་མི་འབྲལ་ལྷན་ཅིག་འགྲོགས་པར་ཤོག་བྱང་ཕྱོགས་ལས་ཀྱི་རིགས་ཀྱི་ཞིང་ཁམས་ནས། །བྱ་གྲུབ་ཡེ་ཤེས་གསལ་འཚེར་ཌཱ་ཀི་མ། །འབྱུང་ལྔ་  ྾  སྣང་སྲིད་  ྾  རྡོ་རྗེ་  ྾  བསྐལ་པར་  ྾  ལས་ཀྱི་

[008A]༄༅། །རིགས་ཀྱི་ཚེ་ཡི་རིག་འཛིན་ཐོབ། །དཔོན་སློབ་མི་འབྲལ་ལྷན་ཅིག་འགྲོགས་པར་ཤོག་དབུས་ཕྱོགས་ཐུགས་ཀྱི་རིགས་ཀྱི་ཞིང་ཁམས་ནས། །ཆོས་དབྱིངས་ཡེ་ཤེས་གསལ་འཚེར་ཌཱ་ཀི་མ། །འབྱུང་
ལྔ་  ྾  སྣང་སྲིད་  ྾  རྡོ་རྗེ་  ྾  བསྐལ་པར་  ྾  ཐུགས་ཀྱི་རིགས་ཀྱི་ཚེ་ཡི་རིག་འཛིན་ཐོབ། །དཔོན་སློབ་མི་འབྲལ་ལྷན་ཅིག་འགྲོགས་པར་ཤོག་མི་ཟད་སྐུ་དང་འཇའ་འོད་ཡིག་འབྲུ་དང། །སྣ་ཚོགས་ཕྱག་མཚན་མེ་ཏོག་ཆར་བསིལ་ཞིང།།
བཀྲ་ཤིས་ངོ་མཚར་བཀོད་པའི་རྫས་མཆོག་ཀུན། །ཐུགས་གསུང་སྐུ་ཡི་དཀྱིལ་འཁོར་ལ་ཐིམས་ནས། །མི་གཡོ་འཛམ་གླིང་བསྟན་པའི་སྒྲོན་མེ་དང། །འགྲོ་བའི་དེད་དཔོན་དམ་པར་མངའ་གསོལ་ལོ། །མཐུ་སྟོབས་ནུས་པའི་
བདག་པོར་དབུགས་དབྱུང་ངོ། །བཀྲ་ཤིས་མི་འགྱུར་བརྟན་པར་གསོལ་བ་འདེབས།  །ཞེས་པའི་སྐབས་མདའ་དར་རྡོ་རྗེ་སློབ་དཔོན་གྱི་ཕྱག་ཏུ་དབུལ།  རྗེ་བཙུན་བླ་མ་སྐུ་ཚེ་རབ་བརྟན་ཅིང།།   ྾   ྾   ྾  གནས་གྱུར་ཅིག་   ༈   
སྨྲིག་འཛིན་པའི་དཔལ། །བཀའ་དྲིན་  ྾   ྾   ྾  ཞབས་བརྟན་ཤོག་ཅེས་བལྟ་བུ་དང། སྲས་བཅས་རྒྱལ་བ་ཀུན་གྱི་བྱིན་རླབས་དང། །བདག་གིས་རྩེ་གཅིག་གུས་པས་གསོལ་བཏབ་མཐུས། །རྗེ་བཙུན་བླ་མ་མི་ཤིགས་རྡོ་རྗེའི་ཁྲིར། །ཚེ་མཐའ་
ཡས་པའི་མགོན་བཞིན་རྟག་བརྟན་ཤོག་ཅེས་བརྗོད། མདུན་གྱི་ནམ་མཁར་དངོས་བརྒྱུད་ཀྱི་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་སྤྲིན་གྱི་ཕུང་པོ་གཏིབས་བ་ལྟར་བཞུགས་པ་རྣམས་ཀྱིས་

[008B] ལ་ལས་ཚེ་བསྲིང་བའི་བཀྲ་ཤིས་ཀྱི་གདངས་སྙན་པོ་སྒྲོགས་པ་དང། ལ་ལས་ཚེ་ལ་བར་དུ་གཅོད་པའི་བགེགས་སྐྲོད་པ་སོགས་སོ་སོའི་
མཛད་པ་མཛད་ཅིང་བླ་མའི་སྐུ་ཚེ་བསྲིང་བ་ལ་རྩེ་གཅིག་པའི་རྣམ་པར་གསལ་ལེགས་པར་བཏབ་ནས་ཐུགས་རྗེ་བསྐུལ་བའི་ཕྱིར་གསོལ་བ་འདི་ལྟར་གདབ་བོ།  །ཁྱབ་བདག་རྡོ་རྗེ་འཆང་དང་འཇམ་དཔལ་དབྱངས། །དཔའ་བོ་རྡོ་རྗེ་བློ་བཟང་གྲགས་པ་སོགས། །
དངོས་བརྒྱུད་བླ་མའི་ཚོགས་རྣམས་འདིར་སྤྱོན་ལ། །བླ་མའི་སྐུ་ཚེ་བརྟན་པར་བྱིན་གྱིས་རློབས། །ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཚེ་ལ་སྲུངས་ཤིག་སཱཧཱ། དཔལ་ལྡན་འཁོར་ལོ་སྡོམ་པ་ཡབ་ཡུམ་དང། །ཚེ་མཐའ་ཡས་པ་ཡིད་བཞིན་
འཁོར་ལོ་སོགས། །ཡི་དམ་དཀྱིལ་འཁོར་ལྷ་ཚོགས་འདིར་སྤྱོན་ལ། །བླ་མའི་སྐུ་ཚེ་བརྟན་པར་བྱིན་གྱིས་རློབས། །ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཚེ་ལ་སྲུངས་ཤིག་སཱཧཱ། གངྒའའི་བྱེ་ལ། །བླ་མའི་སྐུ་ཚེ་བརྟན་པར་བྱིན་གྱིས་རློབས། །ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཚེ་ལ་སྲུངས་ཤིག་སཱཧཱ། པུལླི་ར་སོགས། སྤྲུལ་པའི་
སྐུ་ཡིས་འགྲོ་བའི་དོན་མཛད་པའི། །གནས་གསུམ་དཔའ་བོ་མཁའ་འགྲོ་འདིར་སྦྱོན་ལ། །བླ་མའི་སྐུ་ཚེ་བརྟན་པར་བྱིན་གྱིས་རློབས། །ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཚེ་ལ་སྲུངས་ཤིག་སཱ་ཧཱ། མཐུ་སྟོབས་བྱིན་རླབས་གཏེར་ཆེན་མྱུར་

[009A]༄༅། །མཛད་མགོན། །དམ་ཅན་ཆོས་རྒྱལ་དམག་ཟོར་རྒྱལ་མོ་སོགས། །བཀའ་སྡོད་དམ་ཅན་རྒྱ་མཚོ་འདིར་སྤྱོན་ལ། །བླ་མའི་སྐུ་ཚེ་བརྟན་པར་བྱིན་གྱིས་རློབས། །ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཚེ་ལ་སྲུངས་ཤིག་
སཱཧཱ༑ བླ་མ་ལྷ་ཡི་བྱིན་རླབས་བདུད་རྩིའི་རྒྱུན། །འཆི་མེད་རྡོ་རྗེའི་ཚེ་སྲོག་བརྟན་པའི་དཔྱིད། །དྷཱུ་ཏཱིའི་ནང་དང་རྩ་འཁོར་ཀུན་གང་སྟེ། །བླ་མའི་སྐུ་ཚེ་བསྐལ་བརྒྱར་བརྟན་གྱུར་ཅིག་ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཚེ་ལ་སྲུངས་ཤིག་སཱཧཱ་
ཞེས་གསོལ་བ་བཏབ་པས་ཚོགས་ཞིང་དང་མདུན་བསྐྱེད་ཀྱི་ལྷའི་གནས་གསུམ་ལས་འོད་དང་བདུད་རྩིའི་རྒྱུན་བྱུང། བླ་མའི་སྐུ་ལུས་ཀྱི་ནང་ཐམས་ཅད་གང་བས་སྐུ་ཚེ་སྤེལ་བ་དང། ཡང་འོད་ཟེར་ཕྱོགས་བཅུར་འཕྲོས། རྒྱལ་བ་
སྲས་བཅས་ཀྱི་བྱིན་རླབས་ནུས་མཐུ། འཇིག་རྟེན་ཁམས་ཀྱི་ཚེ་བསོད། འབྱུང་བཞིའི་རོ་བཅུད། སྲིད་པ་གསུམ་གྱི་དཔལ་འབྱོར་ཕུན་གཙུག་ནས་ཐིམ། སྐུ་ལུས་ཀྱི་ནང་ཐམས་ཅད་གང་བས། སྐུ་ཚེ་རྣམ་པར་བཀུག་བླ་མའི་དབུ་
གཙུག་ནས་ཐིམ། སྐུ་ལུས་ཀྱི་ནང་ཐམས་ཅད་གང་བས། སྐུ་ཚེ་བསྐལ་བརྒྱར་བརྟན་པའི་རྟེན་འབྲེལ་འགྲིག་ཅིང་སྐུ་གཟི་བརྗིད་ཕུན་སུམ་ཚོགས་པ་དང་ལྡན་པར་གྱུར་པར་བསམས་ལ། སྔགས་ཅི་འགྲུབ་བཟླ། བླ་མ་རྣམས་ལ་གསོལ་བ་
འདེབས། །ཡབ་སྲས་བརྒྱུད་པ་རྣམས་ཀྱིས་བྱིན་གྱིས་རློབས། །དཔལ་ལྡན་བླ་མ་མི་འགྱུར་བརྟན་པའི་སྐུ། །མཚན་དང་དཔེ་བྱད་ལྡན་པའི་གཟི་བརྗིད་ཅན། །སེང་ཁྲི་པད་ཟླ་ཉི་མའི་གདན་ལ་བཞུགས། །བླ་མ་མི་འགྱུར་རྡོ་རྗེའི་

[009B] །འགྱུར་མེད་རྡོ་རྗེའི་གདན་ལ་བཞུགས་སུ་གསོལ། །སངས་རྒྱས་བསྟན་པའི་གཙོ་ལ་བཞུགས་སུ་གསོལ། །འགྲོ་བ་སེམས་ཅན་དོན་ལ་བཞུགས་སུ་གསོལ། །མཁའ་མཉམ་སེམས་ཅན་དོན་ལ་བཞུགས་སུ་གསོལ། །འཁོར་བ་
མ་སྟོངས་པར་དུ་བཞུགས་སུ་གསོལ། །བླ་མ་རྣམས་ལ་གསོལ་བ་འདེབས། །ཡབ་སྲས་བརྒྱུད་པ་རྣམས་ཀྱིས་བྱིན་གྱིས་རློབས། །དཔལ་ལྡན་བླ་མ་མི་འགྱུར་བརྟན་པའི་གསུང། །འགག་མེད་ཆོས་སྒྲ་སྒྲོག་པའི་ཚངས་དབྱངས་ཅན། །
སེང་ཁྲི་པད་ཟླ་ཉི་མའི་གདན་ལ་བཞུགས། །བླ་མ་མི་འགྱུར་རྡོ་རྗེའི་གདན་ལ་བཞུགས། །འགྱུར་མེད་རྡོ་རྗེའི་གདན་ལ་བཞུགས་སུ་གསོལ། །སངས་རྒྱས་བསྟན་པའི་གཙོ་ལ་བཞུགས་སུ་གསོལ། །འགྲོ་བ་  ྾  མཁའ་མཉམ་  ྾  འཁོར་བ་
བླ་མ་རྣམས་ལ་  ྾  ཡབ་སྲས་བརྒྱུད་  ྾  དཔལ་ལྡན་བླ་མ་མི་འགྱུར་བརྟན་པའི་ཐུགས། །ཇི་ལྟ་ཇི་སྙེད་མཁྱེན་པའི་ཐུགས་རྗེ་ཅན། །སེང་ཁྲི་པད་ཟླ་ཉི་མའི་གདན་ལ་བཞུགས། །བླ་མ་མི་འགྱུར་རྡོ་རྗེའི་གདན་ལ་བཞུགས། །འགྱུར་མེད་རྡོ་རྗེའི་
གདན་ལ་  ྾  སངས་རྒྱས་བསྟན་པའི་གཙོ་ལ་  ྾  འགྲོ་བ་  ྾  མཁའ་མཉམ་  ྾  འཁོར་བ་  ྾     ༈    རྡོར་གདན་འབུལ་བ་ནི།  ཁྲི་གདོད་ནས་དག་པ་རྡོ་རྗེའི་ཁྲི། །གསལ་སྟོང་འཛིན་མེད་རྡོ་རྗེའི་ཁྲི། །སྣང་སྟོང་ཟུང་འཇུག་རྡོ་རྗེའི་ཁྲི། །ཁྲི་འདི་ལས་ལྷག་པ་
གཞན་ན་མེད། །ཁྲི་འདི་ལ་དགོངས་ནས་བཞུགས་སུ་གསོལ། །གདན་དྲི་མ་མེད་པ་པདྨའི་གདན། །མ་རིག་མུན་སེལ་ཉི་མའི་གདན། །རང་བཞིན་འོད་གསལ་ཟླ་བའི་གདན། །གདན་འདི་ལས་ལྷག་པ་གཞན་ན་མེད། །གདན་འདི་ལ་དགོངས་ནས་

[010A]༄༅། །བཞུགས་སུ་གསོལ། །ཚོགས་དགེ་འདུན་འདུས་པ་རྒྱ་མཚོའི་ཚོགས། །ལས་མངོན་དུ་གྱུར་པ་དཔའ་བོའི་ཚོགས། །དོན་མཆོག་ཏུ་གྱུར་པ་དཔའ་མོའི་ཚོགས། །ཚོགས་འདི་ལས་ལྷག་པ་གཞན་ན་མེད།།
ཚོགས་འདི་ལ་དགོངས་ནས་བཞུགས་སུ་གསོལ། །ཞིང་རྣམ་པར་དག་པ་རྒྱལ་བའི་ཞིང། །རྗེ་དུས་གསུམ་སངས་རྒྱས་བཞུགས་པའི་ཞིང། །མ་དང་མཁའ་འགྲོ་འདུ་བའི་ཞིང། །ཞིང་འདི་ལས་ལྷག་པ་གཞན་ན་མེད། །ཞིང་འདི་ལ་དགོངས་ནས་བཞུགས་
སུ་གསོལ། །སྐུ་རྡོ་རྗེ་ལྟ་བུར་བཞུགས་སུ་གསོལ། །གསུང་ཚངས་དབྱངས་ལྟ་བུར་བཞུགས་སུ་གསོལ། །ཐུགས་ཉི་ཟླ་ལྟ་བུར་བཞུགས་སུ་གསོལ། །སྐུ་ཚེ་རི་དབང་ལྟ་བུར་བཞུགས་སུ་གསོལ། །ཡོན་ཏན་རྒྱ་མཚོ་ལྟ་བུར་བཞུགས་སུ་གསོལ། །འཕྲིན་
ལས་ཆུ་བོའི་རྒྱུན་བཞིན་བཞུགས་སུ་གསོལ།    ༈    །བློ་བཟང་དང་པོའི་སངས་རྒྱས་རྡོ་རྗེ་འཆང། །ཀུན་ཁྱབ་ཕྱི་ནང་གསང་བའི་སྐུར་བསྟན་ནས། །ནམ་མཁའ་ཇི་སྲིད་འགྲོ་ལ་བརྩེར་དགོངས་ལ། །ཕྱི་ནང་གསང་བའི་ཆོས་འཁོར་བསྐོར་
དུ་གསོལ། །མེ་ལོང་ཡེ་ཤེས་ཆེན་པོའི་རོལ་པ་ལས། །ཀུན་ཁྱབ་བུདྡྷ་རིགས་ཀྱི་སྐུར་བསྟན་ནས། །ནམ་མཁའ་ཇི་སྲིད་  ྾  ཕྱི་ནང་གསང་བའི་  ྾  སོར་རྟོག་ཡེ་ཤེས་ཆེན་པོའི་རོལ་པ་ལས། །ཀུན་ཁྱབ་པདྨའི་རིགས་ཀྱི་སྐུར་བསྟན་
ནས༑ །ནམ་མཁའ་ཇི་སྲིད་  ྾  ཕྱི་ནང་གསང་བའི་  ྾  ཆོས་དབྱིངས་ཡེ་ཤེས་ཆེན་པོའི་རོལ་པ་ལས། །ཀུན་ཁྱབ་རྡོ་རྗེའི་རིགས་ཀྱི་སྐུར་བསྟན་ནས། །ནམ་མཁའ་ཇི་སྲིད་  ྾  ཕྱི་ནང་གསང་བའི་  ྾  མཉམ་ཉིད་ཡེ་ཤེས་ཆེན་པོའི་རོལ་བ་ལས། །

[010B] །ནམ་མཁའ་ཇི་སྲིད་  ྾  ཕྱི་ནང་གསང་བའི་  ྾  བྱ་གྲུབ་ཡེ་ཤེས་ཆེན་པོའི་རོལ་པ་ལས། །ཀུན་ཁྱབ་འཕྲིན་ལས་རིགས་ཀྱི་སྐུར་བསྟན་ནས། །ནམ་མཁའ་ཇི་སྲིད་འགྲོ་ལ་བརྩེ་ར་དགོངས་ལ། །
ཕྱི་ནང་གསང་བའི་ཆོས་འཁོར་བསྐོར་དུ་གསོལ། །ཆོས་མཆོག་དང་པོའི་སངས་རྒྱས་འཁོར་བཅས་ལ། །འགྲོ་ལ་ཆོས་འཁོར་བསྐོར་ཕྱིར་གསོལ་བཏབ་པས། །བློ་བཟང་རྡོ་རྗེ་འཆང་དབང་འགྲུབ་གྱུར་ནས། །འགྲོ་ཀུན་འདྲེན་པའི་དཔལ་དུ་བདག་
གྱུར་ཅིག་ །ཚོགས་ཀྱི་འཁོར་ལོ་ཞབས་བདེ་བརྟན་པའི་གསོལ་འདེབས་ཞུ་རྟེན་གྱི་ཚུལ་དུ་སྔོན་དུ་འབུལ་བ་དང། གཏང་རག་དགའ་སྟོན་གྱི་ཚུལ་དུ་རྗེས་སུ་འབུལ་བའི་ལུགས་གཉིས་ལས། དང་པོ་ལྟར་ན་མཚམས་འདིར་འདི་གའི་ཚོགས་མཆོད་བྱ་ཚུལ་དངོས་གྲུབ་འགུག་པའི་ལྕགས་
རྒྱུ་ལས་འབྱུང་བ་ལྟར་འབུལ། དེ་ནས་བརྟན་བཞུགས་ཀྱི་མཎྜལ་རྒྱས་པ་འབུལ་དགོས་པས།  རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་དང་ངོ་བོ་དབྱེར་མ་མཆིས་པ་དཔལ་ལྡན་བླ་མ་དམ་པའི་ཞལ་སྣ་ནས་སྐུ་ཚེ་བསྐལ་པ་ཁྲི་ཕྲག་ནས་ཁྲི་ཕྲག་གི་བར་དུ་བརྟན་པར་བཞུགས་
པར་ཞུ་བའི་ཡོན་དུ་ཞིང་ཁམས་འབུལ་བར་ཞུ།  སོགས་མཎྜལ་རྒྱས་པ་ཕུལ་ནས།  ས་གཞི་སྤོས་ཀྱིས་བྱུགས་ཤིང་ཞེས་དང། མདུན་གྱི་ནམ་མཁར་སེང་ཁྲི་ཞེས་དང། བློ་བཟང་དང་པོའི་སངས་རྒྱས་ ཞེས་སོགས་བརྗོད། མཎྜལ་གྱི་བཤད་པ་འབུལ་ན་མཚམས་
འདིར་བུལ་ལ།  ཨི་དཾ་གུ་རུ་རཏྣ་སོགས་བརྗོད།  དེ་ནས་སྐུ་ལུང་ཐུགས་རྟེན་སོགས་ཚིགས་བཅད་དབྱང་ས་དང་བཅས་ཏེ་འབུལ་དགོས་པས། བླ་མའི་ཕྱག་ཏུ་སྐུའི་རྟེན་བྲིས་འབུར་གང་ཡང་རུང་བ་ཕུལ་ཏེ།  དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་པ་

[011A]༄༅། །བསྟན་དང་འགྲོ་བའི་དཔུང་གཉེན་དང། བདག་སོགས་གདུལ་བྱ་རྣམས་ཀྱི་བསོད་ནམས་ཀྱི་ཞིང་དུ་སྐུ་མི་ཟད་པ་རྒྱན་གྱི་འཁོར་ལོ་དུས་འཁོར་བ་མ་སྟོངས་ཀྱི་བར་དུ་བརྟན་པར་གྱུར་ཅིག་    ༈   
རྒྱལ་བའི་སྤྱི་གཟུགས་བླ་མ་རྗེའི། །མཛེས་སྐུ་མི་ཟད་རྒྱན་གྱི་འཁོར་ལོའི་མཛོད། །འཁོར་བམ་སྟོངས་པར་དུ་བརྟན་བཞུགས་ནས། །མཐོང་ཐོས་དྲན་པས་དོན་ལྡན་མཛད་དུ་གསོལ།  །གསུང་རྟེན་གླེགས་བམ་ཕུལ་ལ།     ༈     ྾  གསུང་
མི་ཟད་པ་རྒྱན་གྱི་འཁོར་ལོ། ཟབ་པ་དང་རྒྱ་ཆེ་བའི་དམ་པའི་ཆོས་ཀྱི་སྒྲ་དབྱངས་ཕྱོགས་བཅུར་སྒྲོག་པར་གྱུར་ཅིག་    ༈    །གསུང་དབྱངས་མི་ཟད་རྒྱན་གྱི་འཁོར་ལོའི་མཛོད། །ཟབ་
དང་རྒྱ་ཆེའི་ཆོས་ཀྱི་བདུད་རྩི་ཡིས། །རིས་མེད་འགྲོ་ལ་ཕན་བདེའི་དགའ་སྟོན་སྩོལ།  །ཐུགས་རྟེན་ཕུལ་ནས།     ༈     ྾  ཐུགས་མི་ཟད་པ་རྒྱན་གྱི་འཁོར་ལོ་རིམ་གཉིས་ཟབ་མོའི་ཏིང་ངེ་འཛིན་ལས་གཡོ་བ་མེད་པར་འགྲོ་བའི་དོན་
རྒྱ་ཆེན་པོ་འབྱུང་བར་གྱུར་ཅིག་    ༈    །ཐུགས་གསང་མི་ཟད་རྒྱན་གྱི་འཁོར་ལོའི་མཛོད། །ཕྱིན་དྲུག་རིམ་གཉིས་ཟབ་མོའི་རྣལ་འབྱོར་ལས། །ནམ་ཡང་གཡོ་མེད་བརྟན་པར་བཞུགས་
སུ་གསོལ།  །འབྲང་རྒྱས་ཕུལ་ནས།     ༈     ྾  གཞོམ་མེད་རྟག་པའི་སྐུ་མཆོག་ཕྱི་ནང་པར་ཆད་ཀྱི་གཡུལ་ལས་རྣམ་པ་ཐམས་ཅད་དུ་རྒྱལ་ནས་འཕྲོ་བའི་བཞི་བརྒྱ་རྩ་བཞིའི་ནད་འཇོམས་བདུད་རྩིའི་སྨན་གྱི་སྡོང་པོར་འཁོར་བ་

[011B]    ༈    །འཁོར་འདས་ཚེ་བཅུད་དཔལ་གྱི་སྙིང་པོ་འདི། །ཕུལ་བས་རྗེ་བཙུན་བླ་མ་རྡོ་རྗེ་འཆང། །བདེ་མཆོག་དཔའ་བོའི་ངོ་བོར་ཞབས་བརྟན་ཤོག་
 བུམ་པ་ཕུལ་ནས།     ༈     ྾  འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་གྱི་ཕུང་པོ་ཟད་མི་ཤེས་པ་ཡིད་བཞིན་གྱི་ནོར་བུ་ལྟར་འགྲོ་བའི་རེ་བ་མ་ལུས་པ་སྐོང་པར་གྱུར་ཅིག་    ༈   
གར༑ ༑བདེ་མཆོག་སྒྱུ་འཕྲུལ་དྲ་བའི་སྐུར་བཞེངས་པས། །ཡིད་འོད་ལྷན་སྐྱེས་དགའ་བའི་དྭངས་མའི་བཅུད། །འཆི་མེད་ཚེ་ཡི་བདུད་རྩིའི་ངོ་བོར་འབུལ།  །ཚེ་ཆད་ཐོད་བ་བདུད་རྩིས་གང་བ་ཕུལ་ནས།     ༈     ྾  འཁོར་འདས་
བརྟན་གཡོའི་དྭངས་བཅུད་མི་འགྱུར་སྲོག་གི་ཟུངས་སུ་སྨིན་ཅིང། ཐུགས་བདེ་སྟོང་རྡོ་རྗེའི་རྣལ་འབྱོར་ལས་ནམ་ཡང་མི་གཡོ་བར་ཕན་བདེའི་འདོད་རྒྱུ་ཡིད་བཞིན་དུ་འཇོ་བར་གྱུར་ཅིག་    ༈   
ཆེ༑ ༑ཤེས་རབ་རྡོ་རྗེའི་བཙུན་མོར་བཞེངས་པ་ཡིས། །རྗེས་ཆགས་དགའ་བ་ཞུ་བའི་བདུད་རྩིའི་རྒྱུན། །མི་འགྱུར་ཚེ་དང་སྲོག་གི་རྟེན་དུ་འབུལ། །   ༈    ན་བཟའ་སྣམ་སྦྱར་འདུལ་བ་ནི།  རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །ན་བཟའ་
སྣམ་སྦྱར་དྲི་མེད་འདི་ཕུལ་བས། །ཁྱོད་ཞབས་མི་འགྱུར་གཡུང་དྲུང་ལྟར་བརྟན་ནས། །ཐུབ་བསྟན་མི་ནུབ་རྒྱལ་མཚན་འཛིན་པར་ཤོག་    ༈    བླ་གོས་འབུལ་བ་ནི།  རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །ན་བཟའ་བླ་གོས་དྲི་མེད་འདི་
[012A]༄༅། །ཕུལ་བས། །ཁྱོད་ཞབས་མི་འགྱུར་གཡུང་དྲུང་ལྟར་བརྟན་ཅིང། །ཚུལ་ཁྲིམས་དག་པས་ས་སྟེང་ཁྱབ་གྱུར་ཅིག་     ༈     རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །ན་བཟའ་མཐང་
གོས་དྲི་མེད་འདི་ཕུལ་བས། །ཁྱོད་ཞབས་མི་འགྱུར་གཡུང་དྲུང་ལྟར་བརྟན་ཅིང། །སྡེ་སྣོད་གསུམ་གྱི་བཤད་སྒྲུབ་འཕེལ་གྱུར་ཅིག་ །    ༈     རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །རབ་མཛེས་གསེར་མདོག་
པཎ་ཞྭ་འདི་ཕུལ་བས། །ལྟ་སྤྱོད་གཙང་མའི་བརྒྱུད་པ་འཕེལ་བ་དང། །དགའ་ལྡན་རིང་ལུགས་ཕྱོགས་བཅུར་རྒྱས་གྱུར་ཅིག་    ༈     རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །རུང་མཐུན་ཡོ་བྱད་གདིང་བ་འདི་
ཕུལ་བས། །ཁྱོད་ཞབས་མི་འགྱུར་གཡུང་དྲུང་ལྟར་བརྟན་ཅིང། །སྤོང་བ་བསམ་གཏན་ཕྱོགས་བཅུར་རྒྱས་གྱུར་ཅིག་ །   ༈     རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །བཟའ་བཅས་བཀང་བའི་ལྷུང་བཟེད་
འདི་ཕུལ་བས། །གཟུགས་སྐུ་རི་དབང་ལྟ་བུར་བརྟན་བཞུགས་ནས། །ཟབ་རྒྱས་ཆོས་ཀྱི་དགའ་སྟོན་སྩལ་དུ་གསོལ། །   ༈    འཁར་གསིལ་འབུལ་བ་ནི།  རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །བྱང་ཕྱོགས་སོ་བདུན་མཚོན་པའི་གསིལ་
བྱེད་འདི། །ཕུལ་བས་བློ་བཟང་རྒྱལ་བའི་ལུང་རྟོགས་བསྟན། །སྙིང་སྟོབས་ཆེན་པོས་མི་ནུབ་འཛིན་གྱུར་ཅིག་    ༈    རྒྱལ་སྲིད་སྣ་བདུན་འབུལ་བ་ནི།  དུས་གསུམ་རྒྱལ་བ་ཀུན་གྱིས་བསྔགས་པ་ཡི། །ཐེག་མཆོག་ཆོས་ཀྱི་སྲིད་ལ་མངའ་

[012B] །རྒྱལ་སྲིད་རིན་ཆེན་སྣ་བདུན་ཕུལ་བ་ཡིས། །ཆོས་ཀྱི་རྒྱལ་སྲིད་རྟག་ཏུ་བརྟན་གྱུར་ཅིག་    ༈    རྟགས་བརྒྱད་འབུལ་བ་ནི།  འཁོར་ལོ་རྒྱལ་མཚན་གདུགས་དང་དཔལ་བེའུ། །པདྨ་བུམ་བཟང་གསེར་ཉ་དུང་གཡས་འཁྱིལ། །མཆོག་
ཏུ་བཀྲ་ཤིས་མཚན་པའི་རྟགས་བརྒྱད་པོ། །ཕྱོགས་དུས་ཀུན་ཏུ་དགེ་ལེགས་འཕེལ་ཕྱིར་འབུལ།  །    ༈     གང་ཞིག་རེག་ཅིང་མཐོང་ཐོས་དྲན་པས་ཀྱང། །མི་ཤིས་ཀུན་སེལ་ཕུན་ཚོགས་མཆོག་སྩོལ་བའི། །རྒྱལ་བས་བྱིན་
གྱིས་བརླབས་པའི་བཀྲ་ཤིས་རྫས། །རྣམ་བརྒྱད་ཕུལ་བས་དགེ་ལེགས་འབར་གྱུར་ཅིག་ །འདི་རྣམས་འབུལ་ཚིག་རྒྱས་པར་འདོད་ན་གཞན་ནས་བླང་བར་བྱའོ། །དེ་ནས་བླ་མའི་ཞབས་བརྟན་གསོལ་འདེབས་ཀྱི་རིགས་འདོན། གཏང་རག་གི་མཎྜལ་རྒྱས་བར་ཕུལ་ཏེ།  ས་གཞི་
སྤོས་གྱིས་དང། ཞིང་མཆོག་དམ་པ་རྗེ་བཙུན་བླ་མ་ལ།  །སོགས་དང།  རྗེ་བཙུན་བླ་མ་སྐུ་ཚེ་རབ་བརྟན་ཅིང།  །ཞེས་སོགས་བརྗོད།  ཉི་གཞོན་འཆར་ཀའི་མདངས་ལྡན་ལི་ཁྲི་ལྟར། །སོགས་འདོན་ཞིང། ཚོགས་འཁོར་གཏང་རག་གི་ཚུལ་དུ་འབུལ་ན་སྐབས་
འདིར་ཕུལ་ཏེ། ལྷག་གཏོར་བཏང་ཟིན་ནས། མདུན་བསྐྱེད་ཀྱི་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་འོད་དུ་ཞུ་ནས་རིལ་བུ་སོགས་སུ་གྱུར། པར་མོས་ནས་ལོངས་སྤྱད། བཀྲ་ཤིས་ཚིགས་སུ་བཅད་པ་དང། རོལ་མོའི་སྒྲ་དང་མེ་ཏོག་གི་
སིལ་མས་ཕྱོགས་ཐམས་ཅད་དུ་ཁྱབ་པར་བྱེད་བ་སོགས་རྟེན་འབྲེལ་གང་ལེགས་བྱའོ། །དེ་ལྟར་བདེ་མཆོག་ཚེ་ལྷ་དཀར་པོའི་སྒོ་ནས་ཡུལ་ཁྱད་པར་ཅན་ལ་བརྟན་བཞུགས་འབུལ་ཚུལ་འདི་བཞིན། ཁྱབ་བདག་འཁོར་ལོའི་མགོན་པོ་རྡོ་རྗེ་འཆང་ཕ་བོང་ཁ་པ་བདེ་ཆེན་སྙིང་པོ་དཔལ་བཟང་པོའི་ཕྱག་བཞེས་

[013A]༄༅། །ཇི་ལྟ་བ་བཞིན་དུ་བསྲེ་བསླད་མེད་པར་ནག་འགྲོས་སུ་བཀོད་བའོ།། །།   ༈    །ཡོན་སྦྱར་མཐུན་རྐྱེན་འབྲེལ་ཚད་བླ་མ་ཡིས། །ཚེ་རབས་འབྲལ་
མེད་མཉེས་བཞིན་རྗེས་འཛིན་ཅིང། །ཟུང་འཇུག་རྡོ་རྗེ་འཆང་དབང་མྱུར་ཐོབ་ཤོག་ དགེ་ལེགས་འཕེལ།། །།


﻿
[001A]༄༅།  །འཆི་མེད་རྡོ་རྗེའི་སྲོག་ཏུ་སྒྲུབ་པའི་མན་ངག་ཀུན་གྱི་ཕུལ་གྱུར་རྡོ་རྗེ་བཟླས་པའི་རླུང་སྦྱོར་བདེ་མཆོག་ཚེ་ལྷ་དཀར་པོ་དང་སྦྲགས་ཏེ་ཉམས་སུ་ལེན་ཚུལ་གྱི་མན་ངག་སྙན་བརྒྱུད་བདུད་རྩིའི་ཐིག་ལེ་ཞེས་བྱ་བ་བཞུགས་སོ།།
སྣོད་མིན་དམ་སེལ་ཅན་དག་གིས་མཆོལ་བར་སྤྱད་ན་དམ་ཅན་བཀའ་

[001B] །ན་མོ་ཤྲཱི་ཙཀྲ་སམྦ་རཱ་ཡ། ཆོས་དབྱིངས་བདུད་རྩིའི་དཔྱིད་ཀྱི་གར། །རྟག་བརྟན་ཐིག་ལེ་གཅིག་པའི་སྐུ། །འཆི་མེད་བྱིན་བརྒྱས་སྒྲུབ་པོའི་སྲོག་
རྡོ་རྗེའི་སྙིང་པོར་བསྒྲུབ་དེས་སྐྱོངས། །འདིར་རང་ཅག་རྙེད་དཀའ་དོན་ཆེའི་རྟེན་མཆོག་ཡིད་བཞིན་ནོར་བུ་འབུམ་གྱིས་བསྒྲུན་མིན་ལན་ཅིག་རྙེད་པའི་སྐབས་འདིར་དོན་མེད་
སྟོང་ལོག་ཏུ་མ་སོང་བར་སྙིང་པོ་ཁྱད་པར་ཅན་ཞིག་མ་ལོན་ཐབས་མེད་དུ་འདུག་དེ་ཡང་ལུང་ཚད་མ་ལ་ཐོས་བསམ་གྱིས་བརྗོད་བྱ་རྟོགས་པར་བྱས་པའི་ཉིང་དགོས་ཁྱད་པར་
ཅན་སྒྲུབ་པས་རྒྱུད་ཐོག་ཏུ་འདྲེན་པ་ཉིད་ཡིན་ལ། དེ་ལའང་ཚེ་སྲོག་ཡུན་རིང་དུ་གནས་ཤིང་འཚོ་བ་ཞིག་ངེས་པར་དགོས་ཤིང། དེའི་ཕྱིར་དེ་ཉིད་སྒྲུབ་པའི་ཐབས་ལ་འབད་

[002A] །པ་ནི་བྱ་བ་གཞན་གང་དང་གང་ལས་ཀྱང་གནད་དུ་ཆེ་བས་འདིར་དེ་སྒྲུབ་པའི་ཐབས་ཀྱི་གཙོ་བོ་བརྗོད་པར་བྱའོ། །དེ་ཡང་མཐའ་ཡས་པའི་འགྲོ་བ་རྣམས་ལ་འཆི་བ་མེད་པའི་ངལ་
བསོའི་དབུགས་དབྱུང་སྦྱིན་པའི་སླད་དུ་ཕྱོགས་བཅུའི་རྒྱལ་བ་རྣམས་ཀྱིས་ཀྱང་ཚེ་ལྷའི་རྣམ་འགྱུར་གྱི་བཀོད་པ་མཐའ་ཡས་པ་ཞིག་སྟོན་པར་མཛད་ལ། དེ་དག་རང་རང་ལ་བརྟེན་པའི་ཟབ་རྒུའི་མན་ངག་ཀྱང་ཇི་
སྙེད་ཅིག་བཞུགས་ཀྱང། ཚེ་སྲོག་ཡུན་རིང་དུ་གནས་པ་ནི་སྲོག་འཛིན་རགས་པའི་རླུང་གི་རྒྱུ་བ་ཁོ་ན་རག་ལས་ཏེ། རིམ་ལྔགས་ལ་སྒྲོན་ལས། སྲོག་རྩོལ་ནི་ལུགས་འདིར་ཚེ་གནས་པར་བྱེད་པའི་རླུང་ཡིན་ལ་
ཞེས་དང། སྲོག་ནི་འཚོ་བ་དང། རྩོལ་ཞིང་རིང་དུ་སྤྲོས་པ་རྩོལ་བའི་དོན་དུ་འགྱུར་རྙིང་ལས་འབྱུང་བ་ནི། པ་ཚབ་ཀྱིས། གང་གིས་སྲིང་ཞིང་རིང་དུ་མཆེད་པར་བྱེད་པས་ན། དེ་ནི་སྲོག་རྩོལ། ཞེས་བསྒྱུར་བ་བདེ་ལ་

[002B] གང་གིས་སྲོག་སྟེ་ཚེ་རིང་དུ་སྲིང་བར་བྱེད་པའི་རླུང་ལ་སྲོག་རྩོལ་དུ་བརྗོད་པའོ། །ཞེས་གསུངས་པ་ལྟར་རླུང་སྦྱོར་ལ་བརྟེན་པ་ནི་ཚེ་སྒྲུབ་ཀྱི་ནང་ནས་རབ་དང། མཆོག་དང། ཕུལ་དུ་གྱུར་པ་ཁོ་ནའོ།།
དེ་ལའང་བུམ་པ་ཅན་དང་རྡོ་རྗེའི་བཟླས་པ་གཉིས་ལས་ཆེས་མཆོག་ཏུ་གྱུར་པ་ནི་རྡོ་རྗེའི་བཟླས་པ་སྟེ། ཐོ་རེངས་ཚེ་སྒྲུབ་ཀྱི་རྡོ་རྗེའི་བཟླས་པ་འབུམ་ཕྲག་གཅིག་བགྲང་བར་བྱས་ན་ཚེ་ཟད་པ་ཡང་ལོ་ལྔར་ཚེ་བསྲིང་
བར་ཐེ་ཚོམ་མེད་པར་གསུངས་པས་འདི་འདྲའི་ཚེ་བསྲིང་བའི་མན་ངག་གི་ས་སྟེང་ན་རྙེད་པར་དཀའ་བའོ། །དེ་ཡང་བུམ་པ་ཅན་གྱི་རླུང་སྦྱོར་གྱི་ཚེ་སྒྲུབ་ནི་རིས་སུ་མ་མཆིས་པའི་གྲུབ་པའི་མཐའ་ཀུན་ལ་གྲགས་
ཤིང་གྲུབ་ལ། རྡོར་བཟླས་ཀྱི་ཐ་སྙད་ཙམ་མང་ཡང། འཕྱུག་མེད་དུ་ཉམས་སུ་ལེན་པའི་གནད་དོན་ཤིན་ཏུ་རྟོགས་པར་དཀའ་བས་འདི་ནི་དགའ་ལྡན་སྙན་བརྒྱུད་ཀྱི་མན་ངག་ཁོ་ན་ལས་གཞན་དུ་རྙེད་པ་མིན་
པས་འདི་ཉིད་ཁོ་ན་ལས་རྟོགས་པར་བྱ་དགོས། དེའི་ཕྱིར་འདིར་ཚེ་སྒྲུབ་ཀྱི་སྙིང་པོ་འདི་ཉིད་ཁོ་ན་ཉམས་སུ་ལེན་ཚུལ་དགའ་ལྡན་སྙན་བརྒྱུད་ཀྱི་མན་ངག་ཤིན་ཏུ་གསང་བའི་ཟབ་གནད་མཐར་ཐུག་པ་ཉིད་གོ་བ་དེ་
ཉུང་དུའི་ཚིག་ཏུ་བསྡུས་ཏེ་བརྗོད་པར་བྱའོ། །དེ་ཡང་ལྷག་པའི་ལྷ་གང་རིགས་ཤིག་ལ་བརྟེན་དགོས་ཤིང། རྒྱུད་སྡེ་འོག་མའི་ལྷག་ལྷར་སྦྱར་དུ་མི་རུང་ཡང། གསང་བདེ་འཇིགས་གསུམ་སོགས་བླ་མེད་ཀྱི་
[003A]༄༅། །ཡི་དམ་གང་དང་གང་ལའང་སྦྱར་དུ་རུང་མོད། འདི་ནི་འཇམ་མགོན་སྙན་བརྒྱུད་ཀྱི་ཚེ་ལྷ་འཇམ་དབྱངས་ཆོས་སྐོར་ལས་བྱུང་བའི་བདེ་མཆོག་ཚེ་ལྷ་དཀར་པོ་ཉིད་ལ་སྦྱར་ན་ཤིན་ཏུ་
འབྲེལ་ཆེ་ཞིང། བྱིན་རླབས་ཀྱི་ཚན་ཀ་མྱུར་བ་བཅས། དེས་ན་བདེ་མཆོག་ཚེ་ལྷ་དཀར་པོ་ལ་བརྟེན་ནས་རྡོ་རྗེའི་བཟླས་པའི་ཚེ་སྒྲུབ་ཉིད་ཁོ་ན་ཉམས་སུ་ལེན་ཚུལ་དགོད་པ་ལ། སྒྲུབ་པ་པོ་འདིའི་དབང་དང་
མན་ངག་ཐོབ་པས་ཐོ་རངས་བྱ་རོག་གིས་སྐད་མ་བསྒྲགས་པའི་སྔ་རོལ་སོགས་ཐོ་རེངས་ཀྱི་དུས་སུ་བདེ་བའི་སྟན་ལ་ལུས་གནད་བཅས། སེམས་ཅན་ཐམས་ཅད་ཀྱི་དོན་དུ་སངས་རྒྱས་སྒྲུབ་པ་ལ་རྟེན་འདི་ཡུན་
རིང་དུ་འཚོ་བ་གལ་ཆེ་བས་དེའི་ཕྱིར་ཚེ་སྒྲུབ་ཟབ་མོ་ཉམས་སུ་ལེན་སྙམ་པའི་ཀུན་སློང་བྱང་ཆུབ་ཀྱི་སེམས་ཀྱིས་ཟིན་པར་བྱས་ཏེ་མདུན་གྱི་ནམ་མཁར་སྐྱབས་ཡུལ་གསལ་བཏབ་ནས། སངས་རྒྱས་ཆོས་དང་
དགེ་འདུན་ལ། །རྟག་ཏུ་བདག་ནི་སྐྱབས་སུ་མཆི། །ཐེག་པ་གསུམ་པོ་ཐམས་ཅད་དང། །རྣལ་འབྱོར་གསང་སྔགས་མཁའ་འགྲོ་མ། །དཔའ་བོ་དཔའ་མོ་དབང་ལྷ་མོ། །བྱང་ཆུབ་སེམས་དཔའ་བདག་ཉིད་ཆེ། །
ཁྱད་པར་དུ་ཡང་སློབ་དཔོན་ལ། །རྟག་ཏུ་སྐྱབས་སུ་མཆི་བར་བགྱི། །སེམས་ཅན་ཀུན་གྱི་དོན་གྱི་ཕྱིར། །བདག་ནི་ཧེ་རུ་ཀར་གྱུར་ནས། །སེམས་ཅན་ཐམས་ཅད་ཧེ་རུ་ཀའི། །གོ་འཕང་མཆོག་ལ་འགོད་པར་བགྱི།།

[003B] དེ་ནས་བདག་བསྐྱེད་བསྒོམ་པ་ནི། ཨོཾ་སབྷཱ་ཝ་ཤུདྡྷཱསརྦ་དྷརྨཱས་བྷཱ་ཝ་ཤུདྡྷོཉཧཾ། སྟོང་པའི་ངང་ལས་པད་ཟླའི་གདན་སྟེང་དུ། །རང་ཉིད་མི་ཤིགས་ཧཱུཾ་ཡིག་རང་བཞིན་
གར༑ ༑དཔལ་ལྡན་བདེ་མཆོག་ཚེ་ལྷ་དཀར་པོའི་སྐུ། །ཟླ་ཞུན་ཕུང་པོ་མཚན་དཔེའི་ལང་ཚོར་སྒེག་ཞི་ཞིང་འཛུམ་ལ་རྗེས་སུ་ཆགས་པའི་ཉམས། །དགྱེས་བརྩེའི་གཟིགས་རས་བཅའ་བའི་སྤྱན་གསུམ་གཡོ། །ཕྱག་གཉིས་
འཆི་མེད་དྭངས་མས་གང་བ་ཡི། །བུམ་པ་རེ་རེ་བཟུང་ནས་ཡུམ་ལ་འཁྱུད། །ཞབས་ཟུང་སྐྱིལ་ཀྲུང་བཞི་ལྡན་མཚོན་པའི་སྐུར། །དར་དང་རིན་ཆེན་རུས་པའི་རྒྱན་གྱིས་སྤུད། །པང་ན་རྒྱལ་ཡུམ་རྡོ་རྗེ་བཙུན་མོ་ཡང། །མཛེས་སྒེག་
བདེ་ཆེན་བྱིན་ཟ་འབར་བའི་ཉམས། །ཞལ་གཅིག་ཕྱག་གཉིས་བདུད་རྩིའི་སྙིང་པོ་ཡིས། །གང་བའི་ཐོད་པ་རེ་བཟུང་ཡབ་ལ་འཁྱུད། །གནས་གསུམ་རྡོ་རྗེ་གསུམ་མཚན་ཧཱུཾ་འོད་ཀྱིས། །ཡེ་ཤེས་པ་རྣམས་སྤྱན་དྲངས་གཉིས་མེད་
བསྟིམ། །སླར་ཡང་འོད་འཕྲོས་དབང་ལྷ་རྣམས་སྤྱན་དྲངས། །དབང་བསྐུར་རིགས་ཀྱི་བདག་པོས་དབུ་བརྒྱན་གྱུར། །དེ་ནས་མཆོད་པ་འབུལ་བ་ལ་མཆོད་པ་དངོས་སུ་བཤམས་ཡོད་ན་བྱིན་གྱིས་བརླབ་དགོས་ཀྱང། འདིར་སྤྲོས་
མེད་དུ་བྱས་ནས་ཡིད་ཀྱིས་སྤྲུལ་པའི་མཆོད་པ་ཙམ་ཕུལ་བར་མོས་ལ། ཨོཾ་ཙཀྲ་སམྦྷ་ར་སི་ཏ་ས་པ་རི་ཝཱ་ར་ཨརྒྷཾ། པཱ་དྱཾ། པུཥྤེ། དྷཱུ་པེ། དའི་པེ། གནྡྷེ། ནཻ་ཝིདྱཱ། ཤཔྟ་པྲ་ཏཱི་ཙྪ་ཡེ་སཱཧཱ། ཞེས་ཕྱི་མཆོད་དང། ཨོཾ་ཙཀྲ་སམྦྷ་ར་

[004A]༄༅། །སི་ཏ་ས་པ་རི་ཝཱ་ར་ཨོཾ་ཨཱཧཱུཾ། ཞེས་ནང་མཆོད་ཕུལ། མཛེས་ཤིང་ལྟ་བས་མི་ངོམས་མཚན་དཔེའི་སྐུ། །རབ་སྙན་དྲུག་ཅུའི་དབྱངས་ལྡན་ཚངས་པའི་གསུང། །མཁྱེན་བརྩེ་ནུས་མངའ་བླ་མེད་ཡེ་ཤེས་
ཐུགས། །གསང་གསུམ་དཔལ་ལྡན་བདེ་མཆོག་འཁོར་ལོར་བསྟོད། །ཅེས་བསྟོད། དེ་ནས་རྡོ་རྗེའི་བཟླས་པ་བྱ་བ་ནི། ལུས་གནད་ལེགས་པར་བཅས། རང་གི་ལུས་ཀྱི་ནང་ཕྲུ་མ་ཕུས་བཏབ་པའམ། དར་གྱི་གུར་ཕུབ་
པ་ལྟ་བུའི་སྟོང་ར་ཡུད་ཙམ་བསྒོམ། རླུང་རོ་བསལ་མིན་གང་བདེ་བྱ། །ལུས་ཀྱི་དབུས་དྲང་པོར་རྩ་དབུ་མ་སྦ་ལྕག་ཙམ་ཕྱི་སྔོ་ལ་ནང་དམར་བ་ཁྱད་ཆོས་གསུམ་ལྡན། ཡར་སྣ་སྤྱི་བོ་ནས་གུག་སྟེ་སྨིན་མཚམས་སུ་སླེབས་པ་
མར་སྣ་གསང་གནས་དང་ཁད་ཆད་པ། དེའི་གཡས་སུ་རོ་མ་དམར་མོ་དང། གཡོན་དུ་རྐྱང་མ་དཀར་མོ་གཉིས་སྦོམ་ཕྲ་གྲོ་སོག་ཙམ། ཡར་སྣ་སྤྱི་བོ་ནས་གུག་སྟེ་སྣ་བུག་གི་རྩ་བར་སླེབས་པ། མར་སྣ་ལྟེ་བ་མན་ཆད་དབུ་མ་དང་
ཁོག་འབྲེལ་ཏེ་སྦུགས་སྟོང་གཅིག་ཏུ་གྱུར་པ། སྤྱི་བོ། མགྲིན་པ། ལྟེ་བ་རྣམས་སུ་དབུ་མ་ལ་འཁྱུད་པའི་ཚུལ་གྱིས་མདུད་པ་དང་བཅས་པ། དེ་ཡང་དབུ་མ་དགང་པ་དང་རོ་རྐྱང་གཉིས་ཞར་བའི་ཚུལ་དུ་ཡོད་པ། རོ་རྐྱང་
གིས་དབུ་མ་ལ་འཁྱུད་པའི་མདུད་མཚམས་སོ་སོ་ནས་གྱེས་པའི་སྤྱི་བོ་བདེ་ཆེན་གྱི་འཁོར་ལོ་རྩ་འདབ་སོ་གཉིས། མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་བཅུ་དྲུག་སྙིང་ག་ཆོས་ཀྱི་འཁོར་ལོ་རྩ་འདབ་བརྒྱད་པ་

[004B] དེ་ནས་རྡོར་བཟླས་བྱ་བ་ནི། སྙིང་གར་དམིགས་རྟེན་དམིགས་བསལ་མེད་པར་རླུང་རྐྱང་
པས་རྡོར་བཟླས་བྱས་ནའང་ཆོག་པར་གསུངས་ཀྱང། དམིགས་རྟེན་ཡོད་ན་དམིགས་པ་འཆར་བདེ། དེ་ཡང་སྙིང་གར་མི་ཤིགས་པ་ལྔ་ཡོད་པར་གསུངས་པ་ལས། འདིར་ཐིག་ལེ་མི་ཤིགས་པ་ཐིག་ལེ་སྟེང་དཀར་འོག་
དམར་གའུ་ཁ་སྦྱོར་གྱི་རྣམ་པ་ཅན་རྒྱ་སྲན་ཙམ་གྱི་ནང་དུ་རླུང་སེམས་མི་ཤིགས་པ་ཕྲ་མོ་ཉིད་འདིར་ཧཱུཾ་ཡིག་སྔོན་པོའི་རྣམ་པར་སྙིང་གའི་མདུད་མཚམས་ཀྱི་དྷཱུ་ཏཱིའི་ནང་གི་སྦུག་སྟོང་ཉིད་དུ་གསལ་བར་དམིགས། དེ་ཡང་
རྫོགས་རིམ་གྱི་སྐབས་རླུང་ཧཱུཾ་གི་གདངས་ཀྱིས་ཕྱིར་འཕྲོས། ཨོཾ་གྱི་གདངས་ཀྱིས་དབུ་མའི་ནང་དུ་ཞུགས། ཨཱའི་གདངས་ཀྱིས་གནས་པ་བྱེད་དགོས་ཀྱང། འདིར་ཚེ་སྒྲུབ་ཀྱི་སྐབས་ཚེ་རིང་བའི་རྟེན་འབྲེལ་དུ། མི་བསྐྱོད་ཧཱུཾ་
ལ་ཡང་དག་གནས། །ཞེས་གསུངས་པ་ལྟར། ཧཱུཾ་གྱི་གདངས་ཀྱིས་གནས་པ་བྱེད་དགོས་པས། དེས་ན་རླུང་སེམས་ཕྱིར་ལྡང་བ་ན་ཚེ་ཐུང་འགྱུར་གྱི་ལས་པན་སྡིག་སྒྲིབ་ནད་གདོན་བར་ཆད་ཐམས་ཅད་ཨཱཞེས་པའི་གདངས་ཀྱིས་
དབུ་མའི་ནང་ནས་དུ་བ་ནག་པོའི་རྣམ་པར་ཁྱུ་རུ་རུ་སོང་སྟེ་ཕྱིར་མི་འདོན་པར་སྤྱི་གཙུག་དང་སྨིན་མཚམས་ནས་གར་སོང་ཆ་མེད་དུ་སྟོང་པའི་དབྱིངས་སུ་ཡལ། རླུང་ནང་དུ་རྡུབ་པ་ན་འབྱུང་བ་ལྔའི་བཅུད། ལྷ་མིའི་ཚེ་བསོད་

[005A]༄༅། །རྒྱལ་བ་སྲས་བཅས་ཀྱི་སྐུ་གསུང་ཐུགས་ཀྱི་བྱིན་རླབས་མ་ལུས་པ་འོད་སེར་པོའི་རྣམ་པར་ཨོཾ་ཞེས་པའི་གདངས་ཀྱིས་དབུ་མའི་ནང་དུ་ཁྱུ་རུ་རུ་འོང་སྟེ་སྙིང་གའི་ཧཱུཾ་ཡིག་ལ་ཐིམ། ད་ལྟ་འཇུག་ལྡང་
གཉིས་ལས་གནས་པ་མེད་ཀྱང་གནས་པ་ཅུང་ཟད་རེ་ཆེད་དུ་བཅོས་ནས་ཧཱུཾ་ཞེས་པའི་གདངས་ཀྱིས་དམིགས་རྟེན་ལ་གནས་པས་རྡོ་རྗེའི་སྐུ་དང་དབྱེར་མེད་པའི་འཆི་བ་མེད་པའི་ཚེའི་རིག་འཛིན་མཐར་ཐུག་ཐོབ་ཅིང་བརྟན་
བར་བསམ། དེ་ཡང་འབྲུ་གསུམ་ངག་ནས་བརྗོད་པའི་ངག་བཟླས་དང། ལྕེ་མཆུ་མི་འགུལ་བར་ཡིད་ནས་བརྗོད་པའི་ཡིད་བཟླས་དང། རྒྱང་ནས་སྒྲ་གྲག་པ་རྣ་བས་ཉན་པ་ལྟ་བུ་མ་ཡིན་པར་དབུ་མའི་ནང་དུ་རླུང་
འཇུག་ལྡང་གི་རང་གདངས་དེ་ལྟར་ཤར་བ། དཔེར་ན་བུམ་པ་སྟོང་པའི་ནང་དུ་རླུང་ཞུགས་པས་འུང་ཞེས་པའི་རང་སྒྲ་སྒྲོག་པ་དང། ལི་ཏིང་སྟོང་པར་ཕུ་བཏབ་ན་ཧང་ཞེས་པའི་རང་སྒྲ་གྲག་པ་ལྟར་རླུང་འཇུག་ལྡང་གནས་
གསུམ་གྱི་རང་གདངས་དེ་ལྟར་ཤར་བ་ལ་ཡིད་རྩེ་གཅིག་ཏུ་གཏད་དེ་བཟླས་པ་བྱ། དེ་དག་གི་རྒྱུ་མཚན་ཨཱཚེ་དཔག་མེད་གསུང་རྡོ་རྗེའི་ས་བོན་ཡིན་པ་དང། དགག་ཚིག་ཡིན་པས་དེའི་གདངས་ཀྱིས་ཚེའི་བར་གཅོད་སྦྱངས། ཨོཾ་
སྐུ་རྡོ་རྗེ་རྣམ་སྣང་གི་ས་བོན་ཡིན་ཞིང། གཟུགས་ཕུང་རིགས་འདྲ་སྔ་མས་ཕྱི་མ་བསྐྱེད་པ་སོགས་མང་པོར་སྦར་ཞིང་སྤེལ་བས་དེའི་གདངས་ཀྱིས་ཚེ་བཅུད་བཀུག་ཧཱུཾ་མི་བསྐྱོད་པའི་ས་བོན་ཆོས་དབྱིངས་ཡེ་ཤེས་ཀྱི་ངོ་བོ། སྣོད་

[005B] །འདི་ནི་ཤིན་ཏུ་ཟབ་པས་ཐོ་རེངས་
འབུམ་ཕྲག་བགྲང་ན་ཚེ་ཟད་པ་ཡང་ལོ་ལྔར་ཚེ་བསྲིང་བར་ཐེ་ཚོམ་མེད་པར་རྒྱུད་ལས་གསུངས་པའི་རྒྱུད་དོན། འཇམ་མགོན་ཆོས་ཀྱི་རྒྱལ་པོའི་སྙན་བརྒྱུད་ཀྱི་མན་ངག་གིས་ཇི་ལྟར་གསལ་བར་མཛད་པ་ལྟར་ལྷུག་པར་བཀོད་པ་
ཡིན་ནོ། །དེ་ལྟར་ནངས་རེ་བཞིན་དུ་འབྲུ་གསུམ་གྱི་རྡོར་བཟླས་ཇི་ལྟར་གསོག་ནུས་པ་གྲངས་སུ་བགྲངས་ནས། བསྒོམས་པས་སྐྱོན་བཟླས་པ་བྱ་སྟེ། འཁོར་འདས་ཀྱི་ཚེ་བཅུད་ཐམས་ཅད་བསྡུས་ནས་སྙིང་གར་བསྟིམ་པའི་མོས་པ་དང་
བཅས། ཨོཾ་ཧྲཱིཧ་ཧ་ཧུཾ་ཧཱུཾ་ཕཊ། ཚེ་ལ་སྲུངས་ཤིག་སཱཧཱ། ཞེས་ཇི་ལྟར་རིགས་པ་བཟླ། ཧེ་རུ་ཀའི་ཡིག་བརྒྱས་ལྷག་ཆད་ཁ་བསྐང། མཆོད་བསྟོད་གོང་བཞིན་བྱ། དེ་ནས་ཉེར་བསྡུ་བྱ་བ་ནི། རང་གི་ཐུགས་ཀའི་ཧཱུཾ་གི་
འོད་ཟེར་གྱིས། །སྣོད་བཅུད་འོད་དུ་ཞུ་ནས་རང་ལ་ཐིམ། །རང་ཡང་འོད་ཞུ་མི་ཤིགས་ཐིག་ལེར་ཐིམ། །དེ་ཡང་ཧཱུཾ་ཡིག་ཧཱུཾ་ཡང་ནཱ་དའི་བར། །རིམ་གྱིས་ཐིམ་ཞིང་ནཱ་དའང་མི་དམིགས་པར། །འོད་གསལ་སྟོང་པའི་ངང་དུ་ཐིམ་པར་
གྱུར༑ ༑དེ་ལས་རང་ཉིད་ཧེ་རུ་ཀར་བཞེངས་པའི། །གནས་གསུམ་ཡི་གེ་གསུམ་གྱིས་མཚན་པར་གྱུར། །ཞེས་སྤྱོད་ལམ་གྱི་ལྷར་ལྡང། དེ་ནས་སྨོན་ཤིས་བྱ་བ་ནི། སྲིད་པ་གསུམ་འབར་སྐུ་ནི་རྗེས་ཆགས་དུལ་བར་ལྡན། །འོད་ཟེར་

[006A]༄༅། །སྔོན་པོ་སྟོང་ལྡན་ཉི་མ་བརྒྱ་སྟོང་ལྡན། །རྣམ་མང་སྐུ་དང་ཆ་ལུགས་རྗེས་ཆགས་སེམས་དཔར་ལྡན། །ཧེ་རུ་ཀ་དཔལ་དེ་དང་ལྷན་ཅིག་གར་བྱེད་ཤོག་ལྷ་མོ་ཚད་མ་དམ་ཚིག་ཚད་མ་དང། །དེས་
བརྗོད་གསུང་ཡང་མཆོག་ཏུ་ཚད་མ་སྟེ། །བདེན་པ་འདི་དག་གིས་ནི་ལྷ་མོ་རྣམས། །བདག་ཅག་རྗེས་སུ་འཛིན་པའི་རྒྱུར་གྱུར་ཅིག་སེམས་ཅན་ཀུན་གྱི་དོན་གྱི་ཕྱིར། །བདག་ནི་ཧེ་རུ་ཀར་གྱུར་ནས། །སེམས་ཅན་ཐམས་ཅད་ཧེ་
རུ་ཀའི། །གོ་འཕང་མཆོག་ལ་འགོད་པར་ཤོག་དུས་མིན་འཆི་བའི་མཚན་མ་མཐོང་བ་ན། །དེ་ཡི་མོད་ལ་འཁོར་ལོ་བདེ་མཆོག་སྐུ། །གསལ་བར་མཐོང་ནས་འཆི་བདག་དཔའ་བཅོམ་སྟེ། །འཆི་མེད་རིག་འཛིན་མྱུར་དུ་ཐོབ་པར་ཤོག་
ལོ་བརྒྱ་འཚོ་ཞིང་སྟོན་བརྒྱ་མཐོང་བ་དང། །ཚེ་རིང་ནད་མེད་བདེ་སྐྱིད་ཕུན་སུམ་ཚོགས། །ཐེག་པ་མཆོག་ལ་ངེས་པར་འཇུག་པ་ཡི། །བཀྲ་ཤིས་དེས་ཀྱང་དེང་འདིར་བདེ་ལེགས་ཤོག་ཚེ་ཡི་ཉི་མ་མི་ནུབ་རིང་དུ་གསལ། །བསོད་ནམས་
ཟླ་བ་ཡར་ངོའི་གོ་འཕང་འཛིན། །དཔལ་འབྱོར་རྒྱུ་སྐར་གྲངས་ལ་འགྲན་པ་ཡི། །བདེ་སྐྱིད་རྫོགས་ལྡན་དཔལ་ལ་སྤྱོད་པར་ཤོག་ཅེས་བཀྲ་ཤིས་བྱའོ། །སྨྲས་པ། ཤིན་ཏུ་རྙེད་དཀའ་དོན་ཆེའི་རྟེན། །ཡིད་བཞིན་ནོར་བུ་བྱེ་བས་
ཀྱང༑ ༑བསྒྲུན་མིན་འདི་ཡང་ཆུ་བུར་ལྟར། །འཇིག་པར་སླ་འདི་ཤིན་ཏུ་ཕངས། །དེ་ཕྱིར་འདི་ཉིད་མི་འགྱུར་མི་ཤིགས་པར། །རྟག་བརྟན་རྡོ་རྗེའི་གཤིས་སུ་བསྒྲུབ་པའི་སླད། །དགའ་ལྡན་སྙན་བརྒྱུད་ནོར་བུའི་བང་མཛོད་ནས། །བདུད་

[006B] །སྙན་བརྒྱུད་ཤིན་ཏུ་གསང་བའི་གནད། །གསལ་ཞིང་རྗེན་པར་ཕྱུང་བ་ཡིས། །ནོངས་གང་མཁའ་འགྲོ་ཆོས་སྲུང་གིས། །བརྩེ་བས་བཟོད་པར་མཛད་དུ་གསོལ། །འདི་ལས་ཇི་སྙེད་ཐོབ་པའི་རྣམ་དཀར་དེས། །
སྲོག་གི་དྭངས་མ་རྡོ་རྗེའི་གཤིས་སུ་སྨིན། །མཐར་ཐུག་རྟག་བརྟན་རྡོ་རྗེའི་རང་བཞིན་སྐུ། །འཆི་བ་མེད་པའི་གོ་འཕང་ལ་སྤྱོད་ཤོག་ཅེས་དགའ་ལྡན་སྙན་བརྒྱུད་ཀྱི་མན་ངག་ཟབ་མོ་རྡོ་རྗེའི་བཟླས་པ་ལ་བརྟེན་ནས་ཚེ་སྒྲུབ་བྱ་ཚུལ་སྙན་བརྒྱུད་
བདུད་རྩིའི་ཐིག་ལེ་ཞེས་བྱ་བ་འདི་ཡང། ཡོངས་ཀྱི་དགེ་བའི་བཤེས་གཉེན་བཀྲས་ལྷུན་དཀའ་ཆེན་སངས་རྒྱས་དཔལ་བཟང་རིན་པོ་ཆེ་དང། མི་ཕྱེད་དད་དམ་མཚུངས་བྲལ་མི་རྗེ་རྩ་མགྲོན་བྱམས་པ་ཆོས་བཟང། བློ་བཟང་རྒྱལ་བའི་
བསྟན་ལ་ཆོས་ཀྱི་རྗེས་སུ་འབྲངས་པའི་དད་སྟོབས་མཚུངས་བྲལ་ལྷ་དཀར་ལྷུག་སྐྱིད་པའི་མི་ངོ་རྟ་མགྲིན་དབང་ཕྱུག་བཅས་ནས་བསྐུལ་མ་ཇི་ལྟར་མཛད་པ་བཞིན། ཕ་བོང་ཁའི་སྤྲུལ་མིང་པས་གཙང་ཉང་སྟོང་རྒྱལ་རྩེ་དཔལ་འཁོར་བདེ་བ་
ཆེན་པོའི་ཆོས་སྡེར། རང་ལོ་རེ་གསུམ་དུ་སོན་པ་ལྕགས་འབྲུག་གྲོ་བཞིན་ཟླ་བའི་དཀར་ཕྱོགས་ཀྱི་དགའ་བ་དང་པོའི་ཚེས་ལ་རྫོགས་པར་སྦྱར་བ་འགྲོ་དོན་འཕེལ་བར་གྱུར་ཅིག། །།


