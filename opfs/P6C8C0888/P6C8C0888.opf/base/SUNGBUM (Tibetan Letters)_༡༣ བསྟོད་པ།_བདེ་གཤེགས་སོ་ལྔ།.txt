༄༅། །བདེ་བར་གཤེགས་པ་སུམ་ཅུ་རྩ་ལྔ་ལ་བསྟོད་པ་རབ་ཏུ་བྱེད་པ་གངྒའི་ཆུ་རྒྱུན་ཞེས་བྱ་བ་བཞུགས་སོ། །

[001B]༄༅། །ན་མོ་གུ་རུ་མཉྫུ་གྷོ་ཥ་ཡ། གསེར་གྱི་མདོག་ཅན་ས་གནོན་ཕྱག་རྒྱ་ཅན། །བསྐལ་པ་ཆིག་ཁྲིའི་སྡིག་པ་སྦྱོང་མཛད་ཅིང། །མི་མཛད་འཇིག་རྟེན་ཁམས་ཀྱི་
དཔལ་གྱུར་པ། །འདྲེན་མཆོག་ཤཱཀྱའི་ཏོག་ལ་ཕྱག་འཚལ་ལོ། །སྐུ་མདོག་སྔོན་པོ་ཕྱག་གཉིས་རྡོ་རྗེ་བསྣམས། །བསྐལ་པ་ཆིག་ཁྲིའི་སྡིག་པ་སྦྱོང་མཛད་ཅིང། །སྟོང་ཕྱོགས་
ནམ་མཁའི་སྙིང་པོའི་ཞིང་གི་དཔལ། །རྡོ་རྗེ་སྙིང་པོས་རབ་འཇོམས་ལ་ཕྱག་འཚལ། །སྐུ་མདོག་དཀར་པོ་རྡོ་རྗེ་ཉི་མ་བསྣམས། །བསྐལ་པ་སྟོང་ཕྲག་ཉེར་ལྔའི་སྡིག་སྦྱོང་ཞིང། །
ཤར་ཕྱོགས་རིན་ཆེན་ཡོད་པའི་ཞིང་གི་དཔལ། །མུན་སེལ་རིན་ཆེན་འོད་འཕྲོ་ལ་ཕྱག་འཚལ། །སྐུ་མདོག་སྔོན་པོ་ཀླུ་ཤིང་ལྟོས་འགྲོ་བསྣམས། །བསྐལ་པ་བརྒྱད་ཀྱི་སྡིག་པ་

[002A]༄༅། །སྦྱོང་མཛད་ཅིང། །ཤར་ལྷོ་ཀླུ་ཡིས་ཁྱབ་པའི་ཞིང་གི་དཔལ། །ཆོས་དབྱིངས་སླུ་དབང་རྒྱལ་པོ་ལ་ཕྱག་འཚལ། །སྐུ་མདོག་སེར་པོ་པུ་ཏི་རལ་གྲི་བསྣམས། །
ངག་གི་སྡིག་པ་མ་ལུས་སྦྱོང་མཛད་ཅིང། །ལྷོ་ཕྱོགས་དཔའ་བ་དང་ལྡན་ཞིང་གི་དཔལ། །མི་མཐུན་ཀུན་འཇོམས་དཔའ་སྡེ་ལ་ཕྱག་འཚལ། །སྐུ་མདོག་དམར་སེར་ཉི་མ་པདྨ་
བསྣམས། །ཡིད་ཀྱི་སྡིག་པ་མ་ལུས་སྦྱོང་མཛད་ཅིང། །ལྷོ་ནུབ་དགའ་བ་དང་ལྡན་ཞིང་གི་དཔལ། །ཆོས་ཀྱི་དགའ་བའི་དཔལ་དགྱེས་ལ་ཕྱག་འཚལ། །སྐུ་མདོག་དམར་པོ་རིན་
ཆེན་མེ་དཀྱིལ་བསྣམས། །དགེ་འདུན་དབྱེར་གྱི་སྡིག་པ་སྦྱོང་མཛད་ཅིང། །ནུབ་ཕྱོགས་སྣང་བ་དང་ལྡན་ཞིང་གི་དཔལ། །སྲེག་མཛད་རིན་ཆེན་མེ་ལ་ཕྱག་འཚལ་ལོ། །སུ་མདོ་
དཀར་པོ་རིན་ཆེན་ཟླ་བ་བསྣམས། བསྐལ་པ་གཅིག་གི་སྡིག་པ་སྦྱོང་མཛད་ཅིང། །ནུབ་བྱང་འོད་བཟང་ཞིང་གི་དཔལ་གྱུར་པའི། །མུན་སེལ་རིན་ཆེན་ཟླ་འོད་ལ་ཕྱག་འཚལ། །སྐུ་

[002B] །འཕགས་པར་སྐུར་བཏབ་སྡིག་པ་སྦྱོང་མཛད་ཅིང། །བྱང་ཕྱོགས་རྔ་སྒྲའི་ཞིང་གི་དཔལ་གྱུར་པའི། །ཆོས་བསྟན་མཐོང་བ་དོན་ཡོད་ལ་ཕྱག་འཚལ། །སྐུ་མདོག་
དཀར་པོ་རིན་ཆེན་ཟླ་བ་བསྣམས། །མ་བསད་མཚམས་མེད་སྡིག་པ་སྦྱོང་མཛད་ཅིང། །བྱང་ཤར་འོད་ཟེར་ཅན་གྱི་ཞིང་གི་དཔལ། །བསིལ་སྤྲོ་རིན་ཆེན་ཟླ་བ་ལ་ཕྱག་འཚལ། །སྐུ་མདོག་དུང་ཀ་
ཕྱག་གཉིས་མེ་ལོང་བསྣམས། །ཕ་བསད་མཚམས་མེད་སྡིག་པ་སྦྱོང་མཛད་ཅིང། །འོག་ཕྱོགས་ཐལ་བས་ཁྱབ་པའི་ཞིང་གི་དཔལ། །མཐོང་སྒོམ་དྲི་མ་མེད་པ་ལ་ཕྱག་འཚལ། །སྐུ་མདོག་
དཀར་པོ་ཕྱག་གཉིས་དཔལ་འབྲས་བསྣམས། །དགྲ་བཅོམ་བསད་པའི་སྡིག་པ་སྦྱོང་མཛད་ཅིང། །སྟེང་ཕྱོགས་དཔལ་དང་ལྡན་པའི་ཞིང་གི་དཔལ། །སྒྲིབ་མེད་ཡེ་ཤེས་དཔལ་སྦྱིན་ལ་ཕྱག་
འཚལ། །སྐུ་མདོག་དམར་སེར་པདྨ་ཉི་མ་བསྣམས། །བདེ་གཤེགས་ཁྲག་འབྱིན་སྡིག་པ་སྦྱོང་མཛད་ཅིང། །ཤར་ཕྱོགས་སྒྲིབ་པ་དང་བྲལ་ཞིང་གི་དཔལ། །སྒྲིབ་མེད་རབ་གཙང་ཚངས་པ་ལ་ཕྱག་
འཚལ། །སྐུ་མདོག་སེར་པོ་ཟླ་བ་ཉི་མ་བསྣམས། །བསྐལ་བ་ཆིག་ཁྲིའི་སྡིག་པ་སྦྱོང་མཛད་ཅིང།།ཤར་ལྷོ་མྱ་ངན་མེད་པའི་ཞིང་གི་དཔལ། །རྒྱལ་མང་ཚངས་པས་བྱིན་ལ་ཕྱག་འཚལ་ལོ། །སྐུ་

[003A]༄༅། །མདོག་སྔོན་པོ་ཆུ་དཀྱིལ་ཆོས་འཆད་མཛད། །དགྲ་བཅོམ་སུན་ཕྱུང་སྡིག་པ་སྦྱོང་མཛད་ཅིང། །ལྷོ་ཕྱོགས་དྲི་མ་མེད་པའི་ཞིང་གི་དཔལ། །ཉོན་མོངས་དྲི་འཁྲུད་ཆུ་ལྷ་
ལ་ཕྱག་འཚལ། །སྐུ་མདོག་དཀར་པོ་ཆུ་དཀྱིལ་མེ་ལོང་བསྣམས། །བྱང་སེམས་བསང་པའི་སྡིག་པ་སྦྱོང་མཛད་ཅིང། །ལྷོ་ནུབ་གསལ་བའི་ཞིང་གི་དཔལ་གྱུར་པའི། །དྲི་འཁྲུད་ཆུ་ལྷའི་
ལྷ་ལ་ཕྱག་འཚལ་ལོ། །སྐུ་མདོག་དམར་པོ་པདྨ་ལྗོན་ཤིང་བསྣམས། །འཕགས་པ་སློབ་པ་བསད་པའི་སྡིག་སྦྱོང་ཞིང། །ནུབ་ཕྱོགས་བདེ་བ་ཅན་གྱི་ཞིང་གི་དཔལ། །དོན་གཉིས་ཕུན་
ཚོགས་དཔལ་བཟང་ལ་ཕྱག་འཚལ། །སྐུ་མདོག་དམར་སེར་ཙྡན་དཔལ་འབྲས་བསྣམས། །དགེ་འདུན་འདུ་སྒོ་ཕྲོགས་པའི་སྡིག་སྦྱོང་ཞིང། །ནུབ་བྱང་དྲི་བཟང་གིས་ཁྱབ་ཞིང་གི་དཔལ། །
གདུང་སེལ་ཙྡན་དཔལ་ལ་ཕྱག་འཚལ་ལོ། །སྐུ་མདོག་དམར་པོ་ཉི་མ་རེ་རེ་བསྣམས། །མཆོད་རྟེན་བཤིག་པའི་སྡིག་པ་སྦྱོང་མཛད་ཅིང། །བྱང་ཕྱོགས་གཟི་བརྗིད་དང་ལྡན་ཞིང་གི་དཔལ་
ཞིང་འགེངས་གཟི་བརྗིད་མཐའ་ཡས་ལ་ཕྱག་འཚལ། །སྐུ་མདོག་དཀར་པོ་ཕྱག་གཉིས་འོད་དཀྱིལ་བསྣམས། །ཞེ་སྡང་ལས་བྱུང་སྡིག་པ་སྦྱོང་མཛད་ཅིང། །བྱང་ཤར་དོན་ཡོད་ལྡན་པའི་ཞིང་

[003B] །རང་བཞིན་རྣམ་དག་འོད་དཔལ་ལ་ཕྱག་འཚལ། །སྐུ་མདོག་སྔོ་སྐ་མྱ་ངན་མེད་པ་བསྣམས། །འདོད་ཆགས་ལས་བྱུང་སྡིག་པ་སྦྱོང་མཛད་ཅིང། །འོག་ཕྱོགས་སྒྲིབ་པ་དན་བྲལ་ཞིང་གི་དཔལ། །
སྡུག་ཀུན་མྱ་ངན་མེད་དཔལ་ལ་ཕྱག་འཚལ། །སྔོན་པོ་རི་རབ་པདྨའི་ཕྱག་རྒྱ་ཅན། །བསྐལ་པ་ཆིག་ཁྲའི་སྡིག་པ་སྦྱོང་མཛད་ཅིང། །སྟེང་ཕྱོགས་སྲེད་པ་དང་བྲལ་ཞིང་གི་དཔལ། །འགྲུན་
བུ་ལ་ཕྱག་འཚལ་ལོ། །སྐུ་མདོག་སེར་པོ་མེ་ཏོག་དཔལ་འབྲས་བསྣམས། །བསྐལ་པ་འབུམ་གྱི་སྡིག་པ་སྦྱོང་མཛད་ཅིང། །ཤར་ཕྱོགས་མེ་ཏོག་ཆེར་རྒྱས་ཞིང་གི་དཔལ། །ཡིད་འོང་མེ་ཏོག་དཔལ་
ལ་ཕྱག་འཚལ་ལོ། །སྐུ་མདོག་དཀར་པོ་པདྨ་འོད་ཕུང་བསྣམས། །བསྐལ་པ་སྟོང་གི་སྡིག་པ་སྦྱོང་མཛད་ཅིང།།ཤར་ལྷོ་ཚངས་པས་ཁྱབ་པའི་ཞིང་གི་དཔལ། །ཚངས་པའི་འོད་ཟེར་རྣམ་རོལ་ལ་
ཕྱག་འཚལ། །སྐུ་མདོག་དམར་པོ་པདྨ་ཉི་མ་བསྣམས། །བསྐལ་པ་བདུན་གྱི་སྡིག་པ་སྦྱོང་མཛད་ཅིང། །ལྷོ་ཕྱོགས་པདྨ་དང་ལྡན་ཞིང་གི་དཔལ། །པདྨའི་འོད་ཟེར་རྣམ་རོལ་ལ་ཕྱག་འཚལ། །སྐུ་
མདོག་དམར་སྐྱ་ཕྱག་གཉིས་རིན་ཆེན་བསྣམས། །བག་ཆགས་ལས་བྱུང་སྡིག་པ་སྦྱོང་མཛད་ཅིང།།ལྷོ་ནུབ་ནོར་བུ་ཡོད་པའི་ཞིང་སྒི་དཔལ། །དད་སོགས་ཀྱིས་ཕྱུག་ནོར་དཔལ་ལ་ཕྱག་འཚལ། །སྐུ་མདོག་སེར་པོ་པུ་

[001A] །ན་མོ་གུ་རུ་མཉྫུ་གྷོ་ཥཱ་ཡ། མཚན་དཔེས་མཛེས་སྐུ་གུར་ཀུམ་ལྷུན་པོའི་ཟླ། །དྲུག་ཅུའི་གསུང་དབྱངས་སྙན་འགྱུར་རྣ་བའི་དཔྱིད། །མཁྱེན་བརྩེའི་ཐུགས་གསང་
མཐའ་བྲལ་ནམ་མཁའི་ཆུ། །འཇམ་མགོན་བླ་མའི་ཞབས་པད་སྤྱི་བོར་མཆོད། །ཕན་བདེའི་རིན་ཆེན་འབྱུང་གནས་བསོད་ནམས་ཀྱི། །མཚོ་ཆེན་གང་ལས་འཕེལ་བའི་ཐབས་ཀྱི་ཕུལ། །
མཎྜལ་བཤད་འཁྲིད་ཆབ་ཀླུང་རྣམ་བཞིའི་རྒྱུན། །གང་བློའི་མ་དྲོས་ཆུ་ཡི་གཏེར་ལས་སྤྲོ། །དེ་ཡང་མཎྜལ་གྱི་མདོ་དང་འདུས་པའི་རྩ་རྒྱུད་སོགས་ལས་གསལ་བར་བཤད་ཅིང། ཚོགས་
གསོག་པ་མཎྜལ་གྱི་འཁྲིད་ཅེས་འཕགས་བོད་ཀྱི་མཁས་གྲུབ་རྣམས་ལ་རླུང་ལྟར་གྲགས་ཤིང་ཕྱག་བཞེས་སུ་མཛད་པ་དེ་ཉིད་འཆད་པ་ལ། ཕྱི་ནང་གསང་བ་དེ་ཁོ་ན་ཉིད་ཀྱི་མཎྜལ་

[002A]༄༅། །ཏེ་བཞི་དང། ཕྱིའི་མཎྜལ་ལ་ཡང་ཚོམ་བུ་བདུན་མ་དགུ་མ་ཉེར་གསུམ་མ་སོ་བདུན་མ་སོགས་དང། ཕྱི་མ་ལའང་གཞུང་གི་ཚིག་རིས་དང་འབུལ་ཚུལ་གྱི་ཕྱག་རྒྱུན་
སྣ་ཚོགས་ཤིག་འདུག་ཀྱང། འདིར་ཆོས་སྤྱོད་སྐལ་བཟང་མགྲིན་རྒྱན་དུ་འབྱུང་བའི་ཚོམ་བུ་སོ་བདུན་མ་བླ་མའི་མན་ངག་བཞིན་དུ་བརྗོད་ན། རྒྱུ་རབ་རིན་པོ་ཆེ་གསེར་དངུལ་སོགས། འབྲིང་
འཁར་བར་གཟངས་སོགས། ཐ་མ་ཇོ་ཤིང་ས་སོགས་ལས་བྱས་པ། ཁ་དོག་དང་དབྱིབས་ཛ་ལྟར་རིགས་པ། ཆེ་ཆུང་ཁྲུ་གང་གི་ཚད་ཙམ་སོགས་ཀྱི་མཎྜལ་དང། རབ་གསེར་དངུལ་བྱུ་རུ་མུ་
མན་སོགས་རིན་པོ་ཆེ། འབྲིང་སྨན་སྣ་དང་དྲི་བཟང་གི་ཕྱེ་མ། ཐ་མ་འབྲུ་གཙང་དང་དུང་མགྲོན་བུ་སོགས་ཀྱི་ཚོམ་བུ་སྟ་གོན་བྱས་ལ། མཎྜལ་གྱི་ནང་དང་ལོགས་ལ་བ་བྱུང་ལྔ་དང། སྟོང་དང་
ཚོམ་བུ་ལ་དྲི་བཟང་དང་བདུད་རྩི་ལྔས་བྱུགས། དེ་ནས་ལག་པ་གཡོན་པས་མཎྜལ་བཟུང། གཡས་པའི་ལག་ངར་གྱིས་བྱི་དོར་ལེགས་པར་བྱས་ཏེ་ཚོམ་བུ་ནས་ཅུང་ཟད་བཀྲམས་ལ། ཨོཾ་བཛྲ་

[002B] དབང་ཆེན་གསེར་གྱིས་གཞི། ཞེས་བརྗོད། དེ་ཡང་འགོའི་ཨོཾ་དང་མཇུག་གི་ཨཱ་ཧཱུཾ་ནི་རྡོ་རྗེ་གསུམ་གྱི་ས་བོན། བཛྲ་ནི་རྡོ་རྗེ། བྷཱུ་མི་ནི་ས་གཞི་སྟེ། སྔགས་ལུགས་ལྟར་ན། རྡོ་རྗེ་གསུམ་དབྱེར་
མ་ཕྱེད་པའི་བདེ་སྟོང་གི་ཡེ་ཤེས་ས་དཀྱིལ་སོགས་ཀྱི་རྣམ་པ་ཅན་དུ་ཤར་བར་མོས་ནས་བྱིན་གྱིས་རླབ་པའོ། །དེའི་ཚེ་མཎྜལ་གྱི་གོ་སར་རླུང་གི་དཀྱིལ་འཁོར་སྔོན་པོ་དཔངས་སུ་དཔག་ཚད་ས་ཡ་གཅིག་དང་
དྲུག་འབུམ། རྒྱར་དཔག་ཚད་གྲངས་མེད་ཡོད་པ། དེའི་སྟེང་དུ་ཆུའི་དཀྱིལ་འཁོར་དཀར་པོ་དཔངས་སུ་དཔག་ཚད་བརྒྱད་འབུམ་ཡོད་པ། དེའི་སྟེང་དུ་དབང་ཆེན་གསེར་གྱིས་གཞི་དཔངས་སུ་དཔག་ཚད་
སུམ་འབུམ་ཉི་ཁྲི་ཡོད་པ། ཆུ་སའི་དཀྱིལ་འཁོར་གཉིས་ཀའི་རྒྱར་དཔག་ཚད་ས་ཡ་གཅིག་དང་ཉིས་འབུམ་སུམ་སྟོང་བཞི་བརྒྱ་ལྔ་བཅུ་ཡོད་པ། དཀྱིལ་འཁོར་གསུམ་ག་དབྱིབས་ཟླུམ་པོ་རྡ་ཐད་ལ་
བཞག་པ་ལྟ་བུ་ཞིག་ལམ་གྱིས་གྲུབ་པར་བསམ། དེ་ནས་མཎྜལ་གྱི་སྡེ་དགེ་མཐའ་སྐོར་དུ་མུ་འཕྲེང་བཞག་པའི་ནང་ངོས་སུ་ཚོམ་བུས་གཡས་སྐོར་དུ་བསྐོར་ལ། ཨོཾ་བཛྲ་རེ་ཁེ་ཨཱ་ཧཱུཾ། ཕྱི་ལྕགས་
རི་ཁོར་ཡུག་གིས་བསྐོར་བའི། ཞེས་བརྗོད། དེའི་སྔགས་དོན་གཞན་རྣམས་གོང་ལྟར་དང། རེ་ཁ་ནི། ཁོར་ཡུག་གམ་མུ་ཁྱུད་དེ། བདེ་སྟོང་གི་ཡེ་ཤེས་ལྕགས་རིའི་རྣམ་པར་བྱས་ནས་བྱིན་གྱིས་རློབ་པ་

[003A]༄༅། །ཡིན་པས། དབང་ཆེན་གསེར་གྱིས་གཞིའི་སྟེང་གི་མཐའ་སྐོར་དུ་རྒྱུ་ལྕགས་ལས་གྲུབ་པའི་རི་བོ་དཔངས་ཞེང་དུ་དཔག་ཚད་སུམ་བརྒྱ་བཅུ་གཉིས་དང་རྒྱང་གྲགས་བཞི་རེ་ཡོད་
པས་ཟླུམ་པོར་བསྐོར་བའི་ནང་ཐམས་ཅད་དཔངས་སུ་དཔག་ཚད་བརྒྱད་ཁྲི་ཡོད་པའི་ཆུས་ཁེངས་པར་བསམ། དེ་ནས་དབུས་སུ་ཚོམ་བུ་བཀོད་ལ། དབུས་སུ་རིའི་རྒྱལ་པོ་རི་རབ། ཅེས་བརྗོད་ཅིག་
དབང་ཆེན་གསེར་གྱིས་གཞིའི་དབུས་ཀྱི་རོལ་མཚོ་དང་པོའི་དཀྱིལ་ནས་རི་རྒྱལ་ལྷུན་པོ་རྒྱུ་ཤར་དངུལ། ལྷོ་བཻཌཱུརྱ། ནུབ་པདྨ་རཱ་ག་བྱང་གསེར་ལས་གྲུབ་པ། དབྱིབས་གྲུ་བཞི། དཔངས་ཞེང་དུ་དཔག་
ཚད་བརྒྱད་ཁྲི་རེ་ཡོད་པ། དེའི་སྐེད་པ་མན་ཆད་དུ་བང་རིམ་བཞི་ཡོད་པའི་མཐའ་སྐོར་དུ། དྭང་བསིལ་ཡང་འཇམ་དྲིར་ཞིམ། །མགྲིན་པ་ལ་ཕན་ལྟོར་མི་གནོད། །ཅེས་པ་ལྟར་གྱི་ཡན་ལག་བརྒྱད་དང་
ལྡན་པའི་རོལ་བའི་མཚོ་བདུན་དང། གཉའ་ཤིང་འཛིན་དང་གཤོལ་མདའ་འཛིན། །སེང་ལྡེང་ཅན་དང་ལྟ་ན་སྡུག་རྟ་རྣ་དང་ནི་རྣམ་འདུད་དང། །མུ་ཁྱུད་འཛིན་ཏེ་གསེར་རི་བདུན། །ཞེས་པ་ལྟར་གྱི་
གསེར་གྱི་རི་བདུན་གྱིས་སྤེལ་ཏེ་གྲུ་བཞིར་བསྐོར་བ། རི་རབ་ཀྱི་སྟེང་གི་ཕྱོགས་མཚམས་བཞིར་ལྕོག་བརྒྱད་དང་དབུས་སུ་གྲོང་ཁྱེར་ལྟ་ན་སྡུག་དང། དེའི་ཡང་དབུས་སུ་རྣམ་པར་རྒྱལ་བའི་

[003B] བང་རིམ་བཞི་དང་གསེར་རི་བདུན་ལ་རྒྱལ་ཆེན་བཞི་རིས་ཀྱི་ལྷ་གནས་སྣོད་བཅུད་ཀྱི་ཁྱད་པར་སྣ་ཚོགས་དང་བཅས་པ་ཞིག་ལམ་གྱིས་གྲུབ་པར་བསམ། །དེ་ནས་
དབུས་ཀྱི་ཚོམ་བུ་དེའི་མདུན་འབུལ་ཡུལ་ལ་བསྟན་པའི་ཕྱོགས་ལ་ཤར་དུ་བྱས་པའི་ཤར་དུ་ཚོམ་བུ་བཀོད་ལ། ཤར་ལུས་འཕགས་པ། ཞེས་བརྗོད་ཅིང། གསེར་རི་ཕྱི་མ་མུ་ཁྱུད་འཛིན་དང་ལྕགས་རིའི་བར་དུ་ཕྱི་རྒྱ་མཚོ་
ཆེན་པོས་གང་བའི་དཀྱིལ་ནས་གླིང་བཞི་གླིང་ཕྲན་བརྒྱད་ཐོན་པའི་ཚུལ་དུ་ཡོད་པས། འཛམ་བུ་གླིང་ལ་ལྟོས་པའི་རི་རབ་ཀྱི་ཤར་ན་ཡོད་ཅིང། དེའི་མི་རྣམས་འཛམ་བུ་གླིང་པ་ལས་ལུས་ཉིས་འགྱུར་གྱིས་འཕགས་པས་ན་
ཤར་ལུས་འཕགས་པོ་སྟེ། ཁ་དོག་དཀར་པོ། དབྱིབས་ཟླ་གམ་འདྲ་བའི་ངོས་གཞན་གསུམ་ལ་དཔག་ཚད་སྟོང་ཕྲག་གཉིས་རེ་དང། ལྕགས་རི་ཕྱོགས་ཀྱི་ངོས་ལ་དཔག་ཚད་སུམ་བརྒྱ་ལྔ་བཅུ་ཡོད་པ་ཞིག་བསམ། དེ་ནས་
ལྷོར་ཚོམ་བུ་བཀོད་ལ། ལྷོ་འཛམ་བུ་གླིང། ཞེས་བརྗོད་ཅིང། རི་རབ་ཀྱི་ལྷོ་ན་ཡོད་ཅིང། དེར་སྐྱེས་པའི་ཤིང་འཛམ་བུའི་འབྲས་བུ་མཚོར་ལྷུངས་པའི་སྒྲས་འཛམ་བུ་ཞེས་སྒྲོག་པ་དང། མཐའ་མཆོས་བསྐོར་བས་ན་ལྷོ་
འཛམ་བུ་གླིང་སྟེ། ཁ་དོག་སྔོན་པོ། དབྱིབས་ཤིང་རྟ་འདྲ་བའི་ངོས་གཞན་གསུམ་ལ་དཔག་ཚད་སྟོང་ཕྲག་གཉིས་རེ་དང། ལྕགས་རི་ཕྱོགས་ཀྱི་ངོས་ལ་དཔག་ཚད་གསུམ་དང་རྒྱང་གྲགས་བཞི་ཡོད་པ་ཞིག་བསམ་

[004A]༄༅། །ཏི་རལ་གྲི་བསྣམས། །ལུས་ཀྱི་སྡིག་པ་མ་ལུས་སྤྱོད་མཛད་ཅིང། །ནུབ་ཕྱོགས་གསལ་བ་དང་ལྡན་ཞིང་གི་དཔལ། །ལུས་ཚོར་སེམས་ཆོས་དྲན་དཔལ་ལ་ཕྱག་འཚལ། །སྐུ་མདོག་
ལྗང་གུ་ཕྱག་གཉིས་གཙུག་ཏོར་འདེགས། །སངས་རྒྱས་མཉེས་པར་མ་བྱས་སྡིག་སྦྱོང་ཞིང། །ནུབ་བྱང་མཚན་མ་མེད་པའི་ཞིང་གི་དཔལ། །མཚན་དཔལ་ཤིན་ཏུ་ཡོངས་གྲགས་ལ་ཕྱག་འཚལ། །སེར་
པོ་རིན་ཆེན་ཏོག་དང་རྒྱལ་མཚན་བསྣམས། །ཕྲག་དོག་ལས་བྱུང་སྡིག་པ་སྦྱོང་མཛད་ཅིང། །བྱང་ཕྱོགས་དབང་པོ་གསལ་བའི་ཞིང་གི་དཔལ། །དབང་པོ་རྟོག་གི་རྒྱལ་མཚན་ལ་ཕྱག་འཚལ། །སྐུ་མདོག་
དཀར་པོ་ས་གནོན་ཕྱག་རྒྱ་ཅན། །གཞན་ལ་བྱེད་བཅུག་སྡིག་པ་སྦྱོང་མཛད་ཅིང། །བྱང་ཤར་རོལ་པ་དང་ལྡན་ཞིང་གི་དཔལ། །ཤིན་ཏུ་རྣམ་གནོན་དཔལ་ལ་ཕྱག་འཚལ་ལོ། །སྐུ་མདོག་ནག་པོ་ཁྲབ་དང་རལ་གྲི་
བསྣམས། །ང་རྒྱལ་ལས་བྱུང་སྡིག་པ་སྦྱོང་མཛད་ཅིང། །འོག་ཕྱོགས་ཉོན་མོངས་མེད་པའི་ཞིང་གི་དཔལ། །གཡུལ་ལས་ཤིན་ཏུ་རྣམ་རྒྱལ་ལ་ཕྱག་འཚལ། །སྐུ་མདོག་དཀར་པོ་ས་གནོན་སྐྱབས་སྦྱིན་
ཅན། །ཕྲ་མ་ལས་བྱུང་སྡིག་པ་སྦྱོང་མཛད་ཅིང། །ཤར་ཕྱོགས་དཔལ་དང་ལྡན་པའི་ཞིང་གི་དཔལ། །རྣམ་པར་གནོན་པས་གཤེགས་དཔལ་ལ་ཕྱག་འཚལ། །སྐུ་མདོག་སེར་པོ་ཉི་མ་རིན་ཆེན་

[004B] །རྗེས་སུ་ཡི་རང་སྡིག་པ་སྦྱོང་མཛད་ཅིང། །ལྷོ་ཕྱོགས་སྣང་བ་བཀོད་པའི་ཞིང་གི་དཔལ། །ཀུན་ནས་སྣང་བ་བཀོད་དཔལ་ལ་ཕྱག་འཚལ། །སྐུ་མདོག་དམར་པོ་རིན་ཆེན་པདྨ་བསྣམས། །དམ་
ཆོས་སྤངས་པའི་སྡིག་པ་སྦྱོང་མཛད་ཅིང། །ནུབ་ཕྱོགས་དཔལ་དང་ལྡན་པའི་ཞིང་གི་དཔལ། །རིན་ཆེན་པདྨ་རྣམ་གནོན་ལ་ཕྱག་འཚལ། །སྐུ་མདོག་སྔོ་སངས་ཕྱག་གཉིས་རི་རབ་བསྣམས། །དམ་ཚིག་
ཉམས་པའི་སྡིག་པ་སྦྱོང་མཛད་ཅིང། །བྱང་ཕྱོགས་རིན་ཆེན་ཞིང་གི་དཔལ་གྱུར་པའི། །འཁྲུལ་བྲལ་རི་དབང་རྒྱལ་པོ་ལ་ཕྱག་འཚལ། །བདེ་གཤེགས་སོ་ལྔས་སྔོན་ཚེ་བདག་ཅག་གི། །མཚན་མཆོག་
འཛིན་ཅིང་ཕྱག་འཚལ་བགྱིད་པ་དེའི། །ལས་ཀྱི་སྒྲིབ་པ་ཟད་པར་གྱུར་ཅིག་ཅེས། །སྨོན་པའི་འབྲས་བུ་བདག་ལ་སྩལ་དུ་གསོལ།།  ཞེས་བདེ་བར་གཤེགས་པ་སུམ་ཅུ་རྩ་ལྔ་ལ་བསྟོད་པའི་རབ་ཏུ་བྱེད་པ་གངྒཱའི་ཆུ་རྒྱུན་ཞེས་
བྱ་བ་འདི་ནི། །སྐུ་མདོག་ཕྱག་མཚན་དང་སོ་སོའི་ཞིང་ཁམས་ཀྱི་མཚན་རྣམས་ཀླུ་སྒྲུབ་ཀྱིས་མཛད་ཟེར་བའི་རྒྱ་འགྲེལ་ལས་དྲངས་ཏེ་རྒྱལ་མཆོག་བསྐལ་བཟང་རྒྱ་མཚོས་དྲི་ལན་དུ་སྩལ་བ་ལྟར་དང། ཕན་ཡོན་རྒྱལ་ཚབ་དར་མ་རིན་ཆེན་གྱི་གསུང་
དང། མཁས་གྲུབ་སངས་རྒྱས་ཡེ་ཤེས་ཀྱི་འགྲེལ་པ་ལྟར་དང། མཚན་དོན་རྣམས་རྗེ་བཙུན་ཏཱ་རནཱ་ཐའི་འགྲེལ་པ་ལས་ཇི་ལྟར་འབྱུང་བ་བཞིན་དགེ་སློང་དྷ་རྨ་བྷ་དྲས་རྔ་ཆེན་གྱི་ལོའི་གྲོ་བཞིན་ཟླ་བའི་ཡར་ཚེས་བཟང་པོར་བཞད་དངུལ་ཆུའི་རི་ཁྲོང་

[001A]༄༅། །དགའ་ལྡན་རྩེར་སྦྱར་བའོ།། །།    ༈    །ལུས་སྤྱི་བོའི་གཙུག་ཏུ་གུས་པ་སྟེན་ནས། །ཆོས་ཐེག་ཆེན་བློ་སྦྱོང་གཅིག་དང་
ལྔའི། །དོན་ཚིགས་བཅད་སྒོ་ནས་བརྗོད་པར་བྱ། །ཆོས་སྒྲུབ་པའི་མཐུན་རྐྱེན་གནས་གྲོགས་སོགས། །སྣ་གཅིག་ཀྱང་མེད་པའི་ནང་ཉིད་དུ། །བློ་ངེས་འབྱུང་བཟོད་པ་སྐྱེ་བ་ཡི། །རྐྱེན་ཕུན་ཚོགས་ཡང་རྩེ་རྙེད་
པར་ཤོག་ནང་དུག་གསུམ་སྐྱེ་པའི་དམིགས་རྐྱེན་སོགས། །ཡོངས་ཕྱི་ནང་བར་ཆད་སྤྲིན་གཏིབས་ཀྱང། །བློ་ལས་རུང་གཉེན་པོའི་ལྟག་ཚན་གྱིས། །ཆོས་སྒྲུབ་ལ་གནོད་པ་མེད་པར་ཤོག་ལས་ངན་པའི་
འབྲས་བུ་སྡུག་བསྔལ་གྱི། །རི་ཆེན་པོས་ནོན་པ་ལྟར་གྱུར་ཀྱང། །བློ་ཡིད་ཆེས་དད་དང་ཤེས་རབ་ཀྱིས། །ཡིད་བདེ་ཆེན་གདེངས་ཚད་རྙེད་པར་ཤོག་སྡང་དགྲ་འདྲེ་ཉི་རྒས་གྲིབ་སོ་ལྟར། །ཕྱོགས་ཀུན་ནས་
འདུས་པར་གྱུར་པའི་ཚེ། །ལམ་ཟབ་རྒྱས་གདམས་པའི་གནད་སྟོན་པའི། །གྲོགས་དགེ་བཤེས་ཉི་མར་འཆར་བར་ཤོག་རྒྱུད་ཉོན་མོངས་དུག་ལྔ་བསྐལ་པའི་མཐའི། །མེ་ཆེན་པོ་ལྟ་བུར་འབར་བ་ཡང། །དུག་
བདུད་རྩིར་བསྒྱུར་བའི་གདམས་ངག་གིས། །རྗེ་རྒྱལ་བའི་ཡེ་ཤེས་ལྔ་ཐོབ་ཤོག་གཏམ་འདི་སྐད་སྨྲ་བར་བྱེད་པ་པོ། །བན་དཧེ་རྨ་བྷ་དྲ་ཞེས་བྱ་སྟེ། །དག་འདིས་ཀྱང་རིས་མེད་བསྟན་འགྲོལ། །ཕན་རྒྱ་ཆེན་ཐོགས་པ་

[001B]    ༈    །མདོ་སྔགས་ཆོས་ཚུལ་མ་ལུས་ལེགས་རྟོགས་ནས། །འགྲོ་ལ་ལམ་བཟང་སྟོན་པའི་གཉེན་གཅིག་པུ། །རྗེ་བཙུན་བླ་མའི་ཞབས་
ལ་གསོལ་བ་འདེབས།    ༈    །ལུང་རིགས་ཀྱི་ལམ་ནས་འདོམས་མཛད་པ། །རྗེ་བཙུན་དྷ་རྨ་བྷ་དྲ་ལ་གསོལ་བ་འདེབས།    ༈   
བྷ་དྲ་སིདྡྷི་ཧཱུཾ་ཧཱུཾ། །



