   ༈    ཕྱག་རྡོར་དྲག་པོ་གསུམ་

[015B]།     ༈    འདིར་ཕྱག་རྡོར་དྲག་པོ་གསུམ་སྒྲིལ་གྱི་བསྒོམ་བཟླས་མདོར་བསྡུས་ནི། བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་
མཆིའོ། །དགེ་འདུན་ལ་སྐྱབས་སུ་མཆིའོ། །ལན་གསུམ། སེམས་ཅན་གྱི་དོན་དུ་སངས་རྒྱས་ཐོབ་པར་བྱ། དེའི་ཕྱིར་དུ་གསང་བདག་དྲག་པོ་གསུམ་སྒྲིལ་གྱི་སྒོམ་བཟླས་ཉམས་སུ་བླང་བར་བྱའོ། །ལན་གསུམ། སྭ་བྷཱ་ཝས་
སྦྱངས། སྟོང་པའི་ངང་ལས་པད་ཉིའི་སྟེང་དུ་རང་གི་སེམས་ཉིད་ཧཱུཾ་མཐིང་ག་དེ་ལས་འོད་ཟེར་འཕྲོས། དོན་གཉིས་བྱས་འདུས་ཡོངས་སུ་གྱུར་པ་ལས། རང་ཉིད་དཔལ་ཕྱག་ན་རྡོ་རྗེ་སྐུ་མདོག་མཐིང་ནག་ཞལ་གཅིག་ཕྱག་
གཉིས་ཀྱི། གཡས་གསེར་གྱི་རྡོ་རྗེ་རྩེ་ལྔ་པ་འཕྱར་ཞིང། གཡོན་སྡིགས་མཛུབ་ཐུགས་ཀར་གདེངས་པ། དབུ་སྐྲ་ཁམ་སེར་གྱེན་དུ་འཁྱིལ་བའི་གསེབ་ན་རྟ་མགོ་ལྗང་ཞུར་རྟ་སྐད་ལེན་གསུམ་འཚེར་བ། དེའི་སྤྱི་གཙུག་ཏུ་
བྱ་ཁྱུང་རྒྱལ་པོ་སྐུ་མདོག་དཀར་པོ་སྤྱན་གསུམ་པ། མཆུ་སྡེར་རྡོ་རྗེ་དང་གཤོག་སྒྲོ་རལ་གྲི་ལས་བྱས་ཤིང་གཡུའི་རཱ་དབྲག་ན་རིན་པོ་ཆེ་འབར་བས་བརྒྱན་པ། ཕྱག་གཉིས་ཀྱིས་ཀླུ་རིགས་བཞི་ཞལ་དུ་གསོལ་ཞིང་ཀླུ་རིགས་
ལྡས་སྐུ་ལ་བརྒྱན་པ། གསང་བདག་ལ་ཀླུ་རིགས་ལྔ་དང་རིན་པོ་ཆེས་བརྒྱན་ཅིང་སྟགས་ཝགས་ཀྱི་ཤམ་ཐབས་ཅན། ཞབས་གཡས་བསྐུམས་ཤིང་གཡོན་བརྐྱངས་པའི་སྟབས་ཀྱིས་ཡེ་ཤེས་ཀྱི་མེ་རབ་ཏུ་འབར་བའི་དབུས་ན་

[016A]༄༅། །བཞུགས་པའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཨོཾ་བཛྲ་པཱ་ཎི་ས་པ་རི་ཝ་ར་
ཨརྒྷཾ། ནས། །པྟ་པྲ་ཏཱི་ཙྪ་ཧཱུཾ་སཱ་ཧཱའི་བར་གྱིས་མཆོད། ཕྱོགས་བཅུའི་རྒྱལ་བ་ཀུན་གྱི་སྐུ་གསུང་ཐུགས། །བྱ་ཁྱུང་རྒྱལ་པོ་རྟ་མགྲིན་གསང་བའི་བདག་རང་བཞིན་གཅིག་ཏུ་ཉེར་བསྟན་ཁྲོ་བོའི་གཙོ། །དྲན་པས་བགེགས་དབུང་
འཇོམས་པ་ཕྱག་འཚལ་བསྟོད། བདག་ཅག་རྣམས་ལ་དེང་ནས་བྱང་ཆུབ་བར། །སྟེང་འོག་བར་གྱི་གདོན་བགེགས་ནང་ལ་སོགས། །དམ་ཆོས་སྒྲུབ་པའི་འགལ་རྐྱེན་ཀུན་སེལ་ཞིང། །མཐུན་རྐྱེན་དངོས་གྲུབ་ཡིད་བཞིན་སྩལ་དུ་
གསོལ། །ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། རང་གི་ཐུགས་ཀར་པད་ཉིའི་སྟེང་དུ་ཧཱུཾ་ཡིག་གི་མཐར་སྔགས་འཕྲེང་གིས་བསྐོར་བ་ལས་འོད་ཟེར་འཕྲོས། རང་གཞན་གྱི་ནད་གདོན་སྡིག་སྒྲིབ་ཐམས་ཅད་སྦྱངས། རྒྱལ་
བ་སྲས་བཅས་ཀྱི་བྱིན་རླབས་ཐམས་ཅད་འོད་ཟེར་གྱི་རྣམ་པར་བསྡུས་ནས་ཧཱུཾ་ཡིག་སྔགས་འཕྲེང་དང་བཅས་པ་ལ་ཐིམ་པས། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་རྒྱས་པར་གྱུར། ཨོཾ་བཛྲ་པཱ་ཎི་ཧ་ཡ་གྲཱི་ཝ་
གཱ་རུ་ཊ་ཧཱུཾ་ཕཊ། ཅེས་ཅི་མང་བཟླ། མཇུག་ཏུ། དགེ་བ་འདི་ཡིས་མྱུར་དུ་བདག་གསང་བའི་བདག་པོ་འགྲུབ་གྱུར་ནས། །ཞེས་སོགས་བརྗོད་པར་བྱའོ། །ཞེས་གསང་བདག་དྲག་པོ་གསུམ་སྒྲིལ་གྱི་བསྒོམ་བཟླས་མདོར་བསྡུས་འདི་

[016B]། མངྒ་ལཾ།།



