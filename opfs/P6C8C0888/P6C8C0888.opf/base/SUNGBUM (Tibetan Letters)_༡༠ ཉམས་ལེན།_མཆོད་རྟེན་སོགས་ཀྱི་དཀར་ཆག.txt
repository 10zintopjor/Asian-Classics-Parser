
[001A]༄༅། །བྱཱ་ཀར་ཎཾ་མཻ་ཏྲེཿ་པ་ཀྟྲ་སྭ་ར་ཡ་ཀ་དྷརྨ་བྱ་གཎྜི་ནཱ་མ་བིཧར་ཏི་སྨཿ་།
༄༅། །ལུང་སྟོན་བྱམས་པའི་དཀར་ཆག་གདངས་སྙན་ཆོས་ཀྱི་གཎྜི་ཞེས་བྱ་བ་བཞུགས་སོ། །

[001B]༄༅། །པྲཛྙེཉྩ་ཀྲ་བྷ་བཙྪི་ཏ་ཤཙ་རཿ་ཀཱ་རོ་ཎོ་དམ་བནྡྷ་ཙཱ་བྷ་བཿ་ཏྲཻ་ལོ་ཀྱ་དྭི་ས་ཏི་གྲ་ཏ་ལཱ་གྷོ་བནྡེ་སེ་བལ་བརྡྷ་དཱ་ཤ་དཧྲི་ཀ་
༄༅། །ཤེས་རབ་འཁོར་ལོས་སྲིད་པའི་རྒྱུ་བ་བཅད། །སྙིང་རྗེ་ཐ་གུས་སྲིད་མིན་སྲིད་པར་བཅིངས། །བདེན་གཉིས་གོམ་པས་འཇིག་རྟེན་གསུམ་གནོན་པ། །སྟོབས་ཀྱི་འཇུག་པ་བཅུ་མངའ་དེ་ལ་འདུད་

[002A] །ཡེ་ཤེས་ལྔ་ཡི་ཅོད་པན་གདེངས་ཀའི་འོད། །གང་གི་སྤྱི་བོར་བཀོད་བཞིན་གསུངས་གི་མཆོག་སྦས་དོན་སྙིང་པོའི་མཛོད་བརྒྱ་ཕྱག་ཏུ་གཏད། །མི་ཕམ་རྒྱལ་བའི་རྒྱལ་ཚབ་རྒྱལ་
གྱུར་ཅིག་ལས་ཉོན་ན་ཀྲས་རབ་དཀྲུགས་སྲིད་པའི་མཚོ། །སྡུག་བསྔལ་རླབས་འཕྲེང་སྲིད་རྩེར་འཕྱོ་བ་ལས། །སྒྲོལ་བའི་དེད་དཔོན་གཅིག་པུར་ཁྱོད་བསྟེན་ནོ། །འཕྲིན་ལས་གྲུ་གཟིངས་སྦྱོར་ཅིག་ཐུགས་རྗེའི་
གཏེར། །གྲགས་པའི་སྒྲ་བརྒྱ་རོལ་བའི་སྤྲིན་དཀར་ལ། །རེ་བའི་མིག་འབུར་གཏོད་པའི་མདོངས་མཐའ་ཡང། །བསོད་ནམས་འདུ་བྱེད་གར་དང་ལྷན་ཅིག་ཏུ། །སྙིང་ལ་མངོན་དགའ་རྒྱས་པའི་ཅ་ཅོ་འཆོར་།རྒྱལ་
གསུང་ལོངས་སྤྱོད་རྫོགས་པའི་ངོ་བོ་ཉིད། །ངག་གི་ལོངས་སྤྱོད་དབྱངས་ཅན་ངང་མོའི་གར། །མགྲིན་པ་ལོངས་སྤྱོད་འཁོར་ལོའི་འོ་མཚོ་རུ། །ཅི་དགར་ལོངས་སྤྱོད་མགྲིན་རྔ་འདི་ན་བརྡུང། །མཆོག་གསུམ་རྟེན་གྱི་

[002B] །ཕྱག་མཆོད་སྐོར་བ་བཅས་པའི་ཕན་ཡོན་རྣམས། །མཐོང་ཐོས་རྣམ་གྲོལ་ལྷ་ཡི་རྔ་བོ་ཆེ་།བསྒྲགས་ཟིན་ཟློས་བུར་འགོད་པའི་ངལ་བ་བསྐྱུངས། །དེང་ནི་ཉམས་འགྱུར་འདབ་མའི་བཀྲག་མདངས་
དང། །དོན་གྱི་སྙིང་པོ་དད་པ་སྦྲང་རྩིའི་བཅུད། །ཟུང་དུ་གཉེར་བའི་བློ་གསལ་བྷ་མ་རཿ། །དགའ་སྐྱེད་མེ་ཏོག་ཕོན་པོ་འགའ་ཙམ་སྤེལ། །གཞུང་ལུགས་རྣམ་མང་ཐོས་པའི་དངོས་གྲུབ་ལ། །འདོད་ཆུང་ཆོག་ཤེས་འགྲམ་
པ་མི་སྟོན་པར། །ལེགས་བཤད་ནོར་བུ་སྐྱུག་པའི་ནེའུ་ལེའི་ཁར་།རྣ་བའི་ཡུལ་གོ་གཏད་དེ་བཟེད་པར་མཛོད། །དེའང་རྒྱལ་བ་རྣམས་ཀྱིས་བྱིན་གྱིས་རློབས་པའི་ཚེ་ཕྱག་གཡས་པ་སྤྱི་བོར་བཞག་སྟེ་བྱིན་རླབས་ཞུགས་པའི་
ཚུལ་མདོ་སྡེ་ས་བཅུ་པ་དང་ཡང་གཤེགས། རབ་ཞི་རྣམ་ངེས་སོགས་དུ་མ་ལས་གསུངས་ཤིང། ཁྱད་པར་དུ་བཤད་རྒྱུད་རྡོ་རྗེ་འཕྲེང་བ་ལས། དེ་ནས་ལུང་བསྟན་ཐོབ་དོན་དུ། །ཞེས་པ་ནས། གཡས་པ་མི་འཇིགས་
སྦྱིན་བྱས་ལ། །དབུགས་དབྱུང་བ་ཡི་མཆོག་བྱ་བ། །ཞེས་བྱང་ཆུབ་ཏུ་ལུང་སྟོན་པའི་ཚེ་ཕྱག་གཡས་པ་མི་འཇིགས་པ་སྐྱབས་ཀྱི་སྦྱིན་པའི་ཕྱག་རྒྱ་བཅས་ཏེ་ལུང་བསྟན་པ་ལ་དགོས་པ་དང་རྟེན་འབྲེལ་ཁྱད་པར་ཅན་ཡོད་པར་
གསུངས། དོན་དེ་ལ་དགོངས་ཏེ་པཎ་ཆེན་དགེ་འདུན་གྲུབ་ཀྱིས་ཀྱང་དེ་ཚེ་རྒྱལ་བ་བྱམས་པ་རབ་ཏུ་དགྱེས། །ཕྱག་གཡས་བདག་གི་མགོ་ལ་བཞག་བཞིན་དུ། །བླ་མེད་བྱང་ཆུབ་མཆོག་ཏུ་ལུང་བསྟན་ནས་།ཞེས་གསུངས་

[003A]༄༅། །ཤིང། རྗེ་བཙུན་ངག་དབང་བྱམས་པའི་ལྗགས་བཀོད་ཀྱི་བྲིས་ཐང་མང་པོར་ཡང་དེ་བཞིན་འབྱུང་བས། རྟེན་འབྲེལ་གྱི་སྒོ་ལ་བསམས་ནས་བྱང་ཆུབ་ཏུ་ལུང་སྟོན་པར་མཛད་པའི་བྱམས་
མགོན་ཀྱི་སྣང་བརྙན་གསར་བསྐྲུན་བགྱིས་ཏེ་དཀར་ཆག་མདོ་ཙམ་འགོད་པ་ལ། རྟེན་བཞེངས་མཆོད་ཀྱི་ཕན་ཡོན་སོགས་ནི་མཐོང་གྲོལ་ཆེན་མོའི་དཀར་ཆག་ཏུ་བཤད་ཟིན་པ་ལས་ཤེས་པར་བྱ་ཞིང། འདིར་གང་གི་ཕྱིར་
བཞེངས་པའི་དགོས་པ། གང་གིས་བཞེངས་པར་བྱེད་པའི་བཟོ་བོ་གང་བཞེངས་པའི་རྟེན་གྱི་ངོ་བོ། །དེ་ལྟར་བཞེངས་པའི་དགེ་བ་བསྔོ་བ་སྟེ་དོན་ཚན་བཞི་ལས། དང་པོ་ནི། སྔོན་སངས་རྒྱས་འོད་སྲུང་གི་བསྟན་པ་ལ་ཐོས་
བསམ་གྱིས་ཞུགས་པ་རྣམས་བསྟན་པ་འདི་ལ་ཐོག་མ་ཁོ་ནར་སྨིན་ཅིང་གྲོལ་བའི་ཚུལ་ལུང་སྡེ་བཞི་སོགས་ལས་རྒྱ་ཆེར་འབྱུང་བ་དང། བསྟན་པ་འདི་ལ་བྱ་བ་ཅུང་ཟད་བྱས་པ་རྣམས་ཀྱང་མ་འོངས་པ་ན་བྱམས་མགོན་གྱི་གདུལ་བྱར་
འགྱུར་བར་སྟོན་པས་མདོ་སྡེ་དུ་མ་ལས་གསུངས་ཤིང། བྱམས་མགོན་ཉིད་ཀྱིས་ཀྱང་རང་གི་འདུལ་སྐལ་དུ་གཟིགས་པས་ད་ལྟ་ནས་བདག་གིར་མཛད་པ་ནི་བྱམས་ཆོས་ལྔ་སྐྱེས་སུ་བསྐུར་ཏེ་བདུད་རྩིའི་བགོ་སྐལ་སྔ་མགྱོགས་
སུ་སྦྱིན་པར་མཛད་པ་འདི་ཉིད་ཀྱིས་ཤེས་ལ། ཀུན་མཁྱེན་བླ་མ་སྐུ་སྔ་ཕྱི་སོགས་དམ་པ་གོང་མ་རྣམས་ཀྱིས་ཀྱང་བྱམས་མགོན་གྱི་སྐུ་རེ་བཞེངས་ཏེ་རྗེས་འཇུག་རྣམས་དེ་ལ་འབྲེལ་བ་འཇོག་ཏུ་འཇུག་པ་ནི་མཛད་སྲོལ་ངེས་ཅན་ལྟ་

[003B] རང་ཉིད་ཀྱིས་ཀྱང་དེ་དག་གི་རྣམ་ཐར་སྨོན་པའི་ཡུལ་དུ་བྱས་ཏེ་བྱ་བའི་འཁོར་ལོ་འདི་ཉིད་ལ་ཞུགས་པ་ཡིན་པས་ཚུལ་དེ་དབྱངས་ཀྱིས་བསྙད་ན། ཐུབ་དབང་རང་གི་བསྟན་ལ་སྨིན་གྲོལ་ལམ། །བགྲོད་པ་མ་རྫོགས་ཞི་བའི་མགྲོན་པ་ཀུན། །
ཁྱོད་ཀྱིས་སྐྱོང་ཞེས་མགོན་དང་གདུལ་བྱ་རུ། །ཕན་ཚུན་མཚམས་སྦྱོར་བཀའ་ཆེམས་རིམ་པར་བཞག་འོད་སྲུང་བསྟན་ལ་ཆེས་བྲའི་ས་བོན་ཡང། །ཉི་མའི་གཉེན་གྱིས་མོད་ལ་སྨིན་པའི་ཚུལ། །སྡེ་བཞིའི་ལུང་གི་དུས་སྟོན་དར་བའི་གཏམ། །ཕྱི་མའི་
སྐལ་བཟང་མཚོན་པའི་མཚན་མ་མཆོག་རྒྱལ་བསྟན་འདི་ལ་དེ་ལྟ་ཞུགས་སོ་ཅོག་རྒྱལ་ཚབ་ཉིད་ཀྱིས་སླད་ནས་འདྲེན་པའི་བརྡར་།རྒྱལ་ཡུམ་དགོངས་འགྲེལ་མངོན་རྟོགས་རྒྱན་ལ་སོགས། །རྒྱལ་བའི་ཐུགས་བཅུད་ཟབ་དགུ་སྐྱེས་སུ་
བསྐུར། །དེ་ལྟའི་ངོ་མཚར་རྣོ་ལྡན་ཀྱོ་བ་ཡིས། །དྲངས་པ་སྤྲོ་བའི་ཡིད་ཀྱི་པདྨོའི་ཁ། །རྒྱལ་བའི་ཉི་མ་གང་གི་རྗེས་ཕྱོགས་ལས། །རྣམ་དཀར་འདུ་བྱེད་སྦྲང་རྩིའི་བཅུད་དུ་འདུས། །ལུང་ཆོས་སྨྲ་བའི་སྒོ་ལ་རྨོངས་པའི་རྒྱ། །ཚུལ་བཞིན་སྒྲུབ་
བའི་སྒོ་ལ་གཡེང་བའི་རྒྱ། །བྱ་བ་ལས་ཀྱི་སྒོ་ལ་སེར་སྣའི་རྒྱ། །བཏབ་སྟེ་ཐང་སྟོང་བསྟན་ལ་ཅི་ཞིག་བགྱི། །མཁས་པའི་རྣ་བར་ལེགས་བཤད་བདུད་རྩིའི་རྒྱུན། །ཕལ་བའི་ལག་ཏུ་གཏོང་བའི་ནོར་གྱི་རྒྱུན། །ཀུན་ལ་རྟེན་མཆོག་མིག་གི་བདུད་
རྩིའི་རྒྱུན། །ལམ་གསུམ་འབབ་པས་འགྲོ་གསུམ་དྲི་མ་འཁྱུད། །སྤྱི་བོར་བླ་མའི་ཞབས་རྡུལ་ལྷན་སྐྱེས་བཞིན། །མགྲིན་པར་ལེགས་བཤད་རོལ་མོ་ལྷན་སྐྱེས་བཞིན། །སྙིང་ལ་སྐྱོ་བའི་འདུ་ཤེས་ལྷན་སྐྱེས་བཞིན། །སྒོ་གསུམ་རྣམ་དཀར་

[004A]༄༅། །བྱ་བ་ལྷན་སྐྱེས་བཞིན། །དཀོན་མཆོག་རྒྱལ་བ་ཀུན་འདུས་ཀུནྡའི་གཉེན། །འཇིགས་མེད་སྣང་བའི་བྱིན་རླབས་བྱིན་པ་ཡིས་།ཡིད་དབང་དད་པའི་རྒྱ་མཚོ་རྒྱ་ཆེ་རུ། །འཕྱུར་བའི་ལེགས་བྱས་རླབས་ཆེན་
རླབས་འདི་འཕྲོས། །མཐའ་ཡས་མཆོག་གསུམ་རྟེན་རྣམས་བྱིན་རླབས་ཀྱི། །གཏེར་དུ་མཉམ་ཡང་ཁྱད་འཕགས་རྟེན་འབྲེལ་སྒོ། །དམ་པས་ལེགས་ཕྱེའི་སྲོལ་བཞིན་བྱང་ཆུབ་ཏུ། །ལུང་སྟོན་བྱམས་པ་མགོན་པོའི་སྐུ་འདི་བསྒྲུབས། །བདོག་
བའི་སྙིང་པོ་སྡིག་མེད་གཙང་མའི་དངོས། །གཏོང་བའི་རྒྱུ་འབྲས་ངེས་སེམས་སྤྲོ་བྱ་ཡིས། །རྩེ་གཅིག་ཡིད་ཀྱིས་བླང་དོར་མུ་ནོར་བར། །བསྒྲུབས་པ་འདི་ཡང་རྒྱལ་བའི་གཞུང་ལམ་ཡིན། ། །གཉིས་པ་གང་གིས་བཞེངས་པའི་བཟོ་
བོ་ནི། སྔ་སོར་འདི་འདྲའི་རྟེན་བཞེངས་ཤིག་གི་འདུན་པ་ཡོད་ཀྱང་ཉེ་འཁོར་དུ་དེ་ལྟ་བུའི་བཟོ་བོ་མེད་ལ། ཐག་རིང་ཞིག་ཏུ་བཏང་ན་བཀོད་པ་སོགས་བློ་དང་མཐུན་པ་ཞིག་མི་འོང་བས་ཇི་ལྟར་བྱེད་སྙམ་དུ་ཐེ་ཚོམ་གྱི་ངང་ལ་གནས་པའི་ཚེ་བཟོ་
བོ་འདི་ཉིད་གློ་བུར་དུ་འོངས་ཏེ་ཐེག་མཆོག་འཁོར་ལོ་བཞི་ལ་བརྟེན་ནས་རེ་བའི་ཤིང་རྟ་ཇི་ལྟར་སྨོན་པའི་ལམ་དུ་བགྲོད་པའི་རྟེན་འབྲེལ་རང་འགྲིག་ཏུ་གྱུར་ཏོ། །དེའང་འདིའི་སྐྱེས་ཡུལ་ནི་ཧོར་རྒྱལ་པོ་རྣམས་ཀྱིས་ཆོས་ཀྱི་རྒྱལ་སྲིད་རིམ་པར་
བསྐྱངས་ཤིང། འཇམ་མགོན་ས་པཎ་དང་ཀརྨ་བཀཤི་སོགས་དམ་པ་མང་པོས་བྱིན་གྱིས་བརླབས་པའི་གནས་ལང་གྲུའུ་སྡེ་བཞིར་གྲགས་པའི་མཁར་གྱི་ནང་དབུལ་ཕྱུག་བར་མའི་ཁྱིམ་སྐྱིད་དེ་བ་ཞིག་ཡིན་ལ། དེར་གཟའ་ཚང་མི་མཐུན་པ་

[004B]བདུན་ནས་བཟུང་ཡུལ་དུ་གཏན་མི་འཁོར་བར་མགར་བསླབས་ཏེ་ཕྱོགས་སྣ་ཚོགས་སུ་འཁྱམས་ཤིང་འགྲོ་བ་དང། ཕྱོགས་རེར་ལོ་ཟླ་ཁ་ཤས་རེར་བསྡད་དེ་ཡོན་གྱི་འཕྲོ་སོགས་ལེན་པ་ལྟ་ཅི་
རང་གི་ལག་ཆ་སོགས་ཀྱང་བསྐྱུར་ཏེ་འགྲོ་བས་ཕལ་མོ་ཆེ་རླུང་སེངས་ལྟ་བུར་རྩིའང། དེ་འདྲ་ཡིན་ན་སླར་དངས་ནས་ཕྱིར་འཁོར་དགོས་རྒྱུ་ལ་བློས་གང་བཅད་དེ་ལས་སླར་འགྱུར་ལྡོག་མེད་བས་བསམ་བཞིན་དུ་དེ་ལྟར་བྱས་པ་ཡིན་པར་སྣང། ཕྱོགས་
འདིར་ཡང་སྔར་གཏན་ནས་འདྲིས་མེད་ཅིང་འདི་ན་རྒྱུས་ཡོད་ཀྱི་མི་བསྙེགས་ནས་འོངས་གཅིག་མེད་ཀྱང་འདི་ཕྱོགས་སུ་བསྙེགས་འོངས་པ་དང། རང་ལའང་འདི་བཟོ་སོགས་ཇི་ལྟར་ཡིན་ཞིབ་ཆ་རྒྱུས་མེད་བཞིན་དུ་ཕན་ཚུན་བློ་མཐུན་པས་བྱ་བའི་འཁོར་
ལོ་རྩོམ་རྒྱུར་སོང་བ་ནི་སྔོན་གྱི་ལེགས་སྨོན་དང་དཀོན་མཆོག་གི་ཐུགས་རྗེས་རྒྱུད་བསྐུལ་བར་མངོན། བཟོ་བོ་ཉིད་ཀྱི་རང་བཞིན་ཡང་འཕྲལ་ལ་གཞན་གྱིས་ཅི་ཟེར་བའི་རྗེས་སུ་མི་རྒྱུག་པར་གྱོང་བོ་ལྟ་བུ། ཡུན་དུ་འགྲོགས་ན་ངང་ཚུལ་བཟང་ཞིང་
ཕན་སེམས་ཆེ་བས་འགྲོགས་བདེ་བ། གནས་སྐབས་རྒྱུ་ནོར་ཆོལ་བ་ལྟ་བུར་སྣང་ཡང་འཕྲལ་གྱི་ཟས་གོས་སྒྲིག་རྟེན་ཕྲན་བུ་རེ་བྱུང་ཚེ་དགའ་ཚོར་ཆེ་ཞིང། ནོར་ཆེ་བ་རེ་བྱུང་ཚེ་འདི་འདྲ་བ་བཟུང་ནས་གར་འགྲོ་རྒྱུ་ཡིན་ཞེས་དེ་ཙམ་གྱི་འདོད་པ་མེད་པ་དང་
ནོར་གྱི་རིན་ཐང་སོགས་བློ་ལ་ཤིན་ཏུ་གསལ་ཡང་ཚོང་སོགས་ཀྱི་ཚེམ་ཤེས་པ་ལྟར་བྱས་ཏེ་རྒྱལ་ཁ་གཞན་ལ་སྟེར་ཞིང། གཞན་སུས་ཀྱང་མ་མཐོང་བར་བྱས་ནས་དབུལ་ཕོངས་ཡ་སྦྱིན་བ་གཏོང་བ་སོགས་འདོད་ཆུང་ཆོག་ཤེས་ཀྱི་སྤྱོད་བ་ཡ་མཚན་པ་༄༅། །དང། རིན་པོ་ཆེའི་རིགས་མང་པོ་རྩིས་གདབ་མེད་པར་ལག་ཏུ་བཞག་ཀྱང་སྐྱོན་མེད་པར་མ་ཟད་ཕྲ་ལེགས་པ་རེ་ཉེར་སྤྱང་ལྟ་བུ་ལ་འདེབ་རྒྱུ་བྱིན་ནའང་དེར་གཏོང་མི་བྲ་བར་དཀོན་མཆོག་གི་རྟེན་ལ་འགྲོ་ཐབས་བྱེད་
གསེར་གཏོང་ཚུལ་རྒྱ་ནག་གི་ལུགས་འདི་བཞིན་བྱས་ན་འགྲོ་སྒོ་ཆུང་ཞེས་ལ་ལས་བཤད་པར། མཐུག་ན་བཟང་ཞེས་དེའི་ཚིག་ལ་མི་ཉན་ཞིང། དབུས་བཟོ་རྣམས་གསེར་བྱུགས་ཏེ་བསྲེག་མ་ཐག་བཙོད་དུ་བཅུག་པས་མདོག་དམར་སང་ངེ་བ་འོང་ཚུལ་
བཤད་ཀྱང། གསེར་ཅི་ཡིན་རུང་རང་མདོག་དེ་གར་བཞག་ན་བཟང་ཞེས་མི་ཉན་པ་ནི་དེ་རིགས་ལ་འདྲིས་ཆུང་བའི་སྟབས་ཡིན་ནམ་སྙམ་ཡང། ཕྱིས་སུ་བརྟག་ཚེ་དཀོན་མཆོག་གི་ཞིང་ལ་རྒྱུ་འགྲོ་གང་ཆེ་དང་གཡོ་སྒྱུ་མ་འདྲེས་པའི་ཀུན་སློང་རྣམ་དག་
ཅིག་ཡིན་པར་མངོན་ཏེ། བཟོ་བོ་ཕལ་ཆེར་སྐུའི་ཕྱི་ནང་རྒྱབ་མདུན་ལ་ཁྱད་འབྱེད་ཀྱང། འདིས་ནི་མཐོང་མི་མཐོང་གིས་གང་ལའང་ཞིབ་ཆ་བྱེད་ཚུལ་ཚོད་གཅིག་ཁོ་ནར་སྣང་བ་ནི་ལས་འབྲས་ལ་ཡིད་ཆེས་པའི་མཚན་མར་མངོན། བསྙེན་གནས་
ཀྱི་སྡོམ་པ་ཞིག་ཕོག་ན་སྙམ་སྟེ་འཕྲོས་བཏང་བར། ཁོ་བོ་རབ་བྱུང་ཞིག་བྱས་ན་སྙམ་ཡང་སྲུང་དཀའ་བར་སྣང། བ་ཟ་བླ་མའི་མདུན་ནས་དགེ་བསྙེན་གྱི་སྡོམ་པ་ཞིག་བླངས་ཡོད་ཟེར་ཏེ་སྡོམ་པ་ལེན་རྒྱུར་སྲུང་མཚམས་ཀྱི་མནོ་བསམས་ངོན་དུ་
གཏོང་བ་འདི་ནི་དེང་དུས་ཀྱི་ཕལ་མོ་ཆེ་དང་མི་འདྲ་བའི་བློ་ལྡན་གྱི་གཏམ་དུ་སྣང། མདོར་ན་ཤཱ་རིའི་བུས་ཞུས་པ་ལས། བཟོ་བོ་བློ་ལྡན་གཙང་སྦྲ་ཆེ། །བསྟན་བཅོས་ཀུན་ལ་བསླབ་པ་དང་།ང་རྒྱལ་ཆུང་ཞིང་སྒྲུབ་ཕོད་ལ། །བརྩོན་ཞིང་དགེ་ལ་སྦྲོ་

[005B] །ཤེས་རབ་ཆེ་དང་ནན་ཏན་ཆེ། །ལྷག་པར་གསོ་སྦྱོང་བཟུང་བ་དང། །བསླབ་པ་ལ་གུས་ཆོས་བརྒྱད་སྤངས། །ཉིན་མཚན་ཀུན་ཏུ་མི་གཡེལ་བར། །དགེ་བ་ལ་ནི་བརྩོན་པ་དང། །བྲི་བའི་ལས་མཐའ་རབ་ཏུ་བྱུང། །བྲམ་ཟེ་གཙང་མའི་སྤྱོད་པ་
བཞིན། །ཁྲུས་དང་གཙང་སྦྲ་དག་ལ་གནས། །འདོད་པ་ཆུང་ཞིང་ཆོག་ཤེས་པ། །ཞེས་སོགས་ཀྱིས་མཚོན་མདོ་རྒྱུད་དུ་མ་ལས་གསུངས་པ་ལྟར། འདོད་ཆུང་ཆོག་ཤེས། དཀོན་མཆོག་ལ་དད་པ། ལས་འབྲས་ལ་ཡིད་ཆེས། སྐྱོ་ངལ་མེད་པའི་བརྩོན་
འགྲུས། སྒོ་གསུམ་བག་ཡོད་པའི་ཚུལ་ཁྲིམས། དེས་ཤིང་གཟུ་བོར་གནས་པའི་རང་བཞིན། བླང་དོར་མ་ལོག་པའི་ཤེས་རབ་སོགས་བཟོ་པོའི་མཚན་ཉིད་ཇི་སྙེད་ཅིག་གསུངས་པ་རྣམས་ཚང་ཞིང། དེའི་ལྡོག་ཕྱོགས་ཀྱི་སྐྱོན་མཐའ་དག་དང་བྲལ་
བ་ཞིག་སྟེ། སྔོན་གྱི་ལོ་རྒྱུས་ལ་ལར་སྤྲུལ་པའི་བཟོ་བོ་ཞེས་གྲགས་པ་རྣམས་ཀྱང་གནས་སྐབས་དེའི་མི་རྣམས་ཀྱི་སྣང་ཚུལ་ལ་འདི་འདྲ་བའི་མི་དཀྱུས་མ་རེ་ཡིན་ཞིང། པཎ་ཆེན་དགེ་འདུན་གྲུབ་ཀྱིས་བྱམས་སྐུ་བཞེངས་པའི་ཚེ་བཟོ་བོ་གློ་བུར་དུ་
ལྷགས་པའི་ཚུལ་ངོ་མཚར་ཆེ་བར་གླེང་བའང་འདི་བཞིན་ཡིན་པས། རང་གི་ངོས་ནས་བློ་འགྲེལ་ནུས་ན་དཀོན་མྖྒོ་གི་ཐུགས་རྗེ་ནི་ཉི་འོད་དང་ཆུ་ཟླ་བཞིན་མཆོག་དམན་ཀུན་ལ་མཉམ་པར་འཇུག་པ་གདོན་མི་ཟ་བ་ཞིག་གོ་དེ་ལ་འདི་སྐད་ཅེས་བྱ་
སྟེ། མཐུན་དགུ་རྐྱེན་དུ་འཛོམས་པའི་ཡུ་ལྟ་ལྗོངས་འདིར། །ཡབ་རྗེ་དམའ་པའི་མཛད་སྲོལ་བྲང་པའི་ཚེ། །རིང་ནས་ལེགས་སྨོན་གྱིས་བཀུག་བཟོ་བོ་ཡིས། །བསྒྲུབས་པ་བསོད་ནམས་མཐུ་བཞིན་གེགས་མེད་གྲུབ་།ཆོས་ནོར་སྡེ་བཞིའི་དཔལ་

[006A]༄༅། །གྱིས་མངོན་མཐོ་བ། །ལང་གྲུའུ་སྡེ་བཞིའི་གྲོང་ཁྱེར་མ་ལ་ཡར། །སྐྱེས་ཀྱང་སྣ་ཚོགས་ཡུལ་གྲུར་ལེགས་བྱས་ཀྱི། །ཁང་བཟང་སྣ་ཚོགས་འདེགས་པའི་ཀ་བར་གྱུར། །སྔར་ནས་འདྲིས་པའི་འབྲེལ་པ་མ་
མཆིས་ཀྱང། །ལེགས་སྤྱད་མདུན་མར་ལྷན་ཅིག་ཚོགས་པ་ཡི། །ཕོ་ཉར་རང་གི་སྡོན་དགེའི་རྟ་ཞོན་ནས། །མཆོག་གསུམ་ཐུགས་རྗེའི་ཁྱེའུ་དཀྱུས་སོ་སྙམ། །གཏད་མེད་ཀུན་ཏུ་འཁྱམས་པ་རི་དྭགས་བཞིན། །དམ་བཅའི་མཚམས་ལས་
མི་གཡོ་རི་བོ་བཞིན། །སུ་དང་མི་བསྟུན་གྱོང་པོའི་ཤིང་སྐམ་བཞིན། །འགྲོགས་ན་གཤིས་བཟང་འཇམ་པའི་ཤིང་བལ་བཞིན། །སྔོན་རབས་གཏམ་དུ་སྤྲུལ་པའི་བཟོ་བོ་ཞེས། །གྲགས་པའི་གཡེར་ཁ་འཁྲོལ་བ་དེ་དག་ཀྱང། །མཁའ་ལས་རྡོལ་
མིན་སྤྱོད་དང་རྣམ་པར་བཅས། །དེ་ཚེ་སྣང་བར་འདི་ཀོ་ཙམ་དུ་བས། །བཟོ་བོ་བི་ཤྭ་ཀརྨ་གཉིས་པ་ཞེས། །སྨྲས་ན་ཀུན་གྱིས་ཅོལ་ཆུང་གཏམ་དུ་སེམས། །ལྷ་ཡི་ཞལ་བཟང་ཇོ་ཤཱཀ་གཉིས་པ་རུ་།མངོན་སུམ་ཚད་མས་གྲུབ་ལ་བསྙོན་དུ་ཅི་
སྤྱན་ཟུར་མཆུ་སྒྲོས་བརྫེས་པའི་འཛུམ་ཞལ་ཙམ། །བཟོ་བོ་ཕལ་གྱི་སྤྱོད་ཡུལ་ལགས་ན་ཡང། །བཅུ་དྲུག་ལང་ཚོ་གསར་པའི་གཞོན་ནུའི་ཉམས། །འདི་ཉིད་ཁོ་ནའི་སོར་མོའི་འཕྲུལ་ལས་བྱུང། །སྨྲ་བ་རྗེས་སུ་བསྟན་པའི་ཆོ་འཕྲུལ་གྱིས།།
ཕན་པར་དཀའ་བ་སྙིགས་མའི་དུས་མཐའ་འདིར། །མིག་གི་བདུད་རྩིར་འཕྲུལ་པའི་འཛུམ་དཀར་གྱི། །ག་པུར་ཐིགས་པུ་ཀུནྡའི་དཔྱིད་དུ་གྱུར། །ཐུབ་པས་ལེགས་བསྔགས་འདོད་ཆུང་ཆོག་ཤེས་དང། །དད་བརྩོན་བློ་གྲོས་ཁྲིམས་ཀྱི་

[006B] །བསོད་ནམས་སྦྲང་རྩིའི་འབྱུང་གནས་གསར་པ་ཞིག་ལེགས་བྱས་དོར་མཛེས་པའི་རྒྱན་དུ་འཁྲུངས། །།གསུམ་པ་གང་བཞེངས་པའི་རྟེན་གྱི་ངོ་བོ་ལ་ཁྱོད་སྐུ་དང་ནང་གི་གཟུངས་གཞུག་གཉིས་ལས། དང་པོ་ནི། ཐོག་མར་
རང་གི་ལུས་ཚད་ཅིག་བཞེངས་རྒྱའི་འཕེན་པ་བྱས་ཏེ་ལྷ་བཟོ་སྐལ་བཟང་ལ་བྲིར་བཅུག་པ་གཞལ་ཚུལ་གྱིས་རིམ་པས་ཇེ་ཆེར་སོང་སྟེ་རྒྱུག་མཐོ་བཅུ་བཞི་ལྷག་ཙམ་དུ་གྱུར་པས་དགེ་ཚོགས་གོང་འཕེལ་གྱི་རྟེན་འབྲེལ་མངོན་པར་འགྲིགས། མ་ཕྱིའང་འདུ་ཁང་
ཕུར་བཞུགས་པའི་ཇོ་བོའི་སྐུ་འདི་ནི་སྔོན་གཞུང་གི་སྲིད་སྐྱོང་མི་དབང་བསོད་ནམས་སྟོབས་རྒྱས་ཀྱིས་བྱས་ཏེ་བོད་ཀྱི་བཟོ་གྲྭ་མ་ཉམས་པར་ཡོད་པའི་དུས་ལྷ་སའི་ཇོ་བོ་རིན་པོ་ཆེར་དཔེ་བླངས་ཏེ་གཟབ་ནས་བཞེངས་པ་ཡིན་པས་སྔོན་ཆད་ཕྱོགས་འདིར་བཟོ་ལེག་
པའི་ཚད་བཞག་ལྟ་བུ་ཡིན་སྟབས་དེ་དང་ཧོར་རྒྱལ་པོའི་དུས་ཀྱི་སྐུ་བརྙན་བྱོན་ལེགས་འགའ་ཞིག་ལ་དཔེ་བྱས་པ་ཡིན་ནའང། རྗེས་སོར་གྲུབ་པའི་ཚེ་དེ་དག་ལས་ཉམས་ཆེས་ཁྱད་པར་དུ་གྱུར་བ་ཇོ་ཤཱཀ་རྣམ་གཉིས་ཀྱི་སྐུ་ཉམས་ལ་འགྲན་བཟོད་པ་དང། ལྷག་པར་
ཞལ་གྱི་གཞོན་ཉམས་སོགས་ཇོ་བོ་མི་བསྐྱོད་རྡོ་རྗེ་ཇི་ལྟ་བ་ཞིག་བྱུང། འགའ་ཞིག་ཕྱག་ཚད་ཀྱི་གཞུང་བཤད་ལ་མཁས་ཀྱང་ལག་ཏུ་བླང་བའི་ཚེ་ཇི་བཞིན་མི་འོང་བ་མང་ལ། འདིར་གཞུང་ཚིག་གཤར་རྒྱུ་མི་འདུག་ཀྱང་ཆ་མཐའ་དག་ཞིབ་ཏུ་གཞལ་བའི་ཚེ་གཞུང་
དོན་དང་ཅུང་ཟད་ཀྱང་མི་འགལ་བས། ཇི་ཙམ་བརྟགས་ཀྱང་ཆ་མ་སྙོམས་པ་ལྟ་བུའི་སྐྱོན་གདགས་རྒྱུ་མེད་པར་མཟད། གཞན་དང་བསྡུར་ཏེ་ཡུན་དུ་བལྟས་ཀྱི་ན་སྐུའི་སྟོད་སྨད། ཡན་ལག་དང་ཉིང་ལག་ཐམས་ཅད་སྐབས་ཕྱེད་ལ་ཤིན་ཏུ་འཇམ་ཞིང་གཞོན་

[007A]༄༅། །ཤ་ཆགས་པ། མཛེས་ཁྱད་སྔར་ལས་ལྷག་པ་རེ་བསྣན་གྱིན་ཤར་འོང་བ་ལྟ་བུས་ཡུན་རིང་པོར་འདྲིས་ཀྱང་ནམ་བལྟས་པའི་ཚེ་གསར་མཐོང་གི་དུས་དང་འདྲ་བར་ཡིད་དང་མིག་འཕྲོག་པས་ལྟ་བས་ཆོག་མི་ཤེས་པ་སྟེ། བསྟོད་
པ་བརྒྱ་ལྔ་བཅུ་པ་ལས། ཁྱོད་ཀྱི་སྐུ་དེ་གང་གིས་ནི། །ལན་བརྒྱར་མཐོང་དང་གང་ཞིག་གིས། །དང་པོར་མཐོང་བ་དེ་གཉི་ག་།འདྲ་པར་མིག་ནི་མགུ་བར་མཛད། །ཅེས་པ་ལྟར་རོ། །དེར་མ་ཟད་མདོ་སྡེ་རྣམས་ལས་དབུ་གདུགས་ལྟར་ཟླུམ་པ། དཔལ་བའི་
དབྱིབས་ཟླ་བ་ལྟར་རྒྱས་པ། སྤྱན་ཨུཏྤ་ལའི་འདབ་མ་འདྲ་བ་འགྲམ་བ་ཟླུམ་ཞིང་རྒྱས་པ། མགྲིན་པ་དུང་འདྲ་བ། རོ་སྟོད་སེང་གེ་ལྟ་བུ། སྐེད་སྐབས་ལྡེམ་ཞིང་འཁྲིལ་པ། སྐུའི་ཁོ་ལག་ཡངས་པ་སོགས་མཚན་དཔེའི་ཁྱད་པར་གསུངས་པ་རྣམས་ཀྱང་
རྒྱུན་པར་འོལ་སྤྱི་ཙམ་ལས་མི་འཆར་ཡང། འདིར་སྐུའི་སྟེང་དུ་བལྟས་པ་ན་གཞུང་ནས་བཤད་པ་དེ་འདི་ག་རང་དུ་འདུག་སྙམ་ནས་ཉམས་འཆར་ཚུལ་སྔར་དང་མི་འདྲ་བར་བློ་ངོར་ཁྲིག་གེ་ངོ་འཕྲོད་པ་ཞིག་འོང་བར་སྣང། ཁྱད་པར་དུ་ཕྱག་གཡས་པ་སྤྱི་བོར་
བཞག་སྟེ་ལུང་སྟོན་པའི་རྣམ་པ་མཛད་པ་དེའི་སྟེང་དུ་སྐུའི་ཆ་ཐམས་ཅད་བསྒྲིམས་ཤིང་ཕྱོགས་ཏེ་དགོངས་པ་གཏད་ནས་བཞུགས་ཡོད་པའི་ཉམས་ཤིག་མཁས་བླུན་ཐམས་ཅད་ལ་མཐོང་ཙམ་ཉིད་ནས་འཆར་རྒྱུ་ཡོད་ཀྱང། དེ་བཟོ་ཚུལ་འདིའི་སྟོབས་ཀྱིས་
ཡིན་པར་འདུག་ཅེས་སྨྲ་རྒྱུ་དང། རྩོལ་བས་བྱས་པའི་ཉམས་ཤིགས་མེད་པར་རང་བྱོན་ཤུགས་འབྱུང་གི་ཉམས་ཤིག་ཏུ་སྣང་བ་ནི་ངེས་པར་ཐུགས་རྗེའི་སྤྱན་གྱིས་གཟིགས་པའི་མཚན་མ་དང། མ་འོངས་པ་ན་བྱང་ཆུབ་ཏུ་ལུང་སྟོན་པའི་རྟེན་འབྲེལ་གྱི་སྒོ་

[007B]།ཕྲ་རྒྱན་ཡང་དབུ་རྒྱན་དབུས་མའི་དཀྱིལ་དུ་མ་རྒད་ཕུག་རོན་གྱི་སྒོང་ཙམ་ཞིག་དང་པདྨ་རཱ་ག་མཐེབ་མགོ་ཙམ་གཅིག། རྩེ་མོར་མརྒད་མཐེ་བོང་ཙམ་གཅིག་དབུ་རྒྱན་བར་མ་གཉིས་ཀྱི་རྩེར་སུ་གནྡ་
མཛུབ་རྩེ་ཙམ་རེ། མགུལ་རྒྱན་གྱི་གཤམ་དུ་པད་རག་མཛུབ་རྩེ་ཙམ་གཅིག་མརྒད་དང་སུ་གནྡ་སྲན་ཆེན་ཙམ་རེ། གཞན་ཡང་གཡུ་བྱུ་རུ་མུ་ཚིག་མུ་མིན་སྤོས་ཤེལ་སོགས་ཆེ་ཆུང་སྣ་ཚོགས་པ་དང། སྟོད་སྨད་རྒྱབ་མདུན་གྱི་འཕྲེང་བ་གང་དགོས་ལ་
བྱུ་རུ་དང་གཡུའི་འཕྲེང་བ་སྤུས་ལེགས་གྲངས་མཚུངས་ཀྱི་འགྲམ་དུ་གསེར་གྱི་འབུར་སྒྲིལ་ཡོད་པ། ཕྲ་རྒྱན་ཧ་ཅང་སྤུངས་ཆེ་བས་རྫོབ་བོར་མ་སོང་ཞིང། ཉུང་བས་ཐོར་བུའང་མ་ཡིན་ལ། གཡས་གཡོན་སོགས་ཆ་མཚུངས་པས་མཛེས་པ་སྐྱེད་པ་སོགས་
མདོར་ན་ཕྲ་རྒྱན་གོས་འཁྱུད་མདངས་སོགས་གང་ཐད་ནས་ཕུན་སུམ་ཚོགས་ཀྱང། གཙོ་བོར་གྱུར་པ་ནི་སྤྱན་སྔ་བློ་གྲོས་རྒྱལ་མཚན་གྱིས། མཁས་པ་ཚུགས་དང་ཚད་ལ་བརྟག་ཆགས་ཅན་རྒྱན་དང་ན་བཟའ་ལྟ། །བླུན་པོ་ཚོན་དང་མདངས་བརྟག། །
གསུངས་པ་བཞིན་མཁས་པའི་སྐྱེ་བོ་བློ་དང་ལྡན་པ་རྣམས་ཀྱིས་སྐུའི་ཆ་ཚད་དང་ཤ་ཚུགས་ལ་གཙོ་བོར་བྱེད་དགོས་སོ། །ད་ལྟ་དུས་དབང་གིས་བཟོ་བོ་རྣམས་ཀྱང་ཡོན་ལེན་པའི་ཐབས་ཙམ་ལས་ལག་ལེན་ཆད་ཚག་སློབ་པ་དཀོན་པར་སྣང་ནའང། མ་
མཐའ་མིག་གིས་མངོན་སུམ་དུ་མཐོང་བ་འདི་ལྟ་བུ་རེ་ལ་དཔེ་བགྱིས་ཏེ་འབད་ན་རབ་ལ་སྐྱེད་ཐོན་ཅིང་སྐལ་ལྡན་དང་བ་འདྲེན་པ་སོགས་དོན་གཉིས་ཕུན་སུམ་ཚོགས་པའི་དམིགས་རྐྱེན་དུ་འགྱུར་རོ་།དེའང་འདི་ལྟར། གྲངས་མེད་ཚོགས་གཉིས་རི་མོ་ཡོང་

[008A]༄༅། །སྨིན་པ། །མི་ཕམ་རྒྱལ་བའི་སྐུ་ལས་རང་འདྲ་ཞིག་།སྐལ་ལྡན་ཞིང་ལ་མངོན་མཐོ་ངེས་ལེགས་ཀྱི། །ཀོ་ཊ་བ་དང་སཱ་ལུ་གདབ་པས་བྲེལ། །མུ་མཐའ་ཡས་པའི་འགྲོ་ལ་བརྩེ་བའི་སྦྱིན་།མི་མངོན་ཆོས་ཀྱི་དབྱིངས་ནས་
གཟིགས་པའི་མདངས། །མེ་ལོང་དག་པར་གཟུགས་བཞིན་གསལ་བ་ཡིས་།མོས་གུས་རྩོལ་མེད་འདྲེན་འདི་ཨ་ཧོ་རྨད། །ཡུན་དུ་བལྟས་ཀྱིན་མཚན་དཔེའི་ཉམས་རྫོགས་ཤིང། །ཡང་ཡང་བརྟགས་ཀྱིན་ཆ་ཚད་འཁྲུལ་པ་མེད། །གཞན་དང་བསྡུར་ཀྱིན་
ཆ་ཀུན་སྙོམས་ཤིང་མཛེས། །ཚུལ་འདི་བསམས་ཀྱིན་དགའ་དང་སྤྲོབ་སྐྱེས། །མཚན་དཔེའི་རང་བཞིན་རྐང་པ་དྲུག་པའི་གླུ། །མཁའ་ལ་དྲི་ཟའི་འཇིག་རྟེན་རྫོགས་པ་ཡང། །རྒྱལ་སྐུའི་སྣང་བརྙན་པདྨའི་དགའ་ཚལ་དུ། །བབས་པས་ངེས་ཤེས་དོན་གྱི་
ཟིལ་མ་བར་མྱོང། །མ་རྒད་པདྨ་རཱ་ག་སུ་གནྡ། །མུ་ཏིག་གཡུ་བྱུར་སྤོས་ཤེལ་མུ་མེན་ཤེལ། །རིན་ཆེན་ཕྲ་ཚོམ་སྣ་ཚོགས་མེ་ཏོག་གི།འཕྲེང་བ་མཛེས་ལྡན་གསེར་བཟང་ལྗོན་པ་བཞིན། །ཐོག་མ་ཉིད་དང་རིང་དུ་འདྲིས་པའི་མིག། མཚུངས་པར་
འཕྲོག་པ་བསོད་ནམས་ཚོགས་ཀྱི་སྐུ། །སྙིགས་མའི་མཐར་ཡང་མངོན་སུམ་གྱུར་པ་ནི། །རྒྱལ་བའི་ཐུགས་རྗེ་གཟུགས་ཅན་ཉིད་དུ་ངེས་།བརྩེ་བའི་དགོངས་པ་ཀུན་ཏུ་གཏད་པ་ཡི། །ཉམས་འགྱུར་འཛུམ་དཀར་འོད་ཀྱིས་གསལ་བ་འདིས། །བྱང་
ཆུབ་སྙིང་པོ་མཆོག་ཏུ་ལུང་སྟོན་པའི། །རྟེན་འབྲེལ་ཐོག་མའི་སྒོ་འཕར་ཕྱེས་སོ་སྙམ། །དེང་དུས་དུས་འཁོར་སྔོམ་འབྱུང་ལ་སོགས་ཀྱི། །ཕྱག་ཚད་ཚད་ལྡན་མཁས་ལས་མ་བསླབ་ཅིང། །བྲིས་འབུར་མན་ངག་ངག་རྒྱུན་མ་ཐོས་པར། །རྨོངས་པའི་

[008B] །ཨ་ཧོ་བཟོ་རིག་ལས་ལ་གཞོལ་བ་རྣམས། །བློ་གྲོས་མིག་གིས་གཞུང་དོན་བལྟ་བའམ། །ཐ་ན་ཆུ་བུར་མིག་གིས་འདི་འདྲ་ལ། །བལྟས་ཏེ་དལ་བ་དོན་དང་ལྡན་པར་གྱིས། །ནང་རྟེན་རྣམ་པ་བཞི་ལས། ཆོས་སྐུའི་རིང་བསྲེལ་
གཟུངས་གཞུག་རྒྱས་བསྡུས་ཚར་བཅུ། བདེ་གསང་འཇིགས་གསུམ་གྱི་རྒྱུད་ཚར་གཉིས་རེ། མཚན་བརྗོད་ཚར་གསུམ། རྡོར་གཅོད་ཚར་ལྔ་ཚེ་མདོ་ཚར་བཞི། སྡུད་པ་ཚར་གཅིག་བྱམས་ཆོས་ལྔ་ཚར་གཉིས་དང། ཡང་རྒྱན་ཚར་གཉིས། སྨན་ཆོག་
རྒྱས་པར་ཚར་གཉིས། བསྡུས་པ་ཚར་གཅིག་འཇུག་པ་ཚར་གཅིག་།བྱམས་སྨོན་ཚར་བདུན། སྨོན་ལམ་ལྔ་ཚར་གཉིས། ཤེར་སྙིང་ཚར་གསུམ། གདུགས་དཀར་ཚར་གཅིག་དགའ་ལྡན་ལྷ་བརྒྱ་མཚར་ལྔ་བྱམས་པས་དམ་བཅས་གཟུངས་ལྔ་ཁྲི་
སུམ་སྟོང་བརྒྱད་བརྒྱ། མི་འཁྲུགས་པའི་གཟུངས་དང་ཚུལ་ཁྲིམས་རྣམ་དག་གི་གཟུངས་སྒྲིལ་བཅུ་གཅིག་རེ། སྨན་བླའི་གཟུངས་སྒྲིལ་གསུམ། ཚེ་གཟུངས་སྒྲིལ་བཞི། ཨ་ར་པ་ཙ་སྟོང། མ་ཎི་སུམ་ཁྲི་ལྔ་སྟོང། དམིགས་བརྩེ་མ་ཉིས་སྟོང། གངས་ཅན་
མཁས་གྲུབ་མ་སུམ་བརྒྱ། སྒྲོལ་དཀར་སྙིང་པོ་ཉིས་སྟོང་དྲུག་བརྒྱ། རྣམ་རྒྱལ་གཟུངས་རིང་བརྒྱད་བརྒྱ། ཀུན་རིག་རྩ་སྔགས་སྒྲིལ་གཉིས། ཡིག་བརྒྱ་དགུ་བརྒྱ། སྐུ་བ་ལ་དང་སྐུ་གདུང་གི་རིང་བསྲེལ་ཡང་སྨྲི་ཏིའི་ཕྱག་ཚྭ་ཐུབ་པའི་སྐུ་གཅིག་རྗེའི་ཕྱག་
ཚྭའི་འོད་དཔག་མེད་དང་འཇིགས་བྱེད། རྒྱལ་བ་འཇམ་དཔལ་རྒྱ་མཚོའི་ཕུར་ཚྭ། བྱམས་སྐུ་སྟོང་དང་བདུན་བརྒྱ། འཇམ་དབྱངས་ཀྱི་སྐུ་བཞི་བརྒྱ་ལྔ་བཅུ། སངས་རྒྱས་བྱང་སེམས་ཀྱི་སྐུ་སྣ་ཚོགས་སུམ་བརྒྱ་ཅན་ཚར་གཉིས། མི་ལའི་སྐུ་སུམ་བརྒྱ་

[009A]༄༅། །རྗེའི་སྐུ་ལྔ་བརྒྱ། སྒྲོལ་དཀར་གྱི་སྐུ་བཞིབ་རྒྱ་བདུན་ཅུ། ཛམ་དཀར་གྱི་སྐུ་སྟོང་དང་བདུན་བརྒྱ། སྟོན་པའི་འཕེལ་གདུང། ཆོས་འཕགས་ཀྱི་ཚེམས་ཀྱི་དུམ་བུ། སངས་རྒྱས་གླང་པོའི་གདུང་གི་ཚེམས་ཀྱི་ཆ་ཤས། ལྷ་
སའི་ནང་རྟེན་སངས་རྒྱས་མཐའ་སྐུ་མེ་ལོང་མའི་ཆ་ཤས། ནག་པོ་སྤྱོད་པའི་རུས་རྒྱན། ཏེ་ལོ་པའི་བཞུགས་གདན་ཁྲི་སྙན་ས་ལའི་པགས་པ། མ་ཅིག་གྲུབ་པའི་རྒྱལ་མོའི་ཚེམས་ལས་གྲུབ་པའི་རིལ་བུ། ཕ་དམ་པའི་སྒོམ་ཐག་པཎ་ཆེན་ཤཱཀྱ་ཤྲཱིའི་སྐུ་
ཆོས༑ སྲོང་བཙན་སྒམ་པོའི་ན་བཟའ་དང་ཞབས་ཆག་གི་དུམ་བུ་།བལ་པོ་ཨ་སུའི་རྡོ་རྒྱུས་ཀྱི་སྒོམ་ཐག། རྭ་ལོའི་དབུ་ལོ་དང་སྣམ་སྦྱར་སོགས་རིས་མེད་ཀྱི་རྟེན་སྣ་ཚོགས། །ཇོ་བོ་རྗེའི་སྣམ་སྦྱར་གྱི་ཚལ་བུ། འབྲོམ་སྟོན་པའི་དབུ་ལོ། པུ་ཏོ་པའི་དབུ་ནབ་
ཤར་བའི་སྐུ་མཚལ། འཆད་ཀ་བའི་ཞབས་ཆག་མཚོ་སྣ་པའི་སྣམ་སྦྱར། སངས་རྒྱས་སྒོམ་པའི་སྐུ་ཆོས། རྒྱ་མ་སངས་རྒྱས་དཔོན་གྱི་སྣམ་སྦྱར། མཆིམས་ནམ་མཁའ་གྲགས་ཀྱི་སྐུ་ཆོས། གཉོས་རྒྱལ་བ་ལྷ་ནང་པའི་དབུ་ལོ། ལྷོ་བྲག་གྲུབ་
ཆེན་གྱི་དབུ་ཞྭ་སོགས་བཀའ་གདམས་གོང་མའི་སྐོར། ས་པཎ་གྱི་ཞུན་ཐིགས། རྗེ་བཙུན་གྲགས་པ་རྒྱལ་མཚན་གྱི་སྐུ་བར། བླ་མ་དམ་པ་བསོད་ནམས་རྒྱལ་མཚན་གྱི་སྐུ་ཆོས། བོ་དོང་ཕྱོགས་ལས་རྣམ་རྒྱལ་གྱི་སྣམ་སྦྱར། ཚར་ཆེན་གྱི་དབུ་
ལོ༑ བདག་ཆེན་ཀུན་དགའ་བློ་གྲོས་ཀྱི་ན་བཟའ་སོགས་ས་སྐྱའི་རྟེན་མར་པའི་སྐུ་པེར་སེང་གེ་འགྱིང་གནོན། སྲས་དར་མ་མདོ་སྡེའི་ན་བཟའ། མི་ལའི་སྒོམ་ཐག་དྭགས་པོ་ལ་རྗེའི་ན་བཟད། ཕག་མོ་གྲུ་བའི་སྐུ་ཆོས། ཀརྨ་པཀཤིའི་ན་བཟལ་

[009B] ཐང་སྟོང་རྒྱལ་པོའི་སྒོམ་ཐག་རྒྱལ་བ་གཡའ་བཟང་བའི་ན་བཟའ། འབྲུག་པ་བད་དཀར་གྱི་རྟ་ཕྱིང། འབྲུག་པ་ཀུན་ལེགས་ཀྱི་དོམ་གཤམ། སྤྱན་སྔ་ལྷ་གཟིགས་པའི་ན་བཟའ། གྲུབ་ཆེན་ཡེ་ཤེས་བཟང་པོའི་
སྐུ་ཆོས། རྣལ་འབྱོར་བྱང་སེམས་ཀྱིས་ནམ་སྦྱར་སོགས་བཀའ་རྒྱུད་པའི་སྐོར། འཇམ་མགོན་ཙོང་ཁ་པ་ཆེན་པོའི་དབུ་ཞྭ། སྣམ་སྦྱར། ཕྱག་འཕྲེང་རྡོག་གཅིག་རྒྱལ་ཚབ་རྗེའི་ཚོམ་འབྲས་འདུལ་འཛིན་གྲགས་པ་རྒྱལ་མཚན་གྱི་གདུང་རས། ན་
བཟའ། མཁས་གྲུབ་རིན་པོ་ཆེའི་བཞུགས་གདན། རྟོགས་ལྡན་འཇམ་དཔལ་རྒྱ་མཚོའི་སྣམ་སྦྱར། གནས་བརྟན་བཟང་སྐྱོང་བའི་སྣམ་སྦྱར་བྱམས་ཆེན་ཆོས་རྗེའི་གསེར་ཐེབ་ཀྱི་ལུང་དུ། བསོ་ཆོས་ཀྱི་རྒྱལ་མཚན་གྱི་དབུ་ལོ། གནས་རྙིང་
ཀུན་དགའ་བདེ་ལེགས་ཀྱི་གདིང་བ། སྤྱན་སྔ་བློ་གྲོས་རྒྱལ་མཚན་གྱི་སྐུ་ཆོས། རྗེ་དགེ་འདུན་གྲུབ་ཀྱི་གདུང་རུས། མཁས་གྲུབ་ནོར་བཟང་པའི་སྣམ་སྦྱར། འཇམ་དབྱངས་དགའ་བློའི་སྣམ་སྦྱར། རྒྱལ་བ་དགེ་འདུན་རྒྱ་མཚོའི་ན་བཟའ། པཎ་ཆེན་
བསོད་གྲགས་ཀྱི་ན་བཟའ། རྒྱལ་བ་བསོད་ནམས་རྒྱ་མཚོའི་དབུ་ལོ་རྒྱལ་བ་དབེན་ས་པའི་དབུ་ཞྭ། མཁས་གྲུབ་སངས་རྒྱས་ཡེ་ཤེས་ཀྱི་དབུ་ལོ། པཎ་ཆེན་བློ་བཟང་ཆོས་རྒྱན་གྱི་དབུ་ལོ། རྒྱལ་བ་ཡོན་ཏན་རྒྱ་མཚོའི་ན་བཟའ། འཁོན་སྟོན་གྱི་
དབུ་ཞྭ། སྐུ་ལྔ་པའི་དབུ་ལོ། ཐང་ཤམ། སྐུ་རགས། རྡོ་རྗེ་འཛིན་པ་དཀོན་མཆོག་རྒྱལ་མཚན་གྱི་དབུ་ལོ། པཎ་ཆེན་བློ་བཟང་ཡེ་ཤེས་ཀྱི་དབུ་ལོ། གཙང་ཆ་བ་རིལ་བུ། པད་དཀར་འཛིན་པའི་སྐུ་མཚལ། ལྗགས་ཀྱི་ཆ་ཤས། རྒྱལ་བ་ཚངས་
[010A]༄༅། །དབྱངས་པའི་དབུ་ལོ། །རྒྱལ་བ་བསྐལ་བཟང་རྒྱ་མཚོའི་དབུ་ཡོ། །སྐུ་ཆོས། རྒྱལ་བ་འཇམ་དཔལ་རྒྱ་མཚོའི་དབུ་ལོ། རྗེ་འཇམ་དབྱངས་བཞད་པའི་དབུ་ལོ། ཤངས་ཕྱིས། སྦྲུལ་སྐུ་བསོད་ནམས་ཡེ་ཤེས་དབང་པོའི་
དབུ་ཞྭའི་ནང་ཤ། གེར་དཀའ་བཞི་སངས་རྒྱས་དབང་ཕྱུག་གི་སྐུ་ཆོས། རོང་པོ་ཆོས་བ་རིན་པོ་ཆེའི་སྐུ་ཆོས། ཁྲི་ཆེན་ངག་དབང་མཆོག་ལྡན་གྱི་གདུང་རུས། དབུ་ལོ། རྗེ་དགེ་ལེགས་རྒྱ་མཚོའི་དབུ་ཞྭ། འཕགས་པ་ལྷ་འཇིགས་མེད་དཔལ་ལྡན་
བསྟན་པའི་མགོན་པོའི་དབུ་ལོ། འཕགས་པ་སངས་རྒྱས་ཀྱི་སྣམ་སྒྱུར། འཕགས་པ་ལྷ་རྒྱལ་བརྒྱ་མཚོའི་སྐུ་ཆོས། འཕགས་པ་ལྷ་ཆོས་ཀྱི་རྒྱལ་པོའི་དབུ་ཞྭ། འཕགས་པ་ལྷ་འཇིགས་མེད་བསྟན་པའི་རྒྱ་མཚོའི་དབུ་ལོ། འཕགས་པ་ལྷ་
མཐོང་བ་དོན་ལྡན་གྱི་ན་བཟའ། བ་སོ་སྤྲུལ་སྐུ་ངག་དབང་དཀོན་མཆོག་ཉིས་མའི་ཌཾ་ཐར། བ་སོ་སྤྲུལ་སྐུ་ངག་དབང་ཆོས་ཀྱི་དབང་ཕྱུག་གི་སྐུ་འགག་བ་སོ་སྦྲུལ་སྐུ་བློ་བཟང་དཔལ་ལྡན་རྒྱལ་མཚན་གྱི་དབུ་ལོ། རྒྱལ་སྲས་སྦྲུལ་སྐུ་བློ་བཟང་དཔལ་
ལྡན་འཇམ་དཔལ་རྒྱ་མཚོའི་ན་བཟའ། རྒྱལ་སྲས་ཡེ་ཤེས་གྲགས་པའི་ན་བཟའ། རྒྱལ་སྲས་སྐལ་བཟང་ཐུར་བསྟན་འཇིགས་མེད་རྒྱ་མཚོའི་དབུ་ལོ། སྐུ་མཚལ། བྲག་གཡབ་སྦྲུལ་སྐུ་བློ་བཟང་རྣམ་རྒྱལ་གྱི་སྣམ་སྦྱར། ཡོངས་འཛིན་ཡེ་ཤེས་
རྒྱལ་མཚན་དཔལ་བཟང་པོའི་ན་བཟའ། ཀུན་མཁྱེན་འཇིགས་མེད་དབང་པོའི་ཚེམས། དབུ་ལོ། ཞབས་སེན། ཀློང་རྡོལ་གྲུབ་དབང་རིན་པོ་ཆེའི་གདུང་རས། སྟག་ཕུ་བློ་བཟང་བསྟན་པའི་རྒྱལ་མཚན་གྱི་དབུ་ལོ། སྟག་ཕུ་བློ་བཟང་ཆོས་ཀྱི་

[010B] ཐུའུ་བཀྭན་རིན་པོ་ཆེ་བློ་བཟང་ཆོས་ཀྱི་ཉི་མའི་གདུང་རུས། ཞི་བཟང་འཕགས་པ་དགེ་ལེགས་རྒྱལ་མཚན་གྱི་དབུ་ལོ། །ལྕགས་རྭ་སྦྲུལ་སྐུ་ངག་དབང་འཕྲིན་ལས་དཔལ་བཟང་གི་དབུ་ལོ། །མཆོག་སྤྲུལ་རིན་པོ་ཆེ་བློ་བཟང་ཐུབ་
བསྟན་འཇིགས་མེད་རྒྱ་མཚོའི་ན་བཟའ་སོགས་རི་བོ་དགེ་ལྡན་པའི་བསྟན་འཛིན་དམ་པ་མདོ་དབུས་ཁྱམས་སུ་བྱོན་པ་ཕལ་མོ་ཆེའི་བྱིན་རྟེན་སྣ་རེ་ཚང་བར་བཞུགས་སོ། །གཞན་ཡང་བྲི་སྒྲུབ་ཚུལ་བཞིན་བྱས་པའི་དོན་ཀུན་གྲུབ་པའི་འཁོར་ལོ་རིལ་བུ་དང་
བཅས་པ། ཚོགས་བདག་དང་གནོད་སྤྱིན་འཁོར་ལོ་ཚར་གསུམ་རེ། བྱང་ཆུབ་ཤིང་གི་དུམ་བུ། རི་བོ་གྲུ་འཛིན་གྱི་ལྕགས་ཤིང་གི་ལོ་མ་བསིལ་བ་ཚལ་གྱི་རྡོ་ནག་སྐུ་འབུམ་ཙནྡན་ཡི་གེ་ཅན། དགའ་ལྡན་ཆོས་རྒྱལ་གྱི་ན་བཟའ། །རི་བོ་རྩེ་ལྔའི་
རྡོའི་རིལ་བུ་དང་རི་ལྔའི་རྡོ། ཀུན་བཟང། སྟག་མོ་ལུས་སྦྱིན་གྱིས། ཆུ་བོ་གང་ངའི་བྱེ་མ། གངས་ཏེ་སེའི་བྱེ་མ། ཙ་རིའི་གནས་རྡོ། ལོ་ཀྱ་ཏུན་དང་ཨ་ར་པ་ཙའི་སྒྲུབ་ཕུགས་ཀྱིས། གོ་མ་སཱ་ལ་གནྡྷ་དང་བྱ་རུང་ཁ་ཤོར་གྱི་སྐུ་དཀར། བྲག་དཀར་
དབུམ་རྟ་སོ། གངས་པུ་ལེ་སོགས་མི་ལའི་སྒྲུབ་གནས་ཕལ་ཆེར་གྱིས་མཚོན་རྒྱ་བོད་ཀྱི་གནས་ཆེན་ཕལ་མོ་ཆེའི་ས་སྣ། ཆོས་རྗེ་དོན་གྲུབ་རིན་པོ་ཆེའི་གདུང་གི་བདུད་རྩི་རིལ་བུ། གཙང་དབུས་ཀྱི་རྟེན་བསྡུས། སྐྱེ་བདུན། མ་ཎི། བདུད་རྩི་རིལ་
པུ་སོགས་རྟེན་སྣ་ཐོར་བུའང་བསམ་གྱིས་མི་ཁྱབ་པར་བཞུགས་སོ་།གོང་སྨོས་ན་བཟའ་སོགས་བུག་ཚང་མིན་ཡང་ཆ་ཤས་འཁྲུལ་བྲལ་ཁོ་ན་ཡིན་ཏེ། དེའང་རྟ་ཚག་རྗེ་དྲུང་རིན་པོ་ཆེ་དང་སྒོ་མང་ཆོས་གྲྭ་ལྷན་དུ་འགྲིམ་སྐབས་ཐུགས་ཡིད་གཅིག་

[011A]༄༅། །འདྲེས་ལྟ་བུར་ཡོད་པས། རྗེས་སོར་ཁོང་ནས་གཞུང་གི་ཆོས་སྲིད་ཡོངས་ཀྱི་བདག་པོ་མཛད་ཚེ་ཞུས་པའི་བཞིན་ཕྱག་ཏུ་གང་ཡོད་ཀྱི་རྟེན་སྣ་ཆ་ཚང་བར་གནང་བས་གཞི་བྱས། གྲོ་ཚང་དང་མཛོ་མོ་མཁར། ཐུའུ་བཀྭན་བླ་བྲང་
སོགས་ཀྱི་ནང་རྟེན་དང། ཁྲི་པ་བྱམས་པ་རྒྱ་མཚོའི་ནང་རྟེན་རྣམས་རྐང་ཚའི་སྣང་ལུག་ཏུ་ཡོད་པ་དང། ཁྲི་ཆེན་དགེ་འདུན་ཕུན་ཚོགས་ཀྱིས་རྗེའི་གསེར་གདུང་བཞེངས་དུས་ནས་ཡོད་པའི་རྟེན་རྙིང་སོགས་ཀུན་བསྡོམས་པ་ལས་འཕགས་བོད་ཀྱི་བྱིན་རྟེན་
འཛོམ་ཆེ་བ་འདི་བཞིན་བྱུང་བ་ཡིན་པས་ཡིད་ཆེས་ཀྱི་གནས་སུ་བཟུང་སྟེ་ཕྱག་མཆོད་གསོལ་བ་འདེབས་བ་སོགས་ཀྱི་སྒོ་ནས་མངོན་མཐོ་ངེས་ལེགས་ཀྱི་ས་བོན་བསྐྲུན་པར་བྱའོ། །ཨེ་མ་ཧོཿ་བྱེ་བ་ཐེར་འབུམ་གཟུགས་སྐུའི་སྐར་ཚོགས་ལ། །གོ་འབྱེད་
ཆོས་སྐུའི་རིང་བསྲེལ་གོ་ལའི་རླུང། །ཡིད་སྐྱོབ་གདངས་སུ་ཤར་བའི་གཟུངས་ཀྱི་འཕྲེང། །མུ་མཐའ་ཡས་པའི་ཟ་མ་ཏོག་ཏུ་གྲུབ་།རབ་མང་གཟུངས་དང་བྱིན་རླབས་རྟེན་གྱི་ཚོགས། །རབ་འབྱམས་རྒྱལ་པའི་ཆོས་སྐུ་རོ་གཅིག་པར། །རབ་སྒྲུབ་
ཆོ་ག་ལན་གྲངས་བརྒྱ་ཕྲག་གིས། །རབ་ཏུ་བརྟན་པའི་རྡོ་རྗེར་བྱིན་གྱིས་བརླབས། །འཁོར་ལོས་མཐིལ་མཛེས་ཞབས་སེན་རེག་པའི་རྡུལ། །ས་གསུམ་ཤེས་པར་བསྒྲུབས་པ་ཤཱཀྱའི་ཏོག་གཞན་ཕན་ཐུགས་བསྐྱེད་ཡོངས་གྲུབ་རྒྱལ་པའི་
སྲས༑ ༑འཕགས་པའི་ཡུལ་གྱི་པཎ་གྲུབ་ཕལ་མོ་ཆེ། །ཁྱད་པར་ལྔ་བརྒྱའི་གཙུག་ནོར་ཨཏི་ཤ། །ལྷ་ཆོས་བདུན་ལྡན་ཇོ་བོ་བཀའ་གདམས་པ། །གདན་གསུམ་ཚར་པ་རྡོ་རྗེ་འཛིན་པའི་རྗེ། །ས་སྐྱའི་བླ་ཆེན་ཡབ་སྲས་བརྒྱུད་པར་བཅས། །མར་མི་

[011B] །འདབ་ལྡན་གོལ་ཤོར་མཐའ་སྤངས་ཕྱག་རྒྱ་ཆེའི། །མཁའ་ལ་ལྡིང་བའི་རྒོད་པོ་བཀའ་བརྒྱུད་སོགས། །སྔོན་བྱོན་དམ་པའི་བྱིན་རྟེན་ཚར་དུ་དང་ར་།བརྟན་གཡོའི་དངོས་ཀུན་ཀུན་མཁྱེན་འོད་ཀྱིས་གསལ། །མཐའ་
ཡས་འགྲོ་རྣམས་རྣམ་ཀུན་བརྩེབས་པས་སྐྱོང། །བདུད་སྡེའི་དབུང་ཚོགས་ཚོགས་གཉིས་སྟོབས་ཀྱིས་བཅོམ། །ཕྱོགས་ལས་རྣམ་རྒྱལ་རྒྱལ་དབང་གྲགས་པའི་དཔལ། །སྲས་མཆོག་གཉིས་སོགས་དངོས་ཀྱི་ཞལ་སློབ་དང། པཎ་ཆེན་སྣང་མཐའ་བད་
དཀར་འཆང་བའི་མགོན། །ཀུན་མཁྱེན་འཇམ་དབྱངས་བཞད་པའི་རྡོ་རྗེ་སོགས། །འཁྲུངས་རབས་བསམ་འཕེལ་ནོར་བུའི་འཕྲེང་བར་བཅས་།ཅོད་པན་གསེར་འོད་འགྱུར་བའི་བསྟན་འདི་ལ། །བཤད་སྒྲུབ་བྱ་བའི་རི་མོ་ཆེར་བགྱིད་པའི། །སྐྱེས་
མཆོག་ཚད་མར་གྱུར་པ་ཇི་སྙེད་ཀྱི། །བྱིན་རླབས་རིགས་བརྒྱའི་དཀྱིལ་འཁོར་ཡོངས་སུ་རྫོགས། །སྔོ་དང་འབྲུ་སྨན་རིལ་བོ་མ་ཡིན་གྱི། །སྦྱོར་བ་ཚང་བས་ནད་ཀྱི་གདུང་སེལ་ལྟར། །འཁྲུལ་བྲལ་དམ་པའི་རིང་བསྲེལ་ན་བཟའ་སོགས། །རྟེན་
སྣ་འཛོམ་རྣམས་སྲིད་གསུམ་རྒུད་པ་འཕྲོག་ཟག་བཅས་བསོད་ནམས་ལས་ཀྱིས་འདུ་བགྱིས་པ། །དབང་པོའི་གཙུག་ནོར་རེག་པས་ལྟར་བསྒྱུར་ན་།ཚོགས་གཉིས་རིག་སྔགས་གྲུབ་པའི་གསེར་འགྱུར་རྩིས། །རིག་བས་རིན་ཆེན་མཆོག་
འགྱུར་སྨོས་ཅི་འཚལ། །བསྐལ་མང་བསགས་པའི་ལས་ཉོན་མུན་པའི་དབུང། །དམིགས་མེད་དབྱིངས་སུ་བསྐྲད་དེ་རྒྱས་འདེབས་པ། །ཀུན་ཏུ་བཟང་པོའི་འོད་ཟེར་འབུམ་འགྱེད་པའི། །རྟེན་མཆོག་རྟ་འདུན་རྒྱལ་པོའི་གཟི་བྱིན་འབར། །

[012A]༄༅། །འཕགས་བོད་མཁས་གྲུབ་ཕྱོགས་བརྒྱའི་རི་བོ་ལས། །དལ་གྱིས་བབས་པའི་བྱིན་རླབས་རྟེན་མང་གི་ཀླུང་བརྒྱ་གཅིག་ཏུ་འཁྱིལ་བའི་ཡིད་བཞིན་མཚོར། །དད་ལྡན་དང་མོའི་ཚོགས་རྣམས་གར་བྱོས་ཤིག་དེའང་
རྟེན་གྱི་རྒྱུ་མཚན་མཐའ་དག་སྙན་ངག་གི་ཚིགས་སུ་བཅད་བས་བརྗོད་ན་རིག་གནས་ལ་སྦྱངས་པ་རྣམས་དགའ་བ་སྐྱེད་ཀྱང་ཕལ་མོ་ཆེའི་དོན་དུ་འགྱུར་དཀའ་བས། བརྗོད་དོན་དངོས་གཞི་ལྷུག་པའི་སྒོ་ནས་བརྗོད་ཅིང་ཚིགས་བཅད་རྣམས་ཀྱིས་ཀྱང་
དེ་ལ་དགོས་ནུས་ཅི་རིགས་ཀྱིས་ཟུར་བརྒྱན་ནས་བཀོད་པ་ཡིན་པས། དགོས་པའི་གཙོ་བོ་རྟེན་གྱི་ཡོན་ཏན་མཐོང་ཞིང་མོས་གུས་བསྐྱེད་ནས་ཐར་བའི་ས་བོན་ཅི་ཐེབས་བྱེད་དགོས་ཀྱི། ཚིག་ཙམ་ལ་འཆེལ་བར་མི་བྱ་སྟེ། དེང་དུས་བློ་གྲོས་ཅུང་
ཟད་གསལ་བ་རྣམས་ཀྱང་སྙན་ངག་གི་ཚིགས་བཅད་དམ་དུམ་སྦྱོར་བ་ལ་ཡོན་ཏན་གྱི་མཆོག་ཏུ་རློམ་ནས་གཞུང་ཆེན་མོ་ལ་སྦྱང་བར་མི་བྱེད་པ་ནི་ཟླ་བའི་སྒྲོན་གསལ་ལས། ཟླ་བ་ལྟ་འདོད་སོར་མོའི་རྩེལ་བལྟ་དང་མཚུངས། །གསུངས་པ་བཞིན་
ཡིན་པས་ཚིག་ལ་མི་རྟོན་དོན་ལ་རྟོན་པར་བྱེད་དགོས་ལ། བརྗོད་དོན་ཕུན་སུམ་ཚོགས་པའི་སྟེང་ནས་རྗོད་བྱད་ཀྱང་སྙན་ཚིག་དང་འབྲེལ་བ་བྱུང་ན་ཕུན་སུམ་ཚོགས་པའི་ཡན་ལག་ཏུ་འགྱུར་བ་ནི་རིན་པོ་ཆེའི་གཏམ་གྱི་སྦྱོར་བ་ལས་གསུངས་པ་
ལྟར་ཡིན་བསམ་ཁས་པ་རྣམས་ཀྱིས་དགོངས་པར་བྱའོ། །དེའང་འདི་སྐད་ཅེས་བྱ་སྟེ། སྒྲ་དོན་ཕུན་ཚོགས་བཅད་ལྷུག་རྒྱུད་དང་ཏོག་།སྤྲེལ་བས་སྨྲ་ངན་མུ་སྟེགས་ཀླད་འགེམས་ཤིང། །སྐལ་བཟང་སྐྱེ་བོ་དགེ་བའི་དུས་སྟོན་དུ། །འབོད་པའི་ཆོས་

[012B] །རྒྱན་མང་ཁུར་ལྕི་དོན་གྱི་བུས་པ་དང། དོན་གྱི་གཞོན་ནུ་ཕྱོགས་ཀྱི་གོས་ཅན་རྣམས། །རང་བཞིན་གསལ་བྱེད་མཛེས་པའི་རྒྱན་གསུམ་ཅན། །སྙན་ངག་རྒྱལ་པོའི་འདི་ཡི་འབངས་སུ་རྒྱུག་མངོན་བརྗོད་མཁས་པའི་རྣ་རྒྱན་
སྣ་ཚོགས་སུ། །སྤུང་ཞིང་གསིག་པས་རྣ་བྪ་བ་ལ། །རྒྱན་དུ་རློམ་མིན་རྣ་བར་ལྷན་སྐྱེས་བཞིན། །འཇར་བའི་མུ་ཚིག་རྣ་ལུང་དོན་དམ་རྒྱན། །འོན་ཀྱང་ཐུབ་བསྟན་དབྱར་གྱི་དུས་སྟོན་ཡོལ་།གཞུང་ཆེན་སྒྲ་བརྒྱ་བ་རྣམས་སྒྲ་མེད་གྱུར། །གཅམ་
བུའི་སྙན་ཚིག་བསེར་བུ་གཡུ་འབྲུག་བཞིན། །ཕྱོགས་བརྒྱར་རྒོད་བས་ཡིད་སྐྱོའི་སྤུ་ལོང་ལྡང། །བློ་ལྡན་དད་བརྩོན་ར་ཡིག་གཉིས་པའི་ཚོགས། །རྗོད་བྱེད་དྲི་བསུང་ཁོ་ནས་མངོམས་པར། །དོན་ཟབ་པུཎྜཱྲཱི་ཀའི་བཅུད་མྱང་སྟེ། །རྣམ་གྲོལ་སྦྲང་རྩི་
གསོག་པའི་ཆོ་ག་མཛོད།།    ༈   བས་རྒྱས་གདབ་པ་ནི། རྣམ་དཀར་གྱི་ཕུང་པོ་འྡིའང་སྡེ་བཞིའི་དཔལ་གྱི་རིམ་པས་ཐར་པ་བླ་ན་མེད་པའི་རྒྱུར་འགྱུར་བ་དང་ཕན་བདེའི་འབྱུང་གནས་རྒྱལ་བའི་བསྟན་པ་རྒྱས་
ཤིང། འཇིག་རྟེན་ཁམས་སུན་དམུག་འཁྲུག་རྩོད་སོགས་ཞི་ནས་བདེ་འབྱོར་ཉམས་བ་མེད་བས་འཚོ་བ་དང། ཚེ་རབས་ཀུན་ཏུ་མི་ཕམ་མགོན་པོས་རྗེས་སུ་འཛིན་ཅིང་བྱང་ཆུབ་ཏུ་ལུང་བསྟན་ནས་རྒྱལ་སྲས་ཀྱི་སྤྱོད་བ་མཐའ་དག་ལ་སློབ་པ་དང། ཁྱད་
པར་དུ་བྱམས་ཆོས་ལྔ་སོ་སོའི་བརྗོད་བྱའི་ལུས་དང་མཐུན་པར་ལམ་གྱི་རིམ་པ་ལ་བསླབ་ནས་དོན་གཉིས་ཕུན་སུམ་ཚོགས་པའི་རྒྱུར་བ་སྔོ་བ་ནི། ཤུགས་འབྱུང་ནོར་གྱི་ཤིང་སྣ་འབྲུལ་སྦྱོར་གྱིས་།དགོས་པའི་དོན་ཆེན་གཟིངས་སུ་བསྒྲུབས་པ་འདིས།།

[013A]༄༅། །རྒྱུ་འབྲས་ཆོས་ཚུལ་རྒྱ་མཚོའི་འཇིང་བརྒལ་ཏེ། །བླ་མེད་ཐར་བྱའི་གླིང་དུ་ཕྱིན་གྱུར་ཅིག་དྲང་སྲོང་ཛ་ཧཱུའི་ཞལ་སྒོ་ལས་འོངས་ཤིང། །མདོ་སྔགས་རླབས་ཀྱི་འཁྲི་ཤིང་བརྒྱས་རྩེན་མ། །བསྐལ་
པའི་མཐར་ཡང་མི་ཉམས་འཕྱུར་བ་ཡིས། །ས་གསུམ་རྒྱུད་པའི་དྲི་མ་འཁྲུད་གྱུར་ཅིག་རྩུབ་འགྱུར་ཚལ་དུ་ཞི་དུལ་སྤྱོད་པས་མཛེས་ཕྲེ་ཏ་བུ་རིར་འབྱོར་བའི་རྒྱག་གླུ་ལེན། །སྙིགས་མའི་མཐའ་ལ་རྫོགས་ལྡན་དཔལ་འབར་བས། །སྲིད་གསུམ་
ཟག་མེད་དགའ་བས་རོལ་གྱུར་ཅིག་རྣམ་དག་ཐོས་བསམ་སྒོམ་པའི་རྒྱན་མང་ཅན། །དགུ་གཉིས་བསྒྲིལ་བའི་དལ་འབྱོར་སྲད་བུ་ལ་།ཆད་མེད་བསྟར་བསྐྱེ་བའི་བགྲང་འཕྲེང་ནི། །མ་ཕམ་ཐུགས་རྗེའི་ཕྱག་གིས་འདྲེན་གྱུར་ཅིག་མ་འོངས་ཚེ་ལ་
བརྒྱད་ཁྲིའི་དུས་ཀྱི་ཚེ། །མ་ཕམ་བླ་མས་བགྱེས་བཞིན་རྗེས་གཟུང་སྟེ། །མ་རྣམས་མངོན་དུ་བྱང་ཆུབ་སེམས་བསྐྱེད་ནས། །མ་ལུས་ཐེག་མཆོག་སྦྱོད་ལ་སློབ་གྱུར་ཅིག་འཇམ་མཉེན་པདྨའི་མྱུ་གུ་གསར་པར་བཞིན། །ཕེགས་པའི་བརྐྱངས་པའི་ཕྱག་
གཡས་སྐྱབས་སྦྱིན་ནི། །སྤྱི་བོར་བཞག་སྟེ་བླ་མེད་བྱང་ཆུབ་ཏུ། །ལུང་བསྟན་ཕྱིར་མི་ལྡོག་པའི་རྟག་ཐོབ་ཤོག་གང་ཞིག་ཤེས་པར་བྱ་བ་ཀུན་མཁྱེན་ཏེ། །གང་ཞིག་སྒྲུབ་པར་བྱེད་པའི་སྦྱོར་བ་ཆུ། །གང་ཞིག་ཟག་མེད་ཆོས་ཀུན་བསགས་
པའི་ས། །གང་གང་ཇི་ལྟར་གསུངས་བཞིན་འགྲུབ་པར་ཤོག་ཐེག་མཆོག་རིགས་ཀྱིས་བོན་མྱུ་གུར་བཅས། །ཐོས་བསམ་སྒོམ་པའི་དྲོད་གཤེར་གྱིས་བསྐྱངས་པས། །རྒྱལ་སྲས་སྦྱོད་པུ་ཡལ་གའི་ཕྱོགས་རྫོགས་ཏེ། །སྤངས་རྟོགས་འབྲས་

[013B]ཆོས་ཀུན་མཚན་ཉིད་མཐའ་བྲལ་དབུ་མའི་ལམ། །མཐོང་བསྒྲིབ་བྱེད་རབ་རིབ་ཀུན་སེལ་བའི་།གཉེན་པོ་དེ་ཉིད་རྟོགས་པའི་མིག་སྨན་གྱིས། །བླ་མེད་ཐེག་པའི་འཇུག་ངོགས་གསལ་བྱེད་ཤོག་ཁྱད་པར་ཆོས་ཅན་རྒྱ་ཆེ་ཀུན་
རྫོབ་དང། །ཚོ་སཱ་ཉིད་སྦྲོས་བྲལ་ཟབ་མོ་གཉིས་མེད་དོན། །ཇི་བཞིན་རྟོགས་ནས་ཚོགས་གཉིས་སྤྱོད་པ་ཡིས། །རྒྱལ་བའི་ཆོས་གཟུགས་སྐུ་གཉིས་འགྲུབ་པར་ཤོག་མངོར་ན་མཆོག་གསུམ་ཐུགས་རྗེའི་མཐུ་ལ་བརྟེན། །མ་དག་ཁམས་ཀྱི་དྲི་མ་
ཡོངས་སྦྱངས་ནས། །བྱང་ཆུབ་སྙིང་པོ་ཡོན་ཏན་གཏེར་ཐོབ་སྟེ་།འཕྲིན་ལས་བཟང་པོས་བགྲོ་ཀུན་སྒྲོལ་གྱུར་ཅིག། །ཅེས་ལུང་སྟོན་བྱམས་བའི་དཀར་ཆག་གདངས་སྙན་ཆོས་ཀྱི་གཎྜཱི་ཞེས་བྱ་བ་འདི་ནི་གཙུག་ལག་ལྟ་བའི་བློ་མིག་ཡངས་པ་སྔགས་རམ་པ་དམན་མཚེར་ཀུན་དགས་བསྐུལ་ཏེ་
བཙུན་པ་དཀོན་མཆོག་བསྟན་པའི་སྒྲོན་མེས་སྦྱར་བའི་ཡི་གེ་བ་རང་བསྐུལ་བ་པོ་ཉིད་ཀྱིས་བགྱིས་པ་འྡིའང་འགྲོ་ཀུན་བྱམས་པ་མགོན་པོས་རྗེས་སུ་འཛིན་པའི་རྒྱུད་གྱུར་ཅིག། །།﻿
[001A] །ཨོཾ་སྭ་སྟི། ཀུན་རྫོབ་དོན་དམ་དཀོན་མཆོག་གསུམ། །མངོན་དང་མི་མངོན་བཞུགས་ཚད་ལ། །ཕྱག་འཚལ་མཆོད་ཅིང་སྐྱབས་སུ་མཆི། །སྐྱེ་ཞིང་སྐྱེ་བར་བྱིན་གྱིས་རློབས། །འདིར་ཆོས་སྡེ་ཆོས་དབྱིངས་འོད་གསལ་གླིང་
འདི་ཁའི་གྲྭ་ཚང་རྣམ་ལྔའི་ཡ་གྱལ་རྒྱུད་གྲྭ་བདེ་ཆེན་གསང་སྔགས་ཆོས་གླིང་དུ་བཞུགས་པའི་སྲིད་ན་དཀོན་པའི་སྐུ་གསུང་ཐུགས་རྟེན་ངོ་མཚན་ཅན་རྣམས་ཀྱི་འབྱུང་ཁུངས་ཕྱི་རབས་ཀྱི་སྐྱེ་བོ་དག་ལ་ཕན་དུ་རེ་བས་རགས་རིམ་དུ་བརྗོད་
པ་ལ། ཙན་དན་ཇོ་བོ་མཐོང་བ་དོན་ལྡན་རྒྱལ་སྲས་རྟག་ཏུ་དུ་དང་གཞོན་ནུ་ནོར་བཟང་གཉིས་བཅས་ཀྱི་ལམ་རྒྱུས་ནི་དཀར་ཆག་ལོགས་སུ་ཡོད་པ་དེར་གསལ་ལོ། །ཟུབ་དབང་གསུང་བྱོན་མ་ནི། མཁས་བཙུན་གྲུབ་པའི་སྐྱེས་མཆོག་སྒྲ་རྒོད་
དཔོན་སློབ་ནམ་མཁའ་སེང་གེའི་ཐུགས་དམ་གྱི་རྟེན་ངོ་མ་ལན་གསུམ་དུ་གསུང་བྱོན་པར་གྲགས་པ་ཞིག། མདོ་སྨད་ཅོ་ནེ་སྟག་ཚང་དཔོན་སློབ་རིན་པོ་ཆེ་ནས་གདན་འདྲེན་ཅིང་ཡོངས་ནས་རྒྱུད་གྲྭ་འདིར་བཞུགས་སུ་གསོལ་གནང་སྟེ། འདི་
ལ་ངེད་ཀྱིས་བརྟགས་ན་ཤངས་ལ་མཚོན་རྒྱབ་པ་འདྲར་སྣང་བས་གླང་དར་ཁྲིམས་ཕོག་མ་ཨེ་ཡིན་སྙམ་ཞིང། དེ་ཡིན་ཚེ་གསུང་བྱོན་དུ་གོར་མ་ཆག་གོ་ཞེས་གསུང་ངོ།། ཇོ་བོ་མཧཱ་ཐོ་དཧིའི་སྐུ་བརྙན་ཀླུ་འཇིམ་མ་ནི། རྒྱ་གར་རྡོ་རྗེ་གདན་གྱི་
མཧཱ་ཐོ་དཧིའི་རྡོའི་གནྡྷོ་ལ་རྣམ་ལྔའི་ཕྱི་རོལ་ངོས་བཞིའི་སྟེང་འོག་བར་གྱི་ཆ་ཀུན་ཏུ་སྐུ་བརྙན་འདི་འདྲ་གྲངས་ལས་འདས་པ་ཞིག་རྡོའི་པ་ཏྲའི་མིག་རེ་རེར་ཕྲ་བཏབ་ཏུ་གཞུག་ཡོད་ཅིང། ལག་པས་བྲ་བ་ཚེ་རྡོ་བ་དང་དབྱེར་མེད་དུ་སོང་བར་འདུག་ཅེས་བོད་སོག་གི་གནས་
བསྐོར་བ་ཚེས་སྨྲས་པ་ཐོས་ཏེ། ཨེ་མ་དེ་ལས་གཅིག་མཇལ་རྒྱུ་བྱུང་ན་ཅི་མ་རུང་སྙམ་པ་སྔར་ནས་ཡོད་ཐོག། ཏཱ་ཧུ་རེའི་གྲྭ་པ་དགེ་སློང་བློ་བཟང་ཡེ་ཤེས་ཟེར་བ་ཞིག་བོད་ལ་བརྒྱུད་དེ་རྒྱ་གར་དུ་ཕྱིན། རྡོ་རྗེ་གདན་གྱི་གནྡྷོ་ལར་བསྐོར་བ་བྱེད་ཅིང་
 བརྒྱུད་གྲྭ་རི་སྟེང་རང་སྤྱིས་ཀྲ་ཀྱེ་པན་ཕྲོ་དུ་འོད་སྟོང་ནམ་རྒྱ་མ་ཞུང་སོ།།

[001B] སྔོན་དུས་ཀླ་ཀླ་དག་གིས་རྨ་ཕྱུང་སང་བ་ལས། བྱང་ཤར་ངོས་ན་གཅིག་ཙམ་  ྾   བླང་རུང་དུ་གནས་པ་མཐོང་སྟེ། ལེན་འདོད་སྐྱེས་ཀྱང་དོགས་པ་ཟ་བཞིན་པས་ཉི་མ་ཁ་ཤས་སོང་ནས། ཐོན་ཕྱག་ལ་ཕྱིན་ཚེ་སྙིང་ཁམས་བསྐྱེད་དེ་གདན་འདྲེན་བྱས་ལ་ཆུ་ཐོག་ནས་
བགྲོད་པས་ག་སར་ཁྱེར་ཡོངས་པ་ན། གྲྭ་བསྐོར་ལ་ཚོགས་པའི་དཀའ་བཅུ་རྒན་པ་ཚོའང་ཚན་ཚན་གྱིས་ཁོད་གི་སར་ཕྱིན་ནས་མཇལ་གཟིགས་དང་སྐྱབས་སྨོན་བགྱིད་ཅིང་ངོ་མཚར་བར་གླེང་བ་བྱུང་ངོ། །དུས་ཕྱིས་ཁོང་གིས་མདོ་སྨད་ཕྱོགས་སུ་རང་གི་བླ་མའི་སྐུ་དོན་ཞིག་ལ་ཕྱིན་
སྐབས། སྐུ་བརྙན་དེ་ཉིད་ཁྱེར་ཡོངས་ནས་འདི་ནི་ཁྱེར་རང་ལ་གཏང་ན་ལེགས་པ་འདྲ་ཞེས་སྟེར་བས་ཁ་བོས་དངུལ་སྲང་བཅུ་ཕུལ་ནས་བླངས་བའོ།། སྟོན་པ་སངས་རྒྱས་མཆོག་ཟུང་བཅས་ཀྱི་ལུགས་སྐུ་རྙིང་པ་ཚ་གསེར་ཅན་ནི། ངེད་ཀྱི་ཕ་མེས་ཀྱི་སྔོན་རབས་
དྲུག་ཙམ་ན་གུ་ཤྲཱི་བླ་མ་ཟེར་བ་ལྷན་སྐྱེས་ཀྱི་ཡོན་ཏན་ཅན་གྱི་དགེ་སྦྱོང་་སྐྱབས་མགོན་རྗེ་བཙུན་དམ་པ་སྐུ་གོང་མའི་དུས་སུ་ཏཱ་ཧུ་རེའི་སར་རྒྱལ་ཁག་བཞི་ནས་བཀའ་འགྱུར་རོ་ཅོག་སོག་སྐད་ཀྱིས་བསྒྱུར་ཐུབ་པ་མང་པོ་ཞིག་བོས་པའི་གྲས་སུའང་ཆུད་སོང་བ་
གཅིག་བྱུང་སྐད་པ་དེའི་ཐུགས་དམ་གྱི་རྟེན་ཡིན་ཏེ། ཁོ་རང་རང་རིགས་རུས་གཅིག་པའི་དགེ་སློང་རེ་རེ་ལ་བརྒྱུད་དེ་མཐར་ཁོ་བོའི་རྟེན་སྐལ་བུ་ཡོངས་པས་འདིར་བཞུགས་སུ་གསོལ་བ་ལགས།། ཐུབ་པ་དགེ་འདུན་འཕེལ་ལི་མ་ཚ་གསེར་ཅན་ནི་
སྔོན་བཀྲ་ཤིས་ཆོས་འཕེལ་གྲྭ་ཚང་གི་གཞུང་ལས་པ་བསྟན་སྐྱོང་ཞེས་པ་བླ་རྒན་སྐུ་ཡོན་ཆེ་བ་ཞིག་ཡོད་པ་དེའི་ཐུགས་དམ་གྱི་རྟེན་ཏེ། ཁོང་གི་ཤག་ཏུ་སྐུ་བརྙན་རྙིང་པ་ཆེས་མང་པོ་ཡོད་པ་རྣམས་ཕྱིས་སུ་གྲ་སར་འཁྱད་སོང་བའི་ཚེ་སྐུ་བརྙན་འདི་ན་
ངེད་ཀྱི་ལག་ཏུ་ངང་གིས་འབྱོར་བྱུང་བ་ཡིན་ནོ།། རྒྱལ་བ་འོད་དཔག་མེད་ཀྱི་སྐུ་རྙིང་ལུགས་མ་ཚ་གསེར་ཅན་ནི། ཧོ་ཤུའོ་འདི་ཁའི་དཀའ་བཅུ་པའི་དང་པོ་མཁན་པོ་བློ་བཟང་བཟོད་བ་ཞེས་པ་དགའ་བཅུའི་དམ་བཅའ་བཏང་ཚེ་་སྐྱབས་
[002A]༄༅། །མགོན་རྗེ་བཙུན་དམ་པ་སྐུ་འཕྲེང་ལྔ་པ་ཉིད་བྱོན་ཏེ་ལུང་རིགས་ཀྱི་བགྲོ་གླེང་གནང་ཞིང་ཐུགས་མཉེས་མཉེས་མཛད་སྐད། སྐྱབས་རྗེ་ཉིད་ལ་ཁོང་ ནས་ཚེ་དཔག་མེད་ཀྱི་བརྟན་བཞུགས་ཕུལ་ཏེ་བདེ་བ་ཅན་དུ་སྐྱེ་བའི་སྐྱབས་སྨོན་ཞུ་བ་  ྾   ལ་སྐུ་བརྙན་འདི་གནང་བ་ཆ་ཐོ་དཀའ་བཅུ་ཚེ་རིང་རྗེ་སྤེལ་བྱུང༑ དེ་ནས་ཡང་
ཚ་དགེ་སློང་དོན་གྲུབ་ལ་བྱུང་སྟེ། ཁོང་གིས་དེད་ལ་སྟེར་བ་ཞིག་གོ། རྒྱལ་བ་ཚེ་དཔག་མེད་ཀྱི་ལུགས་སྐུ་ཚ་གསེར་ཅན་ནི་སྐྱབས་མགོན་རྗེ་བཙུན་དམ་པ་སྐུ་གོང་མའི་ཕྱག་བཟོ་ངོ་མ་ཡིན་ཟེར་ཏེ། ཀུན་དགའ་ཆོས་གླིང་གི་དགེ་བཤེས་
རྙིང་པ་མཚེ་མ་བློ་བཟང་ཚེ་རིང་ཞེས་པའི་ཚེ་བློས་བཏང་བའི་དགེ་སློང་རྣམ་དག་ཞིག་བྱུང་བ་དེའི་ནང་རྟེན་ཡིན། རྣམ་རྒྱལ་མཆོད་རྟེན་གསེར་ཟངས་མ་དེ་ཡང། ཁོང་གིས་རང་ཡུལ་ནས་གྲྭ་སར་འོངས་བཞིན་པའི་སྐབས་ཤིག་ཏུ། ལམ་
དང་ཐག་མི་ཉེ་བའི་བྲག་ཆུང་གི་སྟེང་ནས་བྱ་ཞིག་འཕུར་བ་དང། དཔེ་ཤོག་ཆུང་བ་འདྲ་མོ་ཞིག་རླུང་གིས་ཁྱེར་ སྣང་  ཐ་ལེན་པའི་ཕྱིར་ཆས་པ་ན། བྲག་དེའི་སྟེང་དུ་གཟུགས་ཅོག་གེ་པ་ཞིག་སྣང་བ་ལ་ཅི་ཡིན་སྙམ་དུ་ཕྱིན་པས་མཆོད་རྟེན་འདི་རྙེད་
དོ། །རྟེན་འདི་གཉིས་ཀའང་ཁོང་གི་ཉེ་གནས་ཀྱིས་དུས་ཕྱིས་ངེད་ལ་སྟེར་རོ།། འཇམ་མགོན་བླ་མའི་སྐུ་བརྙན་བྱིན་ཅན་རྙིང་པ་སྣ་ཚོགས་ལས། རྗེ་འབུམ་ཐེར་མར་ ཡོངས་ལ་  གྲགས་པ་ནི། འབྲས་སྤུངས་བདེ་ཡངས་ལྷ་རམས་པ་བློ་བཟང་བརྩོན་
འགྲུས་ཀྱིས་བོད་ནས་གདན་འདྲེན་ཅིང་ཡོང་བ་ན། དེ་དུས་ཁོ་བོ་གྲྭ་རྐྱང་ཡིན་རུང་སྔར་ནས་མངོན་འདོད་ཆེ་བའི་རྒྱུས་དངུལ་རྟ་རྨིག་མ་གཅིག་གཡར་པོ་བྱས་ཏེ་རྟེན་ཡོན་དུ་ཕུལ་ནས་བླངས་སོ། །བུ་ལོན་ཀྱང་ལག་ཏུ་ནོར་གང་ཡོད་བཙོངས་པས་
དེ་མ་ཐག་ཏུ་གསབ་ཐུབ་ཅིང། དེ་འཕྱིན་ཆད་ཁོ་བོའི་ལག་ཏུ་རྟེན་བྱིན་ཅན་སྣ་ཚོགས་པ་དང་གིས་འདུས་པར་གྱུར་པ་མྱོང་བས་གྲུབ་པའོ། །རྗེ་གཙང་པ་དགེ་ལེགས་མ་རྣམ་གཉིས་ནི། སྔོན་སྐུ་འབུམ་ཆོས་སྡེའི་ནང་དུ་རྫ་རིའི་ཟུར་ཞིག་བསྙིལ་

[002B] ཤིང་བཟའ་རིན་པོ་ཆེ་གོང་མ་ལ་གཟིགས་སུ་ཕུལ་བས། རྗེ་གཙང་པ་དགེ་ལེགས་མའི་སྤར་འདི་ནི་སྔོན་བོད་དུ་བཞུགས་པ་ལ། དུས་ཕྱིས་རྐྱེན་དབང་གིས་མི་སྣང་བར་སོང་སྐད། ད་ལྟར་
འདིར་རིའི་ནང་ནས་ཐོན་བྱུང་བ་ནི་རང་བྱོན་ལྟ་བུའི་ངོ་མཚར་བ་ཡིན། འཇམ་མགོན་བླ་མའི་འཁྲུངས་ས་འདི་ཁའི་འཇིམ་པ་ལས་སྐུ་མདུན་སྤར་པ་བྱས་ཤིང་སྐུ་རྒྱབ་ ནི་  ལྷ་བཟོ་པས་བཞེངས་སུ་བཅུག་པའི་སྒོ་ནས་སྐུ་མང་དུ་སྤེལ་ན་ཤིན་ཏུ་ལེགས་
ཞེས་གསུང་སྐད། དེ་ལས་གཅིག་ནི་སྔོན་ཁོ་བོས་སྐུ་འབུམ་དུ་གནས་མཇལ་ལ་ཕྱིན་དུས་ཨོཾ་དུ་སུ་དགེ་རྒན་བསྟན་པ་རབ་རྒྱས་ཞེས་པས་སྟེར་བ་ཡིན། གཅིག་ནི་ཁོ་བོའི་སློབ་མ་གསུང་གི་ཁམས་ཚན་གྱི་གྲྭ་པ་གསང་བདག་ཟེར་བ་རང་
འདའ་ཚེ་ཁ་ཆེམས་བཞག་ཚུལ་བཞིན། གསེར་ཟངས་བྱམས་པ་སེང་ཁྲི་རྒྱབ་ཡུལ་ཅན་དང་གཉིས་པོ་ངེད་ལ་ཕུལ་བྱུང་བ་ཡིན། རྗེ་རིགས་གསུམ་མ་དང་རྗེ་ཞབས་སྨྱུང་མ་གསུམ་ནི། སྔར་གྱི་བདེ་ཡངས་ལྷ་རམས་ལ་དེས་བོད་དུ་ཡར་ལོག་དུ་
དངུལ་སྲང་བཅུ་ ལྷག་  ཕུལ་ཏེ་རྗེ་བླ་མའི་སྐུ་རྙིང་གང་འབྱོར་བཙལ་རོགས་ཞུས་པས། ཁོང་གིས་བོད་དུ་ཕྱིན་ནས་སྐུ་འདི་གསུམ་ སོགས་  ངེད་ལ་བསྐུར་བྱུང་བ་ཡིན། རྗེ་གནམ་གཟིགས་མ་ནི། སྔར་གྱི་དགེ་སློང་བློ་བཟང་ཡེ་ཤེས་དེས་ཁོ་བོ་དང་ཐོག་མར་
དུས་རྗེ་བླ་མའི་སྐུ་ངོ་མི་ཤེས་པ་འདི་ནི་ངས་མེའི་གྲུ་པོ་ཆེ་ནས་བགྲོད་ཚེ་རང་དབང་ཤོར་སྟབས་བརླག་པར་གྱུར་འདུག། ཁྱེད་རང་ལ་ དགོས་  ན་ཁྱེར་ཅིག་ཟེར་བ་ལྟར་ཁོ་བོས་བླངས་ནས་ཉམས་གསོས་བསྒྲུབས་པ་ཡིན་ནོ།། རྗེ་ཕྱག་ནས་བརྒྱ་ལྔ་
འདིའི་སྤར་སྔོན་སྐུ་འབུམ་ཚོགས་ཆེན་འདུ་ཁང་གི་ཡང་ཐོག་ཏུ་ནང་རྟེན་གྱི་གྲས་སུ་བཞུགས་ཤིང། ལོ་རེར་ཉི་མ་གཅིག་ལ་ཉུང་ཤས་རེ་སྤར་བ་བྱེད་མུས་ཡིན་པས། ཁོ་བོས་ཕྱིན་དུས་ལག་ཏུ་མ་འབྱོར་ཀྱང་དུས་ཕྱིས་དགེ་ཕྲུག་གཅིག་སྐུ་
་རྗེ་ཚེ་ལྷ་སྐུ་གསུམ་མ་རེ། འཇམ་དབྱངས་ཆོས་རྗེ་འབུམ་ཕྲག་ཏུ་བཞེངས་ཏེ་མཆོད་སྡོང་ཆེན་པོའི་ནང་གཞུག་ཏུ་མཛད་པ་ལ་ཉེ་ཆར་གནས་སྤོར་དགོས་བྱུང་དུས་ཐོན་བྱུང་བ་མ་གཏོགས་སྔར་ནས་བོད་དུའང་དགོན་པའི་རྟེན་རྩགས་ཆེན་ཡིན་སྐད་

[003A]༄༅། །འབུམ་དུ་ཕྱིན་པ་ལ་བཅོལ་གཏམ་བྱས་པས་ཁོང་གིས་རྙེད་ནས་ཡོངས་པ་ཡིན། རྗེ་ཚེ་ལྷ་སྐུ་གསུམ་གཅིག་མིན། སྐྱབས་མགོན་རྗེ་བཙུན་དམ་པ་སྐུ་འཕྲེང་ལྔ་པའི་མཁའ་སྤྱོད་བླ་བྲང་དེས་གཞན་དུ་སྤོས་པའི་ཤུལ་ན་འཇིམ་སྐུ་
གོགས་མིན་སྣ་ཚོགས་པ་ཞིག་སྤུངས་ཏེ་བོར་བ་ལས། ངེད་ཀྱི་གམ་སྟོད་དགེ་ཕྲུགས་གཉིས་ཀྱིས་མཐོང་ནས་རྗེ་བླ་མའི་སྐུ་བརྙན་རལ་གྲི་ཆག་སོང་བ་གཅིག་ཁྱེར་ལའང་ཁྱེད་རང་ལ་དགོས་ན་བཞེས་མིན་ན་འབུམ་ཁང་དུ་བཞག་གོ་ཞེས་ཟེར་བ་
བཞིན་བླངས་ཏེ་ཉམས་གསོས་བསྒྲུབས་ཤིང། འདིར་འཇོག་ནས་ཚེ་སྒྲུབ་ཀྱང་ཚུགས་སོ།། རྗེ་མཐུ་བཟློག་མ་གཅིག་དང། རྗེ་གླིང་འཕུར་མ་ནི། སྔར་ནོམ་ཆིའི་ཁམས་ཚན་ན་སུ་ཉིད་འཇམ་དཔལ་ཞེས་པ་སྐུ་རྙིང་གསོ་མཁན་ཞིག་ཡོད་པ་དེ་ལས་བླངས་
པ་ཡིན། ཡང་རྗེ་མཐུ་བཟློག་མ་གཅིག་དང་བོད་ཀྱི་ཕྱག་ཚ་རྙིང་པ་ གཅིག་  པ་སོགས་ ནི་  གང་ནས་བྱུང་བ་བརྗེད་འདུག། ཙན་དན་བཀའ་གདམས་མཆོད་རྟེན་གྱི་ལོ་རྒྱུས་ནི་དཀར་ཆག་ཟུར་དུ་ཡོད་པར་གསལ་ལོ།། ཀློང་རྡོལ་སྤྱན་རས་གཟིགས་ནི། ཆོས་སྡེ་འདི་ཁའི་གྲྭ་པ་
རབ་འབྱམས་ཕ་ཚེ་དབང་ཨ་ཡུ་ཥེ་ཟེར་བས་བོད་ནས་གདན་འདྲེན་ཅིང་ཡོངས་པ་ཡིན། ཙན་དན་བདེ་མཆོག་ལྷན་སྐྱེས་ནི། རེབ་སྐོང་གི་གྲུབ་ པ་  ཐོབ་པའི་གནས་བརྒྱད་དུ་གྲགས་པའི་ཡ་རྒྱལ་བདེ་མཆོག་གི་གནས་གཅིག་ན་ཙན་དན་གྱི་སྡོང་པོ་ཁྱད་པར་ཅན་སྐྱེས་
ཡོད་པའི་ཆ་ཤས་ལས་དེ་ཀའི་སྐྱེས་བུ་དམ་པ་ཞིག་གིས་སྔོན་བཞེངས་པའི་རྟེན་བྱིན་རླབས་གྱི་གཟི་གྱིན་མངོན་པར་འབར་བ་ཡིན་ཏེ། རེབ་སྐོང་གི་ལྷ་བཟོ་ཆོས་གྲགས་ཟེར་བས་ཕྱོགས་འདིར་གདན་འདྲེན་ཡོངས་ནས་ལོ་ཁ་ཤས་ལོམ་ཅིང། མི་གཞན་དག་གིས་
ནན་ཏན་དུ་སློང་ཡང་རྟེན་འདི་ནི་ངས་དངུལ་སྲང་བརྒྱ་སྟོང་སྟེར་རུང་གཏོང་མི་ཕོད་ཅེས་ལབ་ཀྱིན་ཡོད་པ་དེས། རྒྱུད་གྲྭ་འདི་ཉིད་བཙུགས་པའི་ཆེད་དུ་ཁོ་བོས་ངལ་བ་བསྟེན་ཅིང་ཡོད་པ་མཐོང་ནས་སེམས་མགུ་སྟེ་རྒྱུ་མཚན་ཤོད་པ་དང་བཅས། ད་རེས་སྐུ་བརྙན་

[003B] ངེད་ཀྱིས་བསམ་མོན་ཅི་ཡང་མི་བྱེད་པར་རྟེན་འདི་བསྣམས་ཡོང་བའི་དགོས་དོན་ཀྱང་འདིར་བྱུང་བར་ངེས་ཟེར་ཞིང་སྟེར་བ་ཡིན་ནོ།།  ཟངས་སྨུག་  གྲུབ་ཆེན་རྡོ་རྗེ་དྲིལ་བུ་པ་ནི། 
ཚན་གྱི་བླ་རྒན་བསྟན་སྲུང་ཞེས་པའི་ཁང་ཆུང་ཧྲུལ་པོའི་ཡ་ཐེམ་ན་ཞོགས་ཀ་ལངས་ཚེ་སྐུ་འདྲ་རེ་བཞུགས་ཡོད་པ་ལ། སྤྱིལ་བུར་བཞག་ནས་འདྲི་མཁན་ཚོ་ལ་ཁྱེར་ཅིག་བྱས་པ་དང། རྡོ་མི་ཤེས་ཟེར་ནས་ལེན་མཁན་མ་བྱུང་ངོ། །ལན་གཅིག་ཁོ་བོས་
འཇུག་དུས་འདི་ངོ་ཤེས་སམ་ཟེར་བ་ལ། གྲུབ་ཆེན་རྡོ་རྗེ་དྲིལ་བུ་པ་ཨེ་ཡིན་སྙམ་བྱས་པས། ལེགས་སོ་ཁྱེད་རང་གིས་ཁྱེར་ཅིག་ཅེས་སྟེར་བ་ཞིག་གོ། གསེར་ཟངས་དུས་འཁོར་མཆོད་རྟེན་ནི། ཀླ་ཀླའི་དམག་འཁྲུགས་ཕྱོགས་ཕྱོགས་ནས་ཡང་
དུས་ངན་འདིར་ཁ་གདོན་དུ་དུས་འཁོར་གྱི་མཆོད་རྟེན་ཚད་ཐུབ་རེ་བཞེངས་ཏེ་འཇོག་ན་ཕན་ཚབས་ཆེ་བར་བླ་མ་གོང་མ་དག་གི་ཞལ་ཁས་ཐོས་པ་བཞིན། རི་བོ་རྩེ་ལྔར་མ་ཡིག་བསྐུར་བས་བཞེངས་སུ་བཅུག་སྟེ། དུས་འཁོར་གྱི་ཕྱོགས་ལ་། སྨན་བླ་བདེ་གཤེགས་མཆེད་བརྒྱད་ཀྱི་སྐུ་བརྙན་སྨན་འདམ་མ་ནི། ལྷ་སར་སྔོན་གྱི་ཕྱུག་པོ་ཞིག་གི་
ཤུལ་ན། རྒྱལ་དབང་ལྔ་པ་ཆེན་པོས་རབ་གནས་གནང་སོང་བའི་ཁ་བྱང་ཅན་གྱི་སྐུ་བརྙན་རྙིང་པ་མང་དུ་བཞུགས་པའི་ཁྲོད་ནས། འདི་དག་ལྷ་སའི་ཚོང་པ་ཞིག་གིས་བསྣམས་ཏེ་ཡོངས་པ་ལ། ཁོ་བོས་དངུལ་སྲང་རེ་རེའི་ཡོན་གྱིས་ཟླུས་ནས་
གདན་འདྲེན་བྱས་པ་ཡིན་ནོ།། ཛམྦྷ་ལ་དང་ནོར་རྒྱུན་མའི་འཇིམ་སྐུ་གཉིས་ནི། རྗེ་འབུམ་ཟེར་མ་དང་ལྷན་དུ་བདེ་ཡངས་དགེ་བཤེས་ལས་གདན་འདྲེན་པ་ཡིན་ནོ།། ལུགས་སྐུ་རྙིང་པ་ཚ་གསེར་ཅན་རྡོ་རྗེ་འཆང། འཇིགས་བྱེད། རྗེ་བླ་མ་

[004A]༄༅། །སྒྲོལ་མ་སྟེ་པཻ་ཀྱིང་ཕྱོགས་ཀྱི་བཟོ་མའི་སྐུ་ རྙིང་  བཞི་ནི།  ངེད་ཀྱི་གཞིས་དགོན་རྡོ་རྗེ་བརྟན་པའི་བདག་པོ་  ཨ་བ་ཧུས་ནོ་ཡོན་དང་ཨ་ཝས་ཨེ་རྩི་གཉིས་ཀྱི་རིགས་བརྒྱུད་ལྷ་བཙུན་དགེ་བཤེས་བློ་བཟང་མགོན་པོ་ཞེས་པ་དེས། རང་གི་ཉེ་གནས་ངེད་ཀྱི་ཨ་ཁུ་དབུ་མཛད་བློ་བཟང་
སྦྱིན་པ་ཞེས་པས་ལོ་གསུམ་རངས་པོར་བསྙུང་གཡོག་བྱས་པ་ལ་ཐུགས་མཉེས་ནས་སྐུ་འདའ་ཁར་སྨོན་ལམ་ཁྱད་པར་ཅན་བཏབ་པ་དང་བཅས་ཏེ་གནང་སྐད། གོང་སྨོས་ཐུབ་དབང་གཙོ་འཁོར་དང་ལྷན་དུ་ངེད་ལ་བྱུང་བ་ཡིན་ནོ།། བོད་ཀྱི་སྒྲོལ་ལྗང་
མཚེ་མ་འདྲ་བ་གཉིས་ནི། སྔ་སོར་དཀའ་བཅུ་པ་རྒད་པོས་རང་གི་ཕ་ཡུལ་ནས་སྒྲོལ་མའི་སྐུ་གཅིག་རྙེད་ནས་འོངས་པ་ངེད་ཀྱི་ལག་ཏུ་བྱུང་བ་ལ། རྗེས་སོར་ངེད་ཀྱིས་རི་བོ་རྩེ་ལྔའི་ལམ་དུ་ཐོན་པའི་ཉིན་མོར་ཏུ་རེའི་ཁྲོམ་ཐོག་ནས་སྐུ་གཞན་
པ་གཅིག་ཕྲད་ཚེ་སྐུ་ཡོན་སྟེར་ནས་གདན་འདྲེན་པ་ཡིན་ནོ།། ར་གན་ལུགས་མ་འཇམ་དབྱངས་སྨྲ་སེང་ནི། ཁོ་བོས་དཀའ་བཅུའི་གྲྭ་བསྐོར་ལ་ཉེ་བའི་དུས་སུ་རང་གི་བླ་མ་སུ་ཉིད་རྡོ་རམས་པ་གནས་བརྟན་རྒྱ་མཚོ་ལ་འཕྲིན་ཡིག་གི་ལམ་ནས་སྙན་སྒྲོན་
དང་སྐྱབས་འཇུག་ཞུས་ངོར། ཁོང་གིས་རི་བོ་རྩེ་ལྔ་ནས་སྐུ་བརྙན་འདི་ཉིད་ལེགས་སྐྱེས་སུ་བསྐུར་གནང་བ་ཡིན་ནོ།། ཙན་དན་ཇོ་པོ་དང་ལྷན་དུ་ཡོད་པའི་རྒྱ་གར་ལི་མ་སྤྱན་རས་གཟིགས་དང་ཕྱག་རྡོར་གཉིས་ནི། བཻ་ཀྱིང་ནས་པུ་ནྱ་དའི་ནོ་ཡོན་ཞིག་
གིས་ ཏཱ་ཧུ་རེར་  བསྣམས་ཏེ་ཡོངས་ལ་ཁོ་བོས་མཐོང་སྟེ། པེའི་སི་ནོ་ཡོན་མུང་ཁེ་ཝ་ཆིར་ལ་ལབ་པས། སྐུ་ཡོན་ནི་བདག་གིས་ཕུལ་གྱི་སྐུ་བརྙན་ནི་ཁྱོད་རང་གིས་གནས་དང་སྤྲོད་ཅིག་ཅེས་སྨྲས་པ་བཞིན་ དངུལ་སྒོར་སུམ་བཅུས་  གདན་འདྲེན་བྱས་ནས་འདིར་འཇོག་པ་ཡིན་ནོ།།
ལི་སྨུག་ཕྱག་རྡོར་དྲག་པོ་གསུམ་དྲིལ་ནི། ཐོ་ཡོན་དཀའ་བཅུ་པ་རྟ་མགྲིན་བསྲུང་གི་ནང་རྟེན་སུ་ལའང་མི་སྟོན་པ་ཞིག་སྟེ། ཁོ་པ་འདས་རྗེས་མཆོད་ཤིང་གི་ཁོང་གསེང་ནས་ངེད་ཀྱིས་རྙེད་དོ། །ཁོས་ན་ཚོད་ཕྲ་དུས་ནས་ཏོག་ཤིན་ནོ་ཡོན་ཧུ་ཐག་ཐྭའི་

[004B] སྐུ་བརྙན་འདི་ནི་སྔོན་ནོ་ཡོན་དུ་ཐག་ཐྭོས་གནང་བ་ཡིན་ནམ་རྒྱུས་ཤེས་མཁན་མི་འདུག་གོ་མཚོ་བདུན་གྱི་བ་ མཁན་ཆེན་ཆོས་རྒྱལ་གྱི་དགོན་ཆེན་ན་སྔོན་དུས་སྒྲོལ་མ་དེ་འདྲ་ཁྲི་ཚོ་རེ་རེ་བཞུགས་པའི་གྲས་ནས་དཀའ་བཅུ་ རྒན་  པོ་བློ་བཟང་རྒྱ་མཚོ་ཉིད་ཀྱིས་སྔོན་དུས་དེ་ག་ནས་རྙེད་དེ་བསྣམས་པ་ཡོངས་པ་
ལི་ཕོངས་སེལ་སྒྲོལ་མ་ནི། མི་ཉག་དགེ་རྒན་ཡོན་ཏན་གྱི་ཞབས་གྲས་རྒྱུད་སྟོད་ཀྱི་གྲྭ་པ་ཁམས་པ་ཞིག་གིས་ངེད་ལ་སྟེར་བྱུང་བ་ཡིན་ནོ།། ཐུགས་རྗེ་ཆེན་པོ་ཕྱག་སྟོང་སྤྱན་སྟོང། འཇམ་དབྱངས། ཕྱག་རྡོར། མགོན་པོ་
གསེར་ཟངས་མ་རྣམས་ནི། པ་རྐའི་ཁམས་ཚན་གྱི་རྩིས་མཁན་བློ་བཟང་ཆོས་འཕེལ་ཞེས་པ་སྨྱུར་ གནས་  སྟོང་ཕྲག་བསྲུང་ བའི་  ཕྱིར་དུ་ཞུགས་པ་དེས། ད་ལྟ་དུས་དབང་གིས་གནས་གཅིག་ཏུ་སྡོད་པར་དཀའ་བས་ནང་རྟེན་རྣམས་པཀཤའི་རྩལ་
རང་ཉིད་རོ་བོ་རྩེ་ལྔ་སོགས་གནས་ངེས་མེད་འགྲིམ་བཞིན་དུ་སྒྱུར་ གནས་  བསྲུང་བར་བྱའོ་ཟེར་ནས་སོང་ཐ་དེའི་ཡིན་ནོ།། མགོན་པོ་ཕྱག་དྲུག་པའི་ལུགས་སྐུ་རྙིང་པ་ཚ་གསེར་ཅན་ནི། དགོན་གནས་ཟེག་མན་དོན་གྲུབ་གླིང་གི་རྟེན་པ་
འཁྱར་སོང་བ་ངེད་ཀྱི་ལག་ཏུ་འོངས་པ་ཡིན་ནོ།། ཡུམ་ཆེན། ཤེར་ཕྱིན་མའི་ལུགས་སྐུ་རྙིང་པ་ནི། སྔོན་ཨོས་ལིང་ཆོས་རྗེ་བླ་མ་ལ་སྦྱིན་བདག་གཅིག་གིས་བུ་གྲྭ་པ་སློང་བ་ན། སྐུ་བརྙན་འདི་དང་རྒྱ་ ཁྱོན་
འདི་གཉིས་མཆོད་ཅིང་གླེགས་བམ་ལོ་རེ་བཞིན་གྲོག་ཏུ་བཅུག་ན་མི་རབས་ལྔ་དྲུག་ ཏུ་ཐུ་གྲྭ་པ་རེ་མ་ཆད་དོ་  ཞེས་གསུང་སྐད། ཇི་སྐད་བསྙད་པ་བཞིན་བྱུང་ཚར་ཏེ་ད་ཕན་ལྷ་ཆོས་འདི་གཉིས་མཆོད་མཁན་གྱི་ཁྱིམ་ཟབ་འདྲ་ཁོ་བོས་ཆད་

[005A]༄༅། །གྲྭ་འདིར་འབུལ་ལོ་ཞེས་ བཀའ་འགྱུར་ཧོ་རིན་གྱི་དགེ་སློང་རྒྱལ་མཚན་ནས་  འཇོག་པ་ཡིན་ནོ། །ཚེ་དཔག་མེད་ལི་མ་ཐུགས་ཀར་ཨ་ཡིག་ཅན་ནི། ཧལ་ཧ་གཡས་རུ་ས་འིན་ནོ་ཡོན་གྱི་ཨས་མག་འཇིགས་བྱེད་གུང་གི་ནང་རྟེན་སྣ་ཚོགས་ འཁྱར་  བའི་ཁྲོད་ནས་བྱུང་བ་ཞིག་གོ། ཟངས་
བརྡུང་མ་ཛམྦྷ་ལ་དཀར་པོ་ལྷ་ལྔ་ནི། པཻ་ཀྱིང་ནས་སྔོན་དུས་ཀྱི་མི་དྲག་ཞིག་གི་ནང་རྟེན་རིམ་གྱིས་བརྒྱུད་པ་ལ་རི་བོ་རྩེ་ལྔའི་སྐུ་གཟུགས་བཙོངས་པའི་ཕུ་ཟེའི་གཡོག་མིས་དངུལ་སྲང་གསུམ་གྱི་བུ་ལོན་དུ་མི་གཅིག་གིས་སྟེར་བ་ བཞིན་  བླངས་ནས་ཕུ་
ཟི་ལ་འོངས་པ་དང།  ནང་གཞུག་ཅན་ཡིན་སྟབས་  ཏང་ཅཱད་སོགས་ཀྱིས་སྐུ་བརྙན་སྲོག་ལྡན་འདི་དག་བཙོངས་ན་སྡིག་པར་འགྱུར་རོ་ཞེས་ལོགས་ཤིག་ཏུ་བཞག་ནས་ཡོད་པ་ལས། ཁོ་བོས་འདྲི་མེད་བྱས་བས་ང་ཚོས་སྐུ་སྲོག་མེད་ལྟར་ཕར་ཚུར་ལབ་ཏུ་མི་རུང། ཁྱོད་
རང་ལ་དགོས་ན་ཕུ་ཟིའི་དངུལ་སྲང་གསུམ་སྟེང་ནས་ཁྱེར་སོང། མི་དགོས་ན་མ་ལབ་པར་ཕར་ཞོག་ཟེར་བས། ཁོ་བོས་དངུལ་དེ་ཉིད་གསབ་ནས་སྐུ་བརྙན་ལྔ་པོ་གདན་འདྲེན་ཏོ། །རྒྱ་གར་རྡོ་རྗེ་གདན་གྱི་བྱང་ཆུབ་ཤིང་གི་ལོ་མ་ བྲིས་སྐུ་ཅན་  དང། བོད་ཀྱི་ཕྱག་ཚ་
བྱིན་ཅན་གསར་རྙིང་སྣ་ཚོགས་ནི། ལྷ་ལྡན་ཕྱོགས་ནས་འོངས་པའོ་བོད་སོག་གི་བླ་མ་རྣམ་པ་དང་གནས་བསྐོར་པ་དག་ལས་སྔ་ཕྱིར་བྱུང་སྟེ། གང་ལས་གང་བྱུང་བ་ཞིབ་པར་མ་ངེས་སོ།། སྐུ་གཟུགས་ལུགས་མ་དང་བརྡུང་མ་ ཆེ་ཆུང་  གཞན་རྣམས་ཀྱང་དོན་དེ་ལྟར་རོ།། བྲིས་སྐུའི་ལོ་རྒྱུས་ལ། རྒྱལ་བ་སེང་གེའི་ང་རོའི་ཞིང་བཀོད་ནི། རྒྱུར་གྲྭ་གསར་འཛུགས་ཀྱི་ཆེད་དུ་ཁོ་བོས་བཞེངས་སོ།། གསང་འདུས་ལྷ་སོ་གཉིས་དང། གསང་འདུས་ཀྱི་དཀྱིལ་འཁོར་གཉིས་ནི། བདག་གི་བླ་མ་མདོ་སྔགས་ཡོངས་
སུ་རྫོགས་པའི་བཤེས་གཉེན་ཆེན་པོ་ངག་དབང་རིན་ཆེན་གྱི་ཞལ་སྔ་ནས་ངེས། ཁྱོད་རང་གིས་རྒྱུན་གྲྭ་འཛུགས་ཀྱིན་ཡོད་པ་ ཤིན་ཏུ་  ལེགས། ད་ནི་ངེད་ཀྱིས་སྔར་ནས་བཞེངས་པའི་སྐུ་བརྙན་འདི་གཉིས་དང། རང་གི་རྩ་བའི་བླ་མའི་དྲིལ་ཊཱཾ་འདི་ཁྱོད་རང་ལ་གཏད་
 ཕྱིས་བྱུང་ཐུབ་དབང་གི་ལི་སྐུ་མཁྱིར་གང་མ་ནི། ཙ་ར་ཧོ་རིན་གྱི་བནྡྷེ་བསོད་ནམས་ཀྱི་དགེ་རྩར་གསེར་གདུབ་ཀྱིས་སྐུས་ནས་འདིར་འཇོག་པ་ཡིན་ནོ།། ཆོས་འཁོར་མཆོད་རྟེན་བླུགས་མ་ཚ་གསེར་ཅན་ཕྲག་གང་དུ་ཉེ་བ་ནི། བསྟན་པ་དང་རྒྱས་དགོན་པའི་ཇོ་བོ་ལོ་ཀ་ཤྭ་ར་དང་མཉམ་བཞུགས་ཀྱི་ནང་རྟེན་གྱི་གྲས་དང། སྐྱབས་མགོན་
བགྲེས་པོའི་ཕྱག་བགྲོ་ངོ་མར་གྲགས་པ་སྟེ། ངེད་ཀྱི་ཉེ་གནས་རྙིང་པ་དེས་རྙེད་ནས་སྤྲོད་བྱུང་ངོ།།།

[005B] བཞུགས་གྲལ་སེར་པོ་བཏིང་བའི་སྟེང་དུ་ཁོ་བོ་འདུག་ཏུ་བཅུག་ལ་དྲིལ་ཊཱམ་དཀྲོལ་ཅིག་ཅེས་གསུང་བ་བཞིན་བྱས་པས། སྐུ་བརྙན་གཉིས་པོ་བཞེངས་ཚུལ་དང་དྲིལ་ཊཱམ་གྱི་ལོ་རྒྱུས་ཀྱང་གསུང་སྟེ་ཐུགས་དགྱེས་པས་མི་
ཅིང་བཞུགས་ཚུལ་ད་ལྟ་བསམས་ཚེ་མིག་ནས་མཆི་མ་བཀུའོ། །དེའི་ཚེ་བླ་མའི་སྐུ་དྲུང་དུ་སྔགས་རམས་པ་བློ་བཟང་གྲགས་པའི་འདི་གནས་པས་དོན་དེ་ཉིད་ནི་དབང་པོ་དང་བཅས་སོ།། ནག་ཟང་འཇིགས་བྱེད་དཔའ་གཅིག་བླ་མ་དང་ཆོས་སྐྱོང་ སྔོན་ཏཱ་ལའི་བླ་མས་ཏཱ་ཧུ་རེར་གྱོན་སྐབས་ངེད་ཀྱིས་ཞབས་གྲས་ལྷ་བཟོ་ལ་སྐུ་བརྙན་འདི་ཉིད་བྲིས་ སུ་  བཅུག་ནས། ་སྐྱབས་མགོན་རིན་པོ་ཆེ་ཉིད་ལ་རབ་གནས་ཞུ་ཞིང་ཕུལ་བ་དང། ངེད་ཀྱི་རྩར་ཅུང་ཟད་ཞོག་ཅིག་ཅེས་གསུང་
མ་ཐོན་པར་ཟླ་བ་ཁ་ཤས་སོང་ལ།  དེ་བར་ལ་  ཁོ་བོའང་ དབྱར་ཁ་  རང་ཡུལ་དུ་ཐོན་སོང་ནས་སྟོན་ཀ་གྲྭ་སར་འོངས་པ་ན། ་སྐྱབས་མགོན་རིན་པོ་ཆེས་ཆིང་ཝང་གི་ཧུ་རེར་བྱོན་ཞིང། སྐུ་ཐང་གི་རྒྱབ་ཏུ་རང་ཉིད་ཀྱི་ཕྱག་སྤར་ཁ་ཆེ་གུར་གུམ་གྱིས་བཏབ་ཅིང་
ཡང་རབ་གནས་མཛད་ནས། མི་ཉག་དགེ་རྒན་ཡོན་ཏན་མཚན་ཅན་ལ་དཀའ་བཅུ་ཁོ་པ་འོངས་ཚེ་སྐུ་བརྙན་གྱི་རབ་གནས་ཡགས་པོ་བྱུང་སོང་ཞེས་སྤྲོད་ཅིག་གསུང་ནས་བྱོན་པར་འདུག། དགེ་རྒན་ཡོན་ཏན་གྱིས་ཡ་མཚན་ཆེའི་ཞེས་པ་དག་ལ་
པོས་བདག་ལ་གཏད་བྱུང་བ་ཡིན་ནོ།། ནག་ཐང་མགོན་ཆོས་གཉིས་ནི། རྒྱུད་གྲྭ་ འི་  སྲུང་མར་ངེད་ཀྱིས་ཨུ་ཅུམ་ཆིན་འོད་ཟེར་ལ་བྲིས་ སུ་  བཅུག་པ་ཡིན་ནོ།། སྨན་བླ་དང་གནས་བརྟན་གྱི་ཕོ་བྲང་དཀྱིལ་འཁོར་ ཀྱི་གྲ་ཐང་  གཉིས་ནི། སྔོན་གྱི་ཤོག་དཔོན་སུས་ཛི་
ཚེ་རིང་རྡོ་རྗེའི་རྟེན་གྲས་དང། དགའ་ལྡན་ཞིང་བཀོད་དང་འཇིགས་བྱེད་ལྷ་བཅུ་གསུམ་མ་ ཙན་དན་གའུ་ཅན་  གཉིས་ནི། ཐོ་ཡོན་དཀའ་བཅུ་རྟ་མགྲིན་སྲུང་གི་རྟེན་གྲས་ནས་འོངས་པ་ཡིན་ནོ།། ཉིན་ཐང་ཐུབ་དབང་དང་སྒྲོལ་དཀར་གཉིས་ནི། སྐྱབས་
[006A]༄༅། །དམ་པ་སྐུ་འཕྲང་བཞི་པ་དང་ལྔ་པས་སྔོན་གྱི་ཤོག་དཔོན་དག་ལ་གནང་བའི་རྟེན་གྲས་ནས་བྱུང་བ་ཡིན་ནོ།། བ་དབང་རྗེ་བླ་མ་སྤྱན་དྲུག་མཆོག་གཉིས་གྱི་སྐུ་ཐང་བཅུ་ནི། གཞུང་ལས་པ་ངག་དབང་ཤེས་རབ་ཀྱིས་འདིར་ཕུལ་བ་ཡིན་ནོ།། ཡང་ཐོག་ཏུ་བཀྲམ་པའི་དགའ་ལྡན་ཞིང་བཀོད་དང། ཀུན་དགའ་ཆོས་གླིང་གི་རྟེན་རྙིང་མཚལ་སྣག་སྤེལ་མར་བྲིས་པའི་
བཀའ་བརྒྱད་སྟོང་པ་གཉིས་ནི། རྒྱུད་གྲྭའི་རྟེན་སྐལ་དུ་ཆིས་གྲྭ་རྙིང་པ་ནས་སྩལ་པ་ཡིན་ནོ།། རྒྱ་སྤར་གནས་བརྟན་བགེས་པོ་བཅུ་དྲུག་དང། རྒྱ་གར་པཎྜི་ཏ་ལྔ་བརྒྱའི་སྣང་བརྙན་ངོ་མཚར་བ་ནི། ཨུ་ཅུམ་ཅིན་ལྭར་གི་ཐོ་ཡོན་བྱིན་སྐྱོང་གླིང་གི་
སྤྲུལ་སྐུ་འབྲས་སྤུངས་ཚོགས་ཆེན་ཆོས་མཛད་ཡེ་ཤེས་ཚུལ་ཁྲིམས་རྒྱལ་མཚན་དེས། ངེད་ཀྱིས་དགོས་ཚུལ་བཞིན་རྒྱལ་ཁབ་ཆེན་པོ་ནས་ཆེས་ཆེར་བཙལ་གྱིན་རྙེད་ནས། རྒྱུད་ཁང་གི་གཉྫིར་རྒྱལ་མཚན་རྣམ་དབང་འཁོར་ལོ་རི་དྭགས་སོགས་དང་བཅས་ཏེ། ས་ཆ་ཐག་རིང་
དེ་ཙམ་ནས་བསྐུར་གནང་བའི་སྐུ་དྲིན་མཆོག་གིས་བསྐྱང་བ་ཡིན་ནོ།། ཐུབ་དབང་གྲོང་ཁྱེར་མའི་སྐུ་བརྙན་ནི། བདག་གི་བླ་མ་སེར་སྨད་ལྷ་བཙུན་མཆོག་སྤྲུལ་རིན་པོ་ཆེ་ལ་རྒྱ་ནག་རི་བོ་རྩེ་ལྔར་ནན་ཧའི་པོ་ཏ་ལའི་ཏྭ་ཤར་མང་པོས་ཆོས་འབྲིལ་ཞུས་
ནས་ཕུལ་བ་སྟེ། རྗེ་ཉིད་ཀྱིས་ཕྲན་ལ་གནང་བ་ཞིག་གོ། རྒྱལ་ཆེན་རྡོ་རྗེ་ཤུགས་ལྡན་རྩལ་གྱི་དབུ་གཏུམས་སོགས་ནི། ལྷ་བཙུན་སྐུ་ཞབས་རིན་པོ་ཆེ་ནས་སོགས་ཡུལ་དུ་ཕེབས་ཁར་རྒྱལ་ཆེན་ཉིད་ཀྱི་བཙན་ཁང་དུ་ཕྱིན་ནས་ཆོས་སྐྱོང་ཁོག་ཏུ་འབེབས་ ལ་གཉེས་གཏད་  གནང་བའི་
སྐབས་སུ་ཁོང་རང་གིས་དབུ་གཏུམས་ཕུད་ནས་ངེད་ཀྱང་སོག་ཡུལ་དུ་གྲྭ་ཚང་སོ་མ་གཅིག་གི་སྲུང་མར་ཕྱིན་རྒྱུ་ཡིན་པས་འདི་སྣོམས་ལ་བཞུང་ཅིག་ཅེས་བཀའ་ལུང་ཕེབས་ཤིང། རང་ཉིད་ཀྱི་སྒེར་བསྐང་རྒྱས་པའི་དཔེ་ཆ་དང་བཅས་པར་གནང་ངོ།།
དེ་ནས་སྐུ་ཞབས་རིན་པོ་ཆེ་ཉིད་སོགས་ཡུལ་དུ་ཕེབས་ནས་ཨོས་ལིད་དང་ཧལ་ཧའི་ས་ཆར་ལོ་ཁ་ཤས་འགོར་རུང་ཆོས་སྐྱོང་གི་རྟེན་ཆས་སྟེར་ས་གཏན་མ་འབྱོར་བས་སླར་བསྣམས་ཤིང་ལྷ་སར་སླེབས་ནས། ཁོང་ལ་སློག་འབུལ་མཛད་ཙིས་ཀྱིས་ཏཱ་ཧུ་

[006B] ངེད་དང་སྔར་ནས་འབྲེལ་བ་ཟབས་པའི་སྟབས་ཀྱིས་གསུང་འཕྲོས་ཡང་ཡང་གནང་སྐབས་ཤིག་ཏུ། ངེད་ཀྱི་ཡུལ་དུ་བློ་གླིང་ཡིག་ཆ་ཆོས་གྲྭ་ཞིག་ཡོད་ཅིང་ དེར་  རང་ཉིད་ཀྱིས་དོ་དམ་བྱེད་ཀྱིན་བཞུགས་ཚུལ་དང། དེ་རྒྱུད་
ཀྱང་འཛུགས་རྩིས་སུ་ཡོད་པ་དང། སྔགས་རམས་པ་རྡོ་རྗེ་འཆང་ནས་རྒྱལ་ཆེན་རྡོ་རྗེ་ཤུགས་ལྡན་གྱི་བེ་བུམ་གསར་བསྐྲིགས་ཀྱི་བཀའ་ཆེམས་གནང་ཚུལ་རྣམས་ཞུས་ཐོག། བེ་བུམ་དེའི་གྲས་
རྣམས་རྩད་གཅོད་བྱས་པ་དང། རྗེ་ཉིད་ཐུགས་ཤིན་ཏུ་དགྱེས་ཚུལ་གྱིས་ལམ་ངེད་ལ་ཆོས་སྐྱང་གི་བཀའ་ལུང་སྔར་ལྟར་བབས་ཡོད་ཀྱང། ལུང་བསྟན་པའི་དགོན་གནས་ད་བར་མ་འབྱོར་བ་ཡིན། དེར་བས་ན་ཁྱེད་རང་གི་ཆོས་གྲྭ་དེ་ཉིད་
ལུང་བསྟན་པ་ཡིན་རྒྱུ་རེད། དེ་ལ་སྒེར་བསྐང་རྒྱས་པ་ནི་ལག་ཏུ་ཡོད་པས་ད་ལྟ་ཕུལ་ཞིང། དབུ་གཏུམས་ནི་སར་ཐཱུ་ལའི་ཧུ་རེན་ཡོད་བས་ཕྱིས་སུ་བསྐུར་པས་ཆོག་གསུང་བས། རྗེ་ཉིད་ཀྱི་ཐུགས་དམ་གྱི་རྟེན་
སྐུ་བརྙན་ངོ་མཚར་འདི་བཞུགས་པའང་ཁོ་བོས་མཐོང་སྟེ། དངུལ་རྟ་རྨིག་མ་ཆེ་ཆུང་གཉིས་བར་མཛོད་ཁ་བཏགས་དང་བཅས་པར་ཕུལ་ཞིང། སྐུ་ཞབས་རིན་པོ་ཆེས་སར་ཐཱུ་ལའི་དུ་རེར་ཕེབས་ཚེ་བྲིས་སྐུ་འདི་འདྲ་རེའང་བཞེད་
ལ་རབ་གནས་མཛད་ནས་དབུ་གཏུམས་དེ་དང་ལྷན་དུ་བསྐུར་གནང་བ་ཐུགས་རྗེས་གཟིགས་ཅེས་ནན་ཞུས་བྱས་ནས་འདིར་འོངས་སོ།། དེའི་ལོ་རྗེས་མའི་དབྱར་ཁ་ངེད་ཀྱིས་རྒྱུད་གྲྭའི་འདུ་ཁང་གི་རྨངས་གདིངས་ལའི་ཉིན་ས་དེར་
ས་ཆོག་བསངས་གསོལ་བྱས་ནས་རང་སྦྱིལ་དུ་འོངས་པ་ན། སྒོ་རྩར་ཐུལ་རིངས་ནས་འོངས་པ་ལྟ་བུའི་གྲྭ་པ་གཅིག་གིས་ཁུར་བ་ས་ལ་འཇོག་ཅིང་པཀཤི་བདེ་མོ་ལགས་སམ་ཞེས་ངོ་འཛུམ་པ་ལ་བལྟས་པར་

[007A]༄༅། །ལྷ་བཙུན་རིན་པོ་ཆེའི་ཞབས་གྲས་གནས་བསྐོར་པ་དགེ་འདུན་སྐྱབས་ཟེར་བ་དེར་འདུག། ནང་དུ་འཇུག་ནས་རྒྱུ་མཚན་མོལ་བ་ན་ལས་རྒྱལ་ཆེན་གྱི་དབུ་གཏུམས་བྲིས་སྐུ་སོགས་རྗེ་ཉིད་ཀྱིས་བྱེད་རང་
ལ་གཡོག་མི་བཞོན་ཁལ་སོགས་བཅས་ཀྱིས་བསྐུར་བར་བརྩམས་པ་ལ། ངོས་གཉིས་ཀྱི་དཀའ་ཚེགས་བསྐྱུང་བའི་ཕྱིར་ངེད་རང་གཅིག་པུས་རྟེན་རྣམས་རྒྱབ་ཏུ་ཁུར་ནས་ལ་ལུང་བགྲོད་བརྒྱ་ཕྲག་བརྒལ་བཞིན་ལས་ཞག་
ལྔ་བཅུ་རྩ་ལྔར་བགྲོད་ཞིང་ཡོད་སྔོ་ཞེས་ནང་རྟེན་གསུང་ཤོག་དང་བཅས་པ་ངེད་ཀྱི་ལག་ཏུ་སྤྲད་དོ། །རྗེ་ཉིད་ནས་བྲིས་སྐུ་གསར་བཞེངས་འདི་བླ་མ་རིན་པོ་ཆེའི་ཐུགས་དགོངས་སུ་ཅུང་མ་སོན་པ་འདྲ་གསུང་ནས། རང་ཉིད་ཀྱི་ནང་རྟེན་བྲིས་
སྐུ་འདིར་བསྐྱེལ་བ་ཡིན་ཟེར་བ་ལ་བལྟས་པས་དེ་ལྟར་འདུག་སྟེ། ཐུགས་རྗེ་ཧ་ཅང་བསམ་གྱིས་མི་ཁྱབ་པོ། །ངེད་ཀྱིས་སྔར་ནི་རྟེན་འདི་དག་གྲུབ་ཅིང་ཡོད་ན་ཆོས་གྲྭའི་རྟེན་གྲས་སུ་འཇོག་ན་འཐད་དམ་སྙམ་དུ་ཡོད་ཀྱང། རྒྱལ་
ཆེན་རང་གི་བཀའ་ལུང་ལས་གྲྭ་ཚང་གསར་བཞེས་ཕེབས་པ་དང། ནང་རྟེན་རྣམས་བྱོན་དུས་ཀྱི་རྟེན་འབྲེལ་དང། སྔར་མི་ཉག་དགེ་རྒན་གྱིས་རྒྱུད་སྟོད་ཀྱི་ཕྱིའི་སྲུང་མ་རྒྱལ་ཆེན་ཤུགས་ལྡན་དང། རྒྱུད་སྨད་ཀྱི་ཕྱིའི་སྲུང་མ་དམ་
ཅན་རྡོར་ལེགས་ཡོན་ཞེས་གསུང་གིན་ཡོད་པ་རྣམས་གོ་བསྡུར་གྱིས་ཐོག། སྐུ་གསུང་ཐུགས་རྟེན་ངོ་མཚར་བ་རྣམས་རྒྱུད་གྲྭར་འཇོག་ནས་རྒྱལ་ཆེན་ཉིད་ལ་ཕྱིའི་སྲུང་མར་མངའ་གསོལ་བ་ལགས་སོ།།    ༈   
གྱི་སྐུ་ཐང་ནི། དུས་ངན་སྙིགས་མར་ཀླ་ཀློའི་ཁ་གནོན་དུ་ལྷ་འདིའི་སྐུ་བཞེངས་ལ་རྒྱུན་པར་ཞལ་ཁེབས་འབེབས་ཤིང། གནོད་འཚེ་བོད་བ་ན་ཞལ་ཁེབས་ཕྱེ་ནས་རྐང་བརྒྱད་བསྟོད་པ་ཆེས་མང་དུ་འདོན་ན་ཕན་ཚབས་ཆེ་ཚུལ་དམ་
རྒྱ་ནག་རི་བོ་རྩེ་ལྔ། ནང་ཧའི་པོ་ཏ་ལ། ཙ་ཧྲཱ་ཤན་གསུམ་གྱི་གནས་བཀོད་ནི། གནས་ཆེན་སོ་སོ་ནས་གནས་བསྐོར་པ་དག་གིས་བསྣམས་ཡོང་ནས་རེད་ལ་སྟེར་བ་སྟེ། སླད་ནས་རྒྱ་ནག་གླང་ཆེན་འགྱིང་རིའི་གནས་བཀོད་རྙེད་ན་ལྷན་དུ་འཇོག་དགོས་སོ།།།

[007B] ནང་སྒོའི་ལ་ཐེམ་སྟེང་གི་སངས་རྒྱས་རབས་བདུན་གྱི་ཤར་ཕྱིན་ནི། བདག་གི་བླ་མ་ལྷ་རམས་མཁན་པོ་བློ་བཟང་ཆོས་སྐྱོང་ལ་བློ་མ་ཞིག་གིས་པཻ་ཀྱིང་ནས་བསྣམས་ཡོད་ནས་ཕུལ་པ་སྟེ། ཉེ་གནས་ས་ནི་མཆོག་ལྡན་ཀྱིས་ཕྱིས་སུ་ངེད་ལ་སྟེར་བ་ཡིན་
གྲུབ་དབང་ཀིརྟཱི་ཚང་གི་བཀའ་ཤོག་ཕྱག་ཊཾ་ཅན་ནི། སྔོན་ཀིརྟཱི་དགོན་པའི་ལྷ་རམས་པ་བླ་མ་ཞིག་ཆོས་གྲྭ་འདིར་ཕེབས་དུས་ཁོ་བོ་ལ་གནང་སོང་བ་ཡིན།།
པ་གོང་མའི་ཞལ་ལས་ཐོས་པ་སྙིང་ལ་བཅགས་པས་བཞེངས་པ་ཡིན། གྲུབ་ཆེན་བི་ར་ལྭའི་སྣང་བརྙན་ནི། མདོ་སྨད་གྲུབ་དབང་ཆས་པ་རྒྱ་མཁར་ཚང་སྐུ་གོང་མའི་ཕྱག་བྲིས་ཐིམ་ཞིག་སྟེ། རྒྱུད་གྲྭ་འདིར་སོར་བའི་བླ་
པ་སྐྱབས་ཀྱིས་ཕུལ་བ་ཡིན། མགོན་པོའི་བསྐང་གཏོར་གྱི་མདའི་ཙ་ག་ལི་དང། སྒོ་སྲུང་རྒྱལ་ཆེན་ཤུགས་ལྡན་གྱི་ཙ་ཀ་ལི་གཉིས་ནི། བདག་གི་བླ་མ་གནས་བརྟན་འདུལ་བ་འཛིན་པ་ཆེན་པོ་མི་འགྱུར་རྡོ་རྗེའི་མགུལ་ཐོགས་ཀྱི་
ནང་ནས་ཐོན་པའི་རྟེན་བྱིན་རླབས་ཅན་དག་ཡིན། རྒྱ་གར་ཕ་དམ་པའི་རི་མོ་ནི། མདོ་སྨད་སྟག་ཚང་དཔོན་སློབ་སྐུ་ཞབས་ཀྱིས་ངེད་ལ་རྟེན་འབྲེལ་ཞིག་འགྲིག་རྒྱུར་ཕྱག་གིས་བྲིས་ནས་གནང་བ་ཡི་ནོ། །གསུང་རྟེན་རྣམས་ཀྱིས་
ལ། འཇམ་སྡུད་བཟང་གསུམ་སྐད་གཉིས་ཤན་སྦྱར་མ་དང། འཇིགས་བྱེད་ཆོས་འབྱུང་ཆེན་མོ་གཉིས་ནི། ཁོ་བོས་སྔར་པཻ་ཀྱིད་དུ་སླེབས་དུས་ཟུང་ཅུ་ཟེའི་སྤར་ཁང་ནས་རྗེ་གཟིགས་ལྔ་པ་དང་བཀྲ་ཤིས་དགུ་བརྩེགས་ཀྱི་རི་མོ་དང་
པར་བླངས་པ་ཡིན། ལམ་རིམ་མཆན་བཞི་མ་བླ་བྲང་སྤར་མ་ནི། སྔོན་ཏཱ་ཧུ་རེར་ཐོས་བསམ་གླིང་གི་དགེ་བཤེས་རྟེན་འབྲེལ་གྱིས་ཡོ་བྱད་སྤོང་ཐག་བྱེད་ཚེ་ངེད་ལ་ཕུལ་བ་ཡིན། སྔགས་རིམ་ཆེན་མོ་བཀྲས་ལྷུན་སྤར་མ་དི༑ བདག་གི་བླ་མ་
འབྲས་སྔགས་ཆོས་མཛད་ངག་དབང་ཤེས་རབ་ཀྱི་ཕྱག་དཔེ་ཡིན། སྔགས་རིམ་ཆེན་མོ་རྒྱ་སྤར་མ་ནི། ཆོས་འཁོར་གླིང་གི་སྔགས་རམས་པ་བློ་བཟང་བཟོད་པས་འཇོག་པ་ཡིན། དགའ་ལྡན་སྦར་རྙིང་འགྲེལ་པ་བཞི་དབུགས་
རྫོགས་ནི། ཏཱ་ཧུ་རེའི་མཁན་ཆེན་ངག་དབང་མཁས་གྲུབ་ཀྱི་ཕྱག་དཔེ་ངོམ་སྟེ། ཞུ་རྟེན་ནི་ཁམས་ཚན་གྱི་ཡི་ཧེ་དཀའ་བཅུ་བླ་མ་ལགས་དང། ཉེ་གནས་དཀའ་བཅུ་བློ་བཟང་ཚེ་རིང་དཔོན་སློབ་གཉིས་ལ་བརྒྱུད་དེ་ངེད་ཀྱིས་ལག་ཏུ་

[008A]༄༅། །སོ།། རྗེ་བཙུན་ཤེས་རབ་སེང་གེའི་རྒྱུད་ཊཱིཀ་མཁན་ཆེན་ཆོས་རྒྱལ་གྱི་ཧུ་རེའི་སྤར་མ་ནི། སྔོན་དཀའ་བཅུ་བློ་བཟང་རྒྱ་མཚོ་ཉིད་ཀྱིས་དེ་ཀ་ནས་བསྣམས་ཡོངས་པ་ཡིན། འདུལ་ནག་པ་དཔལ་ལྡན་བཟང་པོའི་རྒྱུད་ཊཱིཀ་བྲིས་གསང་འདུས་ཀྱི་རྒྱུད་ཡོངས་རྫོགས་སྤར་རིང་ཚར་གསུམ་
མ་ནི། སྔོན་སོག་ཡུལ་དུ་སྤར་མ་བྱུང་བའི་སྐབས་སུ་ཨེར་ཁེམ་གྱི་སྔགས་རམས་པ་བླ་མ་རིན་པོ་ཆེས་གསར་བཞེངས་གནང་བའི་ཕྱག་དཔེ་ཡིན། རྒྱུད་ཆེན་ཀུན་དགའ་དོན་གྲུབ་ཀྱི་རྒྱུད་ཊཱིཀ། རྒྱུད་ཆེན་བརྩོན་
འགྲུས་འཕགས་ཀྱི་རྒྱུད་ཊཱིཀ། ཨ་ཀྱཱ་ཡོངས་འཛིན་སྔགས་ཀྱིས་ལམ་ཚར་བཅུ། རྣམ་གྲོལ་གླིང་གི་ཆོས་རྗེ་བླ་མའི་སྔགས་ཀྱིས་ལམ་ཚར་ལྔ། འབྲས་བློ་ཏྲེ་ཐོ་སྐྱོར་དཔོན་པཀཤིའི་དང་ཀྱི་ས་ལམ་ཚར་གསུམ། འབྲས་བློ་ལྡན་མ་ལྷ་རམས་པ་པཀཤིའི་
ས་ལམ། ཐཱུ་བཀྭན་ཡོངས་འཛིན་ཀྱི་སྔགས་ཀྱི་ས་ལམ། ཨུ་ལེ་གེའི་དཀའ་བཅུ་བླ་མའི་བསྐྱེད་རྫོགས་དོགས་སློང་ཚར་གཉིས་སོགས་ནི། ཁོ་བོས་རྒྱུད་གྲྭ་ཚུགས་དུས་གསར་དུ་བཞེངས་ནས་འཇོག་པ་ཡིན། པཎ་ཆེན་བླ་མའི་གསང་འདུས་
བསྐྱེད་རྫོགས་དང། རྒྱུད་ཆེན་ནམ་མཁའ་གྲགས་པའི་གསང་འདུས་བསྐྱེད་རྫོགས་སོགས་ནི་དཔེ་ཆ་སྔར་ནས་ཡོད་པ་རྣམས་འཇོག་པ་ཡིན་ནོ། །རྒྱུད་ཆེན་སྦྱིན་པ་དཔལ་གྱི་རྒྱུད་ཊཱིཀ་དང། འཕགས་པ་འོད་ཡོན་ཏན་རྒྱ་མཚོའི་རྒྱུད་ཊཱིཀ་གཉིས་ནི་
རབ་འབྱམས་པ་གྲྭ་ལྔ་སྐྱབས་ཀྱིས་བོད་ནས་བསྣམས་ཡོངས་ནས་རྒྱུད་གྲྭ་འདིར་འཇོག་པ་ཡིན། ཀུན་མཁྱེན་བླ་མའི་གསུང་བཀའ་རྒྱ་མ་པོ་ཏི་གཅིག་ནི། བདག་གི་བླ་མ་བཀྲས་འཁྱིལ་རྡོ་རམས་པ་སྐལ་ལྡན་རྒྱ་མཚོའི་ཕྱག་དཔེ་ཡིན་ཏེ། ཁོང་
གིས་བླ་བྲང་དུ་ཐེག་ཁར་ངེད་ལ་སྩལ་པ་ཡིན། རྒྱལ་ཆེན་རྣམ་སྲས་ཀྱི་བེ་བུམ་ཡོངས་རྫོགས་པོ་ཏི་ཆེན་པོ་གཅིག་ནི། སྔོན་སྔགས་རམས་ པ་  པཀཤིས་རང་གི་སློབ་མ་དཀའ་བཅུ་ཕྱུག་པོ་ཞིག་ལ་བཀའ་གནང་ནས་བཞེངས་སུ་བཅུག་པ་སྟེ། ཕྱིས་སུ་
   ༈   

[008B] རྒྱལ་ཆེན་རྡོ་རྗེ་ཤུགས་ལྡན་རྩལ་གྱི་བེ་བུམ་ནི། སྔགས་རམས་པ་བླ་མ་རྡོ་རྗེ་འཆང་དེས་བཀའ་ཆེམས་གནང་ཚུལ་ལྟར། ཁོ་བོས་དཀར་ཆག་གསར་དུ་བསྒྲིགས་ཤིང། དཔེ་རྒྱུན་དཀོན་པ་གསར་རྙིང་སྣ་ཚོགས་
ཕྱོགས་བསྡེབས་བྱས་ནས་ འདིར་  འཇོག་པ་ཡིན་ལགས།། རྗེ་བླ་མ་ཡབ་སྲས་གསུམ་གྱི་གསུང་འབུམ་བོད་དབུས་སྤར་མ། པཎ་ཆེན་རིན་པོ་ཆེ་སྐུ་འཕྲེང་གོང་མ་བཞིའི་གསུང་འབུམ། བཞད་དངུལ་ཆུ་བླ་མ་ཡབ་སྲས་ཀྱི་གསུང་འབུམ། རྭ་བསྒྲེང་
རྡོ་རྗེ་འཆང་གི་གསུང་འབུམ། པཎ་ཆེན་བསྟན་པའི་དབང་ཕྱུག་གི་རྣམ་ཐར་སོགས་བཅས་ནི། ཁོ་བོས་སྔར་གྲྭ་སར་བསྡད་བཞིན་པའི་རིབ་མ་ཁང་པ་ཆེ་ཆུང་དང་བཅས་པ་དཔེ་རིན་དུ་སྤྲད་ནས། བོད་སྤར་མའི་གསུང་འབུམ་སྣ་ཚོགས་པ་
གླེགས་བམ་བརྒྱ་ཕྲག་རེ་གདན་འདྲེན་འོངས་པའི་ཕལ་ཆེ་བ་ནི་འདིར་འཇོག་པ་ཡིན། རྒྱལ་དབང་བསྐལ་བཟང་རྒྱ་མཚོའི་གསུང་འབུམ་ནི། ཁོ་བོས་པཻ་ཀྱིང་ནས་གདན་འདྲེན་པ་ཡིན། ཀིརྟཱི་སྤྲུལ་སྐུའི་གསུང་འབུམ་ནི། མདོ་སྨད་སྟག་ཚང་སྐུ་
ཞབས་ཀྱིས་བསྣམས་ཡོངས་པ་སྔགས་རམས་པ་བློ་བཟང་ཆོས་སྐྱོང་གིས་བླངས་ནས་འདིར་འཇོག་པ་ཡིན། ཚ་ཧར་དགེ་བཤེས་བླ་མའི་གསུང་འབུམ་ནི། ངེད་དང་འཛིན་གྲྭ་གཅིག་པ་དཀའ་བཅུ་བླ་མ་སྐྱབས་ཀྱི་དཔེ་ཆ་སྟེ། ཕྱིས་
ཁོང་གི་སྤུན་ཟླ་གཅིག་གིས་ངེད་ལ་ཕུལ་བ་ཡིན། གཞན་ཡང་ཡིག་ཆ་རྒྱུད་ཊཱིཀ་བསྐྱེད་རྫོགས་སོགས་དང། གསང་བདེ་འཇིགས་གསུམ་གྱི་ཆོ་ག་སོགས་ཉེར་མཁོའི་དཔེ་ཆ་རྣམས་ཡུལ་ཕྱོགས་ངེས་མེད་ནས་སྔ་འཕྱིར་འོངས་བཞིན་ཡོད་
དེ་ཞིབ་པར་འབྲི་མི་དགོས་སོ།། གོང་གསལ་སྐུ་བརྙན་བྱིན་ཅམ་ཕལ་མོ་ཆེ་ནི་སྔོན་གྲྭ་སར་ངེད་ཀྱི་ཤག་ཏུ་བཞུགས་དུས། བདག་གི་བླ་མ་བཀྲས་འཁྱིལ་རྡོ་རམས་པ་གནས་བརྟན་རྒྱ་མཚོ་དེས་གྲྭ་སར་ཕེབས་ནས་དབྱར་སྟོན་གྱི་རིང་ལ་བཀའ་ཆོས་
    ༈   བྲག་རི་འཇམ་དབྱངས་འཕྲིན་ལས་ཀྱི་གསུང་འབུམ་ནི། དོན་གྲུབ་གླིང་གི་ཆོས་རྗེ་གདུགས་དཀར་ཞེས་པའི་ཕྱག་དཔེ་སྟེ། ཁོང་གི་ཞལ་ཆེམས་བཞིན་ཉེ་གནས་ཚོས་ངེད་ལ་སྤྲོད་བྱུང་བའོ།།།

[009A]༄༅། །མང་པོ་གནང་གིན་ཡོད་པ་ལས། ཉིན་གཅིག་ཁྱོད་རང་གི་ཤག་མ་རྒྱ་བོད་ཀྱི་སྐུ་བརྙན་བྱིན་ཅན་སྣ་ཚོགས་ཡོད་ཅེས་གྲྭ་མངས་ཀྱིས་ལབ་འདུག་སྟེ། ངེད་ཀྱིས་ལན་གཅིག་མཇལ་བར་སྤྲོའོ་གསུང་བས། ཁོ་བོས་རང་ཤག་ཏུ་གདན་འདྲེན་ཞུ་བ་
ལྟར་ཉིན་གཅིག་བཀའ་ཆོས་བར་བཞག་ནས་ཕེབས་བྱུང། གསོལ་ཇ་བཞེས་ སྤྲོ་  སོགས་ཕུལ་རྗེས། རྗེ་བླ་མའི་བསྟོད་པ་ཀ་ལ་པིངྒའི་གླུ་དབྱངས་དང། རིགས་བ་བཞིས་བཤེས་གཉེན་བསྟེན་ཚུལ་གཉིས་ཀྱི་བཤད་ལུང་གནང། ཆེ་གེ་ གསེར་  བཞེས་པའི་ངང་ནས་གསུང་འཕྲོས་
ཅི་རིགས་དང། སྐུ་བརྙན་རྣམས་ཀྱི་འབྱུང་ཁུངས་དང་ཇི་ལྟར་འབྱོར་ཚུལ་སོགས་འདྲི་མེད་ཀྱི་སྒོ་ནས་ཞིབ་གཟིགས་མཛད་ནས། དགོངས་མོ་ཐེག་ཁར་སྟན་ལས་བཞེངས་ཏེ་རྟེན་རྣམས་ལ་ལྷ་རྫས་ཕུལ་ཞིང་བྱིན་རླབས་ནོད་པ་དང་བཅས་པར་སྐྱབས་སྨོན་
ཞུས་སོང་སྟེ། ཨེ་མ་ཁྱོད་རང་གི་ཤག་ཏུ་ཚོགས་པའི་རྟེན་འདི་རྣམས་ནི་བྱིན་རླབས་ཆེ་བ་ཤ་སྟག་དང། དེའང་རྗེ་བླ་མ་དང་རྗེ་བཙུན་སྒྲོལ་མའི་སྐུ་རྙིང་གཙོ་ཆེ་བར་འདུག་པས། ཁྱོད་རང་གིས་ཚེ་སྨད་ལ་འཇམ་མགོན་བླ་མའི་བསྟན་པ་ལ་བྱ་བ་རླབས་ཆེ་བ་ཞིག་
ཅིས་ཀྱང་སྒྲུབ་པར་བགྱིད་འོངས། དེ་མིན་རྟེན་ རྙིང་  བྱིན་རླབས་ཅན་འདི་ཚོ་མི་གཅིག་ལ་གང་འདོད་དུ་འབྱོར་མི་ཡོང་གསུང་ནས་ཕྱིར་ལ་ཕེབས་སོ། །དེ་དུས་ཁོ་བོ་ལ་བསམ་རྒྱུ་ཅི་ཡང་མ་བྱུང་ཡང། ད་ལྟ་བསམ་ན་ཁོ་བོས་ཚེ་གཞུག་ཏུ་དཔལ་རི་དགེ་རྒྱས་ཀྱི་མདུན་
ཤོད་འདིར་ངལ་བ་འབྲས་ཆུང་གི་བགྱི་སྒོ་སྣ་ཚོགས་བསྒྲུབས་སོང་བ་འདི་ཉིད་ལུང་བསྟན་པར་འདུག་ཅིང། སྒོས་སུ་སྔར་གྱི་བཤད་ལུང་གཉིས་ཀྱི་རྒྱུན་བླ་བྲང་གི་སར་ཆད་སོང་བ་ལ། ཨ་ལྭ་ཀ་རྡོ་རམས་པ་དཔལ་ལྡན་བཟང་པོས་ཕྱོགས་འདིར་བཙལ་
ཀྱིན་འོངས་པས། ཁོ་བོ་ཉག་གཅིག་ལ་ཡོད་པ་གསན་ཡིག་ཏུ་མཐོང་ནས་དགའ་སྤྲོ་ཆེན་པོས་གསན་ཏེ། ཨེར་ཏེ་ནི་ཇོ་དགོན་དང་བོད་ཡུལ་ ལྷ་  ལྡན་སོགས་སུ་མཐའ་དབུས་ཀྱི་དམ་པ་མང་པོ་ལ་བཤད་ལུང་གི་རྒྱུན་སྤེལ་བར་མཛད་པ་བྱུང་བ་ནི། ཇི་སྐད་དུ་

[009B] ལ་ལའི་བླ་མར་གྱུར་པ་སྟེ། །ལ་ལ་ཡི་ནི་སློབ་མའི་ཚུལ། །ཐབས་རིག་སྣ་ཚོགས་སྒྲུབ་ཚུལ་གྱིས། །མ་རྟོགས་སེམས་ཅན་རྟོགས་པར་བྱེད། །ཅེས་གསུངས་པ་ལྟར་སངས་རྒྱས་སྲས་བཅས་ཀྱི་མཛད་འཕྲིན་བསམ་གྱིས་མི་ཁྱབ་
བའི་སྒྱུ་འཕྲུལ་དུ་ཁུམས་སོ། །གཞན་ཡང་ངེད་གྲྭ་སར་བསྡད་སྐབས་ཐག་ཉེ་རིང་གི་དགེ་བཤེས་རྒན་གཞོན་དག་གིས་ཁྱོད་རང་གི་ཤག་ཏུ་འཛམ་གླིང་གི་རྟེན་བྱིན་ཅན་རྣམས་ཚོགས་ཀྱིན་ཡོད་སྐད་ཐོས་ཟེར་ནས། གཟིགས་མཇལ་གྱི་ཕྱིར་དུ་འོངས་མཁན་
ཡང་མང་བ་དང། རྒྱ་བོད་ཧོར་གྱི་གནས་བསྐོར་ལ་བགྲོད་མྱོང་བ་དག་གིས་ཀྱང་ང་ཚོས་རྐང་པ་ཟད་ཟད་དུ་འགྲིམས་ཀྱང་མཐོང་ཐོས་མ་མྱོང་བའི་བྱིན་རྟེན་འདི་རྣམས་ཁྱོད་རང་གིས་སྤྱིལ་བུ་འདིར་བསྡད་བཞིན་པས་ མཇལ་ཏེ་  ཕྱག་མཆོད་བྱེད་མུས་སུ་བཞུགས་པ་འདི་
 དཔང་  ཡ་མཚན་ ཏེ་  ལས་སྨོན་དགེ་བའི་མཐུ་ཡིན་པ་འདྲ་ཟེར་མཁན་ཡང་བོད་སོག་མང་པོ་ཞིག་བྱུང་ངོ། །ལྷག་པར་ཁོ་བོས་ནང་རྟེན་འདི་རྣམས་རྒྱུད་གྲྭའི་འདུ་ཁང་དུ་བཀྲམ་ཞིང་མཆོད་རྫས་རྣམས་ཀྱང་ཚར་དུ་དངར་ཏེ་འཇོག་པའི་སྐབས་སུ། ཅོ་ནེ་སྟག་ཚང་དཔོན་སློབ་
སྐུ་ཞབས་ཀྱིས་མཇལ་གཟིགས་དང་ ལོ་རྒྱུས་  འདྲི་རྨེད་ཞིབ་སྨིན་གནང་སྟེ། ངེད་ཀྱིས་གནས་ཚུལ་དྲང་པོར་ཞུ་ན། བོད་ཀྱི་ལུང་པ་ལ་ཡིན་ན་ལྷ་ཁང་གྱན་ཉི་ཤུར་ལོན་པའི་ནང་དུ་གསེར་སྐུ་ཆེ་ཆུང་སྣ་ཚོགས་ཀྱིས་གཏམས་པ་ཆེས་མང་སྟེ། དེ་ དག་  ལས་གང་དུའང་རྒྱུད་དེ་
གྲྭའི་ནང་རྟེན་འདི་དག་གི་གཅིག་ཙམ་བཞུགས་ཡོད་ན། ལུང་པ་ཐག་ཉེ་རིང་གི་སྐྱེ་བོ་སྐྱ་སེར་ཐམས་ཅད་ཀྱིས་དེ་ཉིད་ཁོ་ནར་ཉིན་མཚན་བར་མ་ཆད་པར་ཕྱག་མཆོད་བསྐོར་བ་སོགས་ལ་འབད་པ་ཞིག་འབྱུང་ངོ། །སོག་པོའི་ལུང་པ་འདིར་ནི་རྒྱུད་གྲྭའི་འདུ་
ཁང་དུ་མཁན་པོ་བླ་མས་འཇིམ་སྐུ་དང་ལུགས་སྐུ་སོགས་ཆུང་ཆུང་མང་པོ་འཇོག་ནས། ལོ་རྒྱུས་སྣ་ཚོགས་པ་ཞིག་ལབ་ལབ་འདུག་སྟེ་བདེན་བརྫུན་སུས་ཤེས་ཟེར་བ་ཞིག་འབྱུང་བ་འདྲ་ཞེས་བཞད་མོ་མཛད་དེ། ང་ཚོའི་མཚང་ཐོག་ཏུ་བབས་
[010A]༄༅། །པའི་གཏམ་ཡིན་མིན་ཞིབ་ཏུ་སོམས་དགོས་སོ། །སྨྲས་པ། རྒྱ་བོད་ཧོར་གྱི་རྟེན་བྱིན་ཅན། །ངོ་མཚར་སྣ་ཚོགས་འདིར་བཞུགས་ཀྱི། །མངོན་ནས་གྲྭ་སློབ་ཆོས་མཆོད་ཅིང། །ལྐོག་ནས་བཛྲ་བེ་གས་སྲུངས།། །།
   ༈    དྲི་གཅང་ཁང་ན་བཞུགས་པའི་རྟེན་གྲས་ནས།  རྒྱ་གར་རྡོ་རྗེ་གདན་གྱི་ལི་མར་གྲགས་པ་ཇོ་བོ་མི་
བསྐྱོད་རྡོ་རྗེ་ངོ་མཚར་བ་མཆོད་ཤིང་དང་ཁྲི་ལུ་ཅན་ནི། སྐྱབས་མགོན་རྗེ་བཙུན་དམ་པ་སྐུ་འཕྲེང་ལྔ་པའི་མཚན་ཉིད་ཞབས་ཕྱི་མཁས་བཙུན་བཤེས་གཉེན་ཆེན་པོ་དཀའ་བཅུ་ཚ་ཀཱང་བསོད་ནམས་ཞེས་པའི་ལྷ་རྟེན་ཀུན་རྭ་གང་བ་གཅིག་དོན་གྲུབ་གླིང་
གི་སྲང་ཁྲོད་ཀྱི་རིབ་མ་གཅིག་ན་བདག་པོ་མེད་པར་སོང་སྐབས། ཨོ་ཐ་ཆི་བླ་མ་བློ་བཟང་བཀྲ་ཤིས་ཀྱིས་བླངས་ནས་བླ་རྒན་བསྟན་སྲུང་ལ་གཏད་དེ་དགའ་ལྡན་གྱི་གྲྭ་པ་གང་བྱུང་ལ་འགྱེར་ནས་སྟེར་ཅིག། སྐུ་བརྙན་འདི་དག་ནི་ཚང་མ་བྱིན་ཅན་
ཤ་སྟག་དང། སྒོས་སུ་ཇོ་བོ་མི་བསྐྱོད་རྡོ་རྗེ་འདི་སྐྱབས་མགོན་སྐུ་འཕྲེང་བཞི་པའི་ཐུགས་དམ་གྱི་རྟེན་བསམ་གྱིས་མི་ཁྱབ་པ་ཡིན་ཞེས་ཁོང་གིས་རྟེན་གྱི་གཙོ་བོར་འཇོག་སྟེ། སྟན་ཐོག་གཅིག་ལ་ལོ་བཅུ་གཉིས་སུ་ལམ་རིམ་གཤར་སྒོམ་
མཛད་ནས་གཤེགས་སོང་བ་ཡིན་པས། བདག་བགྱིད་ཐུབ་པ་ཞིག་ལ་རྒྱུ་མཚན་ལ་བཅིང་སྤྲོད་དགོས་སོ། །ཞེས་གནང་ཚུལ་བཞིན་བླ་རྒན་གྱིས་རྟེན་གཞན་རྣམས་འགྱེད་ཚར་ནས། འདི་ཉིད་ལོ་ཁ་ཤས་སུ་རང་གིས་ཉར་ཚགས་བྱས་ཤིང་དུས་ཕྱིས་
ངེད་ཀྱི་ཤག་ཏུ་བསྣམས་ཡོང་ནས་སྔར་གྱི་ལོ་རྒྱུས་བརྗོད་ཅིང་ལག་ཏུ་སྤྲད་པ་ཡིན་ནོ།  རྒྱལ་ཟུར་གཉིས་ཀྱི་སྐྱབས་མགོན་རིན་པོ་ཆེའི་ཕྱག་ཚ་རྗེ་གླ་མ་ནི། ངེད་ཀྱིས་ས་ཉིན་ནོ་ཡིན་ཏུ་ངེར་མཇལ་ཁ་ཁྲུས་དུས་ཕྱག་ནས་སྩལ་པ་དང། སེང་གདོང་མའི་སྐུ་ནི་ལྕང་སྐྱ་རོལ་པའི་རྡོ་རྗེའི་ཕྱག་ཚ་བྱིན་ཆེན་ཡིན། །ལི་སྨུག་ཐུབ་དབང་གྲོང་ཁྱེར་མ་ཤེལ་སྒོང་ནང་དུ་མེ་ཏོག་དང་བཅས་པར་བཞུགས་པ་ནི། སྔོན་བུ་རྒྱད་ནོ་ཡོན་མགོན་པོ་ཞེས་པས་བུ་སྨད་དང་བཅས་པར་དུས་

[010B] དེར་ལོ་གསུམ་བསྡད་ནས་པཱ་ཆ་རེར་ལོག་ཡོངས་དུས་གླིང་དེའི་རྟེན་རྙིང་བྱིན་ཆེན་ཞིག་ཡིན་ཞེས་ངེད་ལ་ལེགས་སྐྱེས་སུ་སྟེར་བ་ཡིན། ཙན་སྨུག་ཇོ་བོ་བྱམས་པ་ཤེལ་སྒོང་དང་མེ་ཏོག་ཅན་ནི། སྔོན་ཁོ་བོས་ལྷ་བཟོ་
ཚུལ་ཁྲིམས་བསྲུང་ལ་བྱ་དགའ་ཆེན་པོ་སྟེར་བས་གསར་བཞེངས་གྲུབ་སྟེ། ནང་གཞུག་ཏུ་དེ་བཞིན་གཤེགས་པའི་འཕེལ་གདུང་ཁུངས་བཙུན་ཕུལ་སོང་བ་ཡིན། རྗེ་ཛམ་ཁྲི་མ་མཆོད་ཤིང་ཅན་ནི། འབྲས་སྤུངས་དར་འབག་ཞལ་ངོའི་ཚོང་པ་རྣམ་རྒྱལ་ཚེ་དབང་ཞེས་
ཁོ་བོས་སྔར་ནས་ངོ་ཤེས་པ་ཞིག་གིས་བོད་ནས་བསྣམས་ཡོངས་པ་ལ། སུ་ཞིག་གིས་གདན་འདྲེན་ཞུས་རུང་འདི་རྗེ་འབུམ་ཐེར་མ་དང་ཁྱད་མེད་ཀྱི་རྟེན་རྙིང་བོད་ནའང་དཀོན་པ་ཞིག་ཡིན་པས་དངུལ་སྲང་ལྔ་བཅུ་ཚུན་ལ་མི་ཡོང་ཟེར་ནས། ལོ་ལྔ་དྲུག་སོང་ཡང་ཁོ་བོས་
རི་བོ་རྩེ་ལྔའི་ལམ་དུ་ཐོན་པའི་སྔ་ཉིན་ཁྲོམ་ནང་དུ་མཇལ་ཏེ། ང་ཚོའང་སང་ཉིན་ལྷ་སའི་ལམ་དུ་ཐོན་རྒྱུ་ཡིན་པས་རྗེ་ཛམ་ཁྲི་མ་ལོངས་ཤིག་ཟེར། ཁོ་བོས་རི་ནོ་རྩེ་ལྔར་བགྲོད་པའི་ཕྱིར་བཅའ་ལག་དང་ཕྱིར་གུར་ཀྱང་བཙོངས་ནས་བྱེས་པ་བཏོན་  ཚར་བས་ཅི་ལ་ཐུབ་བྱས་པ་
དང༑ སྐུ་ཡོན་སྟེར་མིན་ཁྱོད་རང་ཤེས་དེ་ཉིད་ཅིས་ཀྱང་ལོངས་ཤིག་ཅེས་ཟེར་བས། བྱ་ཐབས་ཟད་དེ་དངུལ་སྲང་བཅུ་གཞན་ལས་གཡར་ཞིང་སྟེར་ནས་བླངས་པར་ཁོང་གིས་ཆེས་ཆེར་དགའ་ནས་སོང་ངོ། །མདུན་གནས་འཕགས་མ་གདུགས་དཀར་དང། ཛམྦྷ་ལ་
སེར་པོ་སྟེ་སྐུ་ཆུང་གཉིས་ནི་པཻ་ཀྱིང་གི་རྟེན་རྙིང་བཟོ་ཁྱད་ཡ་མཚན་པའོ།། རྒྱ་གར་ལི་མ་ཐུགས་རྗེ་ཆེན་པོ་ཕྱག་བཞི་པ་མཆོད་ཤིང་ཅན་ནི། སྔོན་བདེ་ལྡན་ཕོ་བྲང་དུ་ཏཱ་ལས་བླ་མའི་ཐུགས་དམ་གྱི་རྟེན་གྲས་སུ་ཡོད་པ་ལ། སྐྱབས་མགོན་རིན་པོ་
ཆེ་ནས་པཻ་ཀྱིང་དུ་པྲ་ཏི་སྤྲུལ་སྐུ་དང་ལྷན་དུ་མགོན་པོ་ནོ་ཡོན་མངགས་དུས་ཕྱག་གིས་སྩལ་པ་ཁོ་བོས་ཀྱང་མཐོང་སོང་བ་ཞིག་སྟེ། དུས་ཕྱིས་མགོན་པོ་ནོ་ཡོན་ཏྲ་ཧུ་རེར་རྟེན་རྙིང་མང་པོ་དང་བཅས་ཡོངས་པ་ལ་ཁོ་ཐོས་ངོ་ཤེས་ནས་གདན་

[011A]༄༅། །འདྲེན་བྱས་པ་ཡིན། འདིར་འཇོག་ཚེ་བླ་མགོན་ལྷ་བཞི་དྲིལ་སྒྲུབ་ཀྱི་སྐུ་ཚང་བར་བྱ་ཕྱིར་སྐྱབས་མགོན་རྗེ་བཙུན་དམ་པ་སྐུ་གོང་མ། རྒྱལ་སྲས་སྒྲོལ་མ། བོད་ཀྱི་ཕྱག་ཚ་མཁའ་སྤྱོད་མ། མགོན་པོའི་གསེར་སྐུ་ཆུང་བ་རྣམས་
ལྷན་བཞུགས་བྱས་ལགས། རྗེ་བཙུན་སྒྲོལ་མ་སྡེར་སྐུ་རྙིང་པ་མཆོད་ཤིང་ཅན་ནི། ཆོས་རྒྱལ་དངུལ་སྤར་སྒྲོལ་མ་དང། དགེ་འཕེལ་རང་བྱུང་སྒྲོལ་མ་ཞེས་ཀྱང་ཟེར་ཏེ། སྔོན་ཆོས་རྒྱལ་སྲོང་བཙན་སྒམ་པོས་སྒྲོལ་མའི་དངུལ་སྤར་ཞིག་
བཟིས་ལ། དེས་སྐུ་འདི་འབུམ་ཚོར་ལངས་པ་བཞེངས་ཏེ་ཕྱག་ནས་འཐོར་བས་ཚང་མས་འཕུར་ནས་རི་བོ་དགེ་འཕེལ་ལ་ཐིམ་སོང་བས། ཕྱིས་ནས་སྐལ་བ་དང་ལྡན་པ་དག་ལ་དགེ་འཕེལ་རི་ནས་རེ་རེ་ཙམ་ཐང་འགལ་རྙེད་བྱུང་བས་དེ་
ལྟར་གྲགས་སོ། །འདི་ནི་བོད་ནའང་ཤིན་ཏུ་དཀོན་ཞིང་བྱིན་རྟེན་རྩགས་ཆེན་པོ་ཡིན་ཞེས་བོད་ཀྱི་བླ་མ་རྣམ་པས་གསུང་གིན་འདུག་སྟེ། སྐུ་འདི་དར་བ་པཎྜི་ཏ་བླ་མ་ལ་སྔ་ཕྱིར་གཉིས་བྱུང་བ་ལས་གཅིག་ནི་ངེད་ལ་གནང་བ་ཡིན་ནོ།།
རྒྱབ་ངོས་ཀྱི་རིགས་གསུམ་མགོན་པོ་བསྡེར་སྐུ་ལེབ་མོ་ནི། སྔོན་རྗེ་རིན་པོ་ཆེས་ལྷོ་བྲག་གྲུབ་ཆེན་གྱི་སྐུ་གདུང་གིས་ཕྱག་ཚ་འདི་འདྲ་འབུམ་ཚོ་རེ་བཞེངས་ནས་འབུམ་ཁང་ཆེན་པོ་བརྩིགས་པ་དགའ་ལྡན་དགོན་ཆེན་གྱི་ཉེ་འདབས་སུ་ཡོད་
པ་ལ། ཉེ་ཆར་འོག་གཞིའི་ས་འགས་ཏེ་སྐུ་བརྙན་འགའ་རེ་དེ་ནས་ཕྱུང་བ་ལ་མཇལ་མཁན་དག་གིས་ཁྱེར་སོང་བ་བྱུང་སྟེ། གཞུངས་ནས་གསན་ཏེ་ས་འགས་ས་སྐར་བཅོས་ཤིང་སྐུ་འཁྱར་བ་རྣམས་བསྡུས་ཏེ་ནང་དུ་གཞུག་པ་མཛད་རུང། འགའ་རེ་མིའི་
ལག་ཏུ་ལུས་པ་ལས་གཅིག་ནི། རྟ་ཚག་རིན་པོ་ཆེའི་སྐུ་མཆེད་རྣམ་གྲོལ་ཟེར་བའི་གྲྭ་པ་ཞིག་ཏཱ་ཧུ་རེར་ཚོང་ལ་འོངས་པའི་ལག་གྲོགས་ལ་ཡོད་ཅེས་གྲྭ་པ་དེ་ལས་ཐོས་ཏེ། ཁོ་ལ་ངོ་ཆེན་ཞུས་ཐབས་བྱེད་ཅིང་དངུལ་སྲང་ལྔ་ཕུལ་ཏེ་གདན་

[011B] རྒྱབ་ཟུར་གཉིས་སུ་ས་སྐྱའི་བདུད་རྩི་མ་འཇམ་མགོན་ས་པཎ་དང། རྒྱལ་སྲས་ཕྱག་ཚ་ལྷ་མོ་དབྱངས་ཅན་མ་ཡོད། མདུན་ཟུར་གཉིས་སུ་རིག་པའི་ལྷ་མོའི་གསེར་སྐུ་དང། ཛམྦྷ་ལ་འཐུག་བཞོན་ལུགས་མ་གཉིས་ཡོད། འདིར་དགེ་ལྡན་
ལྷ་བཞི་བསྒྲིག་ཆེད་རིགས་གསུམ་མགོན་པོ་དང་སྒྲོལ་མ་ལྷན་དུ་འཇོག་གོ། རྒྱ་གར་ལི་མ་རྒྱལ་བ་ཚེ་དཔག་མེད་ཤེལ་ཁང་ཅན་ནི། སྔོན་པོ་ཤི་རིལ་ཐུ་ཝང་གི་དཀའ་བཅུ་ཚངས་པ་ཞེས་པ་མན་ངག་སྤྱི་དང་ཁྱད་པར་འཁྲུལ་འཁོར་ལ་མཁས་པ་ཞིག་བྱུང་
བ་དེས། བོད་ཡུལ་དུ་ཕྱིན་ནས་གླིང་སྤྲུལ་སྐུ་སོགས་བླ་སྤྲུལ་དགེ་བཤེས་ཆེ་ཆུང་མང་པོ་ལ་འཁྲུལ་འཁོར་གྱི་ཁྲིད་རྒྱུན་སྤེལ་བར་མཛད་སྐད། ཁོང་གིས་སྐུ་བརྙན་འདི་བོད་ནས་བསྣམས་ཡོངས་ནས་སྔས་རྟེན་གྱི་གཙོ་བོར་བྱས་པ་དེ་ཉིད། ཕྱིས་སུ་
ངེད་ཀྱི་ཉེ་གནས་ཧ་ས་བཛྲ་གྱིས་རང་ཡུལ་དུ་ཕྱིན་པའི་ཚེ་དགེ་རྒན་ཞིག་ནས་གནང་བྱུང། ཁོས་གྲྭ་སར་བསྣམས་ཡོངས་ནས་ངེད་ལ་ཕུལ་བ་ཡིན། རྒྱ་གར་ལི་སེར་བཀལ་གདམས་མཆོད་རྟེན་ཤེལ་རྭ་ཅན་ནི། སྔོན་ཁོ་བོས་བཀའ་ཆོས་འགྲིམས་
དུས་ཆིང་སུ་ཙུག་ཐུ་ནོ་མོང་ཧན་གྱི་དགོན་པར་ཕྱིན་ནས་ཚུར་ལོག་ཁར། བདག་གི་བླ་མ་ཐུགས་རྗེ་ཅན་ཨིལ་གྲོག་སན་སྤྲུལ་པའི་སྐུ་དེས་རང་གི་བླ་བྲང་དུ་ཁྲིད་ཅིང་ཕེབས་ནས། ནང་རྟེན་ཆེས་མང་པོ་ཞིག་གི་ཁྲོད་ན་བཀའ་གདམས་མཆོད་
རྟེན་ཆེ་ཆུང་དྲུག་ཙམ་བཞུགས་པ་ལས། ད་ཁྱོད་རང་གིས་མིག་གྱེན་དུ་ལྟོས་ལ་མཆོད་རྟེན་འདི་དག་གི་ནང་ནས་ཆུང་གྲས་གཅིག་ལོངས་ཤིག་ཅེས་གསུང་བ་བཞིན། ཁོ་བོ་ལག་པས་ནོམ་སྟེ་གཅིག་ལེན་པར་འདི་ཉིད་བྱུང་བ་དང། གྲྭ་སར་ཁྱེར་
ཡོང་ནས་སྔས་འགོར་བཞག་པ་ལ། འབྲས་བློ་ལྷ་རམས་པ་བློ་བཟང་འགྱུར་མེད་ཅེས་པ་དཀའ་བཅུ་དམ་བཅའ་ལ་ཕེབས་ཆེད་ངེད་ཀྱི་ཤག་ཏུ་ཞག་འགའ་བསྡད་སྐབས། མཆོད་རྟེན་འདི་ལ་བརྟག་དཔྱད་བྱེད་ཅིང་ཇི་ལྟར་འབྱོར་ཚུལ་དྲིས་ནས་

[012A]༄༅། །ཨེ་མ་ཡ་མཚན་ཁྱོད་རང་ཧ་ཅང་བསོད་ནམས་ཆེན་པོར་འདུག་སྟེ། བཀའ་གདམས་མཆོད་རྟེན་རྒྱ་གར་གྱི་ནང་གཞུག་ཞབས་བསྒག་མ་རྨས་པ་འདི་འདྲ་ནི་བོད་ནའང་ཤིན་ཏུ་དཀོན་པར་གླེང་ངོ་ཞེས་ཡང་ཡང་མགོ་ཐོག་ཏུ་རྒྱུན་རིང་པོར་འཇོག་ནས་སྐྱབས་
སྨོན་ཞུ་གིན་འདུག་གོ་ར་གན་གྱི་ཁང་བརྩེགས་མཆོད་རྟེན་ལུགས་མ་ནི། རི་བོ་རྩེ་ལྔ་ནས་འོངས་པ་སྟེ། ཁོ་བོས་རྒྱའི་ལུགས་སྲོལ་ལྟར་ཡང་རྩེ་ཙམ་ལ་ནང་གཞུག་ཕུལ་སོང་བ་ཡིན། རྗེ་ཚོང་དཔོན་དགེ་ལེགས་མའམ་རྗེ་འབུམ་ཐེར་མར་གྲགས་པ་ནི་
སྔ་སོར་ཧལ་ཧ་རྡོ་རམས་པ་ཞིག་གིས་བོད་ནས་བསྣམས་ཡོང་ནས་ཤོག་དཔོན་ལ་སྟེར་བ་ལས། ཕྱིས་སུ་བདག་པོ་མེད་པར་གྱུར་ནས་ཡོད་ཚུལ་ཁོ་བོས་ཐོས་ནས། འགྲུལ་པའི་ཐོག་ནས་བཅོལ་གཏམ་དང་སྐུ་ཡོན་བསྐུར་བས་ཡིད་སྨོན་ལྟར་
གྲུབ་སྟེ་གློ་བུར་དུ་ལོ་གསར་གྱི་ཚེས་གཅིག་ལ་སྨོན་ལམ་གྱི་ཚོགས་དུང་འབུད་པ་དང་མཉམ་དུ་སླེབས་ཡོང་ནས། རང་གཞན་ཐམས་ཅད་ངོ་མཚར་དུ་གྱུར་པ་ནི་མཆོད་དམན་ཡོངས་ཀྱི་མཐུན་སྣང་ཡིན་ནོ། །ར་གན་ལུགས་མ་མི་གཡོ་མགོན་པོ་དང་མགོན་པོ་
ཕྱག་དྲུག་པ་གཉིས་ནི། རབ་འབྱམས་པ་མཁན་པོ་ལྷ་བཙུན་བློ་བཟང་རྡོ་རྗེའི་རྟེན་གྲས་ནས་འོངས་པ་ཡིན། གནས་བརྟན་ཆུ་འཇའ་མའི་སྐུ་ཐང་ནི། ཁོ་བོས་བོད་ནས་འོངས་པའི་མ་ཕྱི་ལྟར་གསར་དུ་བཞེངས་པ་ཡིན། བདེ་བ་ཅན་གྱི་ཞིང་བཀོད་ནི་
བླ་བྲང་དགེ་བཤེས་བླ་མས་བཀྲ་ཤིས་འཁྱིལ་དུ་བཞེངས་ནས་བསྣམས་ཡོངས་པ་ངེད་ལ་ཕུལ་བ་ཡིན། ཐུབ་དབང་གཙོ་འཁོར་གསུམ་གྱི་སྐུ་བརྙན་ལུགས་མ་ཚ་གསེར་ཅན་ནི། ངེད་ཀྱི་ཆ་བོ་ཞབས་དྲུང་ཚེ་དཔག་མེད་ཀྱིས་འདིར་འཇོག་
པ་ཡིན། ཚེ་དཔག་མེད་ཀྱི་སྐུ་ཟངས་བརྡུང་མ་ཤ་མདོག་ཅན་ནི། ཧོ་རིན་བཀའ་འགྱུར་སྤྱི་སོའི་དགེ་སློང་རྒྱལ་མཚན་གྱིས་ངེད་ལ་ཕུལ་བ་ཡིན། རྗེ་བཙུན་སྒྲོལ་མ་གསེར་ཟངས་མཚོ་བདུན་གྱི་བཟོ་མ་ནི། མཁན་ཆེན་ནོ་མོན་ཧན་གྱི་དགོན་

[012B] ཇོ་བོ་ཨ་ཏི་ཤའི་འཇིམ་སྐུ་གསེར་ཟངས་གའུ་ཅན་ནི། བདག་གི་བླ་མ་སྨྲ་བའི་དབང་ཕྱུག་ཆོས་རྗེ་བློ་བཟང་འཇིགས་བྱེད་ཀྱི་རྟེན་ཁྲོད་ནས་ངེད་ལ་བྱུང་བ་
ཡིན། རྗེ་བཙུན་མི་ལའི་འབུར་སྐུ་གསེར་ཟངས་གའུ་ཅན་ནི། ཅོ་ནེ་སྟག་ཚང་དཔོན་སློབ་སྐུ་ཞབས་ཀྱིས་རང་ཡུལ་ནས་བསྣམས་ཡོངས་པ་ངེད་ལ་ལེགས་སྐྱེས་སུ་ཕུལ་བ་ཡིན། རིན་ཆེན་སྣ་དགུའི་གསང་འདུས་རྒྱུད་དང། གསེར་གྱི་
མདོ་སྡུད་པ་གཉིས་ནི་ངེད་ལ་སློབ་མ་རེ་རེས་བཀླག་ལུང་ནོད་དེ་ཕུལ་བ་ཡིན། བྱམས་ཆོས་སྡེ་ལྔ་སྤར་ཐུང་མ་ནི། འབྲས་བློ་ཏྲེ་བོ་སྐྱོར་དཔོན་བླ་མ་རིན་པོ་ཆེ་ནས་བོད་དུ་ཐེག་ཁར་ངེད་ལ་ཕྱག་གིས་སྩལ་བ་ཡིན། དབུ་མ་རིགས་
ཚོགས་དྲུག་སྤར་ཐུང་མ་ནི། ཁོ་བོས་བཙལ་གྱིན་རྙེད་ནས་འདིར་འཇོག་པ་ཡིན། སྐུ་གསུང་ཐུགས་རྟེན་ཆེ་ཆུང་ལྷག་མ་རྣམས་ནི། དགོན་གནས་རྙིང་པ་ནས་འདིར་བྱོན་པ་སྟེ། ལོ་རྒྱུས་ལོགས་སུ་བྲིས་པ་དེར་གསལ་ལོ།།
མགོན་ཁང་དུ་བཞུགས་པའི་རྟེན་གྲས་ནས། བོད་ཀྱི་ནག་ཐང་འཇིགས་བྱེད་ལྷ་བཅུ་གསུམ་མ་ཆོས་སྐྱོང་དགུས་བསྐོར་བ་ནི། དཀའ་བཅུ་ཆོས་དར་ཟེར་བའི་ལ་མེས་དག་གིས་བོད་ནས་གདན་འདྲེན་ཏེ་བསྟེན་ཅིང་མཆོད་
མུས་སུ་ཡོད་པ་ལ། ཁོས་བདག་གི་བླ་མ་དཀའ་བཅུ་བློ་བཟང་བཀྲ་ཤིས་ཅེས་པས་གསེར་རིས་ཚང་མ་གསལ་དུ་བཏང་ནས་ལོ་མང་པོར་མཆོད་པའི་མཐར་ཕྱིན་ཆད་ངེད་ཀྱི་ཉེ་དུ་ལ་འདི་བསྟེན་མཁན་མ་འབྱུང་ཟེར་ནས་
ངེད་ལ་ཕུལ་བ་ཡིན། མི་གཡོས་མགོན་པོ་ཆུ་ཚོན་མ་དང། ཆོས་རྒྱལ་ཕྱི་ནང་གསང་གསུམ་ནག་ཐང་མ་གཉིས་ནི། ཁོ་བོ་རི་ཁྲོད་འདི་ཁའི་སྲུང་མར་གསར་དུ་བཞེངས་པ་ཡིན། མཆོད་ཤིང་བསྐང་རྫས་ཀྱི་རི་མོ་ཅན་ན་རྒྱབ་

[013A]༄༅། །ངོས་ཀྱི་ཆར་ནང་རྟེན་མགོན་པོའི་སྣང་བརྙན་ཤོག་བུར་བྲིས་པ་དང། ལྷ་མོའི་སྐུ་བརྙན་ཁ་བཏགས་ལ་སྤར་བ་གཉིས་བཞུགས། མདུན་ངོས་ཀྱི་མགོན་པོ་ཕྱག་དྲུག་པ་བླུགས་མ་ཚ་གསེར་ཅན་ནི། དགོན་རྙིང་
ལམ་རིམ་གྲྭ་ཚང་གི་ནང་རྟེན་སྲུང་མ་ཡིན། མཆོད་ཤིང་སྟེང་གི་ལམ་རིམ་མཆན་གཅིག་མ་ནི། བདག་གི་བླ་མ་རྡོ་རམས་པ་སྐལ་ལྡན་རྒྱ་མཚོའི་ཕྱག་དཔེ་སྟེ། ཁོང་གིས་སུ་ཉིད་གུ་ཤྲིའི་དགོན་པ་ནས་ངེད་ལ་བསྐུར་གནང་
བ་ཡིན། མགོན་པོའི་བེ་བུམ་ནི། མི་ཤིག་གུང་གི་དཀའ་བཅུ་བཀྲ་ཤིས་རྡོ་རྗེས་བྲིས་ནས་ངེད་ལ་ཕུལ་བ་ཡིན། གཡོན་གྱི་མཆོད་ཤིང་གི་རྗེ་བླ་མ་ནི་ཀྱཻ་རྡོར་གྱི་མཁན་པོ་བླ་མའི་ཐུགས་དམ་གྱི་རྟེན་བྱིན་ཆེན་ཞིག་སྟེ། སྔོན་ཟ་པིན་གྱི་
མཁན་པོ་བླ་མས་ཉེ་གནས་སུ་བཞུགས་དུས་གནང་བ་ལས། ཁོས་སྔས་རྟེན་བྱ་གཙོ་བོར་མཆོད་བཞིན་དུ་གཤེགས་སོང་བ་དེ་ད་ལྟ་ཕྲོགས་རྫས་ཀྱི་གྲས་སུ་བཙོང་གིན་འདུག་པ་ལ། དགེ་སློང་འཆི་མེད་ཟླ་བས་ཕངས་སེམས་སྐྱེས་
སྟབས་སྐུ་རིན་གང་ཟེར་ལྟར་སྦྱིན་ནས་སྐུ་འདྲ་ཆེ་ཆུང་མཆོད་ཤིང་གང་བ་ཞིག་གདན་འདྲེན་བྱས་ནས་འདིར་འཇོག་པའོ། །གཡས་ཀྱི་མཆོད་ཤིང་གི་མཻ་ཏྲི་བླུགས་མ་ཚ་གསེར་ཅན་ གྲྭ་ས་ནས་ངེད་ཀྱི་སློབ་མ་དགེ་སློང་སངས་རྒྱས་སྲུང་གོས་བསྐུར་འདུག་སྟེ། འདི་ཁའི་བྱམས་སྐུ་རྙིང་པ་དང་བཟོ་རྒྱུན་གཅིག་པའི་ཡ་མཚན་པོ་ཡིན།  ར་ག་ན་བླུགས་མ་འཇིགས་བྱེད། ཆོས་རྒྱལ་
ལྷ་མོ་སོགས་ཀྱང་འོང་ངོ།། མཆོད་སྒམ་ལཉྫའི་ཡི་གེ་ཅན་གྱི་ནང་ན། རྒྱ་སྤར་མའི་པཎྜི་ཏ་ལྔ་བརྒྱ་གནས་བརྟན་བཅུ་དྲུག་དང་བཅས་པ་ནི། ཁོ་བོས་སྔར་བཅོལ་གཏམ་ལབ་པ་བཞིན་བཀྲ་ཤིས་ཆོས་འཕེལ་གྱི་གྲྭ་པ་དགེ་སློང་ཆོས་
བཟང་པོ་ཞེས་པས་རི་བོ་རྩེ་ལྔའི་ཆོས་རྗེའི་ལྷ་ཁང་ནས་མ་ཕྱི་རྙེད་ནས། དེར་ངའི་མིང་གིས་དགེ་བསྐུལ་བྱས་ཏེ་སྐུ་བརྙན་ཚང་མ་སྤར་དུ་བཞེངས་ཅིང། ཁོ་བོ་ལ་ཆ་ཚང་ཞིག་སྤར་ཏེ་བསྐུར་ལ་སྐུ་སྤར་འདི་ཁྱེད་རང་

[013B] ཁོ་བོས་སྤར་དེ་འདི་ན་མི་དགོས་ཤིང། རི་བོ་རྩེ་ལྔའི་པཎྜི་ཏ་ལྔ་བརྒྱའི་ལྷ་ཁང་དུ་འཇོག་ན་བསྟན་འགྲོའི་སྨན་ཡོན་དུ་འགྱུར་རོ་ཞེས་ཡི་གེ་བཏང་སོང་ལགས། མཚལ་སྤར་ལྷ་སྐུ་ལྔ་བརྒྱ་ནི། ཧུ་རེ་ཏཱ་
རྩིས་མཁན་ཤེས་རབ་རྡོ་རྗེའི་རྟེན་ཁྲོད་ནས་འོངས་པ་ཡིན། མཚལ་སྤར་ལྷ་སྐུ་གསུམ་བརྒྱ་ནི། མི་ཤིག་གུང་གི་དགེ་སློང་རྟེན་འབྲེལ་བཟང་གིས་ཕུལ་བ་ཡིན།  ཙན་སྒམ་དངུལ་རྒྱན་ཚན་ན་སྒྲོལ་མའི་ཕྱག་ཚ་བརྒྱ་དང་བརྒྱན་བཞུགས་པ་ནི་ཁོ་བོས་དགོས་ཁྱད་ཀྱིས་གསར་དུ་བཞེངས་ཏེ་འཇོག་པའོ།།  མཚལ་བྲིས་གསང་འདུས་རྩ་རྒྱུད་བརྒྱད་སྟོང་པ་ཚེ་མདོ་གསུམ་ནི་
དོན་གྲུབ་གླིང་གི་བཤེས་གཉེན་ཆེན་པོ་མཚེ་མ་སྤུན་གཉིས་ཀའི་ཞལ་འདོན་གྱི་ཕྱག་དཔེ་ཡིན། ནཱ་རོ་མཁའ་སྤྱོད་མ་གསེར་ཟངས་གའུ་ཅན་ནི། སྔོན་དུས་ཟངས་རི་ཁང་དམར་ན་མ་གཅིག་ལ་བསྒྲོན་གྱི་སྐུ་གདུང་གིས་རྣལ་འབྱོར་
མའི་སྐུ་བརྙན་ངོ་མཚར་བ་འདི་འདྲ་སྒམ་ཆུང་གང་ཐ་རེ་བཞེངས་ཏེ་ཐེལ་རྩེ་རྒྱབ་ནས་འཇོག་པ་ལས། རྟ་ཚག་སྤྲུལ་སྐུའི་ཕྱག་ཏུ་སྐུ་གཅིག་འབྱོར་བྱུང་བ་དེ་སྤུན་ཟླ་རྣམ་གྲོལ་ཏཱ་ཧུ་རེར་མངགས་དུས་མགུལ་བསྲུང་
དུ་སྩལ་སོང་ནའང། ཁོས་ངེད་དང་འདྲིས་བཤེས་སུ་གྱུར་ཞིང་པའི་ཤག་ཏུ་རྟེན་རྙིང་མང་པོ་ཚོགས་པ་ལ་ཡ་མཚན་སྐྱེས་ནས། ད་ཁོ་བོས་བོད་དུ་སླེབས་པ་ན་རྟེན་བྱིན་ཆེན་མང་པོ་ཡོད། མགུལ་རྟེན་འྡིའང་ཁྱེད་རང་གི་རྟེན་གྲས་
སུ་འཇོག་ན་ལེགས་པར་གདའ། ཞེས་སྟེར་ནས་སོང་བ་ཞིག་གོ། ལྷ་མོ་རིག་བྱེད་མའི་ལྡེར་སྐུ་ངོ་མཚར་བ་གསེར་ཟངས་གའུ་ཅན་ནི། བདེ་ཡངས་ལྷ་རམས་པའི་རྟེན་སྒམ་ནང་ནས་ཐོན་པ་ལ་འདི་ཁྱོད་རང་ལ་དགོས་པ་ཞིག་
ཡིན་རྒྱུ་རེད་ཅེས་གནང་སོང་བ་ཡིན་ནོ།  །ཙན་དམ་སྤྱན་རས་གཟིགས་རྡོ་རྗེ་རབ་འཇོམས་ནི། དཀོར་སྒྲིབ་སྦྱོང་བ་ལ་མཆོག་ཏུ་བསྔགས་པའི་ལྷ་ཡིན་པས། ལྷ་བཙུན་སྐུ་ཞབས་ལ་མོ་ཏ་ལའི་ཧྭ་ཤང་གིས་ཕུལ་བའི་ཙན་དན་དཀར་པོས་བཞེངས་ཏེ། གཟུགས་སྔགས་འདོན་པའི་རྟེན་དུ་འཇོག་ལགས།  གཙུག་ཏོར་རྣམ་རྒྱལ་མའི་རྟེན་གསུམ་གྱི་སྣང་བརྙན་རས་བྲིས་མ་ཤིང་གི་གའུ་དང་ཤེལ་ཅན་ནི། ཁོ་བོས་ཆོས་མཛད་དམ་པ་མཐའ་དབུས་གང་ན་བཞུགས་ཚད་ཀྱི་ཞབས་བརྟན་དུ་དམིགས་ནས་
དགོན་སྒྲོབ་སྦྱོང་བ་ལ་མཆོག་ཏུ་བསངས་པའི་ལྷ་ཡིན་པས། ལྷ་བཙུན་སྐུ་ཞབས་ལ་པོ་ཏ་ལའི་ཧྭ་ཤང་གིས་ཕུལ་བའི་ཙན་དན་དཀར་པོས་བཞེངས་ཏེ། གཟུངས་སྔགས་འདོན་པའི་རྟེན་དུ་འཇོག་ལགས་
[014A]༄༅། །གསར་བཞེངས་བྱས་སོང་བའོ།། ཀུན་རིག་གི་དར་སྐུ་གའུ་དང་ཤེལ་ཅན་ནི། ངེད་ཀྱི་སློབ་མ་དཀའ་བཅུ་བློ་བཟང་རྡོ་རྗེས་རང་གི་ཕྱི་མའི་དགེ་རྩར་བཞེངས་ཏེ་འདིར་ཕུལ་བ་ཡིན། འདིར་བཞུགས་སྣར་ཐང་སྤར་མའི་བཀའ་འསྒྱུན་
ནི། ཁམས་ཚན་གྱི་བཀལ་འགྱུར་ལ་ངེད་ཀྱིས་གདན་འདྲེན་ཡོངས་ནས་དབུ་ཞབས་ཐམས་ཅད་དུ་གོས་ཆེན་གྱི་ན་བཟའ་ཕུལ་བ་སོགས་སྲི་ཞུ་ལེགས་པར་བསྒྲུབས་ཤིང། རི་ཁྲོད་པ་གཅིག་གིས་ཉིན་རེར་ཤོག་བུ་བརྒྱ་དང་ལྔ་བརྒྱ་སྐོར་
དུ་བཀླགས་པས། ལོ་རེ་ལ་བཏོན་ཚར་བའི་གསུང་སྒྲོགས་རྒྱུན་འཛུགས་བྱས་པ་ཡིན་ནོ། །དགོན་རྙིང་གི་སྡེ་དགེ་སྤར་མའི་བཀའ་འགྱུར་ནི། དགོས་ཁྱད་ཀྱིས་ཁམས་ཚན་གྱི་བཀལ་འགྱུར་འདིའི་ཚབ་ཏུ་རེ་ཞིག་འཇོག་པ་མ་གཏོར་
གཏན་དུ་བརྫེ་བ་མིན་ནོ།། རྗེ་འབུམ་ཐེར་མ་དང་ལྷན་དུ་འོངས་པའི་སྣར་ཐེང་བཀའ་འགྱུར་དེ་ནི། ཁོ་པོས་དངུལ་ཊམ་ལྔ་བརྒྱས་གདན་འདྲེན་བྱས་ཏེ། ཚོགས་ཆེན་དུ་འཇོག་པ་ལ་གྲས་མངས་ཀྱི་གསུང་སྒྲོགས་མཛད་བཞིན་
པའོ། ། འདུ་ཁང་གི་རྟེན་གྲས་ནས།  ལམ་རིམ་ཆོགས་ཞིང་གི་སྐུ་ཐང་ནི། ངེད་ཀྱིས་ལམ་རིམ་གྲྭ་ཚང་ཞིག་འཛུགས་པའི་ཕྱིར་གསར་དུ་བཞེངས་པ་ཡིན། བདེ་གཤེགས་སོ་ལྔའི་སྐུ་ཐང་ནི་འཇམ་དབྱངས་ལྷ་ཁང་ནས་འོངས་
པ་དང། བདེ་གཤེགས་མཆེད་བརྒྱད་ཀྱི་སྐུ་ཐང་ནི་སྨན་པ་གྲྭ་ཚང་ནས་འོངས་པ་ཡིན། རྗེ་བླ་མ་ཡབ་སྲས་གསུམ་དང་མཆོད་རྟེན་ཆེ་བ་བཞི་ཟངས་བརྡུང་མ་གྲང་གསེར་ཅན་རྣམས་ནི། དགོན་རྙིང་གི་རྟེན་རྣམས་སོ། །
མདུན་གྱི་ལམ་རིམ་མཆན་བཞི་ཅན་ཚེ་གླིང་སྤར་མ་པོ་ཏི་གཉིས་ཁྲིའུ་ཅན་ནི། ལྷ་བཙུན་སྐུ་ཞབས་རིན་པོ་ཆེའི་ཡོངས་འཛིན་ཨེར་སྨད་ཅོ་ནེ་ལྷ་རམས་པ་བློ་བཟང་འོད་ཟེར་གྱི་ཕྱག་དཔེ་སྟེ། སྐུ་གཤེགས་རྗེས་ལྷ་བཙུན་

[014B]། བྱང་ཆུབ་མཆོད་རྟེན་ཚ་གསེར་ཅན་ལུགས་མ་ནི་དགོན་རྙིང་གི་རྟེན་གྲས་དང། བྱང་ཆུབ་མཆོད་རྟེན་ཚ་གསེར་ཅན་བརྡུངས་མ་ནི། ཆོས་འཕེལ་གླིང་གི་དགེ་སློང་བློ་
བཟང་བཀྲ་ཤིས་ཀྱིས་ངེད་ལ་མཎྜལ་གྱི་རྟེན་གསུམ་གྲས་སུ་ཕུལ་བ་ཡིན། མཐོངས་སྟེང་ཁང་བུའི་རྟེན་གྲས་ནས། ཀུན་རྭ་ནང་གི་ཙན་དན་ཇོ་བོ་ཚ་གསེར་ཅན་ནི་ཐ་པིན་གྱི་མཁན་པོ་བླ་མའི་རྟེན་གྲས་དང། བྱམས་པ་གྲང་གསེར་
ཅན་ནི་རྩིས་པ་གྲྭ་ཚང་ནས་འོངས་པ་དང། མིག་འབྱེད་སྤྱན་རས་གཟིགས་མི་དགེ་ཕྲུག་ཤི་ཐར་གྱིས་ཏཱ་ཧུ་རེར་བཞེངས་ནས་འདིར་འཇོག་པ་ཡིན། རྒྱ་སྤར་དཔེ་རྙིང་ཤེར་ཕྱིན་འབུམ་པ་ཚར་གཉིས་དགོན་རྙིང་ནས་འོངས་པ་སྟེ་གཅིག་ལ་
ཨོས་ལིད་ཆོས་རྗེའི་ནང་རྟེན་ཡིན་སྐད། རྒྱ་སྤར་དཔེ་གསར་ཡུམ་རྒྱས་པ་གཅིག་འོངས་པ་ནི་མགོན་ཁང་དུ་བཞུགས། རྒྱ་སྤར་དཔེ་རྙིང་སོགས་སྐད་ཀྱི་ཡུམ་རྒྱས་པ་སོགས་སོག་སྐད་ཀྱི་གླེགས་བམ་མང་པོ་འོངས་པ་ནི། དྲི་མེད་རྣམ་
གཉིས་ཀྱི་མཆོད་རྟེན་གྱི་སྟེགས་སྤུགས་སུ་འཇོག་ལགས། དྷ་རྨ་གཉྫའི་རྟེན་གྲས་ནས། ཏཱ་ཧུ་རེའི་ལུགས་མ་ཇོ་བོ་བྱམས་པའི་སྐུ་ངོ་མཚར་བ་ཚ་གསེར་ཅན་ནི། དགོན་རྙིང་གི་རྟེན་བྱིན་རླབས་ཅན་ཡིན། རྗེ་བླ་མ་འཁོར་དག་པ་རྣམ་བརྒྱད་
བཅས་ཀྱི་བྲིས་སྐུ་རྒྱའི་གའུ་ཤེལ་ཅན་ནི། ཁོ་བོས་ན་ཚོད་གཞོན་དུས་སྐུ་འབུམ་ཆོས་སྡེར་འཇམ་མགོན་བླ་མ་ཞྭ་དམར་ཚང་དང་མཇལ་ཏེ་ཆོས་བཀའ་གསན་པས་དགའ་དང་སྤྲོ་གསུམ་བརྟས་ཤི་པེ། ཚེ་གཞུག་ཏུ་རི་ཁྲོད་གཅིག་ཏུ་ཆོས་
བྱེད་མུར་བཞུགས་རྩིས་ཀྱིས་སྐུ་བརྙན་འདི་ཉིད་བཞེངས་ཏེ་བསྣམས་ཡོངས་ནའང། གྲྭ་སར་འཁྱར་སོང་ནས་ལོ་མང་སོང་བ་ཉེ་ཆར་མི་ཤིག་གུང་གི་ཧུ་རེ་ནས་རྙེད་བྱུང་བ་ཡིན། ལི་རྙིང་བཀའ་གདམས་མཆོད་རྟེན་གཉིས་ནི། དགོན་རྙིང་

[015A]༄༅། །གི་རྟེན་གྲས་སུ་འོངས་པ་སྟེ། གཉིས་ཀའི་ཞབས་བསྣག་ལྷུང་སྟེ་ནང་གཞུག་ལུགས་པ་ལ་སླར་འབུལ་བྱིན་བལྟ་བར། གཅིག་གི་ནང་ན་དམ་པའི་དབུ་ཐོད་ཀྱི་ཚིག་འཕྲོ་ལྟ་བུའི་རུས་པ་སྒོར་མོ་སོར་བཞིར་ལོངས་པ་དང་
གཅིག་ཤོས་ཀྱི་ནང་ན་བཀའ་གདམས་པའི་དགེ་བཤེས་འཕན་པོ་སྟག་གེ་ཞེས་པའི་གདུང་རྟེན་ཡིན་ཚུལ་གྱི་ཁ་བྱང་སྣང་ངོ། །སྐྱེས་རབས་སོ་བཞི་དང་དཔག་བསམ་འཁྲི་ཤིང་གི་གཙོ་ཐང། ཐུབ་དབང་གནས་བཅུ་གཙོ་འཁོར་ཚང་མ་
འཁར་གསིལ་ལྷུང་བཟེད་ཅན་གྱི་སྐུ་བརྙན། ལམ་རིམ་གྱི་བླ་བརྒྱུད་ཡོངས་རྫོགས་ཡི་དམ་ཆོས་སྐྱོང་བཅས་ཀྱི་སྣང་བརྙན། རྗེའི་རྣམ་ཐར་ཙོང་ཁ་བརྒྱད་ཅུ་མ་གདན་གཅིག་ལ་བསྡུས་པའི་ཞལ་ཐང། མགོན་པོ་གཙོ་འཁོར་དམར་
ཆེན་སྐོར་གསུམ་བཅས་ཀྱི་ཞལ་ཐང། ལྷ་མོ་གཙོ་འཁོར་དྲེགས་པའི་སྡེ་བརྒྱད་བཅས་ཀྱི་ཞལ་ཐང་སྟེ་རས་ལ་སྤར་པའི་སྐུ་ཐང་དྲུག་ནི། ལྷ་ལྡན་ནས་བོད་སོག་དག་གིས་ཏཱ་ཧུ་རེར་བསྣམས་ཡོངས་ནས་སྟེར་ཐའོ།  བེ་ཀྱིང་མཚལ་སྤར་ལྷ་སྐུ་སུམ་བརྒྱ་ནི། དར་རྒྱས་གླིང་གི་ཐོ་ཡོན་མུང་ཁེ་ཞེས་པས་འདིར་ཕུལ་བའོ།།  བཀང་
བརྒྱད་སྟོང་བ་ཁམས་ལི་ཐལ་དགེ་བཤེས་ཆེན་པོ་བྱམས་པ་ཕུན་ཚོགས་ཀྱི་གསུང་མཆན་ཅན་ནི། སྔོན་ཏྲེ་བོ་བླ་མའི་གསན་ཡིག་ཏུ་དེའི་བཤད་ལུང་ཟླ་བ་ཕྱེད་དང་གསུམ་དུ་གསན་ཏོ་ཞེས་ཡོད་པ་ཁོ་བོས་མཐོང་ཕྱིན་ཆད་ལོ་མང་པོར་ཐོད་སོག་
གཉིས་ཀའི་ཀྲྭ་ས་འགྲུལ་བ་འགྲོ་འོང་ཡོད་པ་ཕལ་མོ་ཆེར་འཕྲིན་ཡིག་གི་སྒོ་ནས་རྩད་གཅོད་བྱས་ཀྱང་མ་རྙེད་པ་ལ། ལན་གཅིག་པུ་རྒྱད་ཟྭའོ་ལ་ཀའི་རྡོ་རམས་པ་བཟང་བོ་ཞེས་པས་དཔེ་ཆ་གཅིག་པོད་ནས་བསྣམས་ཡོང་བ་ཐོས་
ཏེ། ཁྭའོ་ལ་ཀའི་གྲྭ་ཚང་ཕྱོགས་སུ་མི་མང་པོ་ཞིག་ལ་བཅོལ་གཏམ་བྱངས་ཀྱང་གྲུབ་མི་ཡོང། སྐབས་ཤིག་ལ་རྡོ་རམས་པ་བཟང་བོ་ཉིད་ཏཱ་ཧུ་རེ་ལ་འོངས་སྐད་བྱུང་བས་ཁོ་དང་བཙལ་བཞིན་མཇལ་ཏེ་རྒྱུ་མཚན་ལ་བ་ཀྱིན་དཔེ་ཆ་གཡར་

[015B] ད་ངེད་ཀྱིས་རང་ཡུལ་དུ་ལོག་སོང་ནས་ཟླ་བ་ཁ་ཤས་ལོན་རྗེས་སླར་ཡོང་རྒྱུ་ཡིན་པས་དེ་དུས་དཔེ་ཆ་དེ་ཉིད་བསྣམས་ཏེ་ཡོང་ཆོག་གོ་ཟེར་བས་ཤིན་ཏུ་དགའ་ཞིང་ཁོ་པ་བསྒུག་པ་ལ། ཉིན་གཅིག་ཁྲོམ་ཐོག་ཏུ་རྒན་མོ་རྒྱུས་
ཤེས་པ་གཅིག་གིས་རྡོ་རམས་པ་བཟང་བོ་ངེད་ཀྱི་ཁྱིམ་དུ་བབས་ཏེ་ལུས་སྤེད་སྟབས་ཀྱིས་ཞག་ཤས་ལོན་ནས་ཡོད་ཅེས་ལབ་པས། དེའི་ཁྱིམ་དུ་ཕྱིན་པ་ན་རྡོ་ནམས་པས་ངོ་དམར་པོར་སོང་ཞིང། དགེ་རྒན་དགོངས་ཚོམས་མ་གནང། ངེད་ཀྱིས་སྔར་
ནས་དཔེ་ཆ་དེ་ཉིད་གྲྭ་ཚང་དུ་ཕུལ་ཟིན་པས། ད་ངེད་ཀྱི་པཀཤི་ཁྲི་རྒན་གཅིག་ཡོད་པ་དེས་དཔེ་ཆ་དགོན་པོ་ཕྱི་རོལ་ཐག་རིང་སར་བཏོན་མི་ཆོག། འདིར་མི་ཞིག་མངགས་ཏེ་བྲིས་ནས་ལེན་ཐབས་ཀྱིས་ཤིག་ཅེས་གསུང་བས་ཁྱེར་མི་ཐུབ་ལགས་
ངེད་ཀྱིས་ཁྱེད་རང་ལས་སྐྲག་སྟེ་སྦེད་ཅིང་ཡོད་པ་ཡིན་ཟེར་བས། དེ་ལྟ་ན་ཁྱེད་རང་ལ་ཐུགས་གནོད་ཅི་དགོས། ཁོ་ཐོས་ཁྲི་རྒན་གྱི་ངག་བཀོད་ལྟར་བ་སྒྲུབ་པས་ཆོག་མོད་བྱས། རྗེས་སོར་ལྡན་མ་ལྷ་རམས་པ་པཀཤི་ཉིད་གྲྭ་སར་ཕེབས་དུས་དེའི་
རྩར་གཅོད་བྱས་པར་ང་ལ་བཤད་ལུང་གི་རྒྱུན་ཡོད་ཀྱང་དཔེ་ཆ་མི་འདུག། དེའི་སྤར་ནི་ ཁམས་  ལི་ཐང་ན་ཡོད་སྟབས་སྔར་ནས་བོད་དུའང་དཀོན་པ་ལ། ད་ལྟ་དེར་དམག་འཁྲུགས་ལངས་པས་སྤར་ཤིང་ཡང་མེས་བསྲེགས་སྐད་ཐོས་གསུང་ངོ། །དེ་དུས་
མཁན་པོ་གྲྭ་ཚང་གི་དཀའ་བཅུ་བསྟན་རྒྱས་སོགས་དང་པཀཤིའི་རྩར་མཇལ་བས་སྔར་གྱི་རྒྱུ་མཚན་རྣམས་ལབ་ཅིང། ལྷ་ནམས་པ་པཀཤི་འདིས་པུ་རྱ་དེའི་སར་ཕེབས་རྒྱུད་འདུག་པས། དེའི་ཚེ་ཁྱེད་རང་ཆོས་ཟྭའོ་ལ་ཀའི་དཔེ་ཆ་དེ་ཉིད་བླངས་
ནས་བཤད་ལུང་སྤེལ་བར་མཛད་ཐབས་རེ་ཅིས་ཀྱང་སྒྲུབས་ཤིག་ཅེས་བཅོལ་གཏམ་བྱེད་ཚུལ་བཞིན་ཁོང་ཚོས་ གྲྭ་ཚང་སོ་སོར་  བཤད་ལུང་ཞུས་ པ་ལས་བླ་མ་མཆོག་གི་འཕྲིན་ལས་ཀྱི་ཞབས་འདེགས་སུའང་  འགྱུར་རོ་ཞེས་ཐོས་སོ། །དེ་ནས་ལོ་མང་སོང་བས་དོན་དེ་བརྗེད་སོང་ཞིང། དགའ་ལྡན་གྱི་བྱང་ངོས་སུ་འགྲེལ་བ་བཞི་སྦྲགས་

[016A]༄༅། །ཀྱི་བཤད་ལུང་བཏོན་ཚར་ནས་སྡོད་ཉིན་ཟྭའོ་ལ་ཀའི་གྲྭ་པ་ངོ་མི་ཤེས་པ་གཅིག་དྲིལ་ཏིང་བཙོང་ཕྱིར་འོངས་པ་དང། སྔར་གྱི་དགོས་དོན་རྣམས་ གློ་བུར་དུ་དྲན་ནས་སོ་ལ་  ལབ་བཅིང། ད་ཁྱེད་རང་གིས་དཔེ་ཆ་དེ་ཉིད་ཞལ་བཤུས་བྱེད་རོགས་བགྱིད་ནུས་སམ་བྱས་པས་
སྙིང་ལ་བཅགས་ཀྱིན་བགྲོད་ན་ཆོག་པ་འདྲ་ཟེར་ནས་སོང་པོ། །དེའི་ལོ་རྗེས་མ་ལ་ཁོ་བོས་ཡང་གྲྭ་སར་ཕྱིན་ནས་རེ་ཞིག་བསྡད་དུས་ཉིན་གཅིག་གླེགས་པཎ་ཆེན་པོ་གཅིག་བསྣམས་པའི་ཐག་རིང་གི་གྲྭ་པ་ཡགས་པོ་ངོ་མི་ཤེས་པ་གཅིག་འོངས་ནས་
ན་ནིང་ཁྱེད་རང་གིས་བཅོལ་གཏམ་བྱས་པའི་བརྒྱད་སྟོང་པ་མཆན་ཅན་ནི་ངེད་ཀྱིས་བསྒྲུབས་ཏེ་ཡོང་ངོ་ཞེས་ལག་ཏུ་སྤྲོད་བྱུང་བས། དོན་དེ་རྨི་ལམ་རྨིས་པ་བཞིན་དུ་དྲན་ཅིང་དགའ་སྤྲོ་སྟོད་དུ་མི་ཤོང་བ་ལྟ་བུར་སྐྱེས་སོ། །ཁོ་དང་ཕན་ཚུན་འཚམས་
དྲིས་བྱེད་ཅིང་ཆེ་གེ་བཞེས་སྤྲོ་སོགས་གཟབས་ངོས་དཔེ་ཆ་བཞེངས་རིན་ཇི་ཙམ་སོང་ཚུལ་འདྲི་བ་དང། དཔེ་རིན་ཅི་ཡང་མ་སོལ། ངེད་ཀྱི་གཅེན་ཨ་པོ་གཅིག་ཡོད་པ་དེས་དོན་འདི་ཉིད་ཐོས་ཏེ་ང་ལ་བུ་གཅིག་ཙམ་བྱུང་ནས་ཤི་སོང་བས། བུ་དེའི་ཕྱི་
མའི་དགེ་རྩར་གླེགས་པམ་དེ་ཉིད་བཞེངས་པའི་སྦྱིན་བདག་ངས་བྱེད་ཀྱི། ཁྱོད་རང་གིས་བླ་མ་དེ་ལ་གླེགས་པམ་ཕུལ་ཏེ་ང་ལ་སླར་བུ་ཞིག་སྐྱེ་བའི་སྐྱབས་འཇུག་ཞུས་ཤིག་ཅེས་ཟེར་ག་བྱུང། ཟླའོ་ལ་ཀའི་དགེ་རྒན་རྣམ་པའང་སྔར་གྱི་རྒྱུ་མཚན་
རྣམས་ཤེས་རྒྱུར་འདུག་པས། བླ་མ་དེ་ནི་ང་ཚོ་ལའང་བཀའ་དྲིན་ཆེ་བར་གྱུར་པས་ཅི་ནས་ཀྱང་ཁྱེད་ཅག་གིས་དཔེ་ཆ་དག་མོ་ངོས་གཙང་བ་ཞིག་བཞེངས་ལ་བསྐུར་ཅིག། ཅེས་སྦྱིན་བདག་དང་ཡིག་མཁན་དག་ལ་ཡང་ཡང་དགེ་བསྐུལ་སྤྲོན་པའི་སྐུ་
དྲིན་གྱིས་བསྐྱང་པའང་ བྱུང་ངོ་  ཞེས་སྨྲའོ། །དེ་ནས་ཁོ་ལ་ བྱ་དགའ་  འཇམ་དབྱངས་ཀྱི་སྐུ་སོགས་སྟེར་ ལ།  གཅེན་དེ་ལ་ནི་རྒྱལ་སྲས་སྒྲོལ་མ་བྱིན་རྟེན་ལེ་ཚན་ཁ་ཤས་དང་བཅས་པར་བསྐུར་ཞིང། ཕྱིས་སུ་བུའང་སྐྱེས་སྐད་ཐོས་སོ།། ཁོ་པོས་གླེགས་བམ་བསྣམས་

[016B] ཉི་མ་ཤར་ཕྱོགས་ནས་ བཀྲ་ཤིས་དར་རྒྱས་གླིང་གི་  ཐོ་ཡོན་མུང་ཁེ་ཞེས་པ་ འོངས་  ཏེ་བརྒྱད་སྟོང་པའི་བཤད་ལུང་ཞུས་ གྱུར་  བ་བཞིན། གླེགས་བམ་གྱི་ཞལ་ཕྱེ་སྟེ་བཤད་ལུང་འབོགས་པའང་གྱུར་བས་འདིར་ཡང་ཤེས་ལྡན་དག་གིས་ཡ་མཚན་པའི་
ལྟད་མོར་བྱེད་དོ། །དེ་ལྟར་རྟེན་འབྲེལ་རང་ཆས་སུ་འགྲིགས་བཞིན་དུ་བྱོན་པ་ཧལ་ཧའི་ལྗོངས་འདིར་ད་ལྟ་གླེགས་ཐམ་ཉག་གཅིག་ཏུ་བཞུགས་པ་ཡིན་ནོ། །བཀའ་བརྒྱད་སྟོང་པ་ཤུ་ཤྲཱི་བློ་བཟང་ཚེ་འཕེལ་གྱི་གསུང་མཆན་ཅན་ནི། ཧར་ཆིན་ཐུ་མེད་ཁི་
ལ་གན་ཐུའི་དགོན་པ་ནས་འདི་ཁའི་དཀའ་བཅུ་བློ་བཟང་ཆོས་སྐྱོང་གིས་རྗེ་དེ་ཉིད་ཀྱི་གསུང་འབུམ་ཆ་ཚང་དཀར་ཚེགས་དུ་མས་བསྣམས་ཡོངས་པ་གཞན་གྱི་ལག་ཏུ་སོན་པ་ལས་གླེགས་བམ་གཅིག་ཙམ་ངེད་ལ་བྱུང་བ་ཡིན། རྟོགས་
བརྗོད་རིན་པོ་ཆེ་དཔག་བསམ་འཁྲི་ཤིང་བོད་སྤར་མ་མཆན་འགྲེལ་སྟེར་དུ་བྲིས་མིན་ པོ་ཏོ་  གཉིས་དང། དེ་ཉིད་ཅེ་ནི་སྤར་མ་པོ་ཏི་གཉིས་མཆན་འགྲེལ་སྟེང་དུ་བྲིས་པ་རྣམས་ཀྱི་ལོ་རྒྱུས་ནི། རྟོགས་བརྗོད་ཀྱི་བསྡུས་དོན་ཟུར་དུ་བྲིས་པ་དེར་གསལ་ལོ།།
དུས་འཁོར་ གྱི་  བསྡུས་རྒྱུད་ལྷ་མང་ཅན་གྱི་གླེགས་བམ་ཆེན་པོ་ནི། ཁོ་བོས་ཏཱ་ཧུ་རེར་བཞེངས་ཏེ་གདན་འདྲེན་པའོ།། དུས་འཁོར་གྱི་བསྡུས་རྒྱུད་ ཞིང་བསྐུར་  མཆན་བུ་ཅན་བྲིས་མ་དང། འགྲེལ་ཆེན་དྲི་མེད་འོད་མཆན་བུ་ཅན་ཆིང་སྤང་གི་ཧུ་རེ་སྤར་མ་གཉིས་ནི། ཨམ་བཧན་ཏཱ་
ཆིང་ཝང་གི་ཚ་བོ་ཐོ་ཡོན་ལུང་རྟོགས་ཞེས་པ་ཁོ་བོས་སྔར་ངོ་མི་ཤེས་པའི་བླ་རྒན་ངེས་རང་ཡུལ་ནས་མི་གཉིས་མངགས་པས་བསྐྱེལ་གནང་བའོ།། ཇོ་བོ་རྗེའི་ཐུགས་དམ་ཆོས་ཆུང་བརྒྱ་རྩ་སྣར་ཐང་གི་སྤར་མ་ནི། ཨེར་ཁེམ་གྱི་སྔགས་རམས་པ་པཀཤིའི་
ཕྱག་དཔེ་རྗེ་རང་ཉིད་ཀྱིས་ཕྲན་ལ་གནང་བའོ།། ཅོ་ནེ་སྤར་མའི་བསྟན་འགྱུར་རིམ་པོ་ཆེ་པོ་ཏི་ཉི་ས་བརྒྱ་དང་བཅུ་གཅིག་ནི། སྔར་སྐྱབས་མགོན་རྗེ་བཙུན་དམ་པ་སྐུ་འཕྲེང་བཞི་པ་ཉིད་ལ་ཅོ་ནེ་དཀོན་ཆེན་ནས་སྤར་ཕུད་དུ་འབུལ་བྱུང་བ་ལ། གྲྭ་ཚང་དང་ཁམས་

[017A]༄༅། །ཚན་རྣམས་སུ་ཚན་ཚན་གྱིས་བགོས་ནས་འཇོག་སྟེ། བཀའ་རབ་འབྱམས་པ་དགེ་བའི་བཤེས་གཉེན་སྐུ་ཡོན་ཅན་རྣམ་པ་ལ་གཟིགས་རྟོག་བགྱིད་དུ་ཧུཾ་ལ་བ་ལས། ཕྱིས་ཏཱ་ཧུ་རེར་བསྟན་འགྱུར་མང་བོར་གྱུར་ཏེ་ཚར་མ་བསྡུས་ནས་
ནོ་ཡོན་ཞུ་རྟེན་གྱི་དབུ་གུར་དུ་འཇོག་ནའང། ད་ལྟ་རང་དབང་མེད་པར་ཨོ་རོ་སུ་ལ་བཙོང་བར་ཐག་ཆོད་ ནས་ཡོད་  པ་དང། ཁོ་བོས་འདི་ཁ་ནས་མི་གཅིག་ སྡེ་དགེ་འམ་ཅོ་ནེའི་  བསྟན་འགྱུར་འཚོལ་དུ་མངགས་པ་གཉིས་འཛོམས་བྱུང་སྟེ། སྟེས་དབང་གིས་དངུལ་ཊམ་སྟོང་དང་ལྔ་བརྒྱའི་རིན་
གྱིས་གདན་འདྲེན་ནས་བསྣམས་ཡོངས་པའོ། །དཔེ་རིན་ནི་ངེད་ཅག་དཔོན་སློབ་བཅུས་གཙོས་པའི་སྐྱེ་བོ་སྐྱ་སེར་སུམ་བརྒྱ་ཙམ་གྱི་དད་འབུལ་གྱིས་འཐུས་སོང་ངོ།། མ་ཎི་བཀའ་འབུམ་པོ་ཏི་གཉིས་དང། དགེ་བཤེས་གྲོ་ལུང་པའི་བསྟན་རིམ་ཆེན་མོ་
ནི། བོད་ཡུལ་ལྷ་ས་ནས་སྐྱབས་རྗེ་ལྷ་བཙུན་སྐུ་ཞབས་ཀྱིས་ཕྲན་ལ་ལེགས་སྐྱེས་ སུ་  བསྐུར་གནང་བའོ།། བཀའ་གདམས་ཕ་ཆོས་བུ་ཆོས་བོད་སྤར་པོ་ཏི་གཉིས་ནི། སྔོན་སྐུ་ཞབས་དར་བ་པཎྜི་ཏས་ངེད་ལ་གནང་བའོ།།  བཀའ་གདམས་གཞུང་དྲུག་དང།  བཀའ་གདམས་ལམ་རིམ་
ཕྱོགས་བསྡེབས་པོ་ཏི་བཅུ་གཅིག་དཀར་ཆག་ལྟར་ཆ་ཚང་བ་ནི། སྔོན་ཁོ་བོས་བཀའ་ཆོས་འགྲིམས་དུས་དཔེ་དང་ལུང་རྒྱུན་གཉིས་ཀ་ཕྱོགས་ཕྱོགས་སུ་བཙལ་བས་མཉམ་དུ་ཚང་བར་བྱས་པའོ།  འཇམ་དབྱངས་ཆོས་  སྐོར། དམིགས་བརྩེ་མའི་ཆོས་
སྐོར། ཚེ་དཔག་མེད་ཀྱི་ཆོས་སྐོར། སྤྱན་རས་གཟིགས་ཀྱི་ཆོས་སྐོར། སྒྲོལ་མའི་ཆོས་སྐོར། འཇམ་དཔལ་ཞི་ཁྲིའི་ཆོས་སྐོར། ཡི་དམ་ཡང་གསང་གི་ཆོས་སྐོར་ཏེ་བདུན་པོའང་དེ་བཞིན་ནོ།། རྗེ་བླ་མ་ཡབ་སྲས་གསུམ་གྱི་གསུང་འབུམ་ནི། སྔོན་ཁོ་
བོས་སྐུ་འབུམ་དུ་ཕྱིན་ཚེ་སྔགས་རམས་པ་ཡེ་ཤེས་གྲགས་པས་དཔེ་རིན་བསྐུར་བས་ཁྱེར་དུ་བྱས་པ་སྟེ། ཁོང་གིས་ད་ལྟ་ཁྱེད་རང་གིས་ལོངས་ཤིག་ཟེར་ཀྱང་སྟབས་འགྲིགས་མ་བྱུང་བར་ཁོ་འདས་པ་ཐོས་ཏེ་དངུལ་སྲང་བརྒྱ་ཕྲག་བསྐུར་བས་གདན་

[017B]། འདུལ་འཛིན་གྲགས་པ་རྒྱལ་མཚན་གྱི་གསུང་འབུམ། རྒྱལ་བ་དགེ་འདུན་གྲུབ་པའི་གསུང་འབུམ། འཇམ་དབྱངས་དགའ་བློའི་གསུང་འབུམ། པཎ་ཆེན་བླ་མའི་གསུང་འབུམ། དབེན་བཀའ་འབུམ། སངས་རྒྱས་བཀའ་འབུམ་
པཎ་ཆེན་བློ་བཟང་ཆོས་རྒྱན་གྱི་གསུང་འབུམ། ལྕང་སྐྱ་ངག་དབང་ཆོས་ལྡན་གྱི་གསུང་འབུམ། ཛ་ཡ་པཎྜི་ཏའི་གསུང་འབུམ། ཨ་ཀྱཱ་བསྟན་པའི་རྒྱལ་མཚན་གྱི་གསུང་འབུམ། ཀུན་མཁྱེན་བླ་མའི་གསུང་འབུམ། ཞོགས་པ་དོན་ཡོད་མཁས་
གྲུབ་ཀྱི་གསུང་འབུམ་ ལྷུང་སྐྱ་རོལ་བའི་རྡོ་རྗེའི་གསུང་འབུམ།  བླ་མ་བྱམས་པའི་གསུང་འབུམ། ཡོངས་འཛིན་རིན་པོ་ཆེའི་གསུང་འབུམ། ཀློང་རྡོལ་བཀའ་འབུམ།  ཆ་ཧར་དགེ་བཤེས་བླ་མའི་གསུང་འབུམ། གཙོས་གསེར་ཁྲི་ཚང་གི་གསུང་འབུམ།  ལྕང་ལུང་པཎྜི་ཏའི་གསུང་འབུམ། རྔ་རྒོད་ནམ་མཁའ་སེང་གེ། བྱམས་པ་རབ་རྒྱས། ཨ་ཁྱུང་ཚང་གསུམ།  གྱི་གསུང་
འབུམ། ཨ་ཀྱཱ་ཡོངས་འཛིན་གྱི་གསུང་འབུམ། ལྷ་རམས་པ་བསྟན་དར་གྱི་གསུང་འབུམ། བྲག་རི་དམ་ཚིག་རྡོ་རྗེའི་གསུང་འབུམ། དཔལ་མང་ཚང་གི་གསུང་འབུམ། ཨ་ཁུ་ཚང་གི་གསུང་འབུམ། རབ་འབྱམས་པ་བླ་མའི་གསུང་འབུམ་ གྱི་གསུང་
རྣམ་གླིང་ཆོས་རྗེ་བླ་མའི་གསུང་འབུམ། ཆུ་བཟང་བླ་མའི་གསུང་འབུམ། དངུལ་ཆུ་དྷརྨ་བྷ་དྲའི་གསུང་འབུམ། དབྱངས་ཅན་གྲུབ་པའི་རྡོ་རྗེའི་གསུང་འབུམ། ཏྲེ་བོ་སྐྱབས་མགོན་གྱི་གསུང་འབུམ། ཐཱུ་བཀྭན་ཡོངས་འཛིན་གྱི་གསུང་འབུམ་
གསེར་ཏོག་ཚང་གི་གསུང་འབུམ། ཞྭ་དམར་རིན་པོ་ཆེའི་གསུང་འབུམ་སོགས་ཕལ་ཆེར་ཆ་ཚང་ཡོད་པ་རྣམས་ནི། རྒྱ་བོད་ཧོར་ཡུལ་ཐག་ཉེ་རིང་ལས་དུས་སྔ་ཕྱིར་དཔེ་ཚོལ་མིན་ཅི་རིགས་པར་ལག་ཏུ་འབྱོར་བྱུང་བའོ།།  རྒྱལ་སྲས་བཀའ་འབུམ།  ལམ་རིམ་མཆན་གསུམ་
མ།  དྭགས་པོ་ལམ་རིམ་རྟགས་གསལ་མ་ཚར་དྲུག། ལམ་རིམ་མཐའ་དཔྱོད་ཆེན་པོ་ཚང་གཉིས། གུ་ཤྲཱི་ཚེ་འཕེལ་གྱི་ལམ་མི་མཐའ་དཔྱོད། ལྷ་རམས་པ་ཚེ་བརྟན་གྱི་ལམ་རིམ་སྦྱོར་ཊཱིཀ། སྲད་སྨད་པ་ལམ་རིམ་མཆན་གཅིག།།  གསར་འབུས་རྒྱུད་ཊཱིཀ་རྣམ་གཉིས། ལམ་རིམ་བློ་སྦྱོང་ཐོར་བུའི་སྐོར། མདོ་སྔགས་གཞུང་འགྲེལ་ཐོར་བུའི་སྐོར། མཚན་ཉིད་ཡིག་ཆ་ཐོར་བུའི་སྐོར། བསྐྱེད་རྫོགས་ཐོར་བུའི་སྐོར།  སྒྲུབ་ཐབས་དཀྱིལ་ཆོག་གི་སྐོར། དབང་དང་རྗེས་གནང་གི་སྐོར། བེ་བུམ་བཀའ་རྒྱ་མའི་སྐོར།  རྣམ་ཐར་གྱི་སྐོར། ཆོས་འབྱུང་གི་སྐོར། དེབ་
[018A]༄༅། །ཐེར་གྱི་སྐོར། སུམ་རྟགས་ཀྱི་སྐོར། དག་ཡིག་གི་སྐོར། སྒྲ་གཞུང་གི་སྐོར། སྙན་ངག་གི་སྐོར། མངོན་བརྗོད་ཀྱི་སྐོར། རྩིས་གཞུང་གི་སྐོར། སྨན་གཞུང་གི་སྐོར། མན་ངག་ཕྲན་ཚེགས་ཀྱི་སྐོར། ཕན་བྱེད་རིམ་གྲོའི་
སྐོར། བླ་མ་གོང་མའི་གསུང་ཐོར་གྱི་སྐོར། བསླབ་བྱ་གཉེར་མཁོའི་སྐོར། དཀར་ཆག་ལམ་ཡིག་གི་སྐོར་ཏེ་སོ་སོར་གླེགས་བམ་ཆེ་ཆུང་མང་ཉུང་ཅི་རིགས་ཡོད་པ་རྣམས་ཀྱང་སྔར་གྱི་གསུང་འབུམ་དག་དང་ཚུལ་མཚུངས་པར་བྱུང་བའོ།། ཚད་མ་རིགས་ཐིགས་
དང། ཚད་མ་དེ་ཁོ་ན་ཉིད་བསྡུས་པའི་རྒྱ་དཔེ་རིགས་ཐིགས་རྩ་འགྲེལ་དང་བཅས་པ་ནི། དེང་སང་རྒྱ་གར་ནུབ་ཕྱོགས་ཀྱི་རྒྱལ་པོ་ཆོས་ལྡན་ཞིག་གིས་ནཱ་ག་རའི་ཡི་གེའི་རྒྱ་དཔེ་མང་པོ་དེབ་ཐེར་དུ་བཞེངས་ཏེ་སྤེལ་ཀྱིན་བཞུགས་པའི་དཔེ་གྲས་ནས་
ཐོན་པ་སྟེ། སྔོན་ཏཱ་ལས་བླ་མས་གྲྭ་སར་བཞུགས་དུས་ཏཱ་ཧུ་རེའི་སར་རྒྱ་སེར་གྱི་མཁས་པ་ཤྲ་ལྭ་ས་ཁི་ཞེས་པ་འོངས་ནས། པོག་ཏའི་སྐུ་མཆེད་ཆོས་མཛད་བླ་མ་སོགས་ལ་ཁོ་བོ་དང་ངོ་མཇལ་རོགས་འཚལ་བ་དང། འགའ་ཞིག་གིས་ངེད་ལ་དེ་དང་
མཇལ་དུ་མི་རུང་ཞེས་བཀག་ཆ་བྱས་པར་བརྟེན། ཆིང་ཝང་གི་སྔགས་རམས་པཀཤི་ལ་རྒྱུ་མཚན་ཞུས་པས། ཨའུ་ཅི་ཁྱོད་རང་སོང་ཤིག། ཁོས་རྒྱ་དཔེ་ཅི་རིགས་བསྣམས་ཡོངས་ཚེ་བླང་ཐབས་བྱེད་གསུང་བ་བཞིན། དེ་དང་མཇལ་ཏེ་
ཆོས་གཏམ་སྣ་ཚོགས་ལབ་ཅིང་རྒྱ་དཔེ་དྲིས་པ་དང། ངེད་ཀྱི་སར་མང་ཡང་འདིར་དགོས་མེད་དུ་བསམས་ནས་ཁྱེར་མི་ཡོང། སླད་ནས་ཕུལ་ཀྱང་ཆོག་ཟེར་ནས་སོང་ངོ།།  ཁོས་རྒྱ་གར་དུ་ལོ་མང་བསྡད་ཅིང་ཡུལ་དུ་འོངས་ནས།  ཉེ་ཆར་ཏཱ་ཧུ་རེའི་སར་རང་གི་སློབ་མ་ཐུ་ལྭེ་ས་ཁི་ཞེས་པ་མངགས་
དུས། ཁོང་གིས་གནས་དེ་ན་ཁོ་བོའི་སྨོས་འདྲིན་དཀའ་བཅུ་པཎྜི་ཏ་གཅིག་ཡོད་པས། ཁྱོད་རང་དགེ་བཤེས་ཐམས་ཅད་ཀྱི་ཐོག་མར་ཁོང་དང་མཇལ་ཞིང། ཚད་ཆེན་གྱི་རྒྱ་དཔེ་འདི་ཕུལ་ལ་ངེད་ནས་འཚམས་ཞུས་བྱེད་དོ་ཞེས་སྤྲོན་ཅིག། དེ་ཕྱིན་

[018B] །རྒྱུ་དེས་ངེད་ཀྱང་ཁྱེད་རང་ལ་བསྒུག་ནས་ཟླ་བ་ཁ་ཤས་ལས་ཀ་མེད་པར་འདུག་པས་ད་ཡགས་པོ་བྱུང་ལགས། ཞེས་ངེད་ལ་རང་གི་འཚམས་ཞུའི་རྟེན་དུ་རིགས་ཐིགས་ཀྱི་རྒྱ་དཔེ་དང་རིགས་ཐིགས་རྩ་འགྲེལ་གྱི་བོད་དཔེ་
སོགས་ཕུལ་བའོ། །སྨྲས་པ། ལྷ་ཆོས་བདུན་ལྡན་བཀའ་གདམས་ཀྱི། །ལྷ་ཆོས་རང་འཚོགས་རེ་ཁྲོད་འདིར། ལྷ་ཆོས་བྱེད་མིན་སྡོད་ནུས་ན། །ལྷ་ཆོས་བྱིན་རླབས་འཇུག་པར་ངེས།། །།
   ༈    ཞར་ལ་རང་སྦྱིལ་སྒྱུ་མའི་མགྲོན་ཁང་དུ་རེ་ཞིག་ལུས་པའི་རྟེན་གསུམ་ཆང་ཆུང་གི་ལོ་རྒྱུས་ཐོ་ཙམ་དུ་བརྗོད་པ་ལ། ཀུན་རྭར་བཞུགས་པའི་རྟེན་གྲས་ནས། བོད་ཀྱི་ལི་རྙིང་ཐུབ་དབང་གི་གསེར་སྐུ་དང། རྗེ་ས་སྐྱ་མའི་ལི་སྐུ་ཚ་
གསེར་ཅན་གཉིས་ནི། ཤི་རཱེ་ཐུ་བླ་མའི་ནང་རྟེན་ཁྲོད་ནས་བྱུང་བ་སྟེ། ངེད་ལ་སྐུ་སྐྱེ་འདི་པས་སྟེར་བ་ཡིན།  རྗེ་བླ་མའི་སྐུ་འདྲ་འདིའི་བརློ་ཉམས་སོགས་ལ་བརྟགས་ན། སྔོན་རྗེ་རིན་པོ་ཆེས་མ་བྱོན་གོང་དང། ཞལ་བཞུགས་སྐབས་དང། སྐུ་གཤེགས་རྗེས་སུའང་ཆུ་བོ་གངྒཱའི་ནང་ནས་རྗེ་བླ་མའི་སྐུ་འདྲ་ལི་མ་ཡང་ཡང་ཐོན་ཀྱིན་ཡོད་ཅེས་སྐད་པ་དེའི་གྲས་ཞིག་ལ། རྗེས་སུ་ཚ་གསེར་དང་གཟུངས་འབུལ་བྱས་པ་ཨེ་ཡིན་སྙམ་མོ།།  འཇམ་དབྱངས་སྨྲ་སེང་གསེར་ཟངས་བརྡུངས་མ་ནི། ནོར་བུ་ཆོས་འཕེལ་གླིང་ནས་སློབ་བུ་ཞིག་གིས་རང་ཤོག་གི་བླ་དཔོན་སྔོན་རབས་
ཀྱི་རྟེན་རྙིང་རོ་མཚར་བ་ཡིན་ཞེས་བསྐུར་བའོ།། རྗེ་བཙུན་བྱམས་པའི་ལི་སྐུ་གསེར་ཟངས་གའུ་ཅན་ནི། རྒྱ་གར་ཐོག་ལི་ཞེས་བོད་དུའང་ཡ་མཚན་པོར་གླེང་བ་ཞིག་སྟེ། སྔོན་ཚོང་དཔོན་རྣམ་རྒྱལ་ཚེ་དབང་གིས་བལ་ཡུལ་ནས་རྙེད་དེ་བསྣམས་ཡོངས་པ་ངེད་ཀྱིས་
གདན་འདྲེན་པའོ།། རྗེ་ཚེ་བུམ་མ་རྙིང་པ་གསེར་ཟངས་གའུ་ཅན་ནི།  པཎ་ཆེན་བསྟན་པའི་ཉི་མའི་ཕྱག་ཚ་ངོ་མ་བྱིན་ཆེན་ཡིན་ནོ་ཞེས་  སྔོན་ངེད་ཀྱི་སློབ་མ་བོད་ཕྲུག་བསྟན་པ་དོན་ལྡན་ཞེས་པ་གཅིག་ཡོད་པ་དེས་ཕུལ་བའོ།། སྒྲོལ་མའི་སྐུ་ཕིའུ་ར་མ་ནྭ་དངུལ་ཟངས་གའུ་ཅན་ནི། ངེད་ཀྱི་ཚ་བོ་ཞབས་དྲུང་ཚེ་དཔག་
མེད་ཀྱི་རྟེན་སྐལ་དུ་རང་གི་ཕ་གཞིས་ནས་སྟེར་པའོ།། རྒྱ་གར་ལི་མ་ཇོ་བོ་ཁ་སརྤ་ཎི་ནི། སྔོན་ཁོ་བོས་མགོན་པོ་ནི་ཡོན་ལས་སྤྱན་རས་གཟིགས་ཀྱི་ལི་སྐུ་གཉིས་གསེར་ཞོ་ལྔས་གདན་འདྲེན་པའི་གཅིག་གོ། ལི་རྙིང་བཀའ་གདམས་མཆོད་རྟེན་ནི། བདག་

[019A]  ྾   ྾   ྾  འཇིམ་པ་རློན་པས་སྐུ་བརྙན་དང་མཆོད་རྟེན་སྤང་བཏབ་ལ་འཇག་མའམ་ཤིང་བུ་ཕྲ་སྤོམ་གང་བྱུང་གི་རྩེ་མོང་རིམ་གྱིས་བསྐྱོན་པ་ལས་འཇིམ་པ་ཟད་པ་ན། ཅུང་ཟད་དགོངས་པ་གཏད་པས་ཐམས་ཅད་མེར་འབར་ཏེ་
གྱི་མོ་ལྟར་སོང་བ་དང། མེ་ཏོག་སྤང་བས་བླངས་ཏེ་གཏོང་བས་འོད་ཟེར་སྣ་ཚོགས་འཕྲོ་ཞིང་འཕུང་ནས་འཛེག་དཀའ་བའི་རི་རྩེར་གཤེགས་སོང་ངོ། །ཕྱིས་སྐུ་སྐལ་ལྡན་དག་གིས་བྲག་ཁུང་ངམ། རི་སུལ་ལམ། འཐབ་ཆུས་
འཁྱེར་ཡོངས་ནས་ཆུ་ཀླུང་དུ་ལྟུང་བ་སོགས་ལས་རྙེད་བྱུང་ངོ། །དེ་ཡང་སྐུ་གཟུགས་ནི་དབུས་གཙང་གི་རྟེན་སྐལ་དང། མཆོད་རྟེན་ནི་མདོ་ཁམས་ཀྱི་རྟེན་སྐལ་ཡིན་ཟེར་ཞིང། བོད་རྟེན་རྩེགས་ཆེན་སོ་སོའི་ནག་གཞུག་ཏུ་
རེ་རེ་བྱོན་རྒྱུ་ཡིན་སྐད། ཁོ་བོ་ལ་སཱཙྪ་ཆུང་བ་ནི་ལབ་སྐྱབས་མགོན་སྐུ་གོང་མས་ཧལ་ཧ་ནས་འཁྲིད་དེ་བྱོན་པའི་ཕྲུ་གུ་ཞིག་གིས་ཕྱིས་སུ་རྒས་ཚེ་ཧུ་རཱེ་ལ་ཡོངས་དུས་རྗེ་ཉིད་ཀྱིས་རང་ནི་མགུལ་རྟེན་དུ་གནང་བའི་མོ་རྒྱུས་ལབ་ཅིང་
སྟེར་བ་དང། སཱཙྪ་ཆེ་བ་ནི་ཞུ་ཐཱེ་ནི་དགེ་རྒན་བློ་བཟང་རྡོ་རྗེས་ཁམས་སྡེ་དགེ་ལ་ཕྱིན་དུས་ལབ་དགོན་གྱི་མི་གཅིག་གིས་འབྲི་ཆུའི་ནང་ནས་སཱཙྪ་བདུན་ཙམ་རྙེད་པ་ལ་ཡོན་ཕུལ་ཏེ་སློང་བས་བླངས་ཏེ་བསྣམས་ཡོངས་
ཚེ་གཅིག་རི་ཁོ་བོ་ལ་སྟེར་བ་ཡིན་ནོ།། ཕྱག་ཚ་གཞན་རྣམས་དང། ཤིང་སྒྲོམ་ཆུང་དུར་བཞུགས་པའི་ཅི་ཀ་ལི་སོགས་ཀྱི་ལོ་རྒྱུས་ནི་འབྲིང་མི་སྦྲོའོ།།

[019B][BLANK PAGE]

[020A]༄༅། །གི་བླ་མ་བཞི་སྡེ་སྨྱུང་གནས་སྤྲུལ་སྐུ་དེས་བོད་དུ་ཐེག་ཁར་ཏཱ་ཧུ་རེ་ནས་ངེད་ལ་བསྐུར་གནང་བའོ།། ནང་ཅིང་ལཱ་ཛ་གཉིས་ན། པཎ་ཆེན་སྨྲྀ་ཏིའི་སཱཙྪ་བྱིན་ཅན་ཆེ་ཆུང་ནམ་གཉིས་དང། བོད་ཀྱི་ཕྱག་ཚ་བྱིན་ཅན་མང་པོ་ཡོད་པ་
ལ་ལས་སྨྲྀ་ཏིའི་ལོ་རྒྱུས་གྲགས་ཆེ་ལི། ཤེག་ཕྱག་ཚ་བཞེངས་ཚུལ་ནི། ལུགས་མ་བླ་སྐུ་ཆུང་བ་དང་རྣམ་སྲས་གཉིས་ནི་ཐ་པིན་གྱི་མཁན་པོ་བླ་མའི་རྟེན་གྲས་ཡིན། ཐུབ་པ་ཐོག་ཐུབ་མ་ཤེལ་ཁང་ཅན་ནི། སྔོན་ཆིག་ཐིའི་བཀའ་འགྱུར་སྤྱི་སོ་ན་
ཙན་དན་རབ་འབྱམས་པ་ཞེས་པའི་བླ་མ་བཟང་པོ་ཞིག་བྱུང་བ་དེའི་ནང་རྟེན་ནས་འོངས་པ་ཡིན། ལི་སེར་ཐུབ་དབང་ཚུལ་ཁྲིམས་མ་དངུལ་ཐངས་གའུ་ཅན་ནི། ངེད་ཀྱི་ཉེ་གནས་ཧ་ས་བཛྲ་གྱིས་ཏཱ་ཧུ་རེའི་གྲྭ་ཤག་ཆེས་རྙིང་བ་ཞིག་གི་རྟེན་ཁྲོད་ནས་རྙེད་པ་ཁོ་བོས་
བླངས་པ་སྟེ། སྐུ་བརྙན་ངོས་འཛིན་མཁན་འགའ་ཞིག་གིས་མཐོང་སྟེ་རང་བྱུང་གི་རྟེན་གྱི་མཚན་ཉིད་སྣང་ངོ་ཞེས་ཀྱང་ཟེར་རོ།། རྗེ་རིགས་གསུམ་མ་ཆུང་བ་གསེར་ཟངས་གའུ་ཅན་ནི། སེར་བྱེས་པའི་གྲྭ་པ་རྒྱུད་སྨད་པ་ཞིག་གིས་ཏཱ་ཧུ་རེར་
བསྣམས་ཡོངས་པ་སྟེ། དེ་ལས་ངེད་ཀྱིས་དཔལ་ལྡན་འབྲས་སྤུངས་མཆོད་རྟེན་གྱི་ནང་གཞུག་ཏུ་འབུལ་རྒྱུའི་ཕྱག་ཚ་དང་བྱིན་རྟེན་མང་བོ་ཡོན་ཕུལ་ནས་བླངས་པས་གྲོགས་བཤེས་སུ་སོང་སྟབས། ངེད་ཀྱིས་ཚུར་ལ་ཐོན་ཁར་ཁོང་དང་མཇལ་
བ་ན་འདི་ལ་རྟེན་རྩགས་ཆེན་ཡིན་པའི་རྒྱུ་མཚན་ཤོད་ཅིང་སྟེར་བའོ།། ཕོས་ལོ་སོ་ཧན་གའུ་ནང་ན། སྨྲྀ་ཏི་ཐུབ་པ་སོར་བཞི་མ་ནི། བདག་ཅག་གི་བླ་མ་མཁན་ཆེན་སངས་རྒྱས་མཚན་ཅན་གྱི་ཐུགས་དམ་གྱི་རྟེན་ཡིན་ནོ།། ཐུབ་དབང་ཀླུ་
འཇིམ་མ་ནི། མགོན་པོ་ཀླུ་སྒྲུབ་ཀྱི་ཕྱག་ཚ་ངོ་མ་ཞིག་སྟེ། སྔོན་པཎ་ཆེན་བསྟན་པའི་ཉི་མས་བལ་ཡུལ་གྱི་མཆོད་རྟེན་རྣམ་གསུམ་གྱི་ཡ་གྱལ་འཕགས་པ་ཤིང་ཀུན་ཅན་གྱི་ཉམས་གསོས་སྒྲུབ་པའི་ཆེད་དུ་ཉེ་གནས་གསོལ་

[020B] ཁོས་རྗེ་ཉིད་ཀྱི་སྐུ་དོན་བསྒྲུབས་ཚར་ནས་ཡོངས་དུས་མཆོད་རྟེན་དེའི་ཕྱི་དང་ནང་ན་སྔོན་མགོན་པོ་ཀླུ་སྒྲུབ་ཀྱིས་བཞེངས་པའི་ཕྱག་ཚ་བྱེ་བ་ཕྲག་བཞུགས་པ་ཞལ་བྱང་ལས་ཤེས་ནས་
དེ་ལས་འགའ་ཞིག་གདན་འདྲེན་བྱས་ནས་པཎ་ཆེན་རིན་པོ་ཆེར་ཕུལ་བས་ཐུགས་ཆེས་ཚར་གྱིས་ཤེབ། རང་ཉིད་ཀྱི་མགུལ་ཐོགས་གའུ་གསུམ་ཙམ་བསྟེན་ཅིང་ཡོད་པ་ངེས་སྐུ་གཤེགས་ཁར་མགུལ་རྟེན་དེ་ཉིད་རང་གི་ཉེ་གནས་ཞིག་ལ་གནང་སྟེ། དེང་ཕྱིན་
ཁྱོད་རང་གིས་ངའི་ཁ་འདོན་གསང་འདུས་སྒྲུབ་ཐབས་རྒྱས་པ་ཉིན་རེ་བཞིན་ཅིས་ཀྱང་མ་ཆག་པར་བཏོན་ཅིག་ཁ་ཆེམས་བཞག་པ་བཞིན། དེས་ཀྱང་མི་ཚེ་ཧྲིལ་པོར་དེས་ཁ་འདོན་བྱེད་པ་ནི་ཚེ་མཆོག་གླིང་དགེ་སློང་ལགས་ཞེས་བཀྲས་
ལྷུན་གྱི་མི་སྣའི་གྲས་སུ་ཏཱ་ལས་བླ་མས་གྲྭ་སར་བཞུགས་དུས་སུ་འོངས་པ་དང། དོན་དེ་ངེད་ལ་ཁོང་ཚོའི་ལོ་ཙཱ་པ་ཧལ་ཧ་བཟང་བོ་དགེ་རྒན་ཞེས་པས་ལབ་པ་ལས། ཁོ་པས་ངོ་ཆེན་ཞུས་ཐོག་ངེད་ལ་ཀླུ་འཇིམ་མའི་སྐུ་གཅིག་གནང་
འཚལ་ཞེས་དངུལ་སྲང་ལྔ་ཕུལ་བས། བླ་རྒན་དེ་ནི་གྲྭ་པ་ཉམས་ལེན་ཅན་ལྟ་བུར་སྣང་ཞིང། སྔར་གྱི་ལོ་རྒྱུས་ཞིབ་མོར་ལབ་ནས་མགུལ་ཐོགས་ཀྱི་གའུ་ཆེན་པོའི་ཞལ་ཕྱེ་བ་དང། གསང་འདུས་ལག་མཐིལ་ཙམ་པ་གཅིག། ཐུབ་དབང་
དང་རྡོར་སེམས་སོར་གསུམ་ཙམ་པ་རེ་རེ་བཅས་པ་ཐོན་པ་ལ། ཆུང་བ་གཉིས་ཀྱི་གཅིག་ལོངས་ཤིག་ཅེས་ཟེར་བ་བཞིན་ཐུབ་པའི་སྐུ་འདི་གདན་འདྲེན་པ་ཡིན། ཁོང་གིས་དངུལ་འདི་ང་ལ་མི་དགོས་ཀྱང་ནང་རྟེན་འདི་ནི་མར་མེ་རྒྱུན་འཛུགས་
ཅན་ཡིན་པས་དེའི་ཞལ་འདེབས་སུ་བྱའོ་ཞེས་སྨྲས་སོ།། མཁའ་སྤྱོད་མའི་འཇིམ་སྐུ་ཤིན་ཏུ་ཆུང་བ་ལྕགས་ཀྱི་གའུ་ཅན་ནི།  ལྷ་བཙུན་སྐུ་ཞབས་གྱིས་ལན་གཅིག་ཧུ་རེ་ནས་ཐོན་ཁར་ངེད་དང་མཇལ་དུ་ཕེབས་ནས།  སྔོན་ཚར་ཆེན་རྡོ་རྗེ་འཆང་གི་ཚེམས་གཅིག་ལ་རྣལ་འབྱོར་མའི་སྐུ་སྤར་རང་བྱོན་དུ་བྱུང་བ་དེ། ལོ་བོ་ཅིག་གི་སྐུ་

[021A]༄༅། །འཕྲེང་དང་བོ་ལྷ་བཙུན་བློ་བཟང་དོན་གྲུབ་ཀྱི་ཕྱག་ཏུ་བཞུགས་པ་ལས། རྒྱལ་དབང་ལྔ་བའི་གསེར་གདུང་འཛམ་གླིང་རྒྱན་གཅིག་བཞེངས་པའི་ཚེ། ཚེམས་དེ་ལས་འཇིམ་སྐུ་བརྒྱ་རྩ་བརྒྱད་སྤར་བ་བྱས་ཤིང་བླངས་ནས། ཚེམས་ནི་གསེར་
གཏུང་གི་ནང་གཞུག་ཏུ་ཕུལ་ བ་ནི་དཀར་ཆག་ན་གསལ་  ལོ། །དུས་ཕྱིས་ང་རང་གི་སྐུ་འཕྲེང་གོང་མས་ཐུབ་དབང་གི་ལུགས་སྐུ་རྩེ་ཁྲུ་མ་གཅིག་བཞེངས་ཚེ་འཇིམ་སྐུ་དེའི་བརྒྱ་རྩ་རེ་ནང་གཞུག་ཏུ་ཕུལ་ཏེ། ད་ལྟ་ངེད་ཀྱི་བླ་བྲང་ན་བརྒྱད་ཙམ་ལུས་བའི་གཅིག་ཕ་བོང་
ཁ་བླ་མ་རིན་པོ་ཆེས་ང་ལས་བཞེས་ནས་མགུལ་རྟེན་གྱི་གའུ་བཅུག་ཅིང་འདི་ལྟར་བྱས་ནས་སྨོན་ལམ་གདབ་ཀྱིན་ཤི་རྒྱུ་བྱུང་ན་ཚེ་ཕྱི་མར་མཁའ་སྤྱོད་དུ་སྐྱེ་བར་གདོན་མི་ཟའོ། །ཞེས་གསུང་ཕེབས་པས། ངེད་ཀྱིས་ཀྱང་སྐུ་གཅིག་གའུ་བཅུག་ནས་
འདིར་འོངས་པ་ཡིན། ད་ལྷ་སར་སླེབས་པ་ན་ངའི་བླ་བྲང་དུ་བཞི་ལྔ་རེ་ཡོད་པས་འདི་ནི་ཁྱེད་རང་ལ་འབུལ་ལོ་ཞེས་བླ་མ་ཐུགས་རྗེ་ཅན་དེས་བསྐྱེལ་ཐུང་གི་སར་སྤྱན་ཆབ་ཉིལ་བཞིན་དུ་ཕྱག་གིས་གནང་བའི་ངང་ཚུལ་ནི། ད་ལྟ་བསམས་ཚེ་མིག་
ཆུ་དབང་མེད་དུ་ཟག་གོ། སྨྲྀ་ཏི་ཕྱག་ཚ་སྒྲོལ་མ་ཚོན་གང་མ་ནི། སྔོན་དར་བ་པཎྜི་ཏའི་ཞབས་གྲས་དགེ་སློང་རྟ་མགྲིན་སྐྱབས་ཀྱིས་པཻ་ཀྱིང་ནས་རྒྱལ་བ་བྱམས་པའི་གསེར་སྐུ་རྙིང་པ་གཅིག་བསྣམས་ཡོང་ནས། འདིའི་ཞབས་བསྒག་མིས་
སློང་བར་འདུག་པས་ཁྱོད་རང་གིས་ནང་གཞུག་ལེགས་པར་བལྟས་ནས་འཆོས་ཤིག་ཟེར་བ་བཞིན། ཨར་ཆོག་བྱས་ནས་བལྟས་པ་ན་སྔོན་དུས་རྒྱ་ནག་གོང་མ་ཆེན་པོ་ལ་རྒྱལ་བ་ཀརྨ་པ་སྐུ་གོང་མ་ཞིག་གིས་ཕུལ་སོང་བའི་རྟེན་འདྲ་མོར་འདུག་ཅིང། ནང་ནས་
སྨྲྀ་ཏིའི་སཱཙྪ་ཐུབ་པ་སྒྲོལ་མ་རེ་རེ་ཐོན་པ་ལ། ཁོང་གིས་སཱཙྪ་ནི་སླར་ཕུལ་ལ་སྐུ་གཉིས་ནི་ཁོ་བོ་ཅག་གིས་བླང་བར་བྱའོ་ཟེར་བ་བཞིན་ངེད་ལ་སྒྲོལ་མ་འདི་བྱུང་བ་ཡིན་ནོ།། འཇམ་དབྱངས་སྨྲ་སེང་ཕྱག་ཚ་སྒོར་མོ་ནི། ཁོ་བོས་རི་བོ་རྩེ་ལྔའི་ཆོས་

[021B] ཞབས་ཐུང་བླ་མ་ལས་རྒྱུ་མཚན་དྲིས་པས་སྔར་གནས་འདིར་འཇམ་དབྱངས་རིགས་ལྔའི་སྐུ་ཆེ་བ་འདི་དག་བཞེངས་པའི་ཚེ། རྒྱ་བོད་ཧོར་གསུམ་གྱི་བྱིན་རྟེན་རྣམས་བཏུས་ཏེ་ཕྱག་ཚ་འདི་
འབུམ་ཕྲག་ཏུ་ཉེ་བ་སྤར་བ་བྱས་ནས་ནང་གཞུག་ཏུ་ཕུལ་བ་ལས། མི་ཤོང་བར་ལུས་པ་ཆེས་མང་བའི་ཕལ་ཆེར་གཞན་དག་གིས་རྟེན་གྱི་ནང་གཞུག་ཏུ་འཁྱེར་ལ། མང་ཞིག་ནི་གྲུམ་སོང་འདུག་པས་ཁྱེད་རང་ལ་དགོས་ན་ལོངས་ཤིག་ཅེས་ཟེར་བ་
བཞིན་མ་ཉམས་པ་རྣམས་སྒྲོམ་ཆུང་གཅིག་བླངས་པ་གྲྭ་སར་བསྣམས་ཡོངས་ནས། བུ་སློབ་རྣམས་ལ་རེ་རེ་སྟེར་བ་དང། འཕེལ་གདུང་དྲངས་པའི་རྒྱུས་གཞན་དག་གིས་སློང་བ་བཞིན་སྟེར་ལ། རང་གིས་ཀྱང་རྟེན་གྱི་ནང་གཞུག་ཏུ་མང་བོ་ཕུལ་སོང་
བས་གཅིག་ཙམ་ལུས་པ་ནི་འདི་ལགས། ཕྱག་ཚ་རིག་བྱེད་མ་ཆུང་དུ་ནི་ལོ་རྒྱུས་བློར་ངེས་པོ་མི་འདུག། ཐུབ་དབང་གནས་བཅུ་གཙོ་འཁོར་གྱི་བྲིས་སྐུ་རྒྱའི་གའུ་ཤེལ་ཅན་ནི། རྗེ་བཙུན་སྒྲོལ་མས་དངོས་སུ་བྱིན་གྱིས་བརླབས་པའི་གནས་བརྟན་ཆེན་
པོ་ལང་ཀའི་རབ་འབྱམས་པ་བླ་མ་ཞེས་མཚན་སྙན་ཆེ་ཞིང་དགུང་ལོ་བརྒྱད་ཉེ་བར་བཞུགས་པ་དེས། སྐུ་ན་གཞོན་དུས་རང་གི་གཟིགས་སྣང་བཞིན་ཕྱག་བྲིས་མཛད་པར་ཏཱ་ཧུ་རེ་ན་སྔར་ནས་གླེང་བཞིན་ཡོད་པའི་སྐུ་བརྙན་ངོ་མཚར་ཅན་ཞིག་སྟེ་
ཁོ་བོས་གནས་བརྟན་ཆུ་འཇའ་མའི་མ་ཕྱི་ཚོལ་དུས་མཐོང་དམ་སྙམ་ཡང་སྟབས་འགྲིག་མ་བྱུང་བ་དང། ཉེ་ཆར་སྐུ་ཚ་དབུ་མཛད་བླ་མའི་ཤག་རྟེན་རྣམས་པོག་ཏའི་བླ་བྲང་དུ་ཕུལ་དུས། དཀའ་བཅུ་རྒྱུས་ཤེས་པ་གཅིག་གིས་འདི་བླངས་ནས་ངེད་ལ་
བསྐུར་བྱུང་ངོ།།  གནས་བརྟན་ཆུ་འཇའ་མའི་གྲ་ཐང་ནི་བྲག་རི་བླ་མས་བོད་ནས་བསྣམས་ཡོང་བའི་སྐུ་ཐང་ལས་མ་ཕྱི་བླངས་ནས་བཞེངས་པ་ཡིན། ཙན་དན་ཇོ་བོ་གནས་བརྟན་བགྲེས་པོ་བཅུ་དྲུག་བཅས་ཀྱི་སྤར་ཐང་ནི་དགེ་སློང་སངས་རྒྱས་བསྲུང་གིས་བསྐུར་བའོ།།  རྒྱལ་བ་འོད་དཔག་མེད་བོད་ལི་ཚ་གསེར་ཅན་དང། ལམ་རིམ་ཚོགས་ཞིང་དང་བླ་མཆོད་ཚོགས་ཞིང་གསེར་ཟངས་གའུ་མཁྱིད་གང་ཅན་ནི། ནོར་བུ་ཆོས་འཕེལ་གླིང་གི་གྲྭ་རྒན་ཚོའི་རྟེན་རྙིང་སྟེ། ཁོ་བོ་ལ་དེ་ཀའི་སློབ་མ་དག་གིས་ཕུལ་བའོ།།
[022A]༄༅། །སྟོད་ཧོར་ལི་སྙིང་སྟོན་པ་སངས་རྒྱས་ཕྱག་གཉིས་མཉམ་གཞག་མཛད་འདྲ་རྒྱབ་ཏུ་ཨ་ལོང་གི་ཤུལ་མངོན་པ་ཚ་གསེར་ཅན་ནི། ཆོས་སྡེ་འདི་ཁའི་བྱང་རྒྱབ་ཀྱི་བྲག་རི་ནས་སྔར་ཨོར་དུ་སུ་ཆོས་རྗེ་བླ་མ་སོགས་ཀྱིས་བྲག་ཁུང་ནས་རྟེན་རྙིང་འགའ་
རེ་རྙེད་བཞིན་ཡོད་པའི་གཏམ་ལུང་བའི་གྲྭ་རྒན་དག་ལས་ཁོ་བོས་ན་ཚོད་ཕྲ་དུས་ཐོས་པས་རྟེན་དེའི་གྲས་ཤིག་ཨེ་ཡིན་སྙམས་ཏེ། ཆོས་རྗེའི་སྤྱི་སོའི་ས་ནས་དགེ་ཕྲུག་ཞིག་གིས་རྙེད་ནས་བྱུང་ངོ། །ཨ་གར་གོ་སྙོད་ཀྱི་རྟེན་སྒྲོམ་ནང་ན། ཡི་དམ་རྡོ་རྗེ་འཇིགས་བྱེད་ཀྱི་
ལྡེར་སྐུ་མཐོ་གང་ནི། རྗེ་བདག་ཉིད་ཆེན་པོས་འབྲས་སྔགས་འཇིགས་བྱེད་ཕྱག་བཟོ་མཛད་དུས་འཛམ་ལྷག་གིས་ཉུང་ཤས་རེ་སྤར་དུ་རྒྱབ་ནས་ཡི་དམ་ཆེན་པོ་དང་ལྷན་དུ་རབ་གནས་གནས་མཛད་པའི་རྟེན་རྙིང་རྩགས་ཆེན་ཤིན་ཏུ་དཀོན་པ་སྟེ། འབྲས་སྤུངས་
ཀྱི་གྲྭ་ཤག་གཅིག་ན་ཧ་ཅང་འོ་བརྒྱལ་སོང་ཞིང་སྐུ་རྒྱབ་བོར་དག་གིས་བྲད་ཅིང་ཟ་བས་རྨ་ཤུལ་དུ་གྱུར་ནས་ཡོད་པ་ལ། བདེ་ཡངས་ལྷ་རམས་པ་བློ་བརྩོན་དེས་བླངས་ཏེ་ཉམས་གསོས་བགྱིས་ཤིང་གསེར་ཆབ་ཕུལ་ནས་བསྣམས་ཡོང་བ་པུརྱ་དའི་
སར་འགྲོ་ཁར་ངེད་ལ་རྒྱུ་མཚན་ལབ་ཅིང་གནང་བའོ། །འདི་ལ་ནི་ཡི་དམ་རྭ་སྤར་ཆེན་མོ་ཟེར་མཁན་པང་འདུག། རྗེ་འོད་ཟེར་མའི་སྐུ་རྙིང་ནི། དང་བོར་མཁས་གྲུབ་རིན་པོ་ཆེས་སྐུ་སྤར་བཟོས་ཐོག་སྐུ་བརྙན་ཆེས་མང་བོ་བཞེངས་པ་ལ། རྗེ་
བླ་མས་ཕྱག་ནས་འཐོར་གནང་བས་དེ་དག་ལས་འོད་ཟེར་འཕྲོ་བས་འོད་འཕྲོ་མ་དང། རྟེན་གྲལ་དུ་འཇོག་ཚེ་མཆོད་མེ་རྒྱུན་རིང་འཛིན་པས་མཆོད་འཛིན་མར་ཡང་གྲགས་པ་སྟེ། ངེད་ཀྱི་རྟེན་གྲས་སུ་སྐུ་འདི་བཞུགས་མིན་གང་ལའང་མཆོད་
མེ་ཚོད་ལས་ཆེས་ཆེར་བརྒལ་ཞིང་འོད་ཟེར་ཇེ་ཆེར་གསལ་བས་གུར་གྱི་ནང་ན་གྲིབ་མའང་མེད་པ་ལྟ་བུར་གྱུར་པ་སྔ་ཕྱིར་ལན་མང་དུ་བྱུང་བ་ནི་བུ་སློབ་འགས་ཀྱང་ཤེས་སོ།། སྐུ་འདི་ངེད་གྱི་ལག་ཏུ་མང་ཞིག་འབྱོར་ནའང་གཞན་དག་འཇི་ཁའི་རྟེན་ཆེན་རྣམས་ཀྱི་ནང་གཞུག་ཏུ་ཕུལ་

[022B]། རྗེ་གླིང་འཕུར་མ་ཤིན་ཏུ་རྙིང་བ་ནི། ཧུབ་ཆིའི་པཻ་སིའི་ས་ཆར་མི་ཁྱིམ་འབྱོར་དམན་ཞིག་གི་བདག་མོས་ངེད་ཀྱི་སྔོན་རབས་སུ་རབ་འབྱམས་པ་བྱ་བཏང་བ་གཅིག་བྱུང་སྐད་པ་དེའི་མགུལ་རྟེན་འདི་འདྲ་རེ་དུར་ཁང་པོ་མང་བཞུགས་པས། གྲྭ་པ་ཚོ་ལ་སྟེར་ནའང་ཧ་ཅང་རྙིངས་སོང་ཟེར་ནས་ལེན་
མཁན་མ་བྱུང་ལ། ད་ཁྱེད་རང་གིས་བསྣམས་ཏེ་སོང་ལ་ཏཱ་ཧུ་རེར་རྒྱུ་མཚན་རྙེད་དུ་གནང་ཞེས་རང་ཡུལ་གྱི་གྲྭ་པ་གཅིག་ལ་གཏད་པ་དང། ཁོས་བསྣམས་ཡོང་ནས་ང་ལ་འདི་པཀཤི་ཁྱེད་རང་ལ་འབུལ་ལོ་ཞེས་སྟེར་བར། ང་ལ་འཕེམ་གདུང་རྡོག་ཆེ་བ་རྟེན་གཞན་
གྱིས་འཛིན་མི་ཐུབ་པ་གཅིག་ཡོད་པ་དེ་ལ་རེག་ཁར་བཟུང་བ་ན། སྟན་ཟུར་གྱི་བུག་ཆུང་ཞིག་ཏུ་དྲངས་ཏེ་སྦྲུགས་ཀྱང་མི་ལྷུང་བས་ཀུ་ཤ་ཕྲ་མོ་གསེབ་ནས་བཅུག་སྟེ་ལེན་དགོས་བྱུང་བ་ནི། ནོ་མོན་ཧན་གྱི་དཀའ་བཅུ་བློ་བཟང་ཚེ་རིང་དེས་ཀྱང་མཐོང་ངོ།། རྗེ་
བདག་ཉིད་ཆེན་པོའི་ཕྱག་ཚ་གནས་པོ་འཇམ་དབྱངས་ཞེས་པ་ནི། སྔོན་རྗེ་བླ་མས་སྐུ་འདི་འབུམ་ཕྲག་རེ་བཞེངས་ཏེ་འབུམ་ཁང་གཅིག་བརྩིགས་པར་མཛད་པ་ནི། ད་ལྟ་གནས་པོ་ཞེས་པའི་སར་བཞུགས་པ་ལས། ཉེ་ཆར་འོག་རོལ་ནས་
ས་གསེབ་བྱུང་བ་དེར་སྐུ་བརྙན་ལྷུང་གིན་ཡོད་དུས། དགོན་གསར་མཁན་པོ་པཀཤིའི་གསོལ་དཔོན་རྒྱལ་མཚན་གྱིས་དེར་མཇལ་བསྐོར་ལ་ཕྱིན་ནས་ས་གསེབ་དེར་ལག་པ་བཅུག་པས་སྐུ་བརྙན་པར་དུ་འདམ་འབྱར་ཅན་གཉིས་འབྱོར་བྱུང་བར། དེར་གནས་དག་གིས་
ཁྱེད་རང་བསོད་ནམས་ཆེ་བར་འདུག། ངེད་ཀྱིས་ཉིན་རེ་བཞིན་བཙལ་ཀྱང་སྐུ་གཅིག་ལག་ཏུ་འབྱོར་པ་ཉིན་སྐར་བཞིན་ནོ་ཞེས་ལབ་ཀྱིན་ཡོད་སྐད། ཁོང་གིས་ཏཱ་ཧུ་རེར་བསྣམས་ཡོངས་ནས་ལོ་མང་བོ་ལོན་ཀྱང་དེ་ཉིད་བརྗེད་སོང། རྗེས་སོར་ཁོས་བོད་དུ་
ལོག་སྟབས་བྱེད་དུས་ཁོ་བོས་དེའི་གྲོགས་བཤེས་པི་ཆེ་ཆི་ཚེ་རིང་དོན་གྲུབ་མངགས་ཏེ་སྐུ་བརྙན་བྱིན་ཅན་འདྲིར་བཅུག་པ་དང། སྔར་ནས་ཚར་སོང་བས་ཇི་ལྟར་བྱེད་ཅེས་སེམས་གནོང་བའི་སྒོ་ནས་སྔར་བྱིན་རྟེན་བཞུགས་སར་ཚོལ་བས་སྔར་བརྗེད་སོང་

[023A]༄༅། །བའི་གནས་པོ་འཇམ་དབྱངས་གཉིས་ཐོན་བྱུང་བས། ཁོ་ཡང་ཆེས་ཆེར་དགའ་ཞིང་སྔར་གྱི་ལོ་རྒྱུས་བཤད་ནས་གཅིག་ལོངས་ཤིག་ཟེར་བ་དང། ངེད་ལ་གཉིས་ཆར་དགོས་ཞེས་སྐུ་གཉིས་པོ་ཁྱེར་ཡོངས་ནས་གཅིག་ནི་ཁོ་བོ་ལ་སྟེར་བ་ཡིན་ནོ། །
ཕྱིས་སུ་དེ་ཉིད་བོད་པ་དག་དང་མོ་ལ་པར་ཨེ་མ་ཡ་མཚན་ཆེ། དེ་ཉིད་ནི་སྔར་གཞུང་ས་ནས་གསན་མ་ཐག་རྩེ་དྲུང་སོགས་མངགས་ཤིང། སྐུ་འཁྱར་སོང་བ་རྣམས་ཕྱོགས་ཕྱོགས་སུ་ཕོ་ཉ་གཏོང་བས་བསྡུས་ལ་སླར་འབུམ་ཁང་དུ་གཞུག་ཅིང་ས་བཅོས་བྱས་ཟིན་
ཏོ་ཞེས་སྨྲའོ།། རྗེ་བདག་ཉིད་ཆེན་པོའི་ཕྱག་ཚ་འོད་དཔག་མེར་ཨ་འདམ་མ་ནི། ངོས་འཛིན་ནི་ཨ་ཁུ་ཚང་གི་གསུང་ན་གསལ་ཏེ། ངེད་ཀྱི་ལག་ཏུ་སྔ་ཕྱིར་བཞི་ལྔ་ཙམ་འབྱོར་བྱུང་ཡང་རྟེན་གྱི་ནང་གཞུག་དང་གཞན་ལ་སྟེར་བ་བྱས་ཏེ་གཅིག་ཙམ་ལུས་པའོ།།
ཇོ་བོ་ཨ་ཏི་ཤའི་ཕྱག་ཚ་འཁྲུལ་མེད་འཕགས་མཆོག་སེང་གེ་སྒྲ་ནི། སྔོན་བདེ་ཡངས་དགེ་བཤེས་ཀྱིས་སྙེ་ཐང་དུ་གནས་བསྐོར་ལ་ཕྱིན་དུས་ཇོ་བོ་རྗེའི་འབུམ་ཁང་ཞིག་ཉམས་གསོས་བྱེད་ཀྱིན་ཡོད་པ་དང་འཛོམ་སྟེ། སྐུ་འདི་རྙེད་པ་ལ་མགུལ་ཁུག་ཏུ་
བཅངས་ཤིང་ལུས་མི་བདེ་བ་ལྟ་བུ་ལ་སྐུ་རྒྱབ་ནས་བྲུད་དེ་མྱང་བཞིན་འགྲོ་བ་ལ། ཁོང་གིས་བོད་དུ་ཐེག་ཁར་མགུལ་ཁུག་གི་ནང་ནས་བཏོན་ཏེ་ཁོ་བོ་ལ་ལོ་རྒྱུས་བཤད་ཅིང་གནང་བའོ།། སྒྲོལ་མའི་སྐུ་ཚོན་དོ་མ་ཏཱ་ཏེའི་སྔགས་ཀྱིས་བསྐོར་བ་ནི། སྔོན་དགོན་གསར་
མཁན་པོ་པཀཤིས་བོད་དུ་བཞུགས་རིང་ནས་ཧལ་ཧའི་གནས་བསྐོར་པ་ཞིག་གིས་པཎ་ཆེན་སྨྲྀ་ཏིའི་སྒྲོལ་མའི་སྐུ་སྤར་ཆུང་བ་ཞིག་རྙེད་ནས་མགུལ་དུ་ཐོགས་ནས་འགྲོ་བ་མཁྱེན་རྒྱུ་ཡིན་སྟབས། དུས་ཕྱིས་གནས་བསྐོར་པ་དེའང་རྒས་ཤིང་ཉམས་དམས་
ཏེ་ཏཱ་ཧུ་རེར་འོངས་པ་ལ་མཁན་པོ་པཀཤི་ཉིད་ནས་ལྷོ་ཆས་སོགས་ཡང་ཡང་སྩལ་བཞིན་ཡོད་པ་དང། ལན་གཅིག་ལ་ཁོས་ཤི་སོང་བའི་ལམ་བསྟན་པཀཤི་ལ་ཁུར་འོངས་པས། སྐུ་དྲུང་བ་ཞིག་ཧོ་རོ་ལ་མངགས་ཏེ་སྐུ་སྤར་རྩར་གཅོད་གནང་བར་ལྕགས་

[023B] རྗེ་རང་ཉིད་ཀྱིས་བཙལ་ཏེ་ལྕགས་ཀྱི་གའུ་རྙིང་པ་ཞིག་ལ་འདི་རེད་ཅེས་བཞེས་ནས་ཁ་ཕྱེ་བས་སྐུ་སྤར་དེ་ཐོན་བྱུང་བ་བླངས་ནས་ཁྱེར་མཁན་ལ་གསོལ་རས་སྩལ་ནས་བཏང་ངོ། །དེ་ནས་རྗེ་རང་ཉིད་
ཀྱིས་སྤང་དེ་ལ་གད་བདར་ལེགས་པར་བགྱིས་ཤིང། བྱིན་རྟེན་སྣེ་འདུས་ཀྱི་འཇིམ་པ་ཞག་འགར་བཏུལ་དུ་བཅུག་པས་ཕྱག་ཚ་བདུན་ཙམ་སྤར་བ་བྱས་པའི་སྐུ་རྒྱབ་ཏུ་ཕྱག་བསེན་རིང་བོས་ཏཱཾ་ཡིག་རེ་རེ་ཤིས་ནས་རྟེན་གསེབ་སོ་སོར་འཇོག་ལ། སྐུ་
སྤར་དེ་ལ་ཁ་བཏགས་སེར་བོར་གཏུམས་ནས་ཐེལ་ཙེ་རྒྱབ་ཅིང་ཞལ་བྱང་འདོགས་ནས་རྟེན་སྒྲོམ་དུ་གཞུག་རྗེས་ལོ་རྒྱུས་ཀྱང་གསུང་ངོ། །དེ་ནས་རྗེ་ཉིད་སྐུ་གཤེགས་རྗེས་སྐུ་དྲུང་པ་ཚེ་རིང་རྡོ་རྗེའི་སྔས་རྟེན་ལ་སྐུ་འདི་འདྲ་རེ་ཡོད་པ་ངེད་ཀྱིས་མཐོང་སྟེ་དྲིས་
པར་ལོ་རྒྱུས་དེ་ཉིད་ལབ་ཅིང། དེའི་ཚེ་ཁོ་བོ་གཅིག་པུས་འཇིམ་པ་བརྡུང་བ་དང་བཏུལ་བ་ཞག་མང་བོར་བྱས་པས་ལག་པ་ཆུ་འབུར་དུ་གྱུར་ཚུལ་སྙན་དུ་ཞུས་ཐོག་སྐུ་གཅིག་སློང་བས། ཁྱོད་རང་བརྐུས་ནས་ལོངས་ཤིག་ཅེས་སྐུ་རྩེད་གནང་བ་བཞིན་
ཁོ་བོས་གཅིག་བརྒྱུས་ནས་བླངས་པ་འདི་ལ་པཀཤིས་མི་མཁྱེན་པ་ཡིན་ནམ་ཅང་མ་གསུང་ངོ། །གཞན་རྣམས་སྐུ་གཤེགས་རྗེས་བལྟས་པར་གསོལ་དཔོན་རྒྱལ་མཚན་གྱིས་བཏུ་ཞིང་བླངས་ཏེ་གཅིག་ཀྱང་མི་སྣང་ངོ་ཞེས་ཟེར་བ་དང། རྗེས་སོར་ཚེ་ཚེན་ཧན་གྱི་དཀའ་
གཅུ་མགོན་པོ་དེས་ང་ལ་གྲོགས་བཤེས་ལྷ་བཟོ་ཞིག་གིས་ཁོ་བོ་གསོལ་དཔོན་རྒྱལ་མཚན་ལགས་དང་ནང་ཚགས་ཡིན་སྟབས། བོད་དུ་ཐེག་ཁང་སྒྲོལ་མ་འདི་ལ་རྟེན་རྩགས་ཆེན་ཡིན་ཞེས་བསྙད་ཅིང་སྟེར་བ་ཡིན། ཁྱེད་རང་ལ་དམ་བཅའི་སྦ་ཡར་དུ་འབུལ་ལོ་ཞེས་སྦྲོད་
བྱུང་བ་འདི་ལ་ངས་གསེར་ཚོན་འབུལ་དུ་མི་ནུས་པས་ཁྱོད་རང་ལ་གཏད་ན་ལེགས་ཆར་འདུག་ཅེས་སྟེར་བྱུང་བའོ།། ཀློང་རྡོལ་བླ་མའི་ཕྱག་ཚ་ཐུབ་དབང་གི་ལྡེར་སྐུ་ལེབ་མོ་མུ་ནེས་བསྐོར་བ་དང་སྒྲོལ་མའི་སྐུ་སོར་བཞི་མ་ནི། སྔོན་ཧའི་ཧྭོས་ཅང་ཅུན་གྱིས་ཐལ་པོ་གོརྵ་

[024A]༄༅། །དང་གཡུལ་སྤྲད་དུས་ཀློང་རྡོལ་བླ་མ་ལ་སྐྱབས་འཇུག་ཞུས་པར་ཉིད་ཀྱི་ཕྱག་ཚ་སྒྲོལ་མ་རེ་མགུལ་བསྲུང་དུ་ཕུལ་བྱུང་བ་དེ་ལས་འོད་དང་བདུད་རྩི་བྱུང་བ་དང་གསུང་བྱོན་པའང་ཡིན་ཟེར་ལ། ཕས་རྒོལ་གྱི་དགྲ་འཇོམས་ཤིང་
དབང་དུ་བསྡུས་ཚར་ནས་ཕྱིར་ལོག་རྗེས། འཇམ་དབྱངས་གོང་མ་ཆེན་པོ་ལ་བོད་ན་བླ་མའི་བཟང་བ་ནི་རི་བོ་ན་འདུག། ལྷ་སྐུའི་བཟང་བ་ནི་འཇིམ་སྐུ་ལ་འདུག་ཅེས་ཞུས་སྐད། འདི་གཉིས་ཀྱི་སྔ་མ་ནི་རྗེ་རང་གི་ཕྱག་ཆ་ངོ་མ་དང། ཕྱི་མ་ནི་ཁོང་གི་ཕྱག་
སྤར་དེས་ཉེ་ཆར་བཞེངས་པ་འདྲའོ།། རྒྱལ་སྲས་རིན་པོ་ཆེའི་ཕྱག་ཚའི་སྐོར་ལ། ཐུབ་དབང། སྒྲོལ་མ་གསར་རྙིང། ཡི་དམ་དཔའ་གཅིག། རྟ་མགྲིན་གསང་སྒྲུབ། མགོན་ཆོས་ལྷ་གསུམ། ཕྱག་ཚ་སྐོར་མོ་གསང་བདེ་འཇིགས་གསུམ་རེ་རེ། རྣམ་སྲས་སོགས་
ནི། རྒྱལ་སྲས་སྤྲུལ་སྐུ་རིམ་བྱོན་ལ་པཎ་ཆེན་སྨྲྀ་ཏིའི་ཕྱག་པར་རྣམས་དང་ཨ་མ་འཕེལ་གདུང་སོགས་ཕྱག་ཏུ་བཞུགས་པ་དང། རྒྱ་བོད་ཀྱི་འཇིམ་སྐུའི་ཕབ་རྒྱུན་རྣམས་ཀྱང་བསྡུས་ནས་བཞག་ཡོད་ལ། ཁོང་ལའང་སྨྲྀ་ཏིའི་སྐུ་སྐྱེར་གྲགས་པས་ཕྱག་ཚའི་
བཀའ་བབས་ཏུ་གྱུར་པ་ཡིན་སྐད། དེས་ན་རྒྱལ་སྲས་ཕྱག་ཚ་ནི་བྱིན་རླབས་ཆེ་ཞིང་འཕྲིན་ལས་དར་སོ་ཆེ་བ་ཡིན་ནོ་ཞེས་བོད་སོག་གི་བླ་མ་དག་ལས་ཐོས་སོ།། པཎ་ཆེན་པོག་ཏའི་ཕྱག་ཚའི་སྐོར་ལ། རྭ་སྤར་འཇིགས་བྱེད། རྟ་མགྲིན་དམར་ཆུང། འཇམ་དཔལ་
ནག་པོ། ཕྱག་རྡོར་འཁོར་ཆེན། མགོན་དཀར། ཆོས་རྒྱལ། རྣམ་སྲས་རྣམས་བཞུགས་སོ།། གཞན་ཡང། ས་སྐྱའི་བདུད་རྩི་རྣལ་འབྱོར་མ་དང་ཐང་སྟོང་རྒྱལ་པོ། ཧལ་ཧ་སངས་རྒྱས་དགེ་རྒན་གྱི་ཕྱག་ཚ་སྒྲོལ་མ་དང་རྣལ་འབྱོར་མ།  ཡི་དམ་ཡང་གསང་རྣམས་ནི། ལྷ་ལྡན་ནས་འོངས་པའི་བོད་སོག་དག་གིས་སྟེར་བའོ།།  སྐྱེས་ཆེན་དམ་པ་མང་བོའི་
དབུ་སྐྲ་ན་བཟའ་ཚེམས་སོགས་ཀྱི་བསྲེགས་ཐལ་འབའ་ཞིག་གིས་བཞེངས་པའི་བླ་མ་ཞང། ཕག་མོ་གྲུ་པ། ལྷ་རྗེ་དགེ་བ་འབུམ་སྟེ་ཕྱག་ཚ་གསུམ་ནི། སྔོན་བོད་ཕྲུག་བསྟན་པ་དོན་ལྡན་གྱིས་ཕུལ་བའོ།། ཟུར་བཞུགས་གྲུབ་དབང་ཐང་སྟོང་བའི་འཇིམ་སྐུ་ཆེ་

[024B] ང་ཚོའི་བླ་མ་མཁན་ཆེན་སངས་རྒྱས་མཚན་ཅན་གྱིས་བོད་ནས་བསྣམས་ཡོངས་པའོ།། རྒྱ་གར་གྱི་པཎྜི་ཏ་ཤྲཱི་ཨ་ཤྲ་ཀའི་འཇིམ་སྐུ་ནི། རི་བོ་རྩེ་ལྔར་སྐུ་ཆེ་ཙམ་ཞིག་ཡོད་པ་ལས་མ་ཕྱི་བླངས་ཀྱིན་དེར་བཞེངས་ནས། ངེད་ཀྱི་སློབ་མ་བསོད་ནམས་ཞེས་
པས་བསྐུར་བ་སྟེ། དེའི་རྣམ་ཐར་ནི་རྒྱ་ནག་ཆོས་འབྱུང་དུ་གསལ་ལོ།།  པཎྜི་ཏ་དེའི་སྐུ་གདུང་རིལ་པོར་བཞུགས་པའི་མཆོད་རྟེན་ནི། རི་བོ་རྩེ་ལྡན་ཡོད་ཅེས་དཀར་ཆག་ཏུ་སྣང་ཡང་གནས་གང་དུ་ཡོད་པ་མི་གསལ་བའི་རྒྱུས། རིང་ནས་བོད་སོག་གི་བླ་ཆེན་དང་གནས་མཇལ་པ་ཚོས་རྩར་གཅོད་བྱེད་ཀྱང་མ་རྙེད་པ་ལ། ཕྲན་གྱིས་བཙལ་ནས་བཀའ་འགྱུར་ལྟ་ཁང་གི་མཆོད་རྟེན་ཆེན་པོའི་ལན་ག་
ནང་གི་ས་སྟུག་པོ་བྲུས་པས་རྡོ་ལེབ་ཆེན་པོ་ལ་རྒྱ་བོད་ཏོར་གྱི་ཡི་གེ་གསུམ་ཀྱི་བརྐོས་པའི་ཕས་ཝ་རྡོ་མཚར་བ་རེ་བཏོན་ཏེ། མི་མངས་ལ་དྲིལ་བསྒྲགས་བྱས་པས་སྐྱེ་བོ་གསེར་སྙིང་ཚང་མས་ཡ་མཚན་ཆེན་པོ་བྱེད་ཅིང། མཆོད་རྟེན་དེའི་ཞབས་ཏོག་ཏུ་སོང་ནག་འཕྲིན་ལས་ཀྱང་བྱས་པར་གྱུར་སྐད་  འཕགས་མཆོག་དོ་ཡོད་ཞགས་པའི་སྐུ་བ་སོ་མ་ནི། ལྷ་ལྕམ་མགོན་དཀར་སྐྱབས་ཀྱིས་ཕུལ་བའོ།། ཀུན་མཁྱེན་སྐུ་བར་བའི་སྐུ་ཆུང་སྐུ་འབུམ་ འདི་ཁའི་གཞུང་ལས་
པ་བསྟན་དང་ལགས་ཀྱི་རྟེན་གྲས་ནས་བྱུང་བ་སྟེ། ངེད་ལ་ཐ་བིན་སྤྱི་སོའི་སར་སློབ་མ་ཞིག་གིས་ཕུལ་བའོ།།  རྒྱ་གར་གྱི་རྟེན་རྙིང་ངོ་མཚར་བ་ཙན་དན་དཀར་པོའི་འཇམ་དབྱངས་མཛད་གཡོན་མའི་སྐུ་བརྙན་མཐོང་བ་ཙམ་གྱིས་དང་བ་འདྲེན་པར་བྱེད་པ་ནི། སྐྱབས་མགོན་རྗེ་བཙུན་དམ་པ་སྐུ་གོང་མའི་ནང་རྟེན་གྱི་ཁྲོད་ནས་གསར་དུ་ཐོན་བྱུང་བ་སྟེ། ད་ལོར་ཕྲན་རྒན་གྱིས་གྲྭ་སར་ཕྱིན་དུས་ངེད་གྱི་ཏེ་གནས་རྙིང་བ་དེས་ལེགས་སྐྱེས་
སུ་སྟེར་བ་གམ་དུ་འཇོག་པ་དང་མཉམ་དུ། ཕྱི་ནས་དགེ་འཕྲུག་གཉིས་ཀྱིས་ཆོས་དུང་གཡས་འཁྱིལ་དང་གསེར་སྐོད་འབྲུ་དཀར་སེར་གྱིས་བཀད་བ་གཉིས་པོ་བསྣམས་ཡོང་ནས། ངེད་ཀྱི་ལག་ཏུ་གཏད་བྱུང་བའི་རྟེན་འབྲེལ་ཡ་མཚན་ཅན་རང་འགྲིགས་སུ་བྱུང་བ་ཞིག་གོ་རྗེ་བདག་ཉིད་ཆེན་པོའི་ཕྱག་ཚ་ལ་ཕན་པོ་འཇམ་
དབྱངས་ཞེས་པའི་རྟེན་བྱིན་རླབས་ཅན་མངོན་རྟགས་ཨ་ཁུ་ཚང་གི་གསུང་ན་གསལ་བ་དེ་ཉིད་ནི། ཁོ་བོས་གྲྭ་སར་མདོ་སྡུད་པའི་ལུང་ཟབས་བཤད་དང་བཅས་ཏེ་འདོན་པར་བརྩམ་དུས་གསར་སློབ་ཞིག་གིས་ཞུ་རྟེན་དུ་ཕུལ་བྱུང་སྟེ། ཕྲན་གྱིས་གཞོན་དུས་ནས་བཙལ་རུང་མིག་ལམ་དུའང་མ་བྱུང་བ་ལ་དེང་དང་གིས་
ལག་ཏུ་འབྱོར་བ་འདི་ཡ་མཚན་ཆེ་ལགས།  གསུང་རྟེན་གྱི་སྐོར་ལ་སྤར་ཐུང་མ། འཇམ་སྡུད་བཟང་གསུམ། གསང་འདུས་རྒྱུད། བསྡུས་རྒྱུད་སྙིང་པོ་སོགས་མདོ་རྒྱུད་ཅི་རིགས་དང་
བྱང་ཆུབ་ལམ་སྒྲོན། ལམ་རིམ་ཆུང་དུ། རྒྱ་བོད་ཀྱི་ལམ་རིམ་བློ་སྦྱོང་ཐོར་བུའི་སྐོར་བྱང་ཆུབ་གླིང་གི་སྤར་མ་དང། འདུལ་བ་མདོ་རྩ། གཞི་གསུམ་ཆོ་ག། ལས་ཆོག་རྣམས་དང། ཚེ་དབང་དང་རྗེས་གནང་གི་ཆོ་ག་ཉེར་མཁོ་རྣམས་དང་
ཁ་འདོན་ཆོས་སྤྱོད་སྒྲུབ་ཐབས་ཆང་ཆུང་སྣ་ཚོགས། རང་གི་ངག་རྩོམ་གྲས་པོ་ཏི་བཅུ་སྐོར། གསན་ཡིག་ཁ་འཐོར་པོ་ཧི་གཉིས་བཅས་བཞུགས་སོ།། དབང་དང་རྗེས་གནང་གི་སྐབས་སུ་མཁོ་བ་དཀྱིལ་འཁོར། ཙ་ཀ་ལི། བཅའ་གཞི། ཕྱག་མཚན་སྣ་
ཚོགས། འཁོར་ལོ། བླ་རྡོ། རྫས་སྣ་སོགས་ནི། ཕལ་ཆེར་ཨེར་ཁེམ་གྱི་སྔགས་རམས་པ་པཀཤིའི་ཆས་ཀ་རྣམས་ཉེ་གནས་ཚོས་ངེད་ལ་གཏད་པ་ཡིན་ཞིང། ཁོ་བོས་གསར་དུ་བཞེངས་པ་དང་ཕྱོགས་གཞན་དག་ནས་བྱུང་བའང་མང་ངོ།། གཞན་ཡང་
རྒྱལ་དབང་འཇམ་དཔལ་རྒྱ་མཚོའི་ཕྱག་ཏུ་བཞེས་ཡོད་པའི་རྡོར་དྲིལ། རྒྱལ་སྲས་རྡོ་རྗེ་འཆང་གི་ཕྱག་ཏུ་བཞེས་ཡོད་པའི་ཏིང་ཤག་དང་མཎྜལ། ཤི་རཱེ་ཐུ་མཁན་པོ་པཀཤིའི་མཎྜལ། སྔགས་རམས་པ་པཀཤིའི་ཤཱ་ཛང་བུམ་པ་བདེ་དཀར་ཚེ་རིལ་གྱིས་གཏམས་པ། ཅོ་ནེ་

[025A]༄༅། །དཔོན་སློབ་ཚང་གི་ཕྱག་འཁོར་སོགས་དམ་རྫས་བྱིན་རྟེན་སྣ་མང་བཞུགས་ཡོད་དེ། སོ་སོའི་ལོ་རྒྱུས་ནི་ཞིབ་པར་འབྲིར་མི་ལང་ཞིང། དེ་ཙམ་དུ་དགོས་དོན་ཆེ་བའང་མིན་པར་སེམས་སོ། །སྨྲས་པ། སྙིང་ཉེའི་རྒྱུ་ཡོད་མེད་ཀྱང་རུང། །
སྙིང་དང་འདྲ་བའི་བྱིན་རྟེན་རྣམས། །སྙིང་འདོད་བདག་ལ་སྟེར་བ་ནི། །སྙིང་རྗེའི་ལྷ་ཡི་འཕྲུལ་དུ་ཁུམས། །གཞན་དག་གཅིག་གིས་ཆོག་ན་ཡང། །རང་ཉིད་མང་པོ་བཙལ་ཞིང་གསོག་གཞན་ལ་སྟེར་བཞིན་ཡོད་ན་ཡང། །རང་གི་དང་གིས་
འཚོགས་འདི་ཅི། །གང་ཡང་བྱིན་རྟེན་ཆེས་མང་ཞིག་གང་ཟག་བདག་ལས་འཕྱི་བ་འདྲ། །གང་མང་རྗེས་ལུས་བུ་སློབ་རྣམས། །གང་ལྟར་མཆོད་ཀྱང་དགེ་ཞིང་ཤིས།། །།

[025B][BLANK PAGE]



﻿༄༅། །ཐུ་བྱཉྫ་ན་ལཀྵ་ས་ཧ་སྲམྤ་ཏྲ་སྱ་མུརྒྷ་ཊ་ན་སྱ་དིན་ཀ་ཇེ་ཡུ་སར་སྱ་པི་དྭ་ནྤ་ཡསྟ་སྱ་ཀཱ་ཡངྷཱ་ཏུ་རཏྣ་ཙིནྟ་མ་ཎི་གརྦྷེ་ཏེཥྛ་སྱ་མ་ཧཱ་ཡཱུས་བསྟུས་སེ་པི་ནས་སྱ་ནཱ་མ་བི་ཧར་ཏིསྨ་
༄༅། །རྒྱལ་བ་མཆོག་གི་བདག་ཉིད་གང་དེའི་སྐུ་གདུང་རིན་པོ་ཆེ་ཡིད་བཞིན་ནོར་བུ་སྙིང་པོར་བཞུགས་པའི་མཆོད་སྡོང་ཆེན་པོ་རྟེན་དང་བརྟེན་པར་བཅས་པའི་དཀར་ཆག་ངོ་མཚར་འདབ་སྟོང་འབྱེད་པའི་ཉིན་བྱེད་ཅེས་བྱ་བ་བཞུག་སོ།།

[001]༄༅། །བཊ་ཀ་མ་ཏི་ཛ་ཡུསྶུ་སཱ་མནྟ་པུཏྲ་སྶ་བརྱ་སྱ་བཻ་ད་ཤྩྐཱ་རུ་ཎྱ་སཱ་བཧོ་མུ་ཁཻ་ཀཾ་པྲ་ཨཱ་པཱ་པྲྀ་ཏཾ་
༄༅། །བློ་ཆེན་རྒྱལ་བ་ཀུན་ཏུ་བཟང་པོ་སྲས་བཅས་ཡོངས་ཀྱི་མཁྱེན་དང་བརྩེ་བའི་འདུས་ཞལ་གཅིག་ཏུ་རབ་ཕྱེ་པ། །

[002]༄༅། །བྷ་ག་མ་ཏ་ཡ་བ་ཀོ་བར་ཛྙཱ་ན་མཱ་ཡཱ་མ་ཡོན་ཎྱ་བཻ་ལཱ་ལི་ཏཋྐརྨ་སཾ་ཀཽ་ལ་ནེ་ཤྚི་ན་བཛྲོ་དྷ་རཿ་
༄༅། །དཔལ་ལྡན་ཟུང་འཇུག་ཡེ་ཤེས་མཆོག་གི་སྒྱུ་འཕྲུལ་གར་གྱིས་རྣམ་པར་རོལ་མཛད་རིགས་ཀུན་ཁྱབ་བདག་རྡོ་རྗེ་འཆང། །
ཏྲྱམ་ཏི་བི་ད་ཡ་སཾ་ཛྷ་ནཱ་ལོཀྐ་ལྐཱ་ག་མ་ནྱཾ་ས་མོ་ཛི་ཏྱ་ནཱུ་ནཱ་དཧི་ཀཱརྞཱ་ཀ་རུ་ཎྱ་སྱ་ནཻ་དྷཱན་ཀཾ་
དུས་གསུམ་ཤེས་བྱ་ཐམས་ཅད་མཁྱེན་གཟིགས་སྙིགས་དུས་འགྲོ་ལ་རྒྱལ་བ་ཀུན་ལས་ངེས་པར་ལྷག་པའི་ཐུགས་རྗེའི་གཏེར།།

[003]༄༅། །ཛ་ལ་གུ་རུ་ཏ་བ་ཙོར་ཎཱ་ཏུ་སྶུ་ཙ་ཀྲཾ་པྲ་སཱ་ད་ཏྲ་ཡ་ཏྲི་རྦ་དིཤཤི་ཥྛ་སིདྡྷ་པྲ་ཡ་ཤྩོཏྤ་པཱ་དཧི་ཥྦན་
༄༅། །བཀའ་དྲིན་སུམ་ལྡན་རྩ་བའི་བླ་མ་ཁྱོད་ཞབས་བདེ་ཆེན་འཁོར་ལོར་བསྟན་ནོ་བྱིན་རླབས་དངོས་གྲུབ་དགའ་སྟོན་སྩོལ། །

[003B] །བརྒྱད་ཁྲི་བཞི་སྟོང་ཆོས་ཆར་འབེབས་པའི་གསུང། །ཇི་ལྟ་ཇི་སྙེད་ཤེས་བྱ་ཀུན་མཁྱེན་ཐུགས། །ཐུབ་དབང་ལྷ་ཡི་ལྷ་ལ་ཕྱག་འཚལ་
ལོ༑ ་ཕྱོགས་བཅུའི་ཞིང་བཞུགས་རྒྱལ་བ་ཐམས་ཅད་ཀྱི། །མཁྱེན་དང་བརྩེ་བའི་ཡོན་ཏན་མ་ལུས་པ། །ཐེག་མཆོག་བཤེས་གཉེན་གཟུགས་ཀྱི་རྣམ་རོལ་བ། །འཇམ་མགོན་བློ་བཟང་གྲགས་
པར་སྙིང་ནས་འདུད། ་སྤངས་རྟོགས་ཡོན་ཏན་རྒྱ་མཚོར་སྟོབས་བཅུའི་སྟོབས། །ལྷུན་པོའི་སྤོ་ལྟར་མངོན་པར་འཕགས་ཟིན་ཀྱང། །གདུལ་བྱའི་དོན་དུ་གང་འདུལ་གསེར་རིའི་འཕྲེང། །འཛིན་
མཁས་སྣང་མཐའི་སྒྱུ་འཕྲུལ་མཐའ་ལས་འདས། ་ཁྱད་པར་རྒྱལ་བའི་ཉན་ཐོས་རབ་འབྱོར་དང། །འཇམ་དཔལ་གྲགས་པ་རིག་པའི་ཁུ་བྱུག་སོགས། །འཕགས་བོད་མཁས་གྲུབ་ཡང་སྲིད་མུ་ཐི་
ལ༑ ༑ཐུགས་རྗེའི་སྲད་བུར་བརྒྱུས་པའི་ཚུལ་ལ་དད། ་རྒྱལ་ཀུན་ངོ་བོ་བློ་བཟང་མཁྱེན་བརྩེའི་དཔལ། །མཚན་ལྡན་རྗེ་བཙུན་མཆོག་གི་སྤྲུལ་པའི་སྐུ། །བསྟན་པའི་ཉི་མ་ཕྱོགས་ལས་རྣམ་རྒྱལ་
གང༑ ༑རྭིས་མེད་བསྟན་འགྲོའི་མགོན་པོར་ཅིས་མི་བསྔགས། ་སྙིགས་མ་ལས་ཀྱང་ཆེས་ཆེར་སྙིགས་དུས་ཀྱི། །འགྲོ་བ་འདི་ཀུན་སྒྲོལ་སླང་ཐུགས་བསྐྱེད་ཀྱི། །དམ་བཅའི་ཁུར་ཆེན་བཞེས་ནས་

[004A]༄༅། །རྗེ་བླ་མ། །ཐུགས་རྗེའི་གཏེར་ཆེན་རྡོ་རྗེ་འཆང་དབང་དེས། ་ཞིང་འདིར་མཁས་བཙུན་བཟང་པོའི་ཟློས་གར་གྱིས། །བསྟན་འགྲོར་ཕན་བདེའི་བཀའ་དྲིན་བསམ་འདས་ཀྱང་
འགྲོ་རྣམས་དམུ་རྒོད་གདུལ་དཀའི་ངང་ཚུལ་འདིས། །རྡོ་རྗེ་སྙིང་པོའི་སྐུ་ཡང་འདའ་ཚུལ་བསྟན། ་དྲིན་ཅན་རྗེ་བཙུན་སྟོན་མཚན་མགོན་པོ་དེ། །ཆོས་དབྱིངས་ཆུ་ལྷའི་ཕག་ཏུ་གཞོལ་གྱུར་པས། །
འགྲོ་ཚོགས་བདེ་ལེགས་ཀུ་མུད་ཟུམ་པའི་ཚེ། །འགྱོད་གདུང་ཚུལ་རྣམས་བསམ་ན་ཀྱེ་མ་ཧུད། ་འོན་ཏང་བྱམས་ལྡན་མ་ཡིས་བུ་གཅིག་ལ། །བརྩེ་བ་ཇི་བཞིན་ཕྱིར་བཞིན་ཡེ་ཤེས་ཀྱི། །གཟིགས་
པས་མ་བོར་སླར་ཡང་ཞིང་འདིའི་མཁར། །མཆོག་གི་སྤྲུལ་སྐུ་སྤྲིད་པའི་སྒྲོན་མེ་ཉིད། ་འཁྲུལ་རྟོག་ཆུ་འཛིན་སྐྱོན་གྱིས་མ་གོས་ཤིང། །ཐུགས་རྗེའི་འོད་སྟོང་མཁའ་ཁྱབ་སྤྲོ་བཞིན་པར། །རིང་
པོར་མ་ཐོགས་མྱུར་དུ་ཤར་བའི་ཚེ། །དགེ་ལེགས་པུཎྜ་རི་ཀའི་ཚལ་རྣམས་བཞད། ་དེ་ཚེ་གདུལ་བྱ་རྐང་དྲུག་ཁྱུ་ཚོགས་རྣམས། །དད་གུས་སྤྲོ་བས་ལག་ཟུང་ཐལ་སྦྱར་དང། །ལྷན་ཅིག་གསོལ་
འདེབས་མགྲིན་དབྱངས་འཁྲོལ་བཞིན་དུ། །མཆོད་སྡོང་སྲི་ཞུའི་ལས་ལ་ཅི་ཡང་བྲེལ། ་གང་གི་མཚན་ཙམ་ཐོས་དང་དྲན་པས་ཀྱང། །ཉེས་ཚོགས་སེལ་ཞིང་ལེགས་ཚོགས་ཀུན་འབྱུང་ན། །

[004B]མཆོད་པའི་བསོད་ནམས་ཚོགས་ནི་ཆེས་རྨད་བྱུང། ་རྒྱལ་ཀུན་བྱིན་རླབས་ཀུན་འདུས་ཟ་མ་ཏོག་བསམ་འཕེལ་དབང་གི་རྒྱལ་པོ་སྙིང་པོ་རུ། །བཞུགས་པའི་ཕོ་བྲང་སྟོབས།།
བཅུ་མི་འཇིགས་བཞི། །བྱང་ཆུབ་ཕྱོགས་ཆོས་མཚོན་པ་ཆོས་སྐུའི་རྟེན། ་སྲིད་དང་ཞི་བའི་མཆོད་སྡོང་བླ་ན་མེད། །རྟེན་དང་བརྟེན་པར་བཅས་པའི་དཀར་ཆག་འདི། །བརྔ་དང་མངོན་བརྗོད་སོགས་ཀྱིས་མ་བཅིངས་པར། །
ཀུན་གྱི་སྤྱོད་ཡུལ་གོ་བ་དེར་བརྗོད་ལ་སྤྲོ། ་དེ་ཡང་མ་ལ་ཡ་ཡི་སྤོ་མཐོ་ལས། །ལེགས་སོན་འཁྲི་ཤིང་བཟང་པོའི་དཔལ་སོགས་ལ། །འགྲན་དུ་བཟོད་པའི་ལྗོན་ཤིང་ཁྱད་འཕགས་པར། །མཁས་རྩེར་སོན་པའི་སྐྱེས་བུའི་འདུ་བྱེད་
ཀྱིས། ་བཟོ་བ་ཀོད་ཁྱད་པར་འཕགས་པའི་ཀ་ཆེན་ནི། །བཟང་པོའི་གྲངས་ཀྱིས་བཏེག་སྟེང་རྡོ་རྗེའི་གདུང། །བཅུ་དྲུག་མིག་མང་རིས་སུ་བྲེས་པའི་ཕྱི། །སྲ་བརྟན་རྩིག་པས་བརྟེན་པའི་ཁང་བཟང་མཆོག་་རིན་ཆེན་བང་རིམ་
བཞི་ལྡན་ལྷུན་བརྗིད་ཀྱི། །ལྟེ་བ་པད་རག་རི་དབང་ལྟ་བུ་ལ། །དུང་གི་སྐ་རགས་བཅིངས་འདྲའི་གོང་གནོན་དུ། །སྤེན་བད་ཆེ་ཆུང་ཉིས་རྩེགས་ཁོར་ཡུག་གི་་མདུན་ཕྱོགས་དང་པོའི་སངས་རྒྱས་རྒྱུད་རྒྱལ་གྱི། །ཡང་སྙིང་རྣམ་
བཅུ་དབང་ལྡན་ཐོག་ཚད་མ། །ཟུང་གི་གཡས་གཡོན་ཨེ་ཝཾ་རྣམ་གཉིས་ཀྱིས། །མཛེས་ཤིང་ཕྱོགས་བཞིར་མཎྜལ་གཉིས་རེས་བརྒྱན། ་མདུན་ཕྱོགས་སྒོ་ཁང་རྟ་བབས་ཉིས་བརྩེགས་ཀྱི། །སྟོང་མའི་མདུན་ངོས་

[005A]༄༅། །ཆོས་ཀྱི་འཁོར་ལོ་དང། །ཕན་ཚུན་གཉིས་སུ་རི་དྭགས་ཕོ་མོ་ཟུང། །གདོང་དང་འདྲེན་བྱེད་རྩེ་གཅིག་ཆོས་འཁོར་ལ། ་བལྟ་བ་དང་བཅས་ཚང་མའི་རྒྱུ་འགྲོ་སྐོར། །ཟངས་ཁལ་དྲུག་ཅུ་རེ་དྲུག་ཉག་བཞི་དང།།
ཚ་གསེར་མགུར་ཞོ་སུམ་བརྒྱ་གོ་གཅིག་ལ། །སེ་བ་ལྔ་ཡིས་ལྷག་པའི་གྲངས་ལྡན་སོང། ་གཞལ་ཡས་ཁང་ཆེན་གང་གི་ཟུར་ཆེན་བཞི། །གློ་འབུར་གཉིས་དང་བཅས་པའི་ཞུར་གདོང་དུ། །གདོང་ལྔའི་དབང་པོ་གཡུ་
རལ་མཆེ་སྡེར་གྱི། །རྣམ་པར་སྤ་བས་བརྗིད་པ་དེ་དག་རྒྱུར། ་ལྗོན་དམར་འདེགས་ཁལ་དྲུག་ཅུ་རེ་ལྔ་དང། །ཉག་བཞི་ས་ཟླ་བཙོ་སྦྱངས་མགུར་མོའོ་ཞོ། །བརྒྱ་ཕྲག་གཉིས་དང་བཞི་ཡིས་ལྷག་གྱུར་པའི། །བཅུ་ཕྲག་འཇིག་
རྟེན་ཁམས་ཀྱི་གྲངས་ལྡན་སོང། ་གཞལ་མེད་ཁང་ཆེན་དངོས་གཞིའི་སྟེང་ཕྱོགས་ཀྱི། །ཁོར་ཁོར་ཡུག་ཀུན་ཏུ་བྲེ་སྤུངས་ཀྱིས། །བཏེག་པའི་མདའ་ཡབ་ཁྲ་སྐྱོར་གྱིས་མཚན་པའི། །ངོས་སུ་འཕགས་མཆོག་རིགས་
གསུམ་མགོན་པོའི་གཟུངས། ་ཚངས་པའི་ཡིག་གཟུགས་འཕུལ་མ་བྱ་འདབ་བཅས། །གཤམ་མཐར་ཤར་བུ་ཟེ་རོག་སྤ་ལེའི་གཟུགས། ཟུར་བཞི་པད་སྤུངས་ནོར་བུའི་ཏོག་གཟུགས་ཀྱིས། །མཛེས་པར་བྱས་པའི་ནང་དུ་
ས་གདུང་གིས། ་གྲུ་བཞིར་བཅད་པའི་གཞལ་ཡས་ཁང་བཟའ་གི་སྟེང་དུ་རྡོ་རྗེའི་ཀ་གདུང་བྱེ་སྤུངས་དང། །སེང་ལག་རྣམས་ཀྱིས་བཏག་པའི་དབུ་རྩེར་ནི། །གསེར་གྱི་ལྷུན་པོ་ཉི་འོད་འབུམ་ཕྲག་གིས། ་འཁྱུད་འདྲའི་

[005B] །ཟུར་བཞིར་ཆུ་སིན་མགོ་གཟུགས་ཀྱིས་མཚན་ཞིང། །རྩེ་དབུས་གསེར་འཕྲུ་ཐོག་ཚད་ལྷག་ཙམ་གྱི། །དཔངས་དང་ལྡན་པའི་ཕན་ཚུན་གྱད་མི་གཉིས། །་དཔའ་བའི་རྣམ་འགྱུར་དང་
བཅས་ལྕགས་ཞུན་གྱི། །སྲད་བུར་རྗེ་བཙུན་བླ་མ་གང་དེ་ཡི། །ཕྱག་དྭིལ་རླུང་གཡབ་ཅན་དང་དཀྱུས་དྲིལ་རེ། །ཤེས་རབ་རང་སྒྲ་ལྷང་ངེས་འཁྲོལ་བ་ཡོད། ་གདུང་སྟེང་སྣེ་མོ་ཕན་ཚུན་སོ་སོ་རུ། །ཆུ་སྲིན་ཀུམྦྷི་ཀ་རའི་གཟུགས་ཀྱི་
དབྱིབས། །མཇུག་མ་པ་ཏར་གྱེན་ལངས་དབྱིབས་བཅས་ཀྱིས། །མཚན་པའི་རྒྱ་ཕིབས་མདའ་ཡབ་དང་བཅས་པའི། ་རྒྱུར་བསྔོམས་ཟངས་ཁལ་སུམ་སྟོང་སུམ་བརྒྱ་དང། །ཉེར་ལྔ་ས་ཟླ་བཙོ་སྦྱངས་ཞོ་ཡི་གྲངས། །ཆིག་ཁྲི་
བརྒྱད་སྟོང་དངུལ་ཆུ་ཞོ་གྲངས་ནི། །བཞི་ཁྲི་བརྒྱད་སྟོང་དགུ་བརྒྱ་གྱ་བརྒྱད་སོང། ་རྒྱ་ཕིབས་མདའ་ཡབ་བཅས་ཀྱི་ཤར་བུའི་འོག་མགོན་པོ་གང་དེའི་ཕྱག་དྲིལ་གསུམ་གྱིས་གཙོས། །ཐེག་ཆེན་གན་དྲིལ་ཤ་དག་རླུང་
གཡབ་ཀྱིས། །མཚན་པ་ངོ་གྲངས་བརྒྱ་དང་ཉེར་དྲུག་མཆིས། ་ལྗོན་དམར་འདེགས་ཁལ་བདུན་ཅུ་དོན་དྲུག་དང། །ཉག་ལྔ་གསེར་ཞོ་སུམ་བརྒྱ་ཉི་ཤུ་ལས། །གྲུབ་པའི་རྒྱལ་མཚན་ཆ་དང་ལྷ་བེག་གི། རྟེན་ཐུགས་རྔ་མ་
དམར་ནག་ལས་གྲུབ་པ། ་རྡོ་རྗེའི་རྭ་ལྔས་མཚན་པའི་ཐུགས་ལྕགས་ཀྱི། །རྩེ་མོ་མེ་རི་འབར་བས་བརྒྱན་པ་ཟུང། །བཅས་པས་སྟེང་གི་ཕྱོགས་བཞིར་མཛེས་བརྗིད་ནི། །མེལ་ཚེ་མཛད་ལ་དཔའ་བའི་ཚུལ་དུ་མཆིས། ་
[006A]༄༅། །རྒྱ་ཕིབས་འོག་ཏུ་བཛྲ་བཧཻར་བའི། །བློས་བསླངས་ལ་སོགས་བཞུགས་པའི་ལྷ་ཁང་དང། །དེ་འོག་ཁྱམས་ཆེན་ཀ་བ་བཅུ་དྲུག་རྒྱའི། །ནང་ངོས་བཅས་པར་བཟང་གོས་ཐོག་ཡོལ་དང། ་གོས་བཟང་སྣ་ཚོགས་
འཆེམ་དྲུབ་ལས་གྲུབ་པའི། །སངས་རྒྱས་བྱང་སེམས་མང་པོའི་སྐུ་བརྙན་གྱིས། །ཕྱུག་པའི་ཡོལ་བ་ཨ་ཤོམ་རྒྱ་དར་གྱི། །ནང་ཡོལ་བཟང་པོས་བརྒྱན་ཐོག་བླ་མ་དང། ་ཡི་དམ་སངས་རྒྱས་བྱང་ཆུབ་སེམས་དཔའི་སྐུ། གྲངས་
མང་འཇིགས་མཛད་རྡོ་རྗེའི་བློས་བསླངས་ཀི། །དཀྱིལ་འཁོར་གསེར་ཟངས་ལས་གྲུབ་ཁྱད་འཕགས་དང། །གཞན་ཡང་རྒྱུད་སྡེ་བཞི་ཡི་དཀྱིལ་ཐང་སོགས། ། བྲིས་སྐུ་སྣ་ཚོགས་བཞུགས་པའི་སྤྱན་སྔ་རུ། །གུ་གུ་ཤ་དང་
དཀར་ཡོལ་ཤེལ་སྣ་ཚོགས། །ལི་ཁྲོ་ཟངས་ལ་སོགས་པ་རྒྱུ་བཀོད་ཀྱིས། །ཁྱད་པར་ཕྱེ་བའི་མཆོད་རྫས་ཚར་དུ་དངར། ་གཞལ་ཡས་ཁང་གི་ནང་ལོགས་ཕྱོགས་བཞི་ཡི། །ངོས་སུ་རྒྱལ་བའི་དབང་པོ་འོད་དཔག་མེད། །ཤཱཀྱའི་
རྒྱལ་པོ་རྗེ་བཙུན་བྱམས་པ་མགོན། །ཨ་ཏི་ཤ་དང་རྒྱལ་བ་ཙོང་ཁ་པ། ། །ཁྱབ་བདག་འཁོར་ལོའི་མགོན་པོ་དེ་ཉིད་དང། །བཅས་པའི་སྣང་བརྙན་སེམས་དཔའ་གསུམ་བརྩེགས་ཅན། །སྐུ་ཚད་ཆེ་བ་རེས་གཙོས་བསྐལ་
བཟང་གི་སངས་རྒྱས་སྟོང་དང་རྒྱལ་བ་ཀུན་ཏུ་གཟིགས། ་ཕྱོགས་བཅུའི་སངས་རྒྱས་སྨན་བླ་བདེ་གཤེགས་བརྒྱད། །རྒྱལ་བ་སེང་གེའི་ང་རོ་ཀླུ་དབང་རྒྱལ། །སངས་རྒྱས་དཔའ་བོ་བདུན་དང་མི་འཁྲུགས་པ། །གསང་

[006B] ་འཁོར་ཆེན་རྣམ་སྣང་ཀུན་རིག་བདེ་མཆོག་དཀར། །ཐུབ་པ་དམ་ཚིག་གསུམ་བཀོད་འོད་ཟེར་ཅན། །སེང་ལྡེང་ནགས་སྒྲོལ་རྡོ་རྗེ་རྣམ་པར་འཇོམས། །ཡིད་བཞིན་འཁོར་ལོ་ལྷ་མོ་
རིག་བྱེད་མ། ་ཁྲོ་བོ་རྨེ་བརྩེགས་འཇམ་དབྱངས་དཀར་ནག་སོགས། །ཡི་དམ་སངས་རྒྱས་བྱང་ཆུབ་སེམས་དཔའ་དང། །འབྲོ་མ་སྟོན་རྒྱལ་བའི་འབྱུང་གནས་རྡོག་ལེགས་ཤེ། །དར་མ་རིན་ཚེན་མཁས་གྲུབ་དགེ་ལེགས་དཔལ། ་
ཕྱག་ན་པདྨོ་དགེ་འདུན་གྲུབ་པ་དང། །རྗེ་བཙུན་བློ་བཟང་ཆོས་ཀྱི་རྒྱལ་མཚན་ཞབས། །ཀུན་མཁྱེན་ངག་དབང་བློ་བཟང་རྒྱ་མཚོ་དང། །རྒྱལ་དབང་བློ་བཟང་བསྐལ་བཟང་རྒྱ་མཚོའི་ཞབས། ་རྗེ་བཙུན་བློ་བཟང་ཡེ་ཤེས་དཔལ་
བཟང་པོ། །འཁྲུངས་རབས་བཅུ་གསུམ་གསང་རྣམ་དང་བཅས་པ། །གྲུབ་པའི་དབང་ཕྱུག་བློ་བཟང་བཟོད་པ་དང། །མཁན་ཆེན་བློ་བཟང་ཆོས་འཕེལ་དཔལ་བཟང་པོ། ་ལུང་རྟོགས་ཡོན་ཏན་ནམ་མཁའི་པདྨོ་ལྟར། །དབེན་
མོད་མེ་ཁྱེར་ཉི་མའི་གྲར་སྙེག་པའི། །ངང་ཚུལ་འཇམ་དཔལ་རྒྱ་མཚོའི་མིང་ཅན་གྱི། །དགེ་སྦྱོང་བདག་དང་བཅས་པའི་བླ་བརྒྱུད་དད། ་འཕགས་པའི་གནས་བརྟན་ཆེན་པོ་བཅུ་དྲུག་ཐོག་དགེ་བསྙེན་རྒྱལ་ཆེན་ཧྭ་ཤང་དང་
བཅས་པ། །ཡེ་ཤེས་མགོན་པོ་ཕྱག་དྲུག་དཀར་ནག་གཉིས། །དམ་ཅན་ཆོས་རྒྱལ་ཡབ་ཡུམ་འཁོར་དང་བཅས། ་དཔལ་ལྡན་འདོད་ཁམས་དབང་ཕྱུག་དམག་གཟོར་མ། །ལྷ་ཆེན་དྲག་པོ་ཞལ་བཞི་ཡུམ་ཆེན་བཞི། །

[007A]༄༅། །རྒྱལ་ཆེན་རྣམ་སྲས་བེཀཙེ་ལྕམ་སྲིང་ཟུང། །ལྷ་ཆེན་ཚངས་པ་ནེ་སེར་ཕྱིང་དཀར་བ། ་བཅས་པའི་སྣང་བརྙན་ཚང་མའི་སྐུ་ཤ་རྣམས། །གྲང་གསེར་བརྗིབས་གསོལ་ན་བཟའ་ཚོན་ཚོགས་
ཐོག། གྲང་གསེར་རི་མོས་ལེགས་པར་ཕྱུག་པ་དང། །ལྕམ་རྩ་ཁོར་མོ་ཡུག་གི་དར་གཤམ་རྣམས། ་གསེར་ཤོག་ཁོ་ནའི་དྲ་བ་དྲ་ཕྱེད་དང། །རྐེད་རིས་ཁོར་ཡུག་ཀུན་དང་གྱེན་རྒྱུགས་དང། །ཞལ་རས་ལྷ་ཁང་སྟེང་འོག་སྒོ་
ཁྲ་བཅས། །རྣམ་ཤིང་ངོས་ལ་ལཉྩ་ཧོར་ཡིག་གི་་བླ་མ་སངས་རྒྱས་མཚན་སྔགས་གཟུངས་སྔགས་རིགས། །གསེར་ཤོག་ཁོ་ནས་མཛེས་ཤིང་སྙོམས་པར་བྲིས། །གཞུ་རིང་གཞུ་ཐུང་བྲེ་གདུང་མཆལ་རྩིའི་ཐོག། ཚོན་མདངས་
བཀྲ་བའི་མེ་ཏོག་ཟླུམ་མཛེས་དང། ་སྤྲིན་རིས་གསེར་འབྲུག་གིས་སྤ་ཀ་རིང་རྣམས། །མཚལ་ཞུན་ཁུ་བས་ལེགས་པར་ཕྱུག་ཅིང་མཛེས། །སྒོ་ཕྱིའི་གཡས་གཡོན་གཉིས་ཀྱི་ལྡེབས་ཞལ་ངོས། །རྒྱལ་ཆེན་བཞི་དང་ཁྲོ་བོའི་
དབང་པོ་མཆོག་་མི་གཡོ་མགོན་དང་རྟ་མཆོག་རོལ་པ་ཡི། །སྣང་བརྙན་དཔའ་བརྗིད་བརྡམས་པའི་ཚུལ་དུ་བཞུགས། །ཀ་སྤུངས་སྒོ་མཆོར་ཀ་གདུང་གཞུ་བྲེ་སོགས། །བརྐོས་དང་ཚོན་རིས་རྣམ་པར་བཀྲ་བས་བརྒྱན། ། སྒོ་
མཆོར་ཤིང་རྩེགས་བཅུ་གསུམ་མཛེས་བརྗིད་ཀྱི། ངོས་སུ་གནམ་བསྐོས་འཇམ་དབྱངས་གོང་མ་ཡིས། །སྩོལ་བའི་གསེར་གྱི་མཚན་བྱང་པན་ཞེས་པ། །རིན་ཆེན་ཐ་མ་ག་ཟུང་གིས་སྤ་བ་བཞུགས། ་སྒོ་གླེགས་གཉིས་ངོས་

[007B]ལྕགས་ཤན་སྒོ་འབོར་དཀྲོལ་དང་གསེར་ཚགས་མཚར། །སྒོ་ཐོག་ལྕམ་སྣེར་སེང་གེ་རྣམ་འགྱིང་གཟུགས། །ཤིང་བརྐོས་ཚོན་མདངས་ཚར་བ་རྣམ་དྲུག་དང། ་མཆོད་ཁང་སྒོ་མཆོར་བཅས་
པའི་སྐུ་མདུན་དུ། །བཅུ་བཞིའི་ཀ་བས་བཏེག་པའི་གཡབ་སྐོར་གྱི། །ལྡེབས་ཞལ་ངོས་སུ་རི་རབ་གླིང་བཞི་དང། །བཀྲ་ཤིས་རྟགས་རྫས་འདོད་ཡོན་རྣམ་ལྔ་སོགས། ་མཆོད་པའི་རྫས་དང་རྣམ་དབང་ཨེ་ཝཾ་ཟུང། །སྲིད་པ་འཁོར་
ལོ་སྡོམ་བརྩོན་དམ་པ་དང། །ཚེ་རིང་དྲུག་ལྗོངས་སོགས་ཀྱིས་ལེགས་ཕྱུག་ཅིང། །ཞལ་རས་ལྷ་ཁང་སྟེང་འོག་ཁྱམས་བཅས་དང། ་རྒྱ་ཕིབས་མདའ་ཡབ་འདེགས་བྱེད་ཀ་བ་གདུང། །བྲེ་སྤུངས་སྒོ་སྒྲིགས་བཅས་ཀྱི་ཚོན་རྩིའི་རྒྱུར། །
མཚལ་ཞུན་འདགས་ཁལ་སུམ་ཅུ་སོ་གཉིས་དང། །སྤང་མ་ཁལ་གྲངས་གསུམ་ལྷག་བཅུ་ཕྲག་བདུན། ་མཐིང་ཁལ་བཞི་བཅུ་ཞེ་གསུམ་ལི་ཁྲི་ཁལ། །བཅུ་བཞི་བབ་ལ་ཁལ་གྲངས་བཅུ་ཕྲག་གཅིག། རམ་ཁལ་གཉིས་དང་
རྒྱ་ཚོས་ཁལ་གྲངས་བཞི། །རིན་ཆེན་ས་ཡེ་ཟླ་བ་བཏུལ་སྦྱངས་ཀྱི། །དྭངས་མ་མགུར་ཞོ་བརྒྱ་དང་སུམ་ཅུ་བཞི། །གསེར་ཤོག་ཁྲི་བམ་སྟོང་ཕྲག་ཕྱེད་གཉིས་དང། །བཅས་པ་དེ་ཀུན་སྲ་བྱེད་ཚོན་རྩིའི་བཅུད། །ཟར་སྣུམ་ཁལ་གྲངས་
སུམ་ཅུ་རྩ་གསུམ་སོང། ་གཞལ་ཡས་ཁང་བཟང་གང་གི་ནང་དུ་དབུས་སུ། །རྒྱུག་མཐོ་བཞི་དང་ཚོན་བཞིའི་དཔང་ལྡན་པའི། །ས་ཁྲི་གྲུ་བཞིའི་སྟེང་དུ་ས་འཛིན་གྱི། །ངོས་ཞེང་རྒྱུག་མཐོ་སུམ་ཅུ་སོ་གསུམ་དང། ་སོར་བཅུ་མཆིས་

[008A]༄༅། །ཤིང་ས་འཛིན་ནས་བཟུང་སྟེ། །ཏོག་གི་བར་གྱི་དཔང་ལ་རྒྱུག་མཐོའི་གྲངས། །ལྔ་བཅུ་རྩ་བདུན་སོར་བཞི་མཆིས་གྱུར་པའི། །ལྷ་བབས་མཆོད་རྟེན་དབྱིབས་དང་ཆ་ཚད་སོགས། ་རྣམ་པར་དག་ཅིང་
རྒྱུ་བཀོད་རྨད་བྱུང་བའི། །སྐུ་ཤར་རིན་ཆེན་གཉིས་པ་ལྷད་བྲལ་བ། །སྲང་ཆེན་ཉིས་ཁྲི་དགུ་སྟོང་ལྔ་བཅུ་དང། །ས་འཛིན་རྡོ་རྗེའི་རྭ་བ་རྒྱལ་ཆེན་བཞིའི། ་སྐུ་རྒྱབ་སེང་གེའི་རྒྱབ་ཤ་ཀུན་བསྡོམས་པར། །ལྗོན་དམར་མཁར་རྒྱའི་
ཁལ་ཆེན་བརྒྱ་ཕྲག་གཅིག། ས་འཛིན་ཡོངས་རྫོགས་བུམ་སྒོའི་རྣ་དྲུག་རྒྱན། །བྱང་ཆུབ་ཤིང་གཟུགས་བུམ་གདན་པདྨ་དང། ་བུམ་ལྡིར་སྐེད་འཆིངས་དྲ་ཕྱེད་སྒོ་རྒྱན་རྣམས། །གདུགས་འདེགས་པདྨ་ཆོས་འཁོར་བཅུ་གསུམ་
བརྩེགས། །ཐུགས་རྗེ་མདོ་གཟུངས་ཉི་མ་ཏོག་རྣམས་ཀྱི། །ཚ་གསེར་རྒྱུ་རུ་བཙོ་སྦྱངས་ས་ལེ་སྦྲམ། ་མགུར་ཞོ་ཉིས་སྟོང་བདུན་བརྒྱ་དངུལ་ཆུ་ཞོ། །བརྒྱད་སྟོང་ཉིས་བརྒྱ་བདུན་ཅུ་དོན་བདུན་སོང། །ས་སྙིང་མགུར་ཞོ་བརྒྱད་ཅུ་གྱ་
དགུ་ལས། །གྲུབ་པའི་ཕྲ་ཁུང་རྣམས་དང་ས་འཛིན་ནས། ། ཐེམ་སྐས་རིམ་པ་གསུམ་དང་གདོང་ཆེན་དང། །བད་ཆུང་བད་ཆེན་བང་རིམ་ཐེམ་སྐས་དང། །བུམ་སྒོའི་སྣ་དྲུག་རྒྱན་དང་བུམ་ལྡིར་གྱི། །དྲ་ཕྱེད་བྲེ་དང་ཆོས་འཁོར་
བཅུ་གསུམ་པོ། ་གདུགས་ཏོག་བཅས་ཀྱི་བར་ལ་ཕྲ་རྒྱན་ནི། །རྒྱ་གར་ཤར་ནུབ་མཧཱ་ཙི་ན་སོགས། །ཡུལ་གྲུ་ཆེན་པོ་ནས་ཐོ་ན་རིན་པོ་ཆེའི། །རིགས་ཀྱི་མཆོག་གྱུར་རྡོ་རྗེ་ཕ་ལམ་གྲས། ་ཁམ་ཅིག་ཙམ་ནས་བོད་སྲན་ཙམ་

[008B] །ཆེ་ཆུང་སྣ་ཚོགས་ངོ་གྲངས་དགུས་ལྷག་པའི། །བཅུ་ཕྲག་བཞི་དང་ཨིནྡྲ་ནཱི་ལའི་རིགས། བྱ་སྒོང་ཙམ་ནས་རྒྱ་སྲན་ཚང་མཉམ་བར། ་ངོ་གྲངས་གསུམ་ཅུ་སོ་གསུམ་ཞུམ་མིག་ཅེས། །ཡོངས་སུ་གྲགས་པ་བཻ་ཌཱུར་དཀར་
པོའི་རིགས། །སྐུད་རིས་གསུམ་སོགས་སྟར་ཁའི་ཆེ་ཆུང་ནས། །ཁམ་ཙིག་ཙམ་བར་ཁ་གྲངས་བཅུ་ཕྲག་བཞི། ་པདྨ་རཱ་ག་ཆེ་ཆུང་གོང་འདྲ་གྲངས། །བརྒྱ་ཕྲག་གསུམ་དང་དགུས་ལྷག་བཅུ་ཕྲག་གསུམ། །མརྒད་ཆེ་ཆུང་གོང་མཚུངས་གྱ་
དྲུག་དང། །གཱ་ཛ་ཐ་ན་ལ་སོགས་མུ་ཏིག་རིགས། ་ཆེ་གྲས་ཁམ་ཙིག་ཙམ་ནས་རྒྱ་སྲན་གྱི། །ཚོད་མཉམ་ངོ་གྲངས་བཞི་བརྒྱ་དོན་བདུན་དང། །ཆེ་ཆུང་གོང་དང་མཉམ་པའི་སུ་གནྡྷི། །བརྒྱ་དང་གོ་ལྔ་ནལ་རྡོག་གཉིས་ལྷག་བཅུ། ་ནོར་
བུའི་རིགས་གྱུར་དབྱིག་ཀྱང་ཆེ་ཆུང་ཚད། །གོང་འདྲ་བརྒྱ་ཕྲག་ལྔ་དང་ལྔ་བཅུ་དྲུག་ཨུན་དུར་ཎ་རྡོག་དགུ་བཅུ་གོ་ལྔ་དང། །རིན་ཆེན་རིགས་གྱུར་ལྗང་ཁྲ་ངོ་གོ་གཉིས། ་མ་ཎ་ཧོ་ཡི་ཡོལ་གོ་ངོས་ཞེང་ལ། །མཐོ་ཚད་ཕྱེད་དོ་ཙམ་ཡོད་ཁ་
ཤས་དང། །ཕྲིལ་མོ་བྱ་སྒོང་ཙམ་སོགས་ངོ་གྲངས་ཁྱོན། །སྟོང་ཕྲག་གཅིག་དང་ལྔ་བཅུ་ང་དགུ་དང། ་གཡང་ཊི་གོང་མཚུངས་བརྒྱ་དང་ང་གསུམ་མཆིས། །གནམ་བསྐོས་བདག་པོ་ཆེ་དང་སྐྱབས་རྗེ་མཆོག་གསེར་ཞལ་མཇལ་སྐབས་
གོང་ནས་འབུལ་གནང་གྲས། །གསེར་གྱི་པར་བུ་དབང་སྔོན་པད་རག་སོགས། ་རིན་ཆེན་དུ་མའི་ཕྲ་ལྡན་ཐུར་འདེབས་ཀྱི། །སྲང་གྲངས་ལྔ་ནས་བཅུ་བདུན་ལོངས་ཀྱི་བར། །ཆེ་ཆུང་སྣ་ཚོགས་ནང་དུ་དྲི་བཟང་གིས། །ཕྱུར་བུར་གཏམས་

[009A]༄༅། །པ་ལྔས་ལྷག་བཅུ་ཕྲག་བཞི། ་གཡུ་ཕྲས་ཕྱུག་པའི་གསེར་ག་ངོས་ཞེང་ལ། །མཐོ་གང་སོར་བདུན་ཡོད་པ་གཅིག་གིས་གཙོས། །གསེར་གྱི་གའུ་སུམ་ཅུ་སོ་གསུམ་དང། །ཚ་གསེར་ཅན་གྱི་དངུལ་
ག་གཡུ་ཕྲ་ཅན། ་ངོ་གྲངས་བཅུ་གཉིས་གསེར་པད་གཡུ་ཕྲ་ཅན། །སྤུས་ལེགས་བསེ་རུས་ལྷག་པའི་བརྒྱ་ཕྲག་གཅིག་གཡུ་ཡི་རྡོ་རྗེ་གསེར་གྱི་ཕྲ་ཁུང་ཅན། །ཆེ་ཆུང་མཐོ་གང་ཙམ་ལྔ་གཡུ་རྐྱར་གྲས། ་དྲུག་དཀར་
དྲུག་དམར་ཤ་དག་རྡོག་ཆེ་བ། །ངོ་གྲངས་ཉེར་གཅིག་ཁ་ཆེ་སྤོས་ཤེལ་གྲས། །ངང་སྒོང་ཉིས་འགྱུར་ཙམ་ནས་སྟར་རློན་པར། །ཁྱོན་གྲངས་ཆིག་སྟོང་ཉིས་བརྒྱ་ཞེ་དགུ་དང། ་བྱུ་རུ་བྱ་སྒོང་ཙམ་ནས་ཁམ་ཅིག་བར། །ངོ་གྲངས་སུམ་
སྟོང་དྲུག་ཅུ་རེ་བདུན་དང། །དཔྲལ་གཡུ་ཉིར་གཉིས་གསེར་གྱི་སྤྱི་ཁེབས་བཞི། །གཞི་རིགས་ཆེ་ཆུང་སྣ་ཚོགས་ཉེར་ལྔ་དང། ་དྭངས་ཤེལ་རང་བྱུང་བཅོས་མ་སྣ་ཚོགས་ཀྱི། །ཤེལ་རིགས་མདོག་དང་གཟུགས་དབྱིབས་སྣ་ཚོགས་པ། །
ངོ་གྲངས་བཞི་བརྒྱ་སུམ་ཅུ་སོ་དྲུག་དང། །མུ་མེན་ཆེ་ཆུང་སྣ་ཚོགས་ཆིག་སྟོང་དང། ་དྲུག་བརྒྱ་ལྔ་བཅུ་ང་བཞི་འཇའ་ཤེལ་བདུན། །བཅས་རྣམས་གང་འོས་གང་མཛེས་གནས་བཀོད་ཅིང། །དམིགས་བསལ་བུམ་སྒོའི་སྒོ་ཁྱིམ་
མཐའ་སྐོར་དུ། །མུ་ཏིག་སྤུས་ལེགས་ཁམ་བུའི་ཆེ་ཆུང་ཙམ། ་རྡོག་གྲངས་བརྒྱ་དང་ཉི་ཤུ་རྩ་བདུན་དང། །དེའི་མཐར་བྱུ་རུ་སྟར་ཁ་རློན་པ་ནས། །ཁམ་སྐམ་ཙམ་པར་རྡོག་གྲངས་བརྒྱ་ཞེ་བཞི། །དེའི་མཐར་ཁ་ཆེ་སྤོས་ཤེལ་ཆེ་

[009B] ་གོང་འདྲ་རྡོག་གྲངས་བརྒྱ་དང་རེ་གསུམ་རྣམས། །ཕྲེང་བསྒྲིགས་ཚར་དུ་དང་ར་དབུས་ཀེ་ཀེ་རུ། །ཆེ་ཆུང་བྱ་སྒོང་དང་མཉམ་གཉིས་ཀྱི་དབུས། །པདྨ་རཱ་ག་ཁམ་རློན་ཙམ་གཅིག་དང། ་རྡོ་རྗེ་ཕ་ལམ་དྲུང་གི་གཟུགས་
དབྱིབས་ཅན། །ཁྱད་མཚར་འཕངས་སུ་ཚོན་གང་ཡོད་པ་གཅིག་བུམ་སྒོའི་སྒོ་ཁྱིམ་ཐོད་ཀྱི་ཟུར་གཉིས་སུ། །མུ་ཏིག་ཟླ་ཕྱེད་དབྱིབས་ཅན་ཟུང་གིས་བརྒྱན། ་དེའི་མཐར་རིན་ཆེན་གཉིས་པའི་པ་ཏྲ་རིས། །བཙོ་མའི་གསེར་གྱི་ཁུ་
བས་བྱུགས་པས་མཛེས། །གསེར་གཡུའི་པད་འདབ་ཆེ་བ་བཅོ་བརྒྱད་དང། །ཆེ་ཆུང་དེ་འོག་གྲངས་ཀྱང་དེ་སྙེད་དང། ་པད་ཕྲིལ་རྩེ་ཕྲན་ཅན་གྲངས་གོང་མཚུངས་བཅས། །རིམ་པ་གསུམ་སྐོར་བརྒྱན་དབུས་གཡས་འཁྱིལ་དུང། །འཕངས་
སུ་མཛུབ་གང་གསེར་གྱི་ཁ་རྒྱན་ནི། །དྲུག་དམར་གཡུ་ཡི་དུང་གཟུགས་ཅན་གྱིས་བརྒྱན། ་གཡས་འཁྱིལ་དུང་གི་གདན་མའི་མཐའ་སྐོར་དུ། །གཡུ་དམར་ཤིང་ལོའི་འདབ་གཟུགས་ས་ཟླ་ཡི། །ཕྲ་ཁུང་ཅན་གྱི་དབུས་སུ་མཁའ་
ལྡིང་གི་མགོ་དང་ལག་གཟུགས་གཡུ་ལས་གྲུབ་པ་དང། ་གཞན་ཡང་ཞུམ་མིག་སྐུད་རིས་བདུན་པ་རྡོག་ཆེ་བ་བཞི་དང་པད་རག་བཀྲ་ཤིས་གྲངས། །ཨིནྡྲ་ནཱི་ལ་ཁམ་བུའི་ཚོད་ཙམ་ལྔ། །མརྒད་ཞེང་ལ་སོར་དོ་ཡོད་པ་གཅིག་་རྒྱ་
སྲན་ཙམ་གཉིས་གསེར་གཡུའི་པད་འདབ་བདུན། །རྣམས་ཀྱིས་མཛེས་པའི་བུམ་སྒོའི་ནང་ལོགས་ཀྱི། །ཐོད་ནས་འཕྱང་བའི་དྲ་བ་དྲ་ཕྱེད་ལ། །གནམ་བསྐོས་འཇམ་དབྱངས་གོང་མའི་ཕྱག་འཕྲེང་གྲས། ་པདྨ་རཱ་ག་ཆེ་ཆུང་ཁམ་བུ་

[010A]༄༅། །དང༑ ༑མཉམ་པ་རྡོག་གྲངས་ལྔ་བཅུང་ལྔ་དང། །ཞུམ་མིག་ཆེ་ཆུང་གོང་འདྲ་སྐུད་རིས་ཅན། །ངོ་གྲངས་དྲུག་ཅུ་རེ་བཞི་ནར་གཟུགས་ཀྱི། ་དབྱིག་གྲངས་བཅུ་གསུམ་མ་རྒད་རྡོག་ཉི་ཤུ། གཡང་ཊི་གཡུ་དང་བྱུ་རུ་རིན་
པོ་ཆེ། །སྨུག་སེར་གཟི་རིས་ནར་སྟབས་ཅན་སོ་སོ། །ངོ་གྲངས་ནོར་ལྷའི་གྲངས་ལྷག་བཅུ་ཕྲག་རེ། ་གཱ་ཛ་མུ་ཏིག་ཁམ་བུའི་བོང་ཚོད་དང། །མཉམ་པ་གཅིག་གིས་གཙོ་བྱས་མུ་ཏིག་གྲངས། །གྲངས་འཁྱར་གཉིས་ཀྱིས་ལྷག་
པའི་བརྒྱ་ཕྲག་བཞི། །གཡུ་རིལ་ངོ་གྲངས་བརྒྱ་དང་ང་བཞི་དང། ་མུ་མེན་བཅུ་བདུན་བྱུ་རུ་བརྒྱ་ལྔ་བཅུ། །གཡང་ཊི་བཅུ་གསུམ་ཨུན་ཐུར་ཎ་ཞེས་པ། །རྡོག་གྲངས་བརྒྱད་ཅུ་གྱ་དྲུག་མཎ་ཧོ། །བཞི་བཅུ་ཞེ་ལྔ་དེ་རྣམས་སྤེལ་ལེགས་
ཀྱི༑ ་དྲ་ཕྱེད་རྣམ་པར་མཛེས་ཤིང་བརྗིད་པའི་དབུས། །རིན་ཆེན་དུ་མའི་ཕྲ་ཚོགས་ཀྱིས་བརྒྱན་པའི། །གསེར་གྱི་ཟེའུ་ལྷ་ཁང་ཤེལ་སྒོ་ཅན། །ནང་དུ་རྒྱལ་དབང་བསོད་ནམས་རྒྱ་མཚོ་ཡི། ་ཞབས་ཀྱི་ངར་ལས་རང་བྱོན་དུ་
འཁྲུངས་པའི། །འཕགས་པ་སྤྱན་རས་གཟིགས་དབང་ཕྱག་བཞི་པའི། །བཞེངས་སྐུ་དཔངས་སུ་སོར་བདུན་ཙམ་ཡོད་པ། །བྱིན་རླབས་གཟི་འོད་རྣམ་པར་འཕྲོ་བ་བཞུགས། ་དེ་ཡི་གཡས་སུ་བཞུགས་ཁང་གོང་འདྲའི་ནང། །
འཇམ་མགོན་བླ་མ་བློ་བཟང་གྲགས་པའི་ཚེམས། །དུང་མདོག་མར་གྲགས་རིང་བསྲེལ་ཅན་གཅིག་དང། །མཁས་གྲུབ་དགེ་ལེགས་དཔལ་བཟང་ཚེམས་གཅིག་པ་བཞུགས། ་བཞུགས་ཁང་གོང་འདྲ་གཡོན་པའི་ནང་གཞུག་ཏུ། །

[010B] །སྐུ་མཚམས་དམ་པོར་ཡུན་རིང་བཞུགས་དུས་ཀྱི། །ཞབས་སེན་བྱིན་རླབས་གཟི་འོད་འབར་བ་གསུམ། ་བཞུགས་ཤིང་མགོ་བསྡོམས་པར་བཀག་སྣེ་འདོགས་དང། །བཅས་པར་
གནམ་བསྐོས་ཆོས་ཀྱི་རྒྱལ་པོ་ཆེའི། །སྐུ་རྐེད་ཡུན་རིང་བཅངས་པའི་སྐུ་རགས་ཀྱི། །མཛེས་རྒྱན་གསེར་གྱི་སྦ་ལེ་གཟུགས་དཀྱིལ་དུ། ་འཁོར་ལོའི་དབྱིབས་ཅན་ཕ་ལམ་བཅུ་བཞི་རེའི། །ཕྲ་ལྡན་གཉིས་དང་ཆུ་ཚོང་འཁོར་ལོ་གཅིག་
གསེར་ལས་གྲུབ་པ་རྡོ་རྗེ་ཕ་ལམ་ངོ། །བཅུ་གསུམ་གྲངས་ཀྱི་ཕྲ་ཡིས་མཚར་བ་གཅིག་་གཞན་ཡང་རྡོ་རྗེ་ཕ་ལམ་ཆེ་ཆུང་ཚད། །ཁམ་ཙིག་ཙམ་ནས་བོད་སྲན་ཚོད་མཉམ་བར། །ངོ་གྲངས་བརྒྱ་ཕྲག་གཅིག་དང་འཇིག་རྟེན་གྲངས། །
ཨིནྡྲ་ནཱི་ལ་རྒྱ་སྲན་ཙམ་བཅུ་དགུ་་བོང་ཚད་གོང་མཚུངས་ཀེ་ཀེ་རུ་རྡོག་དྲུག། པད་རག་བདུན་ཅུ་དོན་དགུ་སུ་གནྡྷི། །ངོ་གྲངས་བདུན་དང་ཞུམ་མིག་དོན་བདུན་དང། །གསེར་གྱི་པད་འདབ་གཡུ་ཕྲས་ཕྱུག་པ་བདུན། ་གསེར་གཡུའི་
རྡོ་རྗེ་དང་ནི་འཁོར་ལོའི་གཟུགས། །དགུ་ཕྲག་གཉིས་དང་གསེར་ག་ཕྲ་ལྡན་བཞི། །སྣ་དྲུག་རྒྱན་གྱི་ཁྱུང་གཟུགས་ར་དབར་དུ། །ནོར་བུའི་འཁྲི་ཤིང་དམར་པོའི་ཕོར་གཟུགས་ཀྱི། ་ཁ་ཞེང་སོ་དྲུག་གསེར་གྱི་ནང་ཤ་ཅན། །ཁྱུང་
གཟུགས་ལྟོ་བར་པད་རག་ཕུག་རོན་གྱི། །སྒོ་ང་ཙམ་གཅིག་མཇུག་ཐོག་སུ་གནྡྷི། །གཟི་རིས་དང་སྒོང་ཙམ་གྱིས་མཛེས་པ་མཆིས། ་བུམ་སྒོའི་ནང་དུ་དངུལ་དཀར་ཐུར་འདེགས་ཀྱི། །སྲང་འཁོར་བརྒྱད་བརྒྱ་བཞི་བཅུ་ཐམ་པ་དང། །
[011A]༄༅། །རིན་ཆེན་དང་པོ་བཙོ་མ་མགུར་ཞོའི་གྲངས། །ཉིས་བརྒྱ་སུམ་ཅུ་དངུལ་ཆུ་ཞོ་ཡི་གྲངས། ་དྲུག་བརྒྱ་དགུ་བཅུ་གོ་གཅིག་དང་བཅས་ལས། །བཟོ་བོས་ལེགས་པར་བཞེངས་པའི་རྗེ་བླ་མ། །བཀའ་དྲིན་ཟླ་མེད་རྡོ་རྗེ་
འཆང་ཆེན་པོའི། །སྣང་བརྙན་སྲིད་ཞིའི་མཆོད་ཡུལ་ཟླ་བྲལ་བ། ་གང་གི་ཕྱག་གཡས་ཆོས་འཆད་ཕྱག་རྒྱ་དང། །གཡོན་པ་མཉམ་གཞག་ཚུལ་དུ་བཞུགས་པའི་སྟེང། །གོང་མ་ཆོས་ཀྱི་རྒྱལ་པོའི་གནང་རྟེན་གྲས། །ངོ་མཚར་
ཅན་གྱི་མུ་མེན་ལྷུང་བཟེད་ནང། ་བད་རག་ཕ་ལམ་མ་རྒད་དབང་སྔོན་སོགས། །རིན་ཆེན་ཟས་སྣ་སྣེ་འཛོམ་བཅུད་ཀྱིས་བཀང། །དེའི་སྟེང་འཕགས་ཡུལ་ཝཱ་ར་ཎཱ་སི་ཡི། །མ་ཧཱ་རཱ་ཛ་ཙེ་ཏེ་ཤིང་བཱ་ཐུར། ་ཞེས་སུ་གྲགས་པས་ཕུལ་
བ་རིན་པོ་ཆེ། །མ་རྒད་ཡོལ་གོ་བརྒྱད་གཞོགས་ཅན་གྱི་ནང། །རྗེ་བཙུན་རྡོ་རྗེ་འཆང་ཆེན་གང་དེ་ལ། །མི་མ་ཡིན་ནས་ཕུལ་བའི་ནོར་བུའི་རིགས། ་ཆེ་ཆུང་དབྱིབས་གཟུགས་བྱ་སྒོང་དང་མཚུངས་པ། །གཅིག་དང་ཡོལ་གོའི་ནང་དུ་རིན་པོ་ཆེ་
ཙུ་ཏ་མ་ཎི་ཞེས་པ་མདོག་ལི་སེར། །ཞེང་ལ་ཕྱེད་གསུམ་སོར་གྲངས་ཡོད་པ་མཆིས། ་འཇམ་དབྱངས་གོང་མ་ཆེན་པོའི་ཕྱག་འཕྲེང་གྲས། །མུ་ཏིག་རྒྱ་སྲན་ཆེ་ཕྱོགས་རྡོག་འདྲིལ་བ། །སྤུས་ལེགས་གྲ་མཚུངས་བརྒྱ་དང་བརྒྱད་ཡོད་ལ།།
བྱུ་རུའི་རྒྱན་དང་མདུད་འཛིན་ཐོད་འཇོག་ཅན། ་གཅིག་དང་གཡང་ཊི་ལྗང་སྐྱ་བྱུ་རུ་རྡོག་བརྒྱ་དང་བརྒྱད་ཡོད་ཕྲེང་བ་མ་རྒད་དང། །ཙུ་ཏ་མ་ཎི་ལ་སོགས་ནོར་བུའི་རིགས། །དུ་མས་བརྒྱན་དང་རྗེ་ཉིད་ཕྱག་ཕྲེང་གྲས། ་རང་བྱུང་སྤོས་ཤེལ་

[011B] །ཕྱག་ཕྲེང་གོང་མཚུངས་རྒྱན་ལྡན་རེ་དང་བཅས། །གང་གི་མགུལ་བའི་མཛེས་རྒྱན་ཚུལ་དུ་བཞུགས། །འཕགས་ཡུལ་ཀ་ཤིའི་ཡུལ་ནས་ཐོན་པའི་གོས། ་གསེར་ལྗང་དྲས་ཐགས་དངུལ་གྱི་ཕོ་རིས་ཅན། །རྣམ་པར་
མཚར་བས་གཞི་དང་ཨོ་རེ་སུའི། །ཁྱད་གོས་གཞི་དམར་གསེར་གྱི་རི་མོ་ཅན། །རིན་ཐང་གཞལ་དཀའ་ལས་གྲུབ་སྐུ་བར་དང། ། སྐུ་ཡི་མདུན་སར་འོས་པའི་ཉེར་སྤྱད་དུ། །གོང་མ་ཆེན་པོས་ཕུལ་བའི་ཡུ་ཡེ་ཞེས། །ཡིད་བཞིན་འགུགས་པའི་
ལྕགས་ཀྱུ་སུ་ཝརྞ། །སྲང་འཁོར་ཉི་ཤུ་རྩ་ལྔ་ལས་གྲུབ་པ། ་རིན་ཆེན་ཕྲས་མཛེས་གཅིག་དང་ས་སྙིང་སྲང། །བཅུ་དྲུག་ཡོད་པའི་བུམ་པ་གཅིག་བཅས་མཆིས། །གོང་གསལ་སྐུ་བརྙན་འདི་ཡི་ནང་བཞུགས་སུ། །རྩ་བརྒྱུད་བླ་མའི་མཚན་
སྔགས་ཀྱིས་མཚོན་པའི། ་ཆོས་སྐུའི་རིང་བསྲེལ་ཟབ་ཅིང་རྒྱ་ཆེའི་ཐོག། རྗེ་བཙུན་བླ་མ་རྡོ་རྗེ་འཆང་ཆེན་པོ། །སྐུ་འཕྲེང་རིམ་པའི་ནང་རྟེན་སྙིང་པོའི་གྲས། །དེ་བཞིན་གཤེགས་པའི་རིང་བསྲེལ་ཐུབ་པའི་གྲངས། ་ཨ་ཏི་ཤ་ཡི་གདུང་
ནག་རིལ་བུ་དང། །མཁས་གྲུབ་ཁྱུང་པོ་མཉམ་མེད་རིན་བརྩོན་དང། །རྡོ་སྟོན་ཤེས་གྲགས་གཏུམ་སྟོན་བློ་གྲོས་གྲགས། །མཆིམས་ཆེན་ནམ་གྲགས་བཅས་ཀྱི་ན་བཟའ་དང། ་སྐུ་ཆོས་ཆ་ཤས་གཏིང་སྐྱེས་ནང་མཇལ་གྲས། །ས་སྐྱ་པཎ་
ཆེན་ཀུན་དགའ་རྒྱལ་མཚན་གྱིས། །འཕྲོག་བྱེད་རྩོད་པས་འདུལ་སྐབས་དབུར་བཞེས་པའི། །དབུ་ཞྭའི་ཆ་ཤས་དགེ་འདུན་རྒྱ་མཚོ་དང། ་རྗེ་བཙུན་བློ་བཟང་ཆོས་རྒྱན་དཔལ་བཟང་པོ། །རྒྱལ་བ་ཡོན་ཏན་རྒྱ་མཚོ་རྣམ་གསུམ་གྱི། །

[012A]༄༅། །ན་བཟའི་ཆ་ཤས་བློ་བཟང་ཆོས་རྒྱན་གྱི། །དབུ་ལོ་ཤངས་ཕྱིས་ཀུན་མཁྱེན་ལྔ་པ་ཆེའི། ་དབུ་སྐྱེས་བུབས་ཚང་བློ་བཟང་ཡེ་ཤེས་ཀྱི། །ཕྱག་སེན་ཞབས་སེན་ཤངས་མཚལ་སྐུའི་ཆ་ལས། །བྱུང་བའི་རིལ་བུ་
སྐུ་ཆོས་ན་བཟའི་ཚལ། །རྗེ་བཙུན་རྡོ་རྗེ་འཆང་ཆེན་གང་དེ་ཡི། ་དབུ་ལོ་བུབས་དང་ཞལ་རྒྱན་ཤངས་མཚལ་དང། །བྱང་སེམས་རིལ་བུ་ཕྱག་འཕྲེང་ཐག་པ་དང། །སྐུ་ཆོས་ལ་སོགས་ན་བཟའི་ཆ་ཤས་རིགས། །སྒམ་པོ་པ་
ཡི་དབུ་ཀླད་རིང་བ་སྲེལ་དང། ་ཆོས་རྒྱལ་འཕགས་དང་སྔགས་ཆེན་དཀོན་མཆོག་མཚན། །པཎ་ཆེན་བསོད་གྲགས་བཅས་ཀྱི་དབུ་ལོ་དང། །བཟང་པོ་གྲགས་ཀྱི་ན་བཟའ་པུར་རས་སོགས། །སྐྱབས་རྗེ་དེ་ཉིད་ཐུགས་དམ་རྟེན་གྱི་
གྲས། ་གཡང་ཊི་ལས་གྲུབ་རྒྱལ་བ་གཉིས་པའི་སྐུ། །གཞན་ཡང་བླ་མ་ཡི་དམ་སངས་རྒྱས་དང། །བྱང་སེམས་རྣམས་ཀྱི་སྣང་བརྙན་སྐྱབས་མཆོག་དེས། །ཕྱག་འདེབས་གནང་བའི་ཕྱག་ཚ་ངོ་མའི་གྲས། ། སུམ་ཅུ་སོ་དྲུག་གསེར་
ཟངས་ལས་གྲུབ་པ། །ཙནྡན་ཇོ་བོའི་འདྲ་ལྕོག་གཅིག་གིས་གཙོས། །ཐུབ་དབང་སྣང་བརྙན་གཉིས་དང་སྒྲོལ་སྐུ་གཅིག་སྨྲྀ་ཏའི་ཕྱག་ཚ་བདུད་རྩི་སྐྱེ་བདུན་དང། ་གསང་ཆབ་བཅས་པའི་རིལ་བུ་གནས་རྙིང་དང། །མཚུར་བུའི་རྟེན་
འདམ་ལྷ་ལྡན་ཇོ་ཤཱཀ་གཉིས། །ལ་སོགས་བྱིན་ཅན་རྣམས་ཀྱི་ཞལ་གསེར་དང། །གཞན་ཡང་ཞ་ལུ་མ་ཧེའི་ཞལ་འབག་གི་་ཕྱིས་གཟན་སྐུ་འབུམ་བྱམས་གླིང་ཙནྡན་གྱི། །སྡོང་པོའི་འདབ་མ་སྐུ་དང་ཡིག་འབྲུའི་རིགས། །རང་

[012B] བལ་བོད་ལ་སོགས་གནས་ཆེན་མང་པོ་ཡི། ་བསངས་སྣ་ཆུ་སྣ་ས་སྣ་རྡོ་སྣའི་རིགས། །བཟང་དགུ་འཛོམ་ཞིང་སྲོག་ཤིང་ཙནྡན་དམར། །གས་ཆག་སྐྱོན་རིགས་བྲལ་བའི་ངོས་ཡངས་སུ། །རིགས་
ལྔའི་ས་བོན་སྲོག་ཤིང་བརྟན་པའི་གཟུངས། ་གསེར་གྱིས་བྲིས་པ་གསང་གནས་ནས་བཟུང་སྟེ། །དབུ་གཙུག་བར་དུ་གཡོ་མེད་ལེགས་བཞུགས་ཤིང། །གནོད་སྦྱིན་ཚོགས་བདག་བཅས་པའི་འཁོར་ལོ་ཟུང། །དར་དམར་ངོས་དྲི་
སྤེལ་ཚིག་ཟབ་མོས་བརྒྱན། ་ཛམྦྷ་ལ་ཡི་སྐུ་བརྙན་ལི་མ་དང། །ལྷ་མོའི་གསེར་སྐུ་བཅས་པ་རེ་རེ་བཞུགས། །བཞུག་ས་འབོལ་ནང་དུ་རྗེ་བཙུན་ཙོང་ཁ་པའི། །ཞབས་རོག་ཆ་ཤས་རྗེ་བཙུན་དེ་ཉིད་ཀྱི། ་ཞབས་བཅགས་ལྷུ་ཚང་ཆ་
དང་འབྲོམ་སྟོན་རྗེ། །མཉམ་མེད་སངས་རྒྱས་སྒོམ་པ་རྣམ་གཉིས་ཀྱི། །ཞབས་རོག་དུ་མ་བུ་གནོད་སྦྱིན་འཁོར་ལོའི་མཐར། །ཟས་སྣ་འབྲུ་སྣ་དར་སྨན་རིན་ཆེན་རིགས། ་དྲི་བཟང་སོགས་ཀྱིས་ཕྱུར་བུག་གཏམས་ཏེ་མཆིས། །ཐེམ་སྐས་
གཉིས་པའི་དབུས་སུ་སྒོ་ཁྱིམ་ནང། །དཔལ་ལྡན་འདོད་ཁམས་དབང་ཕྱུག་སྐུའི་སྣང་བརྙན། །ཛྷཻ་ཀྵིཾ་ལས་གྲུབ་པདྨ་མེ་རིས་ཅན། ་མུ་ཏིག་དམར་པོ་ངོ་གྲངས་བཅོ་བརྒྱད་སོགས། །རིན་ཆེན་ཕྲ་ཡིས་སྤྲས་པའི་གདུབ་སིལ་གྱིས། །བརྒྱན་པ་
གཟུངས་བཞུགས་བྱིན་ཆེན་ལེགས་གཏམས་པ། །སྐུ་ཚད་དཔངས་སོར་བཅུ་བཞི་ཡོད་པ་བཞུགས། ་མཆོད་སྡོང་རིན་པོ་ཆེ་འདིའི་སྲོག་ཤིང་དུ། །བཀའ་གདམས་བསྟན་པའི་ཆུ་མགོ་བྱང་རྭ་སྒྲེང། །རྒྱལ་བའི་དབེན་གནས་ནགས་

[013A]༄༅། །ཁྲོད་ནས་ཕྱུངས་པ། །ཤུག་སྡོང་གས་ཆག་ཡོ་འཁྱོག་སྐྱོན་བྲལ་བ། ་མགོ་མཇུག་མ་ལྡོག་ཤར་གནས་དྲང་པོའི་རྟགས། །མ་ནོར་ཚད་མཐུན་རྩ་བ་བུམ་གདན་ནས། །བཟུང་སྟེ་རྩེ་མོ་ཏོག་གི་བར་སོན་པ།།
བྲེ་མན་གྲུ་བཞི་དེ་ཡན་དབྱིབས་ཟླུམ་པ། ་རྩེ་མོར་སྲིད་པ་གསུམ་ལས་རྣམ་རྒྱལ་བའི། །མཆོད་རྟེན་རྩ་བར་སྣ་ཚོགས་རྡོ་རྗེ་ཅན། །སྨན་དང་རིན་ཆེན་ཁུ་བ་བྱུགས་པའི་སྟེང། །ས་སྙིང་མགུར་ཞོ་མཚོ་གྲངས་གར་འདྲོངས་ཀྱིས། ་བྲིས་
པའི་གནས་ལྔ་སོ་སོའི་ས་བོན་དང། །མཛོད་སྤུར་ནོར་བུ་རྒྱས་པའི་གཞལ་མེད་ཁང། །གཟུངས་དང་གཙུག་ཏོར་མཆོག་གྲུབ་གསང་སྔགས་དང། །རིན་ཆེན་གཙུག་ཏོར་འབར་བའི་མཚན་མཆོག་དང། ་གཙུག་ཏོར་འཁོར་ལོས་སྒྱུར་
བའི་རིག་སྔགས་དང། །པདྨ་གཙུག་ཏོར་ཅན་གྱི་གཟུངས་རྣམས་དང། །ཁྱད་པར་འཕགས་པ་འོད་ཟེར་དྲི་མེད་གཟུངས། །སྲོག་ཤིང་ངོས་བཞིའི་རྩ་བ་ནས་བཟུང་སྟེ། ་ཐུགས་རྗེ་མདོ་གཟུངས་བར་ལ་ཉེར་ལྔ་རེ། །བཞུགས་ཤིང་ཤར་
ངོས་སྤྱི་བོའི་ཨོཾ་ཡིག་གི། །གནས་སུ་རིག་པ་ཆེན་པོའི་གཟུངས་མང་བ། །ཁྱད་པར་རྒྱལ་ཀུན་འདུས་པའི་བདག་ཉིད་མཆོག་་རྗེ་བཙུན་རྡོ་རྗེ་འཆང་ཆེན་གང་དེ་ཡི། །མཚན་སྔགས་གྲངས་མང་གསང་འདུས་ལྷ་སོ་གཉིས། །འཇིགས་
མཛད་རྡོ་རྗེ་བཅུ་གསུམ་ལྷ་ཚོགས་བཅས། །བླ་མ་བརྒྱུད་པའི་མཚན་སྔགས་འབྲུ་གསུམ་དང། ་སྤེལ་བ་འདོད་གསོལ་སྨོན་ཚིག་དང་བཅས་པ། །བྲེ་གདན་མགྲིན་པའི་ཨཱ་ཡིག་འཁོད་གནས་སུ། །དབྱངས་དང་གསལ་བྱེད་འཕྲེང་བ་

[013B] །བུམ་སྟོད་ཐུགས་ཀའི་ཧཱུཾ་ཡིག་འཁོད་གནས་སུ། ་སྲོག་ཤིང་བརྟན་པའི་གཟུངས་སྔགས་གསང་བ་འདུས། །མི་བསྐྱོད་རྡོ་རྗེ་འཇིགས་མཛད་བཅུ་གསུམ་མ། །གཙོ་འཁོར་རྣམས་ཀྱི་གཟུངས་སྔགས་སྤེལ་ཚིག་ཅན། །བུམ་
རྐེད་ལྟེ་བའི་ཏྲཱཾ་ཡིག་འཁོད་གནས་སུ། ་ཀུན་རིག་རྣམ་སྣང་མངོན་བྱང་རྣམ་པ་གཉིས། །ལྷ་ཚོགས་རྣམས་ཀྱི་སྔགས་དང་སངས་རྒྱ་མཚན། །བརྒྱ་རྩ་བརྒྱད་པའི་གཟུངས་སྔགས་བྱམས་མགོན་གྱིས། །དམ་བཅས་གཟུངས་སྔགས་
འདོད་གསོལ་སྤེལ་ཚིག་བཅས། ་བུམ་སྨད་གསང་གནས་ཧྲཱི་ཡིག་གནས་ཉིད་དུ། །གཙུག་གཏོར་རྣམ་རྒྱལ་གཟུངས་དང་མཆོད་རྟེན་གཅིག་བཏབ་ན་བྱེ་བ་དཔག་མེད་འགྱུར་གཟུངས་དང། །ཡིད་ལ་འདོད་དགུ་འབད་མེད་འགྲུབ་འགྱུར་
པའི༑ ༑ གཟུངས་སྔགས་འདོད་གསོལ་སྤེལ་ཚིག་བཅས་པ་དང། །རྟེན་འབྲེལ་སྙིང་པོ་བརྟན་བཞུགས་ཚིགས་བཅད་བདུན། །མཆོག་ཐོབ་གཟུངས་དང་ལྷོ་ཡི་སྟོད་ཀྱི་བྲེའི། །ཆ་ཤས་ཡར་བརྩེགས་ནོར་བུ་རྒྱས་པ་ཡི། །་གཞལ་མེད་
ཁང་གཟུངས་གཙུག་ཏོར་མཆོག་གྲུབ་སྔགས། །རིན་ཆེན་གཙུག་ཏོར་འབར་བའི་མཚན་མཆོག་དང། །གཙུག་ཏོར་འཁོར་ལོས་བསྒྱུར་བའི་རིག་སྔགས་དང། །པདྨ་གཙུག་ཏོར་ཅན་གཟུངས་ཨོཾ་ཡིག་གི་་ཐད་སོར་རིག་པ་ཆེན་མོའི་གཟུངས་
སྔགས་དང། །ཁྱད་པར་སྐྱབས་གཅིག་འཁོར་ལོའི་མགོན་པོ་མཆོག། །གང་དེའི་མཚན་སྔགས་ཤིན་ཏུ་མང་བ་དང། །དུས་འཁོར་བླ་བརྒྱུད་མཚན་སྔགས་བཅས་པ་བཞུགས། ་མགྲིན་པའི་ཨཱ་ཡིག་གཐད་སོར་དབྱངས་གསལ་དང། །ཐུགས་

[014A]༄༅། །ཀའི་ཧཱུཾ་ཐད་སྲོག་ཤིང་བརྟན་པའི་སྔགས། །དུས་འཁོར་ལྷ་ཚོགས་མཚན་སྔགས་འདོད་གསོལ་ཅན། །ལྟེ་བའི་ཏྲཱཾ་ཡིག་ཐད་སོར་དེ་ཉིད་བསྡུས། ་ལྷ་ཚོགས་མཚན་སྔགས་སྨན་བླའི་གཟུངས་སྔགས་དང། །གཞན་
ཡང་རྡོ་རྗེ་རྣམ་འཇོམས་སྒྲོལ་མ་ཡུམ། །འོད་ཟེར་ཅན་མ་སྒྲོལ་མས་དམ་བཅས་རྣམས། །གཟུངས་སྔགས་འདོད་གསོལ་སྤེལ་ཚིག་བཅས་པ་དང། ་གསང་གནས་ཧྲཱི་ཐད་གཙུག་ཏོར་དྲི་མེད་དང། །མཆོད་རྟེན་བྱེ་བ་འགྱུར་
གཟུངས་རྟེན་འབྲེལ་སྙིང། །སངས་རྒྱས་རབས་བདུན་གསོ་སྦྱོང་ཚིགས་བཅད་དང། །བརྟན་བཞུགས་མཚོ་གྲངས་སྨོན་ཚིག་བཅས་པ་རྣམས། ་ནུབ་ལྡེ་བས་བྲེ་ཡི་སྟོད་ཀྱི་ཆ་ནས་ཡར། །རིམ་བཞིན་ནོར་བུ་རྒྱས་པའི་གཞལ་
མེད་ཁང། །ཤིན་ཏུ་གསང་གཟུངས་གཙུག་ཏོར་མཆོག་གྲུབ་དང། །རིན་ཆེན་གཙུག་འབར་གཙུག་ཏོར་འཁོར་སྒྱུར་གྱི། ་མཚན་སྔགས་རིག་སྔགས་ཨོཾ་ཡིག་ཐད་སོ་རུ། །རིག་པ་ཕུག་རོན་གཟུངས་དང་སྐྱབས་རྗེ་དེའི། །མཚན་
སྔགས་གྲུབ་དབང་ཀུན་ཏུ་དགེ་ལུགས་ཀྱི། །འཁོར་ལོ་སྡོམ་པའི་བླ་བརྒྱུད་མཚན་སྔགས་དང། ་མགྲིན་པའི་ཨཱཾ་ཡིག་ཐད་སོར་དབྱངས་གསལ་ཕྲེང། །བུམ་སྟོད་ཐུགས་ཀའི་ཧཱུཾ་ཐད་སྲོག་ཤིང་གི། རྟེན་གཟུངས་བདེ་མཆོག་
དྲུག་ཅུ་རྩ་གཉིས་ལྷའི། །གཟུངས་སྔགས་འདོད་གསོལ་སྤེལ་ཚིག་དང་བཅས་པ། ་བུམ་རྐེད་ལྟེ་བའི་ཏྲཱཾ་ཐད་རྡོར་དབྱིངས་ལྷའི། །སྤགས་དང་སྣང་བ་མཐའ་ཡས་མཚན་གྱི་སྔགས། །ཚེ་དང་ཡེ་ཤེས་དཔག་ཏུ་མེད་པའི་གཟུངས། །

[014B] ་རྡོ་རྗེ་ལྟ་བུའི་ཏིང་ངེ་འཛིན་རྒྱལ་པོའི། །མདོ་ཡི་སྔགས་དང་འདོད་གསོལ་སྨོན་ཚིག་དང། །བུམ་སྨད་གསང་གནས་ཧྲཱིའི་ཐད་རྟེན་འབྲེལ་སྙིང། །གསང་བ་རིང་བསྲེལ་རིག་པ་ཕུག་རོན་
བཅས། ། །བ། ཟུངས་དང་སྤེལ་ཚིག་དེ་བཞིན་གཤེགས་བདུན་གྱི། །གསོ་སྦྱོང་ཚིགས་བཅད་བརྟན་བཞུགས་སྨོན་ལམ་དང། །བཀྲ་ཤིས་ཚིགས་བཅད་རྣམས་དང་བྱང་ངོས་ལྡེབས། །བྲེ་ཡི་སྟོད་ཀྱི་ཆ་ནས་ཡར་རིམ་བཞིན། ་ནོར་བུ་
རྒྱས་པའི་གཞལ་མེད་ཁང་གཟུངས་དང། །གཙུག་ཏོར་མཆོག་གྲུབ་རིན་ཆེན་གཙུག་འབར་མཚན། །གཙུག་ཏོར་འཁོར་སྒྱུར་པདྨ་གཙུག་ཏོར་ཅན། །གཟུངས་དང་ཨོཾ་ཡིག་ཐད་སོར་རིག་ཆེན་གཟུངས། ་ཁྱད་པར་མཁན་ཆེན་རྡོ་རྗེ་འཆང་
ཆེན་པོའི། །མཚན་གྱི་སྔགས་དང་སློབ་དཔོན་ཨ་བྷ་ཡ། །ཀ་རའི་བཞེད་སྲོལ་རྡོ་རྗེ་འཕྲེང་བ་ཡི། །དཀྱིལ་འཁོར་བཞི་བཅུ་ཞེ་ལྔའི་བླ་བརྒྱུད་ཀྱི། ་མཚན་སྔགས་འདོད་གསོལ་སྨོན་ཚིག་བཅས་པ་དང། །མགྲིན་པའི་ཨཱ་ཡིག་ཐད་སོར་
དབྱངས་གསལ་འཕྲེང། །བུམ་སྟོད་ཧཱུཾ་ཐང་སྲོག་ཤིང་བརྟན་པའི་གཟུངས། །ཀྱཻ་རྡོར་ལྷ་དགུའི་མཚན་སྔགས་འདོད་གསོལ་ཅན། ་བུམ་རྐེད་ལྟ་བའི་ཏྲཾ་ཐད་དེ་ཉིད་བསྡུས། །སྔགས་དང་རྡོ་རྗེ་སེམས་དཔའི་ཡི་གེ་བརྒྱ། །རྡོ་རྗེ་མི་འཁྲུགས་
གཟུངས་མཆོག་བྱམས་མགོན་དང། །གསང་བདག་སོ་སོའི་མཚན་ནི་བརྒྱ་རྩའི་སྔགས། ་བུམ་སྨད་ཧྲཱི་ཐད་བྱང་ཆུབ་རྒྱན་འབུམ་གཟུངས། །མཆོད་རྟེན་བྱེ་བ་དཔག་ཏུ་མེད་པ་དང། །ཡིད་ལ་གང་སྨོན་འགྲུབ་པའི་འགྱུར་ཆེན་སྔགས། །

[015A]༄༅། །རྟེན་འབྲེལ་སྙིང་པོ་བརྟན་བཞུགས་གཟུངས་སྔགས་བདུན། ་མཆོད་སྡོང་ཆེན་པོའི་ཏོག་གི་ནང་བཞུགས་སུ། །ཉི་མའི་གཉེན་གྱི་ཕྱག་གཡས་མ་ཐེབ་ཚིགས་ལས། །ཕེབས་པའི་འཕེལ་གདུང་རྒྱལ་པོ་མ་སྐྱེས་
དགྲའི། །རྟེན་སྐལ་འཕེལ་གདུང་ཨ་མ་ནས་བྱོན་པ། ་དབང་པོའི་གྲངས་དང་སངས་རྒྱས་འོད་སྲུང་གི། འཕེལ་གདུང་གཅིག་དང་གཞན་ཡང་སངས་རྒྱས་ཀྱི། །རིང་བསྲེལ་སྤོས་ཚོགས་ནང་རྟེན་འཕེལ་གདུང་བཅས། །རེ་རེ་ཇོ་བོ་ཆེན་པོ་
ཨ་ཏི་ཤའི། ་དབུ་ཀླད་རིང་བསྲེལ་རྒྱལ་བ་གཉིས་པ་དང། །པཎ་ཆེན་ཐམས་ཅད་མཁྱེན་པ་གོང་མ་གཉིས། །རྒྱལ་བ་བློ་བཟང་བསྐལ་བཟང་རྒྱ་མཚོ་དང། །མཁན་ཆེན་ཐམས་ཅད་མཁྱེན་པ་ཆེན་པོ་བཅས། ་སོ་སོའི་དབུ་ལོ་བུབས་
ཚང་ཤས་ཆེ་དང། །གཙུག་ཏོར་འབར་བ་འདུས་པ་རིན་པོ་ཆེ། །ཏོག་གཟུངས་འོད་ཟེར་དྲི་མེད་གཟུངས་བཅས་བཞུགས། །ཉིད་ཀྱི་ལ་ནང་དུ་སངས་རྒྱས་གླང་པོའི་ཚེམས། ་དྭགས་པོ་ལྷ་རྗེའི་དབུ་ཀླད་རིང་བསྲེལ་དང། །རྗེ་བཙུན་བློ་བཟང་
ཡེ་ཤེས་དཔལ་བཟང་པོའི། །ཤངས་མཚལ་ཀུན་གཟིགས་ལྔ་པ་ཆེན་པོ་དང། །སྐྱབས་མཆོག་གང་དེའི་དབུ་ལོ་བུབས་རེ་མཆིས། ་ཟླ་དཀྱིལ་ནང་དུ་སངས་རྒྱས་འོད་སྲུང་གི། །འཕེལ་གདུང་གཅིག་དང་དི་པཾ་ཀཱ་ར་ཡི། །སྣམ་སྦྱར་ཆ་
ཤས་མཚན་ལྡན་དབུ་ཐོད་ཅེས། །རྗེ་བཙུན་ཤ་བོ་སྒང་པའི་ཐུགས་ཆིགས་མ། ་ཐོག་རྡུགས་པ་ཡིས་པད་དུ་ཐོག་བཟེད་ནས། །གཏུམ་བྱེད་སྐུ་གཟན་ཆ་ཤས་འགྲོ་བའི་མགོན། །ཕག་མོ་གྲུ་པའི་ཚེམས་དང་རུས་རྒྱན་གྱི། །ཆ་ཤས་

[015B] ་དར་སྐུ་གླིང་རས་ཕྱག་བཟོའི་ཆ་ཤས་དང། །རྗེ་བཙུན་གང་དེའི་དབུ་སྐྱེས་བྱིན་ཅན་བུབས། །འོད་ཟེར་དྲི་མེད་གཟུངས་མཆོག་མང་བཞུགས་ཤིང། །ཐབས་ཤེས་ཟུང་འཇུག་ཐུགས་རྗེ་མདོ་
གཟུངས་དང། ་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི། །དབུ་སྐྱེས་བུབས་ཚད་རྭ་ལོ་རྡོར་གྲགས་ཀྱི། །ཞལ་རྒྱན་འདྲེས་པའི་ནག་ལེབ་རིལ་བུ་དང། །མཁས་གྲུབ་ཁྱུང་པོའི་གདུང་དང་སྐུ་ཤའི་ཚལ། ་ཀུན་མཁྱེན་ངག་དབང་
བློ་བཟང་རྒྱ་མཚོ་ཡི། །དབུ་ལ་ལན་མང་བཞེས་པའི་རིགས་ལྔ་དང། །སྐྱབས་མགོན་རྡོ་རྗེ་འཆང་ཆེན་གང་དེ་ཡིས། །རབ་གནས་མེ་ཏོག་ཡང་ཡང་འཐོར་གནང་གི་་གདུགས་དཀར་འཁོར་ལོ་རྒྱས་འབྲིང་བསྡུས་པ་གསུམ། །ཆོས་
འཁོར་བཅུ་གསུམ་པ་ཡི་ནང་གཟུངས་སུ། །སྤྱན་སྔ་ལྷ་གཟིགས་རས་དང་ཞང་འགྲོ་བའི། མགོན་པོ་སོ་སོའི་ཚེམས་རེ་ཇོ་བོ་རྗེ། ་ཡབ་སྲས་གདུང་ནག་གྲུབ་དབང་མི་ལ་རྗེའི། །བཞེས་ཅན་དངུལ་ཤན་སྒོམ་ཐག་ཚེམས་རིང་
བསྲེལ། །སྐུ་རུས་ཨ་ཡིག་རང་བྱོན་འཁྲུངས་པ་དང། །རྨོག་ལྕོག་རིན་བརྩོན་གདུང་རུས་སྤྱན་སྔ་བ། ་གྲགས་པ་བྱང་ཆུབ་སྐུ་ཡི་ཚིགས་ལོགས་ལས། །རང་བྱོན་ཚེ་དཔག་མེད་དང་སྐུ་སྟོད་ལ། །རང་འཁྲུངས་སྤྱན་རས་གཟིགས་
སྐུ་གསལ་བ་དང། །ཚེས་བཞི་རྙིང་མ་བ་ཡི་གདུང་ལེགས་ཨཱ། ་རང་བྱོན་རྣམས་ཀྱི་ཆ་ཤས་རྒྱལ་བའི་དབང། །ཐམས་ཅད་མཁྱེན་གཟིགས་བློ་བཟང་རྒྱ་མཚོ་དང། །རྗེ་བཙུན་བློ་བཟང་ཡེ་ཤེས་དཔལ་བཟང་པོའི། །དབུ་ལོ་
[016A]༄༅། །བུ་བས་རེ་འོད་ཟེར་དྲི་མེད་གཟུངས། ་མང་བཞུགས་ཆོས་འཁོར་བཅུ་གཉིས་ནང་གཟུངས་ལ། །འགྲོ་མགོན་ཆོས་རྒྱལ་འཕགས་པའི་དབུ་ཐོད་དང། །སྐུ་བེར་ཆ་ཤས་དགེ་བཤེས་པོ་ཏོའི་ཚེམས། །འཇམ་
མགོན་རྒྱལ་བ་གཉིས་པ་ཙོང་ཁ་པའི། ་སྣམ་སྦྱར་བྱིན་ཅན་འོད་ཟེར་དྲི་མེད་གཟུངས། །འདོད་གསོལ་སྤེལ་ཚིག་བཅས་པ་མང་བཞུགས་ཤིང། །ཆོས་འཁོར་བཅུ་གཅིག་པ་ཡི་ནང་བཞུགས་སུ། །དེ་བཞིན་གཤེགས་པའི་འཕེལ་
གདུང་འཕགས་བོད་ཀྱི། ་སྐྱེས་ཆེན་དམ་པ་མང་པོའི་གདུང་རིང་བསྲེལ། །ཆོས་ཀྱི་རྒྱལ་པོ་ཁྲི་རལ་ཞབས་དར་ལ། །སྤྱན་རས་གཟིགས་ཀྱི་སྣད་བརྙན་འབུར་དོད་པ། །རྒྱལ་བ་དྲུག་པའི་དབུ་སྐྱེས་ན་བཟའ་བཅས། ་ཆོས་འཁོར་
བཅུ་པའི་ནང་གཟུངས་རྒྱ་གར་གྱི། །དམ་པ་སངས་རྒྱས་པུར་རྡོར་དམ་པའི་སྐུ། །རང་བྱོན་ཅན་དང་མཆིམས་ཆེན་ནམ་གྲགས་ཀྱི། །དབུ་ཞའི་ཚལ་བུ་ས་སྐྱ་པཎ་ཆེན་གྱིས། ་འཕྲོག་བྱེད་འདུལ་སྐབས་བཞེས་པའི་དབུ་ཞྭའི་ཚལ། །
ཤཱཀྱའི་དགེ་སྦྱོང་འདུ་གསུམ་སྙོམས་ལས་པ། །བདག་འདྲའི་མགོ་སྐྱེས་ལོ་མའང་ཡོད་པར་གདའ། །ཆོས་འཁོར་དགུ་པའི་ནང་དུ་འཇམ་མགོན་རྗེ། ་བློ་བཟང་གྲགས་པ་མཁས་གྲུབ་དགེ་ལེགས་དཔལ། །བུ་སྟོན་རིན་ཆེན་
བཅས་ཀྱི་ཚེམས་རེ་རེ། །ཡོན་ཏན་རྒྱ་མཚོའི་དབུ་པཎ་ཆ་ཤས་དང། །པཎ་ཆེན་བསོད་གྲགས་དབུ་ལོ་རྒྱ་ཤོག་ལ། ་སྣག་ཚས་པར་བའི་ཉེས་སེལ་གཟུངས་མང་བཞུགས། །ཆོས་འཁོར་བརྒྱད་པར་མཁས་གྲུབ་ཁྱུད་

[016B] །སངས་རྒྱས་སྒོམ་པའི་རིང་བསྲེལ་ཕ་དམ་པའི། །ཤང་ས་མཚལ་འོད་ཟེར་དྲི་མེད་གཟུངས་བཅས་བཞུགས། ་ཆོས་འཁོར་བདུན་པར་མར་པའི་ཞུན་ཐིག་ལས། །ཕེབས་པའི་ཀྱཻ་རྡོར་ལྷ་དགུའི་ཆ་ཤས་དང། །ཀྱཻ་རྡོར་དཀྱིལ་
འཁོར་ཁྲུས་ཆབ་སོགས་ཀྱི་རྒྱུན། །རང་སངས་རྒྱས་ཀྱི་དཔྱི་རུས་ལས་འཁྲུངས་པའི། ་སྤྱན་རས་གཟིགས་སྐུ་རང་བྱོན་ཆ་ཤས་དང། །བཅོམ་ལྡན་རིག་རལ་གདུང་རུས་ཐམས་ཅད་མཁྱེན། །དགེ་འདུན་རྒྱ་མཚོའི་ཤངས་མཚལ་
རིལ་བུ་དང། །ཆོས་རྒྱལ་འཕགས་པའི་དབུ་སྐྱེས་གསེར་ཞུན་གྱི། ་ཁུ་བས་བྲིས་པའི་འོད་ཟེར་དྲི་མེད་གཟུངས། །མད་བཞུགས་ཆོས་འཁོར་དྲུག་པར་འགྲོ་བའི་མགོན། །ཆོས་རྒྱལ་འཕགས་པའི་དབུ་ཡི་མས་འགྲམ་གྱི། །སྐུ་རུས་
ཚད་མར་འཕགས་མཆོག་རིགས་གསུམ་མགོན། ་སྣང་བརྙན་རང་བྱུང་ཉིད་དུ་ཕེབས་པ་དང། །ཀླུ་ཡི་རྒྱལ་པོས་ཐང་ལ་ཕུལ་བ་ཡི། །རྡོ་སྐུ་རང་བྱོན་མཁའ་འགྲོ་ཤིང་གོས་ཅན། །ཤམྦྷ་ལར་བསྐྱོད་བླངས་པའི་ཨ་རུ་ར། ་རློན་པ་
རྗེ་བཙུན་གྲོལ་མཆོག་ལ་ཕུལ་བ། །རྣམས་ཀྱི་ཆ་ཤས་རྗེ་བཙུན་ཐམས་ཅད་མཁྱེན། །བློ་བཟང་ཆོས་ཀྱི་རྒྱལ་མཚན་དབུ་ལོ་དང། །འོད་ཟེར་དྲི་མ་མེད་པའི་གཟུངས་མང་བཞུགས། ་ཆོས་འཁོར་ལྔ་པར་ཀུན་མཁྱེན་རྒྱལ་བའི་དབང།།
བློ་བཟང་རྒྱ་མཚོ་སྔགས་ཆེན་དཀོན་མཆོག་མཚན། །རྗེ་བཙུན་བློ་བཟང་ཡེ་ཤེས་དཔལ་བཟང་པོ། །སོ་སོའི་དབུ་སྐྱེས་ས་པཎ་ཤངས་མཆལ་དང། ་འོད་ཟེར་དྲི་མེད་གཟུངས་སྔགས་གྲངས་མང་བཞུགས། །ཆོས་འཁོར་བཞི་པར་རྒྱལ་

[017A]༄༅། །བ་འབྲོམ་སྟོན་པའི། །སྐུ་འགག་ཆ་ཤས་སངས་རྒྱས་སྒོམ་པ་ཡི། །སྐུ་ཆོས་དུམ་བུ་ཁ་ཆེ་པཎ་ཆེན་གྱིས། ་ས་ལོ་ཀུན་དགའ་རྒྱལ་མཚན་ལ་ཕུལ་བའི། །རྟེན་འདམ་དཔེ་གྲགས་མ་དང་ལྷོ་ཤོག་ལ། །སྣག་ཚས་
པར་བའི་འོད་ཟེར་དྲི་མེད་གཟུངས། །མང་བཞུགས་ཆོས་འཁོར་གསུམ་པའི་ནང་གཟུངས་སུ། ་པཎ་ཆེན་ཆོས་ཀྱི་རྒྱལ་པོའི་བུར་རས་དང། །ན་བཟའི་ཚལ་བུ་དབང་ཕྱུག་རབ་བརྟན་ཚེམས། །བུ་སྟོན་ཐམས་ཅད་མཁྱེན་པའི་སྣམ་སྦྱར་
གྱི༑ ༑ཆ་ཤས་ཙམ་དང་ཁྱད་པར་འཁོར་ལོའི་མགོན། ་རྗེ་བཙུན་རྡོ་རྗེ་འཆང་ཆེན་གང་དེ་ཡི། །དབུ་པཎ་སྒོམ་ཞྭ་གཡག་སྡེ་པཎ་ཆེན་གྱི། །ཚེམས་དང་རྟེན་འདམ་ཁྲུས་རིལ་བྱིན་ཅན་དང། །མགོན་པོ་བསོད་ནམས་མཆོག་ལྡན་སྣམ་
སྦྱར་གྱི། ་ཚལ་བུ་ཁྲུས་ལོང་མ་ཎི་མའི་ཆ་ཤས། །འོད་ཟེར་དྲི་མེད་གཟུངས་མང་བཅས་པ་དང། །ཆོས་འཁོར་གཉིས་པར་རྒྱལ་བ་རྒོད་ཚང་པའི། །དབུ་ཐོད་དུ་མ་བུ་ཆོས་རྗེ་རྒྱལ་སྲས་པའི། ་གདུང་ལ་ཕེབས་པའི་འཕགས་མཆོག་
ཕྱག་བཞི་དང། །ཚིགས་ལས་འཁྲུངས་པའི་ཁ་སརྤཱ་ཎིའི་སྐུ། །རང་བྱོན་བྱིན་ཅན་ཆ་ཤས་པ་ནག་པོ། །རོ་ཟན་གདུང་ཚ་གཙུག་ཏོར་པདྨ་ཅན། ་གཟུངས་དང་རིན་ཆེན་གཙུག་ཏོར་འབར་བའི་གཟུངས། །མང་བཞུགས་ཆོས་
འཁོར་དང་པོའི་ནང་གཟུངས་སུ། །འཕགས་ཡུལ་གྲུབ་མཆོག་ཏཻ་ལོ་ཤེར་བཟང་དང། །དྭགས་པོ་སྒོམ་ཚུལ་ཚེམས་རེ་རིན་པོ་ཆེ། ་གཙུག་ཏོར་མཆོག་ཏུ་གྲུབ་པའི་གཟུགས་སྔགས་དང། །ཉེས་སེལ་རིག་པ་ཕུག་རོན་གཟུངས་

[017B] །གྲངས་མང་བཞུགས་ཤིང་མཆོད་སྡོང་བྲེའི་ནང་དུ། །སྐྱབས་མགོན་རྡོ་རྗེ་འཆང་དེའི་དབུ་པཎ་དང། ་རྒྱུད་རྣམས་ཀུན་གྱི་རྒྱལ་པོ་གསང་བ་འདུས། །འཕགས་ལུགས་འཇིགས་མཛད་རྭ་ཆེན་ལུགས་བཅས་
དང། །དུས་འཁོར་དབང་བརྒྱུད་བདེ་མཆོག་ཀྱཻ་རྡོ་རྗེ། །རྣལ་འབྱོར་རྒྱུད་དང་སྤྱོད་རྒྱུད་བྱ་བའི་རྒྱུད། ་བྱིན་རླབས་ཉེ་བརྒྱུད་རྒྱ་ཆེན་སྤྱོད་པའི་བརྒྱུད། །ཟབ་མོ་ལྟ་བརྒྱུད་བསྟན་པའི་གཏང་རབས་ཀྱི། །བརྒྱུད་པ་རྣམས་དང་ཁྱད་པར་
དུས་གསུམ་གྱི། །རྒྱལ་བ་ཀུན་འདུས་རྗེ་བཙུན་བླ་མ་མཆོག་་གང་དེའི་མཚན་སྔགས་འབྲུ་གསུམ་དང་སྤེལ་བ། །འདོད་གསོལ་སྤེལ་ཚིག་བཅས་པ་དཀར་འཇམ་གྱི། །ཤོག་པུ་བྲེ་ཁ་ཆིག་སྟོང་བདུན་བརྒྱ་སྐོར། །ངོས་སུ་བྲིས་སོགས་
ཆོས་སྐུའི་རིང་བསྲེལ་དང། ་གཞན་ཡང་འཕགས་ཡུལ་བོད་སོགས་རིས་མེད་ཀྱི། །འཕགས་ཆེན་དམ་པ་མང་པོའི་ནང་རྟན་གྲས། །སངས་རྒྱས་བྱང་སེམས་སོགས་ཀྱི་སྐུའི་ཆ་ལས། །ཕེབས་པའི་འཕེལ་གདུང་བཞི་བཅུ་ཐམ་པ་
དང༑ ་སྨང་མཐའ་ཡས་དང་ཕྱག་ན་པད་དཀར་འཆང། །གསུམ་ལྡན་དུར་སྨྲིག་གར་རོལ་ཐམས་ཅད་མཁྱེན། །སྐུ་ཕྲེང་གོང་མན་རིམ་ཐུགས་དམ་རྟེན། །རྫོགས་སངས་རྒྱས་ཀྱི་འཕེལ་གདུང་སུམ་ཅུ་དང། ་གཞན་ཡང་སངས་རྒྱས་འོད་
སྲུང་འཕེལ་གདུང་དང། །དྭགས་བོ་ལྷ་རྗེའི་ཚེམས་བཅས་རེ་རེ་བཞུགས། །མཛོད་སྤུར་ཁྱད་པར་འཕགས་པའི་ནོར་གྱི་མཆོག་རྗེ་བཙུན་རྡོ་རྗེ་འཆང་དབང་དེ་ཉིད་ལ། ་ཝཱ་ར་ཎཱ་སིའི་རྒྱལ་པོ་ཙེ་ཏེ་ཤིང། །ཞེས་པས་ཕུལ་བ་རིན་ཆེན་མརྒད་

[018A]༄༅། །ལས༑ ༑གྲུབ་པ་རྡོ་རྗེ་གདན་གྱི་ཞིང་བཀོད་ཀྱི། །མཆོད་རྟེན་མུ་ཏིག་སྙོམས་པའི་དྲ་བ་དང། ་དྲ་ཕྱེད་བུམ་གདན་པད་རག་ཕྲ་འབུར་དང། །བུམ་ལྡིར་ངོས་སུ་ལོངས་སྐུའི་ཆས་མཛེས་པའི། །རྒྱལ་བ་རིགས་ལྔ་མུ་ཏིག་
སྟར་བརྒྱུས་ཀྱི། །ཆོས་འཁོར་བཅུ་གསུམ་གདུགས་བཅས་སུ་གནྡྷིའི། ་ཏོག་དང་ས་འཛིན་ཟུར་བཞིར་དབང་སྔོན་དང། །མུ་ཏིག་རིན་པོ་ཆེ་སོགས་ལྗོན་ཤིང་ཚུལ། །ཕུལ་བྱུང་བཀོད་པས་མཛེས་པ་ཁྱད་མཚར་དང། །དབུ་ཀླད་
ཚུལ་དུ་བུག་བྲལ་མུཀྟི་ཀ་་ཆེས་མང་གཡང་ཊིའི་ནོར་གཞོང་གཟུགས་ནང་དུ། །གཡུ་ལས་གྲུབ་པའི་ལྗོན་གཟུགས་སྡོང་པོ་ལ། །རིན་ཆེན་སྣ་ཚོགས་ཡལ་ག་ལོ་མ་དང། །མུ་ཏིག་བྱུ་རུ་སོགས་ཀྱི་མེ་ཏོག་དང། ་འབྲས་བུ་
དབུ་ཡི་ནང་གི་ལྗོན་ཤིང་ཚུལ། །མཐིང་ཤོག་ངོས་ཡངས་རིན་ཆེན་སུ་ཝརྞའི། །ཁུ་བ་གར་འདྲོངས་ཀྱིས་བྲིས་སངས་རྒྱས་ཀྱི། །མཚན་འབུམ་གླེགས་བམ་གཅིག་དང་སངས་རྒྱས་མཚན། ་སྟོང་ཕྲག་ལྔ་ཙམ་ཡོད་པའི་གླེགས་
བམ་བཞི། །ན་བཟས་ཀླུབས་པ་ཀློག་ཐབས་ཚུལ་བཞུགས་པའི། །བར་མཚམས་རྣམས་སུ་བསུང་ཞིམ་དད་ལྡན་གྱི། །མ་ལ་ཡར་སྐྱེས་ས་མཆོག་དཀར་དམར་དང། ་ཞིང་ཁམས་ཀུན་ཏུ་ཁྱབ་བྱེད་དྲི་བཟང་སྤོས། །དམར་སེར་ཆུ་ན་
པོ་གྲངས་མང་བཟང་དྲུག་གིས། །མཚོན་པའི་སྨན་གྱི་བྱེ་བྲག་སྣ་ཚོགས་དང། །རིན་ཆེན་ཕྱེ་སོགས་མཆོད་འོས་གཅལ་དུ་བཀྲམ། ་བྲེ་གདན་ནང་དུ་མགྲིན་གཟུངས་མེད་མི་རུང། །དབྱངས་གསལ་གྲངས་མང་རྗེ་བཙུན་ཐམས་ཅད་

[018B] །བློ་བཟང་ཆོས་རྒྱན་བློ་བཟང་ཡེ་ཤེས་ཞབས། །སྐུ་འཕྲེང་རྣམ་གཉིས་ཕྱག་འཕྲེང་རེ་རེ་དང། ་རྒྱལ་དབང་བློ་བཟང་བསྐལ་བཟང་རྒྱ་མཚོ་ཡི། །ཕྱག་འཕྲེང་རཀྵ་རྙིང་པ་བྱིན་རླབས་ཅན། །སྐྱབས་མཆོག་འཁོར་ལོའི་མགོན་པོ་
གང་དེ་ཡི། །ཕྱག་འཕྲེད་ཐག་པ་རྙིང་པ་བྱིན་ཅན་འགའ། ་སྐྱབས་རྗེ་གང་དེར་གོང་ནས་འབུལ་གནང་གི། ཞལ་སྦྱིན་གསེར་ཤུབས་གཡུ་ཕྲས་བརྒྱན་པ་དང། །སྐུ་གཟན་སྡེམས་བྱེད་ལྷས་མ་སྦོད་ལྡན་གཅིག་ཡི་དམ་ལྷ་ཚོགས་ལྗགས་
བསྙེན་ལན་མང་དུ། ་སྩལ་བའི་ཕྱག་འཕྲེང་གྲངས་འཛིན་རིན་པོ་ཆེ། །ལས་གྲུབ་རྗེ་བཙུན་གང་དེའི་ཏིང་ངེ་འཛིན། །ཟབ་མོའི་ནུས་པས་གསུང་གི་རྡོ་རྗེ་ཡི། །ངོ་བོར་བཞུགས་པའི་ཕྱག་འཕྲེང་བྱིན་རླབས་ཅན། ་གཅིག་དང་བོ་དཧི་ཅི་ཡི་ཕྱག་
འཕྲེང་ལ། །རིན་ཆེན་རྒྱན་གྱིས་བརྒྱན་པ་བྱིན་ཅན་གཅིག་དེ་དག་བར་མཚམས་ཀུན་ཀྱང་དྲི་བཟང་གི། །རིགས་དང་རིན་པོ་ཆེ་ཡིས་ཕྱུར་བུར་བཀང། ་མཆོད་སྡོང་ཆེན་པོའི་ནང་ལོགས་ཐམས་ཅད་དུ། །བ་བྱུང་རྣམ་ལྔའི་ཁུ་བར་རིན་ཆེན་
དང༑ ༑སྨན་སྣའི་ཕྱེ་མ་བཟང་པོ་བསྲེས་པ་དང། །དྲི་བཟང་ཁ་ཆེ་གཅིག་ལྷག་བཅུ་ཕྲག་ཟུང། ་ཁལ་གྲངས་ཨུ་དཀར་སྦྱངས་བྱུགས་པའི་སྟེང། །གནམ་བསྐོས་་གོང་མ་ཆོས་ཀྱི་རྒྱལ་པོ་ཆེས། །ཕུལ་བའི་ཡོལ་བ་མང་ལྷུག་སེར་པོ་ལས། །
གྲུབ་པ་ལིང་གི་གཤམ་བུས་ཁོར་ཡུག་ཏུ། ་བརྒྱན་པ་གཅིག་དང་ཐེར་གོས་གཞི་དམར་པོ། །རྒྱ་ཡིག་ཅན་གྱི་ཡོལ་བ་གོང་གཤམ་ཅན། །རི་ལྡེབས་བྲེས་པའི་སྟེང་དུ་གངས་རིའི་མགོན། །སྐུ་འཕྲེང་རིམ་ཅན་གཟིམས་ཆུང་སྐུ་ཐང་

[019A]༄༅། །གྲས༑ ་སངས་རྒྱས་སོ་ལྔའི་སྐུ་ཐང་བིར་ཐོགས་དཔའ། །ཆོས་དབྱིངས་རྒྱ་མཚོའི་སོར་རྩེས་བསྐྲུན་པ་གཅིག་ཐུབ་པའི་དབང་པོའི་འཁྲུངས་རབས་སོ་བཞི་དང། །རྣམ་རྒྱལ་ལྷ་དགུ་བཅས་པའི་བྲིས་ཐང་
རེ༑ ་འཁྲུངས་རབས་བཅུ་གཅིག་སྐུ་ཐང་ཆོས་དབྱིངས་ཀྱིས། །བྲིས་པ་གཅིག་དང་ཙོང་ཁ་བརྒྱད་ཅུ་པ། །གནས་བཅུའི་སྐུ་ཐང་གྲ་མཚུངས་ངོ་གྲངས་ལྔ། །རྒྱ་ཆེན་ཚོགས་གཉིས་སྐུ་ཐང་སྨན་བྲིས་གཅིག་་རྗེ་བཙུན་བློ་བཟང་
ཡེ་ཤེས་དཔལ་བཟང་པོའི། །སྐུ་གདུང་དར་ལ་བློ་བཟང་ཆོས་རྒྱན་གྱི། །གསང་བ་བསམ་མི་ཁྱབ་པའི་རྣམ་པར་ཐར། །གཟབ་བྲིས་བྱིན་ཅན་ངོ་གྲངས་ཡོན་ཏན་དང། ་བྱང་ཆུབ་ལམ་རིམ་བླ་མ་བརྒྱུད་པ་དང། །པཎ་ཆེན་ཆོས་ཀྱི་
རྒྱལ་པོ་སྐུ་རྐྱང་དང། །གྲུབ་ཆེ་ནི་དྲིལ་བུ་ཞབས་ལུགས་འཁོར་ལོ་སྡོམ། །དམ་ཚིག་གསུམ་བཀོད་དཀྱིལ་ཐང་བཅས་པ་རེ། ་གཟིམས་ཆུང་རྟེན་གྲས་དུས་འཁོར་སྐུ་ཐང་གཉིས། །བླ་མ་མཆོད་པའི་ཚོགས་ཞིང་བདེ་མཆོག་གི་རིག་
མ་བཅུ་དྲུག་བཅས་པའི་བྲིས་ཐང་རེ། །རྒྱལ་དབང་བདུན་པའི་འཁྲུངས་རབས་གྲ་ཐང་བཅས། ་ཁྲོ་རྒྱལ་གཤིན་རྗེ་གཤེད་ཀྱི་སྐུའི་སྣང་བརྙན། །རྭ་ལོའི་ཐུགས་དམ་རྟེན་དང་གཞན་མ་གཅིག་བདེ་མཆོག་ལཱུ་ཨི་པ་ཡི་དཀྱིལ་ཐང་
གཅིག་གོས་བཟང་ངོས་སུ་མུ་ཏིག་གཅལ་བསྒྲིགས་ཀྱི། ་ཡིད་བཞིན་འཁོར་ལོའི་སྐུ་བརྙན་གྲས་མཚར་བ། །ཚེ་མཐའ་ཡས་པ་ལྷ་དགུའི་དཀྱིལ་ཐང་དང། །དབང་ཕྱུག་བརྒྱད་ལྡན་བཞད་པ་རྡོ་རྗེའི་སྐུ། །རྡོ་རྗེ་རྣལ་འབྱོར་སྒྲོལ་མ་ཉེར་

[019B] ་བདེ་མཆོག་མཁའ་འགྲོ་རྒྱ་མཚོ་འོད་ཟེར་ཅན། །བདེ་མཆོག་ལྷ་ལྔའི་དཀྱིལ་འཁོར་གནས་བཅུ་དང། །འཇམ་དབྱངས་ནག་པོ་ཕྱག་རྡོར་གོས་སྔོན་ཅན། །བྱམས་པ་མགོན་པོ་ཕྱག་རྡོར་གཏུམ་པོ་དང། ་འཇམ་མགོན་
བླ་མ་འཇིགས་མཛད་དང་བཅས་པའི། །སྐུ་ཐང་རེ་རེ་སྒྲོལ་ལྗང་བྲིས་ཐང་གཉིས། །དཔལ་མགོན་འཕགས་པ་ཀླུ་སྒྲུབ་ཐུགས་དམ་རྟེན། །ཐུབ་པའི་དབང་པོའི་མཛད་བཅུའི་སྐུ་ཐང་དང། ་སངས་རྒྱས་དཔའ་བོ་བདུན་ལ་གནས་བཅུ་དང་
སངས་རྒྱས་སོ་ལྔས་བསྐོར་བའི་གྲ་ཐང་བདུན། །རྒྱལ་དབང་བསྐལ་བཟང་རྒྱ་མཚོའི་ཐུགས་དམ་རྟེན། །རྗེ་བཙུན་སྒྲལ་མའི་སྐུ་ཐང་སྐུ་རྒྱབ་ལ། ་རྗེ་བཙུན་དེ་ཉིད་ཕྱག་རྗེས་ཡོད་པ་གཅིག་གསང་བ་འདུས་དང་འཇིགས་བྱེད་དཀྱིལ་
ཐང་རེ། །དང་པོའི་སངས་རྒྱས་ཀཱ་ལ་ཅ་ཀྲ་དང། །ཡེ་ཤེས་ཁྱུང་ཁྲ་བཅས་ཀྱི་སྐུ་རེ་དང། ་གཞན་ཡང་བླ་མ་ཡི་དམ་སངས་རྒྱས་དང། །བྱང་སེམས་ཆོས་སྐྱོང་ལ་སོགས་སྐུའི་སྣང་བརྙན། །བྱིན་རླབས་ཅན་གྱི་ཐང་ཀ་བརྒྱ་བཅུ་གཅིག་
མཆིས་པ་རྣམས་ཀྱང་གྲལ་རིམ་མཛེས་པར་བཀྲམས། ་དེ་དག་དབུ་ཐོག་བཟང་གོས་རྒྱན་བཞི་ཡི། །བླ་བྲེའི་གཤམ་བུའི་སྟེང་ལ་གཟུགས་སྒྲ་དང། །དྲི་རོ་རེག་བྱ་རྡོ་རྗེ་མ་ལ་སོགས། །མཆོད་ལྷ་མཆོད་རྫས་ཐོགས་པའི་གཟུགས་
འགྲོས་མཚར། ་ཕྱོགས་དང་ཕྱོགས་མ་ཚམས་རྣམས་སུ་ནོར་བུའི་གཟུགས། །མདངས་བསྡེབས་དྲ་བ་དྲ་ཕྱེད་མཚར་བ་དང། །བཟང་གོས་སྣ་ཚོགས་འཕན་ཆུང་གྲལ་བསྒྲིགས་ཀྱི། །འཇོམས་སུ་གསེར་ཇུས་སྣ་ལྔའི་རྒྱལ་མཚན་

[020A]༄༅། །བྮ། ་   ༈   གོང་མ་ཆེན་བོ་ཡིས། །ཕུལ་བའི་མང་ལྷུག་སེར་པོའི་གནམ་རྒྱན་དང། །མཆོད་སྡོང་ཆེན་པོའི་བུམ་སྨད་ནང་མཐིལ་དུ། །སྤོས་དང་ཙནྡན་དཀར་དམར་བཟང་
དྲུག་སོགས། ་དྲི་ངད་ཞིམ་མདར་ཕུན་སུམ་ཚོགས་པའི་རྫས། །མཆིས་སོ་ཅོག་དང་རྡོ་རྗེ་ཕ་ལམ་དང། །པདྨ་ནཱ་ག་ལ་སོགས་ནོར་བུ་དང། །གསེར་དང་དངུལ་ལ་སོགས་པའི་རིན་ཆེན་རིགས། ་མཆུ་གཉིས་དཀར་མོས་
མཚོན་པའི་འབྲུ་སྣ་བཅས། །བགྲང་བར་ཡས་ཤིང་ཙམྤ་ཀ་ལ་སོགས། །མེ་ཏོག་སྣ་ཚོགས་གཅལ་དུ་བཀྲམ་པའི་སྟེང། །རྗེ་བཙུན་བརྟན་པའི་འཁོར་ལོ་ཆོས་ལྡན་གྱི། ་མི་རྗེའི་རྣམ་པར་རོལ་པ་གནམ་བསྐོས་ལྷས། །
མགོན་པོ་གང་དེའི་སྐུ་གདུང་རིན་པོ་ཆེར། །སྲི་ཞུ་བཀུར་སྟིའི་ཐུགས་བསྐྱེད་རྨད་བྱུང་བས། །རིན་དང་སྲང་ཆེན་ཁྲི་ཕྲག་བརྒལ་བ་ལས། ་བཀའ་ཡི་འཁོར་ལོས་བཞེངས་མཛད་ལྷ་བབས་ཀྱི། །མཆོད་སྡོང་རིན་ཆེན་དུ་མའི་
ཕྲས་བརྗིད་པ། །འཕངས་སུ་མཐོ་གྲངས་དུས་དང་ཕྱོགས་བརྒལ་ཙམ། །ངོ་མཚར་ཕུལ་དང་རབ་མཆོག་ཆེ་ལྡན་པའི། ་བུམ་ལྡིར་ནང་དུ་གན་གོས་ཁྱད་འཕགས་པ། །མང་ལྷུག་སེར་པོའི་ཡོལ་བས་བྲེས་པའི་དབུས། །གོས་
སེར་དྲི་མ་མེད་པ་ལེབ་བཏིང་ཐོག་འཁོར་བའི་སྐྱོན་གྱིས་མ་གོས་མཚོན་བྱེད་དུ། ་མཛོད་གོས་སྤུ་མ་སེར་པོའི་བཞུགས་གདན་དང། །ཐབས་ཤེས་ཉི་ཟླ་རྣམ་གཉིས་མཚོན་ཕྱིར་དུ། །བཞུགས་གདན་དཀར་དམར་གཉིས་

[020B] །ཚད་དང་ལྡན་པའི་བཞུགས་གདིང་བཅས་ཀྱི་ཐོག་་དངུལ་དཀར་སྲང་འཁོར་དྲུག་བརྒྱའི་ནང་ལྡན་གྱི། །ཙནྡ་ན་ས་མཆོག་ཟམ་ཏོག་གི་ནང། །རིགས་དང་དཀྱིལ་འཁོར་རྒྱ་མཚོའི་ཁྱབ་བདག་མཆོག་དྲིན་
ཅན་རྩ་བའི་བླ་མ་རྡོ་རྗེ་འཆང། ་མཚན་ཙམ་བརྗོད་པར་དཀའ་བ་གང་དེ་ཡི། །སྐུ་གདུང་ཡིད་བཞིན་ནོར་བུ་རིན་པོ་ཆེ། །ཏོག་གི་བློ་གྲོས་ལྷར་བཅས་འགྲོ་ཀུན་གྱི། །བསོད་ནམས་ཞིང་མཆོག་དམ་པ་བླ་ན་མེད། ་རྒྱུད་རྒྱལ་
གསང་བ་འདུས་པ་མི་བསྐྱོད་ལྷའི། །ངོ་བོར་ཆ་ཤས་ཡོངས་སུ་རྫོགས་བཞུགས་པའི། །མཐའ་སྐོར་དྲི་བཟང་ཁ་ཆེ་གུར་ཀུམ་ཚོགས། །གཙོ་བོར་གྱུར་བའི་བཟང་དྲུག་ལ་སོགས་པ། ་སྨན་གྱི་ཕྱེ་མ་རྟེན་འབྲེལ་སྙིང་པོ་དང། །
ཤཱཀྱའི་རྒྱལ་པོའི་འཕེལ་གདུང་རྒྱལ་བའི་དབང། །བློ་བཟང་བསྐལ་བཟང་རྒྱ་མཚོའི་དབུ་ལོ་སོགས། །རིང་བསྲེལ་རྣམ་བཞིས་ཕྱུར་བུར་ལེགས་གཏམས་པའི། ་གསེར་གྱི་མཆོད་སྔོང་ཆེན་པོའི་སྐུ་མདུན་དུ། །སྐྱབས་མཆོག་
གང་དེའི་སྐུ་ཡི་ཉེར་སྤྱད་གྲས། །གསོལ་ཅོག་སྟེང་དུ་གསེར་གྱི་ཞལ་སྟེགས་ཐོག་ཞལ་དཀར་ནོར་བུ་མཆོད་ཇ་སོགས་ཀྱིས་བཀང། ་བཟེད་ཞལ་སྤྱི་བླུགས་ཕུད་ཕོར་ཞིབ་སྣོད་དང། །གསོལ་ཐུར་བཅས་པ་གསེར་རྒྱང་ལས་གྲུབ་
པར༑ ༑སྤུག་སོགས་གཡུ་ཡི་ཕྲ་རྒྱན་ཕྱུག་པ་དང། །སྐུ་པང་ཁེབས་དང་དཀྲུམ་ཤན་གསོལ་ཁེབས་དང། ་རྫབ་ཡ་ཀུ་བ་ཀོ་རིལ་ལས་གྲུབ་པའི། །མཆོད་ཞལ་རེ་དང་མཆོད་ཆོར་ཐུམས་གཅིག་དང། །བཟོ་དབྱིབས་མཛེས་པའི་
[021A]༄༅། །གསོལ་སྡེར་གཉིས་བཅས་དང། །རྗེ་བཙུན་བློ་བཟང་ཆོས་ཀྱི་རྒྱལ་མཚན་དང། ་བློ་བཟང་ཡེ་ཤེས་སྐུ་དུས་སྒྲུབ་གནང་གི། བདུད་རྩི་རིལ་བུ་ཐུམས་རེ་སྐྱབས་རྗེ་མཆོག་གང་དེའི་སྐུ་དུས་སྒྲུབ་གནང་བདུད་རྩི་
ཡི༑ ༑ཐུམས་བུ་གཅིག་དང་སྐྱེ་བདུན་རིལ་ཐུམས་གཉིས། ་སྐུ་འཕྲེང་རིམ་པ་གསུམ་གྱི་རྟེན་འདུས་དང། །བྱིན་རྟེན་སྣ་ཚིགས་ཡོད་པའི་ཐུམས་བཅས་དང། །ཕྱག་དྲིལ་རྡོར་བཅས་ཕྱག་ཌཱར་རྐེང་འཆིངས་ལ། །རིན་ཆེན་
ཕྲས་མཛེས་དར་དཔྱངས་དང་ལྡན་པ། ་མགོན་དེས་སྐུ་མཚམས་ཁོངས་སུ་གསུང་ཆོག་དང། །བཀའ་དབང་སྩལ་སྐབས་སོགས་སུ་བྱིན་རློབས་པའི། །ནང་མཆོད་སྣོད་མཆོག་མཁའ་འགྲོའི་དབུ་ཐོད་ལ། །གསེར་གྱི་ནང་
ཤ་རྡོ་རྗེས་མཚན་པ་ཁེབས། ་སྟེགས་བཅས་གཅིག་ཏུ་དངུལ་གྱི་ཀ་པཱ་ལ། །དྲི་བཟང་བདུད་རྩི་རིལ་བུས་ཁེངས་པ་དང། །གསོལ་ལྷུང་དྲི་བཟང་ཤིང་འབྲས་ཀྱིས་བཀང་བ། །བསྙེན་རྫོགས་གནང་ཆས་ཐུར་ཤིང་ཆུ་ཚགས་
དང། ་གསུང་གཏོར་ཉེར་སྤྱད་གཏོར་གཞོང་གཏོར་ཐེབ་དང། །དེའི་སྟེགས་པ་ཏྲ་རིས་མཚན་གཏོར་ཐུར་དང། །འགའ་ཊུ་བཅས་བ་རྒྱུ་དངུལ་བཟོ་བཀོད་མཚར། །འབྲུ་དཀར་འབྲས་བུ་ཕུན་སུམ་ཚོགས་བཅས་དང། ་རྒྱལ་བ་
གཉིས་པའི་ཕྱག་ཏང་འཁྲུལ་མེད་ཆ། །གང་གི་དངོས་སློབ་གཞོན་ནུ་རྒྱལ་མཆོག་ལ། །སྩལ་བ་བྱང་བདག་རྣམ་རྒྱལ་གྲགས་བཟང་བརྒྱུད། །སྤྱན་རས་གཟིགས་དངོས་དགེ་འདུན་གྲུབ་པ་དང། ་པཎ་ཆེན་ཐམས་ཅད་མཁྱེན་པ་གོང་

[021B] །སྐྱབས་མགོན་དེ་ཉིད་བཅས་པས་ཡུན་རིང་དུ། །ཕྱག་ཏིང་གནང་བའི་བྱིན་ཅན་ཇ་ལེན་མར། །གྲགས་པ་ཆ་དང་མགོན་པོ་གང་གི་སྐུར། ་ཡུན་རིང་གསོལ་བའི་སྣམ་སྦྱར་གཏར་བུ་དང། །བཅས་པ་བྱིན་ཅན་རྒྱལ་དབང་
ཐམས་ཅད་མཁྱེན། །བློ་བཟང་བསྐལ་བཟང་རྒྱ་མཚོའི་འགན་སྦྱར་དང། །དབང་ཆས་རྒྱན་དྲུག་བྱིན་རླབས་ཅན་ཆ་ཚང། ་ཕྱག་དཀྲོལ་སྦུག་སིལ་ཆ་རེ་སྦོ་སེར་གྱི། །མཆོད་ཞལ་གཉིས་དང་སྦོ་ལེ་སྔོན་པོ་ཡི། །སྔེར་མ་ཤིང་འབྲས་
ཀྱིས་གང་འཕགས་པའི་ཡུལ། །ཏེ་སེ་སྐྱིད་གྲོང་མ་ཕམ་ཝརྞ་སི། ་པྲེ་ཏ་པུ་རེ་བཅས་ཀྱི་ས་སྣ་དང། །རྡོ་སྣ་བསངས་སྣ་འབྲུ་སྣ་གང་འཛོམ་དང། །སློབ་དཔོན་ཆེན་པོ་མཚོ་སྐྱེས་རྡོ་རྗེ་ཡི། །ཚེ་རིལ་སོགས་ཀྱིས་ལགས་གཏམས་དངུལ་
གཞོང་གཅིག་་སྐྱབས་རྗེ་གང་དེའི་ཞལ་ཙིག་བསངས་སྣ་བཅས། །བླུགས་པའི་གུ་གུ་ཤ་ཡི་བུམ་པ་ཆ། །གཅིག་དང་བཟང་དྲུག་གིས་བཀང་ཤེལ་བུམ་གཅིག། །སྨན་སྣས་ཁེངས་པའི་ས་ལི་ཆེ་ཆུང་གཉིས། ། སྤོ་ལེ་སེར་པོའི་
མེ་དམ་དུས་འཁོར་གྱི། །དཀྱིལ་འཁོར་རྡུལ་ཚོན་བཞུགས་པ་ཆ་གཅིག་དང། །་གོང་མ་ཆེན་པོས་ཕུལ་བའི་སྒམ་ཆུང་གཟུགས། །བཟའ་སྣས་གང་བ་གཅིག་དང་གནས་ཆེན་གྱི། ་བསངས་སྣས་ཁེངས་པའི་གོས་ཆེན་ཁུག་མ་
དང༑ ༑རྒྱ་སེར་ཡུལ་ནས་ཐོན་པའི་རྒྱངས་མིག་ཤེལ། །གླིང་ལྔ་ཡོད་པ་གསལ་དྭངས་ཤུབ་ལྡན་གཅིག། སྐྱབས་མཆོག་གང་དེའི་ཐུགས་དམ་མཎྜལ་གྲས། ་གསེར་ལས་གྲུབ་པ་ཀརཤ་པ་ཎི་དང། །འབྲུ་ཡི་ཚོམ་བུ་བཟང་པོས་བརྒྱན་

[022A]༄༅། །པ་དང། །གསེར་གྱི་ཀ་ལམ་ཉ་ལྕིབས་ཕྲ་ལྡན་དང། །ཨ་ཏར་གྱིས་བཀང་བུམ་པ་ཆ་གཅིག་རྣམས། ་ཙམ་པ་ཀ་དང་པད་དཀར་མེ་ཏོག་གིས། །གང་བའི་དཀར་ཡོལ་བུམ་པ་ཆ་ལྡན་དང། །དངུལ་ལས་གྲུབ་པའི་རྣམ་བུམ་
ལས་བུམ་དང། །ཁ་ཊཱཾ་ག་བཅས་རེ་རེ་བླ་མེད་དང། ་བྱ་བའི་རྒྱུད་ཀྱི་བུམ་རྫས་བུམ་གོས་སོགས། །ཕྱི་ནང་ལེགས་པར་འདུ་བྱས་མཛེས་པའི་སྟེང། །བུ་སྟོན་རིན་ཆེན་གྲུབ་དང་རྗེ་ཉིད་ཀྱིས། །ཡུན་རིང་བྱིན་གྱིས་བརླབས་པའི་དུང་ཆོས་
དང༑ ་རྡོ་རྗེ་གཟུངས་ཐག་བཅས་དང་ཁྲུས་ལོང་གཅིག་དངུལ་ལས་གྲུབ་པའི་ཕྱག་ནས་འཐོར་སྣོད་ནང། །གཡུ་བྱུར་མུ་ཏིག་རིན་ཆེན་རིགས་ཀྱིས་བཀང། །ཕྱག་ཕྱག་རྙིང་པ་དུས་ཚོད་འཁོར་ལོ་དང། ་ཕྱག་ཚའི་སྐུ་པར་བཀའ་
གདམས་ལྷ་བཞི་དང། །རྒྱུད་སྡེའི་གསུང་ཆོག་གནང་དུས་བཞེས་ཆས་ཀྱི། །སྟོད་གཡོགས་སྨད་གཡོགས་རིགས་ལྔ་དར་དབྱངས་དང། །གཙུག་ཏོར་མུ་ཏིག་ཕྲ་བཅས་ཆ་ཚང་དང། ་བྱུ་རུའི་ཕྱག་འཕྲེང་གཉིས་དང་ཞལ་དཀར་སེར།།
ཡུ་ཐུང་གསུམ་དང་མཛོད་གོས་གཟིམས་ཁེབས་གསུམ། །སྐུ་ཙར་སྐུ་ཁྲུས་གསོལ་བའི་ཁུ་བ་ལ། །དྲི་བཟང་སྨན་ཕྱེ་བ་སྲེས་པའི་སྨན་འདམ་དང། ་ཡུན་གསོལ་སྐུ་ཟླམ་ལ་སོགས་ན་བཟའི་རིགས། །བྱིན་ཅན་ལེ་ཚན་ཉིས་ཧུ་རྩ་དྲུག་
དང༑ ༑པཎ་ཆེན་ཆོས་ཀྱི་རྒྱལ་པོའི་དབུ་པཎ་དང། །སྐུ་གཤམ་བཞུགས་གདན་སྟན་དམར་བཅས་པ་དང། ་རྗེ་བཙུན་བློ་བཟང་ཡེ་ཤེས་དཔལ་བཟང་པོའི། །བཞུགས་གདིང་སྟན་དམར་བཅས་པ་བྱིན་ཅན་རེ། །གཟིམས་ཆུང་སྦུག་

[022B] །བཟེད་ཞལ་ཡོལ་གོ་འཁྲེད་ཁུག་ལེ་ཚན་གསུམ། ་ཞལ་དཀར་མཆོད་ཆོར་ཐུགས་དམ་རྟེན་གྲས་ཀྱི། །སྐུ་ཐང་གོང་གཤམ་རྙིང་པ་བྱིན་ཆགས་དང། །ཕྱག་དཔེའི་བཞུགས་ཁོམ་རྙིང་པ་
གཉིས་རྣམས་མཆིས། །ཆོས་སྐུའི་རིང་བསྲེལ་གཙོ་བོར་བླ་མེད་དང། ་རྣལ་འབྱོར་བྱ་སྤྱོད་རྒྱུད་སྔེ་རྣམ་པ་བཞི། །གཟུངས་ཆེན་སྔེ་ལྡ་མདོ་གཟུངས་ལ་སོགས་པ། །ལྷོ་ཤོག་བྲེ་ཁ་དྲུག་ཁྲི་དགུ་སྟོང་དང། །སུམ་བརྒྱ་ལྔ་བཅུ་ལྷག་
ཙམ་ངོས་ཡངས་སུ། ་སྨན་དང་དྲི་བཟང་རིན་ཆེན་ཀུན་བསྲེས་པའི། །སྣག་ཚས་པར་དང་དབང་མདོག་རྒྱ་ཤོག་ཀྱང། །བྲེ་ཁ་དགུ་བརྒྱ་བཅུ་ཕྲག་ཙམ་གྱི་ངོས། །གསེར་གྱིས་བྲིས་དང་སྣག་ཚས་པར་བ་ཡི། ་ཉེས་སེལ་གཟུངས་
དང་རིག་པ་ཕུག་རོན་དང། །རྟེན་འབྲེལ་སྙིང་པོ་བཅས་པ་གྲངས་མང་བ། །མཐོ་དམའ་བར་གསུམ་ཀུན་ལ་ཁྱབ་པར་བཞུགས། །མཆོད་སྡོང་ཆེན་པོའི་བུམ་པའི་སྟོད་ཀྱི་ཆར། ་གྲུབ་ཆེན་ལས་ཀྱི་རྡོ་རྗེའི་སྐུའི་སྣང་བརྙན། །ལི་དཀར་
གཅིག་དང་བཀྲས་ལིའི་རྡོར་སེམས་སྐུ། །ཆོས་ལི་ལས་གྲུབ་ཕྱག་རྡོར་འཁོར་ཆེན་དང། །ལོ་ཆེན་བྱང་ཆུབ་རྩེ་མོའི་སྐུ་རེ་རེ། ་རྡོ་རྗེ་འཆང་དང་རྒྱལ་བ་མི་བསྐྱོད་པ། །བླ་མ་ཞང་ཟུང་འཇམ་མགོན་ཙོང་ཁ་པ། །བཅས་ཀྱི་སྣང་བརྙན་
ཆོས་ལི་ལས་གྲུབ་པ། །རྡོ་རྗེ་འཆང་གི་སྐུ་བརྙན་སླེའུ་ཆུང། ་གསེར་ཟངས་ལས་གྲུབ་བདེ་མཆོག་ལྷན་སྐྱེས་སྐུ། །གཅིག་དང་འཇམ་མགོན་བླ་མའི་སྣང་བརྙན་གསུམ། །རྡོར་སེམས་སྐུ་བརྙན་རྒྱ་གར་ཤར་ལི་གཅིག་རང་བྱུང་ཤེལ་

[023A]༄༅། །ལས་གྲུབ་པའི་བདེ་མཆོག་གི་་བློས་བསླངས་དཀྱིལ་འཁོར་ཤེལ་དཀར་ལས་བསྐྲུན་པའི། །བདེ་མཆོག་མཁའ་འགྲོ་རྒྱ་མཚོའི་སྐུ་གཅིག་དང། །རྒྱལ་བ་གཉིས་པའི་ཕྱག་ཚ་འཁོར་ཆེན་དང། །ཨ་རྟགས་
མ་གཉིས་སྐུ་འབུམ་ཙནྡན་ལས། ་རང་འཁྲུངས་འཇམ་མགོན་བླ་མའི་སྐུ་གཅིག་དང། །བཀའ་གདམས་གདུང་རྟེན་ལྕགས་རྩེ་ཅན་གཅིག་གིས། །གཙོས་པ་བཞི་དང་ཤེལ་གྱི་མཆོད་རྟེན་གཅིག་གཞན་ཡང་བླ་མ་ཡི་དམ་
སངས་རྒྱས་དང། ་བྱང་སེམས་སོགས་ཀྱི་གསེར་སྐུ་ཆེ་ཆུང་བསྡོམས། །ལྔས་ལྷག་བཅུ་ཕྲག་བཞི་ལོངས་བཞུགས་ཐོག་ནས། །སྲོག་ཤིང་རིན་པོ་ཆེ་ཡི་མདུན་ཉིད་དུ། །བཀྲ་ཤིས་ལི་མ་ལས་གྲུབ་གསང་འདུས་ཀྱི། ་སྣང་
བརྙན་ཁྲུ་གང་ལྷག་ཙམ་མཐའ་སྐོར་དུ། །འཁོར་ཚོགས་སྐུ་རྣམས་ཙ་ཀླི་དང་བཅས་པ། །བྱིན་རླབས་གཟི་འོད་འབར་ཞིང་དངུལ་དཀར་གྱི། །རྡོ་རྗེ་འཇིགས་མཛད་སྐུ་བརྙན་བགྲད་མཐོ་གང། ་ལྷག་ཙམ་གཡས་ཕྱོགས་དུས་འཁོར་
སྣང་བརྙན་དང། །རྒྱབ་ཏུ་དངུལ་དཀར་ལས་གྲུབ་བདེ་མཆོག་སྐུ། །མཐོ་གང་ལྷག་ཙམ་ཛྷཻ་ཀྵིཾ་ལས་བཞེངས་པའི། །རྗེ་བཙུན་རྡོ་རྗེ་ཕག་མོའི་སྐུ་བརྙན་དང། ། གཡོན་དུ་ཀྱཻ་རྡོར་སྣང་བརྙན་གསེར་ཟངས་དང། །ཛྷཻ་ཀྵིཾ་ལས་གྲུབ་འཇིགས་
བྱེད་དཔའ་གཅིག་སྐུ། །གསེར་ཟངས་ལས་གྲུབ་གསང་འདུས་སྐུ་བརྙན་བཅས། །སྐྱབས་མཆོག་དམ་པ་གང་དེའི་ཐུགས་དམ་རྟེན། ་ཡུན་རིང་གནང་བའི་བྱིན་རླབས་མཚན་ཀ་ཅན། །ན་བཟའ་བཟང་གོས་སེར་པོས་ཀླུབས་པ་དང། །

[023B] །བདུད་རྩི་རིལ་བུ་སྨན་དང་རིན་པོ་ཆེ་ས། ་ཕྱུར་བུར་ལེགས་བཀང་འགོས་ལོའི་དབུ་ཐོད་དང། །གཡོན་དུ་བདུད་རྩི་རིལ་བུ་རིན་ཆེན་རིགས། །སྨན་སྣའི་ཕྱེ་མ་སོགས་ཀྱིས་ལེགས་
གཏམས་པའི། །རྡོ་རྗེ་ཕག་མོའི་སྤྲུལ་པའི་དབུ་ཐོད་བཞུགས། ་དེ་དག་རྣམས་ཀྱི་དབུས་སུ་སྐྱབས་ཀྱི་མཆོག་རྗེ་བཙུན་ཐམས་ཅད་མཁྱེན་གཟིགས་གང་དེ་ཡི། །ཐུགས་དམ་རྟེན་མཆོག་ཡུན་རིང་གནང་བའི་གྲས། །རྒྱལ་བ་གཉིས་
པ་བློ་བཟང་གྲགས་པ་ཡི། ་སྣང་བརྙན་བཀྲ་ཤིས་དྭོ་ཁ་མར་གྲགས་པ། །བྱིན་ཅན་ཁྲི་བཅས་རྒྱབ་ཡོལ་ལྗོན་ཤིང་གཟུགས། །ངོས་ལ་མུ་ཏིག་བྱུ་རུ་ལ་སོགས་པ། །རིན་ཆེན་དུ་མའི་ཕྲ་ཡིས་སྤྲས་པ་བཞུགས། ་གཡས་སུ་རྗེ་
བཙུན་བློ་བཟང་ཆོས་རྒྱན་ཞབས། །དགུང་ལོ་དགུ་བཅུ་གོ་གསུམ་དུས་བཞེངས་པའི། །སྐུ་བརྙན་དབུ་སྐྱེས་བུབས་ཚང་ནང་གཟུངས་ཀྱི། །གཙོ་བོར་བཞུགས་པ་བསྟི་ཁང་བཅས་པ་དང། ་གཡོན་དུ་གསེར་ཟངས་ལས་གྲུབ་རྗེ་བླ་མ།།
བློ་བཟང་ཡེ་ཤེས་གང་དེའི་སྐུ་བརྙན་དང། །མདུན་དུ་བཀྲ་ཤིས་ལི་མ་ལས་བཞེངས་པའི། །སྐྱབས་མཆོག་རྡོ་རྗེ་འཆང་ཆེན་གང་དེ་ཡི། །། སྣང་བརྙན་བྱིན་རླབས་ཕུང་པོ་དང་བཅས་པ། །བཟང་གོས་ན་བཟས་ཀླུབས་ཏེ་རྟེན་གཙོ་དང། །
ཞལ་ཕྱོགས་མཐུན་པར་བཞུགས་པའི་བར་རྣམས་སུ། །སེར་བྱམས་ཆེན་ཆོས་རྗེའི་དབུ་པཎ་དང། ་རྒྱལ་བ་དགེ་འདུན་གྲུབ་པ་དཔལ་བཟང་པོའི། །སྣམ་སྦྱར་གཅིག་དང་ཁྱབ་བདག་རྡོ་རྗེ་འཆང། །རྗེ་བཙུན་བློ་བཟང་བསྐལ་བཟང་རྒྱ་

[024A]༄༅། །མཚོ་ཡིས། །རྡོ་རྗེ་འཕྲེང་བའི་བཀའ་དབང་སྩལ་སྐབས་སུ། ་རྟག་པར་མན་བས་པའི་སྐུ་ཆོས་བྱིན་ཅན་གཅིག་གཞན་ཡང་མཁན་ཆེན་ཐམས་ཅད་མཁྱེན་མཆོག་ནས། །བདག་ལ་སྔ་སོར་སྩལ་བའི་སྣམ་
སྦྱར་ལ། །སླར་ཡང་བྱིན་གྱིས་བརླབས་ཏེ་བསྙེན་རྫོགས་ཀྱི། ་བསླབ་སྡོམ་དང་བཅས་གུས་པའི་སྤྱི་བོ་རུ། །ལེགས་པར་ནོད་པ་འདུས་པ་རྒྱ་མཚོའི་དབུས། །གྱོན་ནས་གསོ་སྦྱོང་དབྱར་གནས་དགག་དབྱེ་སོགས། །ལན་འགའ་
བགྱིས་རུང་རང་བོས་ལུང་རྟོགས་ཀྱི། ་ཡོན་ཏན་ཆ་ཤས་ཙམ་གྱིས་དབེན་གྱུར་མོད། །མཁན་ཆེན་མཆོག་དང་འཕགས་པའི་དགེ་འདུན་གྱི། །བྱིན་རླབས་ཞུགས་པར་རེ་ནས་ཕུལ་བ་ལས། །རང་མཐུའི་བྱིན་ནི་ཆ་ཤས་ཙམ་
གྱིས་དཔན། ་དྲི་བཟང་དང་ལྡང་སྤོས་མཆོག་དམར་སེར་གྱི། །ཆུན་པོ་མི་ཁུར་ཉི་ཤུའི་ཚོད་མཉམ་དང། །ཁ་ཆེ་གུར་ཀུམ་བཟང་དྲུག་སྨན་ཕྱེ་དང། །རིན་པོ་ཆེ་ཡི་རིགས་གྱུར་སྣ་མང་དང། ་གཞན་ཡང་གནམ་བསྐོས་ས་ཡི་
ཚངས་པ་ཆེས། །ཕུལ་བའི་དྲི་བཟང་དམར་སེར་སྒམ་སེར་གསུམ། །གང་བ་གཞན་མ་སྤོས་རིགས་སྣ་ཚོགས་ཀྱིས། །ཁེངས་པའི་ཡོལ་གོ་ཆེ་ཆུང་ཉེར་བརྒྱད་མཆིས། ་གདན་ས་གང་གི་འཕགས་ཚོགས་འདུས་པ་ཆེར། །
ལྗགས་ལུང་སྩལ་པའི་ཕྱག་དཔེ་བཀའ་རྩོམ་གྲས། །པོ་ཏི་དྲུག་དང་རྒྱལ་བཙོང་ཁ་པའི། །གསུང་འབུམ་ཆ་ཚང་བཅས་པའི་གླེགས་བམ་རེ་ར། ་གླེགས་ཤིང་སྐུ་རགས་གདོང་དར་ན་བཟའ་སོགས། །མ་ཚང་མེད་དང་རྒྱལ་

[024B] །ཆ་ཚང་མཁས་གྲུབ་དགེ་ལེགས་དཔལ་བཟང་པོའི། །གསུང་འབུམ་ཡོངས་རྫོགས་གསེར་མ་བཟང་གོས་ཀྱི། ་ན་བཟའ་གླེགས་ཤིང་ཙནྡན་ལས་གྲུབ་པ། །མུ་ཏིག་ཕྲ་འབུར་བཞུགས་ཁོམ་དང་བཅས་པ། །འཇམ་
དབྱངས་གོང་མ་ཆོས་ཀྱི་རྒྱལ་པོ་ཆེས། །ཕུལ་བའི་ཕྱག་དཔེ་དཔའ་བར་འགྲོ་བའི་མདོ། ་རྗེ་བཙུན་བླ་མ་མཆོག་གིས་ལན་མང་དུ། །ལྗགས་ཀློག་སྩལ་བའི་གླེགས་བམ་བྱིན་རླབས་ཅན། །ན་བཟའ་གདོང་དར་གླེགས་ཤིང་སྐུ་རགས་
སོགས། །ཆ་ཚང་གཅིག་དང་པཎ་ཆེན་སྣང་མཐའ་ཡས། ་བློ་བཟང་ཆོས་ཀྱི་རྒྱལ་མཚན་དཔལ་བཟང་པོའི། །གསུང་འབུམ་བཀའ་རྒྱ་མ་དང་བཅས་པ་གཅིག་གིས་མཚོན་གསུང་འབུམ་ཆ་ཚང་ཚར་བཞི་དང། །ཐམས་ཅད་མཁྱེན་དངོས་
བློ་བཟང་ཡེ་ཤེས་ཀྱི། ་གསུང་འབུམ་ཆ་ཚང་ཚར་གཉིས་གྲུབ་པའི་དབང། །ངག་དབང་བྱམས་པའི་གསུང་འབུམ་ཆ་ཚང་གཉིས། །རྗེ་ཡི་རྟོགས་བརྗོད་མདུན་ལེགས་ཚར་གཅིག་དང། །རྒྱལ་བ་བློ་བཟང་དོན་ཡོད་གྲུབ་པ་ཡི། ་ཞལ་གདམས་
བློ་བཟང་བཀའ་འབུམ་པོད་གཉིས་དང། །སངས་རྒྱས་ཡེ་ཤེས་གསུང་འབུམ་པོ་ཏི་གཅིག། མཁས་གྲུབ་ཆེན་པོ་ལྕང་སྐྱ་སྐུ་གོང་མའི། །གསུང་འབུམ་པར་དུ་འཁོད་པ་ཚང་མ་དང། ་ལྷོ་བྲག་གྲུབ་ཆེན་བཀའ་འབུམ་གསེར་མ་བོད། །
གཅིག་དང་དཔལ་ལྡན་དུས་ཀྱི་འཁོར་ལོ་ཡི། །ཆོ་ག་ཆ་ཚད་ཚར་བརྒྱད་འཁོར་ལོ་སྡོམ། །ལཱུ་ཨི་པ་ཡི་ཆོ་ག་ཆ་ཚང་དྲུག་་ཆོས་སྤྱོད་རབ་གསལ་རྒྱས་བསྡུས་ཚར་དྲུག་དང། །རྒྱན་འཇུག་མངོན་པ་མཛོད་བཅས་ཚར་གཉིས་རེ། །སྨན་

[025A]༄༅། །གྱི་རྒྱུད་བཞི་རྒྱས་པ་ཚར་གཅིག་དང། །སྨན་མདོ་བརྒྱད་བརྒྱ་པ་དང་གསང་འདུས་ཀྱི། ། དབང་དོན་དེ་ཉིད་ཡང་གསལ་ཚར་རེ་རེ། །རྒྱལ་བའི་དབང་པོ་བསྐལ་བཟང་རྒྱ་མཚོ་ཡི། །བཀའ་འབྲུམ་ཚར་གཉིས་
མཁན་ཆེན་དེ་ཉིད་ཀྱི། །གསན་ཡིག་བཀའ་རྩོམ་ཤོག་དྲིལ་ཚང་མ་དང། ་གཞན་ཡང་བཀའ་དང་བསྟན་བཅོས་སྣ་ཚོགས་ཀྱི། །སྐྱ་ཆོས་གླེགས་བམ་ཉིས་བརྒྱད་བརྒྱད་དང། །བརྒྱད་སྟོང་ལ་སོགས་གསེར་ཆོས་བོད་ཉི་
ཤུ༑ ༑མདུན་དུ་གསང་བ་འདུས་པའི་རྒྱུད་འབུམ་དང། ་གཡས་སུ་དུས་འཁོར་རྒྱུད་དང་སྐུ་རྒྱབ་ཏུ། །བདེ་མཆོག་རྒྱུད་འབུམ་གཡོན་དུ་ཀྱཻ་རྡོར་སོགས། །རྒྱུད་འབུམ་པོ་ཏི་བརྒྱད་ལྷག་བཅུ་ཕྲག་གཅིག་མཐིང་ཤོག་ངོས་ལ་
གསེར་ཞུན་གྱིས་བྲིས་པ། ་དབུ་ཤོག་ཚང་མ་ཞལ་ཕྱེ་ཀློག་སྟང་ཚུལ། །བཞུགས་པ་རྣམས་ལ་བཟང་གོས་ན་བཟའ་དང། །བར་མཚམས་རྣམས་སུ་རིན་ཆེན་སྣ་འཛོམ་དང། །བཟང་དྲུག་ལ་སོགས་སྨན་གྱིས་ཕྱུར་བུར་གཏམས་
་ཕྱག་དཔེ་འཕྲལ་མཁོ་བཞུགས་སྣོད་སི་ཀ་ལིའི། །ནང་དུ་སྐྱབས་རྗེ་སྐུ་འཕྲེང་ན་རིམ་གྱི། །གཟིགས་དཔེ་འདུལ་བའི་གླེང་འབུམ་ཆེན་མོ་དང། །འགྲེལ་པ་བཞི་སྦྲགས་བྱང་ཆུབ་ལམ་རིམ་བཅས། ་གཟིགས་རྟོག་ཚུལ་དུ་
ཞལ་ཕྱེ་བཞུགས་པ་དང། །མཁན་ཆེན་ཐམས་ཅད་མཁྱེན་པ་དེ་ཉིད་ཀྱི། །བཀའ་རྩོམ་ཕྱག་བྲིས་ཡོད་པའི་ཕྱག་སམ་གཉིས། །ཕྱག་སྙུག་བཅས་དང་ས་གཞོང་ལྕགས་སྙུག་དང། ་རང་བྱུང་ཟངས་ལས་གྲུབ་པའི་ཕྱག་བུ་མ་རེ་

[025B] །རྒྱལ་བ་རྡོ་རྗེ་འཆང་དངོས་བསྐལ་བཟང་གི་མཚན་ཅན་སྣང་བརྙན་གཅིག་དང་གསེར་གར་བུའི། ་རྗེ་བཙུན་འཇམ་དབྱངས་མྱུར་མཛད་ཕྱག་དྲུག་པ། །རྡོ་རྗེ་རྣལ་འབྱོར་བཅས་ཀྱི་སྐུ་
བརྙན་རེ། །སིདྷ་ལ་ཡི་རྡོ་ནག་ལས་གྲུབ་པའི། །དཔལ་མགོན་ཞལ་བཞི་ཕྱག་བཞི་རྣམ་གཉིས་སྐུ། ་རི་དང་ཞལ་གྱི་རང་བསྲུང་འཁོར་ལོ་གཅིག་ཆོས་སྐྱོང་དྲེགས་པ་ལྕམ་སྲིང་ཞལ་འབག་བཅས། །བཞུགས་པའི་སྐུ་མདུན་གསང་
འདུས་གཏོར་མ་དང། །ནང་མཆོད་སྣོད་དུ་དངུལ་གྱི་ཀ་པཱ་ལ། ་ཁེབས་སྟེགས་བཅས་ནང་ཨ་མྲྀ་ཏ་ཡི་རྒྱུན། །བདུད་རྩི་རིལ་བུར་བཅས་པས་གང་བ་དང། །ཉེར་སྤྱོད་འདོད་ཡོན་ལྔ་སོགས་ལྗོན་ཤིང་ལས། །གྲུབ་པའི་གནྡྷོ་ལ་ཡི་ནང་དུ་
མཆིས། ་ཀླུ་སྒྲུབ་ཐུགས་དམ་རྟེན་གྲས་ཐུབ་དབང་གི། མཛད་པ་བཅུ་གཉིས་བྲིས་པའི་སྐུ་ཐང་དང། །རྒྱ་གར་རྡོ་རྗེ་གདན་གྱི་ནང་རྟེན་གྲས། །བསིལ་ཚལ་རྡོ་ནག་ལས་གྲུབ་ཐུབ་དབང་སྐུ། ་གཅིག་དང་སྐྱབས་མཆོག་གང་དེའི་
ཐུགས་དམ་རྟེན། །སྟོན་པ་ཐུབ་པའི་དབང་པོའི་སྐུའི་སྣང་བརྙན། །ཛྷཻ་ཀྵི་ལས་གྲུབ་ཁྲི་དང་རྒྱབ་ཡོལ་གདུགས། །རབ་མཛེས་རིན་ཆེན་ཕྲ་ལྡན་བྱིན་རླབས་ཅན། ་གཅིག་དང་ཆོས་རྒྱལ་འཕགས་པའི་ཐུགས་དམ་རྟེན། །རྒྱལ་བ་ཉི་མའི་
གཉེན་སྐུ་འཕགས་ཡུལ་དབུས། །ཛྷཻ་ཀྵིཾ་ལས་གྲུབ་ཁྲི་རྒྱབ་ཅན་གཅིག་དང། །ཐུབ་དབང་སྐུ་བརྙན་བླ་མ་གསེར་གླིང་པའི། ་ཐུགས་དམ་རྟེན་གྲས་རྒྱ་གར་ཤར་ལི་གཅིག་གཞན་ཡང་ཤཱཀྱའི་རྒྱལ་པོའི་སྐུའི་སྣང་བརྙན། །འཕགས་
[026A]༄༅། །ཡུལ་དབུས་དང་ཁ་ཆེ་ལི་སེར་དང། །བཀའ་གདམས་ལི་མ་བཀྲས་ལི་བཅས་རེ་དང། ་ཆོས་རྒྱལ་ལི་མ་བཅོ་བརྒྱད་གསེར་ཟངས་སྐུ། །གསུམ་དང་ཆོས་ལི་ལས་གྲུབ་ཚེ་དཔག་སྐུ། །གཉིས་དང་སྨན་རྒྱལ་
འོད་དཔག་མེད་སྐུ་རེ། །རང་བྱུང་ཤེལ་ལས་གྲུབ་པའི་ཐུབ་དབང་གི་་སྣང་བརྙན་ཁྲི་རྒྱབ་ཅན་གཅིག་ཆོ་ས་ལི་ཡི། །མི་འཁྲུགས་སྐུ་ཟུང་ཡུལ་དབུས་ཛྷཻ་ཀྵིཾ་ལས། །གྲུབ་པའི་ཐུབ་དབང་སྐུ་དང་སྐད་གཉིས་སྨྲའི། །ཁྱུ་མཆོག་རིན་ཆེན་
བཟང་པོའི་ཐུགས་དམ་རྟེན། ་ཐུབ་དབང་སྣང་བརྙན་ཆོས་ལི་བཅས་པ་རེ། །གཞན་ཡང་ཚེ་མཐའ་ཡས་པའི་སྐུའི་སྣང་བརྙན། །ཁྲི་རྒྱབ་ཅན་བཞི་ཐུབ་དབང་སྐུ་བརྙན་གྲངས། །ཕྱོགས་དང་ཙནྡན་ཇོ་པོའི་འདྲ་སྐུ་གཅིག་་རྡོ་རྗེ་གདན་
གྱི་ཞིང་བཀོད་སྟོན་པའི་སྐུ། །གཙོ་འཁོར་གསུམ་ཡོད་གཅིག་དང་འཕགས་པའི་ཡུལ། །ཤར་ལྷོའི་ལི་མ་ཐུབ་དབང་སྐུ་གསུམ་དང། །དབུས་ལི་རྣམ་སྣང་མངོན་བྱང་སྐུ་བརྙན་གཅིག་་སྟོད་ཧོར་ལི་ལས་གྲུབ་པའི་སྦྱན་རས་གཟིགས།།
ཁ་སརྤཱ་ཎིའི་སྐུ་དང་མི་གཡོ་བའི། །སྣང་བརྙན་རྒྱ་གར་ཤར་གྱི་ལི་མ་རེ། །གསེར་ཟངས་ལས་གྲུབ་འཇམ་དབྱངས་སྐུ་བརྙན་གསུམ། ་མི་གཡོའི་སྐུ་བརྙན་ཁ་ཆེའི་ལི་ནག་དང། །ཁ་ཆེ་ལི་སེར་ལས་གྲུབ་འཇམ་དབྱངས་ཀྱི། །སྣང་བརྙན་
ཁྲི་རྒྱབ་ཅན་དང་ཤར་ལི་ལས། །གྲུབ་པའི་རྗེ་བཙུན་འཇམ་དབྱངས་ཕྱག་བཞི་དང། ་རྡོ་རྗེ་སེམས་དཔའ་བཅས་ཀྱི་སྐུ་རེ་རེ། །ཆོས་ལིའི་འཇམ་དཔལ་ཡེ་ཤེས་སེམས་དཔའ་དང། །ཤེར་ཕྱིན་རྗེ་བཙུན་སྒྲོལ་མ་བཅས་པའི་སྐུ། །རེ་དང་རྡོར་

[026B] ་ལི་མ་ལས་གྲུབ་རེ་རེ་གསེར་ཟངས་ཀྱི། །སྤྱན་རས་གཟིགས་སྐུ་གསུམ་དང་རྣམ་རྒྱལ་མའི། །སྐུ་རེ་སྒྲོལ་མའི་སྣང་བརྙན་དགའ་ལྡན་ལི། །གཅིག་དང་གསེར་ཟངས་ལས་གྲུབ་དུས་ཀྱི་གྲངས། ་སྨྲྀ་ཏིའི་
ཕྱག་ཚ་ཐུབ་དབང་སྐུ་ལྔ་དང། །སྒྲོལ་མའི་སྐུ་གཉིས་གཉན་ལོའི་ཕྱག་ཚའི་གྲས། །སྒྲོལ་མའི་སྐུ་བརྙན་གྲང་གསེར་གསོལ་བ་གཅིག་གཡུ་ལས་གྲུབ་པའི་སྒྲོལ་མཛད་ལྷ་མོའི་སྐུ། ་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་གི། སྣང་བརྙན་
ཙནྡན་དཀར་པོ་བརྐོས་མ་ལས། །གྲུབ་པ་མུ་ཀྟི་ཀ་ཡི་དབུ་རྒྱན་ཅན། །ཐོག་ཐུབ་མ་གཅིག་སྐྱབས་མཆོག་གང་དེ་ཡིས། ་ཕྱག་འདེབས་གནང་བའི་བཀའ་གདམས་ལྷ་བཞི་དང། །འཇིགས་བྱེད་རྭ་པར་ཚེ་དཔག་ལྷ་དགུ་མ། །ཐུབ་པའི་དབང་པོ་
ལ་སོགས་ཕྱག་ཚ་ཁྱོན། །སུམ་སྟོང་དྲུག་བརྒྱ་ཉི་ཤུ་རྩ་བརྒྱད་བཞུགས། ་ཇོ་བོའི་ཕྱག་ཚ་རྟེན་འབྲེལ་སྙིང་པོ་དང། །རྭ་པར་མ་གཅིག་ལེགས་པའི་ཤེས་རབ་ཀྱི། །ཕྱག་ཚ་ནང་བཞུགས་ཇོ་བོའི་ཕྱག་བསྟར་མའི། །རྟེན་རྙིང་ཅན་གཅིག་རྗེ་ཡི་
ཕྱག་ཚའི་གྲས། ་མི་གཡོ་ཨ་རྟགས་ཅན་དགུ་འཕགས་འོད་ཀྱི། །པུར་ཚ་རྡོ་ནག་ལས་གྲུབ་ཕྱག་རྡོར་སྐུ། །རེ་རེ་ཉ་ལྕིབས་ངོས་ལ་འཇམ་དཔལ་དབྱངས། །དཀར་པོའི་སྣང་བརྙན་ཡོད་པ་ཁྱད་མཚར་དང། ་རང་བྱུང་ཤེལ་ལས་གྲུབ་པ་
འཇིག་རྟེན་དབང། །སྣང་བརྙན་ཆེ་ཆུང་གཉིས་དང་བཀྲ་ཤིས་ལིའི། །སྐུ་བརྙན་དབུས་སུ་རྣམ་པར་སྣང་མཛད་དང། །ཤར་དུ་མི་བསྐྱོད་ལྷོ་རུ་རིན་ཆེན་འབྱུང། ་ནུབ་ཏུ་སྣང་མཐའ་བྱང་དུ་དོན་གྲུབ་བཅས། །སྐུ་ཚད་མཐོ་གང་ལྷག་ཙམ་མཐའ་

[027A]༄༅། །སྐོར་དུ། །གོང་གསལ་སངས་རྒྱས་བྱང་སེམས་སྣང་བརྙན་རྣམས། །གྲལ་དང་གོ་རིམ་མ་འཆོལ་མ་འཁྲུགས་པར། ་བཟང་གོས་ན་བཟས་ཀླུབས་ཏེ་བྱིན་རླབས་ཀྱི། །གཟི་འོད་འཕྲོ་བཞིན་རྟེན་གྱི་གཙོ་བོ་
དང༑ ༑ཞལ་ཕྱོགས་མཐུན་པར་བཞུགས་པའི་བར་མཚམས་རྣམས། །རིན་ཆེན་བཟང་སྤོས་སྨན་སྣ་སོགས་ཀྱིས་གཏམས། ་གཞན་ཡང་གཱ་ཡ་དྷ་རའི་འབྲལ་སྦང་གི་རྒྱ་དཔེ་ན་ག་ར་ཡི་ཡི་གེ་ཅན། །རྗེ་བཙུན་མཻ་ཏྲིའི་མཚན་
ཅན་ཤངས་མཚལ་དང། །སྐུ་གདུང་ཆུ་ཡིས་བཀྲུས་པའི་བྱིན་རྒྱུན་ས། ་ལོ་ཆེན་བཻ་རོ་ཙ་ནའི་རྒྱ་དཔེ་དང། །འཇག་སྤྱིལ་ཞལ་དཀར་དུང་གི་ཨ་མོ་ཛྙ་ར། །གྲགས་དང་མཁའ་སྦྱོད་མ་དང་རིག་བྱེད་མའི། །ཐང་སྐུ་རྡོ་རྗེ་གདན་པའི་ཐུགས་
དམ་རྟེན། ་རྒྭ་ལོའི་ཤངས་མཚལ་མགོན་པོ་སྟག་ཞོན་གྱི། །ཐང་སྐུ་ཟུང་གི་ཁྲུས་ཆབ་རིལ་བུ་དང། །ནཱ་རོའི་ཕྱག་བྲིས་ཐང་སྐུ་འོག་པག་བཅས། །ཆ་ཤས་སྐྱེས་བུ་ཡེ་རྡོར་དབུ་ཐོད་ལ། ་ཕག་མོ་རང་བྱོན་ལྷོ་བྲག་མར་པ་ཡི། །གདུང་ལ་
བྱོན་པའི་མཁའ་སྦྱོད་མ་བཅས་ཀྱི། །ཆ་ཤས་རེ་དང་ས་པཎ་སྐུ་ཆོས་དང། །དབང་རྫས་རལ་གྲིའི་དུམ་བུ་རྣལ་འབྱོར་པ། ་ཀུན་ལེགས་སྲས་པོ་ཚ་བ་བསྟན་འཛིན་གྱིས། །ཕུལ་བའི་རིང་བསྲེལ་ཐེག་ཆེན་ཆོས་རྗེ་ཡི། །ཞབས་ངར་ལ་
འཁྲུངས་བདེ་མཆོག་པོང་ཞལ་ཅན། །མི་གཡོ་བ་དང་བཤེས་གཉེན་བྱ་ཡུལ་བ། ་རིན་ཆེན་སངས་རྒྱས་དབོན་སོགས་ཐུགས་དམ་རྟེན། །ཐང་ཀའི་ཁྲུས་ཆབ་དཔལ་ལྡན་སྒོམ་པ་པའི། །ཐང་སྐུ་མེ་ཐུབ་མཁས་གྲུབ་ཁྱུད་པོ་ཡི། །མཁའ་

[027B] ་ནཱ་རོའི་ཐུགས་དམ་པདྨ་རཱ་ག་མ། །ཕབ་པའི་གསུང་ཤོག་གཞོན་ནུ་བློ་གྲོས་ཀྱི། །ཐང་གོས་འདྲ་སྐུ་བྲིས་པའི་ཁྲུས་རིལ་དང། །བླ་མ་དམ་པ་བསོད་ནམས་རྒྱལ་མཚན་གྱི། ་ཆེམས་ལས་
རྗེ་བཙུན་རྡོ་རྗེ་རྣལ་འབྱོར་དང། །ནང་ལ་བ་བྱང་ཆུབ་རྡོ་རྗེའི་ཞུན་ཐིགས་ལ། །ཀྱཻ་རྡོར་བཅས་པ་རང་བྱོན་ཆ་ཤས་དང། །མཁས་གྲུབ་བཟང་རྒྱན་དབུ་སྐྲ་རོང་པོ་པ། ་རྒྭ་ལོའི་སྐུ་ཤ་པཎ་ཆེན་སྒོམ་པ་པའི། །གསོལ་ལྷུང་ཤུབས་བཅས་གཏུམ་
སྟོན་སྐུ་བེར་དང། །ཞབས་རོག་དུམ་བུ་པཎ་ཆེན་དགེ་འདུན་གྲུབ། །སྐུ་ཆོས་ཆ་ཤས་དགེ་བཤེས་པོ་ཏོ་བའི། ་སྣམ་སྦྱར་ཚལ་བུ་གླིང་རས་དུང་ལོང་དང། །ཁྲོ་ཕུའི་བྱམས་ཆེན་ཞལ་གསེར་འཇམ་དབྱངས་ཀྱི། །བྲིས་སྐུར་རྒྱལ་མཆོག་ལྔ་པའི་
ཕྱག་རྗེས་ཅན། །རྒྱལ་དབང་བདུན་པའི་ཐུགས་དམ་རྟེན་གྲས་གཅིག་་རྒྱལ་སྲས་ཐོགས་མེད་བཟང་པོར་གཟའ་གདོན་གྱི། །སྙུན་གཞི་བྱུང་བ་ཀ་བར་སྤོ་མཛད་པའི། །ཀ་བའི་དུམ་བུ་གང་གི་སྣམ་སྦྱར་དང། །མཁྱེན་རབ་ཆོས་རྗེའི་སྐུ་ཆོས་
གཉག་ཕྲུག་པ། ་བསོད་ནམས་བཟང་པོའི་སྣམ་སྦྱར་བཅས་པ་ཡི། །ཆ་ཤས་རེ་དང་བྲམ་ཟེ་ཉེ་སྙིན་གི། སྐུ་མཚལ་རིང་བསྲེལ་ཕྱག་དྲིལ་རྡོར་བཅས་དང། །པར་བུ་མེ་ཏོག་ཀུན་བཟང་གིས་བཀང་ག་་རྗེ་བཙུན་བློ་བཟང་ཡེ་ཤེས་དཔལ་
བཟང་པོའི། །གསང་ཆ་བ་རིལ་བུ་ཕྱག་སེན་ཞབས་སེན་དང། །རྒྱལ་བ་ཡོན་ཏན་རྒྱ་མཚོའི་ཞྭ་ཐུལ་གྱི། །ཆ་ཤས་རྗེ་བཙུན་བློ་བཟང་ཆོས་རྒྱན་གྱི། ་སྤྱན་ར་གཉིས་དང་སྐུ་གདུང་སྒྲིལ་བའི་ཚས། །ཤངས་ཕྱིས་སྐྱེ་བདུན་ཁྱུང་པོའི་གདུང་རུས་སོགས་

[028A]༄༅། །འདྲེས་པའི་རིལ་བུ་སྐྱབས་མཆོག་དེ་ཉིད་ཀྱི། །ཕྱག་སེན་ཞབས་སེན་བྱང་སེམས་འདྲེས་ཆེ་བའི། ་གསང་ཆབ་ཕོན་ཆེ་བློ་བཟང་ཆོས་རྒྱན་གྱི། །སྐུ་ཡི་ཆ་ལས་བྱུང་བའི་བྱིན་རླབས་རིགས། །སྤྱི་དང་བྱང་སེམས་
གསང་ཆབ་ཞལ་དཀར་གྱི། །ཕྱིས་རས་དབུ་ལོ་ཕྱག་སེན་ཞབས་སེན་གྱི། ་བྱིན་རླབས་སྣ་མང་འདུས་པའི་རིལ་བུ་དང། །རྗེ་བཙུན་བློ་བཟང་ཡེ་ཤེས་དཔལ་བཟང་པོའི། །ཞབས་ཀྱི་མཐིལ་ལས་བྱུང་བའི་སྐུ་དྲག་གི། །བྱིན་
འདམ་རིལ་བུ་ལྷ་ལྡན་ཇོ་ཤཱཀ་གིས། ་དབུས་པའི་རྟེན་མཆོག་རྣམས་ཀྱི་ཞལ་གསེར་དང། །གསེར་ཁང་མ་ཧེའི་ཞལ་བག་དྲིལ་ཕྱིས་གཟན། །གནས་རྙིང་ཚུར་ཕུའི་རྟེན་འདམ་ཀླུ་འཇིམ་དང། །རྒྱལ་བ་འབྲོམ་གྱི་ཞབས་
བཅགས་ཆ་ཤས་སོགས། ་བློ་བཟང་རྒྱལ་བ་གཉིས་བའི་གསང་ཆེན་དང། །གྲུབ་དབང་མཚོ་སྐྱེས་ཡབ་ཡུམ་བྱང་སེམས་རྒྱུན། །མཁན་ཆེན་ཉི་རྒྱལ་ཞབས་ལྷམ་དུམ་བུ་དང། །གྲོ་སྟོན་གཏུམ་སྟོན་མཆིམས་སོགས་སྣར་ཐང་
གི་་མཁན་སློབ་རིམ་པའི་ན་བཟའ་ཡང་དགོན་པའི། །ན་བཟའི་ཆ་ཤས་སྐྱབས་མཆོག་གང་དེ་ཡི། །འབྲལ་སྤངས་མགུལ་གའི་ཕྱི་གཡོགས་ཐག་པ་དང། །མཁས་གྲུབ་དགེ་ལེགས་དཔལ་དང་ཐམས་ཅད་མཁྱེན། ་
དགེ་འདུན་གྲུབ་དང་ཡོན་ཏན་རྒྱ་མཚོའི་ཞབས། །རྗེ་བཙུན་བློ་བཟང་ཡེ་ཤེས་དང་བཅས་བའི། །ཕྱག་ཏིང་ཆ་རེ་རྒྭ་ལོའི་ཕྱག་དྲིལ་དང། །མཁས་གྲུབ་སངས་རྒྱས་ཡེ་ཤེས་ཕྱག་ཤན་གཅིག་་ཕྱག་ན་པདྨའི་སྦྲུལ་པར་གྲགས་པ་

[028B] ༑རིན་སྤུངས་ནོར་བུ་བཟང་པོའི་ཞབས་ངར་དང། །འཕགས་ཡུལ་རྡོ་རྗེ་གདན་མཆོག་བྱང་ཆུབ་ཀྱི། །ལྗེན་ཤིང་ལོ་མ་འབྲས་བུ་དང་བཅས་པ། ་ཆོས་ལྡན་རབ་འབྱོར་ཕྱག་ཌཱ་ར་དར་དཔྱངས་ཅན། །རྒྱལ་བ་དབེན་ས་བློ་བཟང་དོན་གྲུབ་
ཀྱི༑ ༑མཆོད་ཞལ་ཀ་པཱ་ལ་གཟུགས་ཤུབས་བཅས་གཅིག་སྣར་ཐང་གཙུག་ལག་ཁང་གི་ནང་རྟེན་གྲས། ་འཕགས་པའི་གནས་བརྟན་ཆེན་པོ་བཅུ་དྲུག་གི་ཞབས་བཅགས་ཚལ་བུ་བྲག་དཀར་སེམས་དཔའ་དང། །མཆིམས་ཆེན་
བློ་བཟང་གྲགས་དང་རམ་སྡིངས་པ། །འབྱུང་གནས་རྡོ་རྗེ་གྲུབ་པ་ཤེས་རབ་དང། ་མཁན་ཆེན་ནམ་གྲགས་དམ་པ་སངས་རྒྱས་དང། །དུས་གསུམ་རྒྱལ་བའི་དབང་བོ་ཙོང་ཁ་པ། །སོ་སོའི་ཞབས་བཅགས་རྙིང་ལྡན་ཆ་ཤས་དང། །པྲམ་
ཟེ་ཟླ་བའི་སྒྲོན་མེའི་གདུང་གི་རུས། ་རྒྱ་གར་རྡོ་རྗེ་གདན་བཞུགས་བྱང་ཆུབ་ཆེའི། །ཞབས་རྗེས་ཁ་བཏགས་ངོས་ལ་ཕབ་པ་གཉིས། །པཎ་ཆེན་ནཱ་རོའི་ཕྱག་རྗེ་ས་ཆ་ཤས་དང། །ཐུགས་དམ་པ་དང་དམར་འཕྲེང་བ་མར་ལོ་ཡི། ་ཟབ་བེར་
སེང་གེ་མཇིང་བསྣོལ་ཆ་ཤས་དང། །འཇམ་མགོན་བླ་མའི་སྐུ་གཟན་སྐུ་བེར་དང། །བཞུགས་གདིང་བཅས་པ་བྱིན་ཅན་ཆ་ཤས་རེ། །མཁན་པོ་བོ་དྷ་སིཏའི་ཞབས་རྗེས་ལ། ་འོད་ཟེར་འཕྲོས་པའི་ཆ་ཤས་པཎ་གྱི། །ཕྱག་བྲིས་
དཔལ་མགོན་བྲམ་གཟུགས་ཤིང་སྐུ་ལ། །ཁྲུས་གསོལ་ཆབ་ཀྱི་རིལ་བུ་སྐུ་གདིང་དང། །གང་དེའི་ཞུན་ཐིགས་ལས་གྲུབ་འཇམ་དབྱངས་ཀྱི། ་ཆ་ཤས་དཀའ་བཞི་ཚུལ་ཁྲིམས་རིན་ཆེན་གྱི། །ཞབས་ངར་ཕྱག་རྡོར་འཁྲུངས་པའི་ཆ་

[029A]༄༅། །ཤས་དང། །ཏེ་སེའི་གངས་ཐིག་ངོས་ལ་དཔལ་མགོན་ཞལ། །བྲམ་གཟུགས་རང་བྱོན་འཁྲུངས་པའི་ཁྲུས་རིལ་དང། ་གནས་ཆེན་ཁག་གི་བསངས་སྣ་གང་འཛོམ་དང། །འབྲུ་སྣ་རིན་པོ་ཆེའི་རིགས་སྨན་སྣ་
སོགས། །མ་ཚང་མེད་པས་ཕྱུར་བུར་ལེགས་གཏམས་ཤིང། །བུམ་གདན་པདྨའི་ནང་དུ་དུས་གསུམ་གྱི། ་རྒྱལ་བའི་ཡུམ་གཅིག་དབྱངས་ཅན་ངག་གི་ལྷ། །དྲག་པོའི་སྐུར་བསྟན་དམག་ཟོར་རྒྱལ་མོ་ཡི། །སྐུ་བརྙན་མཐོ་གང་ལྷག་
ཙམ་གདོང་བརྙན་གཉིས། །དང་བཅས་གཙོ་འཁོར་གསུམ་པོ་སྲོག་ཤིང་གི་་རྩ་བའི་གཡོན་གྱི་ཕྱོགས་བཞུགས་གཡས་ཕྱོགས་སུ། །གཡང་ཊི་ལས་གྲུབ་ཛཾ་ལ་སེར་པོ་ཡི། །སྐུ་བརྙན་ཁྲུ་ཕྱེད་ལྷག་ཅི་མ་རིན་པོ་ཆེའི། །དབུ་
རྒྱན་བཟང་གོས་སེར་པོའི་ན་བཟའ་ཅན། ་པར་རྙིང་བྱིན་རླབས་ཅན་གྲས་གསང་འདུས་ཀྱི། །ཆོ་ག་ཆ་ཚང་མགོན་པོ་ཕྱག་དྲུག་དང། །ལྷ་མོ་རྣམ་སྲས་ཆོས་རྒྱལ་ལ་སོགས་པའི། །རྡོ་རྗེའི་སྲུང་མ་རྣམས་ཀྱི་གཏོར་ཆོག་གི་་
པར་ཤིང་ཚང་མགོ་རིམ་མ་འཆོལ་བར། །ཞལ་ཕྱོགས་རྟེན་གྱི་གཙོ་བོ་དང་མཐུན་པར། །བཞུགས་པའི་བར་རྣམས་དུག་རིགས་སྤངས་པའི་སྨན། །གང་བཟངས་སྣ་རྡོ་སྣ་བཅས་པ་མཆིས། ་བད་རིམ་དང་པོའི་ནང་དུ་རྒྱལ་
བའི་བཀའ། །བསིལ་ལྡན་ལྗོངས་སུ་འགྱུར་རོ་ཅོག་རྣམས་བསྡོམས། །པོ་ཏི་བརྒྱ་ཕྲག་གཅིག་དང་བཀྲ་ཤིས་གྲངས། །རིན་ཆེན་དང་པོ་བཞུ་བཏུལ་ཁུ་བ་ཡིས། ་ལེགས་པར་བྲིས་པ་བཟང་གོས་ན་བཟའ་དང། །གླེགས་

[029B] །བང་རིམ་གཉིས་པའི་ནང་དུ་རྒྱལ་བའི་བཀའི། །དགོངས་འགྲེལ་བསྟན་བཅོས་ཟབ་མོ་པུསྟ་ཀ་་བརྒྱ་ཕྲག་གཉིས་དང་ཉི་ཤུ་རྩ་ལྔ་དང། །ཤེར་ཕྱིན་སྟོང་ཕྲག་བརྒྱད་པ་
གསེར་མ་པོད། །བཞི་དང་སྐྱ་ཆོས་པོ་ཏིང་གཅིག་དང། །ཐར་པ་ཆེན་པོ་གསེར་མཚར་བརྒྱ་དང། ་གཅིག་ལ་པོ་ཏི་ཉི་ཤུ་རྩ་དྲུག་དང། །འབུམ་ཚར་གཅིག་དང་རྒྱལ་རྩ་གཟུངས་འབུམ་དགུ་མདོ་མད་ཚར་བཅུ་བདེ་མཆོག་རྩ་བའི་
རྒྱུད༑ ༑གསེར་མ་དང་བཅས་པོད་གཅིག་རྗེ་བླ་མའི། ་བཀའ་འབུམ་ཆ་ཚང་ཉི་ཤུ་རྩ་ལྔ་དང། །ཐུགས་སྲས་དར་མ་རིན་ཆེན་གསུང་འབུམ་ཚར། །གཅིག་དང་མཁས་གྲུབ་དགེ་ལེགས་གསུང་ཐོར་བུ། །རྒྱལ་པ་དགེ་འདུན་གྲུབ་པའི་
གསུང་འབུམ་པོད། ་ཉི་ཤུ་རྩ་བརྒྱད་པཎ་ཆེན་ཐམས་ཅད་མཁྱེན། །བློ་བཟང་ཆོས་ཀྱི་རྒྱལ་མཚན་གསུང་འབུམ་ཚར། །སུམ་ཅུ་སོ་བརྒྱད་བློ་བཟང་ཡེ་ཤེས་ཀྱི། །གསུང་འབུམ་ཚར་གྲངས་ཉི་ཤུ་རྩ་ལྔ་དང། ་རྗེ་བཙུན་བློ་
བཟང་བསྐལ་བཟང་རྒྱ་མཚོ་ཡི། །གསུང་འབུམ་ཚར་གསུམ་ལྕང་སྐྱ་རྡོ་རྗེ་འཆང། །སྐུ་འཕྲེང་གོང་མའི་གསུང་འབུམ་པོད་ལྔ་དང། །རྗེ་བཙུན་ངག་དབང་བྱམས་གསུང་པོ་ཏི་དྲུག་་སྐྱབས་མཆོག་དམ་པ་མཆོག་དེའི་བཀའ་འབུམ་ཚམ་
དགུ་དང་གཞན་ཡང་རྒྱལ་བའི་བཀའ་འགྱུར་གྲས། །གསེར་འོད་བམ་བཅུ་བམ་ལྔ་ཏོག་གཟུངས་དང། །མཛངས་བླུན་རྒྱ་རོལ་མདོ་སྡེ་བསྐལ་བཟང་སོགས། ་སྣ་ཚོགས་པོ་ཏི་བརྒྱ་དང་བཅུ་བདུན་དང། །གཞན་ཡང་ལམ་རིམ་ཆེན་

[030A]༄༅། །མོ་ཚར་ཞེ་བརྒྱད། །སྔགས་རིམ་ཆེན་མོ་ཚར་གྲངས་ཉེར་ལྔ་དང། །བཀའ་གདམས་ཕ་ཆོས་བུ་ཆོས་ཚར་ཉེར་གཉིས། ་འདུལ་བའི་གླེང་འབུམ་ཆེན་མོ་ཚར་བཅོ་བརྒྱད། །སྔོ་མ་གསུམ་རབ་དབྱེ་སྒྲུབ་ཐབས་རིན་
འབྱུང་དང། །བདེ་ལེགས་ཉི་མས་མཛད་པའི་འདུལ་བའི་ཊཱི་ཀ་གསང་བདེ་འཇིགས་གསུམ་བསྐྱེད་རྫོགས་ལ་སོགས་པ། ་ཆོས་ཚན་སྣ་ཚོགས་པོད་གྲངས་བཞི་བརྒྱ་བརྒྱད། །གྲྭ་ཚང་གསུམ་གྱི་ཡིག་ཆ་པོ་ཏི་བཅུ། །བསྐལ་བཟང་བརྒྱད་
སྟོད་མཚན་བརྗོད་ལ་སོགས་པའི། །པར་ཤིང་རྙིང་པོ་ངོ་གྲངས་ཆིག་སྟོང་དང། ་བརྒྱད་ཅུ་གྱ་གཉིས་སྐུ་གཟུགས་པར་གསུམ་དང། །འཇམ་མགོན་བླ་མའི་ཕྱག་ཚ་ཨ་རྟགས་མ། །བཞི་དང་གདུགས་དཀར་ཁྱུང་བཅས་བསྲུང་འཁོར་
རིགས། །མང་པ་ཐེག་ཆེན་དྲིལ་བུ་རྡོར་བཅས་རྣམས། ་རྗེ་བཙུན་བློ་བཟང་བསྐལ་བཟང་རྒྱ་མཚོ་དང། །སྐྱབས་མཆོག་དམ་པ་གང་བཅས་རྗེ་བླ་མ། །རྡོ་རྗེ་འཆང་ཆེན་ཡབ་སྲས་རྣམ་གཉིས་ཀྱིས། །བཀའ་དབང་སྩལ་བའི་རྡུལ་
ཚོན་ཐུམ་བུ་བཞི། ་གནས་ཆེན་བསངས་སྣ་ཡོད་པའི་གོས་ཁུག་གཅིག་གཟིམས་ཆུང་ནང་གི་སྤྱད་པ་རྙིང་པའི་གྲགས། །རྒྱ་ཡི་ཡོལ་གོ་ཁེབས་ལྡན་བཅུ་གཉིས་དང་དངུལ་གྱི་རྡོ་རྗེ་རྭ་ལྔ་རབ་མཛེས་གཅིག་་གནམ་བསྐོས་
བདག་པོ་ཆེན་པོས་ཞབས་བརྟན་སྐབས། །ཕུལ་བའི་སྤོས་དཀར་ཕོ་བྲང་སྤོས་སྨུག་དང། །རྩེ་མོའི་སྤོས་དང་སེང་ལྡེང་ཙནྡན་དཀར། །སིལ་སེར་གུ་གུ་ལ་མེ་ཏོག་སོགས་ཀྱི་སྤོས། ་སེང་ཁྲིའི་སྟེང་དུ་ཆོས་རྒྱལ་འཕགས་པ་དང།།

[030B] །ཐུགས་དམ་རྟེན་མཆོག་གསང་སྔགས་རྒྱུད་གྲྭ་ཡི། །ནང་རྟེན་གཙོར་བཞུགས་དམ་ཅན་ཆོས་རྒྱལ་སྐུ། ་བྱིན་རླབས་གཟི་འོད་རབ་འབར་ཚོས་སྣ་ལྔའི། །ནང་མཛོད་བཟའ་གསོལ་
འོག་ཡུལ་དབུས་ཀྱིས། །མཚོན་པའི་ཡུལ་གྲུ་ཆེ་ཆུང་སྣ་ཚོགས་ཀྱི། །ཡུལ་ལྗོངས་རི་མོ་ཕེ་རེང་མེ་ཏོག་སོགས། ་མྱུར་མཛད་ཡེ་ཤེས་མགོན་པོ་ཕྱག་དྲུག་དང། །མགོན་དཀར་ཡིད་བཞིན་ནོར་བུའི་སྐུ་བརྙན་རེ། །མགོན་པོ་གུར་གྱི་
སྣང་བརྙན་རྒྱ་ནག་མ། །བྱམས་ཆེན་ཆོས་རྗེའི་ཐུགས་དམ་རྟེན་གྲགས་དང། ་སྨན་འཇིམ་ལས་གྲུབ་མགོན་པོ་ཕྱག་བཞིའི་སྐུ། །གཅིག་དང་ལྷ་མོའི་སྐུ་བརྙན་འདྲེན་བྱེད་གྲངས། །ཁའུ་རྟེན་རྡོར་དཔལ་མགོན་བྲམ་གཟུགས་
དང༑ ༑ནེ་སེར་ཕྱིང་དཀར་སྐུ་བརྙན་བྲིས་མ་རེ། ་བེཙེ་ལྕམ་སྲིང་སྐུ་དང་ཆོས་སྲུང་ཚོགས། །ཚད་མའི་སྐུ་བརྙན་རྗེ་ཉིད་ཕྱག་བསྟར་གྱི། །པར་འདེབས་གནང་བ་ལྔ་བརྒྱ་ཉི་ཤུ་དང། །སེང་ཁྲིའི་བྱང་དང་ནུབ་ཏུ་རབ་དཀར་གྱི། ་བཟང་གོས་
ཡོལ་བ་བཀྲ་ཤིས་རྟགས་བརྒྱད་རིས། །བཅད་ལྔན་གཞི་ང་མར་གོང་འཇའ་ཤམ་བུ་ཅན། །བཀྲ་མ་སྟེང་གཟིམ་ཆུང་རྟེན་གྲགས་ཆོས་སྲུང་ཚོགས། །ཚང་མ་བཞུགས་པའི་ཐང་སྐུ་ཆེ་བ་གཅིག་་གཞན་ཡང་ཕྱག་དྲུག་འཁོར་བཞི་
བཅས་པ་དང། །ཆོས་རྒྱལ་ནང་སྒྲུབ་དཔལ་མགོན་ཞལ་བཞི་དང། །བྲམ་ཟེའི་གཟུགས་ཅན་དུས་བཞིའི་ལྷ་མོ་ཡིས། །བསྐོར་བའི་ལྷ་མོའི་སྐུ་ཐང་རེ་རེ་དང། ་པཎ་ཆེན་ཆོས་ཀྱི་རྒྱལ་པོའི་ཐུགས་དམ་རྟེན། །ཡུན་རིང་གནང་བའི་ལྕམ་
[031A]༄༅། །སྲིད་སྐུ་ཐང་དང། །ཁྱུང་ནག་ཛ་མནག་ཚངས་པ་དྲག་པོ་བཅས། །སྐུ་ཐང་རེ་དང་བེཀྩེའི་བྲིས་ཐང་གཉིས། ་གཤིན་རྗེ་དུག་རི་ནག་པོའི་སྒྲུབ་ཐབས་དང། །ཆོས་སྐྱོང་བེཀྩེ་ལྕམ་སྲིང་བེ་བུམ་གཉིས། །ཆོས་སྐྱོང་
སྤྱི་ཡི་སྒྲུབ་ཐབས་གཏོར་ཆོག་བཅས། །པོད་གྲངས་བཅུ་གཉིས་གོས་སེར་ན་བཟའ་ཅན། ་དེ་དག་སྐུ་མདུན་མགོན་པོ་ཆོས་རྒྱལ་དང། །ལྷ་མོ་ལྕམ་སྲིད་བཅས་ཀྱི་རྟག་གཏོར་རེ། །ནང་མཆོད་དངུལ་གྱི་ཀ་ལི་ཁེབས་སྟེགས་ཅན་
དར་དང་རྒྱ་ཤོག་ལ་བྲིས་བསྐང་རྫས་བཅས། ་ལྷོ་ཤོག་བྲེ་ཁ་ཉིས་ཁྲི་བརྒལ་བ་ལ། །དྲི་བཟང་སྨན་ཕྱེ་རིན་པོ་ཆེ་ལ་སོགས། །བསྲེས་པའི་སྣག་ཚས་པར་བའི་རྟེན་འབྲེལ་སྙིང། །རིག་པ་ཕུག་རོན་གཟུངས་དང་བཀྲ་ཤིས་ཆིག་་
དཔལ་མགོན་བདུན་ཅུ་རྩ་ལྔ་ནོར་ལྷ་དང། །དཔལ་མགོན་སྡེ་ལྔའི་གཟུངས་སོགས་རྒྱ་ཤོག་ལ། །གསེར་གྱིས་བྲིས་པ་ཆོས་སྐྱོང་སོ་སོ་ཡི། །མཚན་སྔགས་གྲངས་མང་གཤམ་དུ་འདོད་གསོལ་གྱི། ་སྨོན་ཚིག་བཅས་པ་བཞུགས་པའི་
བར་རྣམས་སུ། །རིན་པོ་ཆེ་དང་སྨན་སྣ་གང་འཛོམ་དང། །ཙནྡྲན་དཀར་དམར་དྲི་ཞིམ་སྤོས་ཀྱི་ཚོགས། །ཆུན་པོ་དམར་སེར་སོགས་ཀྱིས་ཕྱུར་པུར་གཏམས། ་སེང་ཁྲིའི་ནང་དུ་སྲོག་ཆགས་གནོད་འཚེའི་རིགས། །མི་འཇུག་ཕྱིར་དུ་ལན་ཚྭ་
མཁར་རུའི་ཁལ། །དྲུག་བརྒྱ་གོ་ལྔ་བྲེ་དྲུག་ཕུལ་བཞི་དང། །མ་ཆུ་གཉིས་དཀར་མོ་ཁལ་གྲངས་ཆིག་སྟོང་དང། ་དྲུག་ཅུ་རེ་དྲུག་བཅུ་གསུམ་བྲེ་གྲངས་བཅས། །གྲོ་སྲན་སོ་སོ་ཁལ་གྲངས་བཞི་བཅུ་རེ། །འབྲས་ཁལ་ལྔ་བཅུ་ང་ལྔ་བྲེ་བཅུ་

[031B] །འབྲུ་རིགས་སྣ་ཚོགས་བསྡོམས་པ་ཁལ་དྲུག་དང། ་རས་སྒེ་བཀང་བའི་གྲངས་ནི་བྱེ་དཀར་བཞི། །ཤེལ་དཀར་བཅུ་གསུམ་བྱེ་རིལ་བཅུ་ཐ་མ་པ། །བུ་རམ་བཞི་དང་སྣ་ཚོགས་ཀུན་འདྲེས་པ། །སུམ་ཅུ་སོ་ལྔ་སྨན་
ཁྲོག་སྣ་ཚོགས་པ། ་བརྒྱ་དང་བཅུ་གསུམ་བཟང་དྲུག་དགུ་དང་ནི། །གྲོ་མ་བཞི་དང་ཙནྡན་ཕྱེ་མ་གསུམ། །འབའ་ཤིག་གཉིས་དང་བལ་ཀུ་མ་བདུན་སྤོས་དཀར། །ལྔ་དང་མེ་ཏོག་སྣ་ཚོགས་གསུམ་བཅས་དང། ་དངོས་པོ་སོ་
སོ་མི་ཁུར་ཁ་གྲངས་ནི། །ཨ་ཀར་དཀར་ནག་དྲི་བཟང་དམར་སེར་སྤོས། །ཉི་ཤུ་རྩ་ལྔ་རེ་དང་ཤུག་པ་བཞི། བསངས་རིགས་སྣ་ཚོགས་ཉི་ཤུ་རྩ་གསུམ་དང། ་རུ་རྟ་ཉི་ཤུ་རྩ་བརྒྱད་ལྷོ་བལ་ལྕགས། །ལྔ་དང་ཇ་རིགས་སྣ་ཚོགས་
བཅུ་གསུམ་རྣམས། །སྦྲང་ལྡོང་བཅུ་དང་སྦྲང་དོ་ཆེ་བ་གཅིག་འབའ་ཤིག་རྡུམ་གཉིས་ཙནྡན་དཀར་དམར་ཟུང། ་རྡུམ་གྲངས་བརྒྱ་དང་བརྒྱད་ཅུ་གྱ་གསུམ་དང། །གཞན་ཡང་གོང་མའི་གནང་རྟེན་རྩེ་ཇ་དང། །ཀོ་ཙེ་འབྲུ་སེར་འབྲུ་ནག་
ཆུང་ཇུ་དང། །ཤན་གཞུང་སི་ཚལ་ཧུ་ཚལ་ཕོབ་ཕོབ་དང། ་ནོར་བུ་མཆོད་ཇ་བཅས་པ་སྦག་གི་གྲངས། །བརྒྱ་ཕྲག་གསུམ་དང་བཞི་བཅུ་ཞེ་བརྒྱད་དང། །རྒྱ་གར་རྒྱ་ནག་བལ་ཡུལ་དབུས་གཙང་སོགས། །གནས་ཆེན་རྣམས་ཀྱི་
ས་སྣ་རྡོ་སྣ་དང། ་ཙ་རི་ཏྲ་དང་ཤེལ་བྲག་ལ་སོགས་པའི། །གནས་ཆེན་ཁག་གིས་སྣ་རྡོ་སྣ་དང། །འབྲུ་སྣ་ཤིང་སྣ་བསངས་སྣ་མཐའ་དག་དང། །བལ་པོ་ཕམ་མཐིང་ཟུང་འཇུག་བརྙེས་པའི་ས། ་གྲུབ་ཐོབ་སྨ་ར་སེར་པོའི་གདུང་

[032A]༄༅། །བཞུགས་པའི། །ས་དང་ཙ་རིའི་ཕོ་བྲང་གཡུ་མཚོ་དང། །ཆུ་མིག་ནག་པོ་བདེ་མཆོག་བླ་མཚོ་དང། །བདུད་མགོན་གཡུ་སྒྲོན་སོ་སོའི་བླ་མཚོ་བཅས། ་ཆུ་སྣ་གཉག་སྒྱེ་རི་ཡི་རྡོ་སྣ་དང། །རྭ་སྒྲེང་ཤུག་པ་མིང་ཅན་
ཐང་ཆུ་དང། །བྱིན་རྟེན་རྣམ་གྲངས་མང་པོས་ཁེངས་གྱུར་པའི། །གུ་གུ་ཤ་ཡི་ནོར་གཞོང་གཟུགས་གཅིག་དང། ་བསངས་སྣ་སྣན་སྣ་ཡོད་པའི་དངུལ་སྡེར་གཅིག་གླང་རུ་ལུང་བསྟན་ནས་བཤད་གནས་རྡོལ། །རང་བྱོན་ཡོད་པ་གངྒཱ་མ་
ཕམ་དང། །ཆུ་མིག་བརྒྱ་རྩ་བརྒྱད་དང་ཡུལ་མང་གི། ་ཆུ་སྣ་དཀར་དམ་ངོ་དང་ཤེལ་བུམ་གསུམ། །བཀང་བ་ཟུར་བཞིར་ས་བཅུད་བུམ་པ་རེ། །སྐུ་གདུང་ཡིད་བཞིན་ནོར་བུ་གངས་ལྗོངས་སུ། །གདན་ཞུའི་སྐབས་སུ་གནམ་བསྐོས་
བདག་པོ་ཡིས། ་ཆེད་འབུལ་གནང་བའི་ཕེབས་བྱམས་ཕྱི་ཡི་གཡོགས། །ཐོར་སྣམ་རྣམས་དང་འདེགས་བྱེད་མདའ་གཉིས་དང། །ཕེབས་བྱམས་ནང་གི་དངུལ་གྱི་བཞུགས་གདན་ཐུམས། །བཞུགས་འབོལ་ཁ་གང་མ་དང་སྟན་དམར་
རྣམས། ་སྒྲིལ་ཚས་བཅས་དང་གཞན་ཡང་བཞུགས་འབོལ་དྲུག་སྐུ་སྙེ་བཞི་དང་ས་གདན་གྲུ་སྒོར་རེ། །གསོལ་ཅོག་སྟེགས་ལྡན་སྒྲིལ་ཚས་བཅས་པ་དང། །གསང་ཆབ་བ་སོལ་སྣོད་དངུལ་བུམ་སྣོད་དང་བཅས། ་བཟང་གོས་ཚོས་
ཁ་སྣ་ཚོགས་མི་ཁུར་ལྔ། །ལིང་དང་བྱང་དར་སྨན་རྩེ་མི་ཁུར་གསུམ། ནང་མཛོད་ཀྱིས་གཙོས་ཁ་བཏགས་མི་ཁུར་གསུམ། །ཟམ་རས་ལ་ད་བཅས་པ་མི་ཁུར་གསུམ། ་འཇམ་དབྱངས་གོང་མ་ཆོས་ཀྱི་རྒྱལ་པོ་ཆེས། །ཕུལ་བའི་གསེར་སྲང་

[032B] །གཅིག་དང་རྒྱ་དངུལ་ལྔ་བཅུ་མ་གཅིག་དང། །དངུལ་གྱི་མཎྜལ་བཟོ་བཀོད་མཚར་བ་དང། ་གསེར་དངུལ་མུ་ཏིག་གཡུ་བྱུར་སྤོས་ཤེལ་སོགས། །རིན་པོ་ཆེ་ཡི་རིགས་གྱུར་སྣ་འཛོམ་གྱི། །ཕྱེ་མཁལ་
གཅིག་ལྷག་ཙམ་དེ་དག་གི་དབུས་སུ་རྒྱུད་དང་དམ་པའི་ཕྱག་བཞེས་ཀྱིས། ་ལེགས་པར་བརྒྱན་པའི་མགོན་པོ་ཡིད་བཞིན་གྱི། །ནོར་བུའི་གཏེར་བུམ་ནང་དུ་ཙནྡན་དཀར། །ལས་གྲུབ་མགོན་དཀར་ཡིད་བཞིན་ནོར་བུ་ཡི། །སྐུ་
བརྙན་མཐོ་གང་ལྷག་ཙམ་བྱིན་རླབས་ཀྱི། ་གཟི་འོད་འབར་བའི་མཐའ་སྐོར་མཐིང་ཤོག་ལ། །གསེར་གྱིས་བྲིས་པའི་སྤེལ་ཚིག་ཕྱོགས་དང་མཚམས། །བརྒྱད་དུ་བཞུགས་པ་དབང་གི་འཁོར་ལོ་ཡི། །མན་ངག་སྟག་པའི་ཤིང་
ལ་གསེར་ཞུན་གྱིས། ་བྲིས་པ་དེའི་མཐར་རྡོ་རྗེ་འཆང་ཆེན་པོ། །རྗེ་བཙུན་བློ་བཟང་ཡེ་ཤེས་དཔལ་བཟང་པོས། །སྩལ་བའི་གཏོར་ཆོག་ནང་བཞིན་ཆོས་སྐྱོང་གི། །ཕྱི་ནང་གསང་གསུམ་རྟེན་རྫས་སྒྲུབ་རྫས་དང། ་མཐུན་རྫས་
བསྐང་རྫས་ལ་སོགས་རས་གཞིའི་ངོས། །གསེར་གྱིས་བྲིས་པའི་ཙཀླི་བཞི་བཅུ་སྐོར། །བཞུགས་པའི་བར་མཚམས་ས་སྙིང་ཞོ་འཁོར་ཟུང། །དངུལ་དཀར་སྲང་ལོངས་རིན་པོ་ཆེའི་རིགས་དང། ་བཟང་དྲུག་ལ་སོགས་སྨན་
རིགས་ཕྱེ་རྡོག་དང། །གོས་སྣ་དར་སྣ་འབྲུ་སྣ་གང་བཟང་དང། །ས་སྣ་ཆུ་སྣ་ལ་སོགས་མཁོ་ཆུའི་རྫས། །སྣ་འཛོམ་ཚོགས་ཀྱིས་བར་མཚམས་ཀུན་གཏམས་ཤིང། ་མཐིང་ཤོག་ངོས་ལ་གསེར་ཞུན་གྱིས་བྲིས་པའི། །རྡོ་རྗེ་རྒྱ་

[033A]༄༅། །གྲ་མ་དར་དམར་ཁ་བཅད་དང། །དར་དཀར་མགུལ་ཆིངས་གདན་གྱི་འཁོར་ལོ་ནི། །གོས་སེར་སེ་ཧུའི་རྡོ་རྗེ་རྒྱ་གྲམ་ཅན། ་དེའི་སྟེང་གསེར་གྱིས་པདྨ་འདབ་བརྒྱད་དང། རྒྱལ་སྲིད་རིན་ཆེན་སྣ་བདུན་བཅས་ཀྱི་དབུས། །
བཞུགས་སུ་གསོལ་པ་དར་གོས་བཟང་པོས་ཀླུབས། །དེ་ཡི་མདུན་དུ་གཏེར་གྱི་བུམ་པ་མཆོག་་ཐོད་པ་དུམ་བུ་གཅིག་པ་ཚད་ལྡན་གྱི། །ནང་ལོགས་མ་གྷི་རང་བྱུང་སིནྡྷུ་ར། །བསྲེས་པའི་ས་ལེ་སྦྲམ་གྱི་ཁུ་བ་ཡིས། །དགའ་བ་འཁྱིལ་
པ་གཡོན་སྐོར་བྲིས་པའི་ལྡེབས། ་རྒྱས་པའི་འཕྲིན་ལས་གཙོར་བཏོན་རིགས་ལྔ་ཡི། །ཕྱག་མཚན་ས་བོན་དག་གིས་སྤྲས་པའི་དབུས། །འཕགས་ཆེན་དམ་པའི་ན་བཟར་རས་འདུལ་སོགས། །འདུ་བྱས་སྟེང་དུ་སྐྱབས་མཆོག་
རྡོ་རྗེ་འཆང། ་གང་དེའི་ཤངས་མཚལ་ཚོན་བཟང་དང་བཅས་པས། །བསམ་འཕེལ་ཡིད་བཞིན་ནོར་བུའི་སྐུའི་སྣང་བརྙན། །བྲིས་པར་པ་གནས་ལན་མང་ལེགས་སྩལ་བའི། །བྱིན་ཅན་དེ་དག་མཐའ་སྐོར་ལྷ་མཆོག་འདིའི། ་
རྟེན་གཞི་བཅའ་ཐབས་ཐུན་མོང་མ་ཡིན་པ། །ཕྱི་ནང་གསང་བ་གསུམ་གྱི་རྟེན་མཆོག་དང། །གཡག་རོག་ཞོལ་ཆེན་ལུག་ནག་བྱ་ནག་དང། །ཁྱི་ནག་སྙིང་དཀར་དར་ཚོན་བཏགས་པ་བཅས། ་སོ་སོ་རེ་ནས་བཅུ་གསུམ་གྲངས་ཚང་
བས༑ ༑མཚན་པ་མཐིང་ཤོག་ངོས་སུ་རང་གཞུང་ནས། །བཤད་པ་ལྟར་གྱི་དྲི་རྫས་བྱུགས་པའི་རྒྱབ། །མིང་ཡིག་སྲོག་སྔགས་སྤེལ་ཚིག་དང་བཅས་པ། ་བདུད་རྩི་རིལ་བུ་རིན་ཆེན་སྨན་ཕྱེ་དང། །ལྷ་མཆོག་ཉིད་སྐུའི་རྒྱབ་ཏུ་མགོན་པོ་

[033B] ༑བླ་རྡོ་སྙིང་གཟུགས་ཁོང་ནས་འོད་ཟེར་ལྔ། །འཕྲོ་བ་གཅིག་དང་མི་ཡི་ཀླད་རྡོ་བཅས། ་གསེར་གྱི་རྡོ་རྗེ་རྒྱ་གྲམ་དར་སྣ་ཡིས། །ཁ་བཅད་འོག་གདན་འཁོར་ལོ་གསེང་བྲིས་མ། །པདྨ་འདབ་བརྒྱད་ལོགས་རྣམས་རྒྱལ་སྲིད་བདུན། །བཀྲ་ཤིས་
རྟགས་བརྒྱད་སོགས་ཀྱིས་བརྒྱན་པའི་དབུས། ་རྒྱུད་དང་གྲུབ་ཆེན་བླ་མའི་མན་ངག་བཞིན། །ཐོད་སྒྲུབ་གནད་སྨིན་ནན་ཏན་བྱས་པའི་སྟེང། །དར་ནག་གདུགས་བུབ་འོད་འཕྲོ་རྟེན་གཙོ་དང། །ཞལ་ཕྱགས་མཐུན་པ་ཉིད་དུ་བཞུགས་
གསོལ་ཞིང། ་ནུབ་ཏུ་གྲུབ་ཆེན་ནག་པོ་སྤྱོད་པའི་ཞབས། །བཞེད་སྲོལ་ཚོགས་བདག་ཡིད་བཞིན་ནོར་བུ་ཡི། །གཏེར་བུམ་ནང་དུ་སྟག་ཤིང་ལས་གྲུབ་པའི། །འཁོར་ལོ་ཚོན་དམང་སྨན་ཕྱེ་བསྲེས་བྱུགས་ཤིང། ་དེ་སྟེང་གསེར་བྲིས་སྔགས་
དང་སྦེལ་ཚིག་བཅས། །ཡོད་པའི་བར་རྣམས་མཚམས་སུ་རིན་པོ་ཆེ། །དང་པོ་མགུར་ཞོ་གཉིས་པ་སྲང་འཁོར་སོགས། །རིན་ཆེན་སྣ་འཛོམ་སྨན་གྱི་ཕྱེ་མ་དང། ་འབྲུ་སྣས་སྣ་རྡོ་སྣ་བསངས་སྣ་སོགས། །འཛོམ་ལྡན་རྡོ་རྗེ་རྒྱ་གྲམ་དར་དང་
རས༑ ༑དཀར་དམར་ཟུང་གིས་ཁ་བཅད་འོག་གདན་ནི། །འཁོར་ལོ་གསེར་བྲིས་རྡོ་རྗེ་རྐྱ་གྲམ་དང། ་ཚོན་ཁྲས་བྲིས་པའི་ནོར་བུ་དགའ་བ་འཁྱིལ། །བཀྲ་ཤིས་རྫས་བརྒྱད་རྣམས་ཀྱིས་མཛེས་པའི་དབུས། ཤར་དུ་ཞལ་ཕྱོགས་
བསྟན་པའི་གཡས་གཡོན་རྣམས། །གཟིམས་ཆུང་རྟེན་གྲས་ཀརྨ་རཱུ་པ་ལས། ་གྲུབ་པའི་ལྷ་ཆེན་གཙུག་ན་ཟླ་བ་དང། །ལྷ་མོ་དབུ་མ་ཚོགས་བདག་དཀར་དམར་བཅས། །བཞུགས་པའི་སྤྱན་སྔར་ཚོགས་བདག་གཏོར་མ་

[034A]༄༅། །ནི༑ ༑དབང་མདངས་རྒྱན་ལྡན་ཉེར་སྤྱོད་བཅས་པ་དང། ་བྱང་དུ་སློབ་དཔོན་འགྲོ་བཟང་སྙིང་པོའི་ལུགས། །རྒྱལ་ཆེན་རྣམ་ཐོས་སྲས་པོའི་གཏེར་གྱི་བུམ། །ཐུན་མོང་མིན་རྫས་ལྕགས་སྣ་གསུམ་འདྲེས་ཤིང། །
ཤིང་བཟང་བྱང་བུམ་ཁྱིད་གང་ཚད་ལྡན་ངོས། ་རྒྱལ་ཆེན་བྱི་བའི་རྣམ་ཅན་ཞལ་སྤྲོད་ཅན། །ནོར་བུ་དཔག་མེད་སྐྱུག་པའི་ཚུལ་ལྡན་པ། །འོག་ཏུ་པད་གདན་སེར་པོ་པ་ཏྲ་རིས། །གོས་སྔོན་ལུང་ཐང་ཕྲེང་དང་གཏོར་མ་དབྱིབས། ་
རི་རབ་གཟུགས་དང་གསེར་བྲིས་ཙ་ཀླི་གྲངས། །བཅོ་ལྔ་ལྷག་ཙམ་པར་རྣམས་རིན་ཆེན་དང། །སྨན་རིགས་དྲི་བཟང་དར་སྣ་འབྲུ་སྣ་སོགས། །བཀྲ་ཤིས་རྟགས་བརྒྱད་དབུས་སུ་གཙོ་བོ་དང། ་ཞལ་ཕྱོགས་མཐུན་པར་རྟ་བདག་
བརྒྱད་ཀྱིས་བསྐོར། །ཤར་དུ་རྒྱལ་བའི་དབང་པོ་ལྔ་པ་ཆེའི། །བཞེད་སྲོལ་ཐུན་མོང་མིན་པའི་གཏེར་བུམ་ནང། །ཛམ་ལ་ཡབ་ཡུམ་བཞུགས་པའི་མཐའ་སྐོར་དུ། ་མཐིང་ཤོག་ངོས་སུ་གསེར་ཞུན་ཁུ་བ་ཡིས། །བྲིས་པའི་གནོད་སྦྱིན་
གཏེར་རྫས་གོ་ཁྲབ་དང། །རྒྱལ་སྲིད་རིན་ཆེན་བཀྲ་ཤིས་རྫས་རྟགས་དང། །ཉེ་བའི་རིན་ཆེན་བདུན་དང་རུང་མཐུན་གྱི། ་སེམས་ཅན་གཟུགས་བརྙན་སྣ་མང་དང་བཅས་པའི། །ཙ་ཀླི་བཅུ་ཕྲག་ལྔ་ཙམ་སྦེལ་ཚིག་དང། །བཅས་པ་དེ་དག་
བར་རྣམས་རིན་ཆེན་དང། །བཟང་དྲུག་ལ་སོགས་སྨན་གྱི་བྱེ་བྲག་དང། ་གནས་ཆེན་རྣམས་ཀྱིས་སྣ་རྡོ་སྣ་དང། །བསངས་སྣ་ཆུ་མིག་བརྒྱ་དང་རྩ་བརྒྱད་ཀྱི། །ཆུ་སྣ་རི་བོ་བུ་སྐྱེ་བཅུ་གསུམ་གྱི། །ས་སྣ་གསེར་དངུལ་བཅས་ཀྱིས་

[034B] ་དར་དཀར་ཁ་བཅང་མགུལ་ཆིངས་དང་ལྡན་པ། །ཞལ་ཕྱོགས་མཐུན་པར་འོད་ཟེར་ལྔ་འཕྲོ་བཞིན། །བཞུགས་མདུན་གནོད་སྦྱིན་གཏོར་མ་བཀྲ་ཤིས་རྟགས། །བརྒྱད་ལྡན་ཉེར་སྤྱོད་ལྗོན་དམར་གཏེར་བུམ་
བཞི༑ ་དང་བཅས་རྗེ་བཙུན་དེ་ཉིད་ཐུགས་ཀྱི་སྲས། །མཆོག་གྱུར་སྔགས་ཆེན་རྡོ་རྗེ་འཛིན་པ་ཡིས། །ཉིན་ཞག་གསུམ་རིང་སྒྲུབ་ཆོག་ནན་ཏན་མཛད། །དེ་རྣམས་དབུས་སུ་གདན་གྱི་འཁོར་ལོ་ནི། ་སྣ་ཚོགས་རྡོ་རྗེ་གོས་དམར་
ལས་གྲུབ་པ། །དེའི་སྟེང་ཚོགས་བདག་ཡིད་བཞིན་ནོར་བུ་ཡི། །འཁོར་ལོ་བཟང་གོས་དབང་མདོག་ལ་བྲིས་པ། །རྒྱུད་དང་དམ་པའི་མན་ངག་བཞིན་བཞུགས་པའི། ་སྟེང་དུ་རིན་པོ་ཆེ་དང་བཟང་དྲུག་སོགས། །སྨན་རིགས་རྣམས་དང་
ཀ་ར་བུ་རམ་དང། །སྦྲང་རྩི་ལ་སོགས་གཅལ་དུ་བཀྲམས་པའི་སྟེང། །དངུལ་དཀར་སྲང་ཆེན་ཉིས་བརྒྱ་དོན་ལྔ་ལས། ་གྲུབ་པའི་འཁོར་ལོ་ཚ་གསེར་མགུར་ཞོའི་གྲངས། །ཉི་ཤུ་རྩ་ལྔ་སེ་བ་བཅུ་གཉིས་ཀྱིས། །མཛེས་པར་བྱས་པ་རྗེ་བཙུན་
བླ་མ་མཆོག། །བློ་བཟང་ཆོས་ཀྱི་རྒྱལ་མཚན་བཞེད་སྲོལ་ལྟར། ་དྲང་སྲོང་ཆེན་པོ་ལྷ་ཡི་བླ་མ་དང། །རྒྱུ་སྐར་རྒྱལ་གཉིས་ལྷན་འཛོམ་འགྲུབ་སྦྱོར་ཐོག་རྒྱལ་བ་ལྷ་ནས་བབས་པའི་དུས་ཆེན་བཅས། །ཕུན་སུམ་ཚོགས་པར་སྔགས་ཆེན་
ཞལ་སྔ་ནས། ་བློ་བཟང་དཔལ་འབྱོར་མཚན་ཅན་གྱིས་གཙོས་པའི། །དགེ་འདུན་རིག་པ་འཛིན་པ་བཅུ་སྐོར་གྱིས། །གཞུང་མཐུན་ཆོག་ཕྱག་ལེན་རྣམ་དག་གི། །སྒོ་ནས་བྱིན་དབབ་གཟི་འོད་འབར་བར་བཞུགས། ་ཕྱོགས་བཞིར་དུང་

[035A]༄༅། །དཀར་འབྲུ་རིགས་ལྔས་བཀང་ཞིང། །དར་ཚོན་སྣ་ལྔའི་ཆུན་འཕྱད་ཅན་རེ་དང། །ལི་དང་ཛྷཻ་ཀྵི་ལས་གྲུབ་ཛམ་ལའི་སྐུ། །ཆེ་ཆུང་སྣ་ཚོགས་བཀྲ་ཤིས་རྟགས་གྲངས་དང། ་གསེར་ཟངས་ལས་གྲུབ་ནོར་རྒྱུན་མའི་
སྐུ་བརྙན། །གཅིག་བཅས་བཟང་གོས་ན་བཟས་ལེགས་ཀླུབས་ཤིང། །རྟེན་གྱི་གཙོ་དང་ཞལ་ཕྱོགས་མཐུན་པ་རུ། །བཞུགས་པའི་སྤྱན་སྔར་ཉེར་སྤྱོད་སྣོད་བཅས་དང། ་བང་མཛོད་མཚོན་ཕྱིར་ཁྲབ་རྨོག་བྱང་སྐེད་ཅན། །གྲུབ་དབང་ཏེ་
ལོའི་ཕྱག་ཤན་ཡིན་ཚུལ་ཐོབ། །དཀྱུས་མ་གཅིག་བཅས་རྒྱ་གར་རལ་གྲི་གཉིས། །དེ་དག་བར་མཚམས་རིན་ཆེན་སྨན་ཕྱེ་ཡིས། ་གཏམས་ཤིང་གཞན་ཡང་ས་སྙིང་ཐུར་འདེགས་ཀྱི། །སྲང་འཁོར་བཅུ་ཕྲག་ལོངས་པའི་རྟ་རྨིག་
གཟུགས། །གཅིག་དང་སིལ་མ་ཐུར་སྲང་ངོ་ཡོད་ཐུམས། །རྒྱ་དངུལ་བྲེ་ཆེན་ཟུང་དང་མཛོད་གོས་ཡུག་་བརྒྱད་དང་ཁ་བཏགས་ནང་མཛོད་ཆོས་འདོན་རིགས། །ངོ་གྲངས་བརྒྱ་དང་བཅུ་ཕྲག་ལྷག་བཅས་དང། །རག་གི་བུམ་པ་སྤོས་དང་ལཱ་
སྟེགས་བཅས། །སོ་སོ་ཆ་རེ་སྤོས་ཕོར་ཆེ་ཆུང་གཉིས། ་དེ་དག་ཀུན་ཀྱང་དྲི་བཟང་གིས་བཀངས་ཤིང། །མཆོད་པའི་ཚུལ་དུ་ཁོར་ཡུག་ཁྱབ་མཆིས་པའི། །དབུས་སུ་ནོར་བུའི་རིགས་ཀྱི་རྡོ་རྗེ་དང། །ཉི་ཟླའི་གཟུགས་དབྱིབས་ལྡན་པ་
གཉིས་ཀྱང་མཆིས། ་རྒྱལ་ཆེན་རྣམ་བཞིའི་ཐུགས་ཀའི་སྟོད་མཚམས་སུ། །རྒྱལ་དབང་དགེ་འདུན་རྒྱ་མཚོའི་མན་ངག་བཞིན། །རྒྱལ་གཏེར་སྒྲུབ་འཁོར་ལོ་སྤེལ་ཚིག་བཅས། །བཞུགས་པའི་བར་མཚམས་རྣམས་

[035B] ་རིན་ཆེན་སྨན་ཕྱེ་ཤིང་ཏོག་སྣ་ཚོགས་དང། །གནོད་སྦྱིན་འཁོར་ལོ་རྟེན་འབྲེལ་སྙིང་པོ་ལ། །སོགས་པས་ལེགས་པར་གཏམས་པའི་མཆོད་སྡོང་ཆེར། །མཛོད་གོས་ཡུག་ཆེན་སྣ་ལྔའི་ན་བཟས་མཛེས། ་
གནམ་བསྐོས་འཇམ་དབྱངས་གོང་མ་ཆེན་པོ་ནས། །ཆེད་དུ་སྩལ་བའི་སྙན་ཤལ་བོད་ཡིག་གི། །གཟུངས་སྔགས་ཐགས་སུ་གྲུབ་པའི་མཛོད་བཏགས་ནི། །སྲིད་དུ་འདོམ་འཁོར་བཅུ་གཉིས་ཡོད་པ་གཅིག་་རིགས་ཀུན་ཁྱབ་
བདག་གང་དེའི་བཀའི་སློབ་བུ། །བདག་ནས་སྔ་ཕྱིར་ཕུལ་བ་གསེར་ཇུས་ཡུག་ཚོས་སྣ་ལྔ་པ་འདོད་གསོལ་སྨོན་ཚིག་ཅན། །གཅིག་དང་མཛོད་ཇུས་ཡུག་ཆེན་སྣ་ལྔ་དང། ་བཀྲ་ཤིས་རྟགས་བརྒྱད་ཉིན་མཚན་བདེ་ལེགས་ཀྱི། །རེ་
ཁས་མཚན་པའི་ལྷ་རྫས་ཚོས་སྣ་ལྔ། །བཅས་པའི་སྙན་ཤལ་རིན་ཆེན་ཁརྫུ་རཾ། །ཐུར་འདེགས་སྲང་འཁོར་བརྒྱ་དང་བཅུ་གཉིས་ལས། ་གྲུབ་པ་ཞིང་ཁམས་རྒྱ་མཚོའི་བཀོད་མཛེས་ལ། །དར་ཚོན་ལྔ་ཡི་ཕྱང་ཕྲུལ་ལྡན་པ་དང། །
དངུལ་སྲང་ལྔ་བཅུ་སྐོར་ཡོད་མཎྜལ་གཅིག་རིན་གཉིས་སྲང་འཁོར་ལྔ་བརྒྱ་དྲུག་ཅུ་ལས། ་གྲུབ་པའི་མཆོད་ཀོང་སྨོན་ཚིག་གཟོང་བརྐོས་ཅན། །རྩི་བཅུད་ཁུ་བས་ཕྱུར་བུར་བཀང་བ་གཅིག་མར་མེ་རྒྱུན་འཛུགས་ཐེབས་སུ་འབྲི་
ལྔ་བཅུ། །མཆོད་རྫས་དངུལ་གྱི་བཀྲ་ཤིས་རྟགས་བརྒྱད་དག། ་བཟང་གོས་བཅད་ལྡན་ཚོས་ཁ་སྣ་ཚོགས་ལས། །གྲུབ་པའི་ཕྱེ་མ་ཕུར་མ་ཆ་གཅིག་དང། །རྒྱུ་ཚོས་གོང་མཚུངས་ལས་བསྐྲུན་འཕན་ཆ་བཅས། །ཀུན་བཟང་མཚོད་

[036A]༄༅། །པའི་སྤྲིན་དུ་རྒྱས་བཏབ་ཕུལ། ་མཆོད་སྡོད་མདུན་སར་མཆོད་རྫས་བྱེ་བྲག་ནི། །ལྗོན་དམར་འདེགས་ཁལ་བདུན་ཅུ་དོན་གཉིས་དང། །ཉག་གྲངས་བཅོ་ལྔ་ཚ་གསེར་མགུར་མོའི་ཞོ། །དྲུག་བརྒྱ་བཞི་བཅུ་བཅས་པ་ལས་གྲུབ་
པའི༑ ་བཀྲ་ཤིས་རྟགས་བརྒྱད་པད་སྡོང་དབྱིབས་ཅན་གྱི། །སྟེགས་ལྡན་ཆེ་ལེགས་གྲ་མཚུངས་ངོ་བརྒྱད་དང། །དངུལ་སྲང་དྲུག་བརྒྱ་གྱ་བརྒྱད་ལས་གྲུབ་པའི། །ཞིང་ཁམས་རྒྱ་མཚོའི་བཀོད་པ་དོས་ཞེང་ལ། ་སོར་གྲངས་དྲུག་ཅུ་
རེ་བརྒྱད་འཕང་ལ་སོར། །བཅུ་དྲུག་ཡོད་པའི་ལོགས་སུ་མེ་ཏོག་གཟུགས། །ཟླུམ་མཛེས་འཕུལ་མ་མདུན་ངོས་གཡང་ཊིའུ། །གསེར་གྱི་རྒྱན་ལྡན་ཟེའུ་འབྲུ་བརྒྱད་ཀྱི་ཐོག་་གཡུ་ཡི་བཀྲ་ཤིས་རྟགས་བརྒྱད་ཕྲས་བརྒྱན་པ། །གཅིག་དང་
དངུལ་སྲང་ཉིས་བརྒྱ་ཉི་ཤུ་རེར། །གྲུབ་པའི་མཎྜལ་རི་ལྡེབས་མེ་ཏོག་རིས། །ཟླུམ་མཛེས་འཕུལ་མ་ངོས་ཞེང་སོར་ལྔ་བཅུ། ་ཡོད་པ་ཕྲ་ལྡན་གཉིས་དང་དངུལ་དཀར་སྲང། །བརྒྱ་དང་བརྒྱད་ཅུ་གྱ་བརྒྱད་ལས་བསྐྲུན་པའི། །མཎྜལ་འཕུལ་རིས་
གོང་འདྲོངས་ཞེད་ལ། །སོར་གྲངས་སུམ་ཅུ་སོ་བརྒྱད་ཡོད་པ་གཅིག་་དངུལ་དཀར་སྲང་འཁོར་བརྒྱ་དང་གོ་གཉིས་ལས། །གྲུབ་པའི་མཎྜལ་རི་རབ་གླིང་བཞི་ལ། །སོགས་པའི་ཚོམ་བུ་འབུར་གཟུགས་ཡོད་པ་གཉིས། །ཐོག་འཇོག་མེད་
པ་ཆེ་ཆུང་གོང་མཚུངས་གཅིག་་དངུལ་སྲང་བརྒྱར་གྲུབ་མཎྜལ་ངོས་ཞེང་ལ། །སོར་གྲངས་སུམ་ཅུ་སོ་གསུམ་མཆིས་པ་རེ། །ངོས་ཞེང་སོར་གྲངས་བཅོ་ལྔ་ཙམ་ཡོད་པའི། །མཎྜལ་དྲུག་ལ་སྤྱིར་སྲང་བརྒྱ་ཉི་ཤུ། ་ཆུ་ཡོས་མི་སྣ་མཁན་

[036B] །གནམ་བསྐོས་འཇམ་དབྱངས་གོང་མ་ཆེན་པོ་ནས། །ཆེད་ཀྱིས་སྩལ་བ་གསེར་སྲང་ཉེར་གསུམ་ལས། །གྲུབ་པའི་མཎྜལ་རི་ལྡེབས་ཁོར་ཡུག་ཏུ། ་ཚངས་པའི་ཡི་གེ་འཕུལ་མའི་འཛོམ་རྒྱན་དུ། །གཡུ་
ཡི་པད་འདབ་དྲུག་དང་མུཀྟི་ཀ་ཆེ་ཆུང་སྲན་སྦོས་ཚད་མཉམ་གྲ་མཚུངས་དང། །པད་རག་བཅས་པ་སུམ་ཅུ་སོ་གཉིས་རེའི། ་མུ་ཁྱུད་ཀྱིས་མཛེས་དབུས་སུ་བྱུ་རུ་དང། །མུ་མེན་སྤོས་ཤེལ་སོགས་ཀྱི་ཕྲ་ལྡན་དང། །ས་ཟླ་འདེགས་སྲང་
བཅོ་བརྒྱད་རེར་གྲུབ་པའི། །བཀྲ་ཤིས་རྟགས་བརྒྱད་པད་སྡེར་དང་བཅས་བརྒྱད། ་དངུལ་གྱི་མཎྜལ་འདེགས་སྲང་ཉིས་བརྒྱ་དང། །དོན་གཉིས་ཡོད་པ་གཟོང་འཕུལ་པད་གཟུགས་ཅན། །གསེར་གཡུའི་ཨ་སྒོར་གཉིས་དང་དྲུག་དཀར་
གཡུའི། །པད་འདབ་གཅིག་དང་བཅས་པའི་ཕྲ་ལྡན་དང། ་ཁ་ཞེང་མཐོ་གང་སོར་གྲངས་དྲུག་མཆིས་པའི། །མཎྜལ་རི་ལྡེབས་མེ་ཏོག་འཕུལ་རིས་ཅན། །ཐོག་འཇོག་རི་རབ་གླིང་བཞི་རྒྱལ་སྲིད་བདུན། །བཀྲ་ཤིས་རྟགས་བརྒྱད་བཅས་
རྣམས་ཚ་གསེར་མ། ་འཇམ་དབྱངས་གོང་མ་ཆོས་ཀྱི་རྒྱལ་པོ་དང། །གསེར་ཞལ་མཇལ་འཛོམ་སྐབས་སུ་འབུལ་གནང་གྲས། །མ་རྒད་པད་རག་སོགས་ཀྱི་ཕྲས་ཕྱུག་པའི། །རིན་ཆེན་གསེར་བུམ་ཁེབས་བཅས་ཐུར་འདེགས་སྲང། ་
བརྒྱད་ཅུ་གྱ་བཞི་ཡོད་པ་ཆ་གཅིག་དང། །བཀྲ་ཤིས་རྟགས་བརྒྱད་གུ་ཤའི་པད་སྟེགས་ཅན། །འཕང་ལ་སོར་གྲངས་ཉེར་གཉིས་ཡོད་པ་བརྒྱད། །དཀར་ཡོལ་འཕིང་གཟུགས་ལྗང་ཁུ་ཆེ་བ་ཆ། ་གུ་གུ་ཤ་ཡི་འཕིང་གཟུགས་ཆེ་བ་ལྔ། །དཀར་འཕིང་

[037A]༄༅། །གཅིག་དང་གཡང་ཊིའི་བུམ་པ་གཅིག་གུ་གུ་ཤ་དང་མུ་ཏིག་ལྗོན་ཤིང་ལས། །གྲུབ་པའི་ལྡོང་མོ་ཆ་རེ་དངུལ་དཀར་སྲང། ་བདུན་ཅུ་ཡོད་པའི་ལྡོང་མོ་ཆ་གཅིག་དང། །གུ་གུ་ཤ་ཡི་སྤོས་ཕོར་ཆེ་ལེགས་གཅིག་གཞན་
ཡང་ཤེལ་དང་དཀར་ཡོལ་སྦོ་ལེ་དང། །གུ་གུ་ཤ་སོགས་ཚོས་མདོག་སྣ་ཚོགས་ཀྱི། ་མེ་དམ་ངོ་གྲངས་བཞི་བཅུ་ཞེ་ལྔ་དང། །གསེར་ཟངས་ལས་གྲུབ་བུམ་པ་རྒྱ་ཡིག་གཟུགས། །མེ་དམ་གྲུ་བཞི་བཅས་པ་ཆ་རེ་དང། །དངུལ་གྱི་ལས་བུམ་
ཆ་དང་ལྗོན་དམར་གྱི། ་མེ་དམ་ཆེ་བ་གཅིག་དང་གཡང་ཊི་ལས། །གྲུབ་པའི་ཚེ་རིང་གཟུགས་གཅིག་ཡོལ་གོ་ལྔ། །གཞན་ཡང་མ་ཎ་ཧོ་དང་གུ་གུ་ཤ་གཡང་ཊི་ཤེལ་རིགས་དཀར་ཡོལ་ལ་སོགས་ཀྱི། ་ཉེར་སྦྱད་ཕོར་གཟུགས་
སྡེར་མ་ཕུད་ཕོར་གཟུགས། །དྲིལ་གཟུགས་སོགས་པ་ལེ་ཚན་བཅུ་གསུམ་དང། །གསེར་ཟངས་འཁོར་ལོ་རིན་ཆེན་ཕྲས་མཛེས་དང། །རྒྱ་ཕིབས་སྤོས་ཕོར་རྟ་རྨིག་གཟུགས་ལྡན་རེ། ་མཆོད་ཡོན་འབུལ་སྣོད་དངུལ་དཀར་སྲང་གི་གྲངས།།
ཆིག་སྟོང་དྲུག་བརྒྱ་ཉི་ཤུ་ལས་གྲུབ་པ། །གྲ་མཚུངས་བདུན་ཚར་གཉིས་དང་སྣང་གསལ་སྣོད། །དངུལ་སྲང་བཞི་བརྒྱ་སུམ་ཅུ་ཡོད་པ་གཅིག་་རིན་གཉིས་ཐུར་སྲང་ལྔས་ལྷག་སུམ་བརྒྱ་རེར། །གྲུབ་པའི་མཆོད་ཀོང་གཉིས་དང་ལྗོན་
དམར་ཁལ། །ཉེར་བརྒྱད་ཚ་གསེར་མགུར་ཞོ་ཉིས་བརྒྱ་དང། །བཅུ་གཉིས་བཅས་མཆིས་ཀོང་བུ་ཆ་གཉིས་དང། ་ས་ཟླ་ཐུར་སྲང་ཉི་ཤུ་རྩ་དྲུག་ལས། །གྲུབ་པའི་མཆོད་ཀོང་གཅིག་དང་རག་གི་ཏིང། །བདུན་ཚར་གཉིས་དང་ལི་ཏིང་

[037B]རག་ཏིང་བཅུ་དྲུག་གིས་བརྒལ་བརྒྱ་ཕྲག་གཉིས། ་བརྒྱ་དང་བཀྲ་ཤིས་གྲངས་ལྡན་མཆོད་ཀོང་དང། །ལྗོན་དམར་ཁྲོ་ལི་ཏི་ཚ་བཅས་པ་རྣམས། །གཅིག་ཏུ་ཁྱོན་བསྲེས་འདེགས་ཁལ་བཞི་བརྒྱ་དང། །བརྒྱད་
ཅུ་གྱ་གཉིས་ལས་གྲུབ་བརྒྱ་ཚར་གྱི། ་མཆོད་པ་འབུལ་སྣོད་ཀོང་བུ་བརྒྱ་བརྒྱད་དང། །ཉིས་བརྒྱ་བཅུ་དྲུག་གྲངས་ལྡན་ཏིང་བཅས་ཁྱོན། །སྟོང་མཆོད་ཀོང་བུ་ཆིག་སྟོང་ཉེར་བདུན་ཏིང། །ཉིས་སྟོང་བཞི་བཅུ་ཞེ་གཅིག་བཅས་པ་
མཆིས། ་ཟངས་ཁལ་ཉི་ཤུ་རྩ་དྲུག་ལས་གྲུབ་པའི། །མེ་ཏོག་བུམ་པ་གཉིས་དང་ཟངས་རྐྱེན་ཆ། །ཟངས་ཤུ་འགའ་ཊུ་བཅས་པ་ཆ་རེ་དང། །དངུལ་ལས་གྲུབ་པའི་སྤོས་གཞོད་ཆེ་ལེགས་གཅིག་་མེ་ཏོག་བུམ་པ་གསེར་ཟངས་
ལས་གྲུབ་པའི། །དཔངས་སུ་མཐོ་ངོ་སོར་བདུན་ཡོད་པ་དང། །ལྗོན་དམར་ལས་གྲུབ་འཕངས་སུ་མཐོ་སོར་ནི། །དོ་རེ་ཡོད་པ་ཆ་ཟུང་གསེར་ཀོང་སྟེགས། ་གསེར་ཟངས་ལས་གྲུབ་བུམ་གཟུགས་འཕུལ་རིས་མ། །པད་སྤུངས་མེ་
ཏོག་རྐང་འཁོར་གླིང་གསུམ་མའི། །ཁ་རྒྱན་ཅན་གཅིག་ཟངས་དམར་ལྔོན་ཀྲོང་ལྔ། །ཡོན་ཆབ་ལེན་སྣོད་ཟངས་བུམ་ཆེ་བ་གསུམ། ་བདུག་སྤོས་སྣོད་མཆོག་མཚལ་རྩི་གསེར་རིས་མ། །ཁ་གཤམ་མཛེས་བྱེད་གསེར་ཟངས་ཤན་
ལྡན་གཅིག་ཁྲུས་གསོལ་ཉེར་སྤྱད་བུམ་པ་མེ་ལོང་དང། །མཆོད་རོལ་ལ་སོགས་མ་ཚང་མེད་པར་མཆིས། ་སྒོ་ཁྲ་སྒོ་སྒྲིག་བཅས་བའི་ལྕགས་ཤན་གྱི། །ཚགས་རྒྱུར་བཙོམ་གསེར་ཞོ་བརྒྱ་དགུ་བཅུ་རྒྱ་ཕིབས་སྲོག་འཛིན་

[038A]༄༅། །ལྕགས་ཤན་ལྕགས་ཐག་རྒྱུར། །ལྕགས་ཁལ་སུམ་སྟོང་ལྔ་བརྒྱ་དོན་བརྒྱད་སོང། ་ཧོར་གོས་གན་གོས་བཀྲལ་བཏགས་སིའུ་བཅས། །ཚོས་ཁ་སྣ་ཚོགས་བྱ་འབྲུག་གིས་མཚན་པ། །ལེབ་ཆེན་ཉི་ཤུ་རྩ་ལྔ་
ལས་གྲུབ་པའི། །གནམ་རྒྱན་མཚར་པོས་ནང་གི་ཐོག་ཀུན་ཁྱབ། ་མཆོད་སྡོང་དངོས་གཞིའི་དབུ་ཐོག་བླ་བྲེ་ནི། །ཧོར་གོས་བུམ་གདན་ལི་ཁྲི་གསེར་ཚོན་གྱི། །མེ་ཏོག་རྐང་འཁོར་རིགས་ལྔའི་ས་བོན་ཅན། །གཤམ་བུ་ཧོར་དར་
དམར་ལྗང་ཉིས་བརྩེགས་མཛེས། ་སྐུ་རྒྱབ་གདུང་ལོགས་མཛེས་བྱེད་མཛོད་གོས་རིགས། །ཚོས་ཁ་སྣ་ཚོགས་འཇམ་སད་ལས་གྲུབ་པའི། །ནོར་བུའི་དྲ་བ་དྲ་ཕྱེད་མདངས་མཚར་བ། །བཟང་གོས་ཁ་ཐིའི་གོང་པ་ཅན་མཆིས་ཤིང། ་
སྐུ་མདུན་གཡས་གཡོན་གཉིས་སུ་མཆོད་རྫས་ཀྱི། །བྱེ་བྲག་བཟང་གོས་རྒྱུ་རྙིང་དིང་ཕོན་དང། །ཁ་ཐི་མཐུན་ཐི་བཀྲལ་བཏགས་སྤུ་མའི་རིགས། །མང་ལྷུག་བཅད་ལྡན་མཛོད་ཇུས་འཇམ་སང་སོགས། ་ཚོས་ཁ་སྣ་ཚོགས་ཁ་གྲུ་ཁྱོན་
བསྡོམས་པ། །སུམ་སྟོང་བརྒྱ་དང་བདུན་ཅུ་དོན་བརྒྱད་ལས། །གྲུབ་པའི་ཕྱེ་མ་ཕུར་མ་སྒོར་འཇལ་དུ། །རྒྱུག་འདོམ་རིགས་བྱེད་གྲངས་ལྡན་ལྷག་ཙམ་ལ། ་དིང་ཕོན་གཞི་ལྗང་མཐུན་ཐི་སེར་པོ་བཅས། །གསེར་ཚོན་རི་མོས་ཕྱུག་པའི་གོང་པ་ཅན་
ཁ་ཐིལ་སོགས་བཟང་གོས་ཚོས་སྣ་ལྔའི། །ལྕེ་ལེ་དྲུག་ཅུ་བརྩེགས་མཁོར་ཡུག་ཏུ། ་སུམ་ཅུ་སོ་བརྒྱད་ལག་ལྡན་སྣེ་རྩེར་ནི། །སྟོང་སྐུད་སྦོད་ཛར་གཡེར་ཁའི་སིལ་ཁྲོལ་ཅན། །ནང་དུ་གོས་བཟང་ལྕེ་ལེ་ཁོར་ཡུག་ཏུ། །སུམ་ཅུ་སོ་བརྒྱད་རེ་ཡོད་

[038B] ་བཟང་གོས་རྒྱུ་དང་ཚོས་ཁ་གོང་མཚུངས་ཀྱི། །གཤམ་བུ་གཅིག་ལྷག་ཕྱོགས་གྲངས་མཐོ་བརྩེགས་ཀྱི། །རྒྱལ་མཚན་ཆ་གཅིག་བཅས་པས་ཀ་རིང་རྣམས། །བར་མཚམས་ཀུན་ཏུ་མཛེས་ཤིང་ལྷུན་བརྗིད་ཆགས་
་ཀ་ཆེན་རྣམས་ཀྱི་ངོས་དང་མཚམས་ཀུན་ཏུ། །མཐུན་ཐི་རྒྱུ་རྙིང་གཞི་སྔོན་དང་མཆིན་མདོག་ཁ་ཐི་གཞི་སེར་གོས་ཕྲུག་སེར་ཁྲ་བཅས། །ཡུག་ཞེང་ཐལ་རྒྱུགས་འཕན་གཟུགས་བཀྲལ་བཏགས་དང། ་དིང་ཕོན་ཚོན་ཚོགས་བཅས་
ཀྱི་འཕན་མགོ་ཅན། །གཤམ་སྣེར་སྟོང་སྐུད་ཚོས་སྣའི་སྦོད་ཛར་ཐོག་གཡེར་ཁའི་ཕྱང་ཕྲུལ་ལྡན་པ་ཆ་དགུ་དང། །མཛོད་གོས་སྤུ་མ་གཞི་སེར་ངོས་ཡངས་སུ། ་བཟང་གོས་ཚོས་ཁ་སྣ་ཚོགས་མདངས་སྡེབས་ཀྱི། །མེ་ཏོག་རྐང་ཁོར་
མཛེས་བཀྲའི་ཁོར་འཁྱིལ་དཔུས། །བཀྲ་ཤིས་རྟགས་རྫས་འདོད་ཡོན་རྣམ་པ་ལྔ། །རིན་ཆེན་བདུན་དང་ཉེ་བའི་རིན་ཆེན་ལ། ་སོགས་པའི་གཟུགས་དབྱིབས་ཀྱིས་མཛེས་འཕན་ཆ་ཡི། །འཕན་མགོ་སོ་སོར་གོས་བཟང་ལྷན་ཐབས་ཀྱི། །སྐྱབས་
མཆོག་འཁོར་ལོའི་མགོན་པོ་གང་དེ་དང། །རྗེ་བཙུན་བློ་བཟང་ཡེ་ཤེས་སྐུ་རེ་བཞུགས། ་ཨིནྡྲ་ནཱི་ལའི་མདངས་ལྡན་གོས་ཕྲུག་གི་ངོས་སུ་མུ་ཏིག་རྒྱ་སྲན་བོངས་ཚོད་ནས། །སྲན་ཆུང་ཙམ་གྱི་བར་ཡོད་རྡོག་གྲངས་ཁྱོན། །བརྒྱད་ཁྲི་བཞི་སྟོང་བདུན་
བརྒྱ་དགུ་བཅུ་སྐོར། ་འཕྲེང་བར་བསྒྲིགས་པའི་མེ་ཏོག་ཁོར་རྒྱུགས་ཀྱི། །འཛོམས་སུ་བཀྲ་ཤིས་རྟགས་བརྒྱད་གཟུགས་མཚར་བའི། །བར་བཅད་སོགས་ལ་བྱུ་རུ་རྡོག་འགྲིལ་བ། །ལྔ་ཁྲི་དྲུག་སྟོང་ཉིས་བརྒྱ་གྱ་གསུམ་དང། ་མེ་ཏོག་

[039A]༄༅། །ཟེའུ་འབྲུའི་ཐོག་ལས་སྙིང་གི་ཕྲ་ཕུང་དྲུག་ཅུ་རེ་བཞིའི་ངོས་རྣམས་སུ། །རྡོ་རྗེ་ཕལ་མ་ཆེ་བརྒྱ་སྟར་ནས། །ཆུང་བརྒྱ་སྲན་ཙམ་བར་རྡོག་གྲངས་ཁྱོན། ་ཉིས་བརྒྱ་སུམ་ཅུ་པད་ར་གསུམ་བརྒྱ་དང། །ཉེར་བཞི་མ་རྒང་བརྒྱ་དང་
གྱ་བཞི་དང། །དྭངས་ཤེལ་དམར་ལྗང་དྲུག་བཅས་ཕྲ་རྒྱན་གྱིས། །ཕྱུག་པའི་ཕན་གཟུགས་ངོ་མཚར་ཁྱད་འཕགས་ཆ། ། སྒོ་ཁྲའི་ནང་ལོག་ཡ་ཐོང་མཛེས་རྒྱན་དུ། །མང་ལྷུག་ཚོས་ཁ་སྣ་ཚོགས་ལས་གྲུབ་པའི། །ཕྱེ་ཕུར་གྲ་མཚུངས་
ལྔ་དང་མཛོད་གོས་རྒྱུ། །གོང་མཚུངས་མཚོན་མདོག་འཕན་ཆ་གཅིག་རྣམས་དང། ་གཞན་ཡང་འབུད་དཀྲོལ་རོལ་མོའི་བྱེ་བྲག་ནི། །རྒྱ་སྦུག་ཆེ་ཆུང་བསྡོམས་པ་ཆ་བཅོ་ལྔ། །སིལ་སྙན་ཆ་བདུན་རྒྱ་གླིང་ཆ་གཅིག་དང། །དུང་དཀར་བཞི་དང་
རྒྱལ་རྔ་དབྱུག་བཅས་རྣམས། ་སྒོ་མཆོར་ཐོག་ལ་རྒྱ་གར་རྒྱ་སེར་གྱི། །ཡུལ་གྲུ་ནས་ཐོན་བཟང་གོས་གསེར་གཞི་དང། །དངུལ་གཞི་ཁྱད་དུ་འཕགས་པའི་གནམ་རྒྱན་ནི། །མཛེས་བཀྲག་ངོམ་ལ་ཕན་ཚུན་འགྲན་པ་བཞི་ན། ་གསོལ་
དཔོན་ཛ་སག་མེ་རྒན་མཁན་པོ་ནས། །རྒྱུ་ཡོན་ལེགས་པར་སྦྱར་ཏེ་བཞེངས་མཛད་པའི། །སྐྱབས་མགོན་རྡོ་རྗེ་འཆང་ཆེན་གང་དེ་ཡི། །སྣང་བརྙན་རིན་གཉིས་སྲང་ཁོར་སྟོང་ཕྲག་ལས། ་གྲུབ་པ་རིང་བསྲེལ་རྣམ་པ་བཞི་ལ་སོགས།།
གཟུངས་བཞུགས་ཁྱད་པར་འཕགས་པས་ཕྱུར་བུར་གཏམས། །མཚལ་རྩི་གསེར་ཤོག་གིས་ཕྱུག་ཁྲི་འཕང་སྟེང། །བཟང་གོས་ཁ་ཐིའི་བཞུགས་འབོལ་གསུམ་བརྩེགས་དང། ་ཟར་བབས་སྐུ་སྙེ་ཁ་དཀར་དང་བཅས་པའི། །དབུས་ན་བྱིན་རླབས་

[039B] །མཆོད་སྡོང་གཡས་ཕྱོགས་ཀ་རིང་གཉིས་པའི་མདུན། །བཞུགས་སུ་གསོལ་བར་གན་ཇུས་སེར་པོ་ལས། ་གྲུབ་པའི་སྣམ་སྦྱར་གོས་སེར་རྒྱ་ཡིག་མའི། །སྐུ་བེར་རྙིང་པ་བྱིན་ཅན་གསེར་གཞི་མའི། །དབུ་པཎ་སྣེ་རིང་པ་པདྨ་
རཱ་ག་དང། །རང་བྱུང་ཤེལ་གྱི་ཕྱག་འཕྲེང་རྒྱན་ལྡན་རེ། ་ཞལ་དཀར་འབྲས་ཤེལ་ཞལ་སྟེགས་བཅས་པ་དང། །བཟེད་ཞལ་སྤྱི་བླུགས་རིན་གཉིས་ལས་གྲུབ་པ། །ཚ་གསེར་ཅན་དང་ཕྱག་ཌཱར་གསེར་རིས་མ། །ཕྱག་དྲིལ་རྡོར་བཅས་ཕྱག་ཏིང་རྒྱ་གར་མ་
་ལ་སོགས་ན་བཟའ་ཉེར་སྦྱད་ཆ་ཚང་ཐོག་དངུལ་གྱི་ལས་བུམ་གཅིག་དང་ལི་ཡི་ཏིང། །བདུན་ཚར་དངུལ་གྱི་མཎྜལ་གཉིས་བཅས་དང། །དབུ་གདུགས་གསེར་ཟངས་ཏོག་གིས་མཚན་རྣམས་མཆིས། ་དེ་ལྟར་མཆོད་སྡོང་རྟེན་དང་བརྟེན་པར་བཅས། །ཆ་
ཤས་ཡོངས་རྫོགས་ལེགས་པར་བཞངས་གྲུབ་བསྟུན། །དུས་ཚེས་གཟའ་སྐར་འཕྲོད་སྦྱོར་དགེ་བའི་ཐོག་ཡོངས་འཛིན་མཁན་ཆེན་བློ་བཟང་ཆོས་འཕེལ་དང། ་སྔགས་ཆེན་བློ་བཟང་དཔལ་འབྱོར་གྱིས་གཙོས་པའི། །ཟུར་བཞི་སློབ་དཔོན་རྣམས་
དང་རིག་སྔགས་འཆང། །ཚོགས་ཡོངས་བཅས་པས་གཞུང་མཐུན་ཆོ་ག་དང། །འབྲེལ་བར་རབ་གནས་མེ་ཏོག་འཐོར་འབུལ་དང། ་ལྷན་ཅིག་འཕགས་ཚོགས་འདུས་པ་རྒྱ་མཚོས་ཀྱང། །བཀྲ་ཤིས་བདེན་ཚིག་དབྱངས་སུ་བརྗོད་བཞིན་པར། །རིན་ཆེན་མེ་ཏོག་
སིལ་མའི་ཆར་དབབ་སྟེ། །ཡེ་ཤེས་བྱིན་ཆེན་འབྲས་བཟང་བསྐྲུན་པར་མཛད། ་སླར་ཡང་གནམ་ལོ་ཤིང་འབྲུག་ཐ་སྐར་གྱི། །ཟླ་འཕྲེང་ཡར་དོའི་གཟའ་སྐར་དགེ་ཤིས་དང། །བསྟུན་ཏེ་ཤཱཀྱའི་དགེ་སྦྱོང་བདག་ཅག་ནས། །ལས་ཀྱི་རྡོ་རྗེ་སློབ་དཔོན་

[040A]༄༅། །བགྱིས་ཁུལ་ཐོག་་རྒྱལ་བ་གཉིས་པའི་རྒྱལ་ཚབ་ཆོས་གྱི་རྗེ། །ཁྲི་ཆེན་ནོ་མིན་ཧན་དང་ཡོངས་འཛིན་རྗེ། །མཁས་བཙུན་བཟང་པོའི་མངའ་བདག་པཎྜི་ཏའི། །མཚན་ཅན་མཆོག་དང་རྗེ་བཙུན་མཻ་ཏྲིའི་ཞབས། ་སྤྲུལ་སྐུ་བློ་
བཟང་བྱམས་པའི་དཔལ་ལྡན་དང། །ཡོངས་འཛིན་སྔགས་ཆེན་ཞལ་སྔ་ནས་ཀྱིས་གཙོས། །སློབ་དཔོན་རྣམ་པ་མཚན་ཉིད་དགེ་བཤེས་དང། །གམ་བཅར་རྣམ་པར་རྒྱལ་བའི་རིག་པ་འཛིན། ་ལྔ་བཅུ་སྐོར་དང་གསང་སྔགས་རྒྱུད་གྲྭ་ཡི། །རྡོ་རྗེ་འཛིན་
པ་བརྒྱ་སྐོར་དང་བཅས་པས། །ཆོག་རོགས་མཛད་དེ་ཡི་དམ་ཁྲོ་བོའི་རྒྱལ། །དུས་དགྲའི་དབང་པོའི་དཀྱིལ་འཁོར་ཞལ་ཕྱེ་ཞིང། ་སྟ་གོན་དངོས་གཞི་མཇུག་ཆོག་ལ་སོགས་པ། །དགེ་ལེགས་ཆར་འབེབས་དགོངས་པ་ནང་ལྟར་གྱི། །རབ་གནས་
ཆོ་ག་གང་རྒྱས་གནང་སྨིན་དུ། །སྒྲུབ་ཁུལ་བགྱིས་ལ་རང་ངོས་ལུང་རྟོགས་ཀྱི། ་ཡོན་ཏན་དམན་ཕྱིར་སྐྱབས་གནས་ཀུན་འདུས་པའི། །བདག་ཉིད་རྗེ་བཙུན་བླ་མ་མཆོག་དེ་ལ། །རྩེ་གཅིག་དད་གུས་ཆེན་པོས་གསོལ་བཏབ་པ། །དེ་ཚེ་རིགས་ཀུན་ཁྱབ་
བདག་ཆེན་པོས་དབུས། ་རྩ་བརྒྱུད་བླ་མ་ཡི་དམ་དཀྱིལ་འཁོར་ལྷ། །དཔའ་བོ་མཁའ་འགྲོ་བསྟན་སྲུང་རྒྱ་མཚོའི་ཚོགས། །དཀར་ཕྱོགས་ལྷ་ཀླུ་དྲང་སྲོང་རིག་འཛིན་སོགས། །སྟེང་འོག་ཕྱོགས་མཚམས་ཀུན་ནས་འདིར་གཤེགས་ཏེ། ་བདེན་
ཚིག་བྱིན་ཆེན་དབབ་པའི་རྟགས་མཆན་དུ། །མཁའ་ལ་ངོ་མཚར་ཅན་གྱི་འཇའ་སྤྲིན་དང། །ཁྱད་པར་སྲིད་གསུམ་བདག་མོའི་སྤྱན་འདྲེན་སྐབས། །ཉི་འོད་གསལ་བཞིན་མེ་ཏོག་ཆར་དབབ་པ། ་ཀུན་གྱི་འདྲེན་བྱེད་སྦྱོད་ཡུལ་གྱུར་པས་མཚོན། །རྟགས་

[040B] །བཅས་ཏེ་སྲིད་དང་ཞིབ་ཐམས་ཅད་ཀྱི། །བསོད་ནམས་ཞིང་མཆོག་དམ་པར་ལྷུན་གྱིས་གྲུབ། ་ཨེ་མ་ལྷ་དང་བཅས་པའི་བསྟན་དང་འགྲོ་སྤྱི་དང་བྱེ་བྲག་གངས་ལྗོངས་འདིར་གནས་པའི། །བདག་སོགས་
གདུལ་བྱ་རྣམས་ཀྱིས་མཚན་ཙམ་ཡང། །བརྗོད་པར་དཀའ་བའི་དྲིན་ཅན་འཁོར་ལོའི་མགོན། ་གང་དེའི་སྐུ་གདུང་ཡིད་བཞིན་ནོར་བུ་མཆོག་སྙིང་པོར་བཞུགས་པའི་མཆོད་སྡོང་རིན་པོ་ཆེ། །རྟེན་དང་བརྟེན་པར་བཅས་པ་ལེ་ལག་དང། །བཅས་པའི་
གཙུག་ལག་ཁང་ཆེན་འདི་བཞེངས་ཕྱིར། ་སྒོ་གསུམ་གུས་པས་འབད་བརྩོན་བགྱིས་པ་དེས། །ལགས་མཚོན་དུས་གསུམ་བསགས་པའི་དགེ་བའི་ཚོགས། །ཅི་མཆིས་མཐུ་ལས་མཉམ་མེད་བུ་རམ་ཤིང། །བསྟན་པའི་སྙིང་པོ་འཇམ་མགོན་ཙོང་ཁ་པའི། ་
རིང་ལུགས་འདི་ཉིད་ཕྱོགས་དུས་ཐམས་ཅད་དུ། །དར་ཞིང་རྒྱས་ལ་ཡུན་རིང་གནས་པ་དང། །དེ་འཛིན་སྐྱེས་མཆོག་གང་ན་སུ་བཞུགས་ཀུན། །སྐུ་ཚེ་བརྟན་ཅིང་རྣམ་དཀར་འཕེལ་བ་དང། ་ཁྱད་པར་རྗེ་བཙུན་མཆོག་གི་སྤྲུལ་པའི་སྐུ། །བློ་བཟང་དཔལ་
ལྡན་བསྟན་པའི་ཉི་མ་ཆེ། །ཕྱོགས་ལས་རྣམ་པར་རྒྱལ་བ་གང་འདི་ཉིད། །བསྐལ་བརྒྱར་ཞབས་བརྟན་མཛད་འཕྲིན་རབ་རྒྱས་ཤོག་་དེ་ཡི་མཐུ་ལས་འདུས་པའི་སྡེ་ཆེན་པོ། །འདི་ཉིད་ཀྱིས་མཚོན་ཕྱོགས་བཅུའི་དགེ་འདུན་རྣམས། །ཐུགས་མཐུན་
ཁྲིམས་གཙང་བཤད་སྒྲུབ་ཆོས་སྦྱོད་ཀྱི། །མཛད་བཟང་ཡར་ངོའི་ཟླ་ལྟར་རབ་འཕེལ་ཞིང། ་འཇིག་རྟེན་ཁམས་སུ་ནད་མུག་འཁྲུག་རྩོད་སོགས། །མི་མཐུན་རྒུད་ཚོགས་ཀུན་ཞི་འགྲོ་བ་རྣམས། །གནས་ཁབས་ཆོས་འབྱོར་བདེ་དགེས་རབ་འཚོ་ཞིང་
[041A]༄༅། །མཐར་ཐུག་བྱང་ཆེན་གོ་འཕང་ཐོབ་ཕྱིར་བསྔོ། ་འདིའི་ཆེད་སྒོ་གསུམ་འབད་དང་དངོས་འབྱོར་གྱིས། །མཆོད་སོགས་བཟང་པོའི་འབྲེལ་ཐོགས་ཅི་མཆིས་ཀུན། །སྡིག་སྒྲིབ་ཉེས་ཚོགས་བྱང་ཞིང་ཚོགས་གཉིས་ཀྱི། །ས་བོན་
བཟང་པོ་ལེགས་པར་ཐེབས་པའི་མཐུས། ་མ་འོངས་ལྷ་མིན་ཀླ་ཀློའི་དཔུང་ཚོགས་རྣམས། །འཇོམས་མཛད་འཁོར་ལོ་ཅན་གྱི་སྐུར་བཞེངས་དུས། །འདུས་པའི་ཐོག་མར་སྐྱེས་ཏེ་རྒྱུད་རྒྱལ་གྱི། །སྨིན་གྲོལ་བདུད་རྩི་འཐུང་བའི་སྐལ་ལྡན་ཤོག་
། རྣམ་མང་ཐོས་པའི་སྲས་དང་ཡུལ་འཁོར་བསྲུང། །འཕགས་སྐྱེས་སྤྱན་མི་བཟང་བཅས་རྒྱལ་ཆེན་བཞི། །སྲིད་གསུམ་བདག་མོ་དྲེགས་པ་ལྕམ་དྲལ་དང། ལྷ་ཡི་དགེ་བསྙེན་ནེ་སེར་ཕྱིང་དཀར་སོགས། ་ཆོས་བཞིན་སྐྱོང་བའི་བསྟན་སྲུང་
འཁོར་བཅས་ཀྱིས། །ཐུབ་བསྟན་ཆོས་འཁོར་སྐྱོང་དང་ལྷན་ཅིག་ཏུ། །མཆོད་སྡོང་འདི་ཉིད་རྟེན་དང་བརྟེན་པར་བཅས། །བསྲུང་ཞིང་སྐྱོང་བའི་འཕྲིན་ལས་མ་གཡེལ་ཞིག་་ཁྱད་པར་ས་དང་ཆུ་དང་མེ་དང་རླུང། །ལ་སོགས་འབྱུང་བཞིའི་གནོད་པས་མི་
བརྫི་ཞིང། །མཆོད་པའི་རྫས་སོགས་རྡུལ་ཕྲན་ཙམ་ལ་ཡང། །སུས་འབགས་དེ་དག་དྲག་པོའི་ཆད་པས་སྒྲོལ། ་གཞན་ཡང་མི་དང་མི་མིན་འབྱུང་པོའི་རིགས། །སྤྱི་དང་འདབ་ཆགས་ལ་སོགས་སེམས་ཅན་གྱིས། །གནོད་ཅིང་འཚེ་བའི་བསམ་
སྦྱོར་ཅི་མཆིས་པ། །གང་འཚམས་ཐབས་ཀྱིས་སེལ་ཞིང་བསྲུང་བར་མཛོད། ་གང་གི་མདུན་སར་རྒྱུད་ཀྱི་རྒྱལ་པོ་ཆེ། །ཁ་ཏོན་བགྱིད་དང་གསུང་རབ་ཀློག་པ་དང། །དཀྱིལ་འཁོར་སྒྲུབ་ཅིང་མཆོད་སོགས་རྣམ་དཀར་ལས། །ཅི་བགྱིས་ཕན་བདེའི་བཙས་

[041B]མདོར་ན་མཆོག་གསུམ་དམ་པའི་ཐུགས་རྗེ་དང། །ཆོས་སྲུང་དམ་ཅན་རྒྱ་མཚོའི་འཕྲིན་ལས་སྟོབས། །རྒྱུ་འབྲས་རྟེན་འབྲེལ་བསླུ་མེད་བདེན་མཐུ་བཅས། །བདག་གིས་གོང་སྨོས་མཐའ་དག་འགྲུབ་གྱུར་ཅིག། ་དེ་ལྟར་བདག་ཅག་ལྷ་དང་
བཅས་པའི་འགྲོ་བ་ཐམས་ཅད་ལ་ཐུགས་རྗེ་དང་བཀའ་དྲིན་མཚུངས་ཟླ་མ་མཆིས་པ་དུས་གསུམ་རྒྱལ་བ་མ་ལུས་པའི་སྤྱི་གཟུགས། རིགས་དང་དཀྱིལ་འཁོར་རྒྱ་མཚོའི་ཁྱབ་བདག་རྡོ་རྗེ་འཆང་ཆེན་པོ་བཀའ་དྲིན་གསུམ་ལྡན་གྱི་རྩ་བའི་བླ་མ་རྗེ་བཙུན་བློ་བཟང་དཔལ་ལྡན་ཡེ་ཤེས་དཔལ་བཟང་པོ་གང་དེ་ངེས་པའི་དོན་དུ་བགྲང་ཡས་
བསྐལ་པའི་སྔོན་ནས་སྤངས་རྟོགས་ཀྱི་ཡོན་ཏན་མཐའ་དག་མཐར་སོན་ཏེ་ངེས་པ་ལྔ་ལྡན་རྒྱལ་བ་ཚེ་དང་ཡེ་ཤེས་དཔག་ཏུ་མེད་པའི་ངོ་བོར་མངོན་པར་རྫོགས་པར་སངས་རྒྱས་ཟིན་པས་སྐྱེ་འཆི་སོགས་ཐ་མལ་གྱི་ཆེས་ལས་རིང་དུ་འདས་མོད་ཀྱང། དྲང་དོན་སྙིགས་དུས་ཀྱི་གདུལ་བྱ་སྐལ་དམན་རྣམས་ཀྱི་སྣང་ངོར་སྐུ་དངོས་
ཀྱི་གདུལ་བྱའི་མཐའ་མ་རྒྱ་ཧོར་གྱི་ཡུལ་གྲུ་ཆེན་པོ་རྣམས་སུ་འཁོད་པའི་འགྲོ་བ་མཆོག་དམན་མཐའ་དག་སྨིན་གྲོལ་གཏན་བདེའི་ལམ་བཟང་མཆོག་ལ་འགོད་པའི་སླད་དུ་དབང་ཕྱོགས་གསེར་གྱི་རྒྱལ་ཁབ་ཆེན་པོར་ཆིབས་ཞལ་བསྒྱུར་ཏེ་གནམ་སྐོས་འཇམ་དཔལ་དབྱངས་་གོང་མ་ཆོས་ཀྱི་རྒྱལ་པ་དང་གསེར་ཞལ་
མཇལ་འཛོམ་གྱིས་ས་ཡི་བདག་པོའི་ཐུགས་བཞེད་རྣམས་ལེགས་པར་བསྐངས་གྲུབ་ཐོག་གདུལ་བྱ་རྟག་འཛིན་ཅན་ཀུན་ཆོས་ལ་བསྐུལ་ཕྱིར་ཏེ་ཞིག་གཟུགས་སྐུ་རགས་པའི་དཀྱིལ་འཁོར་བདག་སོགས་རྣམས་ཀྱི་མཆོད་པའི་ཞིང་དུ་འཇོག་པར་མཛད་དེ་ཞིང་ཁམས་གཞན་གྱི་གདུལ་བྱའི་དོན་དུ་གཤེགས་
ཚུལ་བསྟན་སྐབས་་གོང་མ་ཆེན་པོ་ནས་ཉིན་ཞག་བརྒྱ་ཕྲག་གི་བར་དུ་སྐུ་གདུང་རིན་པོ་ཆེའི་སྐུ་མདུན་དུ་སྲོལ་ལུགས་དང་བསྟུན་པའི་མཆོད་འབུལ་སོགས་ཟབ་རྒྱས་དང། གསེར་སྲང་ཁྲི་ཕྲག་བརྒལ་བ་ལས་གྲུབ་པའི་བཞུགས་ཁང་མཆོད་རྟེན་གསར་བཞེངས་སོགས་སྲི་ཞུ་ཕུ་དུད་བླ་ན་མེད་བ་བཀའ་

[042A]༄༅། །དིན་བསྐྱངས་ཐོག་ནས། མགོན་པོ་གང་དེའི་སྐུའི་རིམ་གྲོ་པ་འཁོར་བཅས་བོད་དུ་ཕྱིར་བསྐྱོད་དང་བསྟུན། སྐུ་གདུང་རིན་པོ་ཆེ་ཡིད་བཞིན་ནོར་བུ་སྙིང་པོར་བཞུགས་པའི་གསེར་གྱི་མཆོད་སྡོང་བོད་ལྗོངས་ཆོས་ཀྱི་ཞིང་དུ་སྤྱན་དྲངས་ཆོག་པའི་གསེར་གྱི་བཀའ་ལུང་བཟང་པོ་དང་ཆབས་
ཅིག་ཕེབས་ལམ་གྱི་མཁོ་རྒུ་དང་བཅས་ཕེབས་སྐྱེལ་དུ་ལུང་ལས་ཀྱིས་ཆེ་བའི་མི་དྲག་མང་པོ་་བཀས་མངགས་པ་རྣམས་དང་འཕྲིན་ལས་པ་ཆེན་པོ་དང། གསོལ་དཔོན་ཛ་སག་མེ་རྒན་མཁན་པོ་སོགས་འཁོར་དང་བཅས་པ་ཚང་མས་སྲི་ཞུ་གང་བཟབ་ཀྱི་སྒོ་ནས་སྤྱན་དྲངས་ཏེ་བཀྲ་ཤིས་ཆོས་ཀྱི་ལྷུན་པོ་
ཕེབས་ཤིང། མཆོད་སྡོང་ཆེན་པོའི་གཞལ་ཡས་ཁང་ཡང་ཕྱག་མཛོད་ཆེན་མོའི་ངག་བཀོད་ཀྱི་དོན་བཞིན་ལྡེ་ཆུང་པ་དགེ་ལེགས་འབྱུང་གནས་སོགས་ནས་དོ་ཁུར་གྱི་རྒྱུ་བཀོད་ཕུན་སུམ་ཚོགས་པའི་སྒོ་ནས་གསར་བཞེངས་མཛད་པ་ལེགས་པར་གྲུབ་བསྟུན། དཀར་ཆག་ཚིགས་སུ་བཅད་པ་ཞིག་ངག་རྩོར་
དགོས་ཚུལ་ཕྱག་མཛོད་ཨེར་ཏེ་མཐུན་ནོ་མིན་ཧན་ནས་བསྐུལ་མ་མཛད་པ་བཞིན་སྐུ་གདུང་རིན་པོ་ཆེ་ཡིད་བཞིན་ནོར་མཆོག་ཆ་ཤས་ཡོངས་སུ་རྫོགས་པ་སྙིང་པོར་བཞུགས་སུ་གསོལ་བའི་གསེར་དངུལ་གྱི་མཆོད་རྟེན་ཕྱི་ནང་རིམ་བ་ཅན་དོ་མཚར་ཁྱད་དུ་འཕགས་བརྟེན་དང་བརྟེན་པར་བཅས་པའི་དཀར་ཆག་བརྡ་དང་མངོན་
བརྗོད་སོགས་ཀྱིས་མ་བཅིངས་པར་མཆོག་དམན་ཀུན་གྱི་གོ་བདེའི་ལུགས་སུ་བཀོད་པ་ངོ་མཚར་འདབ་སྟོང་འབྱེད་པའི་ཉིན་བྱེད་ཅེས་པ་འདི་ནི་མཁན་ཆེན་ཐམས་ཅད་མཁྱེན་གཟིགས་མཆོག་དེའི་བཀའི་སློབ་བུའི་ཐ་ཤལ་ཤཱཀྱའི་དགེ་སློང་བློ་བཟང་འཇམ་དཔལ་རྒྱ་མཚོས་གྲུ་འཛིན་གཉིས་པའི་གཞལ་མེད་ཁང་གི་གཟིམ་ཆུང་ཉི་འོད་འཁྱིལ་བར་སྦྱར་
བའི་ཡི་གེ་བ་ནི་ཁུ་པོ་ཨ་ཆི་ཐུ་མཁན་པོ་བྷིཀྵུ་སུདྷི་ལཀྵིཾ་གྱིས་བགྱིས་པའོ། །སསྟི། ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །མངྒ་ལཾ།།།

[042A]༄༅། །དྲིན་བསྐྱངས་ཐོག་ནས། མགོན་པོ་གང་དེའི་སྐུའི་རིམ་གྲོ་པ་འཁོར་བཅས་བོད་དུ་ཕྱིར་བསྐྱོད་དང་བསྟུན། སྐུ་གདུང་རིན་པོ་ཆེ་ཡིད་བཞིན་ནོར་བུ་སྙིང་པོར་བཞུགས་པའི་གསེར་གྱི་མཆོད་སྡོང་བོད་ལྗོངས་ཆོས་ཀྱི་ཞིང་དུ་སྤྱན་དྲངས་ཆོག་པའི་གསེར་གྱི་བཀའ་ལུང་བཟང་པོ་དང་ཆབས་
ཅིག་ཕེབས་ལམ་གྱི་མཁོ་རྒུ་དང་བཅས་ཕེབས་སྐྱེལ་དུ་ལུང་ལས་ཀྱིས་ཆེ་བའི་མི་དྲག་མང་པོ་་བཀས་མངགས་པ་རྣམས་དང་འཕྲིན་ལས་པ་ཆེན་པོ་དང། གསོལ་དཔོན་ཛ་སག་མེ་རྒན་མཁན་པོ་སོགས་འཁོར་དང་བཅས་པ་ཚང་མས་སྲི་ཞུ་གང་བཟབ་ཀྱི་སྒོ་ནས་སྤྱན་དྲངས་ཏེ་བཀྲ་ཤིས་ཆོས་ཀྱི་ལྷུན་པོར་
ཕེབས་ཤིང། མཆོད་སྡོང་ཆེན་པོའི་གཞལ་ཡས་ཁང་ཡང་ཕྱག་མཛོད་ཆེན་མོའི་ངག་བཀོད་ཀྱི་དོན་བཞིན་ལྡེ་ཆུང་པ་དགེ་ལེགས་འབྱུང་གནས་སོགས་ནས་དོ་ཁུར་གྱི་རྒྱུ་བཀོད་ཕུན་སུམ་ཚོགས་པའི་སྒོ་ནས་གསར་བཞེངས་མཛད་པ་ལེགས་པར་གྲུབ་བསྟུན། དཀར་ཆག་ཚིགས་སུ་བཅད་པ་ཞིག་ངག་རྩོམ་
དགོས་ཚུལ་ཕྱག་མཛོད་ཨེར་ཏེ་མཐུ་ནོ་མིན་ཧན་ནས་བསྐུལ་མ་མཛད་པ་བཞིན་སྐུ་གདུང་རིན་པོ་ཆེ་ཡིད་བཞིན་ནོར་མཆོག་ཆ་ཤས་ཡོངས་སུ་རྫོགས་པ་སྙིང་པོར་བཞུགས་སུ་གསོལ་བའི་གསེར་དངུལ་གྱི་མཆོད་རྟེན་ཕྱི་ནང་རིམ་པ་ཅན་ངོ་མཚར་ཁྱད་དུ་འཕགས་པ་རྟེན་དང་བརྟེན་པར་བཅས་པའི་དཀར་ཆག་བརྡ་དང་མངོན་
བརྗོད་སོགས་ཀྱིས་མ་བཅིངས་པར་མཆོག་དམན་ཀུན་གྱི་གོ་བདེའི་ལུགས་སུ་བཀོད་པ་ངོ་མཚར་འདབ་སྟོང་འབྱེད་པའི་ཉིན་བྱེད་ཅེས་པ་འདི་ནི་མཁན་ཆེན་ཐམས་ཅད་མཁྱེན་གཟིགས་མཆོག་དེའི་བཀའི་སློབ་བུའི་ཐ་ཤལ་ཤཱཀྱའི་དགེ་སློང་བློ་བཟང་འཇམ་དཔལ་རྒྱ་མཚོས་གྲུ་འཛིན་གཉིས་པའི་གཞལ་མེད་ཁང་གི་གཟིམ་ཆུང་ཉི་འོད་འཁྱིལ་པར་སྦྱར་
བའི་ཡི་གེ་པ་ནི་ཁུ་བོ་ཨ་ཆི་ཐུ་མཁན་པོ་བྷིཀྵུ་སུདྷི་ལཀྵིཾ་གྱིས་བགྱིས་པའོ། །སྭ་སྟི། ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །མངྒ་ལཾ། །

[042B][BLANK PAGE]



