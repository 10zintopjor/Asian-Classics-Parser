༄༅། །དུས་ཀྱི་འཁོར་ལོའི་བླ་མའི་རྣལ་འབྱོར་དང་འབྲེལ་བར་བསྡུས་རྒྱུད་སྙིང་པོ་འདོན་ཐབས་སྟོང་གཟུགས་མྱུར་ལམ་ཞེས་བྱ་བ་བཞུགས་སོ།།

[001B] །ན་མོ་གུ་རུ་ཤྲཱི་ཀཱ་ལ་ཙཀྲའ་ཡ།  འདིར་དུས་ཀྱི་འཁོར་ལོའི་བླ་མའི་རྣལ་འབྱོར་ཟབ་ཁྱད་ཅན་དང་འབྲེལ་བར་བསྡུས་རྒྱུད་སྙིང་པོ་ཁ་འདོན་དུ་བྱ་བར་འདོད་པས། ཡིད་མཐུན་གྱི་གནས་སུ་རྟེན་དཀྲམ་ཞིང་མཆོད་པ་བཤམས་ལ། སྐྱབས་ཡུལ་གསལ་བཏབ་
ཅིང་དགེ་སེམས་ཁྱད་པར་ཅན་གྱི་ངང་ནས།  སངས་རྒྱས་སློབ་དཔོན་དབང་མཆོག་ཐོབ། །དེས་བསྟན་ཐབས་ཤེས་དབྱེར་མེད་ཆོས། །དེར་གནས་དགེ་འདུན་རྣམ་གཉིས་ལ། །རབ་ཏུ་དད་པའི་སྐྱབས་སུ་
མཆི། །དུས་འདི་ནས་བཟུང་བྱང་ཆུབ་བར། །བྱང་ཆུབ་སེམས་ནི་བསྐྱེད་བགྱི་ཞིང། །བསམ་པ་རྣམ་པར་དག་པ་བསྐྱེད། །བདག་དང་བདག་གིར་འཛིན་པ་སྤངས།  །ཞེས་སྐྱབས་སེམས་སྔོན་
དུ་བཏབ།  བདེ་ཆེན་ངང་ནས་རང་ཉིད་བླ་མ་ལྷར། །གསལ་པའི་སྐུ་ལས་འོད་འཕྲོས་སྣོད་བཅུད་ཀུན། །དག་པའི་འཁོར་ལོར་གྱུར་ཞིང་མཆོད་རྫས་རྣམ། །ཁྱད་པར་གསུམ་ལྡན་མཆོད་སྤྲིན་
རྒྱ་མཚོར་གྱུར།  །ཞེས་སྣོད་བཅུད་བྱིན་གྱིས་བརླབས།  དམིགས་མེད་བདེ་བ་མཆོག་གི་མཁའ་དབྱིངས་སུ། །སྟོང་གཟུགས་ཕྱག་རྒྱའི་ཆེན་པོ་སྒྱུ་འཕྲུལ་གར། །དཔལ་ལྡན་བླ་མ་མཆོག་དང་དབྱེར་མེད་པའི། །
ནད་པོའི་སངས་རྒྱས་བཅོམ་ལྡན་དུས་འཁོར་ལོ། །ནམ་མཁའི་མདངས་དང་འདྲེས་པའི་མིག་སྨན་མདོག་ནག་དམར་སེར་དང་དཀར་པའི་ཞལ་བཞི་བ། །ཕྲག་པ་དྲུག་དང་དཔུང་པ་བཅུ་གཉིས་དང།།

[002A]༄༅། །ཉེར་བཞིའི་ཕྱག་རྣམས་ནག་དམར་དཀར་བས་ཕྱེ། །སྣ་ཚོགས་ཕྱག་མཚན་འོད་ཟེར་རབ་ཏུ་འབར། །ཐོར་ཚུགས་ཟླ་ཕྱེད་སྣ་ཚོགས་རྡོ་རྗེས་བརྒྱན། །རྣམ་མང་རྡོ་རྗེའི་རྒྱན་གྱིས་ཀུན་ནས་
ཀླུབས། །དར་དཔྱངས་སྟོང་གཡོགས་སྟག་ལྤགས་ཤམ་ཐབས་མཛེས། །དམར་དང་དཀར་པའི་ཞབས་ནི་གཡས་བརྐྱངས་གིས། །བདུད་དང་དྲག་པོའི་སྙིང་གར་རབ་ཏུ་བརྫེས། །གསེར་མདོག་
སྣ་ཚོགས་ཡུམ་ནི་ཞལ་བཞི་པ། །ཕྱག་བརྒྱད་ལང་ཚོའི་དཔལ་དང་ལྡན་པས་འཁྱུད། །པད་ཟླ་ཉི་མ་སྒྲ་གཅན་དུས་མེའི་སྟེང། །བརྟན་པར་བཞུགས་པའི་སྐུ་ལས་འོད་ཟེར་ཚོགས། །རབ་ཏུ་འབར་
པའི་ཐུགས་ཀར་ཉི་མ་སྟེང། །རྣམ་བཅུ་དབང་ལྡན་ཀུན་ནས་འབར་བའི་བརྒྱན། །སྤྱི་བོ་མགྲིན་པ་སྙིང་ག་ལྟེ་བ་རུ། །ཨོཾ་ཨཱ་ཧཱུཾ་ཧོའི་ཡི་གེས་མཚན་པ་ཡི། །ཧཾ་ལས་འོད་འཕྲོས་རྒྱལ་བ་སྲས་
དང་བཅས། །སྤྱན་དྲངས་བླ་མ་ཚོགས་ལ་ཐིམ་པར་གྱུར།  །ཞེས་ཚོགས་ཞིང་བསྐྱེད་བསྟིམས་བྱས་ནས།  དམིགས་མེད་བདེ་བ་མཆོག་དང་སྟོང་གཟུགས་སྐུ། །ཨེ་ཝཾ་ཟུང་འཇུག་ཐབས་ཤེས་རོལ་པ་ལས། །དཀྱིལ་
འཁོར་རྒྱ་མཚོ་སྤྲོ་དང་སྡུད་པ་པོ། །ཁྱབ་བདག་བླ་མ་མཆོག་ལ་གུས་ཕྱག་འཚལ། །ཆུ་བཞི་ལྷ་མོ་བཅུ་གཉིས་འདོད་ཡོན་ལྔ། །རྫས་བཅུ་སྦྱངས་རྟོགས་སྤར་བྱས་བདུད་རྩིའི་མཚོ། །ཟག་མེད་

[002B] །བདེན་གཉིས་ཟུང་འཇུག་ཡེ་ཤེས་རོལ་པར་བཞེས། །ཐོག་མེད་ནས་བསགས་སྡིག་ལྟུང་ཐམས་ཅད་དང། །ཁྱད་པར་དང་པོའི་སངས་རྒྱས་རྒྱུད་ཆེན་ལས། །
རབ་ཏུ་བཀག་པའི་རྩ་ལྟུང་སྤོམ་པོ་སོགས། །ཉེས་བྱས་མཐའ་དག་སྙིང་ནས་མཐོལ་ཞིང་བཤགས། །སྐྱེ་འཕགས་ཀུན་གྱི་དགེ་ལ་རྗེས་ཡི་རང། །མདོ་སྔགས་ཆོས་ཀྱི་འཁོར་ལོ་ཆད་མེད་དུ།།
བསྐོར་བཞིན་སྲིད་མཐའི་བར་དུ་བརྟན་པར་བཞུགས། །དགེ་ཀུན་དང་པོའི་སངས་རྒྱས་ཐོབ་ཕྱིར་བསྔོ།  །ཞེས་ལན་ལག་བདུན་པ་དང།  གླིང་བཞི་རི་རབ་ཉི་ཟླ་སྒྲ་གཅན་དང། །དུས་མེ་དང་བཅས་རབ་
འབྱམས་ཞིང་ཁམས་ཀུན། །ལྷ་མིའི་ཕུན་སུམ་ཚོགས་པས་རབ་བཀང་སྟེ། །བླ་མ་དང་པོའི་སངས་རྒྱས་མཉེས་ཕྱིར་འབུལ།  །ཞེས་མཎྜལ་འབུལ།  ལྷོ་ཕྱོགས་འབྲས་སྤུངས་མཆོད་རྟེན་ཆེན་པོ་རུ།།
སྟོན་པ་མཉམ་མེད་ཤཱཀྱའི་རྒྱལ་པོ་ཉིད། །ཐུགས་གསུང་སྐུ་ཡི་དཀྱིལ་འཁོར་འཁོར་ལོ་ཡི། །བཀོད་པ་མཆོག་ཏུ་ཤར་ལ་གསོལ་བ་འདེབས། །རྒྱུད་རྒྱལ་བསྡུ་མཛད་ཟླ་བ་བཟང་པོ་སོགས།།
བྱང་ཕྱོགས་ཀཱ་ལ་པ་ཡི་ཕོ་བྲང་ཆེར། །ཆོས་ཀྱི་རྒྱལ་སྲིད་སྐྱོང་པའི་རྒྱལ་པོ་དང། །རིགས་ལྡན་རིམ་པར་བྱོན་ལ་གསོལ་བ་འདེབས། །ལྷོ་ཕྱོགས་ལྗོངས་འདིར་དུས་ཞབས་ཆེ་ཆུང་སོགས་

[003A]༄༅། །མཁས་དང་གྲུབ་པའི་སྐྱེས་བུ་རིམ་བྱོན་དང། །ཁྱད་པར་དང་པོའི་སངས་རྒྱས་ཙོང་ཁ་པ། །ཡབ་སྲས་བརྒྱུད་པར་བཅས་ལ་གསོལ་བ་འདེབས། །ཁྱད་པར་དུས་མཐར་དང་པོའི་
སངས་རྒྱས་ཉིད། །ཐ་མལ་བཤེས་གཉེན་རྣམ་པར་འདིར་བྱོན་ཏེ། །དབང་བསྐུར་རྒྱུད་བཤད་མན་ངག་སྩོལ་མཛད་པའི། །དྲིན་ཅན་བླ་མ་མཆོག་ལ་གསོལ་  ྾  བཤེས་གཉེན་བསྟེན་ཅིང་རྒྱལ་བསྟན་
རྣམས། །སྤྲོས་ཏེ་རང་གི་སྙིང་གར་ཐིམ་པ་ལས། །རྒྱུད་ཀྱི་བསྲུང། །ཉན་བཤད་བསྙེན་འགྲུབ་འབད་སོགས་རྒྱུད་དོན་ཀུན། །ད་ལྟ་མངོན་དུ་གྱུར་བར་བྱིན་གྱིས་བརློབས། །དེ་ལྟར་གསོལ་བ་བཏབ་
པས་བླ་མ་ལྷ། །ཐུགས་ཀའི་རྣམ་དབང་དེ་ལས་རྒྱུད་ཚིག་རྣམས། །སྤྲོས་ཏེ་རང་གི་སྙིང་གར་ཐིམ་པ་ལས། །རྒྱུད་ཀྱི་ཚིག་དོན་མངོན་གྱུར་ནུས་བ་བཞག་རང་གི་མགྲིན་པའི་ལམ་ནས་རྒྱུད་ཚིག་
རྣམས། །སྤྲོས་པའི་རང་སྒྲ་མཁའ་ཁྱབ་ཏུ་བསྒྲགས་པས། །འགྲོ་ཀུན་སྟོང་གཟུགས་ཕྱག་རྒྱ་ཆེན་པོའི་སྐུ། །འགྲུབ་པའི་ས་བོན་རྒྱུན་ལ་བསྒྲུབ་པར་གྱུར།  །པར་བསམས་ལ། ཚིག་དོན་དྲན་བཞིན་པས་བསྡུས་རྒྱུད་སྙིང་པོ་དག་ཅིང་
གསལ་བར་དལ་པས་འདོན་ཚར་ཏེ།  རྒྱུད་རིན་པོ་ཆེ་འདི་ཉིད་ཁ་འདོན་དུ་བྱས་པའི་དགེ་བ་འདི་ལ་ ཞེས་པ་ནས་  རྒྱུན་གྱུར་ཅིག་ །ཅེས་ཀློང་རྡོལ་རྗེའི་སྨོན་ཚིག་དང།  བླ་མ་ལྷ་ཡི་ཐུགས་ཀའི་སྔགས་ཕྲེང་ལས། །བདུད་རྩིའི་རྒྱུན་བབས་

[003B] །ལུས་ཀྱི་ནང་གང་སྡིག་སྒྲིབ་ཀུན་བྱང་ཞིང། །གསང་གསུམ་བྱིན་རླབས་ཐཾས་ཐོབ་པར་གྱུར།  ཞེས་དམིགས་པ་བཅས།  ཨོཾ་ཨཱ་གུ་རུ་བཛྲ་དྷ་ར་སུ་མ་ཏི་ཀིརྟཱི་སིདྡྷི་ཧཱུཾ་ཧཱུཾ།  ཞེས་མཚན་སྔགས།  ཨོཾ་ཨཱ་ཧཱུཾ་ཧོ་
ཧྐྵྨླྦྲྱཾ་ཧཱུཾ་ཕཊ།  ཅེས་སྙིང་པོ་ཅི་གྲུབ་བཟླས་  དཔལ་ལྡན་བླ་མ་དུས་ཀྱི་འཁོར་ལོ་ཡིས། །བདག་ལ་ཆུ་སོགས་དབང་བདུན་བསྐུར་དུ་གསོལ། །དེ་ལྟར་གསོལ་བཏབ་བླ་མའི་ཐུགས་ཀེ་ནས། །སྤྲོས་པས་ཡུམ་ལྔས་
ཆུ་ཡི་དབང་བསྐུར་ཞིང། །སངས་རྒྱས་ལྔ་ཡིས་ཅོད་པན་དབང་རབ་བསྐུར། །དེ་བཞིན་ནུས་མ་བཅུ་ཡིས་དར་དབྱངས་དང། །གཙོ་བོ་ཡབ་ཡུམ་གཉིས་ཀྱིས་རྡོར་དྲིལ་དང། །སེམས་
དཔའ་སེམས་མ་རྡོ་རྗེ་བརྟུལ་ཞུགས་དང། །ཁྲོ་བོ་ཁྲོ་མོས་མིང་གི་དབང་རྣམས་བསྐུར། །གཙོ་བོ་ཉིད་ཀྱིས་ཆོས་བཤད་འདོགས་བཅས་དང། །དམ་ཚིག་གསུམ་སྦྱིན་རྗེས་
གནང་དབང་བསྐུར་པས། །དམ་ཚིག་སྡོམ་པའི་ཉམས་ཆགས་ཐཾས་སྦྱངས། །བླ་མ་ལྷ་ལས་རང་འདྲ་ཞིག་ཆང་ནས། །རང་ལ་ཐིམ་པས་སྒོ་གསུམ་བྱིན་རླབས་གྱུར།  །ཞེས་ཏིང་ངེ་འཛིན་གྱི་ལན་བདུན་བླངས།།།
དེ་རིང་ཉིད་ནས་མི་བཟོད་འཁོར་བས་འཇིགས་པ་བདག་ནི་རྒྱལ་བ་རྣམས་ལ་སྐྱབས་སུ་ལྷག་པར་མཆི། །ཁྱོད་ཀྱི་ཞབས་ཀྱི་ཆུ་སྐྱེས་ངེས་པར་སྲིད་པའི་འཇིག་འཕྲོག་དག་ལས་ལུས་ངག་

[004A]༄༅། །སེམས་ནི་དག་པས་སོ།  །ཞེས་གསོལ་བ་བཏབ་ནས།  དཀོན་མཆོག་གསུམ་ལ་བདག་སྐྱབས་མཆི།  ཞེས་པ་ནས།  ཡིད་ཀྱིས་བཟུང།  །ཞེས་བྱང་སྡོམ་དང།  སངས་རྒྱས་དང་བྱང་ཆུབ་སེམས་
དཔའ་ཐམས་ཅད་བདག་ལ་དགོངས་སུ་གསོལ། པ་དག་ མིང་འདི་ཞེས་བགྱི་བ་  དུས་འདི་ནས་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་ཏུ། ཇི་ལྟར་དུས་གསུམ་མགོན་པོ་རྣམས།  །ཞེས་པ་ནས།  བཟུང་
བར་བགྱི། །འདོད་པའི་རྡོ་རྗེ་ལ་ནི་དྲིལ་བུ་ཕྱག་རྒྱ་བླ་མ་དག་ཀྱང་སྤྱི་བོས་བཟུང་པར་བགྱི། །རིན་ཆེན་ལ་ནི་སྦྱིན་པ་སྦྱིན་བགྱི་འཁོར་ལོ་འདི་ལ་རྒྱལ་བ་མཆོག་གི་དམ་ཚིག་བསྐྱང་བར་བགྱི། །རལ་གྲི་
ལ་ནི་མཆོད་པ་བགྱི་སྟེ་གསལ་བར་ཆུ་སྐྱེས་རིགས་ལ་སྡོང་པ་དག་ནི་བསྐྱང་བར་བགྱི། །སེམས་ཅན་རྣམས་ནི་ཐར་པའི་སླད་དུ་རྒྱལ་བ་བསྐྱེད་མཛད་རིགས་ལ་བྱང་ཆུབ་བདག་གིས་བསྐྱེད་པར་
བགྱི། །མ་བསྒྲལ་བ་རྣམས་བསྒྲལ་བར་བགྱི་  ྾    ྾    ྾  འདས་ལ་དགོད།  །ཅེས་སྔགས་སྡོམ་དང།  སྲིད་པའི་འཇིགས་པ་འཇོམས་མཛད་པའི། །བརྟུལ་བཞུགས་ཉི་ཤུ་རྩ་ལྔ་པོ། །སྣ་ཚོགས་གཙོ་བོའི་གསུང་ཇི་
བཞིན། །བདག་གིས་རྟག་ཏུ་བསྐྱང་པར་བགྱི།  །ཞེས་རྟུལ་ཞུགས་ཉེར་ལྔ་བཟུང།  དཔལ་ལྡན་རྩ་པའི་ སོགས་ཀྱིས་བླ་མ་སྙིང་གིས་བསྡུ་པ་དང།  དེང་ནས་བརྩམས་ཏེ་ཚེ་རབས་ཐཾས་དུ།  ཞེས་པ་ནས་  མཆོག་ཏུ་འགྱུར་པར་ཤོག་

[004B] །སྤྲུལ་པའི་ལམ་སྟོན་ཞིང་མཆོག་ཤམྦྷ་ལར། །སྐྱེས་ནས་རིགས་ལྡན་བླ་མས་རྗེས་བཟུང་པས། །སྨིན་ཅིང་གྲོལ་པའི་སྐལ་བཟང་མངོན་གྱུར་ཤོག་མ་འོངས་རིགས་
ལྡན་འཁོར་ལོས་བསྒྱུར་བ་ཡིས། །དུམ་བུ་བཅུ་གཉིས་ས་ལ་དབང་བསྒྱུར་ཚེ། །འཁོར་གྱི་ཐོག་མར་གྱུར་ཏེ་དུས་འཁོར་ལོའི། །ཟབ་ལམ་རིམ་གཉིས་རྣལ་འབྱོར་མཐར་ཕྱིན་ཤོག་ །ཅེས་བསྔོ་སྨོན་བྱ་ཞིང་འདིར་སྤྲོ་ན་
ཤམྦྷ་ལའི་སྨོན་ལམ་སོགས་འདོན་ཀྱང་ཆོག་ལ།  ཕྱི་རུ་འཇིག་རྟེན་ཡོངས་དག་གཞལ་ཡས་ཁང། །ནང་དུ་བཅུད་རྣམས་རྣམ་དག་ཡེ་ཤེས་ལྷ། །གཞན་དུ་ཨེ་ཝཾ་ཟུང་འཇུག་དགེ་མཚན་གསུམ། །ཇི་སྙིང་
མཆིས་དེས་དེང་འདིར་བདེ་ལེགས་ཤོག་ །ཅེས་ཤིས་བརྗོད་བྱའོ།། གཞན་ཡང་འདིར་གོང་གི་བསྡུས་བརྒྱུད་སྙིང་པོའི་ཚབ་ཏུ་འཇམ་དཔལ་མཚན་བརྗོད་དམ་བསྡུས་རྒྱུད་ཆེན་མོ་ལྟ་བུ་བཅུག་སྟེ་འདོན་ཀྱང་རུང་ངོ།།  །།
རང་ཉིད་སྐད་ཅིག་འོད་གསལ་ཆོས་སྐུ་དང། །བཅོམ་ལྡན་དུས་ཀྱི་འཁོར་ལོ་ཞལ་གཅིག་པ། །ཕྱག་གཉིས་སྣ་ཚོགས་ཡུམ་ལ་འཁྱུད་པ་ཡི། །མཚན་དཔེའི་གསལ་རྫོགས་འབར་བའི་བདག་ཉིད་གྱུར།། །།



