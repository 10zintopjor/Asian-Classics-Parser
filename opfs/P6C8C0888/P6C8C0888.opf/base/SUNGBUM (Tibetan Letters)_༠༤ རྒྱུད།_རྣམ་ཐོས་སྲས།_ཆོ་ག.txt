
[001A]༄༅། །རྒྱལ་པོ་ཆེན་པོ་རྣམ་ཐོས་སྲས་གཅིག་ལྷག་ལྔ་ཕྲག་གསུམ་གྱི་ཆོག་སྒྲིགས་དཔག་བསམ་ལྗོན་པའི་འཕྲེང་མཛེས་ཀླགས་པའི་དོན་གྲུབ་ཅེས་བྱ་བ་བི་ཧ་ར་ཏིསྨ། །

[001B] །ན་མོ་གུ་རུ་མཉྫུ་གྷོ་ཥཱ་ཡ། བདེ་ལེགས་རྩ་བ་བླ་མ་མཆོག་གསུམ་དང། །དངོས་གྲུབ་འབྱུང་གནས་ཡི་དམ་ལྷ་ཡི་ཚོགས་།བགེགས་
འཇོམས་མཐུན་རྐྱེན་སྒྲུབ་མཛད་ཆོས་སྐྱོང་བཅས། །ཕྱག་འོས་རྣམས་ལ་འདུད་དོ་དངོས་གྲུབ་སྩོལ། །དམ་ཆོས་སྲུང་དང་ལྷ་མིའི་དགེ་ལེགས་བདག་ས་ཡི་དབང་
ཕྱུག་རྣམ་མང་ཐོས་པའི་སྲས། །གཅིག་ལྷག་ལྔ་ཕྲག་གསུམ་གྱི་ཆོ་གའི་ཁྲིག་དཔག་བསམ་རྐང་འཐུང་ཕྲེང་བ་སྤེལ་ལ་སྤྲོ་འདིར་རྣམ་སྲས་ཀུན་གྱི་རྩ་བར་གྱུར་པ་
བདེ་བྱེད་གསེར་ཆེན་ལྷ་དགུའི་རྗེས་གནང་བྱེད་པར་འདོད་པས། ཡི་དམ་ཕྱག་རྡོར་ལ་ཟླུམ་གཏོར། མཎྜལ་སྟེང་ཚོམ་བུ་གཅིག། ཆོས་སྐྱོང་ལ་རྟེན་གཏོར་ཁང་བརྩེགས་

[002A]༄༅། །ལ་རྒྱན་མར་གྱི་ལྔ་ལྡི་དྲ་བ་དྲ་ཕྱེད་ཀྱིས་སྤྲས་ཤིང་ཡུང་བས་སེར་པོར་ཁ་བསྒྱུར་བ་མཐའ་ཛམ་བཤོས་བརྒྱད་ཀྱིས་བསྐོར་བ། ཆུ་གཉིས་སྔོན་འགྲོའི་ཉེར་
སྤྱོད་འབུལ་གཏོར་དང་བཅས་པ་བཤམས། འབྱོར་ན་ཇ་གོས་དར་གསེར་གཡུ་བྱི་རུ་ལ་སོགས་པ་རིན་པོ་ཆེའི་རིགས་གང་འཛོམ་དང། བླ་རེ། གདུགས། རྒྱལ་མཚན། འཕན་
ལ་སོགས་པ་དང། ཁྲབ་རྨོག་གྲི་ལ་སོགས་པ་གོ་མཚོན་གྱི་རིགས་རྣམས་ཀྱང་སྤྱན་གཟིགས་སུ་བཤམས་ལ། ཀུན་ལ་གུ་གུལ་གྱི་དུད་པས་བདུག། གཏོར་མ་ཆུ་ཆང་གིས་
སྦྱངས། སློབ་དཔོན་གོས་འབོལ་ལ་སོགས་པ་སྟན་བཟང་པོའི་སྟེང་དུ་འཁོད། མདུན་དུ་ཅོག་ཙེའི་སྟེང་དུ་རྡོར་དྲིལ། ཏིང་ཕོར་ནས་ཀྱིས་བཀང་བ་བཞག་ཅིང། གཞན་ཡང་

[002B]པོས་ལེགས་པར་བསྐོར་བའི་ནང་དུ་དཀར་རྒྱན། དངུལ་དམ། ཤེལ་སྤྱད། གན་དཀར་ལ་སོགས་པའི་སྣོད་བཟང་པོ་དང། རྒྱ་ཇ་བཟང་པོའི་བཏུང་བ། ཁ་ན་
མ་ཐོ་བ་མེད་པའི་དཀར་གསུམ་གཙོ་བོར་གྱུར་པའི་བཟའ་བ་དང་བཏུང་བའི་བྱེ་བྲག་བསམ་གྱིས་མི་ཁྱབ་པ་བཤམས་ཏེ། མདོར་ན་རང་གཞན་གྱིས་བལྟས་པ་ཙམ་གྱིས་ཡིད་འཁུལ་ཞིང་བག་དྲོ་བ་སྐྱེ་འགྲོ་ཐམས་ཅད་ཀྱི་ཡིད་
དགའ་མགུར་བྱད་ནུས་པ། བླ་མ་ཡི་དམ་ཆོས་སྐྱོང་ཐམས་ཅད་དགྱེས་པའི་མཆོད་སྤྲིན་ཕུན་སུམ་ཚོགས་པས་རང་གི་གནས་ཁང་གཙོ་བོར་གྱུར་པའི་ས་དང་ནམ་མཁའ་བར་སྣང་ཐམས་ཅད་གང་བར་བསམ་མོ། །དེ་ནས་
སྐྱབས་འགྲོ་སེམས་བསྐྱེད་སྔོན་དུ་འགྲོ་བས། རང་ཉིད་སྐད་ཅིག་གིས་དཔལ་ཕྱག་ན་རྡོ་རྗེར་གསལ་བའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཡི་གེ་ཧཱུཾ་སྔོན་པོ་དེ་ལས་འོད་ཟེར་འཕྲོས་བླ་མ་དང་དཔལ་ཕྱག་ན་རྡོ་རྗེའི་
ལྷ་ཚོགས་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་ཨོཾ་བཛྲ་ས་མཱ་ཛཿ་ཛཧཱུཾ་བཾ་ཧོཿ་ཞེས་པས་སྤྱན་དྲངས། ན་མོ་གུ་རུ་བྷྱ་གང་གི་དྲིན་གྱིས་བདེ་ཆེན་ཉིད། །སོགས་དང་
ཕྱག་ན་རྡོ་རྗེ་སྟོབས་པོ་ཆེ། །སོགས་དང། རྒྱལ་ཆེན་རྣམ་མང་ཐོས་སྲས་སོགས་ཀྱིས་ཕྱག་བྱ། ཐུགས་ཀའི་ཧཱུཾ་ལས་བྱུང་བའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར། ཨོཾ་ནི་ལཾ་བྷ་ར་དྷ་ར་བཛྲ་པཱ་ཎི་ས་

[003A]༄༅། །པཱ་རི་ཝཱ་ར་ཨརྒྷཾ་པྲ་ཏཱིཙྪ་ཡེ་སཱཧཱ། དེ་བཞིན་དུ། པཱ་ཏྱཾ། པུཥྤེ། དཧུ་པེ། ཨ་ལོ་ཀེ། གནྡྷེ། ནཻ་ཝི་དྱ། ཤ་པྟ་པྲ་ཏཱིཙྪ་ཡེ་སཱཧཱ། དཀོན་མཆོག་གསུམ་ལ་བདག་སྐྱབས་མཆི། སོགས་
གསུམ། ཨོཾ་ཨཱཧཱུཾ་བཛྲ་མའུ། ཚོགས་རྟེན་རང་བཞིན་གྱི་གནས་སུ་གཤེགས་པར་གྱུར། སེམས་ཅན་ཐམས་ཅད་བདེ་བ་དང་སོགས་ཚད་མེད་བཞི་བསྒོམ། ཨོཾ་སྭ་བྷ་ཝ་སོགས། ཨོཾ་ཤཱུ་ནྱཱ་ཏ་ཛྙཱ་ན་བཛྲ་སྭ་བྷཱ་ཝ་
ཨཎཱ་ཀོཉྷཾ། སྟོང་པའི་ངང་ལས་ཧྲཱིལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་རང་གི་སེམས་ཉིད་ཡི་གེ་ཧཱུཾ་སྔོན་པོ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས་
ཚུར་འདུས་ཧཱུཾ་ལ་ཐིམ། དེ་ཡོངས་སུ་གྱུར་པ་ལས་གསེར་གྱི་རྡོ་རྗེ་རྩེ་ལྔ་པ་ལྟ་བ་ལ་ཧཱུཾ་གིས་མཚན་པ་ཞིག་ཏུ་གྱུར། དེ་ལས་ཀྱང་འོད་ཟེར་འཕྲོས། སེམས་ཅན་ཐམས་ཅད་དཔལ་ཕྱག་ན་རྡོ་རྗེའི་གོ་འཕང་ལ་བཀོད་
ཚུར་འདུས་ཡོངས་སུ་གྱུར་པ་ལས། རང་ཉིད་དཔལ་ཕྱག་ན་རྡོ་རྗེ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ། ཕྱག་གཡས་གསེར་གྱི་རྡོ་རྗེ་རྩེ་ལྔ་པ་ནམ་མཁའ་ལ་འཕྱར་བས་སྟེང་ཕྱོགས་གཟའི་གདོན་ཐམས་ཅད་སྒྲག་པར་
མཛད་པ། གཡོན་ཐུགས་ཀར་སྡིགས་མཛུབ་མཛད་པས་འོག་ཕྱོགས་ཀླུའི་གནོད་པ་ཐམས་ཅད་འཇོམས་པར་མཛད་པ། དམར་ལ་ཟླུམ་པའི་སྤྱན་གསུམ་མེ་འོད་འཕྲོ་བ། ཞལ་མཆེ་བ་རྣོན་པོ་གཙིགས་ཤིང་ལྗགས་འདྲིལ་

[003B] སྨིན་མ་དང་སྨ་ར་དང། དབུ་སྐྲ་སེར་པོ་གྱེན་དུ་བརྫེས་པ། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། སྐུ་སྟོད་དར་སྔོན་པོའི་ན་བཟའ་དང། སྐུ་སྨད་སྟག་གི་པགས་པའི་ཤམ་ཐབས་གསོལ་བ། ཀླུ་ཆེན་པོ་བརྒྱད་ཀྱིས་སྐུ་ལ་བརྒྱན་པ། ཞབས་གཡས་བསྐུམ་
ཞིང་གཡོན་བརྐྱང་བའི་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་སྐུར་གྱུར། དེའི་དཔྲལ་བར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་འདྲའི་ཡེ་ཤེས་པ་ཨོཾ་བཛྲ་ས་མཱ་ཛཨརྒྷཾ་སོགས་ཀྱིས་མཆོད་ཛཧཱུཾ་བ་ཧོདམ་
ཚིག་པ་དང་ཡེ་ཤེས་པ་དབྱེར་མེད་དུ་འདྲེས་པར་གྱུར། ཡང་ཐུགས་ཀའི་ཧཱུམ་ལས་འོད་ཟེར་འཕྲོས། དབང་གི་ལྷ་རྒྱལ་བ་རིགས་ལྔའི་ལྷ་ཚོགས་མདུན་གྱི་ནམ་མཁར་ཨོཾ་བཛྲ་ས་མཱ་ཛཨརྒྷཾ་སོགས་ཀྱིས་མཆོད། ཨོཾ་ཨ་བྷིཥྵྩ་ཏུ་མཾ་སརྦ་ཏ་ཐཱ་ག་ཏ། ཞེས་གསོལ་བ་བཏབ་པས་
དེ་བཞིན་གཤེགས་པ་རྣམས་ཀྱིས། ཇི་ལྟར་བལྟམས་པ་སོགས་དང། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མཱ་ཡ་ཤྲཱི་ཡེ་ཧཱུཾ་ཞེས་གསུངས་པས་དབང་བསྐུར། ལུས་ཡེ་ཤེས་ཀྱི་ཆུ་རྒྱུན་གྱིས་གང། སྒོ་གསུམ་གྱི་
དྲི་མདག། ཆུའི་ལྷག་མ་ཡར་ལུད་བ་ལས་མི་བསྐྱོད་བ་སྤྲུལ་སྐུའི་ཆ་ལུགས་ཅན་གྱིས་དབུ་བརྒྱན། ཛཧཱུཾ་བཾ་ཧོཿ་དབང་གི་ལྷ་རྣམས་ཀྱང་བདག་ཉིད་ལ་གཉིས་སུ་མེད་པར་ཐིམ་པར་གྱུར། ཨོཾ་ནི་ལཾ་བྷ་ར་དྷ་ར་བཛྲ་པཱ་ཎི་སྔོན་
དུ་འགྲོ་བའི་ཉེར་སྤྱོད་ཀྱིས་མཆོད། ཕྱག་ན་རྡོ་རྗེ་སྟོབས་པོ་ཆེ། །གཏུམ་པོ་དྲག་པོ་རྡོ་རྗེའི་སྐུ། །མི་བཟད་ནམ་མཁའི་མདོག་འདྲ་བ། །འཇོམས་མཛད་ཁྱེད་ལ་ཕྱག་འཚལ་བསྟོད། །རང་ཕྱག་ན་རྡོ་རྗེར་གསལ་
[004A]༄༅། །པའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་སྔོན་པོ། དེའི་མཐའ་བསྐོར་དུ། ཨོཾ་ནཱི་ལཾ་བྷ་ར་དྷ་ར་བཛྲ་པཱ་ཎི་ཧཱུཾ་ཧཱུཾ་ཕཊ། དེ་ལས་འོད་ཟེར་འཕྲོས། སེམས་ཅན་གྱི་དོན་བྱས་
སྡིག་སྒྲིབ་སྦྱངས། ཕྱག་ན་རྡོ་རྗེའི་གོ་འཕང་ལ་བཀོད། སངས་རྒྱས་ཐམས་ཅད་ལ་མཆོད་པ་ཕུལ། ཐུགས་རྗེ་དང་བྱིན་རླབས་ཐམས་ཅད་འོད་ཟེར་གྱི་རྣམ་པར་བསྡུས་ནས། སྙིང་ཀའི་སྔགས་ཕྲེང་ལ་ཐིམ་པར་
བསམ་ལ། བཟླས་པ་བརྒྱ་ཕྲག་ཙམ་བྱ། དགེ་བ་བསྔོ། མདུན་གྱི་ཚོམ་བུ་ལ་དམིགས་ཏེ། ཨ་མྲྀ་ཏས་བསངས། སྭ་བྷཱ་ཝས་སྦྱངས་སྟོང་པའི་ངང་ལས་པད་ཟླའི་སྟེང་ཧཱུཾ་ལས་འོད་ཟེར་འཕྲོ་འདུ་སོགས་
སྔར་བཤད་པ་བཞིན་ཕྱག་རྡོར་ཡན་ལག་བཞི་རྫོགས་སུ་བསྐྱེད་བདག་བསྐྱེད་ཀྱི་སྐབས་ལྟར་མཆོད་བསྟོད་བྱ། ཨོཾ་ཨཱཧཱུཾ་ལན་གསུམ་གྱིས་གཏོར་མ་བྱིན་གྱིས་རླབས་ལ། ཨོཾ་ནཱི་ལཾ་བྷ་ར་དྷ་ར་བཛྲ་པཱ་ཎི་
ཨ་ཀཱ་རོ་མུ་ཁཾ་སོགས་ལན་གསུམ་གྱིས་ཕུལ། སྔར་ལྟར་མཆོད་བསྟོད་བྱ། འདོད་པའི་དོན་ལ་གསོལ་བ་གདབ། བཟླས་པ་ཅུང་ཟད་བྱ་དེ་ནས་རང་ཕྱག་ན་རྡོ་རྗེའི་ང་རྒྱལ་གྱིས་རྣམ་སྲས་ཀྱི་རྟེན་གཏོར་མ་ལ་
དམིགས་ཏེ། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་བཧྲུཾ་ལས་བྱུང་བའི་རིན་པོ་ཆེ་སྣ་ཚོགས་ལས་གྲུབ་པའི་ཡེ་ཤེས་རང་སྣང་གི་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་དང་

[004B] འཁོར་ས་རིམ་པ་གསུམ་དང་བཅས་པའི་དབུས་ན་ཁང་ཕུ་བརྩེགས་པ་དགུ་ཡོད་པ། དབུས་མའི་ཕོ་བྲང་སུམ་བརྩེགས་སུ་གནས་པ་རྩེ་མོ་རྡོ་རྗེ་དང་ནོར་བུ་རིན་པོ་ཆེའི་ཏོག་གིས་སྤྲས་པ། ལོགས་རྣམས་སུ་
དྲ་བ་དང་དྲ་བ་ཕྱེད་པ་འཕྱང་ཞིང། མངའ་ཡབ་དང་པུ་ཤུ་དང་ལྡན་པ། ཤར་ཤེལ། ལྷོ་བཻཌཱུརྱ། ནུབ་པདྨ་རཱ་ག། བྱང་གསེར་ལས་གྲུབ་པ། ཀ་བ་ཉིས་སྟོང་ལྔ་བརྒྱ་ལྔ་བརྒྱས་ཕྱོགས་རེ་ནས་བརྒྱན་པ་
གཏེར་གྱི་ཁང་བུ་བཟང་པོ་བཅོ་ལྔས་སྤྲས་པ། དེའི་ཕྱི་རོལ་གྱི་ཕྱོགས་མཚམས་བརྒྱད་དུ་བུམ་པ་བཟང་པོ་བརྒྱད། དཔག་བསམ་གྱི་ཤིང་བརྒྱད། རྫིང་བུ་བཟང་པོ་རིན་པོ་ཆེའི་ལྗོན་ཤིང་མེ་ཏོག་དང་ལྡན་པ་བརྒྱད་
འདོད་འཇོའི་བ་བཟང་པོ་བརྒྱད་རྣམས་སྤེལ་མར་ཡོད་པ། ཕྱི་ནས་རིན་པོ་ཆེའི་རྭ་བ་གྲུ་བཞི་པས་བསྐོར་བ། དེའི་དབུས་མའི་ཕོ་བྲང་གི་ནང་དུ་ཧྲཱིལས་སྣ་ཚོགས་པདྨ་དང། ཨ་ལས་ཟླ་བའི་དཀྱིལ་འཁོར་གྱི་
སྟེང་དུ། བཻ་སེར་པོ་ལས་བྱུང་བའི་རྒྱལ་མཚན་བཻས་མཚན་པ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་དབུལ་འཕོངས་ཀྱི་སྡུག་བསྔལ་བསལ། འཇིག་རྟེན་གྱི་ཁམས་
ཀྱི་དཔལ་དང་ཕུན་སུམ་ཚོགས་པ་ཐམས་ཅད་བསྡུས་ཏེ་བཻ་ལ་ཐིམ་བཻ་རྒྱལ་མཚན་དང་བཅས་པ་ཡོངས་སུ་གྱུར་པ་ལས་རྒྱལ་པོ་ཆེན་པོ་རྣམ་ཐོས་སྲས་སྐུ་མདོག་གསེར་བཙོམ་ལྟ་བུ། ཞལ་གཅིག་ཕྱག་གཉིས་

[005A]༄༅། །གཡས་རིན་པོ་ཆེ་འཛིན་པ། གཡོན་རིན་པོ་ཆེ་སྣ་ཚོགས་སྐྱུགས་པའི་གཏེར་གྱི་ནེའུ་ལེ་འཛིན་པ། སེང་གེ་ཉལ་བ་ཁ་དེ་ཉིད་ལ་བལྟ་བའི་སྟེང་ན་སེམས་དཔའི་སྐྱིལ་མོ་ཀྲུང་གིས་
བཞུགས་པ། ཞལ་ནས་རིན་པོ་ཆེའི་ཆར་འབེབས་ཤིང་སྐྱེ་དགུ་འཕོངས་པ་ལས་སྒྲོལ་བ་དབུལ་རིན་པོ་ཆེའི་དབུ་བརྒྱན་གསོལ་བ་སྐུ་ལ་རིན་པོ་ཆེའི་རྒྱན་དུ་མས་སྤྲས་པ། ཕྲག་གོང་གཡས་གཡོན་
ན་ཉི་མ་དང་ཟླ་བས་མཚན་པ། ནམ་མཁའ་མཛོད་ལ་མདའ་བརྙེས་པ། ཉི་མ་འབུམ་གྱི་གཟི་བརྗིད་དང་ལྡན་པར་གྱུར། དེ་ནས་ཤར་གྱི་ཁང་བརྩེགས་ཀྱི་ནང་དུ་པད་ཟླའི་སྟེང་དུ་རྨུག་འཛིན་སེར་པོ་ཕྱག་གཡས་
ན་རིན་པོ་ཆེ་བསྣམས་པ། ལྷོར་གང་བ་བཟང་པོ་སེར་པོ་རིན་པོ་ཆེའི་བུམ་པ་བསྣམས་པ། ནུབ་ཏུ་ནོར་བུ་བཟང་པོ་དཀར་པོ་གཡས་ནོར་བུ་བསྣམས་པ། བྱང་དུ་ཀུ་བེ་ར་ནག་པོ་རལ་གྲི་བསྣམས་པ། ཤར་ལྷོར་
ཡང་དག་ཤེས་སེར་པོ་གསེར་གྲི་བསྣམས་པ། ལྷོ་ནུབ་ཏུ་འབྲོག་གནས་ནག་པོ་མདུང་དམར་བསྣམས་པ། ཆུབ་བྱང་དུ་ལྔས་རྩེན་སེར་སྐྱ་ཁང་བརྩེགས་བསྣམས་པ། བྱང་ཤར་དུ་འཇམ་པོ་འཁྱིལ་པ་དཀར་པོ་
གྲི་ཕུབ་བསྣམས་པ། ཐམས་ཅད་ཀྱང་གཡོན་པས་གཏེར་གྱི་ནེའུ་ལེ་འཛིན་པ། རང་རང་གི་སྐུ་མདོག་དང་མཚུངས་པའི་རྟ་ལ་ཆིབས་པ་རྒྱན་སྣ་ཚོགས་ཀྱིས་བརྒྱན་པ། དཔའ་ཞིང་བརྗིད་ལ་མི་སྡུག་པའི་

[005B] འཁོར་ས་བར་མན་གནོད་སྦྱིན་བྱེ་བའི་ཚོགས། འཁོར་ས་གསུམ་པ་ན་ལྷ་མ་སྲིན་སྡེ་བརྒྱད། གནོད་སྦྱིན་དང་སྲིན་པོའི་གཟུགས་ཅན་མི་སྡུག་ཅིང་བརྗིད་ལ་རྔམས་པ། ཕྱག་གཡས་ན་
མཚོན་ཆ་སྣ་ཚོགས་བསྣམས་པ། གཡོན་ཐམས་ཅད་གཏེར་གྱི་ནེའུ་ལེ་འཛིན་པ་སྐུ་མདོག་མཐའ་གཅིག་ཏུ་མ་ངེས་པ། ནམ་མཁའ་ལ་སྤྲིན་ཕུང་འཐིབ་པ་བཞིན་དུ་གྱུར། རང་ཕྱག་ན་རྡོ་རྗེར་གསལ་བའི་ཐུགས་
ཀའི་ཧཱུཾ་ལས་འོད་ཟེར་འཕྲོས། དེའི་སྣལ་ཁྲོ་བོ་འདོད་པའི་རྒྱལ་པོ་དམར་པོ་ལྕགས་ཀྱུ་དང་ཞགས་པ་ཐོགས་པས། བྱང་ཕྱོགས་ལྕང་ལོ་ཅན་ནས་རྒྱལ་པོ་ཆེན་པོ་རྣམ་ཐོས་སྲས་འཁོར་དང་བཅས་པའི་ཐུགས་རྒྱུད་
བསྐུལ་ནས། བཛྲ་ས་མཱ་ཛམྒོན་པོ་ཀུན་ལག་པ་གཉིས་འདོད་རྒྱལ་གྱི་ཕྱག་རྒྱ་བཅའ། གཤེགས་ཐུགས་དམ་ཅན། །ད་ལྟ་སྙིགས་མ་ལྔ་ཡི་དུས། །ཐམས་ཅད་ཉོན་མོངས་འདམ་བྱིང་བས། །མཚམས་མེད་
རྡོ་རྗེ་བསྡུ་པའམ་རྡོ་རྗེ་དྲིལ་བུ་འཛིན་པས་སྦྱར་སྤོས་དང་ལྔ་ནི་ཀུན་སྤྱོད་ཅིང། །གཟིགས་ཤིག་གཤེགས་པའི་གནས་ངན་ཡང་།ཤཱཀྱ་སེང་གའི་སྤྱན་སྔར་ཁྱོད། །ཐུགས་དམ་གང་བཞེས་དེ་དགོངས་ལ། །འདྲེན་པའི་
བསྟན་པ་བསྲུང་བ་དང། །སེམས་ཅན་ཀུན་ལ་སྨན་སླད་དུ། །བྱང་ཕྱོགས་གནས་ན་བཞུགས་པ་རྣམས། །སེམས་ཅན་དོན་ཕྱིར་གཤེགས་སུ་གསོལ། །ཨོཾ་བཻ་ཤྲ་མ་ཎ་ཡེ་ལྕགས་ཀྱུའི་ཕྱག་རྒྱ་བཅའ། ས་པཱ་རི་

[006A]༄༅། །ཝ་ར་ས་མཱ་ཛཛཧཱུཾ་བཾ་ཧོཨོཾ་བཻ་སཱཧཱ། ཨོཾ་བཻ་ཤྲ་མ་ཎ་ཡེ་ཨ་ཀརྵ་ཡ་ཛཿ་དམ་ཚིག་པ་དང་ཡེ་ཤེས་པའི་ཐུགས་འོད་ཟེར་གྱི་ལྕགས་ཀྱུས་སྦྲེལ་བར་གྱུར། ཨོཾ་རཏྣ་མུ་ཀུ་ཊ་ཨ་བཧི་ཥིཉྩ་
མི༑ གཙོ་འཁོར་ཐམས་ཅད་ཀྱི་དཔྲལ་བར་ཨོཾ་དཀར་པོ། མགྲིན་པར་ཨཱདྨར་པོ། ཐུགས་ཀར་ཧཱུཾ་སྔོན་པོ་རེ་རེས་མཚན་པར་གྱུར། དེ་ནས་མཆོད་པ་རྣམས། ཨ་མྲྀ་ཏས་བསངས། རིན་པོ་ཆེའི་ཕྱག་རྒྱ་བཅག་
སྭ་བྷཱ་ཝས་སྦྱངས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་ཨོཾ་དཔག་ཏུ་མེད་པ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་བསང་གཏོར། མཆོད་
ཡོན༑ ཞབས་བསིལ། ཞལ་བསིལ། མེ་ཏོག། བདུག་སྤོས། མར་མེ། དྲི་ཆབ་ཞལ་ཟས། རོལ་མོ་ལ་སོགས་པ་མཆོད་རྫས་ཀྱི་བྱེ་བྲག་ཇི་སྙེད་ཡོད་པ་ཐམས་ཅད་རང་བཞིན་སྟོང་པ་རྣམ་པ་བསང་གཏོར་ལ་སོགས་
པ་མཆོད་རྫས་སོ་སོར་སྣང་བ། ངོ་བོ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་ནུས་པའི་ཡེ་ཤེས་ཀྱི་རང་བཞིན་ཅན། འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི། མཆོད་པའི་
སྤྲིན་ཕུང་ལྟར་བཟང་ཞིང་རྒྱ་ཆེ་བ། ནམ་མཁའི་མཐའ་དང་མཉམ་པ། བླ་མ་དང་དཔལ་ཆོས་སྐྱོང་རྒྱལ་པོ་རྣམ་ཐོས་སྲས་འཁོར་དང་བཅས་པའི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག། ཨོཾ་སརྦ་

[006B]ཧོབཛྲ་སྥ་ར་ཎ་ཁཾ། ཨོཾ་པྲོཀྵ་ཎཾ་པྲ་ཏཱིཙྪ་ཡེ་སཱཧཱ། ཨརྒྷཾ་པཱ་དྱཾ། ཨཉྩ་མ་ནཾ། པུཥྤེ། དཧུ་པེ། ཨ་ལོ་ཀེ། གནྡྷེ། ནཻ་ཝི་ཏི། ཤཔྟ་པྲ་ཏཱིཙྪ། དྲི་མེད་ཡིད་དུ་འོང་
པ་ཡི༑ ༑ལྷ་རྫས་བཟང་པོའི་བསང་གཏོར་རྣམས། །རྒྱལ་ཆེན་འཁོར་དང་བཅས་ལ་འབུལ། །བཞེས་ནས་དངོས་གྲུབ་སྩལ་ཏུ་གསོལ། ཨོཾ་བ་ཤྲ་མ་ཎ་ཡེ་ས་པཱ་རི་ཝཱ་ར་པྲོཀྵ་ཎཾ་པྲ་ཏཱི་ཙྩ་ཡེ་སཱཧཱ། དེ་བཞིན་
དུ་རོལ་མོའི་བར་འདོན་པ་བསྒྱུར། རིན་ཆེན་གདུགས་དང་གསེར་ཉ་དང། །གཏེར་ཆེན་བུམ་པ་པདྨ་བཟང། །དུང་དཀར་གཡས་འཁྱིལ་དཔལ་བེའུ༑ །མཆོག་གི་རྒྱལ་མཚན་འཁོར་ལོ་སོགས། །དངོས་
གྲུབ་རྣམ་གཉིས་སྩོལ་བའི་ཕྱིར། །རྒྱལ་ཆེན་འཁོར་དང་བཅས་ལ་འབུལ། །ཨོཾ་བཻ་ཤྲ་མ་ཎ་ཡེ་ས་པཱ་རི་ཝར་ཨཥྚ་མངྒ་ལཾ་བྷྱ་པཱུ་ཛ་མེ་གྷ་ས་མུ་ཏྲ་སྥ་ར་ཎ་ས་མ་ཡེ་ཧཱུཾ། ཕུན་ཚོགས་འཁོར་ལོ་རིན་པོ་ཆེ། །དྲི་
མེད་བཙུན་མོ་ཁྱིམ་བདག་དང། །ཅང་ཤེས་རྟ་དང་ཐེག་ཆེན་གླང། །ཕས་ཀྱི་རྒོལ་བ་ཚར་གཅོད་པའི། །དམག་དཔོན་རིན་ཆེན་སྣ་བདུན་རྣམས། །བདག་གི་བསམ་པ་རྫོགས་བྱའི་ཕྱིར། །རྒྱལ་ཆེན་
སྲས་དང་བཙུན་མར་བཅས། །འཁོར་དང་བཅས་པས་བཞེས་སུ་གསོལ་།སཔྟ་རཏྣ་པཱུ་ཛ་སཱཧཱ། ཡིད་འོང་གཟུགས་མཛེས་རྣམ་པ་དང་།རྣར་སྙན་རོལ་མོའི་རྣམ་པ་དང། །ཡིད་འཛིན་དྲི་དང་

[007A]༄༅། །ཕུན་སུམ་ཚོགས། །རོ་མཆོག་བརྒྱ་ལྡན་ཞལ་ཟས་དང་།འཇམ་མཉེན་འཁྲིལ་ཆགས་ན་བཟའ་དང། །འདོད་པའི་ཡོན་ཏན་རྣམ་ལྔའི་ཚོགས། །རབ་འབྱམས་
ཁམས་ན་གང་ཡོད་པ། །མགོན་པོ་འཁོར་དང་བཅས་ལ་འབུལ། །པཉྩ་ཀ་མ་གུ་ཎ་པཱུ་ཛ་སཱཧཱ། མི་འཇིགས་སེང་གེའི་གདན་སྟེང་ན་།བཻ་ལས་བྱུང་བའི་མགོན་པོ་ནི། །ངལ་གསོ་དགེ་བ་སྟོབས་
པོ་ཆེ༑ ༑ས་བརྒྱད་དབང་ཕྱུག་ཁྱོད་ལ་བསྟོད། །བཙུན་མོ་བཞི་དང་སྲས་བཞི་དང། །ཁྱད་པར་ལས་སྒྲུབ་གནོད་སྦྱིན་བརྒྱད་།ནོར་སྟེར་བ་ཡི་ཀླུ་ཆེན་བརྒྱད། །ལྷ་སྲིན་སྡེ་བརྒྱད་འཁོར་དང་
བཅས། །མཆོད་ཅིང་བསྟོད་དེ་ཕྱག་ཀྱང་འཚལ། །དགྲ་བགེགས་མ་ལུས་གཞོམ་པ་དང། །འབྱོར་པའི་ལོངས་སྤྱོད་ཕུན་ཚོགས་ཤིང། །འདོད་དགུ་ཡིད་བཞིན་འགྲུབ་པ་དང། །གཞན་དོན་ལྷུན་
གྱིས་འགྲུབ་པར་མཛོད། །ཅེས་པས་བསྟོད། རང་ཕྱག་རྡོར་དུ་གསལ་བའི་ངང་ལས་མདུན་བསྐྱེད་ཀྱི་རྒྱལ་པོའི་ཐུགས་ཀར་པདྨ་འདབ་བརྒྱད་རེ་རེ་བཻ་བཞི་བཞིས་མཚན་པ། དེའི་ལྟེ་བ་ལ་ཟླ་
བའི་དཀྱིལ་འཁོར་གྱི་སྟེང་དུ་གསེར་གྱི་རྡོ་རྗེ་རྩེ་ལྔ་པ་གྱེན་དུ་བསྒྲེངས་པ། དེའི་ལྟེ་བ་ལ་བཻ་གསེར་གྱི་མདོག་ཅན། དེའི་མཐའ་ལ་སྙིང་པོ་དང་གཟུངས་རིང་གིས་བསྐོར་བ། འཁོར་རྣམས་ཀྱི་ཐུགས་ཀར་

[007B]པ་ལ་རང་རང་གི་སྔགས་ཀྱིས་བསྐོར་བར་བསམ། རང་རང་གི་ཐུགས་ཀའི་ས་བོན་དང་སྔགས་ཕྲེང་ལས་འོད་ཟེར་འཕྲོས། འོད་ཟེར་གྱི་རྩེ་ལ་མཆོད་
པའི་བྱེ་བྲག་བསམ་གྱིས་མི་ཁྱབ་པ་སྤྲོས། ལྕང་ལོ་ཅན་གྱི་རྒྱལ་པོ་འཁོར་དང་བཅས་པ་ལ་མཆོད། རྒྱལ་པོ་འཁོར་བཅས་ཀྱི་ཐུགས་ཀ་ནས་ཀྱང་འོད་ཟེར་དམར་པོ་འཕྲོས་ཏེ། འཇིག་རྟེན་གྱི་དབང་ཕྱུག་
དང་མཐུ་སྟོབས་དང། དཔལ་དང་གཟི་བརྗིད་དང། ལོངས་སྤྱོད་ཕུན་སུམ་ཚོགས་པའི་བྱེ་བྲག་ཅི་ཡོད་པ་ཐམས་ཅད་བསྡུས་ཏེ། བདག་དང་མདུན་བསྐྱེད་ཀྱི་ཐུགས་ཀར་ཐིམ་པར་བསམ། ཏདྱ་ཐཱ་ཧི་ལི་མ་
ཎི་བྷ་དྲ། ཧི་ལི་ཧི་ལི་མ་ཎི་བྷ་དྲ། ཀི་ལི་མ་ཎི་བྷ་དྲ། ཀི་ལི་ཀི་ལི་མ་ཎི་བྷ་དྲ། ཀུ་རུ་མ་ཎི་བྷ་དྲ། ཀུ་རུ་ཀུ་རུ་མ་ཎི་བྷ་དྲ། ཏུ་རུ་མ་ཎི་བྷ་དྲ། ཏུ་རུ་ཏུ་རུ་མ་ཎི་བྷ་དྲ། སུ་རུ་མ་ཎི་བྷ་དྲ། སུ་རུ་སུ་རུ་མ་ཎི་བྷ་དྲ། ཙུ་
རུ་མ་ཎི་བྷ་དྲ། ཙུ་རུ་ཙུ་རུ་མ་ཎི་བྷ་དྲ། ཨོཾ་ཨེ་ཧྱ་ཧི་ཏིཥྛ་ཏིཥྛ་སརྦ་ཨ་ཐ་མེ་ས་དྷ་ཡ་སཱཧཱ། ཏདྱ་ཐཱ་ཨོཾ་སུ་དྷ་ནི་སུ་ར་སེ་སུ་མ་ཏི། སུ་པོ་ཥེ་ཧི་ལི་མི་ལི་ཡེ་སཱཧཱ། ཞེས་གཟུངས་རིང་གྲངས་བཅོ་ལྔ་ལ་སོགས་
པ་དང། ཨོཾ་བཻ་ཤྲ་མ་ཎ་ཡེ་སཱཧཱ། ཞེས་སྙིང་པོ་བརྒྱ་ལ་སོགས་པ་དང། ཨོཾ་ཛཱི་བྷ་ལ་ཡེ་སཱཧཱ། ཨོཾ་པུརྞ་བྷ་དྲ་ཡེ་སཱཧཱ། ཨོཾ་མ་ཎི་བྷ་དྲ་ཡེ་སཱཧཱ། ཨོཾ་ཀུ་བཻ་ར་ཡེ་སཱཧཱ་ཨོཾ་སཾ་པྲ་ཛྙཱ་ན་ཡེ་སཱཧཱ། ཨོཾ་གུ་ཧྱེ་ཐ་ན་ཡེ་སཱཧཱ་ཨོཾ་པཉྩ་ཀ་
[008A]༄༅། །ཡེ་སཱཧཱ། ཨོཾ་བི་ཙི་ཀུཎྚ་ལི་ཡེ་སཱཧཱ། ཞེས་པ་ཅི་ལྟར་རིགས་པ་བཟླ། འབུལ་གཏོར་ལ། ཨ་མྲྀ་ཏས་བསངས། སཱ་བྷཱ་ཡས་སྦྱངས། སྟོང་པའི་ངང་ལས་བྷྲཱུཾ་ལས་བྱུང་པའི་རིན་པོ་
ཆེའི་སྣོད་ཡངས་ཤིང་རྒྱ་ཆེ་པའི་ནང་དུ་ཁཾ་དཀར་པོ་ལས་བྱུང་བའི་ལྷའི་ཞལ་ཟས་དྲི་རོ་ཕུན་སུམ་ཚོགས་པ། ཨོཾ་དཀར་པོ་ཨཱདྨར་པོ། ཧཱུཾ་སྔོན་པོས་མཚན་པར་གྱུར། ཨོཾ་ཨཱཧཱུཾ་ལན་གསུམ་དང། ཨོཾ་
ཨ་ཀཱ་རོ་མུ་ཁཾ་ལན་གསུམ་གྱིས་བྱིན་གྱིས་རླབས། ཨོཾ་བཻ་ཤྲ་མ་ཎ་ཡེ་ན་མསརྦ་ཏ་ཐཱ་ག་ཏེ་བྷྱོ་བི་ཤ་མུ་ཁེ་བྷྱསརྦ་ཏ་ད་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྷྲྀཧྣེ་དཾ་བ་ལིཾ་ཏ་ཡེ་སཱཧཱ། ལན་གསུམ་གྱིས་ཕུལ། ཨོཾ་
བཻ་ཤྲ་མ་ཎ་ཡེ་ས་པཱ་རི་ཝ་ར་ཨརྒྷཾ་སོགས་ཀྱིས་མཆོད། རྒྱལ་ཆེན་རྣམ་མང་ཐོས་སྲས་ནོར་མང་ལྡན། །གསེར་གྱི་ལྷུན་པོ་ལྟ་བུར་བརྗིད་ཆགས་ཤིང། །སྤྲིན་བྲལ་ཉི་འོད་སྟོང་གི་གཟི་འབར་བའི། །འདོད་
དགུའི་ཆར་འབེབས་ཁྱེད་ལ་ཕྱག་འཚལ་བསྟོད། །ཅེས་པས་བསྟོད་རྒྱལ་པོ་ཆེན་པོ་རྣམ་ཐོས་སྲས་འཁོར་དང་བཅས་པས་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ། སྦྱིན་བདག་གིས་གཙོ་བྱས་
བདག་སོགས་སེམས་ཅན་ཐམས་ཅད་དངུལ་འཕོངས་ཀྱི་སྡུག་བསྔལ་ལས་གྲོལ་ནས། དཔལ་དང་འབྱོར་པ་དང་དབང་ཕྱུག་ཕུན་སུམ་ཚོགས་པར་མཛད་དུ་གསོལ། བསྡུ་ན་འདི་ཙམ་གྱིས་ཆོག་ལ། རྒྱས་པར་སྤྲོ་ན་

[008B] །དེ་ནི་རྗེས་གནང་གི་སྔོན་འགྲོ་བདག་མདུན་སྒྲུབ་པ་ཡིན། དེ་ནས་སློབ་མ་ཁྲུས་བྱས་ཕྱག་ཕུལ་གྲལ་ལ་འཁོད་པ་ལ། གཉེན་པོའི་ལྷ་ཕྱག་ན་རྡོ་རྗེ་གོས་སྔོན་ཅན་གྱི་རྗེས་གནང་
ཞུ་བའི་ཡོན་དུ་མཎྜལ་འབུལ་དུ་གཞུག། རྡོ་རྗེ་འཛིན་པ་དགོངས་སུ་གསོལ། །བདག་ནི་འགྲོ་ལ་ཕན་དོན་དུ། །གཙོ་ཆེན་ཁྱོད་ལ་གསོལ་འདེབས་ཀྱི། །མ་ལུས་རྗེས་གནང་སྩལ་ཏུ་གསོལ། །ལན་གསུམ་
གྱིས་གསོལ་བ་གདབ། སློབ་དཔོན་ཕྱག་རྡོར་དུ་གསལ་བ་དང། མདུན་བསྐྱེད་ཀྱི་ཐུགས་ཀ་ནས་འོད་ཟེར་འཕྲོས། སློབ་མའི་ལུས་ལ་ཕོག་སྡིག་སྒྲིབ་སྦྱངས། སཱ་བྷཱ་ཝ་བརྗོད། སྟོང་པའི་ངང་ལས་
སློབ་མ་མངོན་རྟོགས་བཞིན་ཕྱག་རྡོར་དུ་བསྐྱེད། མི་བསྐྱོད་པས་དབུ་བརྒྱན་པར་བསྒོམ། སློབ་དཔོན་དང་མདུན་བསྐྱེད་ཀྱི་ཐུགས་ཀ་ནས་འོད་ཟེར་འཕྲོས་ཡེ་ཤེས་པ་སྤྱན་དྲངས་ནས་བསྟིམ། གུ་གུལ་གྱི་དུད་བས་
བདུག། སྔགས་བརྗོད་ཅིང་དྲིལ་བུ་གསིལ། དེ་ལྷ་བསྒོམ་པའི་རྗེས་གནང་ཡིན། གསུང་བཟླས་པའི་ལུང་སྤྱི་དང་འདྲ། འདི་ལ་བུ་སྟོན་རིན་པོ་ཆེས་ལྷ་བསྒོམ་པ་དང་བཟླས་ལུང་གཉིས་ཁོ་ན་གསུངས་པས་
གཞན་མི་དགོས། རྗེས་གཙོ་བོས་སོགས་བརྗོད་པ་སྤྱི་དང་འདྲ། རྣམ་སྲས་ཀྱི་རྗེས་གནང་དང་འབྲེལ་ན་འོག་ཏུ་བརྗོད་པ་དེས་ཆོག། རྣམ་སྲས་ཀྱི་རྗེས་གནང་ལ་སེམས་ཅན་ཐམས་ཅད་ཀྱི་ཞེས་སོགས་བརྡའ་སྦྱར་ལ། དེ་ལ་

[009A]༄༅། །འདིར་གང་གསན་པར་བྱ་བའི་ཆོས་ནི་རྣམ་སྲས་ཀུན་གྱི་རྩ་བར་གྱུར་པ་ཞི་བ་བདེ་བྱེད་གསེར་ཆེན་ལྷ་དགུ་ཡིན། དེ་ཡང་ཟངས་དཀར་ལོ་ཙཱ་བས་སྟོད་ཀྱི་ཕྱོགས་སུ་ཐོག་མར་གནང། གཏུམ་
སྟོན་བློ་གྲོས་གྲགས་པ་ནས་བརྒྱུད་པའི་རྣམ་སྲས་སྟོད་ལུགས་སམ་ཟངས་དཀར་ལོ་ཙཱ་བས་སྨད་ཀྱི་ཆར་གཡོར་བོ་ཇོ་སྟོན་ལ་གནང་བས་སྨད་ལུགས་སུ་གྲགས་པའི་ལུགས་གཉིས་ཟུང་འབྲེལ་གྱི་རྗེས་གནང་བྱེད་
པ་ཆོས་སྐྱོང་འདིའི་ལོ་རྒྱུས་ནི། འདུལ་བ་ལུང་ལས། སྔོན་སངས་རྒྱས་འོད་སྲུང་གི་བསྟན་པ་ལ་རྒྱལ་ཆེན་སྡེ་བཞི་འདི་ནམ་མཁའ་ལྡིང་སྒྲ་སྙན་དང། སྒྲ་ཆུང། ཀླུ་དབུགས་དང། དབུགས་ཆེན་དུ་གྱུར་
པ་ན་བཞི་ཀས་སངས་རྒྱས་ཀྱི་ཡོན་ཏན་ཤེས་ཏེ་དད་ནས་བསླབ་པའི་གཞི་བཟུང་ཞིང། སངས་རྒྱས་ཤཱཀྱ་ཐུབ་པའི་བསྟན་པ་ལ་འཇིག་རྟེན་སྐྱོང་བར་གྱུར་ཅིག། ཅེས་སྨོན་ལམ་བཏབ་པས། མཁའ་ལྡིང་
གཉིས་མིག་མི་བཟང་དང། རྣམ་ཐོས་སྲས། ཀླུ་གཉིས་ཡུལ་འཁོར་སྲུང་དང། འཕགས་སྐྱེས་པོར་གྱུར་ཏེ་སྟོན་པ་མངལ་དུ་ཞུགས་པ་ནས། སངས་རྒྱས་པའི་བར་དུ་བསྲུང་ཞིང། སྟོན་པ་རབ་
ཏུ་བྱུང་བ་ན་རྡོའི་ལྷུང་བཟེད་ཕུལ། དམ་པའི་ཆོས་དང་འཁོར་རྣམ་བཞི་བསྲུང་བར་དམ་བཅས། འདུས་པ་རིན་པོ་ཆེའི་ཏོག་གཟུངས་ལས། ཐ་ན་སངས་རྒྱས་ཀྱི་ཆོས་ཚིགས་སུ་བཅད་པ་གཅིག་

[009B]དཔུང་དང་བཅས། གཡོག་དང་བཅས་པས་བསྲུང་བར་ཁས་བླངས་ཚུལ་རྒྱས་པར་གསུངས། གསེར་འོད་དམ་པ་ལ་སོགས་པའི་མདོ་དུ་མར། ཆོས་བཞིན་
སྤྱོད་པའི་རྒྱལ་པོ་དང། རབ་ཏུ་བྱུང་བ་རྣམས་བསྲུང་བར་སྟོན་པས་བཀའ་བསྒོས། རྒྱལ་པོ་ཆེན་པོ་བཞིས་དམ་བཅས་ཤིང་ཞལ་གྱིས་བཞེས་ཚུལ་དུ་མ་གསུངས་སོ། །ཡང་སྟོན་པས་འཇམ་དཔལ་རྩ་
རྒྱུད་གསུངས་པ་ན་རྒྱལ་ཆེན་བཞི་འཇམ་དཔལ་རྩ་བའི་དཀྱིལ་འཁོར་དུ་བཅུག་སྟེ་དབང་བསྐུར། དེ་བཞིན་དུ་དོན་ཡོད་ཞགས་པ་རྣམ་པར་རོལ་པ་དང། ཕྱག་རྡོར་རིག་པ་མཆོག་གི་དཀྱིལ་འཁོར་དང་དཔལ་
ཡོན་ཅན་གྱི་ཕོ་བྲང་དུ་ཕྱག་རྡོར་གྱི་དཀྱིལ་འཁོར་དུ་དབང་བསྐུར་བ་སོགས་རྒྱུད་སྡེ་མཐའ་དག་གི་དབང་བསྐུར་ཞིང་གསང་སྔགས་ཀྱི་བསྟན་པ་བསྲུང་བར་ཁས་བླངས། རྒྱལ་པོ་ཆེན་པོ་འདི་གནོད་སྦྱིན་གར་
མཁན་མཆོག་གི་རྒྱུད་ཀྱི་ལེའུ་བཅུ་གཅིག་པ་ལས། བྷ་ག་ཝན་ལྷ་རྣམས་ཀྱི་རཱ་ཛཱ་འདི་ལ་ཅིའི་སླད་དུ་རྣམ་ཐོས་སྲས་ཞེས་བགྱི་ཅིའི་སླད་དུ་གནས་བསྲུངས་པ་ཞེས་བགྱི། ཅིའི་སླད་དུ་ལུས་ངན་པོ་ཞེས་
བགྱི་ཞེས་སོགས་གསུངས་པ་ལྟར་སྔོན་དྲང་སྲོང་གང་པོ་ཞེས་བྱ་བ་ལ་སྲས་མང་དུ་ཐོས་པའི་ཡོན་ཏན་དང་ལྡན་པ་རྣམ་མང་ཐོས་ཞེས་གྲགས་པ་ཡོད། དེའི་སྲས་སུ་བཻ་ཤྲ་མཎ་འདི་འཁྲུངས་མཚན་སྲིད་སྒྲུབ་ཏུ་བཏགས་

[010A]༄༅། །པ་ལ་གནོད་སྤྱིན་རྣམས་ཀྱི་རྒྱལ་བར་དབང་བསྐུར་ལྷ་དང་མིའི་མགོན་གྱུར་ལྷའི་ལྷ་དང་བདེ་མཛད་སྲིད་སྒྲུབ་རྣམ་མང་ཐོས་པའི་སྲས་མཆོག་རྣམས་སུ་མཆན་བཏགས་ཏེ་ལྕང་ལོ་ཅན་གྱི་
ཕོ་བྲང་དུ་བཞུགས། སྐབས་གཅིག་ལྷ་དང་ལྷ་མ་ཡིན་གྱི་དམག་ཚོགས་སྒྲ་གཅན་དཔུང་ཚོགས་དང་བཅས་ཏེ་ཕན་ཚུན་འཁྲུགས་པ་ན་སྐུ་ཤིན་ཏུ་ཆེ་བ་གསེར་གྱི་ཡ་ལད་གྱོན་པའི་གཟི་བརྗིད་ཅན། རི་རབ་ཀྱི་
བང་རིམ་ལ་སྟགས་མཛད་དེ་བཞུགས་པས། རྣམ་སྲས་ཀྱི་གཟི་བརྗིད་མ་བཟོད་པར་ལྷ་མ་ཡིན་རྣམས་ལོག་ཅིང། ལྷ་རྣམས་ངལ་གསོས་པར་གྱུར་ཏེ། རྒྱལ་པོ་ངལ་གསོས་པོར་གྲགས། ཡང་རི་རབ་ཀྱི་
ཆུ་མན་གྱི་རིམ་པ་གཉིས་པར་གནས་པའི་མགུལ་ཕྲེང་དང་སྒྲ་གཅན་གཉིས་དང་བཅས་པའི་ལྷ་མ་ཡིན་གྱི་དམག་བྱུང་བའི་ཚེ་སྐུ་དེ་འདྲ་བ་སེང་གེ་ཁྲོ་ཞིང་འཇིགས་པ་ལ་ཞོན་ཏེ་ལྷའི་གནས་བསྲུངས་པས་
གནས་བསྲུངས་པོར་གྲགས། ཡང་རི་རབ་ཀྱི་ཆུ་མན་གྱི་གནས་གསུམ་པར་གནས་པའི་ལྷ་མ་ཡིན་དབང་པོར་བརྒོད་ཀྱི་དམག་ཡོངས་པའི་ཚེ་གར་མཁན་མཆོག་གི་རྒྱུད་ལས། དེའི་ཚེ་རཱ་ཛཱ་ངལ་གསོས་པོ་རི་
རབ་གསེར་གྱི་མདོག་ཅན་དེའི་སྟེང་དུ་གང་མཛེས་སྙམ་པ་དང་བདག་ནི་བཻཌཱུརྱའི་ལུས་སུ་གནས་ཏེ། ཞེས་པ་ནས། སུམ་ཅུ་རྩ་གསུམ་པའི་ལྷ་རྣམས་ངོ་མཚར་སྐྱེས་ཏེ་ཀྱེ་མ་ལུས་ངན་པ་འདི་འདྲ་བས་ལྷ་མ་

[010B] རྣམ་སྲས་རང་གི་སྐུ་བཻཌཱུརྱའི་མདོག་འདྲ་བ་ལུས་སུམ་ཅུ་རྩ་གསུམ་པ་ལས་ཆུང་བས་ལྷ་མ་ཡིན་བཏུལ་ག་ལ་ལུས་ངན་པོར་གྲགས་པར་བཤད་ཀྱིས། སྦྲུལ་དུ་
སྦྲུལ་པ་ལམ་བཤད་དོ། །ཁྱད་པར་རྣམ་སྲས་ནི་ས་བརྒྱད་པའི་བྱང་ཆུབ་སེམས་དཔའ་རིན་ཚན་མང་ཞེས་བྱ་བ་སེམས་ཅན་དབུལ་ཞིང་འཕོངས་བ་རྣམས་སྐྱབས་པའི་དོན་དུ་བྱང་ཕྱོགས་སྐྱོང་བའི་གནོད་
སྦྱིན་གྱི་རྒྱལ་བོར་སྐྱེ་བ་བཟུང་ནས་གཞན་དོན་བྱས་ན་ཕན་ཆེ་བར་དགོངས་ནས། ཡབ་དྲང་སྲོང་རྣམ་མང་ཐོས་དང། ཡུམ་ཀླུ་མོ་དཔལ་བཙུན་མའི་སྲས་སུ་སྐྱེ་བ་བཞེས་ཏེ་ཀླུའི་རྒྱལ་པོ་འཇོག་པོའི་བུ་མོ་
མེ་ཏོག་གཙུག་ཕུད་ཁབ་ཏུ་བླངས། དེའི་རྫོངས་སུ་ནོར་བུ་བསམ་འཕེལ་བྱུང་ནོར་བུའི་དྲ་བ་ཅན་གྱི་སོར་གདུབ་ལ་ཀླུའི་ཡི་གེ་ཡོད་པ་རྒྱལ་པོ་ལ་གཟིགས་ཕུལ་བས་ཇི་ལྟ་བར་མཁྱེན་ནས། བཙུན་མོ་ཤིན་
ཏུ་དགྱེས་ཏེ་ཡིད་བཞིན་ནོར་བུ་རིན་པོ་ཆེ་བསམ་འཕེལ་ཕྱག་ཏུ་ཕུལ། འབྱོར་པ་ཟད་མི་ཤེས་པ་ནམ་མཁའ་མཛོད་ལ་མངའ་བརྙེས་ཤིང་སེམས་ཅན་དབུལ་ཞིང་འཕོངས་པ་ཀུན་ཚིམས་པར་མཛད་དོ། །
མདོར་ན་ཐེག་པ་ཚ་ཆུང་བཀའ་མདོ་རྒྱུད་ཐམས་ཅད་ནས་གསུངས་ཤིང། སངས་རྒྱས་ཀྱི་བསྟན་པ་མཐའ་དག་གི་བཀའ་སྲུང་དམ་པར་མངའ་གསོལ་ཞིང། དེ་ལྟར་དམ་བཅའ་ཞལ་བཞེས་མཛད་པའི་ཆོས་

[011A]༄༅། །སྐྱོང་རྒྱལ་པོ་རྣམ་ཐོས་སྲས་འདི་ནི་ཆེས་ཁྱད་པར་དུ་འཕགས་ཤིང་ཁུངས་བཙུན་པར་ཤེས་པར་བྱའོ། །དེ་ཡང་ཡིད་ཆེས་ཀྱི་ལུང་ཁུངས་ནི་གསེར་འོད་དམ་པ་མདོ་སྡེ་དབང་པོའི་
རྒྱལ་པོ་ལས། རྣམ་སྲས་ཀྱི་ཡིད་བཞིན་གྱི་ནོར་བུའི་གཟུངས་གསུངས། བྱ་རྒྱུད་ཀྱི་ནང་ཚན་གར་མཁན་མཆོག་གི་རྟོག་པ་བརྟག་པ་གཉིས་ཀྱི་བདག་ཉིད་ལེའུ་བཅུ་བདུན་ཡོད་པ་འདི་རྣམ་སྲས་ཀྱི་རྒྱུད་གཙང་
མ་ཡིན་ཞིང། འདི་ལས་རྣམ་སྲས་ཀྱི་མཚན་གྱི་རྣམ་གྲངས་དང་སྒྲུབ་ཐབས་དང། ལས་ཚོགས། དཀྱིལ་འཁོར་རྣམས་གསུངས། སྣ་ཚོགས་གྲུབ་པའི་རྒྱུད་ཀྱང་རྒྱུད་གཙང་མ་ཡིན། གཞན་
ཡང་ཕྱག་ན་རྡོ་རྗེ་གོས་སྔོན་ཅན་གྱི་རྒྱུད་ས་འོག་ལེའུ་བཅུ་གསུམ་ཡོད་པ། དེའི་ལེའུ་གསུམ་པས་རྣམ་སྲས་བསྟན། བུ་སྟོན་རིན་པོ་ཆེས་ས་འོག་གི་རྒྱུད་ལེའུ་བཅུ་གསུམ་པ་འདི་དང། རྣམ་སྲས་ཀྱི་རྒྱུད་སྣ་
ཚོགས་དག་པ་དང། ཡོན་ཏན་རིན་པོ་ཆེ་འབྱུང་བ་ལེའུ་བཅུ་གཉིས་གཏེར་མ་འགྱུར་བྱང་མི་སྣང་བ་དང། བཻ་ཤྲ་མ་ཎ་ཁ་རག་ཁྲམ་ཐོགས་ལ་སོགས་བརྒྱུད་དངོས་མ་ཡིན། ཕྱག་རྡོར་ས་འོག་གི་རྒྱུད་
དངོས་ནི། བདག་ཉིད་ཆེན་པོས་པཎ་གྱིས་འགྱུར་མཛད་པའི་ལེའུ་ཉི་ཤུ་རྩ་ལྔ་པ་འདི་ཡིན་པར་བཞེད་པས་དཔྱོད་ལྡན་ཀུན་གྱིས་དེ་བཞིན་དུ་ཤེས་པར་བྱའོ། །ཁ་རག་ཁྲམ་ཐོགས་སུ་གྲགས་པ་འདི་སློབ་

[011B] འབུད་བྱེད་ཤནྟིཾ་གནྟ་ནང་གནུབ་ཆེན་གྱིས་བསྒྱུར་བས་ན། ལོ་པཎ་ཚད་ལྡན་གྱིས་བསྒྱུར་འདུག་པས་རྒྱུད་དངོས་མིན་ཀྱང་ཚད་མར་བྱས་ན་ལེགས། རྣམ་སྲས་ཀྱི་རྒྱུད་རྟ་མགྲིན་གྱིས་གསུངས་པ་
ལེའུ་ཉེར་གཅིག་པ་ཀླུ་སྒྲུབ་དང་ལང་རོ་ནག་པོས་བསྒྱུར་བ། གསལ་བ་ཇོ་སྲས་ཀྱིས་གཏན་ལ་ཕབ་པ་འྡིའང་རྣམ་དག་འདྲ། རྣམ་སྲས་ཀྱི་རྒྱུད་རིན་ཆེན་འབྱུང་བ་ཁ་ཆེ་དགོན་པ་བ་དང། ལོ་ཙཱ་བ་མངའ་རིས་
པ་ཡེ་ཤེས་སྡེས་བསྒྱུར་བ་འདི་རྣམ་དག་རང་ཡིན། གོང་གི་ཡོན་ཏན་རིན་ཆེན་འབྱུང་མཁན་པོ་ཀུན་སྐྱོང་དང་གནུབ་བསྒྱུར་ཟེར་བའི་གཏེར་མ་ཡིན་འདི་ཡི་མིང་འདྲ་ཡང་དོན་མི་གཅིག་གོ་མགོན་པོ་མངོན་
འབྱུང་ནས་བཏོན་པའི་ལེའུ་གསུམ་པ་སོགས་ཀྱང་ལེགས་སམ་སྙམ་དགོངས་འགྲེལ་གྱི་བསྟན་བཅོས་ལ་བྱ་རྒྱུད་དང་མཐུན་པའི་རྣམ་སྲས་ཀྱི་སྒྲུབ་ཐབས་སློབ་དཔོན་ཤུ་རཾ་ག་ཝརྨས་མཛད་ཅིང་དཔའ་
པོ་རྡོ་རྗེས་མཛད་པའི་སྒྲུབ་ཐབས་ཀྱང་ཡོད། སྤྱོད་རྒྱུད་དང་མཐུན་པ་ལ་སློབ་དཔོན་འགྲོ་བཟང་སྙིང་པོས་རྣམ་སྲས་བདེ་བྱེད་ཀྱི་རྟོགས་པ་གསེར་འོད་འབར་བ། དྲག་བྱེད་རྟོགས་པ་བདེ་བྱེད་ཆོ་ག་ཞིབ་མོ་
སྣ་ཚོགས་པའི་མཛོད་ལ་སོགས་པ་མཛད། སྐབས་དོན་གསེར་ཆན་ལྷ་དགུ་ནི་བདེ་བྱེད་ཀྱི་རྟོགས་པ་ནས་གཙོ་བོར་གསུངས་པ་ཡིན། དེ་ལྟར་ལོ་རྒྱུས་སོགས་རྒྱས་བསྡུས་ཇི་ལྟར་འཚམས་པ་བརྗོད་པ་ནས་

[012A]༄༅། །རྗེས་གནང་ཞུ་པའི་ཡོན་དུ་མཎྜལ་དང། རྡོ་རྗེ་འཛིན་པ་དགོངས་སུ་གསོལ། །བདག་ནི་འགྲོ་ལ་ཕན་དོན་དུ། །བརྩེ་ཆེན་ཁྱོད་ལ་གསོལ་འདེབས་ཀྱི། །མ་ལུས་བཀའ་
དྲིན་རྗེས་གནང་སྩོལ། །ལན་གསུམ་གྱིས་གསོལ་བ་གདབ། དཀོན་མཆོག་གསུམ་ལ་བདག་སྐྱབས་མཆི། །སོགས་རྒྱུན་བཤགས་ལན་གསུམ། རྒྱུན་བཤགས་འདི་དཀྱུས་ན་མེད་ནའང་གསེར་ཆེན་གྱི་
སྐབས་སུ་ངེས་པར་མཛད། དེ་ནས་སློབ་མའི་གཞི་ལུས་སྦྱངས་ཏེ་ཕྱག་རྡོར་དུ་སྔར་གྱི་བསྐྱེད་ཆོག་བཞིན་བསྐྱེད། མདུན་གྱི་གཏོར་མ་དང་གཉིས་སུ་མེད་པའི་གསེར་ཆེན་ལྷ་དགུ་རྟེན་དང་བརྟེན་
པར་བཅས་པ་སྡང་ཡོད་གསལ་བཏབ་པའི་ཚུལ་དུ་རྒྱས་བའམ། འབྲིང་བོ་ལོངས་སྐབས་དང་སྦྱར་ནས་བརྗོད། སློབ་དཔོན་ཕྱག་རྡོར་དུ་གསལ་བའི་ཐུགས་ཀའི་ཧཱུཾ་དང། མདུན་བསྐྱེད་ཀྱི་ཐུགས་ཀའི་
བཻ་ལས་འོད་ཟེར་ལྕགས་ཀྱུ་ཞགས་པའི་རྣམ་པ་ཅན་དཔག་ཏུ་མེད་པ་འཕྲོས། ལྕང་ལོ་ཅན་ན་བཞུགས་པའི་རྒྱལ་པོ་འཁོར་དང་བཅས་པའི་ཐུགས་ཀར་ཕོག། ཐུགས་རྒྱུད་བསྐུལ་ནས་གཙོ་འཁོར་ཀུན་འོད་དང་
གཟི་བརྗིད་འབར་བ་ནམ་མཁའི་ཁམས་གང་བར་བྱོན་ནས་མདུན་བསྐྱེད་ལ་ཐིམ་པས་ཁྱེད་རང་རྣམས་ཕྱག་རྡོར་དུ་གསལ་བའི་བཀའ་ཉན་གསུང་སྒྲུབ་པའི་བྲན་དུ་གྱུར་ཅིང། དངོས་གྲུབ་ཐམས་ཅད་སྩོལ་པ་

[012B] སློབ་དཔོན་གྱིས་དྲིལ་གསིལ་དང། མཆོད་གཡོག་པས་སྤོས་དང་རོལ་ཆེན་བྱ་ཞིང། མགོན་པོ་ཀུན་གཤེགས་ཐུགས་དམ་ཅན། །ད་ལྟ་སྙིགས་མ་ལྔ་ཡི་དུས། །ཐམས་
ཅད་ཉོན་མོངས་འདམ་བྱིང་བས་མཚམས་མེད་ལྔ་ནི་ཀུན་སྤྱོད་ཅིང། །གཟིགས་ཤིང་གཤེགས་པའི་གནས་ངན་ཡང། །ཤཱཀྱ་སེང་གེའི་སྤྱན་སྔར་ཁྱོད། །ཐུགས་དམ་གང་བཞེས་དེ་དགོངས་ལ་།འདྲེན་
པའི་བསྟན་པ་བསྲུང་བ་དང། །སེམས་ཅན་ཀུན་ལ་སྨན་སླད་དུ་།བྱང་ཕྱོགས་གནས་ན་བཞུགས་པ་རྣམས། །སེམས་ཅན་དོན་ཕྱིར་གཤེགས་སུ་གསོལ། ཨོཾ་བཻ་ཤྲ་མ་ཎ་ཡེ་ས་པཱ་རི་ཝཱ་ར་ས་མ་ཛཿ་ཛཿ་
ཧཱུཾ་བཾ་ཧོཿ་ཞེས་བརྗོད། དེ་ནས་མདུན་བསྐྱེད་ཀྱི་སྤྱི་བོར་རིན་པོ་ཆེའི་ཅོད་པན་བཅིངས་པར་བསམ་ལ། ཨོཾ་རཏྣ་མུ་ཀུ་ཊ་ཨ་བཧི་ཥིཉྩ་མཾ་ཞེས་བརྗོད། གཙོ་འཁོར་གྱི་གནས་གསུམ་བྱིན་གྱིས་བརླབས། ཨོཾ་
བཻ་ཤྲ་མ་ཎ་ཡེ་ས་པཱ་རི་ཝཱ་ར་ཨརྒྷཾ་སོགས་ཀྱིས་མཆོད། མི་འཇིགས་སེང་གེའི་གདན་སྟེང་ན། །རིན་པོ་ཆེའི་ཕྱག་རྒྱ་བཅའ་ཕྱིང། སོགས་ཤོ་ལོ་ཀ་གཅིག་གིས་བསྟོད། དེ་དག་ནི་ལྷ་བསྒོམ་པའི་རྗེས་གནང་
ཡིན༑ གསུང་བཟླས་པའི་ལུང་གི་སླད་དུ་དམིགས་པ་འདི་བཞིན་དུ་གནང་བ་ཞུ། སློབ་དཔོན་སྐད་ཅིག་གིས་རྣམ་སྲས་སུ་གྱུར་ཅིང་ཁྱེད་རང་ཡང་ཕྱག་རྡོར་དུ་གསལ་བ་འོད་དུ་ཞུ་བ་ལས་རྣམ་སྲས་སུ་གསལ་ལམ་

[013A]༄༅། །མ་གྱུར། སློབ་དཔོན་གྱི་སྙིང་ཀར་པདྨ་འདབ་བརྒྱད་ཀྱི་ལྟེ་བར་གསེར་གྱི་རྡོ་རྗེ་རྩེ་ལྔ་པའི་དབུས་སུ་བཻ་སེར་པོ་སྔགས་ཕྲེང་དང་བཅས་པ་ལས། སྔགས་ཕྲེང་དང་པོ་གཉིས་པ་གསུམ་
པ་རྣམས་ཆད་ཞལ་ནས་ཐོན། ཁྱེད་རང་རྣམས་ཀྱི་ཞལ་ནས་མར་ཞུགས། སྙིང་ཀར་བཻ་ཡིག་གི་མཐའ་མར་སྔགས་འཕྲེང་དང་པོ་རྣམས་བཀོད། གཉིས་པ་དང་གསུམ་པ་དེ་ལ་ཐིམ་པས་རྒྱུད་བྱིན་གྱིས་
བརླབས་པར་བསམ་ལ། སློབ་མས་སློབ་དཔོན་གྱི་ཕྲེང་བ་ནས་བཟུང་ལ། གཟུངས་རིང་ཚར་གསུམ། རྣམ་སྲས་ཀྱི་སྙིང་པོ་བརྒྱ་རྩ་རྟ་བདག་བརྒྱད་ཀྱི་སྙིང་པོ་རྣམས་ཚར་བདུན་ནམ་གསུམ་རེ་རྗེས་
ཟློས་བྱེད། སློབ་དཔོན་གྱིས་ཕྲེང་བའམ་མེ་ཏོག་སློབ་མའི་སྤྱི་བོར་བཞག་ལ། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །ལན་གསུམ། སློབ་མས་སློབ་དཔོན་ལ་
མེ་ཏོག་འཐོར་ཞིང། བཅོམ་ལྡན་བདག་ལ་སྩལ་ལགས་ཀྱི། །བདག་ལ་འགོ་བར་མཛད་དུ་གསོལ། །ལན་གསུམ། ཁྱེད་རང་རྣམས་རྣམ་སྲས་སུ་གསལ་བའི་ཐུགས་ཀའི་སྔགས་འཕྲེང་ལས་འོད་
ཟེར་འཕྲོས་འཇིག་རྟེན་ཁམས་ཀྱི་དཔལ་དང་འབྱོར་པ་དང། དབང་ཐང་ཐམས་ཅད་འུབ་ཀྱི་བསྡུས་ཁྱེད་རང་རྣམས་ཀྱི་སྙིང་ཀར་ཐིམ་ཞིང་གང་དུ་བཞུགས་པའི་ས་ཕྱོགས་ཐམས་ཅད་ཀྱང་མེར་གྱིས་གང་བའི་མོས་པ་

[013B] དེ་དག་ནི་སྔགས་བཟླས་པའི་རྗེས་གནང་ཡིན། ཡང་མདུན་བསྐྱེད་རྣམ་སྲས་ལ་མཆོད་བསྟོད་རྒྱས་བསྡུས་སྔར་བཞིན་བྱས་ལ། གཏོར་མ་སློབ་མའི་མགོ་ཐོག་ཏུ་བཞག་ནས་གཟུངས་དང་སྙིང་པོ་རྣམས་ཚར་
གཅིག་བརྗོད་པའི་མཐར། རྡོ་རྗེ་འཆང། ཕྱག་ན་རྡོ་རྗེ། སྤྱོད་མཛད་ཆོས་ཀྱི་རྡོ་རྗེ། ཀུན་ཏུ་བཟང་པོ། སློབ་དཔོན་འགྲོ་བཟང་སྙིང་པོ། རིན་ཆེན་རྡོ་རྗེ། ཁ་ཆེ་དགོན་པ་པ། ཟངས་དཀར་ལོ་ཙཱ་བ་
འཕགས་པ་ཤེས་རབ། གཡོར་པོ་ཇོ་སྟོན། བུར་བསོད་ནམས་རིན་ཆེན་འབྱེད་ཕུ་པ་པདྨ་བཀྲ་ཤིས། རྟག་པ་ལྷ་རྗེ་ཇོ་བཟང། ཁྲོ་ལོ་བྱམས་པའི་དཔལ། བླ་ཆེན་བསོད་ནམས་དབང་ཕྱུག་
ཁྲོ་ཕུ་སེམས་དཔའ་ཆེན་པོ། ཡང་རྩེ་བ་རིན་ཆེན་སེང་གེ། ཐམས་ཅད་མཁྱེན་པ་བུ་སྟོན་རིན་པོ་ཆེ། ཐུགས་སྲས་རིན་ཆེན་རྣམ་རྒྱལ། རྒྱལ་བ་ཙོང་ཁ་པ་ཆེན་པོ། རྗེ་དགེ་འདུན་གྲུབ། པཎ་ཆེན་ཡེ་
ཤེས་རྩེ་མོ། ཐམས་ཅད་མཁྱེན་པ་དགེ་འདུན་རྒྱ་མཚོ། སེ་ར་རྗེ་བཙུན་ཆོས་ཀྱི་རྒྱལ་མཚན། རྗེ་བདེ་ལེགས་ཉི་མ། ཀུན་མཁྱེན་ནམ་མཁའ་རྒྱལ་མཚན། རྗེ་དཔལ་འབྱོར་ལྷུན་གྲུབ། ཟུར་འཕྲིན་ལས་
རབ་རྒྱས། རྒྱལ་བ་ཐམས་ཅད་ཀྱི་དབང་པོ་བློ་བཟང་རྒྱལ་བའི་དབང་པོ་རིན་པོ་ཆེ། མཁན་རིན་ཆེན་འཇམ་དབྱངས་བསྟན་འཛིན་དེས་བདག་འཇམ་དབྱངས་བཞད་པའི་རྡོ་རྗེ་ལའོ། །ཡང་བུ་སྟོན་རིན་

[014A]༄༅། །ཆེན༑ ཞྭ་ལུ་ཆེན་པོ་རྒྱལ་མཚན་གྲགས་པ། རྗེ་ཙོང་ཁ་པ་ཆེན་པོ། ཁྲི་རིན་པོ་ཆེ་ཞྭ་ལུ་ལེགས་བ་རྒྱལ་མཚན་འདུལ་ནག་པ་དཔལ་ལྡན་བཟང་པོ། འཇམ་དབྱངས་རོག་ཚོ་
ངག་དབང་རྡོ་རྗེ། རབ་འབྱམས་པ་ཆོས་དབྱིངས་པ། བཀྲ་ཤིས་འཕགས་པ། པཎ་ཆེན་བསམ་འགྲུབ་རྒྱ་མཚོ་མན་འོག་དང་འདྲ། ཡང་རྒྱལ་བ་དགེ་འདུན་རྒྱ་མཚོ་ནས། སྲད་རྒྱུད་པ་པཎ་ཆེན་བསམ་
འགྲུབ་རྒྱ་མཚོ། རྒྱུད་ཆེན་བརྩོན་འགྲུས་འཕགས། མཁས་གྲུབ་རྡོ་རྗེ་བཟང་པོ། དུས་ཞབས་བསངས་རྒྱས་རྒྱ་མཚོ། རྒྱུད་ཆེན་དཀོན་མཆོག་རྒྱ་མཚོ། རྩ་བའི་བླ་མ་ངེས་པ་དོན་གྱི་རྡོ་རྗེ་འཆང་
རཏྣ་བདྷ་བའི་ཞལ་སྔ་ནས། དེས་བདག་འཇམ་དབྱངས་བཞད་པའི་རྡོ་རྗེ་ལའོ། །དེ་ལྟར་ཅི་རིགས་སྨོས་ནས། བླ་མ་དམ་པ་རྣམས་ཀྱི་བཀའ་དང་དམ་ཚིག་གི་རིམ་པ་ལས་མ་འདའ་བར་ཆོས་སྐྱོང་པའི་
རྒྱལ་པོ་ཆེན་པོ་རྣམ་ཐོས་སྲས་གནོད་སྦྱིན་རྟ་བདག་བརྒྱད། སྡེ་དཔོན་ཉི་ཤུ་རྩ་བརྒྱད། སྟོབས་ཆེན་སུམ་ཅུ་རྩ་གཉིས། གནོད་སྦྱིན་བྱེ་ཚོགས་དང་བཅས་པ་རྣམས་ཀྱིས་རིག་པ་འཛིན་པ་འྡིའམ་
འདི་རྣམས་ལ་ཞེས་པ་མང་ཉུང་གི་སྐབས་དང་སྦྱར། དུས་དེང་ནས་བཟུང་སྟེ་སངས་རྒྱས་མ་ཐོབ་ཀྱི་བར་དུ་བཀའ་སྡོད་ཆོས་སྐྱོང་མཛད་ནས་བར་དུ་གཅོད་པ་ཐམས་ཅད་བསྲུང་བ་དང། ཞི་རྒྱས་དབང་དྲག་གི་

[014B] ཞེས་བརྗོད་འདིའི་དམ་ཚིག་ནི། སྤང་བྱ་ལ་རེ་བ་ནག་པོའི་གདན་ལ་མི་སྡོད་སྣོད་ཁ་ཆག་ཏུ་བཟའ་བཏུང་མི་བྱེད་རྟ་རོ་དང་མི་རོ་ལ་འཛོམས་
ལུགས་དར་མའི་ལག་ནས་བཟའ་བཏུང་མི་ལེན་པ་ལ་སོགས་པ་དང་བླང་བྱ་ལ་ཕྱིའི་རྟེན་རྟ་སྔོན་པོ་དང། ནང་རྟེན་ལུང་ཐང་གི་ཕྲེང་བ། གསང་རྟེན་བཻ་ཡིག་སྔགས་རྫས་དང་བཅས་བ་འཆང་བ་རྣམས་དང་
ཁྱད་པར་འདིའི་མཆོད་གཏོར་ལ་འབད་འབུད་ཐོན་ལོངས་སྤྱོད་དང་གིས་འབྱུང། རྗེས་གཙོ་བོས་སོགས་དང། མཎྜལ། དེང་ནས་སོགས་དཀྱུས་བཞིན་བྱ། སླར་ཡང་མདུན་བསྐྱེད་མཆོད་བསྟོད་བྱ། རྡོར་སེམས་
ཀྱི་ཡིག་བརྒྱ། ནོངས་པ་བཟོད་གསོལ། རྟེན་ཡེད་ན་བརྟན་བཞུགས། དགེ་བ་བསྔོ། བཀྲ་ཤིས་བརྗོད། ནོར་ལྷ་སྒོ་སྡོམ་པ་བྱ་བ་ཡིན་པས་གཏོར་མའི་ལྷ་གཤེགས་གསོལ་མི་བྱེད། གནོད་སྦྱིན་
ཞལ་སེའི་ཚོགས་འཁོར་ལ་ཚོགས་ལྷག་མི་བསྡུ་བ་ཕྱག་ལེན་ནོ། །དྲན་པས་མཁའ་ལས་འདོད་དགུའི་ནོར་གྱི་ཆར། །སྟེར་མཛད་གསང་སྒྲུབ་རྣམ་སྲས་ལྗང་སེར་ཞབས། །ཡུམ་མཆོག་ལྷ་མོ་
པདྨའི་གཙུག་ཕུད་ཅན། །གུས་པས་འདུད་དོ་རྣལ་འབྱོར་རེ་སྐོང་མཛོད། །ཟངས་དཀར་བའི་གོང་ཁུག་སྲོ་མ་ཅན་ལས་བྱུང་བའི་གསང་སྒྲུབ། རྣམ་སྲས་སེར་ལྗང་བེ་ཅོན་ཅན་ཡུམ་པདྨ་གཙུག་ཕུད་མ་སྟེ་ཡབ་ཡུམ་

[015A]༄༅། །གཉིས་ཀྱི་རྗེས་གནང་ནི། ཕྱག་བཞེས་ལ། མདུན་བསྐྱེད་རྟེན་གཏོར་མ་རི་རབ་མ་བཤམས། འབུལ་གཏོར་དཀར་པོ་གཅིག། །རྗེས་གནང་གི་སྐབས་སུ་དགོས་པའི་སྲོག་འཁོར་
བཀྲ་ཤིས་རྫས་བརྒྱད། རིན་ཆེན་སྣ་བདུན་རྣམས་བཤམས། སློབ་དཔོན་གྱིས་ཕྱག་རྡོར་གྱི་སྒོམ་བཟླས་བྱ། ཕྱག་རྡོར་ནམ་མཁར་སྤྱན་དྲངས་ལ་གཏོར་བསྔོས་སྔར་བཞིན་བྱ། གཏོར་མ་རི་རབ་མ་ལ་
དམིགས་ཏེ་བསངས་སྦྱངས། སྟོང་པའི་ངང་ལས་བཧྲུཾ་ཡོངས་སུ་གྱུར་པ་ལས་གཞལ་ཡས་ཁང་གྲུ་བཞི་སྒོ་བཞི་པ། རྟ་བབས་བཞིས་བརྒྱན་པ། འཁོར་ས་རིམ་པ་གསུམ་དང་ལྡན་ཞིང་གཏེར་གྱི་ཁང་པུ་
བཅོ་ལྔས་སྤྲས་པའི་ཕྱི་རོལ་ཕྱོགས་མཚམས་སུ། གཏེར་གྱི་བུམ་པ་བཟང་པོ་དང། དཔག་བསམ་གྱི་ཤིང། རྫིང་བུ་བཟང་པོ། རིན་པོ་ཆེའི་ལྗོན་ཤིང་མེ་ཏོག་དང་ལྡན་པ། འདོད་འཇོའི་བ་
རྣམས་བརྒྱད་བརྒྱད་སྤེལ་མར་བཀོད་པས་མཛེས་པར་བྱས་ཤིང་རིན་པོ་ཆེའི་རྭ་བ་གྲུ་བཞི་པས་གཞལ་ཡས་ཁང་གི་དབུས་སུ་ཏྲཾ་ལས་རིན་པོ་ཆེའི་ཁྲི་ཡངས་ཤིང་རྒྱ་ཆེ་བའི་སྟེང་དུ་བཻ་ཡིག་མར་གད་ཀྱི་
མདངས་འཕྲོག་པ་ལས་འོད་ཟེར་འཕྲོས་འཕགས་པ་མཆོད། སེམས་ཅན་གྱི་དབུལ་འཕོངས་བསལ། འཇིག་རྟེན་གྱི་ཁམས་ཀྱི་དཔལ་དང་ཕུན་སུམ་ཚོགས་པ་ཐམས་ཅད་བསྡུས་ཏེ་བཻ་ལ་ཐིམ། བཻ་

[015B]མདོག་ལྗང་སེར་ཞལ་གཅིག་ཕྱག་གཉིས་པ། གཡས་པས་དབུལ་བ་སེལ་བའི་བེ་ཅོན་འཛིན་ཅིང། གཡོན་པས་དངོས་གྲུབ་སྟེར་བའི་ནེའུ་ལེ་འཛིན་
པ༑ ཞི་བ་འཛུམ་པ་སྒེག་པའི་ཉམས་དང་ལྡན་པ། གསུས་ཁྱིམ་ཆེ་ལ་ལྟོ་བ་ཡངས་པ། ཡན་ལག་རགས་པ། དར་དང་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་ཅིང། ཕྲག་གོང་གཡས་གཡོན་ན་ཉི་ཟླས་
མཚན་པ། ཞབས་སེམས་དཔའི་སྐྱིལ་ཀྲུང་གིས་གཏེར་གྱི་བུམ་པའི་སྟེང་ན་བཞུགས་པ། དེའི་གཡོན་ཕྱོགས་སུ་པདྨ་དང་ཟླ་བའི་གདན་ལ་ཡི་གེ་ཕུ་དམར་པོ་ལས་ཡུམ་གཙུག་ཕུད་མ་སྐུ་མདོག་དམར་མོ་ཞལ་གཅིག་
ཕྱག་གཉིས་མ། ཕྱག་གཡས་ནོར་བུ་བསམ་འཕེལ་དམར་སེར། ཕྱག་གཡོན་ན་གཏེར་གྱི་བུམ་པ་འཛིན་པ། དབུ་ལ་སྦྲུལ་མགོ་བདུན་གྱི་གདེང་ཀ་དང། སྐུ་སྨད་སྦྲུལ་མཇུག་གཡས་སུ་འཁྱིལ་བ། དབུའི་
གཙུག་ནས་ནོར་བུ་བསམ་འཕེལ་རིན་པོ་ཆེའི་ཆར་འབེབས་པས་འགྲོ་བ་ཐམས་ཅད་ཀྱི་དབུལ་བའི་སྡུག་བསྔལ་སེལ་བར་མཛད་པ། དེ་ཐམས་ཅད་ཀྱི་ཕྱིའི་འཁོར་ཡུག་ལ་གནོད་སྦྱིན་བྱེ་བའི་ཚོགས་ཀྱིས་བསྐོར་
བའོ༑ ༑རང་ཉིད་ཕྱག་རྡོར་དུ་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་པའི་སྣ་ལ་ཁྲོ་བོ་འདོད་པའི་རྒྱལ་པོ་སྐུ་མདོག་དམར་པོ་ལྕགས་ཀྱུ་དང་ཞགས་པ་ཐོགས་པ་དཔག་ཏུ་མེད་པ་སྤྲོས། བྱང་ཕྱོགས་ལྕང་ལོ་
[016A]༄༅། །ཅན་ནས་རྒྱལ་ཆེན་འཁོར་བཅས་སྤྱན་དྲངས་པར་བསམ་ལ། དྲེལ་གསིལ་ཙམ་མམ། ཡང་ན་སྤོས་རོལ་རྒྱས་པར་བྱ་ཞིང་བཻ། མགོན་པོ་ཀུན་གཤེགས་ཐུགས་དམ་ཅན། །ད་ལྟ་
སྙིགས་མ་ལྔ་ཡི་དུས། །མ་དག་འབྱོར་པས་ཆུང་ཞིང་དམན་།མཚམས་མེད་ལྔ་ནི་ཀུན་སྤྱོད་ཅིང། །ཐམས་ཅད་ཉོན་མོངས་འདམ་བྱིང་བས། །གཟིགས་ཤིང་གཤེགས་པའི་གནས་ངན་ཡང། །ཤཱཀྱ་སེང་
གེའི་སྤྱན་སྔར་ཁྱོད། །ཐུགས་དམ་གང་བཞེས་དེ་དགོངས་ལ་།འདྲེན་པའི་བསྟན་པ་བསྲུང་བ་དང། །སེམས་ཅན་ཀུན་ལ་སྨན་སླད་དུ། །བྱང་ཕྱོགས་གནས་ན་བཞུགས་པ་རྣམས། །སེམས་
ཅན་དོན་ཕྱིར་གཤེགས་སུ་གསོལ། །ཨོཾ་བཻ་ཤྲ་མ་ཎ་ས་པཱ་རི་ཝཱ་ར་ས་མ་ཛཿ་ཛཿ་ཧཱུཾ་བཾ་ཧོཿ་ཨོཾ་བཻ་སཱཧཱ། ཨོཾ་བཻ་ཤྲ་མ་ཎ་ཡེ་ཨ་ཀརྵ་ཡ་ཛཿ་བཻ་རིང་པོ་མང་དུ་བརྗོད། ཡེ་ཤེས་པ་རྣམས་དམ་ཚིག་
པ་ལ་ཐིམ་པར་བསམ། རྒྱལ་པོའི་དབུ་ལ་རིན་པོ་ཆེའི་ཅོད་པན་གྱིས་དབང་བསྐུར་བར་བསམ་ལ། ཨོཾ་རཏྣ་མུ་ཀུ་ཊ་ཨ་བཧི་ཥིཉྩ་མཾ། གཙོ་འཁོར་ཐམས་ཅད་ཀྱི་སྤྱི་བོར་ཨོཾ་དཀར་པོ་མགྲིན་པར་ཨཱ་
དམར་པོ། ཐུགས་ཀར་ཧཱུཾ་སྔོན་པོ་བསམ། ཨོཾ་བཻ་ཤྲ་མ་ཎ་ཡེ་ཨརྒྷཾ་པྲ་ཏིཙྪ་ཡ་སཱཧཱ། དེ་བཞིན་དུ་མཚན་སྔགས་ཀྱི་མཐར། པཱདྱཾ་ལ་སོགས་པ་སོ་སོར་སྦྱར་བས་མཆོད། རིན་ཆེན་བརྩེགས་པའི་

[016B] །བི་ལས་བྱུང་བའི་མགོན་པོ་ནི། ངལ་བསོས་དགེ་བ་སྟོབས་པོ་ཆེ། །ས་བརྒྱད་དབང་ཕྱུག་ཁྱོད་ལ་བསྟོད་།རྒྱས་པར་སྤྲོ་ན། རྒྱལ་སྲིད་སྣ་བདུན་དང། འདོད་ཡོན་ལྔ་ལ་སོགས་
གསེར་ཆེན་གྱི་སྐབས་སུ་ཡོད་པའི་མཆོད་བ་རྣམས་བྱ། བསྟོད་པ་ཡང་སྐབས་སུ་གང་བབ་ཅི་ཤེས་ཀྱིས་བསྟོད། མཆོད་བསྟོད་རྒྱས་བསྡུས་ཙམ་གྱི་རྣམ་དབྱེ་གོང་འོག་ཀུན་ལའང་འདྲ། དེ་ནས་རྒྱལ་པོའི་
ཐུགས་ཀར་པདྨའི་ལྟེ་བ་ལ་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེ། དེའི་ལྟེ་བ་ལ་བཻ་གསེར་གྱི་མདོག་ཅན་དེའི་མཐར་སྙིང་པོ་ལ་སོགས་པའི་སྔགས་ཀྱི་ཕྲེང་བས་བསྐོར་བར་བསམ་འཁོར་རྣམས་ཀྱི་ཐུགས་ཀར་
ཟླ་བའི་སྟེང་དུ་རང་རང་གི་ས་བོན་ལ་རང་རང་གི་སྔགས་ཀྱིས་བསྐོར་བ་གསལ་བཏབ། རང་ཕྱག་རྡོར་དུ་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་པའི་སྣེ་ལ་མཆོད་པའི་ཕྲེང་བ་དཔག་ཏུ་མེད་པ་སྤྲོས་ཏེ། མདུན་
བསྐྱེད་ཀྱི་རྒྱལ་པོ་འཁོར་བཅས་མཆོད་པས་ཐུགས་མཉེས་པར་བསམ་རྒྱལ་པོ་འཁོར་བཅས་ཀྱི་ཐུགས་ཀ་ནས་འོད་ཟེར་འཕྲོས་ཏེ། འཇིག་རྟེན་གྱི་ཁམས་ཀྱི་དཔལ་དང། ཕུན་སུམ་ཚོགས་པ་ཐམས་
ཅད་བསྡུས་ཏེ་རང་གི་ཐུགས་ཀར་ཐིམ་པར་བསམ་ལ། ཨོཾ་བཻ་ཤྲ་མ་ཎ་ཡེ་སཱཧཱ། བརྒྱ་ལ་སོགས་པ་བཟླ། སྤྲོ་ན་རྣམ་སྲས་ཀྱི་གཟུངས་ཀྱང་བཟླ། སྔགས་བཟླས་པའི་དམིགས་པ་འདི་འོག་མ་ཀུན་

[017A]༄༅། །ལའང་འདྲ། འབུལ་གཏོར་ལ་དམིགས་ཏེ། ཨམྲྀ་ཏས་བསངས། སྟོང་པའི་ངང་ལས་བཧྲུཾ་སེར་པོ་ལས་གཏོར་སྣོད་རིན་པོ་ཆེའི་ཁང་བརྩེགས་རི་རབ་ཙམ་གྱི་ནང་དུ་གཏོར་མ་
ཁཾ་ལྗང་གུ་ལས་ཞལ་ཟས་ངོ་བརྒྱ་པ་བསམ་གྱིས་མི་ཁྱབ་པར་གྱུར། ཨོཾ་ཨཱཧཱུཾ་དང། ཨོཾ་ཨ་ཀཱ་རོ་མུ་ཁཾ་སོགས་ཀྱིས་བདུད་རྩིར་བྱིན་གྱིས་བརླབས། ཨོཾ་བཻ་ཤྲ་མ་ཎ་ཡེ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་
ལན་གསུམ་གྱིས་ཕུལ། མཚན་སྔགས་སྔོན་དུ་འགྲོ་པའི་ཨརྒྷཾ་ལ་སོགས་པས་མཆོད། རིན་ཆེན་བརྩེགས་པའི། ཞེས་སོགས་ཤོ་ལོ་ཀ་གཅིག་གིས་བསྟོད། འདོད་དོན་ལ་འཕྲིན་ལས་བཅོལ། སློབ་མ་
མདུན་དུ་འཁོད་ཕལ། སེམས་ཅན་ཐམས་ཅད་ཀྱི་དོན་དུ་ཞེས་སོགས་སྤྱི་དང་འདྲ། གང་གསན་པར་བྱ་བའི་ཆོས་ནི་རྣམ་སྲས་གསང་སྒྲུབ་ཡབ་ཡུམ་དུ་གྲགས་པ་ཟངས་དཀར་ལོ་ཙཱ་བའི་མགུ་ལ་ཁུག་སྲོས་
ཅན་གྱི་ཆོས་ལྗང་སེར་བེ་ཅོན་མའི་རྗེས་སུ་གནང་བ་ཡིན། དེ་ཉིད་ཞུ་བའི་ཡོན་དུ་མཎྜལ་ཕུལ། ཕྱག་གཉིས་སྙིམ་པ་མེ་ཏོག་དང་བཅས་ཏེ་གསོལ་བ་འདེབས་པ་འདིའི་རྗེས་ཟློས་མཛོད། ཐུགས་རྗེ་ཆེན་པོའི་
གཏེར་མངའ་བ། །སློབ་དཔོན་ཁྱོད་ནི་དགོངས་སུ་གསོལ། །བདག་སོགས་དབུལ་འཕོངས་སྐྱོབ་པའི་ཕྱིར། །གཏེར་ཆེན་གྲུབ་པ་བདག་ལ་སྩོལ། །ཅེས་ལན་གསུམ་བརྗོད། སློབ་དཔོན་གྱིས་སློབ་

[017B] རྒྱལ་ཆེན་རྣམ་མང་ཐོས་སྲས་འདི། །ཁྱོད་ཀྱིས་བརྩོན་པར་མཆོད་ནུས་སམ། །འཕྲིན་ལས་བཅོལ་དང་དམ་ཚིག་རྣམས། །རྗེས་སུ་མཐུན་པར་བྱེད་ནུས་སམ། །ཞེས་དྲི། སློབ་མས་གཙོ་
བོས་ཇི་ལྟར་བཀའ་སྩལ་བ། །དེ་དག་ཐམས་ཅད་བདག་གིས་བགྱི་།ཞེས་ལན་གདབ། དེ་ནས། སློབ་དཔོན་ཕྱག་རྡོར་དུ་གསལ་བའི་ཐུགས་ཀ་ནས་འོད་ཟེར་འཕྲོས། སློབ་མའི་གཞི་ལུས་སྦྱངས། ཕྱག་
རྡོར་དུ་བསྐྱེད། གནས་གསུམ་བྱིན་གྱིས་བརླབས་ཡེ་ཤེས་བ་བསྟིམ་ནམ་མཁར་བཞུགས་པའི་དབང་ལྷས་དབང་བསྐུར། མི་བསྐྱོད་པས་དབུ་བརྒྱན་པར་བསམ། མདུན་བསྐྱེད་ཀྱི་ལྷ་ངོ་སྤྲོད་པའི་ཐུགས་
འདུན་མ་ཡེངས་བར་གནང་བ་ཞུ། ཞེས་མཚམས་སྦྱར། མདུན་བསྐྱེད་སྦར་ཡོད་གསལ་བཏབ་པའི་ཚུལ་གྱིས་མངོན་རྟོགས་རྣམས་རིམ་བཞིན་བརྗོད། སྔར་ཡོད་གསལ་བཏབ་པ་ཀུན་ལ་བཧུཾ་ལས་ཞེས་པ་
དང༑ བཻ་ལས་ཞེས་པའི་ཚིག་གི་རིགས་རྣམས་མི་བརྗོད། སྐུའི་རྗེས་གནང། སློབ་དཔོན་ཕྱག་རྡོར་དུ་གསལ་བའི་ཐུགས་ཀའི་ཧཱུཾ་དང། མདུན་བསྐྱེད་ཀྱི་ཐུགས་ཀའི་ས་བོན་བཻ་སོགས་ལས་འོད་ཟེར་འཕྲོས་
བྱང་ཕྱོགས་ནས་རྣམ་སྲས་ཡབ་ཡུམ་འཁོར་དང་བཅས་པ་སྤྱན་དྲངས། མདུན་བསྐྱེད་ལ་ཐིམ་ཞིང་མདུན་ན་བཞུགས་པའི་རྣམ་སྲས་འཁོར་བཅས་ཁྱེད་རང་གི་བཀའ་ཉན་གསུང་སྒྲུབ་པའི་བྲན་དུ་གཏང་བྱུང་བའི་

[018A]༄༅། །མོས་པ་མཛོད་བྱས་ལ། དྲིལ་གསིལ་སྤོས་རོལ་རྐྱས་བར་བྱ་ཞིང། མགོན་པོ་ཀུན་གཤེགས་ཞེས་སོགས་བརྗོད། ཡང་ན་བཻ་རིང་པོ་མང་དུ་བརྗོད་པས་ཆོག། དེའི་རྗེས་སུ་ཆོས་
སྐྱོང་རྒྱལ་པོ་ཆེན་པོ་རྣམ་ཐོས་སྲས་དཔོན་གཡོག་འཁོར་དང་བཅས་པ་རྣམས་ཀྱིས་རིགས་ཀྱི་བུ་འདིའི་ལུས་དང་གྲིབ་མའི་ཚུལ་དུ་སྡོང་གྲོགས་མཛོད་ཅེས་བརྗོད། ཆོས་སྐྱོང་འཁོར་བཅས་ཀྱིས་ཁས་བླངས་པར་བསམ་ལ་
གཏང་རག་གི་ཚུལ་དུ་མདུན་བསྐྱེད་ལ་དམིགས་ནས། ཨོཾ་མ་ཧཱ་རཱ་ཛཱ་ཨརྒྷཾ་ལ་སོགས་པས་མཆོད། རིན་ཆེན་བརྩེགས་པའི་སོགས་ཤོ་ལོ་ཀ་གཅིག་གིས་བསྟོད། དེ་སྐུའི་རྗེས་སུ་གནང་བ་ཡིན། གསུང་
གི་བཟླས་ལུང་རྗེས་གནང་ནི། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ཐུགས་ཀར་ཕོག་པས། ཐུགས་ཀ་ནས་བཻ་སྔགས་ཕྲེང་དང་བཅས་པ་འཕྲོས། ཁྱེད་རང་ཕྱག་རྡོར་དུ་གསལ་
བ་ལ་ཕུལ་བར་མོས་ལ། ཐུགས་ཀའི་ཧཱུཾ་གི་ཞབས་ཀྱུ་ལ་ཐིམ་པས་སྲོག་རྒྱུད་དབང་དུ་འདུས་པར་བསམ་ལ། ཨོཾ་བཻ་ཤྲ་མ་ཎ་ཡེ་སཱཧཱ། ལན་གསུམ་བརྗོད་དུ་གཞུག། མདུན་བསྐྱེད་ལ་སྔར་ལྟར་
མཆོད་པར་བྱ། ཐུགས་སྲོག་འཁོར་གཏད་པའི་རྗེས་གནང་ནི། སྲོག་འཁོར་རབ་གནས་ཅན་རྣམ་སྲས་སུ་སྐད་ཅིག་གིས་གསལ་བ་ལག་ཏུ་བྱིན་ལ། རྒྱལ་ཆེན་འདི་ལ་སྩལ་ལགས་ཀྱི། །འདི་

[018B] །ལན་གསུམ། སློབ་མས། རྒྱལ་ཆེན་བདག་ལ་སོགས་ལན་གསུམ་བརྗོད། རྣམ་སྲས་ཀྱིས་ཁས་བླངས་པར་བསམ་ལ་སྔར་ལྟར་མཆོད་བསྟོད་བྱ། ཡོན་ཏན་ལ་བརྟེན་
པའི་རྗེས་གནང་ནི། རྫས་སྣ་ཚོགས་ཟངས་གཞོང་ལ་སོགས་པའི་སྣོད་གང་འོས་པར་ནས་ཀྱིས་ཕྱུར་བུར་གང་བའི་སྟེང་དུ་རྒྱལ་སྲིད་སྣ་བདུན་དང། བཀྲ་ཤིས་རྫས་བརྒྱད་བཞག་པ་སློབ་མའི་ལག་ཏུ་གཏང་
པ༑ རྣམ་ཐོས་སྲས་ཀྱིས་སིདྡྷི་ཆེན་པོ་སྦྱིན་པའི་མོས་པ་མཛོད། ཨོཾ་ན་མོ་རཏྣ་ཏྲ་ཡཱ་ཡ། ན་མོ་བཻ་ཤྲ་མ་ཎ་ཡེ་མཧཱ་ཡཀྵ་ན་ར་ཀུ་བེ་ར་བར་བར་མ་དཧི་ནི་ཛ་ཛ་ཛ་ཧ་ཛ་ཏི། ཞེས་གནོད་སྦྱིན་སྤྱིའི་སྔགས་བརྗོད་
འཕྲིན་ལས་གཏོར་མའི་རྗེས་གནང་ནི། གཏོར་མ་གཞལ་ཡས་ཁང་དུ་གསལ་བ་ཐོག་རིམ་པ་གསུམ་དང་ལྡན་པའི་སྟེང་ཁང་དུ་ཕྱག་ན་རྡོ་རྗེ་ལ་བརྒྱུད་པའི་བླ་མས་བསྐོར་བ། བར་ཁང་དུ་ཞི་བ་ནོར་སྒྲུབ་པའི་ལྷ་
ཚོགས་རྣམས་ཀྱིས་སིདྡྷི་ཆར་ལྟར་འབེབས་པ། འོག་ཁང་དུ་དྲག་པོ་མཐུ་སྒྲུབ་པའི་ལྷ་ཚོགས་རྣམས་ཀྱིས་བར་ཆད་སེལ་ཞིང་བཞུགས་བ་རྣམས་ཁྱེད་རང་གི་དབུ་ཐོག་ཏུ་བྱོན་པའི་མོས་པ་མཛོད། གཏོར་མ་
སྤྱི་བོར་བཞག་ལ། རྡོ་རྗེ་འཆང། ཕྱག་ན་རྡོ་རྗེ། སློབ་དཔོན་ཀ་མ་རཱུ་པ་ནས། རྩ་བརྒྱུད་ཀྱི་བླ་མ་རྣམས་ཀྱི་བཀའ་དང་དམ་ལས་མ་འདའ་བར་ཆོས་སྐྱོང་རྒྱལ་པོ་རྣམ་ཐོས་སྲས་ཞི་བ་ནོར་སྒྲུབ་དང། དྲག་པོ་

[019A]༄༅། །མཐུ་སྒྲུབ་པའི་ལྷ་ཚོགས་རྣམས་ཀྱིས་རྡོ་རྗེ་སློབ་མ་འདིའི་ནད་དང་གནོད་བ་བར་དུ་གཅོད་པ་ཐམས་ཅད་ཞི་བར་གྱིས་ཤིག། ཚེ་དང་བསོད་ནམས་དཔལ་དང་འབྱོར་པ་ཐམས་ཅད་གོང་
ནས་གོང་དུ་འཕེལ་བར་གྱིས་ཤིག། དགེ་བཤེས་དང་རྒྱལ་པོ་དང་བཙུན་མོ་དང་བློན་པོ་དང་ཕྱུག་པོ་མི་དང་མི་མ་ཡིན་པ་ཐམས་ཅད་དབང་དུ་བསྡུས། འདོད་པའི་དོན་ཐམས་ཅད་སྒྲུབས། སྡང་བར་བྱེད་པའི་
དགྲ་སོད། གནོད་པར་བྱེད་པའི་བགེགས་ཐུལ། ཕྱི་ནང་གི་ནོར་རྫས་དང་བསྟན་པ་བསྲུངས་ལུས་དང་གྲིབ་མའི་ཚུལ་དུ་འགྲོགས་ལ་སྡོང་གྲོགས་མཛོད། ཅེས་བརྗོད། རྣམ་སྲས་ཀྱིས་དེ་ལྟར་ཁས་བླངས་
པར་བསམ། གཏོར་མ་སྔར་གྱི་སར་བཞག་ལ། མཆོད་བསྟོད་བྱ། རྗེས་གཙོ་བོས་སོགས་དང། མདུན་བསྐྱེད་ལ་མཆོད་བསྟོད་བྱ། ཡིག་བརྒྱ་ནོངས་བ་བཟོད་གསོལ། བརྟན་བཞུགས་རྣམས་འདྲ་
འདིའི་བརྒྱུད་པ་ནི། རྡོ་རྗེ་འཆང། ཕྱག་ན་རྡོ་རྗེ། སློབ་དཔོན་ཀ་མ་རཱུ་པ། སློབ་དཔོན་ཀརྣ་བ། སློབ་དཔོན་འགྲོ་བཟང་སྙིང་པོ། ཁ་ཆེ་རིན་ཆེན་རྡོ་རྗེ། ཁ་ཆེ་ས་རྫ་ན། ཁ་ཆེ་ཏེ་ཛ་དེ་ཝ། ཟངས་
དཀར་ལོ་ཙཱ་བ། ཞུ་པ་སྐྱ་པ། ཇོ་བཅུན་གྲགས་སེང། རྒྱ་སྟོན་སྒྲུབ་པ་པོ། བླ་མ་རྡོ་རྗེ་དཔལ། ཁྲོ་ཕུ་སེམས་དཔའ་ཆེན་པོ་མཁན་ཆེན་གཙང་བ་དབང་ཕྱུག་གྲགས། མཁས་པ་དབང་ཕྱུག་

[019B] མཁན་ཆེན་དངས་མ་པ་བརྩོན་འགྲུས་བྱང་ཆུབ་ཐོག་སྟོན་ཤེས་རབ་རྡོ་རྗེ། བླ་མ་རིན་ཆེན་རྒྱལ་པོ། བླ་མ་རིན་ཆེན་དཔལ། བླ་མ་རིན་ཆེན་ཆོས་གྲགས། ཆོས་རྗེ་ཤཱཀྱ་ཡེ་ཤེས་མཁན་
ཆེན་ཆོས་ཀྱི་རྒྱལ་མཚན། པཎ་ཆེན་ཤཱཀྱ་མཆོག་ལྡན། ཆོས་རྗེ་ཀུན་དགའ་ཚེ་འཕེལ། སྤྱན་སྔ་ཤཱཀྱ་རྒྱལ་མཚན། ཚར་ཆེན་མཁྱེན་བརྩེ་དབང་ཕྱུག་རབ་བརྟན། མཁན་ཆེན་ངག་དབང་ཆོས་གྲགས་
བདག་ཆེན་ངག་དབང་ཀུན་དགའ་བསོད་ནམས། དེ་སྲས་ཀུན་དགའ་བསོད་ནམས་དབང་ཕྱུག། ཞྭ་ལུ་མཁན་ཆེན་འཇམ་དབྱངས་བསྟན་འཛིན་དེས་བདག་འཇམ་དབྱངས་བཞད་པའི་རྡོ་རྗེ་ལའོ། །
གསང་སྒྲུབ་ལྡང་སེར་མའི་རྗེས་གནང་འདི་རྒྱ་སྟོན་རིན་པོ་ཆེའི་གསུང་ནས་བྱུང་བའི་རྗེས་གནང་གཞིར་བཞག། སྒྲུབ་ཐབས་དང་སྔགས་ནི་གཉགས་དབོན་གྱི་མཆོད་ཕྲེང་རིན་པོ་ཆེའི་གཏེར་ནས་བྱུང་སྟེ་ཕྱག་
བཞེས་མཐུན་པར་བྱས་སོ། །གཉགས་དབོན་དང་སྐྱོར་ནམ་སེང་གཉིས་ཀྱི་གསང་སྒྲུབ་བཻ་ཅོན་ཅན་འདི་ལ་ཡུམ་བཤད་ཅིང། སྐུ་མདོག་ལྗང་གུ་ལས་ལྗང་སེར་མིན་ཀྱང་ཕྱིས་ལྗང་སེར་དུ་གྲགས། དཔྱད་
བས་གར་མཁན་མཆོག་གི་རྒྱུད་ཀྱི་ལེའུ་བཅུ་གསུམ་པ་ལས། སྐུ་མདོག་ལྗང་སེར་ཡིད་ཙམ་འཕྲོ། རྡོ་རྗེ་དང་ནི་ཨུཏྤལ་འཛིན་ཞེས་པས་ཕྱག་རྡོར་བསྟན་གྱི་རྣམ་སྲས་མིན་ལ། ཕྱག་མཚན་ཡང་
[020A]༄༅། །མི་འདྲ་ལ། ཟངས་དཀར་མགུལ་ཁུག་སྲོ་མ་ཅན་ནས། སྐུ་མདོག་སེར་པོ་གཟི་བརྗིད་འབར། །ཕྱག་གཡས་རིན་ཆེན་རྒྱལ་མཚན་འཛིན། །གཡོན་པ་ནེའུ་ལེ་སྐུལ་བརྟེན།།
ཞེས་གསུངས་ཤིང། འདི་གསང་སྒྲུབ་ལྗང་སེར་མའི་རྩ་བར་སྣང་བར་བླ་མ་གོང་མ་དག་མཐུན། དངོས་བསྟན་ལ་སྐུ་མདོག་དང་ཕྱག་གཡས་རྒྱལ་མཚན་བཤད་ཀྱང་མན་ངག་གིས་གབ་པ་ཡིན། མན་
ངག་གིས་གསལ་བར་བྱས་ནས་སྐུ་མདོག་ལྗང་སེར་དང་བེ་ཅོན་འཛིན་པ་འཐད་དེ། རྩ་བ་དེ་གསལ་བྱེད་ཀྱི་ཡི་གེ་རྒྱལ་པོ་ཆེན་པོ་རྣམ་སྲས་ཀྱི་ཐུགས་སྒྲུབ་ཅེས་བྱ་བ་ལས། དེ་སྟེང་བཻ་ཡིག་ལྗང་སེར་ལས།།
གནོད་སྦྱིན་ལྗང་སེར་གཡས་པ་ན། །དབྱུག་པ་བསྣམས་ཤིང་གཡོན་པ་ན། །ནེའུ་ལེའི་རྐྱལ་བསྐུ་ལ་བརྟེན། །རིན་ཆེན་དབུ་རྒྱན་དར་དག་གིས། །ན་བཟའ་ཀླུབ་པས་སེམས་ཅན་རྣམས། །མ་
ལུས་དོན་ནི་བྱེད་པར་སྒོམ། །ཞེས་དང། མི་མཐུན་གདུལ་ཕྱིར་ཕྱག་གཡས་བེ་ཅོན་བསྣམས། །གཡོན་པ་ནེའུ་ལེའི་རྐྱལ་པས་རེ་བ་སྐོང་།འགྲོ་བ་བདེ་ལ་འགོད་ཕྱིར་སྐུ་མདོག་ལྗང། །རྒྱལ་
ཆེན་རྣམ་ཐོས་སྲས་ལ་ཕྱག་འཚལ་བསྟོད། །ཅེས་གསུངས་པས་སོ་།ཡིག་རྙིང་རྣམས་ལས་ཀྱང་སྐུ་མདོག་ལྗང་གུ་གཡས་བེ་ཅོན་གཡོན་རྒྱལ་མཚན་སོགས་བཤད་པས་མི་འདྲ་བ་སྣང། མགུལ་ཁུག་

[020B] ཕྱིས་ཀྱི་གཉགས་དབོན་སོགས་ཀྱིས་རིན་པོ་ཆེའི་ཁྲིའི་སྟེང་དུ་བསྐྱེད་པ་ནི་གང་བྱས་ཀྱང་འགལ་བ་མེད་ཀྱང། ཡིག་རྙིང་དང་མཐུན་བ་གལ་ཆེ་གསུངས་པ་ནི་དེ་ཁོ་ནའོ། 
སློབ་དཔོན་ཀླུ་སྒྲུབ་ཀྱིས་སྤྲང་པོ་ཉི་མའི་དངོས་གྲུབ་བསྒྲལ་བའི་དྲག་བྱེད་རྟ་སྔོན་ཅན་བདུད་མོ་བཞི་བསྐོར་ལྔ་བླ་མེད་ལུགས་ཀྱི་རྗེས་གནང་ལ། འདིའི་གོང་གནོན་དུ་ཕྱག་རྡོར་གྱི་གཏོར་མ་བཤམས། འདི་
རང་གི་གཏོར་མ་ནོར་བུ་ལུགས་གར་མཁན་ལྗང་གུར་བཤད་པ་བཞིན་སྟེང་གི་ཛཾ་བཤོས་རང་མདོག་ཅན་དང། འབུལ་གཏོར་མཆོད་པ་དང་བཅས་བཤམས། འབྲི་ཐུབ་ན་རྡུལ་ཚོན་གྱི་རྡོར་མེ་རི་ནང་དུ་འཁོར་
ལོ་རྩིབས་བཞི་ལྟེ་བར་ཆོས་འབྱུང་གི་ནང་དང་རྩིབས་བཞིར་ལྷའི་སྐུ་མདོག་དང་མཐུན་པའི་ཚོན་སྤུང་ངམ་ཕྱག་མཚན་བྲི་བ་ཡང་བཤད་དོ། །སློབ་དཔོན་གྱིས་བདག་བསྐྱེད་བཟླས་པའི་རྗེས་ཕྱག་རྡོར་ལ་གཏོར་མ་
འབུལ་བ་དང། མདུན་གྱི་གཏོར་མ་ནོར་བུ་ལུགས་རྣམ་སྲས་མཐིང་ནག་བདུད་མོ་བཞི་བསྐོར་དུ་འོག་ནས་འབྱུང་བ་བཞིན་བསྐྱེད། ཧཱུཾ་མགོན་པོ་ཀུན་གཤེགས་ཐུགས་དམ་ཅན། །ཞེས་སོགས་སྔར་བཤད་
པ་བཞིན་དང། ཨོཾ་བི་ཤྲ་མ་ཎ། བཻ་ཊ་ག་རཀྵ་བྷྱོ་ས་པཱ་རི་ཝཱ་ར་ས་མཱ་ཛཿ་ཞེས་པས་སྤྱན་དྲངས། ཛཧཱུཾ་བཾ་ཧོས་བསྟིམ། ཨོཾ་བཻ་ཤྲ་མ་ཎ། བཻ་ཊ་ག་རཀྵ་བྷྱོ་ས་པཱ་རི་ཝ་ར་ཨརྒྷཾ་ལ་སོགས་པས་མཆོད་

[021A]༄༅། །ཧཱུཾ་བྱང་ཕྱོགས་རྒྱལ་པོ་རྣམ་ཐོས་སྲས། །སྐུ་མདོག་མཐིང་ནག་ཁྲོས་པའི་ཚུལ། །ཕྱག་ན་རལ་གྲི་མདའ་དར་བསྣམས་།ཁྲབ་སོགས་གོས་གྱོན་འཇིགས་རུང་བསྟོད། །འབུལ་
གཏོར་བྱིན་གྱིས་བརླབས་ལ། མཚན་སྔགས་སྔོན་འདྲ་མི་དཾ་བ་ལིཾ་སོགས་ལན་གསུམ་གྱིས་ཕུལ། མཆོད་བསྟོད་འཕྲིན་ལས་བཅོལ། བཟླས་པ་བྱ། སློབ་མ་བོས་ལ་མཎྜལ་གསོལ་བ་གདབ་པ་ནས་
བཟུང། རྗེས་གནང་གི་ཆིངས་དྲེགས་བྱེད་ཇི་ལྟ་བ་བཞིན་བྱ་བསྐྱེད་ཆོག་ནི། སྭ་བྷཱ་ཝ། སྟོང་པའི་དང་ལས་ཕྱི་རོལ་རྡོ་རྗེའི་ར་བ་དང། རལ་གྲིའི་ར་བས་བསྐོར་བ་མེ་རི་འབར་བ་དང་བཅས་པའི་
དབུས་སུ་བཧྲུཾ་ཡིག་འོད་དུ་ཞུ་བ་ལས། འཁོར་ལོ་སྔོན་པོ་རྩབས་བཞི་པའི་ལྟེ་བར་ཆོས་འབྱུང་གྲུ་གསུམ་པའི་ནང་དུ་རུ་ཏྲའི་གདན་གྱི་སྟེང་དུ་ཧཱུཾ་མཐིང་ནས། རྩིབས་བཞི་ལ། ཤར་དུ་ཏྲག་སྔོན་པོ། ལྷོར་རག་
སེར་པོ། ནུབ་ཏུ་ཤ་ཡིག་དམར་པོ། བྱང་དུ་བྷྱོཡིག་ལྗང་ནག། དེ་རྣམས་ལས་འོད་ཟེར་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད། ཚུར་འདུས་ཡོངས་སུ་གྱུར་པ་ལས། དབུས་སུ་
རྒྱལ་པོ་ཆེན་པོ་སྐུ་མདོག་མཐིང་ནག་ཞལ་གཅིག་ཕྱག་གཉིས་པ་སྤྱན་གཉིས་སྤྱན་རྩ་ལོག་སྟེ་བགེགས་ལ་སྡང་མིག་ཏུ་བལྟ་བ་ཞལ་མཆེ་བ་ཅུང་ཟད་གཅིགས་ཤིང་ཁྲོ་གཉེར་ཅན། ཕྱག་གཡས་གནམ་ལྕགས་

[021B] གཡོན་པས་མདའ་དར་ལེ་བརྒན་ཕྲག་པ་ལ་བརྟེན་པ། སྐུལ་བེར་སྔོན་པོའི་སྟེང་དུ་བསེ་ཁྲབ་སྨུག་པོ་གསོལ་བ། དབུལ་ལྕགས་ཀྱི་རྨོག་ཞུ་གསུམ་ཞོལ་མ་རྒྱབ་
ཏུ་བསེ་ཕུབ་དམར་པོ་ལ་རིན་ཆེན་དངུལ་གྱིས་སྤྲས་པ། རྟ་སྔོན་པོ་བཻཌཱུརྱའི་མདོག་ཅན་གསེར་གྱི་སྒ་ཆས་ལ་སོགས་པས་བརྒྱན་པའི་སྟེང་དུ་ཆིབས་པ། ཤིན་ཏུ་འཇིགས་སུ་རུང་བ་སྲིན་པོའི་ཆ་བྱད་ཅན་
འཁོར་ལོའི་ཤར་རྩིབས་སུ་ཏྲག་ལས་བདུད་མོ་མགོ་དགུ་མ་མཐིང་ནག་མཛོ་རྭ་ཡོན་ལ་ཆིབས་པ། དུང་གི་སྤུ་གྲི་འཛིན་པ། སྐུ་ལ་བེར་དཀར་ནག་སྤེལ་མར་གསོལ་བ། ལྷོར་རག་ལས་བདུད་མོ་ལག་རིང་
མ་མ་ཧེ་སྔོན་པོ་ལ་ཆིབས་པ། གསེར་གྱི་སྤུ་གྲི་འཛིན་པ། ནུབ་ཏུ་ཤ་ལས་བདུད་མོ་ཕུད་ཁྲོལ་མ་ལྗང་ནག་གཡས་སུམ་ཚལ་ལུ་ལ་ཆིབས་པ། ལྕགས་ཀྱི་ཟོར་བ་བསྣམས་པ། བྱང་དུ་བྷྱོལས་བདུད་མོ་ལག་བརྒྱ་
མ་རྐྱང་བུ་ཁ་དཀར་ལ་ཆིབས་པ། ཟངས་ཀྱི་སྤུ་གྲི་ཐོགས་པ་བཞི་ཀའང་དབུ་སྐྲ་ནག་པོ་གྱེན་དུ་བརྫེས་པ། མི་མགོ་སྐམ་པོ་ལྔའི་ཐོད་དང། རིན་པོ་ཆེའི་རྒྱན་གྱིས་བརྒྱན་པ། སྐུ་སྟོད་ལ་མོ་ལྤགས་ཀྱི་
གཡང་གཞི་དང། སྐུ་སྨད་ལ་སྟག་གི་བགས་པའི་ཤམ་ཐབས་གསོལ་བ་བསྐྱེད། སྔགས་ནི། ཨོཾ་བཻ་ཊག་རཀྵ་བྷྱོ་ཞེས་པའོ། །འདིའི་བརྒྱུད་པ་ནི། ཕྱག་རྡོར་གྱི་མཚམས་ནས་མགོན་པོ་ཀླུ་སྒྲུབ་ཚུད་

[022A]༄༅། །གཞན་ཕལ་ཆེར་དཀར་པོ་ཚེ་འཕེལ་དང་གཅིག། ནང་མ་མོ་ལྟར་གྱི་ལྷ་དགུའི་བརྒྱུད་པ་ཡང་འདི་དང་གཅིག་གོ་བདག་གི་བླ་མ་རྒྱལ་བའི་དབང་པོ་རིན་པོ་ཆེའི་བཀའ་ལས་
རྣམ་སྲས་དམར་པོའི་སྐོར་དང། རྙིང་མ་བཀའ་གཏེར་ནས་བཤད་པ་རྣམས་བླ་མེད་དུ་གཏོགས་གསུངས་སོ།། །ན་མ་སྭ་ར་སྲཤྱཻ་གཟི་འབར་གཞལ་ཡས་ཁང་དབུས་རྟ་སྔོན་སྟེང། །སྐུ་
མདོག་དམར་ནག་རལ་གྲི་མདའ་དར་བསྣམས། །ཐུབ་བསྟན་བསྲུང་ཕྱིར་བསེ་ཁྲབ་རྨོག་ཞུ་གསོལ། །མཆོག་གི་མཐུ་ལྡན་འཁོར་གྱིས་བསྐོར་ཁྱོད་བསྟོད། །དེ་ཉིད་ལ་ཅུང་ཟད་ཁ་བསྒྱུར་ཞིང་
རྒྱལ་ཆེན་བཞི་བསྣན་པའི་ནང་མ་མོ་ལྟར་བསྒྲུབ་པ་རྒྱལ་ཆེན་རྣམ་སྲས་དམར་པོ་རྟ་སྔོན་ཅན་ལྷ་དགུའི་རྗེས་གནང་བྱེད་པ་ལ་རྟེན་གཏོར་ཁང་བཟང་མ་བྱ། གཞན་རྣམས་འདྲ། བདག་བསྐྱེད་ནས་བཟུང་མདུན་
བསྐྱེད་སྒྲུབ་ལུགས་དང་རྗེས་གནང་གི་མཚམས་ཚིག་རྣམས་སྔ་མ་དང་འདྲ། འདིའི་བསྟོད་པ་ནི། རྒྱལ་པོ་ཆེན་པོ་རྣམ་ཐོས་སྲས་།ཆིབས་སུ་སྔོན་པོ་འགབ་ནག་ཆིབས། །སྐུལ་བས་ཁྲབ་ཁྲ་བོ་གསོལ།།
དབུ་ལ་བསེ་ཡི་རྨོག་ཞུ་གསོལ། །ཆོས་སྐྱོང་རྒྱལ་པོ་ཁྱེད་ལ་བསྟོད། །ཅེས་གཉགས་དབོན་པའི་རྣམ་སྲས་མཆོད་པའི་ཆོ་ག་ལས་འབྱུང་བ་བཞིན་བྱ། །བསྐྱེད་ཆོ་ག་ནི། སྭ་བྷཱ་ཝ་སྟོང་པའི་དང་ལས་

[022B] རྟ་བབས་དང་བཅས་པའི་ནང་དུ་འཁོར་ལོ་རྩིབས་བཞི་པའི་ལྟེ་བ་ལ་རྟ་སྔོན་པོའི་སྟེང་དུ་བཻ་ཡིག་བྱི་རུའི་མདོག་ལྟ་བུ་ལས་འོད་ཟེར་འཕྲོས་གདུག་པ་ཅན་ཐམས་ཅད་
ཚོར་བཅད། མི་དང་མི་མ་ཡིན་པ་ཐམས་ཅད་དབང་དུ་བསྡུས། ཚུར་འདུས་ཡོངས་སུ་གྱུར་པ་ལས། རྒྱལ་པོ་ཆེན་པོ་རྣམ་ཐོས་སྲས་སྐུ་མདོག་དམར་ནག་ཞལ་གཅིག་ཕྱག་གཉིས་པ། གཡས་རལ་གྲི་འཕྱར་བ་
གཡོན་མདའ་དར་དམར་པོ་བསྣམས་པ། སྐུལ་བསེ་ཁྲབ་སེར་བོ་གསོལ་བ་དབུལ་བསེའི་རྨོག་ཞུ་ལ་ཁྱུང་ལྡེམ་གྱིས་བརྒྱན་པ་གསོལ་བ། ཞལ་རབ་ཏུ་གདངས་ཤིང་མཆེ་བ་གཙིགས་པ། སྤྱན་རྩ་དམར་པོ་
འཁྲུགས་པ། སྨིན་མ་དང་སྨར་དམར་སེར་གྱེན་དུ་བརྫེས་པ། རབ་ཏུ་ཁྲོས་པ། རྩིབས་བཞི་ལ་ཏྲག་སོགས་ཡི་གེ་བཞི་ལས་བདུད་མོ་བཞི་བཤད་མ་ཐག་པ་བཞིན་བསྐྱེད། ཤར་སྒོར་ཡུལ་འཁོར་སྲུང་
དཀར་པོ་པི་ཝང་འཛིན་པ། ལྷོར་འཕགས་སྐྱེས་པོ་སྔོན་པོ་རལ་གྲི་འཛིན་པ། ནུབ་སྒོར་མིག་མི་བཟང་དམར་པོ་སྤྲུལ་ཞགས་འཛིན་པ་བྱང་སྒོར་རྣམ་སྲས་ལྗང་སེར་རྒྱལ་མཚན་འཛིན་པ། ཐམས་ཅད་
ཀྱང་ཞལ་མཆེ་བ་གཙིགས་ཤིང་རབ་ཏུ་གཏུམ་པའི་ཆ་བྱད་ཅན་ནོ། །སྔགས་ནི། ཨོཾ་བཻ་ཏྲག་རཀྵ་བྷྱོཞེས་པའོ། །འདི་ལ་མཁན་ཆེན་ཆོས་ཀྱི་རྒྱལ་མཚན་པའི་སློབ་མ་ནམ་མཁའ་སེང་གེས་བདུད་མོ་དགུ་

[023A]༄༅། །བསྐོར་གྱི་ཐ་སྙད་མཛད་པ་ནི་ཐུགས་འཛོལ་བྱུང་བ་འདྲ། འདི་ལ་གཙོ་བོ་དང་བཅས་པའི་ལྷ་དགུ་ཡོད་ཀྱང། འཁོར་བརྒྱད་ལས་མེད་པས་དགུས་བསྐོར་རྒྱུ་མ་བྱུང་ཞིང། བརྒྱད་ཀྱིའང་
རྒྱལ་ཆེན་བཞི་ནི་བདུད་མོ་མ་ཡིན་ཕྱིར། འདིའི་རྟེན་གཞི་ནི་པཎྜི་ཏ་ཤྲཱི་བྷ་ཏྲས་མཛད་པའི་རྣམ་སྲས་རྟ་སྔོན་ཅན་གྱི་སྒྲུབ་ཐབས་ཚད་མར་བྱས་པ་ཡིན་ཞིང། དེ་ལ་བརྟེན་ནས་མཁས་གྲུབ་རྣམས་ཀྱི་ཕྱག་ལེན་
མཛད་པ་གཉགས་དཔོན་རིན་པོ་ཆེས་བཞེད་དོ། ན་མས་ར་སསྟྱེ། ཁ་གདངས་རལ་སྤུག་སེང་ཆེན་ཁྲོས་སྟེང་ན། །མུན་པ་བྱེ་བ་ལྟར་ནག་རབ་འཇིགས་སྐུ། །མི་བསྲུན་ཀླུ་བརྒྱད་ཀྱིས་བསྐོར་བདུད་
དགྲའི་ཚོགས། །འཇོམས་ཤིང་བསྟན་འཛིན་སྡེ་སྲུང་ལྷ་ཁྱོད་བསྟོད། །གནུབ་ཀྱིས་བསྒྱུར་བའི་བཻ་ཤྲ་མ་ཎ་ཁར་ག་ཁྲམ་ཐོག་ནག་པོའི་རྒྱུད་ནས་གསུངས་པའི་བླ་མེད་དྲག་པོ་མཐུ་རུ་སྒྲུབ་པའི་ནང་ནས་
དྲག་བྱེད་སེང་ཞོན་ཀླུ་བརྒྱད་ཀྱིས་བསྐོར་བ་འདི་ལ་རྒྱ་གཞུང་གི་སྒྲུབ་ཐབས་ཡང་ལོང་པས་འདིའི་རྗེས་གནང་ལ། མདུན་བསྐྱེད་རྟེན་གཏོར་ལ་ཁང་བཟང་མ་མཛད། འདི་ལ་ཁ་དོག་བསྒྱུར་མི་དགོས། མཆོད་
གཏོར་གཞན་རྣམས་དང་བདག་བསྐྱེད་ནས་བཟུང་རྗེས་གནང་གི་ཆིངས་རྣམས་གསེར་ཆེན་དང་སྔ་མ་དྲེགས་བྱེད་རྣམས་དང་འདྲ་བ་ལས་བསྟོད་པ་ལ། ཧཱུཾ་གང་ཐུགས་གཉིས་སུ་མེད་པའི་ངང་ཉིད་ལས་།དུས་

[023B] །ཐུགས་རྗེ་ཁྲོས་པའི་སྐུ་སྟོན་རྣམ་ཐོས་སྲས། །གཏུམ་ཆེན་དྲེགས་བྱེད་འཁོར་བཅས་དེང་འདིར་བསྟོད། །ཅེས་པ་འདི་བྱ། ཐུགས་སྲས་ལོ་ཙཱ་བའི་གསུང་
ཡིན༑ ཚིག་རྐང་བཞི་པལ་ཟུར་ཅུང་ཟད་བཅོས་སོ། །བསྐྱེད་ཆོག་ནི་སྟོང་པའི་ངང་ལས་བྷྲཱུཾ་ལས་གཞལ་ཡས་ཁང་གི་དབུས་སུ་འཁོར་ལོ་རྩིབས་བརྒྱད་པའི་ལྟེ་བ་ལ། སིཾ་ལས་སེང་གེ་སྔོན་པོ་མཆེ་བ་
གཙིགས་ཤིང་གཡུའི་རལ་པ་སྤྲུག་པ་མིག་རྩ་དམར་པ། ཁ་རླངས་ན་བུན་ལྟར་འཚུབ་པའི་སྟེང་དུ་བཻ་ཡིག་ནག་པོ། དེ་ལས་འོད་ཟེར་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད། ཚུར་
འདུས་ཡོངས་སུ་གྱུར་པ་ལས། རྒྱལ་པོ་ཆེན་པོ་སྐུ་མདོག་ཆར་སྤྲིན་ལྟར་ནག་ལ་འཇིགས་པ། ཕྱག་གཡས་རྡོ་རྗེས་མཚན་པའི་བ་དན་རྩེ་ལྔ་བ་འཕྱར་བ། གཡོན་བ་སྐུ་གདུང་ནག་པོ་འཛིན་པ། དབུ་སྐྲ་
ཁམ་སེར་གྱེན་དུ་བརྫེས་པ། སྤྲུལ་ན་ག་པོས་དབུ་སྐྲ་བཅིངས་པ་སྐུལ་ལྕགས་ཁྲབ་སྔོན་པོ་དང་བེར་ནག་པོ་གསོལ་བ། ཀླུ་ཆེན་བརྒྱད་ཀྱིས་རྣམ་པར་བརྒྱན་པ། ཁྲོ་གཉེར་དབྲལ་བའི་དབྱིངས་སུ་བསྡུས་
པ༑ སྨིན་མ་དང་སྨར་དམར་སེར་གྱེན་དུ་བརྫེས་པ། སྤྱན་གསུམ་དམར་ལ་འདྲིལ་བས་སྡང་མིག་ཏུ་བསྒྲང་ཅིང་གཟིགས་པ། ཕྲག་གོང་གཡས་གཡོན་ཉི་ཟླས་མཚན་པ། སྐུ་སྟོད་ནས་ཁྲ་དང་འུག་པ་འཕྲོག་
[024A]༄༅། །རྐེད་པ་ནས་གནོད་སྦྱིན་བྱེ་བ་མཚོན་ཆ་སྣ་ཚོགས་ཐོགས་པ་འཕྲོ་བ། སྐུ་སྨད་ནས་སེང་གེ་གཅན་གཟན་དཔག་མེད་འཕྲོ་བ། ཡེ་ཤེས་ཀྱི་མེ་རི་རབ་ཏུ་འབར་བའི་དབུས་ན་བཞུགས་
པའོ༑ ༑རྩིབས་བརྒྱད་ལ་ཡི་གེ་ཕུ་མཐིང་ནག་བརྒྱད་ལས། ཀླུ་ཆེན་པོ་བརྒྱད་ནི། མཐའ་ཡས། ནོར་རྒྱས། འཇོག་པོ། དུང་སྐྱོང་རིགས་ལྡན། པདྨ། པདྨ་ཆེན་པོ། སྟོབས་ཀྱི་རྒྱུ་རྣམས་སྐུ་
མདོག་མཐིང་ནག། ཕྱག་གཉིས་ཐལ་མོ་སྦྱར་བའི་བར་ན་རིན་པོ་ཆེ་འཛིན་པ། སྤྲུལ་མགོ་བདུན་གྱི་གདེངས་ཀ་ཅན། སྨད་ཐམས་ཅད་སྤྲུལ་མཇུག་གཡས་སུ་འཁྱིལ་བ། ཐམས་ཅད་ཀྱི་དབུའི་གཅུག་
ན་ནོར་བུ་ལས་འོད་འཕྲོ་བ། ཞལ་ནས་ཕུ་ཕུ་ཞེས་པའི་སྒྲ་སྒྲོགས་པའོ། །སྔགས་ནི། ཨོཾ་ནཱི་ལཾ་བྷ་ར་དྷ་ར་བཛྲ་པཱ་ཎི་མཧཱ་ཡཀྵ་རཱ་ཛཱ་ཀུ་བེ་ར། བི་རུ་ར་ག་སིདྡྷི་མེ་པྲ་ཡཙྪ་ཧཱུཾ་ཧཱུཾ་ཕཊ། ཅེས་པའོ། །
འདིའི་བརྒྱུད་པ་ནི་དཀར་པོ་ཚེ་འཕེལ་དང་གཅིག་གོ་ན་མས་ར་སསྟྱཻ། སྲིད་པའི་མུན་ཚོགས་འཁྲིགས་པའི་ཨེ་དབྱིངས་སུ་།རབ་ཁྲོས་གཡས་པའི་དབྱུག་ཏོ་འཕྱར་བས་བདུད། །མ་ལུས་བསྒྲལ་
བའི་ཁྲག་གིས་ངོམས་པའི་ལྗགས། །གཡོ་བའི་དྲེགས་བྱེད་དགྲ་ལྷ་ཁྱོད་ལ་བསྟོད། །དེ་ཉིད་ཅུང་ཟད་ཁ་བསྒྱུར་བཞོན་པ་མེད་པའི་དྲེགས་བྱེད་རྐང་ཐང་ལྷ་བརྒྱད་བསྐོར་ཅན་འདིའི་རྗེས་གནང་ལ་མདུན་

[024B]པོ་བཙུགས་པ། གཏོར་མའི་ཁ་དོག་ནག་པོར་བསྒྱུར་བའམ་མ་བསྒྱུར་ཀྱང་ཆོག། མཆོད་གཏོར་གཞན་རྣམས་དང། བདག་བསྐྱེད་ནས་བཟུང་སྤྱན་
འདྲེན་མཆོད་བསྟོད། རྗེས་གནང་གི་ཚིངས་རྣམས་སེང་ཞོན་ཇི་ལྟ་བ་བཞིན་བྱ། བསྐྱེད་ཆོག་ནི། སྭ་བྷཱ་ཝས་སྦྱངས། སྟོང་པའི་ངང་ལས་ཨེ་ལས་ཆོས་འབྱུང་ནག་པོ་ཟུར་གསུམ་པ། གདེངས་
ཀ་ཆེ་བ་གྱེན་ལ་ཕྱོགས་ཤིང། རྩ་བ་ཕྲ་བ་ཐུར་དུ་ཟུག་པ་རྩེ་མོ་ཕྱིར་ཕྱོགས་པ་ཕྱི་ནས་ཡེ་ཤེས་ཀྱི་མེ་འབར་བས་བསྐོར་བ། དེའི་ནང་དུ་པདྨ་འདབ་མ་བརྒྱད་པའི་ལྟེ་བར། ཨ་ལས་ཟླ་བའི་དཀྱིལ་
འཁོར་གྱི་སྟེང་དུ་ཡི་གེ་ཧཱུཾ་མཐིང་ནག། དེ་ལས་འོད་ཟེར་འཕྲོས་དགྲ་བགེགས་གདུག་པ་ཅན་ཐམས་ཅད་ཚར་བཅད་ཚུར་འདུས་ཧཱུཾ་ལ་ཐིམ། དེ་ཡོངས་སུ་གྱུར་པ་ལས། རྣམ་སྲས་དྲེགས་བྱེད་ཆར་སྤྲིན་
ལྟར་མཐིང་ནག་ཞལ་གཅིག་ཕྱག་གཉིས་པ། ཕྱག་གཡས་དབྱུག་ཏོ་བ་དན་དང་བཅས་པ་ནམ་མཁའ་ལ་འཕྱར་བ། གཡོན་ཆོས་སྐུའི་མཆོད་རྟེན་ནག་པོ་ཐུགས་ཀར་འཛིན་པ། དམར་ལ་ཟླུམ་པའི་སྤྱན་
གསུམ་དང་ལྡན་པ། ཞལ་མཆེ་བ་གཙིགས་ཤིང་ལྗགས་འདྲིལ་བ་ཁྲོ་གཉེར་རིམ་པ་གསུམ་དང་ལྡན་པ། སྨིན་མ་དང་སྨ་ར་དབུ་སྐྲ་དམར་སེར་གྱེན་དུ་བརྫས་པ་མི་མགོ་སྐམ་པོ་ལྔའི་དབུ་རྒྱན་དང། རློན་

[025A]༄༅། །པ་ཁྲག་འཛག་པ་ལྔ་བཅུའི་དོ་ཤལ་ཅན། ཀླུ་ཆེན་པོ་བརྒྱད་ཀྱིས་སྐུ་ལ་བརྒྱན་པ། སྐུ་སྟོད་དར་སྔོན་པོའི་ན་བཟའ་དང། སྐུ་སྨད་སྟག་གི་པགས་པའི་ཤམ་ཐབས་གསོལ་བ་
ཞབས་གཡས་བསྐུམ་ཞིང་གཡོན་བརྐྱང་གི་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པར་གྱུར། དེའི་སྐུ་སྟོད་ནས་ནམ་མཁའ་ལྡིང། བྱ་ཁྭ་ཏ། འུག་པ་ལ་སོགས་པ་བྱ་གཅན་གྱི་ཚོགས་སྐུ་
རྐེད་ནས་གནོད་སྦྱིན་སྲིན་པོ་མཚོན་ཆ་སྣ་ཚོགས་ཐོགས་པ། སྐུ་སྨད་ནས་སེང་གེ་དང་སྟག་ལ་སོགས་པ་གཅན་གཟན་གྱི་ཚོགས་དཔག་ཏུ་མེད་པ་སྤྲོས་པས། སྟེང་འོག་བར་གསུམ་གྱི་གདུག་པ་ཅན་ཐམས་ཅད་
འདུལ་བར་བྱེད་པའི་རྫུ་འཕྲུལ་དང་ལྡན་པ། པད་འདབ་བརྒྱད་ལ་ཕུ་ཡོངས་སུ་གྱུར་པ་ལས། ཀླུ་ཆེན་པོ་བརྒྱད་ནི། མཐའ་ཡས། ནོར་རྒྱས། འཇོག་པོ། དུང་སྐྱོང། རིགས་ལྡན། པདྨ། པདྨ་ཆེན་
པོ༑ སྟོབས་ཀྱི་རྒྱུ་རྣམས་སྟོད་སྐུ་མདོག་དམར་པོ་ལྷའི་གཟུགས་ཅན་སྨད་སྤྲུལ་མཇུག་འཁྱིལ་བ། སྤྲུལ་མགོ་བདུན་བདུན་གྱི་གདེངས་ཀས་སྤྲས་ཤིང། ཕྱག་གཉིས་ཐུགས་ཀར་ཐལ་མོ་སྦྱར་བ་ཕུཕུཞེས་
པའི་སྒྲ་ཆེན་པོ་འབྲུག་ལྟར་སྒྲོགས་པ། དུག་གི་ཁ་རླངས་ཀྱིས་མ་རུང་པ་ཐམས་ཅད་མྱོས་པར་བྱེད་པ། གཞན་ཡང་འཁོར་དུ་གནོད་སྦྱིན་དང་སྲིན་པོ་ལ་སོགས་པའི་ལྷ་སྲིན་དྲེགས་པའི་ཚོགས་ཀྱིས་བསྐོར་བ་

[025B] སྔགས་ནི། སེང་ཞོན་ཇི་ལྟ་བ་བཞིན་ལ། བི་རུ་ར་གའི་ཚབ་ལ། བི་རུ་ཊ་ཀ་ཟེར་བ་ཚུད། འདིའི་བརྒྱུད་བ་ནི། རྡོ་རྗེ་འཆང། ཕྱག་ན་རྡོ་རྗེ། སློབ་དཔོན་ཀ་ནན་པ། སློབ་དཔོན་འགྲོ་བཟང་
སྙིང་པོ། ཁ་ཆེ་རིན་ཆེན་རྡོ་རྗེ། ཁ་ཆེ་སརྫ་ན། ཁ་ཆེ་ཏེ་ཛ་དེ་ཝ། ཟངས་དཀར་ལོ་ཙཱ་བ། ཞུ་པ་སྐྱ་པ། ཇོ་སྟོན་གྲགས་སེང། རྒྱ་སྟོན་སྒྲུབ་པོ། རྒྱ་སྟོན་གྲུབ་མཆོག། བླ་མ་རྡོ་རྗེ་དཔལ། ཁྲོ་ཕུ་
རིན་ཆེན། ཡང་རྩེ་བ་རིན་ཆེན། བུ་སྟོན་ཡབ་སྲས། སློབ་དཔོན་རིན་ཆེན་བསོད་ནམས་འཕེལ། སྟག་ཚང་ལོ་ཙཱ་བ་ཤེས་རབ་རིན་ཆེན་རྗེ་བཙུན་ཡབ་ཆོས་རྒྱལ་རིན་ཆེན་རྒྱལ་མཚན། ཚར་
ཆེན་མན་འདྲ། ཡང། རྗེ་རྡོ་རིང་ནས་བརྒྱུད་པའི་ལུགས་གཅིག་ཀྱང་འདུག་གོ་ན་མས་ར་སསྟྱཻ། བདུད་དགྲ་གཞོམ་ལ་སྲིད་འདིར་རང་གྲིབ་ལས། །གཞན་པ་རྙེད་མིན་བསྟན་སྲུང་ཡོངས་ཀྱི་ཚོགས། །
སྐུ་མདོག་དམར་པོས་བརྟན་གཡོ་དབང་སྡུད་པ། །དཔལ་ལྡན་དྲེགས་པའི་སྡེ་དཔོན་ཁྱོད་ལ་བསྟོད། །གསང་བ་གཤིན་རྗེ་ལྟར་སྒྲུབ་པ་དགའ་རབ་རྡོ་རྗེའི་བསྙེན་དུས་ཀྱི་མདུང་དམར་ཅན་ལྷ་བཅུ་གསུམ་པ་སྤྲང་
པོ་ཉི་མ་གྲུབ་པ་བསྒྲལ་བའི་ཆོས་སྐྱོངས་སུ་ཡིག་རྙིང་ལས་བཤད་དོ། །འདིའི་རྗེས་གནང་ལ། རྟེན་གཏོར་ནོར་བུ་ལུགས་ལ་སྨུག་རྩི། གཞན་མཆོད་གཏོར་བཤམས་པ་ནས། གཙོ་བོས་ཇི་ལྟར་སོགས་ཀྱི་བར་

[026A]༄༅། །འོག་གི་བཅུ་པ་མདུང་དམར་ཅན་གཙོ་འཁོར་གཉིས་པོ་རིགས་འདྲ། ལྷ་སྔགས་ཀྱི་ཁྱད་པར་ནི། རྟེན་གཏོར་ལ་དམིགས་ཏེ། སྭ་བྷཱ་ཝ། སྟོང་པའི་ངང་ལས་རང་ཕྱག་རྡོར་དུ་
གསལ་བའི་མདུན་དུ་རིན་པོ་ཆེ་ལས་གྲུབ་པའི་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་འཁོར་ལོ་རྩིབས་བཞི་པའི་ལྟེ་བ་ལ་ཏྲ་ལས་རྟ་སྔོན་པོའི་སྟེང་དུ་བཻ་ཡིག་མཚལ་གྱི་མདོག་
ལྟ་བུ་ལས་འོད་ཟེར་འཕྲོས། གདུག་པ་ཅན་ཐམས་ཅད་ཚར་བཅད། རྗེས་སུ་བཟུང། ཚུར་འདུས་པ་ལས། རྒྱལ་པོ་ཆེན་པོ་མདུང་དམར་ཅན་སྐུ་མདོག་དམར་པོ་ཞལ་གཅིག་ཕྱག་གཉིས་པ་ཡིག་རྙིང་
བསྙེན་སྒྲུབ་ལ། གཡས་བེ་ཅོན་དང་ལས་སྦྱོང་དུས། གཡས་མདུང་དམར་པོ་གཡོན་ནེའུ་ལེའི་རྐྱལ་བ་འཛིན་པ། དབུ་ལ་བསེའི་རྨོག་ཞུ། སྐུ་ལ་བསེ་ཁྲབ། ཞབས་ལ་བསེའི་ཁྲོ་ལྷམ་གསོལ་བ། གཤིན་
རྗེའི་ཆ་ལུགས་ཅན་མཆེ་བ་རབ་ཏུ་གཙིགས་པའོ། །འཁོར་ལོ་རྩིབས་བཞི་པའི་ཤར་དུ་ཤ་ལས་རྭ་ཧུ་ལ་དུད་ཁ་མགོ་དགུ་པ་བྱ་རོག་གི་མགོ་དང་བཅུ་ཡོད་པ། རོ་སྟོད་མི་དང་རོ་སྨད་སྦྲུལ་མཇུག་འཁྱིལ་
བ༑ མགོ་ལུས་མེད་པར་མིག་གིས་གང་བ། གཡས་ན་ཆུ་སྲིན་གྱི་རྒྱལ་མཚན། གཡོན་ན་སྦྲུལ་ནག་གི་ཞགས་པ་འཛིན་པའོ། །ལྷོར་ར་ལས་གནོད་སྦྱིན་དྷ་ན་སེར་ནག་གཡས་རྩེ་གསུམ། གཡོན་

[026B] ནུབ་ཏུ་མ་ལས་ནག་མོ་ཀ་ལ་གཡས་བེ་ཅོན། གཡོན་ཐོད་ཁྲག་གོ་བྱང་དུ་ན་ལས་ཀུ་བེ་ར་ལྗང་ནག་གཡས་དབྱུག་ཏོ། གཡོན་ཐོད་ཁྲག་འཛིན་པའོ། །ཁྱམས་ཀྱི་ཤར་དུ་ཡ་ལས་
གནོད་སྦྱིན་བུམ་སྣ་གཡས་བེ་ཅོན། ལྷོར་ས་ལས་དུང་སྣ་གཡས་མདུང་དམར། ནུབ་ཏུ་ཧ་ལས་དྲིལ་སྣ་གཡས་བསེ་མདུང་དམར་པོ་བྱང་དུ་ལཾ་ལས་སྣ་བོ་ཆེ་གཡས་མདུང་དམར་འཛིན་པ། བཞི་
ཀའང་གཡོན་པས་ཙིཏྟ་འཛིན་པའོ། །ཤར་སྒོར་ཛལས་ལྕགས་ཀྱུ་མ་དཀར་མོ་ལྕགས་ཀྱུ། ལྷོ་སྒོར་ཧཱུཾ་ལས་ཞགས་པ་མ་སེར་མོ་ཞགས་པ། ནུབ་སྒོར་བཾ་ལས་ལྕགས་སྒྲོག་མ་དམར་མོ་ལྕགས་སྒྲོག་
འཛིན་པ༑ བྱང་སྒོར་ཧོལས་དྲིལ་བུ་མ་ལྗང་གུ་དྲིལ་བུ་འཛིན་པའོ། །དེ་ཐམས་ཅད་ཀྱི་ཕྱིའི་ཁོར་ཡུག་ལ་གནོད་སྦྱིན་བྱེ་བའི་ཚོགས་ཀྱིས་བསྐོར་བའོ། །རྒྱུད་ནས་སྔགས། ཨོཾ་བཻ་ཤྲ་མ་ཎ་ཡེ་སཱཧཱ་
ཏྲག་རཀྵ་བྷྱོ་ཞེས་གསུངས་སོ། །སྙིང་པོ་ནི། ཨོཾ་བཻ་ཤྲ་མ་ཎ་ཡེ་ཧཱུཾ་ཕཊ་སཱཧཱ། ཏྲག་རཀྵ་བྷྱོ་སྔགས་ཡང་སྒྲུབ་ཐབས་འགྲེལ་པར། ཨོཾ་བཻ་ཤྲ་མ་ཎ་ཡེ་སཱཧཱ། དང་ས་བོན་ཧཱུཾ་ལས་གཙོ་བོ་དང་ཀྵ་
ལས་འཁོར་གནོད་སྦྱིན་དུང་སྣ་ཚོགས་བསྐྱེད་པར་རྩ་འགྲེལ་གཉིས་ལས་བཤད་པས་དེ་དགོས་སོ། །འདིའི་བརྒྱུད་པ་ནི། ཚར་ཆེན་གྱིས་གླང་ཐང་སྤྱན་སྔ་པ་ལས་གསན་ཅིང། དེ་ཡན་ནི་དཀར་པོ་ཚེ་འཕེལ་

[027A]༄༅། །སོགས་བརྒྱུད་པ་གཅིག། ཚར་ཆེན་མན་སྔར་ལྟར་རོ་།གསང་བ་གཤིན་རྗེ་ལྟར་སྒྲུབ་པ་ནི། འདི་དབྱུག་ཏོ་ཅན་གྱི་རྒྱུད་ལྟར་ཡིན་པས་རྒྱུད་དེར་བརྟེན་པ་ཡིན། བཻ་ཤྲ་མ་
ཎ་ཁ་རག་ཁྲམ་ཐོག་ནག་པོའི་རྒྱུད་ལས་གསུངས་པ་དང་མི་མཐུན་པ་མ་ཡིན། དེ་ཡང་རྒྱུད་དེ་ལ་ལེའུ་སུམ་ཅུ་སོ་ལྔ་ཡོད་པའི་ལེའུ་བཅུ་བདུན་པ་ལས་ལྷ་བཅུ་གསུམ་སྔགས་དང་བཅས་པ་གསུངས་སོ། །འོན་
ཀྱང་ཕྱིས་ཀྱི་མཁས་པ་དག་གིས་མཛད་པའི་མངོན་རྟོགས་དང་ཅུང་ཟད་མི་འདྲ་བ་སྣང་སྟེ། རྒྱུད་ལས། སེང་གེ་ཆིབས་སུ་ཆིབས་ཞེས་ཞོན་པ་ལ་སེང་གེ་བཤད་པ་དང། གཡོན་པ་ཤེལ་གྱི་མཆོད་རྟེན་
འཛིན། །ཞེས་དང། ཕྱག་གཡོན་པར་ནེའུ་ལེ་དངོས་སུམ་བཤད་པ་དང། ཤར་སྒོར་ཏྲག་ལས་བྱུང་བ་ནི། །གཤིན་རྗེ་ཁྲོས་པའི་དབང་མོ་ཆེ། །བདུད་མོ་གཤིན་རྗེ་མགོ་དགུམ། །ཞེས་པ་ནས་
བདུད་མོ་གཤིན་རྗེ་ལག་བརྒྱ་མ། །སོགས་ཀྱིས་སྒོ་བཞིར་བདུད་མོ་བཞི་བསྐྱེད་པར་བཤད། གཉགས་དབོན་པ་དང། སྐྱོར་མོ་ལུང་བ་གཉིས་མཐུན་པར་སྒོ་བཞིར་ལྕགས་ཀྱུ་མ་སོགས་བཤད། དབྱུག་
ཏོ་ཅན་གྱི་རྒྱུད་ལས། འདི་ལྟར་བཤད་དེ། རྒྱུད་ལས། སྒོ་བཞིར་ཛཧཱུཾ་བཾ་ཧོལས། །སྒོ་མ་མཁའ་འགྲོའི་རྒྱལ་མོ་བཞི། །རིགས་མཐུན་ཕྱག་རྒྱ་རྣམ་བཞི་བསྣམས། །ཞེས་སོ། །འཁོར་གཞན་

[027B] གཙོ་བོ་སྐུ་མདོག་ཆ་ལུགས་གཡས་ཀྱི་ཕྱག་མཚན་རྣམས་རྒྱུད་དང་མཐུན་པར་སྣང་ངོ། །རྒྱུད་འདིའི་གཤམ་ན་གནོད་སྦྱིན་འདུས་བའི་རྒྱུད་འདི་མུ་སྟེགས་ཉི་མ་གྲུབ་པ་
དང༑ བྷ་ཏ་ཧེའི་གྲོང་ཁྱེར་གཞོམ་པའི་ཕྱིར་སློབ་དཔོན་ན་ག་ཛུ་ནས་ཐུགས་ནས་སྟོན་པའོ། །ཕྱིས་ནས་འཕུང་བྱེད་ཤནྟིཾ་གརྦྷ་དང། བོད་ཀྱི་ལོ་ཙཱ་བ་གནུབ་སངས་རྒྱས་ཡེ་ཤེས་རིན་པོ་ཆེས་བསྒྱུར་ཅིར་གཏན་
ལ་ཕབ་པའོ། །ཞེས་བཤད་པས་དེ་ལྟར་ན་སྤྲང་པོ་ཉི་མའི་དངོས་གྲུབ་ཀྱང་གསང་བ་གཤིན་རྗེ་ལྷ་བཅུ་གསུམ་མ་འདིས་བསྒྲལ་བ་འདྲ་སྟེ། རྒྱུད་འདིའི་ལེའུ་བཅུ་བདན་པ་ལས། ན་མོ་རཏྣ་ཏྲ་ཡཱ་ཡ། ཞེས་པ་
ནས༑ མཱ་ར་ཡ་མཱ་ར་ཡ། ཞེས་བསད་སྔགས་རྒྱས་པར་གསུངས་སོ་གསེར་ཁྲབ་ལྕགས་རྨོག་གྱོན་ནས་གཡས་རལ་གྲིས། །དགྲ་བགེགས་ཀུན་སྒྲོལ་གཡོན་ན་དུས་ཞགས་གཡོ། །རྔམས་བརྗིད་གཡོན་
བརྒྱངས་སྟོབས་ལྡན་འཁོར་བཞིས་བསྐོར། །བདུད་རྗེ་ཡོངས་ཀྱི་གཤེད་མ་ཁྱོད་ལ་བསྟོད། ཡང་གསང་དྲག་པོ་མཐིང་ནག་སྲིན་པོ་བཞི་བསྐོར་གཙོ་འཁོར་ལྔ་པ་བྲམ་ཟེ་སུ་བ་ཏོའི་ལུགས་ཀྱི་རྗེས་གནང་
འདིའི་ལོ་རྒྱུས་ནི། རྒྱ་གར་ལྷོ་ཕྱོགས་ཀྱི་ཡུལ་ཞིག་ཏུ་ནང་བའི་བྲམ་ཟེ་སུ་བ་ཏོ་དཔལ་ཕྱག་ན་རྡོ་རྗེ་སྒྲུབ་པའི་དངོས་གྲུབ་ཐོབ་ནས་ཡོད་པས། ལན་གཅིག་མུ་སྟེགས་སུ་བ་ཏོ་བྱ་བ་དང་མཐུ་བྱས། ཁོས་མཁའ་
[028A]༄༅། །འགྲོ་མ་ཉི་མའི་འོད་ཟེར་ཞེས་བྱ་བ་འགྲུབ་ནས། ད་ཁྱོད་ཞག་བཞི་ནས་བསད་པར་བྱའོ། །ཟེར་བ་ལ། བྲམ་ཟེས་ཡི་དམ་ཕྱག་ན་རྡོ་རྗེ་ལ་ཞུས་པས། དེ་མི་འཇིགས་ཀྱི་
གནོད་སྦྱིན་གྱི་རྒྱལ་པོ་རྣམ་ཐོས་སྲས་ཞེས་བྱ་བ་ཡོད་ཀྱི་སྒྲུབས་ཤིག་གསུངས་ནས། བསྒྲུབ་པས་ཞག་གསུམ་ནས་རྣམ་སྲས་ཀྱིས་ཟས་སྣ་མི་འདྲ་བ་བཅོ་ལྔ་ཁྱེར་ནས་བྱུང། ཁྱད་པར་དུ་མུ་སྟེགས་ས་པ་
ཏོའི་སྙིང་ཁྱེར་བྱུང་ནས། ཁྱོད་དངོས་གྲུབ་ཅི་འདོད་ཟེར་ནས་མངོན་སུམ་དུ་བྱུང་ངོ། །དེར་བྲམ་ཟེས་སྨྲས་པ། བདག་ནི་མུ་སྟེགས་སུ་བཏོ་དང་འགྲས་པས་དེ་གསོད་པར་ཞུ་འཚལ། ཞུས་པས་རྣམ་
ཐོས་སྲས་ཀྱིས་མུ་སྟེགས་སུ་བཏོའི་སྙིང་གིས་གཙོ་བྱས་པའི་ཟས་སྣ་བཅོ་ལྔ་སྦྱིན། མུ་སྟེགས་བཅོ་ལྔ་དང་བཅས་པ་ཁྲག་སྐྱུགས་ནས་ཤིའོ། །དེར་བྲམ་ཟེས་རྣམ་སྲས་ལ་སྨྲས་པ། ཁྱོད་ལ་འཁོར་ཅི་
ཙམ་ཡོད། བསྒྲུབ་ན་ཇི་ལྟར་སྒྲུབ་བྱས་པས། འཁོར་ནི་སོག་པོ་ལྕགས་ཀྱི་སྨ་ར་ཅན་དང། གནོད་སྦྱིན་ལྕགས་ཀྱི་འབེ་ལོག་ཅན་དང། བདུད་པོ་དར་ནག་གཡང་གཞི་ཅན་དང། སྐྱེས་བུ་འོབས་ཀྱི་
འཁྱངས་ཞུ་ཅན་དང་བཞིའོ། །བསྒྲུབ་ན་རྟེན་གསུམ་དགོས་ཏེ། ཕྱི་རྟེན་མངའ་བྱ་རྒོད་མ་ལ་དར་སྣ་ལྔ་བཏགས་པ། ནང་རྟེན་གཏོར་མ་དམར་པོ། གསང་རྟེན་བཤོས་བུ་ཁྱད་པར་ཅན་ཡིན་ཟེར་ནས་

[028B]བྲམ་ཟེས་སྒྲུབ་པར་དམ་བཅས་སོ། །བྲམ་ཟེ་དེ་ལ་བླ་མ་ཨ་བྷྱ་ཀ་རས་ཞུས། མདུན་བསྐྱེད་གཏོར་མ་རྩ་བཟུར་བྮིའམ་གྲུ་བཞི་དབང་སོར་གསུམ་
མམ་གསུམ་ལྷག་ཙམ་པ། དེའི་རྩེར་བཤོས་བུ་གྲུ་གསུམ་པ་གཅིག་བཞག། སྣག་ཚའི་ཁུ་བ་ལ་སོགས་པས་ནག་པོར་ཁ་བསྒྱུར། མདུན་དུ་མཆོད་པ་དང། འབུལ་གཏོར་དཀར་པོ་དང། ཡི་དམ་ལ་
འབུལ་རྒྱུ་གོང་གཏོར་ཡང་བཞེངས། བདག་བསྐྱེད་ནས་བཟུང་རྗེས་གནང་གི་ཆིངས་རྣམས་ཕལ་ཆེར་དྲེགས་བྱེད་དང་འདྲ། བསྟོད་པ་ནི། ཧཱུཾ་ལྕང་ལོ་ཅན་གྱི་ཕོ་བྲང་ནས། །ཕྱག་ན་རྡོ་རྗེའི་སྐུ་སྤྲུལ་པ། །ཆོས་
སྐྱོང་རྒྱལ་པོ་རྣམ་ཐོས་སྲས། །རྒྱ་གར་ཡུལ་གྱི་དགྲ་ལྷར་བསྟོད། །ཅེས་སྒྲུབ་ཐབས་ནས་བྱུང་བ་བཞིན་བྱ། མདུན་བསྐྱེད་ཀྱི་བསྐྱེད་ཆོག་ནི། སྭ་བྷཱ་ཝས་སྦྱངས། སྟོང་པའི་ངང་ལས་རང་ཉིད་ཕྱག་རྡོར་དུ་
གསལ་པའི་མདུན་དུ། རྣམ་ཐོས་སྲས་སྐུ་མདོག་མཐིང་ནག་གསེར་གྱི་ཁྲབ་དང། ལྕགས་ཀྱི་རྨོག་ཞུ་གསོལ་བ། ཕྱག་གཡས་གནམ་ལྕགས་ཀྱི་རལ་གྲི་དགྲ་ལ་བསྣུན་པ། ཕྱག་གཡོན་དུག་ཧ་ལ་ནག་པོས་གང་
པའི་རིན་པོ་ཆེའི་ཟམ་ཏོག་དང། འཆི་བདག་གི་ཞགས་པ་ནག་པོ་བསྣམས་པ། དར་མཐིང་ནག་གི་བེར་གསོལ་བ། རྐེད་པ་ལ་རིན་པོ་ཆེའི་རྒྱལ་མཚན་བཙུགས་པ། ཁྲོ་བོའི་ཆ་ལུགས་ཅན་འཇིགས་ཤིང་

[029A]༄༅། །རྔམས་པ། ཞབས་གཡོན་བརྐྱང་གི་སྟབས་ཀྱིས་ཁ་དགྲ་ཕྱོགས་སུ་བལྟས་པ། དེའི་ཤར་དུ་སོག་པོ་ལྕགས་ཀྱི་སྨ་ར་ཅན་མདོག་སྔོན་པོ་རྟ་སྔོན་པོ་ལ་ཞོན་པ། སྟག་རལ་དང་གཟིག་
ཤུབ་ཅན། ལག་ན་གཅོད་པའི་རལ་གྲི་ཐོགས་པ། ལྷོ་རུ་གནོད་སྦྱིན་ལྕགས་ཀྱི་འབེ་ལོག་ཅན་རྟ་དམར་པོ་ལ་ཞོན་པ། མདའ་གཞུ་འགེངས་པ་སྟག་རལ་དང་གཟིག་ཤུབ་ཅན། ནུབ་ཏུ་བདུད་ནག་དར་
ནག་གི་གཡང་གཞི་གྱོན་པ། མདོག་ནག་པོ་རྟ་ནག་པོ་ལ་ཞོན་པ་དར་ནག་གི་རུ་མཚོན་འཕྱར་བ། བྱང་དུ་སྐྱེས་བུ་འོབས་ཀྱི་འཁྱངས་ཞུ་ཅན། མདོག་དཀར་པོ་རྟ་དཀར་པོ་ལ་ཞོན་པ། བེར་དཀར་
པོ་གྱོན་ཞིང་ལག་ན་དར་དཀར་གྱི་གཡབ་མོ་འཕྱར་བར་བསྒོམ་སྔགས་ནི། ཨོཾ་བཻ་ཤྲ་མ་ཎ་ཏྲི་པྲ་ར་པྲ་ཡ་ཛྭ་ལ་ཛྭ་ལ་ཧཱུཾ་ཧཱུཾ་ཕཊ། ཅེས་པའོ། །གླང་ཐང་སྤྱན་སྔ་པ་ལས་གསན་ཅིང་བརྒྱུད་པ་དཀར་
པོ་ཚེ་འཕེལ་དང་གཅིག་གོ་དྲེགས་བྱེད་གསུམ་པོ་འདི་འགྲོ་བཟང་གི་གསུངས་པའི་དྲེགས་བྱེད་ཀྱི་འབར་བ་འབར་བ། རྟོག་པ་ལས་བཤད་ཅིང། རྟེན་གཞིའི་རྒྱུད་ནི་གར་མཁན་མཆོག་དང་སྣ་
ཚོགས་སྒྲུབ་པའི་རྒྱུད་ལས་དངོས་བསྟན་དང་དོན་ཐོབ་ཅི་རིགས་སྒོས་གསུངས། ཁ་ཅིག་རྙིང་མའི་རྒྱུད་བཻ་ཤྲ་མ་ཎ་ཁ་རག་ཁྲམ་ཐོག་ནག་པོའི་རྒྱུད་ལ་བརྟེན་གསུངས། བུ་སྟོན་རིན་པོ་ཆེས་རྙིང་མའི་

[029B] ཚར་ཆེན་ཆོས་ཀྱི་རྒྱལ་པོ་ཡབ་སྲས་རྣམས་བླ་མ་གོང་མ་ལས་ལུང་རྒྱུན་བཞེས་ཏེ་ཚད་མར་མཛད་དོ། འཇིགས་བྲལ་འཕྲོག་བྱེད་གདོང་བ་གྱེན་ཕྱོགས་སྟེང། །
ཆར་སྤྲིན་སྐུ་ཅན་ཉི་མའི་འདྲེན་བྱེད་འཕྱར། །ཞལ་གསུམ་ཕྱག་དྲུག་ཁྲོ་འཛུམ་དགྱེས་ཉམས་ཀྱིས། །སྐྱེ་དགུའི་རེ་བ་སྐོང་བའི་ལྷ་ཁྱོད་རྒྱལ། ཤུ་རང་ཀ་ཝརྨའི་ལུགས་ཀྱི་རྣམ་སྲས་མཐིང་ག་ཞལ་
གསུམ་ཕྱག་དྲུག་པ་གཙོ་འཁོར་བཅོ་ལྔའི་རྗེས་གནང་ལ་གནས་ཁང་ཡིད་དུ་འོང་བར་ཕྱག་རྡོར་གྱི་གཏོར་མ་དང། རྣམ་སྲས་ཀྱི་གཏོར་མ་ཁང་བཟང་མ། འབུལ་གཏོར་ཟླུམ་པོ་མཆོད་པ་རྣམས་ཕྱག་ལེན་
བཞིན་བཤམས། སྔར་བཞིན་མཆོད་པ་བྱིན་རླབས་བྱ། སློབ་དཔོན་གྱིས་སྔར་བཞིན་ཕྱག་རྡོར་གྱི་མངོན་རྟོགས་བཟླས་པ་བྱ། མདུན་གྱི་ནམ་མཁར་ཕྱག་རྡོར་ཡན་ལག་བཞི་རྫོགས་སུ་བསྐྱེད་པའམ་
ཡང་ན་སྐད་ཅིག་ཙམ་གྱིས་སྤྱན་དྲངས་ལ་གཏོར་མ་འབུལ། གཏོར་མ་ཁང་བཟང་མ་ལ་དམིགས་ཏེ། བསངས་སྦྱངས། སྟོང་པའི་ངང་ལས་བཧྲུཾ་ལས་བྱུང་བའི་རིན་པོ་ཆེའི་གནས་ཁང་རྒྱས་པར་གསེར་ཆེན་
གྱི་སྐབས་བཞིན་ནམ། བསྡུ་ན། རིན་པོ་ཆེའི་གཞལ་ཡས་ཁང་མཚན་ཉིད་ཡོངས་སུ་རྫོགས་པ་ཞེས་པ་ཙམ་གྱིས་ཆོག། དེའི་དབུས་སུ་སེང་གེ་དཀར་མོ་རྒྱན་གྱིས་སྤྲས་པ་གདོང་གྱེན་དུ་ཕྱོགས་པའི་སྟེང་དུ་

[030A]༄༅། །སྣ་ཚོགས་པདྨ་དང་དར་གྱི་གདན་ཁྲིའི་གདན་ལ་བཻ་མཐིང་ནག་ཡོངས་སུ་གྱུར་པ་ལས། རྒྱལ་པོ་ཆེན་པོ་རྣམ་ཐོས་སྲས་སྐུ་མདོག་མཐིང་ནག་ཞལ་གསུམ་ཕྱག་དྲུག་པ་སྤྱན་དགུ་ཉི་
ཟླའི་འོད་ལྟར་འབར་བ། ཞལ་མཆེ་བ་ཅུང་ཟད་གཙིགས་ཤིང་ཁྲོ་འཛུམ་དགྱེས་པའི་རྣམ་པ་ཅན། ཕྱག་གཡས་དང་པོས་རྡོ་རྗེ་རྩེ་ལྔ་པ། གཡོན་དང་པོས་པདྨ་དམར་པོ་འདབ་མ་བརྒྱད་པ་འཛིན་པས་ཐུགས་
ཀར་ཡུམ་ལ་འཁྱུད་པ། གཡས་བར་པས་རིན་པོ་ཆེའི་རྒྱན་དང། ཐ་མས་རིན་པོ་ཆེས་ཡུ་བ་བྱས་པའི་རལ་གྲི་འཛིན་པ། གཡོན་བར་པས་རིན་པོ་ཆེ་འབར་པ་དང། ཐ་མས་རྡོ་རྗེ་ཞགས་པ་འཛིན་
པ༑ རལ་པའི་ཅོད་པན་ཅན། དབུ་རྒྱན་ལ་སོགས་རིན་པོ་ཆེའི་རྒྱན་ཕྲེང་སྣ་ཚོགས་དང་སྦྲུལ་བརྒྱད་ཀྱིས་ཕྱག་ཞབས་ལ་སྤྲས་པ་དར་གྱི་ཅོད་པན་དང་ལྷབ་ལྷུབ་འཕྱང་བ། ཞབས་རྒྱལ་པོ་རོལ་པའི་
སྟབས་ཀྱིས་བཞུགས་པ། དེའི་པང་ན་ཡུམ་པདྨ་གཙུག་བདེ་མ་སྐུ་མདོག་དམར་སེར་འཛུམ་ཞིང་ཡིད་འཕྲོས་པ། གཡས་ཀླུའི་རིན་པོ་ཆེ་དང། གཡོན་པད་སྣོད་ཞལ་ཟས་ཀྱིས་གང་བ་ཡབ་ལ་སྟོབ་པ་
གཅེར་བུ་ལང་ཚོ་རྒྱས་ཤིང་རིན་པོ་ཆེའི་རྒྱན་གྱིས་བརྒྱན་པ་སྐྲ་སིལ་བུར་གྲོལ་བ། ཡབ་དང་ཞལ་སྦྱོར་དུ་བཞུགས་ཤིང་དགྱེས་པ་བསྐྱེད་པ། ཡབ་ཡུམ་གཉིས་ཀའང་འོད་ཕུང་ཁ་དོག་སྣ་ལྡར་འབར་

[030B] དེའི་ཕྱོགས་བཞིར་ཤར་དུ་ནོར་སྟེར་མ། ལྷོར་ནོར་སྦྱིན་མ། ནུབ་ཏུ་ནོར་འཛིན་མ་བྱང་དུ་ནོར་རྒྱུན་མ་སྟེ་ལྷ་མོ་བཞི་ཀའང་སྐུ་མདོག་སོར་མོ་འཛུམ་ཞིང་དགྱེས་པ་
ཕྱག་གཡས་ན་ནོར་བུ་དང། ཕྱག་གཡོན་ན་དཔག་བསམ་གྱི་ཤིང་འཛིན་པ། ཞབས་གཉིས་མཉམ་པའི་སྟབས་ཀྱིས་བཞེངས་ཤིང་གཙོ་བོ་ཡབ་ཡུམ་ལ་ཞལ་ཕྱོགས་པའོ། །མཚམས་བཞིར་གཏེར་གྱི་བུམ་
པ་རིན་པོ་ཆེ་དང་འབྲུ་བཅུད་ཀྱིས་གང་བ་ནོར་བུས་ཁ་བརྒྱན་པ་གཙོ་བོའི་སྟེང་གི་བར་སྣང་ལ་གཡུ་འབྲུག་སྔོན་པོ་སྒྲ་སྐད་སྒྲོགས་པ། ཕྲག་གོང་གཡས་པ་ལ་ཉི་མ་དང་གཡོན་པ་ལ་ཟླ་བས་བརྒྱན་པ། ལྷ་དང་གནོད་སྦྱིན་བསམ་
གྱིས་མི་ཁྱབ་པས་ལྷའི་རོལ་མོ་སྒྲོགས་ཤིང་ལྷ་རྫས་ཀྱི་མེ་ཏོག་གི་ཆར་འབེབས་པ། ལྷ་མོ་དང། ཀླུ་མོ་དང། གནོད་སྦྱིན་མོ་དང་མཛེས་མ་རྣམས་ཀྱིས་གདུགས་དང། རྒྱལ་མཚན་དང། བ་དན་
འཕྱར་ཞིང་སྙན་པའི་རོལ་མོ་དང་གླུ་དང་དབྱངས་ཀྱིས་དགྱེས་པ་བསྐྱེད་ཅིང། སྒྲུབ་པ་པོ་ལ་ནོར་བུའི་ཆར་འབེབས་པ། ལྷ་མ་ཡིན་དང་ལྷ་སྲིན་དྲེགས་པའི་ཚོགས་རྣམས་སྤྲིན་ལྟར་འདུ་ཞིང་རླུང་ལྟར་འཚུབ་པ་
ལས་ཐམས་ཅད་ཐོགས་མེད་དུ་སྒྲུབ་པ། དེ་རྣམས་ཀྱི་ཕྱི་རོལ་གཞལ་ཡས་ཁང་གི་ཁྱམས་ལ་མདུན་ནས་རིམ་བཞིན་གཡས་སྐོར་དུ་གནས་པ་ནི་ནོར་བུ་བཟང་པོ་ཤེལ་དཀར་གྱི་མདོག་ཅན་ལུག་གི་གདོང་བ་ཅན་

[031A]༄༅། །ཞལ་གཅིག་ཕྱག་བཞིའི་དང་པོ་གཉིས་ཀྱིས་རིན་པོ་ཆེའི་རྒྱལ་མཚན་འཛིན་པ། གང་བ་བཟང་པོ་སེར་པོ་རྟ་ཡི་གདོང་བ་ཅན། ཕྱག་གཡས་ཀྱི་དང་པོས་བུམ་པ་དང། གཡོན་
གྱི་དང་པོས་བ་དན་འཛིན་པ། ཡང་དག་ཤེས་སྔོན་པོ་ཤ་བའི་གདོང་ཅན། ཕྱག་དང་པོ་གཉིས་ཀྱིས་ཡིད་བཞིན་གྱི་ནོར་བུ་འཛིན་པ། རྒྱལ་བ་ཁྱུ་མཆོག་ལྗང་གུ་གླང་པོ་ཆེའི་གདོང་བ་ཅན་ཕྱག་དང་པོ་
གཉིས་ཀྱིས་རིན་པོ་ཆེའི་གཞོང་བ་ཟས་སྣ་ཚོགས་ཀྱིས་གང་བ་འཛིན་པ། སྲེད་སྤོང་མདོག་དམར་སེར་རའི་གདོང་ཅན་ཕྱག་དང་པོ་གཉིས་ཀྱིས་རིན་པོ་ཆེ་བྲ་བས་ཟས་ནོར་ཐམས་ཅད་སྡུད་པ། ལྔ་ཀའང་
གཡས་འོག་མས་རིན་པོ་ཆེ་འབར་བ་དང། གཡོན་འོག་མས་པདྨའི་སྡོང་པོ་བསྣམས་པ། རང་རང་གི་ཡུམ་གྱིས་མགུལ་ནས་འཁྱུད་པ། དེ་དག་གི་ཡུམ་རིམ་བཞིན་དུ་ལྷ་མོ་དང། ཀླུ་མོ་དང། གནོད་
སྦྱིན་མོ་དང། སྲིན་མོ་དང། གཤིན་རྗེ་མོ་རྣམས་མདོག་སེར་མོ་ཕྱག་གཡས་རིན་པོ་ཆེ་འཛིན་པས་རང་རང་གི་ཡབ་ཀྱི་མགུལ་ནས་འཁྱུད་ཅིང། གཡོན་ཐམས་ཅད་ལྗོན་ཤིང་འབྲས་བུ་ཅན་གྱི་འབྲས་བུ་
སྐུ་གཡོན་པ་ལ་བརྟེན་ཏེ་འཛིན་པའོ། །དེ་དག་གི་འཁོར་དུ་ལྷ་ཀླུ་གནོད་སྦྱིན་མིའམ་ཅི་དང་དྲི་ཟ་ལྟོ་འཕྱེ་གྲུལ་བུམ། སྲིན་པོ་ལྷ་མིན་ཕོ་མོ་བསམ་གྱིས་མི་ཁྱབ་པ། སྒྲུབ་པ་པོ་ལ་འདོད་དགུའི་ཆར་འབེབས་

[031B] དགྲ་བགེགས་ལོག་འདྲེན་ཐམས་ཅད་ཚར་གཅོད་པའི་ལས་ལ་བརྩོན་པར་སྤྲིན་ཕུང་གཏིབས་པ་བཞིན་དུ་བཞུགས་པར་བསམ། དེ་ནས་རང་ཕྱག་རྡོར་དུ་གསལ་བའི་ཐུགས་ཀའི་ཧཱུཾ་ལས་འོད་
ཟེར་འཕྲོས་པ་ནས་ཡེ་ཤེས་པ་སྤྱན་དྲངས། མདུན་བསྐྱེད་ལ་བསྟིམ་པ་སོགས་དང། མཆོད་བསྟོད་ཀྱི་བར་སྔར་གསེར་ཆེན་གྱི་སྐབས་སུ་བཤད་པ་བཞིན་བྱ། བསྡུ་ན་སྤྱན་འདྲེན་གྱི་སྐབས་
སུ་ཚིགས་བཅད་མ་བྱུང་ཡང། བཻ་ཅི་མང་བརྗོད་པས་སྤྱན་དྲངས་མཆོད་པ་ལ་མཚན་སྔགས་སྔོན་འགྲོའི་ཉེར་སྤྱོད་ཙམ་དང་བསྟོད་པ་ནི། ཧཱུཾ་མི་འཇིགས་སེང་གེ་སོགས་ཤོ་ལོ་ཀ་གཅིག་བྱ་
དེ་ནས་བཟླས་པ་ནི་གསེར་ཆེན་གྱི་བཟླས་པའི་དམིགས་པ་བཞིན་བྱས་ལ། ཨོཾ་བཻ་ཕུ་ར་ས་ཏོ་བི་ཤྭ་ར་བི་ཛ་ཡ་སཱཧཱ། ཞེས་སོགས་དང། ཨོཾ་བཻ་ཤྲ་མ་ཎ་ཡེ་སཱཧཱ། ཞེས་ཉེ་སྙིང་དང། ཨོཾ་མཧཱ་པདྨ་
ཀུ་ལ་དྷ་རི་ཤདྐ་བ་སུ་རཏྣ་ཀྵ་ཏེ་ནཱ་ག་སརྦ་མ་ནི་མ་ནུ་སྨ་ར་སཱཧཱ། ཞེས་ཡུམ་གྱི་སྙིང་པོ་དང། ཨོཾ་བ་སུ་ཀོ་ཥ་བ་སུ་དྷ་ར་མ་ནི་དཧྲྀ་ཀ་ཡ་བ་སུ་དྷ་རི་ནི་སཱཧཱ། ཞེས་ཡུམ་བཞིའི་སྔགས་དང། ཨོཾ་བ་སུ་བྷ་དྲ་པུརྞ་
བྷ་དྲ་སི་བཧུ་ཏ་ཛྷ་བྷ་ཝ། ཀརྟ་རཥྭ་ཏེ་བྷ་བ་ཤྭ་ན་དྷ་ར་སཱཧཱ། ཞེས་འབྲོག་གནས་མཆེད་ལྔའི་སྔགས་དང། ཨོཾ་ཨཱརྱ་ཨ་གུ་ལི་ཨ་དེ་བ་ལི། ཕུ་ན་ག་ལི། ཡ་ཡཀྵ་ལི། ར་རཀྵ་ལི། ཡ་ཡ་མ་ལི་
[032A]༄༅། །ན་མ་སརྦ་སིདྡྷི་ཀུ་རུ་སཱཧཱ། འབྲོག་གནས་ཡུམ་ལྔ་རྣམས་ཇི་ལྟར་རིགས་པ་བཟླ། འབུལ་གཏོར་གསེར་ཆེན་བཞིན་འབུལ། སློབ་མ་བོས་ལ་མཎྜལ། རྡོ་རྗེ་འཛིན་པ་སོགས་
ཀྱིས་གསོལ་བ་བཏབ། སློབ་མ་ཕྱག་རྡོར་དུ་བསྐྱེད། མདུན་བསྐྱེད་སྔར་ཡོད་གསལ་བཏབ་པའི་ཚུལ་དུ་དཀྱུས་བཞིན་བརྗོད། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། བྱང་ཕྱོགས་ཀྱི་རྣམ་སྲས་
འཁོར་བཅས་སྤྱན་དྲངས། མདུན་བསྐྱེད་ལ་ཐིམ་པས་ཁྱེད་རང་རྣམས་ཀྱི་བཀའ་ཉན་གསུང་སྒྲུབ་བྲན་དུ་གཏད་བྱུང་སྙམ་པའི་མོས་པ་མཛོད་བྱས་ལ། སྤོས་རོལ་དང་བཻ་ཅི་མང་གི་མཐར། བཛྲ་ས་མཱ་ཛཿ། ཛཿ་
ཧཱུཾ་བཾ་ཧོབྲྗོད། མདུན་བསྐྱེད་ལ་མཆོད་བསྟོད་བསྡུས་ཙམ་བྱ་སློབ་དཔོན་སློབ་མ་གཉིས་ཀ་ཕྱག་རྡོར་དུ་གསལ་བ་འོད་དུ་ཞུ་བ་ལས། རྣམ་སྲས་མཐིང་གཞལ་གསུམ་ཕྱག་དྲུག་པ་ཡུམ་དང་བཅས་པར་འགྱུར་
དེ་ཡང་སློབ་མ་རྣམ་སྲས་སུ་གྱུར་པ་རྒྱས་པར་བརྗོད་ཐུབ་ན་ལེགས། བསྡུས་ཙམ་བརྗོད་ཀྱང་ཡོད། སློབ་དཔོན་གྱི་ཐུགས་ཀའི་བཻ་ཡིག་གི་མཐའ་བསྐོར་སྔགས་ཕྲེང་རྣམས་ལས། སྔགས་ཕྲེང་གསུམ་
རེ་ཆད། ཞལ་ནས་ཐོན། ཁྱེད་རང་གི་ཞལ་ནས་མར་ཞུགས། ཐུགས་ཀའི་བཻ་ཡིག་གི་མཐའ་བསྐོར་དུ་དང་པོ་འཁོད། གཉིས་པ་དང་གསུམ་པ་དེ་ལ་ཐིམ་པས་རྒྱུད་བྱིན་གྱིས་བརླབས་པར་བསམ་ལ་

[032B] བཅོམ་ལྡན་འདི་ལ་སོགས་བྱ། ཡང་མདུན་བསྐྱེད་མཆོད་བསྟོད། གཏོར་མ་རྣམ་སྲས་རྟེན་དང་བརྟེན་པར་གསལ་བ་སློབ་མའི་སྤྱི་བོར་བཞག་ལ། གཙོ་
རྐྱང་དམ་གཙོ་འཁོར་ཀུན་གྱི་སྔགས་ཀྱི་མཐར། དཔལ་ཕྱག་ན་རྡོ་རྗེ། སྤྱོད་མཛད་ཆོས་ཀྱི་རྡོ་རྗེ། སློབ་དཔོན་འགྲོ་བཟང་སྙིང་པོ། ཁ་ཆེ་དགོན་པ་པ་ལ་སོགས་པ་རྩ་བརྒྱུད་ཀྱི་བླ་མ་རྣམས་ཀྱི་བཀའ་དང་དམ་
ལས་མ་འདའ་བར་ཞེས་སོགས་འཕྲིན་ལས་བཅོལ། རྗེས་གཙོ་བོས་སོགས་འདྲ། འདི་ཚར་ཆེན་ཆོས་ཀྱི་རྒྱལ་པོས་གླང་ཐང་སྤྱན་སྔ་པ་ལ་གསན་ཅིང། བླ་མ་བརྒྱུད་པ་དཀར་པོ་ཚེ་འཕེལ་དང་གཅིག་གོ་
ལྷ་ཆེན་དབང་གི་མདོག་ཅན་གང་གི་ཞབས། །དྲན་ནས་བརྟན་གཡོའི་ཉལ་འགྲོ་མ་ལུས་པ། །རྣལ་འབྱོར་བསོད་ནམས་ཆུ་གཏེར་ཆེན་སྡུད་པའི། །དཔལ་ལྡན་དབང་དྲག་དེད་དཔོན་རྒྱལ་གྱུར་ཅིག་
རྣམ་སྲས་དམར་སེར་ལས་མཁན་མདུང་དམར་ཅན་དང་བཅས་པའི་གཙོ་འཁོར་གཉིས་ཀྱི་རྗེས་གནང་དགའ་རབ་རྡོ་རྗེའི་ལུགས་ཀྱི་སྒྲུབ་དུས་ཀྱི་རྣམ་སྲས་མདུང་དམར་ཅན་ལས་བྱེད་དུ་མཛད་པའི་གཙོ་འཁོར་གཉིས་ཀ་
རྣམ་སྲས་ཡིན་ལ། སྔགས་འགྲེལ་པ་ནས་བླངས་པ་ཡིན། འདིའི་རྗེས་གནང་ལ། མདུན་བསྐྱེད་ཀྱི་རྟེན་གཏོར། ཡི་དམ་ལ་འབུལ་རྒྱུའི་གོང་གཏོར། འདི་རང་གི་འབུལ་གཏོར། མཆོད་པ། སློབ་མ་

[033A]༄༅། །ལ་དགོས་པའི་མདུང་དར་སོགས་ཕྱག་མཚན་བཞི་པ་ཇི་ལྟ་བ་བཞིན་བྱ། བདག་བསྐྱེད་བཟླས་པ་དང། ཡི་དམ་ལ་གཏོར་བསྔོས་ཡང་སྔར་བཞིན། མདུན་བསྐྱེད་ཀྱི་ལྷ་ཡི་
བསྐྱེད་ཆོག་དང་བཟླས་པའི་སྔགས་མ་གཏོགས། སྤྱན་འདྲེན། མཆོད་བསྟོད། གཏོར་བསྔོས། སྔགས་བཟླ་དུས་ཀྱི་དམིགས་པ་རྣམས་ཡང་གསང་ཕྱག་མཚན་བཞི་པའི་སྐབས་སུ་བཤད་པ་དེའི་
རིགས་འདྲ། བསྐྱེད་ཆོག་ནི་རྟེན་གཏོར་ལ་དམིགས་ཏེ། སྭ་བྷཱ་ཝ་སྟོང་པའི་ངང་ལས་རང་གི་མདུན་དུ་རིན་པོ་ཆེ་སྣ་ཚོགས་ལས་གྲུབ་བའི་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་
དབུས་སུ་སེང་གེ་དང་པདྨའི་སྟེང་དུ་ཧཱུཾ་ལས་རྣམ་ཐོས་སྲས་སྐུ་མདོག་དམར་སེར་རྒྱན་ཐམས་ཅད་དང་བཞེངས་པའི་ཚུལ་ཅན་ཕྱག་གཡས་བཻ་ཅོན་དང། གཡོན་པ་ནེའུ་ལེའི་རྐྱལ་བ་འཛིན་པ་རིན་པོ་
ཆེའི་དབུ་རྒྱན་ཅན། སྐུ་ཆེ་ལ་ཡན་ལག་རགས་པ། ཐུགས་ཀར་ཟླ་བ་ལ་རྡོ་རྗེ་རྩེ་ལྔའི་ལྟེ་བར་ཧཱུཾ་གིས་མཚན་པ། དེའི་གཡོན་དུ་ཟླ་བའི་སྟེང་དུ་ཧཱུཾ་དམར་པོ་ལས་གནོད་སྦྱིན་ལ་མཁན་མདུང་དམར་
ཅན་སྐུ་མདོག་དམར་པོ། གཡས་མདུང་དམར་པོ་ཅན། གཡོན་ཤེལ་གྱི་མཆོད་རྟེན་བསྣམས་པ། བསེ་རྨོག་དང་བསེ་ཁྲབ་གསོལ་བ། ཐུགས་ཀར་ཟླ་བ་ལ་ཧཱུཾ་གིས་མཚན་པ་བསྒོམ། དཔོན་

[033B] འཁོར་གཞན་བསྐྱེད་པ་ཡིག་རྙིང་ལས་མ་བཤད། སྔགས་ནི། ཨོཾ་མཧཱ་ཡཀྵ་ས་མ་ཡ། བཻ་ཤྲ་མ་ཎ་ཡེ་སརྦ་ཙིཏྟ་རཏྣ་ཧྲིཾ་ཛ་ཛཿ་ན་མོ་བཻ་ཤྲ་མ་ཎ་ཡེ་སཱཧཱ། དྷ་ན་ད་
ཡ་སཱཧཱ། ན་མོ་ར་ཐ་པ་རི་པཱུ་ར་ཡ་སཱཧཱ། ཞེས་པའོ་།རྗེས་གནང་གི་ཆིངས་ནི། སྔར་ཕྱག་མཚན་བཞི་པའི་སྐབས་སུ་བཤད་པ་དེ་འདི་ལ་སྦྱར་ཀྱང་ལེགས་མོད། བླ་མའི་ཕྱག་ལེན་རྗེས་གནང་གི་
ཡི་གེ་མགོན་པོ་ཉེར་འཇུག་བཞིན་མཛད་པས་དེའི་ལུགས་བཞིན་བརྗོད་པར་བྱ་སྟེ། སློབ་མ་རྣམས་ཁྲུས་བྱས། ཕྱག་ཕུལ། གྲལ་ལ་འཁོད་པ་ལ། སློབ་དཔོན་གྱིས་སེམས་ཅན་ཐམས་ཅད་ཀྱི་དོན་དུ་
ཞེས་སོགས་བསམ། སེམས་བསྐྱེད་གསལ་བཏབ་ནས་གསན་པར་ཞུ། གསན་པར་བྱ་བའི་ཆོས་ནི། ཆོས་སྐྱོང་རྣམ་སྲས་མདུང་དམར་ཅན་གྱི་ཆོས་སྐོར་ཡིན། གནོད་སྦྱིན་དབྱུག་ཏོ་ཅན་གྱི་
རྒྱུད་དང། གསང་བ་གཤིན་རྗེ་ལྟར་དང། ལས་བྱེད་མདུང་དམར་ཅན་གྱི་སྒྲུབ་ཐབས་གསུམ་བྱ་རྒོད་གཤོང་གི་གཏེར་མའང་ཡིན་པས་གཙོ་འཁོར་གཉིས་ལས་མེད་པ་འཁྲུལ། དེ་ལ་ཡང་གསང་དམར་པོ་
མདུང་དམར་ཅན་དང། ལས་བྱེད་མདུང་དམར་ཅན་དང། གསང་བ་གཤིན་རྗེ་ལྟར་སྒྲུབ་པའི་མདུང་དམར་ཅན་དང་གསུམ་ཡོད་པས། དང་པོ་ནི། འོག་ཏུ་བཤད་པའི་ཕྱུག་མཚན་བཞི་པ་དེ་ཡིན་ཞིང་

[034A]༄༅། །ཕྱིས་བྱ་རྒོད་གཤོང་གི་གཏེར་མར་གྲགས། རྙིང་མའི་ལུགས་གཙོ་ཆེ་བ་ཡིན། གཉིས་པ་ལས་བྱེད་མདུང་དམར་ཅན་གྱི་རྣམ་སྲས་དམར་པོ་ཕྱག་གཉིས་ཀྱིས་བེ་ཅོན་དང་ནེའུ་
ལེ་འཛིན་པའི་འཁོར་དུ་ལས་མཁན་ཕྱག་ན་མདུང་དམར་བསྣམས་པ་ཡོད་པས་ལས་བྱེད་མདུང་དམར་ཅན་དུ་བཞག་པ་ཡིན། དཔོན་གཡོག་གཉིས་པོ་འདི་ལས་གཞན་མ་གསུངས་ཤིང། གཉགས་དཔོན་
རིན་པོ་ཆེས་མཛད་པའི་རྣམ་སྲས་ཀྱི་སྒྲུབ་ཐབས་མཆོད་འཕྲེང་རིན་པོ་ཆེའི་གཏེར་གྱི་མཇུག་ན་གསེར་ཆེན་སོགས་སྒྲུབ་ཐབས་སོ་སོའི་རྟེན་གཞིའི་ཁུངས་སྨོས་ཚུལ་གྱི་གོ་རིམ་བརྟགས་པས་ལས་བྱེད་རྣམ་སྲས་
འདི་ལ་སློབ་དཔོན་ཆེན་པོ་པདྨ་འབྱུང་གནས་དང། སློབ་དཔོན་དགའ་རབ་རྡོ་རྗེས་མཛད་པའི་སྒྲུབ་ཐབས་ཡོད་ཚོད་དུ་འདུག། བརྒྱུད་པ་ནི་ཚར་ཆེན་གྱིས་གླང་ཐང་སྤྱན་སྔ་པ་ལས་གསན་ཞིང། དཀར་
པོ་ཚེ་འཕེལ་དང་བརྒྱུད་པ་གཅིག་ཡིན་ནོ། །སློབ་དཔོན་གྱི་བྱ་བར་འོས་པ་རྣམས་སྒྲུབ་ཟིན་པས། རྗེས་གནང་ཞུ་བའི་ཡོན་དུ་མཎྜལ་འབུལ་དུ་གཞུག། གསོལ་བཏབ་ནི། སློབ་དཔོན་དགོངས་སུ་གསོལ། སློབ་
དཔོན་གྱིས་ཐུགས་བརྩེ་བས་ཉེ་བར་དགོངས་ལ། བདག་ལ་རྒྱལ་པོ་ཆེན་པོའི་རྗེས་གནང་སྩལ་ཅིང་བྱིན་གྱིས་བརླབ་ཏུ་གསོལ། ཞེས་ལན་གསུམ་བརྗོད། དེ་ནས་སློབ་དཔོན་གྱིས་སློབ་མ་ལ་དྲི་བ་ནི་

[034B]བགེགས་དང་ལོག་འདྲེན་ཐམས་ཅད་ཚར་བཅད་པ་དང། བླ་ན་མེད་པའི་བྱང་ཆུབ་ཀྱི་དོན་དུ་སློབ་དཔོན་ལ་བླ་མ་ཞུ་ཞིང་རྒྱལ་པོ་ལ་ཆོས་སྐྱོང་གི་དམ་པ་
འཛིན་པ་སྤྲོའམ་ཞེས་དྲི། སློབ་མས་ཀྱང་སྤྲོ་ལགས་ཞེས་བརྗོད་སློབ་མ་ཕྱག་རྡོར་དུ་བསྐྱེད། སློབ་དཔོན་གྱིས་ཕྱག་རྡོར་གྱི་ང་རྒྱལ་བརྟན་པོས་སློབ་མའི་སྤྱི་བོར་རྡོ་རྗེ་བཞག་ལ། རྡོ་རྗེ་འཛིན་རྒྱལ་ཞེས་
སོགས་ཚིགས་བཅད་དང་བཅས་པའི་དྲེགས་པ་སྤྱི་གནོན་གྱི་དབང་བསྐུར་བ་སྔར་བཞིན། གཏོར་མ་རྣམ་སྲས་སུ་གསལ་བ་སློབ་མའི་སྙིང་ཀར་བཞག་སྟེ། རྒྱལ་པོ་གཙོ་འཁོར་སྙིང་ཀར་ཐིམ་པས་ལུས་ངག་
ཡིད་གསུམ་ལ་འཁོར་ཞིང་ལུས་དང་གྲིབ་མ་ལྟར་འགྲོགས་པའི་མོས་པ་མཛོད། ཨོཾ་བཻ་རཱ་ཛཱ་མ་མ་སིདྡྷི་ཛཧཱུཾ་བཾ་ཧོབྲྗོད། དེ་ནས་སློབ་མ་རྣམ་སྲས་སུ་གྱུར་པ་ལ་གཏོར་མ་སྤྱི་བོར་བཞག་ལ་རྒྱལ་པོའི་
སྐུ་མང་པོ་ཆད་དེ་མཚོ་ལ་ཁ་བ་བབས་པ་ལྟར་ཁྱེད་རང་གི་ལུས་ལ་ཐིམ་པས་སྐུའི་དངོས་གྲུབ་ཐོབ་ཅིང། ལུས་སྟོབས་དང་གཟི་བརྗིད་དང་ལྡན་པའི་མོས་པ་མཛོད། འདི་ནི་རྒྱལ་པོ་ཆེན་པོ་སྟེ་།ཁམས་
གསུམ་དབང་སྡུད་དབང་གི་ལྷ། །དངོས་གྲུབ་ཀུན་གྱི་གཏེར་ཆེན་པོ་།ཁྱོད་ལ་དེ་རིང་སྐུ་དབང་བསྐུར། །ཀ་ཡ་སརྦ་སིདྡྷི་ཨོཾ་།ཞེས་བརྗོད། ཡང་མགྲིན་པར་བཞག་ལ། རྒྱལ་པོའི་གསུང་

[035A]༄༅། །རྣམས་ཡིག་འབྲུའི་རྣམ་པར་བྱས་ནས་མགྲིན་པར་ཐིམ་པས་གསུང་གི་དངོས་གྲུབ་ཐོབ་ཅིང་ངག་ནུས་པ་དང་ལྡན་པའི་མོས་པ་མཛོད། འདི་ནི། ཞེས་པ་ནས། ཁྱོད་ལ་
དེ་རིང་གསུང་དབང་བསྐུར། །ཝ་ཀ་སརྦ་སིདྡྷི་ཨཱ་ཞེས་བརྗོད་ཡང་སྙིང་ཀར་བཞག་ལ། རྒྱལ་པོའི་ཐུགས་བེ་ཅོན་སོགས་ཕྱག་མཚན་གྱི་རྣམ་པར་བྱས་ནས་སྙིང་ཀར་ཐིམ་པས། ཐུགས་ཀྱི་དངོས་གྲུབ་
ཐོབ་ཅིང་ཡིད་ཡོན་ཏན་དང་ལྡན་པའི་མོས་པ་མཛོད། འདི་ནི་ཞེས་པ་ནས། ཁྱོད་ལ་དེ་རིང་ཐུགས་དབང་བསྐུར། །ཙིཏྟ་སརྦ་སིདྡྷི་ཧཱུཾ། ཞེས་བརྗོད། མདུང་དམར་ལག་ཏུ་གཏང་ལ། འགྲོ་ཀུན་
དབང་དུ་སྡུད་ཅིང། ལོག་འདྲེན་ཐམས་ཅད་ཚར་གཅོད་པའི་མོས་བ་མཛོད་ཅིག། འདི་ནི་དབང་གི་མདུང་དམར་ཏེ། །མི་མཐུན་ཕྱོགས་རྣམས་ཞི་བྱེད་ཅིང། །ཚེ་དང་བསོད་ནམས་རྒྱས་པར་བྱེད། །
དབང་གི་མདུང་དམར་ཁྱོད་ལ་གཏད། །ཨོཾ་བཻ་རཱ་ཛཱ་མ་མ་དུང་དུང་ཕཊ། ཅེས་བརྗོད། དྲི་བཟང་གི་ཆུ་ལྕེ་ཐོག་ཏུ་བཞག་པས་འཇིག་རྟེན་ཁམས་ཀྱི་ཟས་བཅུད་ཐམས་ཅད་བདུད་རྩིར་བྱས་ཏེ་མྱངས་
པའི་མོས་པ་མཛོད། བདུད་རྩི་རོ་མཆོག་དམ་པ་འདི། །འཇིག་རྟེན་ཟས་བཅུད་ཐམས་ཅད་ནི། །བདུད་རྩི་དམ་པ་བསྒྱུར་བྱས་ནས། །ཁྱོད་ལ་སྦྱིན་ཞིང་དབང་བསྐུར་རོ། །སརྦ་པཉྩ་ཨ་མྲྀ་ཏ་

[035B] ཞེས་བརྗོད། དེ་ནས་སློབ་དཔོན་ཡང་རྒྱལ་ཆེན་དུ་གྱུར་པའི་སྙིང་ཀར་ཟླ་བའི་སྟེང་བཻ་ཡིག་དམར་པོའི་མཐའ་སྐོར་དུ་སྔགས་ཕྲེང། དེ་ལས་སྔགས་རྣམས་ཆད། སློབ་མའི་ཁར་ཞུགས་པ་སོགས་དམིགས་པ་
འདྲ་ཞིང། སྔགས་ཀྱི་རྗེས་ཟློས་ལན་གསུམ། སློབ་མའི་མགོ་བོར་མེ་ཏོག་བཞག་ལ། བཅོམ་ལྡན་འདི་ལ་སོགས་ཀྱང་བརྗོད། བཀའ་བསྒོ་བྱེད་ན། གཏོར་མ་ལྷར་གསལ་བ་སྤྱི་བོར་བཞག་ལ་
ཕྱག་རྡོར་དང་རྣམ་སྲས་ཀྱི་སྔགས་བཟླ་ཞིང། བླ་མ་བརྒྱུད་པའི་མཚན་བརྗོད་དེ། བཀའ་བསྒོ་འཕྲིན་བཅོལ་ཇི་ལྟར་འོས་པ་བྱ་གཙོ་བོས་ཇི་ལྟར་སོགས་རྣམས་འདྲ། སྲིད་ཞིའི་གྲགས་ལྡན་གཡུ་
འབྲུག་འགྱིང་སྟེང་ན། །ཁྲོ་ཆགས་ཉམས་ཀྱིས་དངོས་གྲུབ་ཀུན་འབོད་པའི། །གར་མཁན་རྒྱལ་ཆེན་ཡབ་ཡུམ་སྲས་བཅས་ལ། །གུས་པས་འདུད་དོ་སྣ་ཚོགས་འཕྲིན་ལས་སྒྲུབ། །གར་མཁར་
མཆོག་གི་རྒྱུད་ལས་སྲས་གར་མཁན་མཆོག་གུར་ཀུམ་མདོག་ཅན་ཞལ་བཞི་ཕྱག་བཅུ་དྲུག་ཤུགས་བསྟན་དུ་གྲགས་པ་སློབ་དཔོན་འགྲོ་བཟང་སྙིང་པོ་དང་ཁ་ཆེ་རིན་ཆེན་རྡོ་རྗེ་སོགས་ཀྱིས་བཀྲལ་བའི་གར་མཁན་
མཆོག་ལྗང་གུ་ཞལ་གསུམ་ཕྱག་བཅོ་བརྒྱད་ཀྱི་རྗེས་གནང་ལ་འདིའི་མདུན་བསྐྱེད་ཀྱི་རྟེན་གཏོར་མིན། བཞི་ཟླུམ་པོ་ཉིས་རིམ་གྱི་སྟེང་དུ་ནོར་བུ་མིག་གསུམ། དེའི་སྟེང་གཏོར་མ་དངོས་གཞི་ཛམ་བཤོས་
[036A]༄༅། །ཀྱི་དབྱིབས་འདྲ་བ་རེ་མཛད་པ་ལ་ནོར་བུ་ལུགས་ཟེར་ཕྱག་རྡོར་གྱི་གཏོར་མ་འབུལ་གཏོར་མཆོད་པ་རྣམས་འདྲ། མདུན་བསྐྱེད་སྒྲུབ་པ་དང། སྔགས་བཟླ་བ་ན་འདི་རང་གི་བསྐྱེད་
ཆོག་དང་སྦྱར། བསྟོད་པ་ནི། གཏེར་གྱི་བདག་པོ་ཡེ་ཤེས་བདེ་བའི་སྐུ། །དབྱིངས་ལས་བཞེངས་ཏེ་འགྲོ་བའི་དོན་ལ་བསྐུལ་།དཔལ་འབར་ཚད་འདས་གསང་བའི་སྐུ་སྟོན་པ། །མགོན་པོ་
གར་མཁན་མཆོག་ལ་བདག་བསྟོད་དོ། །ཞེས་གར་མཁན་མཆོག་གི་སྒྲུབ་ཐབས་ལས་གསུངས་པ་བཞིན་བྱ། གཞན་མཆོད་པ་བྱིན་རླབས་དང་བདག་བསྐྱེད་ནས་བཟུང། མདུན་བསྐྱེད་རྗེས་གནང་གི་
ཆིངས་རྣམས་ཤུ་རང་གའི་ལུགས་ཀྱི་རྣམ་སྲས་མཐིང་གའི་སྐབས་ཇི་ལྟ་བ་བཞིན་བྱ། བསྐྱེད་ཆོག་ནི། སྟོང་པའི་ངང་ལས་བཧྲུཾ་ཡོངས་སུ་གྱུར་པ་ལས་གཞལ་ཡས་ཁང་གྲུ་བཞི་སྒོ་བཞི་རྟ་བབས་དང་བཅས་པ་
དབུས་པདྨ་འདབ་མ་བདུན་དང་ལྡན་པའི་དབུས་སུ་གཡུ་འབྲུག་སྔོན་པོ་མེའི་ཟེ་བ་ཅན་བདེ་ཞིང་འཁྱུགས་པ། ལྕེ་གློག་ལྟར་དམར་བ་ཡོད་པའི་སྟེང་བཻ་ལྗང་གུ་ལས་འོད་འཕྲོས། དོན་གཉིས་བྱས་ཚུར་འདུས་པ་
ལས༑ མགོན་པོ་གར་མཁན་མཆོག་ལྗང་གུ་ཞལ་གསུམ་དབུས་ལྗང་གཡས་དཀར། གཡོན་དམར་ཕྱག་བཅོ་བརྒྱད་དང་ལྡན་པ། རིན་པོ་ཆེའི་རྒྱན་དུ་མས་བརྒྱན་པ། གསེར་གྱི་ཁྲབ་ལ་མུ་ཏིག་

[036B] ན་བཟའི་ཁྱད་པར་རྨ་བྱ་མཇིད་བསྣོལ་དང། ཆུ་སྲིན་བསྣོལ་བས་བརྒྱན་པ། སི་པ་ཏྲས་རྐེད་པ་བཅིངས་པ། དཔུང་ཁེབ་ཏུ་ཉི་ཟླ་དང་ཤེལ་དང་ནོར་བུས་བརྒྱན་པ། དར་གྱི་ན་བཟའ་
ལྷང་ལྷུབ་ཏུ་གསོལ་བ། ཅོད་པཎ་བཻཌཱུརྱ་འཕྱང་བ། ཕྱག་དང་པོ་གཉིས་ཐུགས་ཀར་གཞོང་བ་འདེགས་པ། གཡས་གཉིས་པ་ན་རྒྱལ་མཚན། གསུམ་པ་ན་དབྱུག་ཏོ། བཞི་པ་ན་རལ་གྲི། ལྔ་པ་ན་
མདའ། དྲུག་པ་ན་རྩེ་གསུམ། བདུན་པས་ཐོ་བ། བརྒྱད་པས་བི་ཛ་པཱུ་ར། དགུ་པས་རྒྱལ་མཚན་འཛིན་པའོ། །གཡོན་གཉིས་པས་ནེའུ་ལེ་དང་པདྨ། གསུམ་པས་སྦྲུལ་ཞགས། བཞི་པས་འཁོར་
ལོ༑ ལྔ་པས་རྡོ་རྗེ་ཞགས་པ་དང་བཅས་སྡིགས་མཛུབ་མཛད་པ་དྲུག་པས་གཞུ། བདུན་པས་བུམ་པ། བརྒྱད་པས་རི་རབ། དགུ་པས་ཤིང་ཡོངས་འདུས་ས་རྡོལ་འཛིན་པ། ཀླུའི་རྒྱན་དང་ག་ཞ་བྱས་པར་
བསམ་མོ། །མདུན་གྱི་པདྨ་ལ་ཡུམ་པདྨ་གཙུག་ཕུད་སྐུ་མདོག་དམར་མོ་ཞལ་གཅིག་ཕྱག་གཉིས་མ་གཡས་བུམ་པ། གཡོན་པས་རིན་པོ་ཆེ་བསྣམས་པའོ། །དེའི་ལོགས་ཀྱི་པདྨ་ལ་སྲས་ཉི་མ་ལ་དགའ་བ་
དཀར་པོ་རིན་པོ་ཆེ་འཛིན་པ། གཡས་བསྐོར་དུ་ནོར་བུ་བཟང་པོ་ལུག་གི་མགོ་ཅན་དཀར་པོ་རྒྱལ་མཚན་འཛིན་པ། གང་བ་བཟང་པོ་རྟའི་མགོ་ཅན་སེར་པོ་བུམ་པ་འཛིན་པ། ཡང་དག་ཤེས་ཤ་བའི་མགོ་ཅན་

[037A]༄༅། །སྔོན་པོ་རིན་པོ་ཆེ་འཛིན་པ། སྲེད་སྤོང་རའི་མགོ་ཅན་དམར་སེར་བྲ་བ་འཛིན་པ། བློན་པོ་རྒྱལ་བ་ཁྱུ་མཆོག་གླང་པོའི་མགོ་ཅན་ལྗང་གུ་གཞོང་བ་འཛིན་པའོ། །ཁྱམས་སུ་
ཀླུ་དང་གནོད་སྦྱིན་གྱི་ཚོགས་དཔག་ཏུ་མེད་པས་བསྐོར་བ་བསྒོམ་སྔགས་ནི། ཨོཾ་བཛྲ་པཱ་ཎི་ཧཱུཾ་ཕཊ། ཨོཾ་བཻ་ཤྲ་མ་ཎ་ཡེ་སཱཧཱ། ཞེས་པའོ། །སྔགས་འདི་གར་མཁན་མཆོག་གི་རྒྱུད་ཀྱི་ལེའུ་བཅུ་གསུམ་
པ་ནས་གསུངས་སོ། །རྒྱུད་འདིས་གར་མཁན་མཆོག་འདི་རྣམ་ཐོས་སྲས་ཀྱི་བུ་ཡིན་པ་དང། སྐུ་མདོག་གུར་ཀུམ་གཞོན་ནུའི་མདོག་ཅན་ཞལ་བཞི་ཕྱག་བཅུ་དྲུག་པ་དངོས་བསྟན་ལ་གསུངས། ཕྱག་བཅོ་བརྒྱད་
པ་འདི་རྣམ་སྲས་རང་ཡིན་ནམ་རྣམ་སྲས་ཀྱི་བུ་ཡིན་བརྟག་དགོས་སྤྱི་བབ་གར་མཁན་མཆོག་གི་རྒྱུད་ནས་གསུངས་པའི་རྣམ་སྲས་ལ། རྣམ་སྲས་གར་མཁན་མཆོག་གི་མཚན་འདོགས་ཐོབ་ཅིང། རྒྱུད་ཀྱིས་
ཚིག་ཟིན་པ་ཕྱག་བཅོ་བརྒྱད་དང། སྐུ་མདོག་ལྗང་གུ་དང་དམར་སྨུག་མ་གསུངས་ཀྱང། རྒྱུད་ཀྱི་དོན་ཐོབ་ཀྱི་དགོངས་པ་སློབ་དཔོན་འགྲོ་བཟང་དང་ཁ་ཆེ་རིན་ཆེན་རྡོ་རྗེས་བཀྲལ་བའི་མན་ངག་རྒྱ་བོད་
ཀྱི་བླ་མ་རིམ་པར་བརྒྱུད་པ་ལས་བྱུང་བའི་ཟབ་ཆོས་སུ་ཤེས་དགོས། ལྷ་དང་ལྷ་མིན་དྲེགས་ལྡན་རབ་འབྱོར་དབུས། །རྒྱལ་བའི་སྤྱན་སྔར་གང་གི་མཛད་པའི་དཔལ། །རྒྱ་ཆེར་བསྔགས་པའི་བསྟན་སྲུང་ཡོངས་ཀྱི་གཙོ།།

[037B] །དེ་ལ་ཁ་ཅུང་ཟད་བསྒྱུར་བ་གར་མཁན་མཆོག་དམར་སྨུག་ཞལ་གསུམ་ཕྱག་བཅོ་བརྒྱད་པ་འདིའི་རྗེས་གནང་ལ་གཏོར་མ་སོགས་དང་རྗེས་གནང་གི་ཆིངས་དང། བསྟོད་པ་རྣམས་
གར་མཁན་མཆོག་ལྗང་གུ་དང་འདྲ། བསྐྱེད་ཆོག་ནི། སབྷཱ་ཝ། སྟོང་པའི་ངང་ལས་བཧྲུཾ་ཡོངས་སུ་གྱུར་པ་ལས་གཞལ་ཡས་ཁང་གྲུ་བཞི་སྒོ་བཞི་རྟ་བབས་དང་བཅས་པའི་དབུས་སུ་པདྨའི་སྟེང་དུ་གཡུ་འབྲུག་
སྔོན་པོ། དེའི་སྟེང་བཻ་ཡིག་དམར་སྨུག། དེ་ལས་འོད་ཟེར་འཕྲོས་དོན་གཉིས་བྱས། ཚུར་འདུས་ཡོངས་སུ་གྱུར་པ་ལས་གར་མཁན་མཆོག་དམར་སྨུག། ཞལ་གསུམ་རྩ་ཞལ་དམར་སྨུག། གཡས་
དཀར། གཡོན་དམར། སྤྱན་གསུམ་གསུམ་དང་ལྡན་པ། ཕྱག་བཅོ་བརྒྱད་པ། དང་པོ་གཉིས་ཀྱིས་ཐུགས་ཀར་རིན་པོ་ཆེའི་གཞོང་བ་འདེགས་པ། གཡས་ཀྱི་གཉིས་པ་ན་རཏྣའི་རྒྱལ་མཚན། གསུམ་
པ་ན་བེ་ཅོན་གྱི་དབྱུག་ཏོ། བཞི་པ་ན་རལ་གྲི། ལྔ་པ་ན་མདའ། དྲུག་པ་ན་ཏྲི་ཤུ་ལ། བདུན་པ་ན་ཐོ་བ། བརྒྱད་པ་ན་བི་ཛ་པཱུ་ར། དགུ་པ་ན་རིན་པོ་ཆེའི་རྒྱལ་མཚན། གཡོན་གྱི་གཉིས་པ་ན་ནེའུ་ལེ་དང་
པདྨ༑ གསུམ་པ་ན་སྦྲུལ་ཞགས། བཞི་པ་ན་ཆོས་ཀྱི་འཁོར་ལོ་ལྔ་པ་ན་བུམ་པ། དྲུག་པ་ན་སྡིགས་མཛུབ་ཞགས་པ་དང་བཅས་པ། བདུན་པ་ན་གཞུ། བརྒྱད་པ་ན་རི་རབ། དགུ་པ་ན་ལྗོན་ཤིང། སྐུ་ལ་

[038A]༄༅། །རཏྣ་དུ་མས་སྤྲས་པ། ཀླུའི་རྒྱན་དང་ག་ཞ་བྱས་པ། གསེར་གྱི་ཁྲབ་གསོལ་བ། འབྲུག་གི་གོང་བུ་ཆིབས་པ། དེའི་མདུན་དུ་ཡུམ་སྐུ་མདོག་སེར་མོ་ཞལ་གཅིག་ཕྱག་གཉིས་
གཡས་ན་བུམ་བ་ནོར་བུས་གང་བ་དང། གཡོན་ན་པད་སྣོད་ཞལ་ཟས་ཀྱིས་གང་བ་བསྣམས་པ། ཡབ་ཡུམ་དེ་གཉིས་ལ་འཁོར་ནོར་བདག་གནོད་སྦྱིན་དུ་མས་བསྐོར་བར་བསྒོམ། སྔགས་ནི། ན་མོ་བཻ་ཤྲ་
མ་ཎ་ཡེ་ན་ཐ་ཀུ་བཻ་ར་མཧཱ་བྷ་ག་བྷྱ་ཀྲི་ཏ་བྷྱ་ན་དྷྱི་མ་ན་བ་ས་ཏེ་སཱཧཱ། ཡབ་ཀྱིའོ། །ཨོཾ་མཧཱ་པདྨ་ཀུ་ལ་དྷ་རི་ཤང་ཀ་བ་སུ་རཏྣ་ཀྵ་ཏེ། ནཱ་ག་སརྦ་མ་ཎི་མ་ནུ་སྨ་ར་སཱཧཱ། ཡུམ་གྱིའོ། །གར་མཁན་མཆོག་
གཉིས་པ་ཚར་ཆེན་གྱིས་གླང་ཐང་སྤྱན་སྔ་པ་ལས་གསན་ཅིང། བརྒྱུད་པ་དཀར་པོ་ཚེ་འཕེལ་དང་གཅིག་གོ་གར་མཁན་མཆོག་གཉིས་པོ་འདི་གསང་བ་གཤིན་རྗེ་ལྟ་བུར་ཡུམ་དང་འབྲེལ་པ་ཤིན་ཏུ་ཟབ་
ཅིང་ཞི་དྲག་གཉིས་ཀ་ཚང་བའི་གསང་སྒྲུབ་ཏུ་བཞེད་དོ་ནོར་དང་ཚེ་ཡི་དངོས་གྲུབ་མ་ལུས་པ། །ཅིག་ཅར་སྟེར་མཛད་རྣམ་མང་ཐོས་པའི་སྲས། །ཅི་འདི་བདེ་ལྡན་མགོན་པོ་ཚེ་སྦྱིན་མའི། །བདེ་
བྱེད་ཚེ་འཕེལ་ཡིན་སྙམ་བདག་ཕྱག་འཚལ། འདིར་ཆོས་སྐྱོང་རྣམ་ཐོས་སྲས་དཀར་པོ་ཚེ་འཕེལ་གྱི་རྗེས་གནང་ལ། རྟེན་དང་ཡོ་བྱད་བཤམས། བདག་མདུན་སྒྲུབ་པ། རྗེས་གནང་དངོས་

[038B] དང་པོ་ནི། གནས་ཁང་མཚན་ཉིད་དང་ལྡན་པ། དཀོན་མཆོག་སྤྱི་དང་ཆོས་སྐྱོང་འདིའི་རྟེན་དགྲམ། ཆུ་གཉིས་སྔོན་དུ་འགྲོ་བའི་ཉེར་སྤྱོད། འབུལ་གཏོར་ཟླུམ་པོ་རེ་དང། ཆུ་རྣམས་ལ་
འོ་མས་ཁ་བསྒྱུར། བྱེ་བྲག་ཏུ་མངར་གསུམ་དང་དཀར་གསུམ་ཤས་ཆེ་ལས་གྲུབ་པའི་གཏོར་མ་ཁང་བརྩེགས་སུམ་རིམ་མར་གྱི་ཛམ་བཤོས་བརྒྱད་ཀྱིས་བསྐོར་བ་བཤམས་པ་ནི། བླ་མ་ཡི་དམ་ཆོས་སྐྱོང་
འཁོར་བཅས་ཀྱི་བཞུགས་གནས་མཚོན་ཞིང་ཆོས་སྐྱོང་སྐྱེད་པའི་རྟེན་གཏོར་ཡིན་པས་བསྡུ་ན་འདི་ཙམ་གྱིས་ཆོག། གྲུབ་ན་གཏོར་མའི་མདུན་དུ་རྡུལ་ཚོན་དཀར་པོས་མཎྜལ་གྲུ་བཞི་པའི་དབུས་སུ་པདྨ་འདབ་
བརྒྱད་དཀར་པོ་མུ་ཁྱུད་དང་བཅས་པའི་ལྟེ་བར་བཻ་དང། འདབ་བརྒྱད་ལ་ཀྵ་རེ་རེ་བྲིའོ། །དེའི་དབུས་སུ་མཉྫིའི་སྟེང་དུ་བུམ་པ་མཚན་ཉིད་དང་ལྡན་པ་བཅུད་སྣ་ཚོགས་ཀྱིས་གང་ཞིང་དར་རམ་རས་ཀྱིས་
མགུལ་ཆིངས་ཅན་དུང་ཆོས་རྡོར་གཟུང་དཔག་བསམ་ཤིང་གིས་ཁ་བརྒྱན་པ་གཅིག་ཀྱང་བཞག་གོ་མཎྜལ་གྲུ་བཞི་སོགས་འབྲི་མ་ཐུབ་ན་ཡང་བུམ་པ་ངེས་པར་བཤམ་མོ། །གཉིས་པ་ནི། མཆོད་པའི་
ཡོ་བྱད་བྱིན་གྱིས་བརླབས་པ་བྱ་སྤྱོད་སྤྱི་དང་མཐན་པར་བྱས་ཏེ། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ། སྭ་བྷཱ་ཝའི་སྔགས་བརྗོད། ཐམས་ཅད་སྟོང་བར་བསམ། སྟོང་བའི་ངང་ལས་

[039A]༄༅། །བཧྲུཾ་ལས་བྱུང་བའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་བང་རིམ་བཞི་དང་བཅས་པ། དེའི་ནང་ན་འཁོར་ས་རིམ་པ་གསུམ་ལ། ཕྱི་མ་ལ་གནོད་སྦྱིན་བྱེ་བའི་ཚོགས། བར་
མ་ལ་སྟོབས་ཆེན་སུམ་ཅུ་རྩ་གཉིས། འཁོར་ཁྱམས་དང་པོའི་དབུས་ན་ཕྱོགས་བཞི་དང་མཚམས་བཞིར་གྱིས་པའི་པདྨ་འདབ་བརྒྱད། དེའི་ལྟེ་བ་ལ་བཻ། འདབ་བརྒྱད་ལ་ཀྵ་ཡིག་རེ་རེ། དེ་དག་ལས་
འོད་ཟེར་འཕྲོས། སེམས་ཅན་ཐམས་ཅད་ཀྱི་ཚེ་ཐུང་བའི་ལས་སྒྲིབ་བསགས་པ་རྣམས་སྦྱངས། འོད་ཟེར་ཚུར་འདུས་ཡིག་འབྲུ་སོ་སོ་ལ་ཐིམ། དེ་ཡོངས་སུ་གྱུར་པ་ལས། ལྟེ་བ་ལ་པདྨ་དང་ཟླ་བའི་
སྟེང་དུ་སིཾ་ལས་སེང་གེ་དཀར་མོ་རྒྱན་གྱིས་བརྒྱན་པ་ཁ་གྱེན་དུ་ཕྱོགས་པ་དེའི་སྟེང་དུ་པདྨ་དང་ཟླ་བའི་གདན་དེའི་སྟེང་དུ་བཻ་ཡིག་དཀར་པོ་དེ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་
སྦྱངས། ཚུར་འདུས་ཡོངས་སུ་གྱུར་པ་ལས། རང་ཉིད་ཆོས་སྐྱོང་རྣམ་སྲས་དཀར་པོ་ཚེ་འཕེལ་སྐུ་མདོག་གངས་རི་ལ་ཉི་མ་ཤར་བ་ལྟར་དཀར་ཞིང་འོད་ཟེར་འཕྲོ་བ་ཞལ་གཅིག་ཕྱག་གཉིས་པ་ཕྱག་གཡས་
འཆི་མེད་ཚེའི་དངོས་གྲུབ་འགུགས་པའི་ལྕགས་ཀྱུ་བསྣམས་པ་ཕྱག་གཡོན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པ། ཞལ་འཛུམ་ལ་ཆགས་པའི་ཉམས་ཅན། རིན་པོ་ཆེའི་རྒྱན་དུ་མས་

[039B] དབུ་ལ་རིན་པོ་ཆེའི་བྲོག་ཞུ་རིགས་བདག་གི་ཚུལ་དུ་མནབ་པ། པདྨ་འདབ་བརྒྱད་ཀྱི་ཀྵ་ཡིག་རྣམས་ཡོངས་སུ་གྱུར་པ་ལས། ཤར་དུ་ཛམ་བྷ་ལ། ལྷོར་གང་བ་བཟང་པོ། ནུབ་ཏུ་ནོར་བུ་བཟང་པོ་
བྱང་དུ་ཀུ་བཻ་ར། ཤར་ལྷོར་ཡང་དག་ཤེས། ལྷོ་ནུབ་ཏུ་འབྲོག་གནས། ནུབ་བྱང་དུ་ལྔས་རྩེན། བྱང་ཤར་དུ་པི་ཙི་ཀུཎྚ་ལི་ཐམས་ཅད་ཀྱང་སྐུ་མདོག་དཀར་པོ་ཞལ་གཅིག་ཕྱག་གཉིས། ཕྱག་གཡས་ན་ཚེ་འགུགས་
པའི་ལྕགས་ཀྱུ། གཡོན་འཆི་མེད་ཀྱི་བདུད་རྩིས་གང་བའི་ཚེ་བུམ་འཛིན་པ། འཁོར་ཐམས་ཅད་ཀྱང་རྟ་དཀར་པོ་ལ་ཆིབས་པ་གཙོ་འཁོར་ཀུན་གྱི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། གཙོ་
བོའི་ཐུགས་ཀའི་ཧཱུཾ་ཡིག་གི་མཐའ་བསྐོར་དུ་པདྨ་འདབ་བརྒྱད་འདབ་མ་རེ་ལ་བཻ་ཡིག་རེ་རེས་མཚན་པ། འཁོར་རྣམས་ཀྱི་ཐུགས་ཀའི་ཧཱུཾ་ཡིག་གི་མཐའ་བསྐོར་དུ་པདྨ་འདབ་བཞི་རེ་རེ་ལ་བཻ་རེ་རེ། དེ་རྣམས་
ལས་འོད་ཟེར་འཕྲོས། དཀར་པོ་ཚེ་འཕེལ་རྟ་བདག་བརྒྱད་དང་བཅས་པའི་ལྷ་ཚོགས་སྤྱན་དྲངས། ཛཧཱུཾ་བཾ་ཧོས་བདག་བསྐྱེད་ལ་བསྟིམ། བླ་མ་དང་ཡི་དམ་དབྱེར་མེད་པས་རཏྣ་མུ་ཀུ་ཊ་ཨ་བཧི་ཥིཉྩ་ཞེས་
གསུངས་ཤིང་རབ་ཉིད་གཙོ་བོར་གསལ་བ་དང་རྟ་བདག་བརྒྱད་ཀྱི་སྤྱི་བོར་རིན་པོ་ཆེའི་ཅོད་པན་བཞག་པར་བསམ། དེ་ནས་རང་གི་སྙིང་ཀའི་ཧཱུཾ་གི་མཐའ་བསྐོར་དུ་ཨོཾ་བཧྲུཾ་ཎི་ཨ་ཡུ་ཥེ་ཧཱུཾ། ཞེས་པའི་ཡིག་འབྲུ་
[040A]༄༅། །བདུན་གྱིས་བསྐོར་བ་ལས་འཆི་མེད་བདུད་རྩིའི་རྒྱུན་བྱུང་ལུས་ཀྱི་ནང་གང། སྡིག་སྒྲིབ་ཐམས་ཅད་ཕྱིར་ཐོན་པར་བསམ་ལ། སྔགས་འདི་ཅི་ནུས་བཟླས། རྫས་སུ་དགེ་བ་འདི་
ཡིས་མྱུར་དུ་སོགས་དང། སེམས་ཅན་འདི་དག་ཐམས་ཅད་ནི། །ཚེ་ཡང་དཔག་མེད་རིང་བར་ཤོག་ཅེས་སོགས་ཤིས་པ་བརྗོད། དེ་ནས་གཏོར་མ་སོགས་དང་བུམ་པ་རྣམས་བསངས་སྦྱངས། སྟོང་པའི་ངང་
ལས་བཧྲུཾ་ལས་བྱུང་བའི་བུམ་པ་མཚན་ཉིད་དང་ལྡན་པ། མང་ཆུ་དང་བཅུང་ཀྱིས་གང་བའི་ནང་དང་མདུན་གྱི་གཏོར་མ་ཁང་བཟང་གི་གནས་སུ་གཞལ་ཡས་ཁང་དང་ལྷ་གཙོ་འཁོར་ཡོངས་སུ་རྫོགས་པ་རིན་པོ་ཆེའི་
ཅོད་པན་གྱིས་བརྒྱན་པའི་པར་མངོན་རྟོགས་བཞིན་བསྐྱེད། མདུན་བསྐྱེད་ཀྱི་ལྷ་སོ་སོའི་ཐུགས་ཀའི་ཡིག་འབྲུ་ལ་དམིགས་པ་རྩེ་གཅིག་ཏུ་གཏད་ནས། ཡིག་འབྲུ་ལས་བདུད་རྩིའི་རྒྱུན་བྱུང་ལྷའི་སྐུ་ལུས་གང་
བར་མོས་ལ། ཨོཾ་བཧྲུཾ་ཎི་ཨ་ཡུ་ཥེ་ཨཱ་ཡུརྫྙཱ་ན་སིདྡྷི་ཨ་པ་རི་མི་ཏ་ཚེ་བཧྲུཾ། ཞེས་བརྒྱ་རྩ་སོགས་ཅི་ནུས་བཟླ། གཏོར་མའི་ལྷ་དང་བུམ་པའི་ལྷ་ལ་ཐུན་མོང་དུ། ཨོཾ་བཻ་ཤྲ་མ་ན་ས་པཱ་རི་ཝ་ར་ཨརྒྷཾ་སོགས་
ཀྱིས་མཆོད། ཨོཾ་ཨཱཏྲུཾ་ལན་གསུམ་གྱིས་འབུལ་གཏོར་བྱིན་གྱིས་རླབས། མཚན་སྔགས་ལ། ཨ་ཀཱ་རོ་མུ་ཁཾ་སོགས་བཏགས་པ་ལན་གསུམ་གྱིས་འབུལ། གདོང་ལྔ་པད་ཟླའི་གདན་སྟེང་དུ། །

[040B] །སྐུ་མདོག་དཀར་པོ་ཕྱག་གཉིས་པ། །ཚེ་འགུགས་ལྕགས་ཀྱུ་བུམ་པ་བསྣམས། །འཆི་མེད་སྩོལ་ལ་ཕྱག་འཚལ་ལོ། །ཞེས་པས་བསྟོད། དུང་ཆོས་ཀྱི་མཆོད་
ཡོན་དཀྲུགས་པའི་རྐྱེན་ཀྱིས་བུམ་ནང་གི་རྟེན་དང་བརྟེན་པར་བཅས་པ་ཐམས་ཅད་འོང་དུ་ཞུ་བ་ལས་བྱུང་བའི་བདུད་རྩིར་གྱུར། བུམ་པ་དེ་རང་གི་སྤྱི་བོར་བཞག་ནས། བླ་མ་དང་ཡི་དམ་གྱིས་རང་ལ་
དབང་བསྐུར་བར་མོས་ཤིང་འདོད་པའི་དོན་ལ་གསོལ་བ་གདབ། འདིར་བུམ་ནང་གི་ཡེ་ཤེས་པ་ལ་གཤེགས་གསོལ་མ་བཤད་འདུག་ཀྱང་རྒྱུད་སྡེ་འོག་མའི་སྐབས་ཡིན་པས་དགོས་སམ་སྙམ། འཆི་མེད་ཚེའི་དངོས་གྲུབ་ཐོབ་པར་
མོས༑ གསུམ་པ་རྗེས་གནང་དངོས་ནི། སློབ་མ་ཁྲུས་བྱས་གྲལ་ལ་འཁོད་པ་ལ། སློབ་དཔོན་གྱིས་སེམས་ཅན་ཐམས་ཅད་ཀྱི་དོན་དུ་ཞེས་སོགས་སེམས་བསྐྱེད་དང་མཚམས་སྦྱོར་ཅུང་ཟད་བརྡའ་སྦྱར་ལ་རྣམ་
སྲས་ཀྱི་ལོ་རྒྱུས་སྤྱི་དང་བྱེ་བྲག་དཀར་པོ་ཚེ་འཕེལ་འདི་ཚེ་སྒྲུབ་ལ་བསྔགས་པའི་རྒྱུ་མཚན་ཡང་བརྗོད། ཆོས་བྱེད་ཀྱི་སྐྱེས་བུ་ལ་ཤིན་ཏུ་འགྲོ་སྟེ། པཎ་ཆེན་ཤཱཀྱ་མཆོག་ལྡན་དབུས་སྐྱོར་མོ་ལུང་གི་ཆོས་གྲྭར་
བཞུགས་སྐབས་མཁན་ཆེན་ཆོས་རྒྱལ་དཔལ་བཟང་པོ་ལ་རྣམ་སྲས་དཀར་པོའི་རྗེས་གནང་གསན་དུས་མཚན་ལྟས་ལ་མི་དཀར་པོ་དར་དཀར་པོའི་གོས་གྱོན་པའི་ཕུ་ཐུང་ནང་ནས་མགྲོན་བུ་དཀར་པོ་ཐུ་བར་སྦྱིན་བྱུང་

[041A]༄༅། །བ་བགྲངས་པས་གྲངས་བརྒྱད་ཅུ་ཐམ་པ་འདུག། སང་དེ་སྔ་མོར་མཁན་ཆེན་ལ་ཞུས་པས། དེ་ཁྱེད་རང་གི་ཚེའི་ཚད་དུ་འདུག་གསུངས་བ་བྱུང། ཕྱིས་དེ་ཀ་བཞིན་པཎ་ཆེན་རིན་པོ་ཆེ་དགུང་ལོ་བརྒྱད་ཅུ་ཐམ་པ་བཞུགས། པཎ་ཆེན་ནས་བྲག་དམར་པ་དང། གླང་ཐང་སྤྱན་སྔ་པ་ཤཱཀྱ་རྒྱལ་མཚན་ལ་བརྒྱུད་དེ། ཚར་ཆེན་ཆོས་ཀྱི་རྒྱལ་པོས་འདིའི་རྗེས་གནང་དང་ཡིག་ལུང་རྣམས་
གསན། ད་ལྟའི་བར་དུ་ཡང་པཎ་ཆེན་གྱི་ཡིག་ཆ་སོར་བཞག་མཛད་པ་ཡིན། ད་ཁྱེད་རང་རྣམས་ཐུགས་འདུན་འདི་བཞིན་གནང་བ་ཞུ། སློབ་དཔོན་དཀར་པོ་ཚེ་འཕེལ་དུ་གསལ་བ་ལ་རྗེས་གནང་ཟབ་མོ་
ཞུ་བའི་ཡོན་དུ་མཎྜ་ལ་ཕུལ། དེ་ལྟར་མཎྜལ་ཕུལ་ནས་གསོལ་བ་གདབ་པ་འདིའི་རྗེས་ཟློས་མཛོད། གནོད་སྦྱིན་ནོར་སྐྱོང་རིན་ཆེན་ལྟ་བུའི་སྐུ། །ཆེ་མཆོག་བསམ་གྱིས་མི་ཁྱབ་ཡོན་ཏན་ལྡན་།སྒྲུབ་
མཆོག་བདག་ལ་ཚེ་དང་ཡེ་ཤེས་ཀྱི། །དངོས་གྲུབ་མ་ལུས་དུས་འདིར་སྩལ་དུ་གསོལ། །ཞེས་ལན་གསུམ་བརྗོད། སྤྲོ་ན། དཀོན་མཆོག་གསུམ་ལ་བདག་སྐྱབས་སོགས་རྒྱུན་བཤགས་ལན་གསུམ་
སྐུའི་རྗེས་གནང་གི་སླད་དུ་དམིགས་པ་འདི་བཞིན་མཛོད། སྭ་བྷཱ་ཝའི་སྔགས་བརྗོད། སློབ་མའི་ཕུང་ཁམས་སྐྱེ་མཆེད་ཐམས་ཅད་སྟོང་པར་སྦྱངས། སྟོང་པའི་ངང་ལས་བཧྲུཾ་ལས་གཞལ་ཡས་ཁང་གི་

[041B]རྟོགས་བཞིན་བསྐྱེད། སློབ་དཔོན་དང་སློབ་མ་དང་མདུན་བསྐྱེད་གསུམ་གྱི་སྙིང་ག་ནས་འོད་ཟེར་འཕྲོས། རང་བཞིན་གྱི་གནས་དང། བྱང་ཕྱོགས་
ལྕང་ལོ་ཅན་ནས་དཀར་པོ་ཚེ་འཕེལ་འཁོར་བཅས་སྤྱན་དྲངས་སློབ་མ་ལ་བསྟིམ། སྤོས་རོལ་དང། ཨོཾ་བཧྲུཾ་ཎི་སོགས་ཡི་གེ་བདུན་བརྗོད། གསུང་གི་རྗེས་གནང་གི་སླང་དུ་སློབ་མས། བཅོམ་ལྡན་
བདག་ལ་སྩལ་ལགས་ཀྱི་སོགས་ལན་གསུམ་གྱིས་གསོལ་བ་གདབ། སློབ་དཔོན་དཀར་པོ་ཚེ་འཕེལ་དུ་གསལ་བའི་ཐུགས་ཀའི་ཧཱུཾ་དང་བཻ་ཡིག་རྣམས་ལས་སྔགས་ཀྱི་ཕྲེང་བ་ཆད་ཞལ་ནས་ཐོན། སློབ་མའི་
ཞལ་དུ་ཞུགས། སེམས་རྒྱུད་དང་དབྱེར་མེད་དུ་འདྲེས་པར་བསམ་ལ་ཡི་གེ་བདུན་པ་ལན་གསུམ་བརྗོད་དུ་གཞུག། སློབ་དཔོན་གྱིས་སློབ་མའི་སྤྱི་བོར་མེ་ཏོག་བཞག་ལ། བཅོམ་ལྡན་འདི་ལ་ཞེས་སོགས་
བརྗོད། དམ་བཅའི་ལུང་གི་རྗེས་ཟློས་ཀྱང་གསུངས་པར་ཞུ། སློབ་དཔོན་དགོངས་སུ་གསོལ། བདག་མིང་འདི་ཞེས་བགྱི་བས་དུས་འདི་ནས་བཟུང་སྟེ་ཇི་སྲིད་སངས་རྒྱས་མ་ཐོབ་པར་དུ་རྣམ་སྲས་དཀར་པོ་ཚེ་
འཕེལ་ཡི་དམ་དུ་བཟུང་སྟེ་དངོས་གྲུབ་བླངས་པར་བགྱིའོ། །ཞེས་ལན་གསུམ་བརྗོད་དུ་གཞུག། ཐུགས་ཀྱི་རྗེས་གནང་ནི། སྔར་སྒྲུབ་པའི་བུམ་པ་དེ་སློབ་མའི་མགོ་བོར་བཞག་ལ། ཨོཾ་བཻ་ཤྲ་མ་ཎ་ཡེ་

[042A]༄༅། །བཧྲུཾ་ཎི་ཨཱ་ཡུ་ཥེ་ཧཱུཾ། ཨཱ་ཡུ་ཛྙཱ་ན་སིདྡྷི་ཨ་པ་རི་མི་ཏ་ཚེ་བཧྲུཾ། ཞེས་ལན་བདུན་བཟླས་ལ། སྦྱིན་པའི་སྟོབས་ཀྱིས་སངས་རྒྱས་ཡང་དག་འཕགས། །སོགས་བདེན་པའི་སྟོབས་བརྗོད་
བུམ་ཆུ་སྤྱི་བོ་ནས་ཞུགས་པར་བསམ་ཞིང་འཐུང་དུ་གཞུག། ཆུ་རྒྱུན་སྙིང་གའི་ཎི་དང་ཧཱུཾ་ལ་ཐིམ་པས་བདེ་སྟོང་གཉིས་སུ་མེད་པའི་ངང་དུ་ཅུང་ཟད་འཇོག་པར་ཞུ་ཞེས་བརྗོད། གཏོར་མ་ཁང་བརྩེགས་མ་རྣམ་
སྲས་སུ་བསྐྱེད་པ་དེ་སློབ་མའི་མགོ་བོར་བཞག་ལ་ཡི་གེ་བདུན་པ་ལན་གསུམ་བརྗོད། རྡོ་རྗེ་འཆང། ཕྱག་ན་རྡོ་རྗེ། སྤྱོད་མཛད་ཆོས་ཀྱི་རྡོ་རྗེ། སློབ་དཔོན་འགྲོ་བཟང་སྙིང་པོ་སོགས་རྩ་བ་དང་བརྒྱུད་
པར་བཅས་པའི་བླ་མ་རྣམས་ཀྱི་བཀའ་དང་དམ་ལས་མ་འདའ་བར་དཀར་པོ་ཚེ་འཕེལ་གཙོ་འཁོར་ཁྱེད་རྣམས་ཀྱིས་རྡོ་རྗེ་སློབ་མ་འདི་ལ་འགོ་ཞིང་མཆིས་པ་དང་བསྲུང་སྐྱོབ་སྤ་གསུམ་མཛད་དུ་གསོལ། འདིའི་
བསམ་པའི་དོན་ཐམས་ཅད་ཡིད་བཞིན་དུ་འགྲུབ་ཅིང། ཚེ་དང་བསོད་ནམས་བསམ་གྱིས་མི་ཁྱབ་པ་འཕེལ་ཏེ་སྐུ་ཚེ་དང་བཞེད་དོན་མཐར་ཕྱིན་པ་འབྱུང་བའི་འཕྲིན་ལས་དང་སྡོངས་གྲོགས་མཛད་དུ་
གསོལ། རྣམ་སྲས་ཀྱིས་ཀྱང་དེ་ལྟར་ཞལ་གྱིས་བཞེས་ཏེ་འོད་དུ་ཞུ་སློབ་མའི་སྤྱི་བོ་ནས་ཐིམ་པར་བསམ་ལ། ཛཧཱུཾ་བཾ་ཧོཿ་བརྗོད། རྗེས་གཙོ་བོས་ཇི་ལྟར་སོགས་འདྲ། རྡོ་རྗེ་སེམས་དཔའི་ཡིག་

[042B] མ་འབྱོར་པ་དང་སོགས་ཀྱིས་ནོངས་པ་བཟོད་པར་གསོལ། རྣམ་སྲས་ཀྱི་རྟེན་ལ། སུ་པྲ་ཏིཥཱས་བརྟན་བཞུགས་བྱ། གང་སྐུ་ཟླ་ཤེལ་མཁའ་འདིར་ཤར་མ་ཐག་འཆི་བདག་
བདུད་སྡེའི་མུན་པས་འོག་བྲོས། །འཆི་མེད་འོད་ཟེར་འབུམ་ཕྲག་ཕྱོགས་བཅུར་འཕྲོ། །ལྷ་ཁྱོང་སྙིང་གི་ཐིག་ལེར་རྟག་བཞུགས་གསོལ། །ཞེས་ཀྱང་སྨྲས་སོ། །འདིའི་བརྒྱུད་པ་ནི། རྡོ་རྗེ་འཆང་
ཕྱག་ན་རྡོ་རྗེ། སྤྱོད་མཛད་ཆོས་ཀྱི་རྡོ་རྗེ། སློབ་དཔོན་འགྲོ་བཟང་སྙིང་པོ། གྲུབ་ཆེན་བཧྲི་ད་ཀ་ར་ཏི། ཁ་ཆེ་དགོན་པ་པ། ཟངས་དཀར་ལོ་ཙཱ་བ་འཕགས་པ་ཤེས་རབ། གཡེར་བོ་ཇོ་སྟོན། སྦལ་
ཏི་དགྲ་བཅོམ་པ། མཁན་ཆེན་ཤེས་རབ་སེང་གེ། བསམ་ཡས་པ་ཚུལ་ཁྲིམས་དབང་ཕྱུག། སེ་བ་ཅན་པ་ཡོན་ཏན་ཚུལ་ཁྲིམས། མཁན་ཆེན་ཤེས་རབ་རྡོ་རྗེ། དེས་མཁན་ཆེན་ཀ་བཞི་པ་དང་
དགའ་ལྡན་ཕུགས་པ་བླ་མ་འགྲོ་བ་གཉིས་ལ་གནད། དེ་གཉིས་ཀ་ལ་མཁན་ཆེན་ཆོས་ཀྱི་རྒྱལ་མཚན་དཔལ་བཟང་པོས་གསན། དེ་ནས་ཤཱཀྱ་མཆོག་ལྡན། བྲག་དམར་བ་ཀུན་དགའ་ཆོས་འཕེལ་
སྤྱན་སྔ་ཤཱཀྱ་རྒྱལ་མཚན། ཚར་ཆེན་ཆོས་ཀྱི་རྒྱལ་པོ་འཇམ་དབྱངས་མཁྱེན་བརྩེ། དེས་རྗེ་བླ་མ། ཡང་ཚར་ཆེན། མཻ་ཏྲི་དོན་གྲུབ་རྒྱལ་མཚན། སྤྱན་སྔ་ཆོས་རྒྱ་མཚོ། དབང་ཕྱུག་རབ་བརྟན་

[043A]༄༅། །ངག་དབང་ཆོས་གྲགས་མན་སྔར་ལྟར་རོ། གསོལ་པ་བཏབ་པས་འདོད་དགུ་མ་ལུས་པ། །འབྱུང་བར་མ་ཟང་མི་མཐུན་དགྲ་པོའི་དཔུང། །འཇོམས་མཛད་དགྲ་ལྷ་ཆེན་པོ་སྤྲིན་
གསེབ་མར། །གྲགས་པའི་སེར་ཆེན་ལྷ་དགུ་ཨེ་མ་རྨད། ལྷ་སྲས་དང་བློན་པོ་ཞང་ལྷ་བཟང་ཀླུ་དཔལ་གཉིས་ཀྱིས་བྷ་ད་ཧོར་གྱི་སྒོམ་གྲྭ་འཇོམས་པའི་དམག་ལ་འགྲོ་སྐབས་ཨོ་རྒྱན་ཆེན་པོས་
གནང་བའི་ཞི་དྲག་གཉིས་ལས་ཞི་བ་ལྗང་ཡུལ་མའམ། སྤྲིན་གསབ་མ་སེར་ཆེན་ལྷ་དགུ་གོང་ནན་ཕྱག་རྡོར་བཛྲ་པཱ་ཎི་དང་བཅས་པའི་རྗེས་གནང་ལ། འདིའི་ཕྱག་བཞེས་ལ། ཕྱག་རྡོར་ལ་གཏོར་མ། ཚོམ་
བུ༑ བུམ་པར་དྲི་བཟང་གི་ཆུ་རྡོར་གཟུངས་ཁ་རྒྱན་དང་བཅས་པ། རྣམ་སྲས་ལ་རྟེན་གཏོར་ཁང་བཟང་མ། འབུལ་གཏོར་མཆོད་པ་རྣམས་དཀྱུས་བཞིན་དང། རྗེས་གནང་གི་སྐབས་སུ་དགོས་པའི་ཕྱག་
མཚན་རྒྱལ་མཚན་དང་ནེའུ་ལེ་འབུར་མའམ། བྲིས་པ་ཙ་ཀ་ལིས་ཀྱང་གོ་ཆོད་པས་དེ་རྣམས་བཤམས། སློབ་དཔོན་རང་ཉིད་སྟན་བདེ་བ་ལ་འདུག་ནས་མཆོད་པ་བྱིན་རླབས་བྱ། སྐྱབས་འགྲོ་སེམས་
བསྐྱེད་ཡན་ལག་བདུན་པ། སྭ་བྷཱ་ཝས་སྟོང་ཉིད་བསྒོམ་པ་སྤྱི་ལྟར་བྱ། སྟོང་པའི་ངང་ལས་རི་རབ་ཀྱི་སྟེང་གཞལ་ཡས་ཁང་གི་ནང་དུ་པདྨ་འདབ་མ་བརྒྱད་པ་དང། ཉི་མ་ཟླ་བའི་སྟེང་དུ་རང་སེམས་ཀྱི་ངོ་བོ་

[043B] དོན་གཉིས་བྱས་ཚུར་འདུས་ཧཱུཾ་ལ་ཐིམ་པས་ལས་རྡོ་རྗེ་ཧཱུཾ་གིས་མཚན་པ་དེ་ཡོངས་སུ་གྱུར་པ་ལས། རང་ཉིད་ཕྱག་ན་རྡོ་རྗེ་སྐུ་མདོག་མཐིང་ན་གཞལ་གཅིག་ཕྱག་
གཉིས་པ་ཕྱག་གཡས་རྡོ་རྗེ་འཕྱར་ཞིང། གཡོན་པ་ཐུགས་ཀར་སྡིགས་མཛུབ་མཛད་པ། ཁྲོ་བོའི་རྒྱན་ཆ་ལུགས་ཡོངས་སུ་རྫོགས་པ། ཞབས་གཉིས་གཡས་བསྐུམ་གཡོན་བརྐྱང་བས་ཡེ་ཤེས་ཀྱི་མེ་འབར་
བའི་དབུས་ན་བཞུགས་པ། དྲེགས་པ་ཐམས་ཅད་དབང་དུ་སྡུད་པ་ཞིག་བསྐྱེད། གནས་གསུམ་བྱིན་གྱིས་བརླབས། ཡེ་ཤེས་པ་བསྟིམ་སྙིང་གར་ཟླ་བའི་སྟེང་དུ་ཧཱུཾ་ཡིག་སྔགས་ཕྲེང་གིས་བསྐོར་བ་ལ་
དམིགས་ནས། ཨོཾ་བཛྲ་པཱ་ཎི་ཧཱུཾ་ཕཊ། ཅི་ནུས་བཟླ། བུམ་པར་ཡང་ཕྱག་ན་རྡོ་རྗེ་བསྐྱེད་བ་ནས་ཡེ་ཤེས་པ་བསྟིམ་པའི་བར་འགྲེ། མདུན་བསྐྱེད་ལ་མཆོད་བསྟོད་གཏོར་མ་བསྔོ། སྙིང་གནས་སྔགས་ཀྱི་
ཕྲེང་བ་གཟུངས་ཐག་ལ་བརྟན་ནས་སོང་བུམ་ནང་གི་ལྷ་ལ་ཕོག་སྐུ་ལས་བདུད་རྩིའི་ཆུ་རྒྱུན་བྱུང་བ་སོགས་འདྲ། མདུན་གྱི་རྟེན་གཏོར་ལ་དམིགས་ཏེ། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པར་
གྱུར༑ སྟོང་ཨཱི་ངང་ལས་བཧྲུཾ་ལས་གཞལ་ཡས་ཁང་ཁང་བརྩེགས་རིམ་པ་གསུམ་དང་བཅས་པའི་སྟེང་མར་རྩ་བརྒྱུད་ཀྱི་བླ་མ་རྣམས་བཞུགས། བར་ན་ཕྱག་ན་རྡོ་རྗེའི་ལྷ་ཚོགས། འོག་ན་སེང་གེའི་ཁྲི་སྟེང་དུ་བཻ་ལས་
[044A]༄༅། །འོད་ཟེར་འཕྲོས། སེམས་ཅན་ཐམས་ཅད་ཀྱི་དབུལ་འཕོངས་ཞི་བར་བྱས། ཚུར་འདུས་ཡོངས་སུ་གྱུར་པ་ལས། རྒྱལ་པོ་ཆེན་པོ་རྣམ་ཐོས་སྲས་སྐུ་གསེར་གྱི་མདོག་ཅན་ཞལ་
གཅིག་ཕྱག་གཉིས་པ། ཕྱག་གཡས་པས་རིན་པོ་ཆེའི་རྒྱལ་མཚན་འཛིན་པ། གཡོན་ན་ནེའུ་ལེའི་རྐྱལ་བ་འཛིན་པ། རིན་པོ་ཆེའི་ཅོད་པན་དབུ་ལ་མནབ་པ། གཞན་ཡང་རིན་པོ་ཆེའི་རྣ་རྒྱན་མགུལ་
རྒྱན་དོ་ཤལ་དཔུང་རྒྱན། ཕྱག་གདུབ་འཕྲེང་བ་ཅན། ཞལ་ནས་རིན་པོ་ཆེའི་ཆར་འབེབས་པ། ཕྲག་གོང་གཡས་སུ་ཉི་མ་དང་གཡོན་དུ་ཟླ་བས་མཚན་པ། གསུས་ཁྱིམ་ཆེ་ལ་ཞབས་སྐྱིལ་མོ་
ཀྲུང་གིས་བཞུགས་པ། དེའི་མདུན་དུ་ཛམ་བྷ་ལ་སེར་པོ་རིན་པོ་ཆེ་ཐོགས་པ། ལྷོར་གང་བ་བཟང་པོ་སེར་པོ་རྒྱལ་མཚན་དང་བུམ་པ་ཐོགས་པ། ནུབ་ཏུ་ནོར་བུ་བཟང་པོ་རིན་པོ་ཆེ་འབར་བ་ཐོགས་
པ༑ བྱང་དུ་ཀུ་བེ་ར་ནག་པོ་གོས་ནག་གྱོན་ཞིང་དར་ནག་ཐོགས་པ། ཤར་ལྷོར་ཡང་དག་ཤེས་སེར་པོ་རལ་གྲི་ཐོགས་པ། ལྷོ་ནུབ་ཏུ་འབྲོག་གནས་ནག་པོ་ངར་མདུང་ཐོགས་པ། ནུབ་བྱང་དུ་ལྔས་རྩེན་
སེར་སྐྱ་ཁང་བརྩེགས་ཐོགས་པ། བྱང་ཤར་དུ་བི་ཙི་ཀུཎྜ་ལི་དཀར་པོ་གྲི་ཕུབ་ཐོགས་པ། ཐམས་ཅད་ཀྱང་ཕྱག་གཡོན་ན་ནེའུ་ལེ་བསྣམས་ཤིང། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ་རྫུ་

[044B] མགོ་བརྙན་སྣ་ཚོགས་ཡོད་པའི་གནོད་སྦྱིན་བྱེ་བའི་ཚོགས་ཀྱིས་བསྐོར་བར་བསམས། རང་ཉིད་ཕྱག་རྡོར་དུ་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་བྱང་ཕྱོགས་ནས་
རྣམ་སྲས་འཁོར་བཅས་སྤྱན་དྲངས་པར་བསམ་ལ། དྲིལ་བུ་གསིལ་ཧཱུཾ་རི་རབ་ཆེན་པོའི་བྱང་ཕྱོགས་ནས། །གནོད་སྦྱིན་ཆེན་པོ་རྣམ་ཐོས་སྲས། །འཁོར་གྱི་གནོད་སྦྱིན་ཚོགས་དང་བཅས། །ཐུགས་
དམ་བསྐངས་ཤིང་གཤེགས་སུ་གསོལ། །ཨོཾ་བཻ་ཤྲ་མ་ཎ་ཡེ་ས་པཱ་རི་ཝཱ་ར་ས་མ་ཡ་ཧྲཱིཾཧྲཱིཾཛཛཨོཾ་བཻ་སཱཧཱ་ཞེས་པས་སྤྱན་དྲངས། ཛཧཱུཾ་བཾ་ཧོས་མདུན་བསྐྱེད་ལ་བསྟིམ། ཨོཾ་རཏྣ་མུ་ཀུ་ཏྲ་ཨ་བཧི་ཥིཉྩ་མཾ་
ཨོཾ་ཨཱཧཱུཾ། ཧཱུཾ་གསང་བདག་གནོད་སྦྱིན་ཆེན་པོ་འཁོར་བཅས་ལ། །སྤོས་དང་མེ་ཏོག་མར་མེ་ཞལ་ཟས་དང། །སིལ་སྙན་རྔ་དང་བྱུགས་པ་མཆོད་པའི་རྫས། །དངོས་སུ་འབྱོར་དང་ཡིད་ཀྱིས་སྤྲུལ་པས་
མཆོད། །ཨརྒྷཾ། པཱདྱཾ། པུཥྤེ། དཧུ་པེ། ཨཱ་ལོ་ཀེ། གནྡྷེ་ནཻ་ཝིདྱ། ཤཔྟ་པཱུ་ཛ་མེ་གྷ་ས་མུ་ཏྲ་སྥ་ར་ཎ་ས་མ་ཡེ་ཧཱུཾ་ཞེས་པས་མཆོད། གཞན་གྱིས་མི་ཐུབ་དགྲ་རྣམས་འཇོམས། །ལྷ་མིན་གཡུལ་
རྣམས་ཕམ་པར་མཛད། །རྒྱལ་པོ་ཆེན་པོ་རྣམ་ཐོས་སྲས། །འཁོར་དང་བཅས་ལ་ཕྱག་འཚལ་བསྟོད། །ཅེས་འཁོར་བཅས་བསྟོད། འབུལ་གཏོར་ལ་དམིགས་ཏེ། སྭ་བྷཱ་ཝས་སྟོང་པར་སྦྱངས། །སྟོང་

[045A]༄༅། །པའི་ངང་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་བཞེད་དགུ་འབྱུང་བའི་བདུད་རྩིའི་རྒྱ་མཚོ་ཆེན་པོར་དམིགས་ལ། ཨོཾ་ཨ་ཀཱ་རོ་མུ་ཁཾ་སོགས་ཀྱི་མཐར། ཨོཾ་ཨཱཧཱུཾ་བཏགས་
ལ་ལན་གསུམ་གྱིས་བྱིན་གྱིས་བརླབས་ལ་མཚན་སྔགས་མཐར། མཧཱ་བ་ལིཾ་ཏ་མཧཱ་པཱུ་ཛ་ཁཱ་ཧི་ཁཱ་ཧི་ལན་གསུམ་གྱིས་ཕུལ་མདུན་བསྐྱེད་ཀྱི་ཐུགས་ཀར་བཻ་དང་ཛཾ་སོགས་དམིགས་ལ། འོད་ཟེར་གྱི་འཕྲོ་
འདུས་དོན་བྱས་པར་བསམ་ལ། ཨོཾ་བི་སཱཧཱ། ཨོཾ་བི་ཤྲ་མ་ཎ་ཡེ་སཱཧཱ། ཞེས་པ་བརྒྱ་ལ་སོགས་པ་བཟླ། ཨོཾ་ཛམ་བྷ་ལ་ཡེ་སཱཧཱ། ཨོཾ་པུརྞ་བྷ་ཏྲ་ཡེ་སཱཧཱ། ཨོཾ་མ་ཎི་བྷ་དྲ་ཡེ་སཱཧཱ། ཨོཾ་ཀུ་བེ་ར་ཡེ་
སཱཧཱ༑ ཨོཾ་སཾ་པྲཛྙཱ་ན་ཡེ་སཱཧཱ། ཨོཾ་གུ་ཧྱེ་ཐ་ན་ཡེ་སཱཧཱ། ཨོཾ་པཉྩི་ཀ་ཡེ་སཱཧཱ། ཨོཾ་པི་ཙི་ཀུཎྜ་ལི་སཱཧཱ། ཞེས་པ་རྣམས་བདུན་ལ་སོགས་པ་བཟླ། དེ་ནས་སློབ་མ་ཁྲུས་བྱས་ཕྱག་ཕུལ་གྲལ་ལ་འཁོད་ལ་
འོ་སེམས་ཅན་ཐམས་ཅད་ཀྱི་ཞེས་སོགས་མཚམས་སྦྱར་ནས། གསན་པར་བྱ་བའི་ཆོས་ནི་རྣམ་སྲས་སྤྲིན་གསེབ་མར་གྲགས་པའི་རྗེས་སུ་གནང་བ་ཡིན་ལ། འདིའི་ལོ་རྒྱུས་ལྷ་སྲས་མུ་ཁྲི་བཙན་པོ་དགུང་
ལོ་ཉི་ཤུ་རྩ་ལྔ་ལོན་པའི་དུས་ཡབ་རྒྱལ་པོས་བྱང་ཕྱོགས་གྱི་དགྲ་ཐམས་ཅད་འདུལ་བ་ལ་ལྷ་སྲས་དམག་དཔོན་དུ་བསྐོས་ནས་འབྱོན་དགོས་པར་བཀའ་སྩལ་བ་ན་ལྷ་སྲས་ཀྱིས་ཚོགས་གཏོར་རྒྱ་ཆེན་པོ་རྣམས་

[045B] སློབ་དཔོན་ཆེན་པོ་པདྨ་འབྱུང་གནས་ལ་འདི་སྐད་ཅེས་ཞུས་སོ། །བདག་བྱང་ཕྱོགས་སུ་གིང་ཤིང་གི་ཡུལ་ཁམས་ཁྲི་དན་རྒྱ་དང་ཕྱོགས་ཐམས་ཅད་དུ་དམག་དཔོན་ལ་བསྐོས་ནས་གཏོང་བར་
གདའ་བས་བདག་དང་དམག་སྡེ་ཐམས་ཅད་ཀྱི་ཚེ་སྲོག་ལ་བར་ཆད་མེད་པ་དང། ཕྱོགས་ཀྱི་དགྲ་ཐམས་ཅད་ཐུལ་ནས་ཡབ་རྒྱལ་པོའི་དགོངས་པ་ཡོངས་སུ་རྫོགས་པ་དང་ཕྱོགས་ཐམས་ཅད་དུ་བཀྲ་ཤིས་དང་
བདེ་ལེགས་འབྱུང་བའི་རྟེན་འབྲེལ་རྒྱ་ཆེན་པོ་གནང་བར་མཛད་དུ་གསོལ། ཞེས་གསོལ་བ་བཏབ་པས། སློབ་དཔོན་ཆེན་པོས་དེ་ལྟར་བྱའོ་གསུངས་ནས་མདུན་གྱི་ནམ་མཁར་སངས་རྒྱས་ཀྱི་བསྟན་བ་སྐྱོང་
བར་བྱེད་པའི་རྒྱལ་པོ་ཆེན་པོ་རྣམ་ཐོས་སྲས་འཁོར་གནོད་སྦྱིན་རྟ་བདག་བརྒྱད་མགོ་བརྙན་སྣ་ཚོགས་ཡོད་པའི་གནོད་སྦྱིན་བྱེ་བའི་ཚོགས་ཀྱིས་བསྐོར་བ་སྤྲིན་གསེབ་ཏུ་སྤྱན་དྲངས། རྒྱལ་པོ་ཡབ་སྲས་འཁོར་དང་
བཅས་པ་ལ་ཞལ་མངོན་སུམ་དུ་བསྟན། སློབ་དཔོན་ཆེན་པོས་རྒྱལ་བུ་འདིའི་ལུས་དང་གྲིབ་མ་བཞིན་འགྲོགས་ལ་བདག་གིས་ཇི་ལྟར་བརྗོད་པ་བཞིན་དུ་འཕྲིན་ལས་མཛོད་ཅིག། ཅེས་བཀའ་བསྒོས། དེའི་དུས་
སུ་སྤྲུལ་པའི་ལྷ་བཟོས་ཇི་ལྟར་གཟིགས་པ་བཞིན་གྱི་རྣམ་སྲས་འཁོར་བཅས་རི་མོར་བྲིས་པའི་ཕྱག་དར་ཆེན་པོ་བཞེངས། ཨོ་རྒྱན་ཆོས་ཀྱི་རྒྱལ་པོས་རབ་གནས་མངའ་གསོལ་མཛད། རྒྱལ་པོའི་བླ་དར་

[046A]༄༅། །དུ་གྲགས། དེ་ནས་མངའ་འོག་གི་དམག་ཐམས་ཅད་བསྡུས་ནས། དུས་ཚོད་ཚེས་གྲངས་བཟང་པོ་ལ་ནང་བློན་ཆེན་པོ་ཞང་ལྷ་བཟང་ཀླུ་དཔལ་གྱིས་གཙོ་བྱས་པའི་དམག་
ཐམས་ཅད་འཚོགས། ལྕགས་ཕག་གི་དེའུ་བརྩིགས་པའི་ཁྲི་རུ་ལྷ་སྲས་བཞུགས་ཏེ་འཕྱར་དར་ཆེན་པོ་འཕྱར། རྒྱ་ཟམ་གཅིག་ལ་དམག་གྲངས་སུ་བཏབ་ནས་བཤར་བས། ཤར་ཕྱོགས་བྱ་ཁྲའི་
རྒྱལ་ཁམས་ཀྱི་དམག་ཡིན་ཟེར་བ་ལུས་མི་ལ་མགོ་བྱ་ཁྲའི་གདོང་བ་ཡོད་པ་དར་རེའི་རྗེས་ལ་ཁྲི་ཚོ་རེ་འབྲང་བ་དར་ཚོ་དགུ་བྱུང། ལྷོ་ཕྱོགས་གྲུལ་བུམ་རྐང་རྩེའི་རྒྱལ་ཁམས་ཀྱི་དམག་ཡིན་ཟེར་བ་རོ་སྟོད་
མི་ལ་རྟ་བོང་གི་རྐང་སུག་ཡོད་པ་དར་རེའི་རྗེས་ལ་ཁྲི་ཚོ་འབྲང་བ་དར་ཚོ་བཅུ་བྱུང། ནུབ་ཕྱོགས་བྱི་ལའི་མཇུག་མ་ཅན་གྱི་རྒྱལ་ཁམས་ཀྱི་དམག་ཡིན་ཟེར་བ་མིའི་ལུས་ལ་བྱི་ལའི་མཇུག་མ་ཡོད་པ་དར་དེའི་
རྗེས་ལ་ཁྲི་ཚོ་རེ་འབྲངས་པ་དར་ཚོ་བཅུ་གཉིས་བྱུང། བྱང་ཕྱོགས་རྣ་བོ་ཆེ་བོང་བུའི་རྒྱལ་ཁམས་ཀྱི་དམག་ཡིན་ཟེར་བ་ལུས་མི་ལ་བོང་བུའི་རྣ་བ་ཡོད་པ་དར་རེའི་རྗེས་ལ་ཁྲི་ཚོ་རེ་འབྲངས་པ་དར་ཚོ་བཅུ་
གསུམ་བྱུང། འདི་རྣམས་ཕྱོགས་བཞི་སོ་སོ་ནས་ཡོངས་པའི་དམག་ཡིན་པའང་སྲིད་མོད། ཕལ་ཆེར་ནི་མགོ་བརྙན་སྣ་ཚོགས་ཡོད་པའི་གནོད་སྦྱིན་རྣམས་ཀྱི་སྤྲུལ་པའི་དམག་ཡིན་པ་འདྲ། ཡ་

[046B]ཤོར་བས་ཐམས་ཅད་ཀྱིས་རྟེན་འབྲེལ་ཤིན་ཏུ་བཟང། ཕྱོགས་ཀྱི་དགྲ་ཐུལ་བར་འདུག་ཟེར། དེ་ནས་དམག་དྲངས་ཏེ་གྲུ་གུ་དང་རྒྱ་ནག་
གི་རྒྱལ་ཁམས་ཐམས་ཅད་བཏུལ། ཧོར་གྱི་སྒོམ་གྲྭ་བར་མ་བཅོམ་ནས་འཆམ་སྐུ་བསེ་འབག་དམར་པོ་གདན་དྲངས། ནོར་རྫས་བསམ་གྱིས་མི་ཁྱབ་པ་ཁྱེར། སླར་ལྷ་བཟང་ཀླུ་དཔལ་དམག་སྡེ་དང་
བཅས་པ་ཡུལ་ཁམས་ཁྲི་ངན་འདུལ་བ་ལ་བཞག། རྒྱལ་བུས་ཡར་བྱོན་ཏེ་ནོར་རྫས་རྣམས་ཡབ་རྒྱལ་པོ་ལ་ཕུལ། སློབ་དཔོན་ཆེན་པོ་པདྨའི་སྤྱན་སྔར་སྡིག་པ་ཐམས་ཅད་བཤགས། རྡོ་རྗེ་ཕུར་བའི་
དབང་མན་ངག་ངོ་སྤྲོད་ཞུས། ཉམས་སུ་བླངས་པས་ཕུར་བའི་ཞལ་མཐོང། རྒྱལ་པོ་ཡབ་སྲས་ཀྱི་དགོངས་པ་མཐར་ཕྱིན་ཏེ་རྒྱལ་ཁམས་བདེ་བ་ལ་བཀོད་དོ། །ལོ་རྒྱུས་དེ་དང་མཚུངས་པའི་རྣམ་སྲས་སྤྲིན་
གསེབ་མར་གྲགས་པ་གསེར་ཅན་ལྷ་དགུའི་རྗེས་གནང་འབུལ་བ་ལ་སྔོན་འགྲོ་སློབ་དཔོན་གྱི་བྱ་བ་རྣམས་གྲུབ་ཟིན། དངོས་གཞི་སློབ་མའི་ངོས་སྐལ་དུ་ཤར་བ་ལ། ཐོག་མར་གཉེན་པོའི་ལྷ་ཕྱག་ན་རྡོ་རྗེའི་
རྗེས་གནང་ཞུ་བའི་ཡོན་དུ་མཎྜལ་ཕུལ། བྱང་ཆུབ་རྡོ་རྗེ་སངས་རྒྱས་ལ། །ཇི་ལྟར་མཆོད་ཅིང་གསོལ་བ་ལྟར། །བདག་ཀྱང་རབ་ཏུ་བསྐྱབས་པའི་ཕྱིར། །གསང་བདག་འཁོར་བཅས་དེང་བདག་སྩོལ།།

[047A]༄༅། །ལན་གསུམ། སློབ་མའི་གཞི་ལུས་སྦྱངས་ཕྱག་རྡོར་དུ་བསྐྱེད། གནས་གསུམ་བྱིན་གྱིས་བརླབས། ཡེ་ཤེས་པ་བཅུག། བུམ་པ་སྤྱི་བོར་བཞག་ལ། སྐུ་གསུང་ཐུགས་
ལས་བྱུང་བ་ཡི། །ཡེ་ཤེས་དམ་ཚིག་དྲི་མ་མེད། །ལྷ་ཡི་ཆུ་ནི་དག་པ་ཡིས། །བདག་གིས་མངོན་པར་དབང་བསྐུར་རོ། །ཨོཾ་བཛྲ་པཱ་ཎི་ཨ་བཧི་ཥིཉྩ་མཾ། ཞེས་བརྗོད་ལ་བུམ་ཆུ་སྦྱིན། ངོ་བོ་ལྷ་ལ་
རྣམ་པ་བུམ་པའི་ཆུ་དེ་སྤྱི་བོ་ནས་ཞུགས། རང་དང་དབྱེར་མེད་དུ་འདྲེས་པའི་མོས་པ་མཛོད། རིན་ཆེན་ཕྱག་རྒྱ་སྤྱི་བོར་བཞག་ལ། སངས་རྒྱས་ཀུན་གྱིས་རབ་བསྔགས་པའི། །དབུ་རྒྱན་དབང་
བསྐུར་སྦྱིན་པར་བྱ། ཨོཾ་རཏྣ་མུ་ཀུཊ་ཨ་བཧི་ཥིཉྩ་ཏྲཾ་རིན་པོ་ཆེའི་ཅོད་པན་གྱིས་དབུ་བརྒྱན་པའི་མོས་པ་མཛོད། སློབ་དཔོན་ཕྱག་རྡོར་དུ་གསལ་བའི་ཐུགས་ཀར་ཟླ་བའི་སྟེང་དུ་ཧཱུཾ་གི་མཐར་སྔགས་ཕྲེང་
གིས་བསྐོར་བ་ལས་སྔགས་ཕྲེང་ཆད་པ་སོགས་སྤྱི་དང་འདྲ་ཨོཾ་བཛྲ་པཱ་ཎི་ཧཱུཾ་ཕཊ། ལན་གསུམ་གྱིས་རྗེས་ཟློས་བྱ། སློབ་དཔོན་ལ་མེ་ཏོག་འཐོར་ཞིང། སྔགས་བདག་བདག་ལ་སྩལ་ལགས་ཀྱི། །
སྔགས་བདག་བདག་ལ་བྱིན་གྱིས་རློབས། །སློབ་དཔོན་གྱིས་སློབ་མ་ལ་མེ་ཏོག་འཐོར་ཞིང། སྔགས་བདག་འདི་ལ་སོགས་བརྗོད། དེ་ནས་རྣམ་སྲས་ཀྱི་རྗེས་གནང་ཞུ་བའི་ཡོན་དུ་མཎྜལ་ཕུལ། བྱང་

[047B] །མཆོད་ཆེན་ཇི་ལྟར་སྩལ་པ་ལྟར། །བདག་ཀྱང་བསྐྱབས་པའི་དོན་གྱི་ཕྱིར། །ཅི་འདོད་དངོས་གྲུབ་སྩལ་དུ་གསོལ། །ལན་གསུམ་གྱིས་གསོལ་བ་གདབ། དེ་ནས་མདུན་
བསྐྱེད་ཀྱི་གཏོར་མ་འདི་རྣམ་སྲས་རྟེན་དང་བརྟེན་པར་བཅས་པར་བསྐྱེད། ཡེ་ཤེས་པ་སྤྱན་དྲངས་ནས་བསྟིམ་པ་ཡིན་པས། མངོན་སུམ་ལྟ་བུར་བཞུགས་པ་ཡིན་ནོ། །ཞེས་མཚམས་སྦྱར་ནས། སྔར་བཤད་པའི་
རྟེན་དང་བརྟེན་པར་བཅས་པ་རྣམས་སྔར་ཡོད་གསལ་བཏབ་པའི་ཚུལ་གྱིས་ཚར་ཅིག་རྒྱས་པར་བརྗོད། སློབ་དཔོན་ཕྱག་རྡོར་དུ་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས། བྱང་ཕྱོགས་ན་བཞུགས་པའི་
རྣམ་སྲས་འཁོར་བཅས་ཀྱི་ཐུགས་ཀར་ཕོག་རྣམ་སྲས་འཁོར་བཅས་ཀྱི་སྐུ་དཔག་ཏུ་མེད་པ་འུར་འུར་ཐིབ་ཐིབ་བྱུང། མདུན་བསྐྱེད་ལས་ཀྱང་དེ་འདྲ་བ་དཔག་ཏུ་མེད་པ་ཆད་དེ་ཁྱེད་རང་གི་སྐུ་ལ་ཐིམ་པས་ཐུགས་
རྒྱུད་བྱིན་གྱིས་བརླབས་ཤིང་དངོས་གྲུབ་མ་ལུས་པ་སྩོལ་པ་ཡིན་སྙམ་བའི་མོས་པ་མཛོད། བཻ་ཞེས་པའི་གསུང་གདངས་རིང་པོ་དང་བཅས་ཏེ་སྤོས་རོལ་བྱ་ཞིང་སྙིང་པོ་དང་ཉེ་སྙིང་གི་མཐར། ཨ་བེ་ཤ་ཡ་ཨ་ཨཱབྲྗོད་
དེ་ལྟར་ཐིམ་པས་སློབ་མ་རྒྱལ་ཆེན་རྣམ་སྲས་སྐུ་མདོག་གསེར་བཙོ་མའི་འོད་ལྟར་འབར་བ། ཕྱག་གཡས་པས་རིན་པོ་ཆེའི་རྒྱལ་མཚན་དང། གཡོན་པས་ནེའུ་ལེ་རིན་པོ་ཆེ་སྐྱུགས་པ་འཛིན་པ་དབུ་ལ་
[048A]༄༅། །རིན་པོ་ཆེའི་ཕྲོག་ཞུ་གསལ་ཞིང། སྐུ་ལ་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། སེང་གེའི་སྟེང་དུ་རྒྱལ་པོ་རོལ་པའི་འདུག་སྟངས་ཀྱིས་བཞུགས་པ། བརྗིད་ཅིང་རྒྱས་པའི་སྐུ་
ཅན་དུ་གྱུར། གཏོར་མ་ལྷར་གསལ་བ་སྤྱི་བོར་བཞག་ལ། སྙིང་པོ་ཉེ་སྙིང་གི་མཐར། ཛཧཱུཾ་བཾ་ཧོབྲྗོད། སློབ་མའི་ལུས་ལ་ཐིམ་པར་བསམ། འདི་ལ་བཟླས་ལུང་མི་མཛད། དེང་ནས་བཟུང་
སྟེ་བུ་ཁྱོད་ཀྱིས་ཕྱག་ན་རྡོ་རྗེ་དང་རྒྱལ་པོ་ཆེན་པོ་རྣམ་ཐོས་སྲས་འཁོར་དང་བཅས་པ་རྣམས་བསྒོམ་པ་དང་བཟླ་པའི་སྒོ་ནས་ཡི་དམ་དང་ཆོས་སྐྱོང་གི་གཙོ་བོར་ཟུངས་ཤིག། ཅེས་བརྗོད་དེ་ནས་རྒྱལ་མཚན་ལག་ཏུ་
གཏད་ལ། རིན་ཆེན་རྒྱལ་མཚན་ནོར་བུའི་ཏོག་གིས་སྤྲས། །བདུད་ཀྱི་དགྲ་ལས་རྒྱལ་བའི་རྒྱལ་མཚན་འདི། །བསྟན་པ་རྒྱས་པར་བསྲུང་ཕྱིར་གཏད་པར་བྱ། མི་མཐུན་ཕྱོགས་ལས་རྒྱལ་ཕྱིར་བཟུང་
བར་གྱིས། །ནེའུ་ལེ་ལག་པ་གཡོན་དུ་གཏད་ལ། རིན་ཆེན་དུ་མའི་གཏེར་གྱི་ནེའུ་ལེ་འདི། །བསམ་འཕེལ་ཡིད་བཞིན་ནོར་བུ་དུ་མའི་གཏེར་།འགྲོ་ཀུན་འཕོངས་པའི་སྡུག་བསྔལ་བསལ་བའི་ཕྱིར། །
སྐལ་ལྡན་ཁྱོད་ཀྱིས་བཟུང་ལ་སྤྱད་པར་གྱིས། །ཞེས་ཕྱག་མཚན་གྱི་རྗེས་གནང་བྱིན་ནོ། །དེང་ནས་བཟུང་སྟེ་དུས་ཐམས་ཅད་དུ་མཆོད་གཏོར་ལ་བརྩོན་པ་དང། ཇི་ལྟར་བཤད་པ་འདིའི་དམ་ཚིག་ལ་

[048B] ཅེས་བརྗོད། རྗེས་གཙོ་བོས་སོགས་དང་མདུན་བསྐྱེད་ལ་མཆོད་བསྟོད་ཡིག་བརྒྱ། ནོངས་བ་བཟོད་གསོལ། སྐུ་ཡོད་ན་བརྟན་བཞུགས། མེད་ན་གནས་ཁང་དེ་ཉིད་དུ་བཞུགས་
བར་བསམ། དགེ་བ་བསྔོ། བཀྲ་ཤིས་བརྗོད། སློབ་དཔོན་པདྨ། ཆོས་རྒྱལ་ཁྲི་སྲོང་ལྡེའུ་བཙན། ཞང་ལྷ་བཟང་ཀླུ་དཔལ་ནས་རིམ་པར་བརྒྱུད་དོ། །རྡོ་རྗེ་གདན་པ། མུས་ཆེན་རྣམ་རྒྱལ་བཟང་པོ་ཤཾ་
བཧར་རིན་ཆེན་ཀུན་དགའ། ཚར་ཆེན། མཁྱེན་རྩེ། རྗེ་བླ་མ། ཡང་ཚར་ཆེན་ནས་རྗེ་མཻ་ཏྲི་པ་སོགས་སྔར་བཞིན་ནོ། །རྡོ་རྗེ་གདན་པའི་གསན་ཡིག་ན་བརྒྱུད་པ་མ་སྨོས་པས། བརྒྱུད་པ་སྡམ་ཕལ་ཆེར་ཕྱིས་
སུ་ཡང་གསལ་ཁ་མེད། དབང་དྲག་འཕྲིན་ལས་སྒྲུབ་ལ་བསྟན་སྲུང་མཆོག་གསང་ལས་ཡང་གསང་དཔལ་ལྡན་མདུང་དམར་ཅན་།རྣམ་མང་ཐོས་སྲས་མྱུར་མགྱོགས་ཕོ་ཉའི་གཙོ། །དབང་ཆེན་
རོལ་པ་ཁྱོད་ལ་ཕྱག་འཚལ་བསྟོད། །དྲག་པོ་ཡང་གསང་མདུང་དམར་ཅན་ཕྱག་མཚན་བཞི་པ་འདིའི་རྗེས་གནང་ལ་རྟེན་གཏོར་གྲུ་བཞིའི་སྟེང་མཁར་ཐབས་ཀྱི་རྩེར་བཤོས་བུ་གྲུ་གསུམ་བཞག་པ་
ཁ་དོག་དམར་པོར་བསྒྱུར། འོག་ཏུ་དགོས་པའི་མདུང་དམར་པོ་དང་དུང་ཆོས་སོགས་སུ་དྲི་བཟང་གི་ཆུ་ཡང་བཤམས། གཞན་ཡི་དམ་གྱི་གཏོར་མ་དང། འབུལ་གཏོར་མཆོད་པ་རྣམས་སྤྱི་དང་འདྲ་

[049A]༄༅། །སློབ་དཔོན་གྱིས་ཕྱག་རྡོར་བདག་བསྐྱེད་བཟླས་པ་དང་བཅས་པ་བྱ། མདུན་དུ་ཕྱག་རྡོར་སྤྱན་དྲངས་པ་ལ་གཏོར་མ་འབུལ་བ་ཡང་སྔར་བཞིན། མདུན་གྱི་རྟེན་གཏོར་ལ་དམིགས་ཏེ། ཨོཾ་
སྭ་བྷཱ་ཝ། སྟོང་པའི་ངང་ལས་རང་གི་མདུན་དུ་རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་དང་བཅས་པ་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་སེང་གེའི་ཁྲི་རིན་
པོ་ཆེས་སྤྲས་པའི་སྟེང་དུ་པད་ཟླའི་སྟེང་དུ་བཻ་ཡིག་མཚལ་གྱི་མདོག་ལྟ་བུ་བསམ། དེ་ལས་འོད་ཟེར་འཕྲོས། དོན་གཉིས་བྱས། དགྲ་བགེགས་ཐམས་ཅད་ཚར་བཅད། འཇིག་རྟེན་གྱི་དཔལ་དང་ཕུན་སུམ་
ཚོགས་པ་ཐམས་ཅད་བསྡུས། བཻ་ལ་ཐིམ་དེ་ཡོངས་སུ་གྱུར་པ་ལས་རྒྱལ་ཆེན་རྣམ་ཐོས་སྲས་སྐུ་མདོག་པདྨ་རཱ་ག་ལྟར་དམར་བ་ཞལ་གཅིག་ཕྱག་གཉིས་པ། སྐུ་བརྗིད་པའི་ཆ་ལུགས་ཅན། སྐུ་ལ་རྡོ་རྗེས་
མཚན་པའི་བསེ་ཁྲབ་དམར་པོ་དང། དབུ་ལ་བསེའི་རྨོག་ཞུ་དར་དམར་གྱི་ཅོད་པན་ཅན། སྤྱན་གསུམ་པ། མཆེ་བ་གཙིགས་པ། དར་དམར་གྱི་ན་བཟའ་དང། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ་
ཕྱག་གཡས་པ་ན་སྟག་ལྤགས་ཀྱི་རྒྱལ་མཚན་དང་མདུང་དམར་པོ་འཛིན་པ། གཡོན་ནེའུ་ལེ་དང་ལྕགས་ཀྱུ་འཛིན་པ། རྒྱལ་པོ་རོལ་པའི་འདུག་སྟངས་ཀྱིས་བཞུགས་པ། སྐུ་དང་ཕྱག་མཚན་ལས་འོད་ཟེར་

[049B]དུ་སྡུད་པ། འཁོར་གནོད་སྦྱིན་བྱེ་བའི་ཚོགས་དང་བཅས་པ་བསྒོམ་བདག་མདུན་གཉིས་ཀྱི་ཐུགས་ཀ་ནས་འོད་ཟེར་དམར་པོ་ལྕགས་ཀྱུ་ལྟ་བུ་གྲངས་མེད་
པ་འཕྲོས། འོད་ཟེར་གྱི་རྩེ་ལ་ཁྲོ་བོ་འདོད་པའི་རྒྱལ་པོ་ལྕགས་ཀྱུ་དང་ཞགས་པ་ཐོགས་པ་དཔག་ཏུ་མེད་པ་སྤྲོས་ཏེ། བྱང་ཕྱོགས་ལྕང་ལོ་ཅན་ནས་རྒྱལ་ཆེན་འཁོར་བཅས་སྤྱན་དྲངས་པར་གྱུར་ཅེས་བརྗོད་
ལ༑ གུ་གུལ་བདུག། མི་རྐང་སོགས་འབུད་དཀྲོལ་བྱས། གཡས་རྡོ་རྗེས་གཡབ། གཡོན་པས་དྲིལ་བུ་གསིལ་ཞིང་ཡེ་ཤེས་པ་སྤྱན་དྲངས་པ་ནི། བཻ། རི་རབ་ལྷུན་པོའི་བྱང་ཕྱོགས་ནས། །རིན་ཆེན་
ཁང་བུ་དགུ་བརྩེགས་ན། །སུ་བཞུགས་དེ་ནི་སུ་མི་བཞུགས། །རྒྱལ་པོ་ཆེན་པོ་རྣམ་ཐོས་སྲས། །གནས་འདིར་སྤྱན་འདྲེན་གཤེགས་སུ་གསོལ། །ཨོཾ་མཧཱ་རཱ་ཛ་ས་མཱ་ཛཿ་ཞེས་བརྗོད་པས་རྒྱལ་ཆེན་ཡེ་
ཤེས་པ་འཁོར་བཅས་མདུན་གྱི་ནམ་མཁར་མངོན་སུམ་དུ་བྱོན་པར་བསམས། དེ་ནས་བཞུགས་སུ་གསོལ་བ་ནི། རིན་ཆེན་བརྩེགས་པའི་ཁྲི་ལ་བཞུགས། །ལུས་ངག་ཡིད་གསུམ་གུས་ཕྱག་འཚལ། ཕྱི་ནང་གསང་བའི་མཆོད་པ་འབུལ། །དགོས་འདོད་
ནོར་གྱི་དངོས་གྲུབ་སྩོལ། །ཛཧཱུཾ་བཾ་ཧོཿ་མདུན་བསྐྱེད་ཀྱི་དམ་ཚིག་བ་དང་གཉིས་སུ་མེད་པར་བཞུགས་པར་བསམ། དེ་ནས་རིན་པོ་ཆེའི་ཅོད་པན་གྱི་དབང་བསྐུར་བར་བསམ་ལ། ཨོཾ་རཏྣ་མུ་ཀུ་ཏྲ་ཨ་བཧི་ཥཉྩ་མི་

[050A]༄༅། །དེ་དག་བརྟན་པའི་ཆེད་དུ་གནས་གསུམ་བྱིན་གྱིས་རླབས་པ་ནི། ཨོཾ་ཨཱཧཱུཾ། དེ་ནས་བཟླས་པ་ནི། རང་ཡི་དམ་དུ་གསལ་བའི་ཐུགས་ཀ་ནས་འོད་ཟེར་འཕྲོས། རྒྱལ་པོ་ཆེན་པོ་
འཁོར་བཅས་ཀྱི་ཐུགས་རྒྱུད་བསྐུལ། དེ་རྣམས་ཀྱི་ཐུགས་ཀ་ནས་འོད་ཟེར་དམར་པོ་ཁམས་གསུམ་ཁྱབ་པར་འཕྲོས། འཇིག་རྟེན་ཁམས་ཀྱི་དཔལ་འབྱོར་ཕུན་སུམ་ཚོགས་པ་ཐམས་ཅད་དབང་དུ་བསྡུས། རང་
ཉིད་ཀྱི་གནས་ཁང་དང་བང་མཛོད་ལ་སོགས་པ་འབྲུ་སྣ་ལོངས་སྤྱོད་ཐམས་ཅད་ཀྱིས་གང་བར་བསམ། ཨོཾ་མཧཱ་རཱ་ཛ་ས་མ་ཡ་བཻ་ཤྲ་མ་ཎ་ཡེ་སརྦ་རཏྣ་ཙིཏྟ་རཏྣ་ཧྲཱིཛཛ་ཞེས་པ་བརྒྱ་རྩ་ལ་སོགས་པ་བཟླ། དེ་
ནས་གཏོར་མ་འབུལ་བ་ནི། འབྲུ་གསུམ་གྱིས་བྱིན་གྱིས་རླབས། རྒྱལ་ཆེན་འཁོར་བཅས་ཀྱི་ལྗགས་འོད་ཀྱི་སྦུ་གུ་ཅན་གྱིས་གཏོར་མ་ལ་བཙུགས་ནས་གསོལ་བར་བསམ། ཨོཾ་མཧཱ་རཱ་ཛ་ས་མ་ཡ་བཻ་ཤྲ་མ་
ཎ་ཡེ་སརྦ་ཙིཏྟ་ཧྲཱིཛ་ས་པཱ་རི་ཝ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་པ་གསུམ་ལ་སོགས་ཀྱིས་འབུལ། ཕྱི་ནང་གི་མཆོད་པ་ནི། ཨོཾ་མཧཱ་རཱ་ཛ་ས་པཱ་རི་ཝཱ་ར་ཨརྒྷཾ་པཱདྱཾ། པུཥྤེ། དཧུ་པེ། ཨཱ་ལོ་ཀེ་
གནྡྷེ། ནཻ་ཝི་དྱ། ཤཔྟ་ཨཱཧཱུཾ། ཨོཾ་མཧཱ་རཱ་ཛ་ས་པཱ་རི་ཝཱ་ར་ཨོཾ་ཨཱཧཱུཾ། དེ་ནས་བསྟོད་ཅིང་འཕྲིན་ལས་བཅོལ་བ་ནི་བཻ་ཡང་དག་སངས་རྒྱས་རིན་ཆེན་མང། །འགྲོ་བའི་དོན་དགོངས་སྤྲུལ་པའི་སྐུ། །

[050B] །གཏེར་སྐྱོང་གནོད་སྦྱིན་ཁྱོད་ལ་བསྟོད། །ནོར་བདག་ཆེན་པོ་རྣམ་ཐོས་སྲས། །གནོད་སྦྱིན་བྱེ་བའི་འཁོར་དང་བཅས། །ཁམས་གསུམ་ཀུན་ལ་དབང་བསྒྱུར་ཞིང་
འདོད་དགུའི་ཆར་འབེབས་ཁྱོད་ལ་བསྟོད། །ནོར་སྐྱོང་ཆེན་པོ་འཁོར་བཅས་རྣམས། །མཆོད་སྦྱིན་གཏོར་མ་འདི་བཞེས་ལ། །བདག་གི་བསམ་པའི་དོན་སྒྲུབ་ལ། །དཔལ་འབྱོར་མངའ་ཐང་རྒྱས་བར་མཛོད། །
སློབ་མ་བོས་ལ། སེམས་ཅན་ཐམས་ཅད་ཀྱི་དོན་དུ། ཞེས་པ་ནས། གསན་པར་ཞུ་ཞེས་པའི་བར་འདྲ། གསན་པར་བྱ་བའི་ཆོས་ནི། སྔོན་སངས་རྒྱས་རིན་ཆེན་འོད་འཕྲོས་སེམས་ཅན་ཐམས་ཅད་ཀྱི་
དོན་ལ་དགོངས་ནས། དྲང་སྲོང་རྣམ་མང་ཐོས་དང། ཀླུ་མོ་དཔལ་བཙུན་གྱི་སྲས་སུ་སྤྲུལ་ནས་གནོད་སྦྱིན་གྱི་དེད་དཔོན་མཛད་ཅིང་བསྟན་པ་སྐྱོང་བར་དམ་བཅས་སོ། །དེ་ནས་རྒྱ་གར་དུ་སྟག་གཟིག་གིས་
བསྟན་པ་བཤིགས་པའི་དུས་སུ་སློབ་དཔོན་དགའ་རབ་རྡོ་རྗེ་བྱང་ཕྱོགས་ཀྱི་རི་ནག་པོའི་རྩེར་རྒྱལ་པོ་སྒྲུབ་སྟེ། མུ་སྟེགས་ཉི་མ་གྲུབ་པ་དང། སྟག་གཟིག་གི་རྒྱལ་པོ་ཁྲི་མུན་ལ་སོགས་པ་ཐམས་ཅད་གནོད་སྦྱིན་
གྱིས་བཏུལ་ལོ། དེས་བཻ་རོ་ཙཱ་ན་རཀྵི་ཏ་ལ་གནང། དེས་རྒྱལ་པོ་གཡུ་སྒྲ་སྙིང་པོ། དེས་ཁྲི་སྲོང་ལྡེའུ་བཙན། དེས་ལྷ་བཟང་ཀླུ་དཔལ་ལ། དེས་རྒྱ་ནག་ཏུ་དམག་དྲངས་ཆམ་ལ་ཕབ་དུས་རྒྱལ་པོའི་རྟེན་གདན་

[051A]༄༅། །དྲངས་ཏེ། བྱ་རྒོད་གཤོངས་གི་གཙུག་ལག་ཁང་དུ་སྒྲུབ་ཐབས་དང། སྐུ་འབག་གཏེར་དུ་སྦས་སོ། །དེ་གཉལ་བ་ཉི་མ་ཤེས་རབ་ཀྱིས་རྙེད། དེས་སྣུར་ཉི་མ་ལ། དེས་དབུས་པ་
དམར་སྟོན་ལ། དེས་སློབ་དཔོན་ཅུར་སྟོན། འོད་ཟེར་བླ་མ། ཛྙཱ་ན་ལཀྵ། སློབ་དཔོན་ཐབས་ཀྱི་བློ་གྲོས། མཁན་ཆེན་དགེ་འདུན་རྒྱ་མཚོ། སློབ་དཔོན་ནམ་མཁའ་གྲགས་པ། བླ་མ་བསོད་ནམས་རིན་
ཚན༑ བླ་མ་དཔལ་ལྡན་པ། གཉགས་དབོན་པ། མཁན་ཆེན་པདྨ་བཟང་པོ། ཆོས་ཀྱི་དབང་ཕྱུག། ཆོས་སྒྲུབ་སེང་གེ། ཐུགས་སྲས་ཀུན་དགའ་རྒྱལ་པོ། རྗེ་ཚེ་དབང་བཀྲ་ཤིས། ཚར་ཆེན། དེས་
འཇམ་དབྱངས་མཁྱེན་བརྩེ་དང། རྗེ་བོད་འཁར་བ་གཉིས་ལ། དེས་སྤྱན་སྔ་ཆོས་རྒྱ་མཚོ་ལ། སྤྱན་སྔ་དང་འཇམ་དབྱངས་མཁྱེན་བརྩེ་གཉིས་ཀ་ལ་དབང་ཕྱུག་རབ་བརྟན། རྒྱུད་པ་བར་དུ་ཁྱི་མ་ཞུགས་པ་དམ་
ཉམས་དང་འདྲེས་ཁྱེར་གྱིས་མ་བསླད་པས་ཡིད་ཆེས་པའི་གནས་སུ་མཛད་འཚལ། མཎྜལ་ཕུལ། རྡོ་རྗེ་འཛིན་པ་སོགས་གསོལ་བ་ལན་གསུམ་གདབ། དེ་ནས་སློབ་མ་ཕྱག་རྡོར་དུ་བསྒོམ་དུ་བཅུག་ལ། གནས་
གསུམ་དུ་ཨོཾ་ཨཱཧཱུཾ་བཀོད། བླ་མ་ཕྱག་རྡོར་དུ་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་པས། ཕྱག་རྡོར་ཡེ་ཤེས་པ་དཔག་མེད་སྤྱན་དྲངས་སློབ་མ་ལ་ཐིམ་པར་བསམ་ཞིང། རོལ་མོ་དྲག་ཏུ་བྱ་གུ་གུལ་

[051B] དེ་ནས་སློབ་དཔོན་གྱིས་རྡོ་རྗེ་ཐོགས་ལ་སློབ་མའི་མགོ་བོར་བཞག་སྟེ། རྡོ་རྗེ་འཛིན་རྒྱལ་བསྒོམ་པ་ཡིས་།སྤྱི་བོར་རྡོ་རྗེ་བཞག་ནས་ནི། །འདི་ནི་ཡེ་ཤེས་རྡོ་རྗེ་སྟེ་།སངས་རྒྱས་ཐམས་ཅད་ཀུན་
གྱི་བདག་དྲེགས་པ་སྤྱི་ཡི་གཉེན་པོ་མཆོག་གསང་བའི་བདག་ཉིད་ཆེན་པོ་འདི། །ཁྱེད་ལ་བདག་གིས་དེ་རིང་བསྐུར། །ཨོཾ་མཧཱ་ཨ་བཧི་ཥིཉྩ་མཾ། ཨོཾ་ཨཱཧཱུཾ་སཱཧཱ། ཞེས་དྲེགས་པ་སྤྱི་གནོན་གྱི་དབང་བསྐུར་
རོ༑ ༑དེ་ནས་མདུན་བསྐྱེད་སྔར་ཡོད་གསལ་བཏབ་པའི་ཚུལ་དུ་ཚར་གཅིག་བརྗོད། བདག་མདུན་གཉིས་ཀའི་ཐུགས་ཀའི་ས་བོན་ལས་འོད་ཟེར་འཕྲོས་བྱང་ཕྱོགས་ལྕང་ལོ་ཅན་ནས་རྣམ་སྲས་ཕྱག་མཚན་བཞི་པ་
སྤྱན་དྲངས། མདུན་བསྐྱེད་ལ་ཐིམ་པས་ཁྱེད་རང་རྣམས་ཀྱི་བཀའ་ཉན་གསུང་སྒྲུབ་པའི་བྲན་དུ་གཏད་བྱུང་སྙམ་པའི་མོས་པ་མཛོད་བྱས་ལ། སྤོས་རོལ་བྱ་ཞིང་སྔར་བཤད་པའི་སྤྱན་འདྲེན་གྱི་ཚིག་རྣམས་དང་སྔགས་
བརྗོད། དེ་ནས་སློབ་མ་ཕྱག་རྡོར་དུ་གསལ་བ་ལ་ཆོས་སྐྱོང་གི་གཏོར་མ་རྒྱལ་པོ་ཆེན་པོར་གསལ་བ་སྙིང་གར་བཞག་ལ། ཨོཾ་བཻ་རཱཾ་ཛ་མ་མ་སིདྡྷི་ཛཧཱུཾ་བཾ་ཧོཿ་འདི་ནི་རྒྱལ་པོ་ཆེན་པོ་སྟེ། །ཁམས་གསུམ་དབང་སྡུད་
དབང་གི་ལྷ། །དངོས་གྲུབ་མ་ལུས་ཀུན་སྩོལ་བ། །ཁྱོད་ལ་དེ་རིང་སྐུར་ཐོབ་ཤོག་ཀཱ་ཡ་སིདྡྷི་ཨོཾ། ཝཱ་ཀ་སིདྡྷི་ཨཱ་ཙིཏྟ་སིདྡྷི་ཧཱུཾ། རྩ་བ་དང་བརྒྱུད་པའི་བླ་མ་དམ་པ་རྣམས་དང་ཡི་དམ་ཕྱག་ན་རྡོ་རྗེ། སངས་རྒྱས་
[052A]༄༅། །བྱང་ཆུབ་སེམས་དཔའི་ཚོགས་དང་བཅས་པ་རྣམས་ཀྱི་བཀའ་དང་དམ་ལས་མ་འདའ་བར། སངས་རྒྱས་ཀྱི་བསྟན་པ་བསྲུང། དགེ་འདུན་གྱི་སྡེ་སྐྱོང། ཁྱད་པར་དུ་ཡང་རྡོ་རྗེ་སློབ་མ་
འདིའི་ཆོས་སྐྱོང་མཛད་ནས་དུས་ཐམས་ཅད་དུ་བསྲུང་སྐྱོབ་སྤ་བ་དམ་པ་མཛད་དུ་གསོལ། ཞེས་བཀའ་བསྒོས་པས་ཆོས་སྐྱོང་འཁོར་བཅས་སློབ་མའི་སྙིང་གར་ཐིམ་ནས། ལུས་ངག་ཡིད་གསུམ་ལ་ལུས་
དང་གྲིབ་མ་བཞིན་དུ་འབྲལ་མེད་དུ་བཞུགས་ཤིང་སྐྱོང་བར་བསམ། དེ་ནས་མདུང་དམར་ལག་ཏུ་གཏད་ནས། འདི་ནི་དབང་གི་མདུང་དམར་སྟེ། །ཚེ་དང་བསོད་ནམས་རྒྱས་པར་བྱེད། །དབང་གི་མདུང་དམར་ཁྱོད་
ལ་གཏད། །ཨོཾ་བཻ་རཱ་ཛ་མ་མ་དུང་དུང་ཕཊ། དེ་ནས་དྲི་བཟང་དུང་ཕོར་ནས་དྲི་བཟང་གི་ཆུ་ལྕེ་ལ་བཞག་ནས། བདུད་རྩི་རོ་མཆོག་དམ་པ་འདི། །འཇིག་རྟེན་ཟས་བཅུད་རྣམས་ཀྱི་ནི་།བདུད་རྩི་ཁྱོད་ལ་གཏང་ཅིང་བསྐུར།།
པཉྩ་ཨ་མྲྀ་ཏ་སིདྡྷི་ཧཱུཾ་ཧཱུཾ། ཞེས་བརྗོད། བཟླས་ལུང་ནི་སློབ་དཔོན་དང་སློབ་མ་ཕྱག་རྡོར་དུ་གསལ་བ་འོད་དུ་ཞུ་བ་ལས། གཉིས་ཀ་རྣམ་སྲས་སུ་གསལ་ལམ་མེར་གྱུར་པའི་སྙིང་གར་ཟླ་བའི་སྟེང་དུ་བཻ་ཡིག་བསམ་
སློབ་དཔོན་གྱི་ཐུགས་ཀའི་བཻ་ཡིག་གི་མཐར་སྔགས་ཀྱིས་བསྐོར་བ། དེ་ལས་སྔགས་ཕྲེང་རིམ་པ་གསུམ་ཆད་ཞལ་ནས་ཐོན། སློབ་མའི་ཁར་ཞུགས། སྙིང་གའི་བཻ་ཡིག་གི་མཐའ་བསྐོར་དུ་སྔགས་ཕྲེང་དང་པོ་འཁོད་

[052B]ལ། བཟླས་པའི་སྐབས་ཀྱི་སྔགས་ཀྱི་རྗེས་ཟློས་ལན་གསུམ་བྱེད་དུ་གཞུག། །སློབ་དཔོན་གྱིས་སློབ་མའི་མགོར་མེ་ཏོག་འཐོར་ཞིང། བཅོམ་ལྡན་
འདི་ལ་སོགས་ལན་གསུམ་བརྗོད། གཙོ་བོས་ཇི་ལྟར་སོགས་དང་རྗེས་ཆོག་རྣམས་སྤྱི་དང་འདྲ། ཕྱག་མཚན་བཞི་པ་འདི་ལ་སློབ་དཔོན་ཆེན་པོ་པདྨ་འབྱུང་གནས་ཀྱིས་མཛད་པའི་སྒྲུབ་ཐབས་ཡོད་པར་གྲགས་
གཉགས་དབོན་པའི་ཡིག་ཆ་སོགས་སྔ་མ་ཕལ་ཆེར་ལས་སྐྱེད་ཆོག་གཙོ་བོ་རྐྱང་བ་ལས་འཁོར་མི་འདུག་པས་འདིར་ཡང་དེ་ཀའི་ལུགས་བཞིན་བཀོད། མཁན་ཆེན་ཆོས་གྲགས་བཟང་པོས་མཛད་པའི་རྣམ་སྲས་སྒྲུབ་
ཐབས་དགོས་འདོད་འབྱུང་བ་ན་དམར་པོ་ཕྱག་མཚན་བཞི་པའི་ཐུགས་ཀར་པདྨ་འདབ་མ་བརྒྱད་པའི་ལྟེ་བར་ཟླ་བའི་སྟེང་དུ་རྣམ་སྲས་རང་བསྐྱེད། ཕྱོགས་ཀྱི་འདབ་མ་བཞིར་ཉི་མའི་སྟེང་དུ་ཛམ་བྷ་ལ། དེ་ཝི་
དབྱངས་ཅན་མ། ཀླུ་མོ་ནོར་སྐྱོང་མ། ཡཀྵ་བྷ་ར་འདི་དང་བཞི་གཙོ་བོའི་སྐུའི་ཕྱི་ལོགས་སུ་པདྨ་འདབ་བརྒྱད་ཉིས་རིམ་བྱས་ནས་ནང་མ་བརྒྱད་ལ་གནོད་སྦྱིན་དམར་པོ་བརྒྱད། ཕྱིའི་འདབ་མ་བརྒྱད་ལ་ཀླུ་ཆེན་བརྒྱད་
བསྐྱེད་པར་བཤད། དེ་བཞིན་དུ་འཕགས་དབོན་གཞུང་ལུགས་རབ་འབྱམས་པའི་རྣམ་སྲས་ཡང་གསང་མདུང་དམར་ཅན་གྱི་སྒྲུབ་ཐབས་ཁམས་གསུམ་དབང་སྡུད་དུ་ཡང་གཙོ་བོར་དེ་རྣམས་བཤད་པ་ནི། སྒྲུབ་

[053A]༄༅། །སྐོར་གྱི་རིམ་པ་ཚད་ལྡན་ཡིན་ཞིང་གཙོ་འཁོར་རྒྱས་པ་དེ་ལྟ་བུ་ལ་ཁ་ཅིག་རྗེས་གནང་བྱེད་ཀྱང་བརྒྱུད་པ་ཚད་ལྡན་ལས་རྗེས་གནང་གི་ཕྱག་རྒྱུན་བྱུང་བ་མེད་ཟེར་ཡང་ཤེས་བྱེད་མེད་ལ་ཕྱག་ལེན་
དང་རྗེས་གནང་གི་ཡིག་རྙིང་མང་པོ་ཡོད་པ་འཐད་པར་སེམས་དེས་ན་རྗེས་གནང་གི་ཕྱག་ལེན་ཀུན་ལ་ལུང་རིགས་ཀྱིས་དཔྱད་པས་དག་པར་བྱའོ། །འདིའི་བརྒྱུད་པ་བཀའ་མའི་ལུགས་ནི། རྡོ་རྗེ་འཆང། ཕྱག་ན་རྡོ་
རྗེ༑ མི་ཕམ་སྐྲའི་ལྭ་བ་ཅན། ཨ་བྷྱ་ཀ་ར། ཟངས་དཀར་ལོ་ཙཱ་བ། ཐུགས་སྲས་མར་སྟོན། རིན་པོ་ཆེ་སོ་བ། སོགས་བྱང་ཆུབ་ཡོན་ཏན། རྒྷ་ལོ། དཔལ་ལྡན་སེང་གེ། བུ་སྟོན་རིན་པོ་ཆེ་ལོ་ཙཱ་བ་
རིན་ཆེན་རྣམ་རྒྱལ། གཉགས་དཔོན་པ། མཁན་ཆེན་སེང་གེ་དཔལ་བ། དཔལ་འབྱོར་སེང་གེ། ཆོས་ཀྱི་དབང་ཕྱུག། ཆོས་གྲུབ་སེང་གེ། ཀུན་དགའ་རྒྱལ་པོ། ཚེ་དབང་བཀྲ་ཤིས། ཚར་ཆེན་མན་འདྲ་ལགས།། །།

[053B][BLANK PAGE]