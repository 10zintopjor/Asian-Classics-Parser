
[001A]༄༅། །དཔལ་དུས་ཀྱི་འཁོར་ལོའི་སྦྱིན་སྲེག་འོད་སྙེ་ལྟར་འབུལ་བའི་ངག་འདོན་འཁྲིགས་ཆགས་སུ་བཀོད་པ་འཕྲུལ་གྱི་མཆོད་སྦྱིན་ཞེས་བྱ་བ་བཞུགས་སོ། །

[001B] །ན་མོ་གུ་རུ་ཤྲཱི་ཀཱ་ལ་ཙཀྲ་ཡེ། མཆོག་ཏུ་མི་འགྱུར་བདེ་ཆེན་ཡེ་ཤེས་ཁམས། །རོ་གཅིག་དུ་མར་ཤར་བའི་སྒྱུ་འཕྲུལ་གར། །དུས་ཀྱི་འཁོར་ལོའི་དཀྱིལ་འཁོར་
ལྷ་ཚོགས་ཀྱིས། །དེང་འདིར་དངོས་གྲུབ་བདུད་རྩིའི་ཆར་རྒྱུན་ཕོབ། ། འདིར་དཔལ་དུས་ཀྱི་འཁོར་ལོའི་བསྙེན་པའི་ཁ་སྐོང་གི་སྦྱིན་སྲེག་གསང་བ་སྤྱིའི་ཆོ་ག་འོད་ཀྱི་སྙེ་མའི་སྟེང་ནས་བྱ་ཚུལ་བློ་དམན་གྱིས་ཉམས་
སུ་བླང་བདེ་བར་འགོད་ན་ཐབ་དང་རྫས་ལ་སོགས་པ་ཐམས་ཅད་བདེ་གསང་སོགས་ཀྱི་སྦྱིན་སྲེག་དང་འདྲ་ལ། འདོན་ཆའི་རིམ་པ་ནི། སྦྱོར་དངོས་མཇུག་གསུམ་ལས། དང་བོ་ནི། སྒྲུབ་པ་པོས་ཆོ་གའི་ཡན་ལག་ཐམས་ཅད་འཚོགས་
པར་བྱས་ནས། པདྨའི་འདུག་སྟངས་ཀྱིས་ཁ་ཤར་དུ་ཕྱོགས་ཏེ་བདག་བསྐྱེད་རྫོགས་པར་བསྒོམ་ཞིང། ལྷ་རྣམས་ལས་འོད་ཟེར་དཀར་པོ་འཕྲོ་བར་བསམ།  རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས། ཕྱོགས་བཅུའི་
སངས་རྒྱས་ཐམས་ཅད་ཀྱི་བྱིན་རླབས་དང་ནུས་མཐུ་ཐམས་ཅད་བཀུགས་ནས་བསང་ཆུ་ལ་ཐིམ་པར་གྱུར་ པར་བསམ་ལ།  ཨོཾ་ཨཱ་ཧཱུཾ་ཧོ་ཧཾ་ཀྵ་ ཞེས་འབྲུ་དྲུག་བཟླས་ཏེ་བསང་ཆུ་སྒྲུབ། དེ་ནས་སྨྲ་བ་གཞན་
བཅས་དེ།  རྡོ་རྗེ་ནི་ཐབས་དང་དྲིལ་བུ་ནི་ཤེས་རབ་སྟེ།  ཞེས་པ་ནས།  ཧོ་ཧོ་ཧོ་སཱཧཱ།  ཞེས་པའི་བར་རྡོར་དྲི་ལ་བྱིན་རླབས་སྦྱི་ལྟར་བྱ། དེ་ནས་ལས་སྔགས་འབྲུ་དྲུག་བརྗོད་ཅིང་གཡས་ལས་ཀུ་ཤའི་རྩེ་མོས་བསང་ཆུའི་སྣོད་ནས་ཆུ་
བླངས་ཏེ་རབ་གི་གཡོན་ངོས་ནས་གཡས་བསྐོར་དུ་ཐབ་དང། རྫས་ཐམས་ཅད་དང། དགང་བླུག་དང། རང་ལའང་བསང་གཏོར་ལན་གསུམ། ཡང་ལས་སྔགས་བརྗོད་ཅིང་གཡོན་པའི་མཐེབ་སྲིན་གྱིས་ནང་མཆོད་བླངས་ནས་སྔ་མ་ལྟར་བསང་གཏོར་ལན་གསུམ་
བྱ། དེ་ནས་  སྭ་བྷཱ་ ཝས་སྟོང་པར་སྦྱངས།  སྟོང་པའི་ངང་ལས་སྥཾ་ལས་བྱུང་བའི་རིམ་པོ་ཆེ་ཤེལ་གྱི་སྣོད་ ཅེས་སོགས་དུས་འཁོར་ལྟར་ལ།  ཨོཾ་ཨརྒྷཾ་
ཨཱ་ཧཱུཾ།  ནས།  ཨོཾ་ཤཔྟ་ཨཱ་ཧཱུཾ།  ཞེས་པའི་བར་གྱིས་རྫུ་བཞི་ཉེར་སྤྱོད་རོལ་མོ་དང་བཅས་པ་སྔགས་དང་ཕྱག་རྒྱས་བྱིན་གྱིས་བརླབས། རྫ་ས་སྦྱོད་བའི་ཕྱག་རྒྱ་བཅིངས་ལ།  ཨོཾ་སཱཧཱ།  ཞེས་པས་སྲེག་རྫས་རྣམས་སྤྱིར་བཀྲུས་བར་བསམ།།

[002A] །ཨོཾ་ཨཱ་སཱཧཱ་ ས་ཡམ་ཤིང།  ཨོཾ་ཤྲཱིཾ་སཱཧཱ་ ས་ཞུན་མར།  ཨོཾ་ཛྲིཾ་སཱཧཱ་ ས་འབྲུ།  ཨོཾ་ཀུ་རུ་ཀུ་རུ་སཱཧཱ་ ས་རྫས་གཞན་རྣམས་ཏེ་མདོར་ན།  རྫས་རྣམས་ཀྱི་མཚན་ཉིད་དང་མི་ལྡན་པའི་ཉེས་
སྐྱོན་ཐམས་ཅད་བྱང་ཞིང་དག་ནས་ནང་གི་བདུད་རྩི་ལྔའི་ངོ་བོར་གྱུར།  པར་བསམ། དེ་ནས་འབྲུ་དྲུག་བརྗོད་ལ་འོ་མ་ཅན་གྱི་ཤིང་ལ་མེ་སྦར། འབྲུ་དྲུག་བརྗོད་ཅིང་བསང་ཆུ་དང་ནང་མཆོད་ཀྱིས་མེ་དེ་ལ་གཡས་བསྐོར་དུ་ལན་
གསུམ་གསུམ་བསངས། དེ་ནས་མེ་དེ་གཙང་ཞིང་ཤིན་ཏུ་སྒམ་པའི་རྩྭའི་ཆུན་པོ་དང་བཅས་ཐབ་ཀྱི་ནང་དུ་བཅུག་ལ།  ཨོཾ་ཛྭ་ལ་ཛྭ་ལ་ཧཱུཾ་ དང།  ཧཱུཾ་ ཞེས་བརྗོད་ཅིང་རླུང་ཡབ་ཀྱིས་མེ་སྦར།  ཨོཾ་ཨཱ་ཧཱུཾ་ཧོ་ཧྐྵྨླྭྲྱཾ་སཱཧཱ།  ཞེས་བརྗོད་ཅིང་མར་
ཞུ་བླུག་གཟར་བདུན་གྱིས་མེ་གསོ། དེ་ནས་ཀུ་ཤ་རྣམས་ལག་ཏུ་བཟུང་ལ།  ཨོཾ་བཛྲ་སཏ་ཨཱ་ ཞེས་ལན་གསུམ་དང།  ཨོཾ་ཀུ་ཤ་འདི་ནི་གཙང་ཞིང་དགེ་ཚངས་པའི་ལྷ་རྣམས་དག་བྱེད་ཡིན། །
དཀོན་མཆོག་གསུམ་པོ་མཉེས་བྱེད་པ། །ས་ལས་སྐྱེས་པའི་འདེབ་མའི་སྙིང། །བདག་གི་བགེགས་རྣམས་ཐམས་ཅད་ནི། །ཞི་དང་བཀྲ་ཤིས་མཛད་དུ་གསོལ། ། ཞེས་བརྗོད་ནས་
སྔགས་སྔ་མ་ལན་སྔ་བརྗོད་ཅིང་ཀུ་ཤ་དགྲམ་ལ། རྡོར་དྲིལ་འཛིན་པའི་ལག་པ་ཐལ་མོ་སྦྱར་ཏེ།  བཅོམ་ལྡན་འདས་རྡོ་རྗེ་སེམས་དཔའ་བགེགས་ཐམས་ཅད་ཞི་བ་དང་བཀྲ་ཤིས་པར་མཛད་དུ་གསོལ།  ཞེས་
གསོལ་བ་གདབ། གཉིས་པ་དངོས་གཞི་ལ་གསུམ། ཐོག་མར་འཇིག་རྟེན་པའི་མེ་ལྷ་མཆོད་པ། བར་དུ་འཇིག་རྟེན་ལས་འདས་པའི་མེ་ལྷ་མཆོད་པ། མཐར་འཇིག་རྟེན་པའི་མེ་ལྷ་མཆོད་པའོ། །དང་བོ་ལ་གསུམ་ལས། ཐབ་དང་མེ་ལྷ་བསྐྱེད་ཅིང་
ཡེ་ཤེས་པ་དང་བསྲེ་བ་ནི། འབྲུ་དྲུག་དང་བསང་ཆུས་ཐབ་བསངས།  སྭ་བྷཱ་ཝས་ སྟོང་པར་སྦྱངས།  སྟོང་པའི་ངང་ལས་ཧཱུཾ་དཀར་པོ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་ཁ་དོག་དཀར་ཞིང་དབྱིབས་ཐླུམ་
པ། མུ་རན་ཁ་ཁྱེར་དང་བཅས་པ། ཁ་ཁྱེར་ལ་རྡོ་རྗེའི་ཕྲེང་བས་བསྐོར་བ། གྲྭ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་ཐོགས་པ་མེད་པར་གྱུར། ཐབ་ཀྱི་ནང་དུ་རཾ་ལས་

[002B] དེ་ཡོངས་སུ་གྱུར་པ་ལས་མེ་ལྷ་སྐུ་མདོག་དཀར་པོ་དཀར་ནག་དམར་བའི་ཞལ་
གསུམ་ཕྱག་དྲུག་པ། གཉུག་མར་གནས་པའི་རང་འོད་ཀྱི་རིག་མ་དང་གཉིས་སུ་མེད་པའི་སྐུ། ཕྱག་དང་པོ་གཉིས་ཀྱིས་རང་གི་རིག་མ་ལ་འཁྱུད་ཅིང། ལྷག་མ་གཡས་
གཉིས་མི་འཇིགས་པའི་ཕྱག་རྒྱ་དང་བགྲང་ཕྲེང། གཡོན་གཉིས་དབྱུག་གུ་དང་རིལ་བ་འཛིན་པ། རྣམ་སྣང་གི་དབུ་རྒྱན་ཅན། སྨིན་མ་དང་རལ་བའི་ཚོགས་འབར་ཞིང་ལྟོ་
བ་འཕྱང་བ། སྤོམ་ཞིང་ཐུང་ལ་གཟི་བརྗིད་ཆེ་བ། གཡོན་བརྐྱང་གིས་བཞུགས་པའི་ཐུགས་ཀར་མེ་གྲུ་གསུམ་པ་རཾ་གྱིས་མཚན་པར་གྱུར། དམ་ཚིག་པའི་ཐུགས་ཀའི་
ས་བོན་གྱི་འོད་ཟེར་ལས་སྤྲོས་པའི་ཁྲོ་བོ་འདོད་རྒྱལ་གྱིས། ཤར་ལྷོ་ནས་བསྒོམས་པ་དང་འདྲ་བའི་མེ་ལྷ་དྲང་སྲོང་གི་ཚོགས་ཀྱིས་བསྐོར་བ་སྤྱན་དྲངས་ པར་བསམ་ལ་ཕྱག་
རྒྱ་བཅའ་ཞིང།  ཨོཾ་ཚུར་བྱོན་ཚུར་བྱོན་འབྱུང་པོ་ཆེ། །ལྷ་ཡི་དྲང་སྲོང་བྲམ་ཟེ་མཆོག་སྲེག་བགས་ཞལ་ཟས་བཞེས་སླད་དུ། །འདིར་ནི་ཡང་དག་བསྙེན་པར་མཛོད། །ཨོཾ་ཊཀྐི་
ཧཱུཾ་ཛཿ་ ཞེས་པས་སྤྱན་དྲངས་ལ།  ཐབ་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་ བསམ། ལས་ལ་བརྗོད་ཅིང་བསང་ཆུ་གཏོར་ལ་ཕྱི་འབྲང་གི་བགེགས་བསྐྲད། སྦྲོ་མཆུ་བཞི་དབུལ་ཞིང་ལས་ལ་མོས་
ན་མ་ཕུལ་ཀྱང་རུང།  ཛཿ་ཧཱུཾ་བཾ་ཧོཿ་ཧི། རོ་མཉམ་དུ་གྱུར།  ཞེས་གཞུག་པ་སོགས་བྱའོ། །མཆོད་ཅིང་བསྟོད་དེ་དམ་ཚིག། བསྒྲགས་པ་ནི།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་པྲོཀྵ་ཎཾ་པྲ་ཏཱིཙྪ་ཧཱུཾ་སཱཧཱ།  ཞེས་
དང། དེ་བཞིན་དུ་པྲོཀྵ་ཎཾ་གྱི་ཚབ་ཏུ༑  ཨཱཉྩ་མ་ཎཾ། ཨརྒྷཾ། པཱདྱཾ་ རྣམས་བཅུག་པས་ཆུ་བཞི་དང། མེ་ལྷའི་སྔགས།  ཨོཾ་ཨགྣ་ཡེ་ཨཱ་དི་བྱ་ཨཱ་དི་བྱ་ཨཱ་བི་ཤ་ཨཱ་བི་ཤ་མཧཱ་ཤྲི་ཡེ་ཧ་བྱ་ཀ་བྱ་བ་ཧ་ནཱ་

[003A]༄༅། །ཡ།  ཞེས་པ་ལི།  ཨོཾ་བཛྲ་པུཥྤེ་ཨཱ་ཧཱུཾ་ ཞེས་སོགས་དང།  ཨོཾ་ཨཱ་ཧཱུཾ་ བཏགས་པས་ལྟེར་སྤྱོད་རོལ་མོ་ནང་མཆོད་དང་བཅས་པས་མཆོད།  འཇིག་རྟེན་དབང་ཕྱུག་ཚངས་དབང་མགོན་
གྱི་སྲས། །མེ་ལྷའི་རྒྱལ་པོ་ཊཀྐིས་དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་བསྲེག་འཛིན་བྱེད་མེ་ལྷ་ཉིད་ལ་རྣམ་པར་འདུད། །ཆངས་པ་འཇིག་རྟེན་
མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག་འབྱུང་པོ་ཡོངས་སུ་བསྐྱང་བའི་ཕྱིར། །ཐུགས་རྗེའི་དབང་གིས་སྐུར་སྤྲུལ་པ། །རིག་སྔགས་གྲུབ་པའི་དྲང་སྲོང་ཚུལ། །
ཉོན་མོངས་བསྲེག་པའི་ཤེས་རབ་འོད། །བསྐལ་བའི་མེ་བཞིན་གཟི་བརྗིད་འབར། །མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པ་བཅིངས། །རིག་སྔགས་
གསུང་ཞིང་བགྲང་ཕྲེང་འཛིན། །བདུད་རྩིའི་བཅུད་ལྡན་གྷུཎྜི་བསྣམས། །ཆོས་ཀྱི་བདུད་རྩི་ཡོངས་ལ་བསིལ། །ཉེས་པའི་སྐྱོན་བྲལ་ཚངས་པར་སྤྱོད། །འཇིག་རྟེན་གནས་ཀྱང་མྱ་
ངན་འདས། །དེ་བས་བསྟོད་དེ་ཕྱག་ཀྱང་འཚལ། ། ཞེས་དྲིལ་བསིལ་དང་བཅས་པས་བསྟོད། བསྡུ་ན་ཤོ་ལོ་ཀ་དང་པོ་གཅིག་གིས་ཆོག།  ཨོཾ་བཛྲ་ཨ་ན་ལ་མཧཱ་བཧུ་ཏ་ཛྭ་ལ་ཛྭ་ལ་ཡ་སརྦ་བྷསྨིཾ་
ཀུ་རུ་སརྦ་དུཥྚན་ཧཱུཾ་ཕཊ་ཏྲི་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ། ས་མ་ཡ་ཧོ།  ཞེས་ལན་གསུམ་གྱིས་དམ་ཚིག་བསྒྲགས། བསྲེག་རྫས་ཕུལ་ནས་སླར་ཡང་མཆོད་པ་ནི།  མེ་ལྷའི་ལྗགས་རྡོ་རྗེའི་རྣམ་
པ་ཅན་དཀར་པོ་ལ་རཾ་ཡིག་དང། དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་དང་བཅས་པས་མཚན་པར་གྱུར་ པར་བསམ་ལ། བྱང་ཆུབ་མཆོག་གི་ཕྱག་རྒྱས་དགང་བླུགས་མར་གྱིས་གང་བ་བཟུང་
ནས། ཀོང་གི་མེ་ལྷའི་སྔགས།  ཨོཾ་ཨགྣ་ཡེ་ ནས་  བ་ཧ་ནཱ་ཡ།  ངེས་པ་ལ་  བདག་ཅག་དཔོན་སློབ་འཁོར་དང་བཅས་པ་རྣམས་ཀྱི་ ཚེ་འཁོར་བ་  ཐོག་མེད་ནས་བསགས་པའི་སྡིག་སྒྲིབ་ཉེས་ལྟུང་གི་ཚོགས་

[003B] ཁྱད་པར་དུ་ཡང་ཏིང་ངེ་འཛིན་མི་གསལ་ཞིང་སྔགས་མ་དག་པ་དང་ཆོ་ག་ཆད་ལྷག་ལ་སོགས་པའི་ཉེས་པ་ཐམས་ཅད་ཤནྟིཾ་ཀུ་རུ་ཡེ་སཱཧཱ།  ཞེས་པའི་
སྤེལ་ཚིག་བཏགས་པས་མར་ཁུ་བླུགས་གཟར་བདུན་ཕུལ་ནས་འཕྲིན་ལས་བཅོལ། སྐབས་འདིར་མེ་ལ་བགེགས་ཡོད་ན་སིལ་བའི་ཐབས་གཞུང་དུ་གསལ་བ་ལྟར་བྱའོ། །དེ་ནས་རྫས་ཆེན་བཅུ་གཉིས་ལས། ཡམ་ཤིང་ལ།  ཡམ་ཤིང་
རྣམས་བྱང་ཆུབ་ཀྱི་ཤིང་གི་རང་བཞིན་གྱི་བདུད་རྩིར་གྱུར་ པར་མོས་ཏེ།  ཨོཾ་ཨགྣ་ཡེ་ ནས་  བ་ཧ་ནཱ་ཡ། ཨོཾ་བོ་བཧི་པྲྀཀྵ་ཡ། བདག་ཅག་དཔོན་སློབ་ ཞེས་པ་ནས།  ཤནྟིཾ་ཀུ་རུ་ཡེ་སཱཧཱ་
 ཞེས་མེ་ལྷའི་སྔགས་དང། རྫས་སྔགས། སྤེལ་ཚིག་གསུམ་ཀ་སྦྱར་བས་གྲངས་ཇི་ལྟར་འཚམས་པ་རེ་འབུལ། དེ་བཞིན་དུ་མར་ཁུ་ལ།  ཨོཾ་ཨགྣ་ཡེ་ ནས་  བ་ཧ་ནཱ་ཡ། ཨོཾ་ཨགྣ་ཡེ། བདག་ཅག་དཔོན་སློབ་ ཞེས་སོགས་
དང། ཏིལ་ལ།  ཨོཾ་ཨགྣ་ཡེ་ ནས་  བ་ཧ་ནཱ་ཡ། ཨོཾ་སརྦ་པཱ་པཾ་ང་ཧ་ན་བཛྲ་ཡེ། བདག་ཅག་དཔོན་སློབ་ སོགས་དང། དུར་བ་ལ།  ཨོཾ་ཨགྣ་ཡེ་ ནས་  བ་ཧ་ནཱ་ཡ། ཨོཾ་བཛྲ་ཨཱ་ཡུ་ཥེ། བདག་
ཅག་དཔོན་སློབ་ སོགས་དང། འབྲས་མ་གྲུགས་ལ།  ཨོཾ་ཨགྣ་ཡེ་ ནས་  བ་ཧ་ནཱ་ཡ།  ཨོཾ་བཛྲ་པུཥྚ་ཡ་  བདག་ཅག་དཔོན་སློབ་ སོགས་དང། ཞོ་ཟན་ལ།  ཨོཾ་ཨགྣ་ཡེ་ ནས་  བ་ཧ་ནཱ་ཡ།  ཨོཾ་སརྦ་སཾ་པཱ་དེ། བདག་ཅག་དཔོན་སློབ་ སོགས་དང་སྐུ་ཤ་ལ་  ཨོཾ་ཨགྣ་ཡེ་ནས་བལྟ་ནཱ་པ། ཨོཾ་ཨ་པྲ་ཏི་ཧ་ཏ་བཛྲ་ཡེ། བདག་
ཅག་དཔོན་སློབ་ སོགས་དང། ཡུངས་ཀར་ལ།  ཨོཾ་ཨགྣ་ཡེ་ ནས་  བ་ཧ་ནཱ་ཡ། ཨོཾ་སརྦ་ཨརྠ་སིདྡྷ་ཡེ། བདག་ཅག་དཔོན་སློབ་ སོགས་དང། སོ་བ་ལ།  ཨོཾ་ཨགྣ་ཡེ་ ནས་  བ་ཧ་ནཱ་ཡ། ཨོཾ་བཛྲ་བི་ཛཱ་
ཡ། བདག་ཅག་དཔོན་སློབ་ སོགས་དང། ནས་ལ།  ཨོཾ་ཨགྣ་ཡེ་ ནས་  བ་ཧ་ནཱ་ཡ། ཨོཾ་མཧཱ་བེ་གཱ་ཡ། བདག་ཅག་དཔོན་སློབ་ སོགས་དང། སྤན་མ་ལ།  ཨོཾ་ཨགྣ་ཡེ་ནས་བ་ཧ་ནཱ་ཡ། ཨོཾ་མཧཱ་བཱ་
ལ་ཡ། བདག་ཅག་དཔོན་སློབ་ སོགས་དང། གྲོ་ལ་  ཨོཾ་ཨགྣ་ཡེ་ ནས་  བ་ཧ་ཧཱ་ཡ། ཨོཾ་བཛྲ་གྷསྨ་རེ། བདག་ཅག་དཔོན་སློབ་ ཞེས་པ་ནས།  ཤནྟིཾ་ཀུ་རུ་ཡེ་སཱཧཱ།  ཞེས་ཅི་རིགས་པར་ཕུལ་ནས།།
[004A]༄༅། ། རྫས་ཁྱད་པར་བ་ལ།  ཨོཾ་ཨགྣ་ཡེ་ ནས་  བ་ཧ་ནཱ་ཡ། བདག་ཅག་དཔོན་སློབ་འཁོར་དང་བཅས་པ་རྣམས་ཀྱི་ཚེ་འཁོར་བ་ཐོག་མེད་ནས་བསགས་པའི་
སྡིག་སྒྲིབ་ཉེས་ལྟུང་གི་ཚོགས་ཐམས་ཅད་དང། ཁྱད་པར་དུ་ཡང་ཏིང་ངེ་འཛིན་མི་གསལ་ཞིང་སྔགས་མ་དག་པ་དང་ཆོ་ག་ཆད་ལྷག་ལ་སོགས་པའི་ཉེས་པ་ཐམས་ཅད་ཤནྟིཾ་
ཀུ་རུ་ཡེ་སཱཧཱ།  ཞེས་ལན་གཅིག་འབུལ། འདིར་བསྙེན་པའི་ཁ་སྐོད་ལ་སྟབས་བདེ་བའི་དབང་དུ་བྱས་ཏེ་སྤེལ་ཚིག་དཀྱུས་ལྟར་གྱིས་འཀྲུས་པར་བྱས་ཀྱི། སོ་སོའི་སྤེལ་ཚིག་ཁྱད་པར་བ་སྐྱོད་བར་འདོད་ན་གཞུང་དུ་གསལ་བ་ལྟར་གདོན་ཀྱང་
ཆོག་གོ་གཞན་ཡང་ལས་སོ་སོའི་སྐབས་ཀྱི་སྤེལ་ཚིག་སྦྱོར་ཚུལ་ཀྱང་ཤེས་དགོས་སོ།། དེ་ནས།  ཨོཾ་ཨཱ་ཧྲཱི་ སོགས་ལ་  ཨཉྩ་མ་ཎཾ་ དང།  པྲོཀྵ་ཎཾ་བཅུག་པས་ཞལ་བསིལ་དང་བསང་གཏོར་དབུལ། གཉིས་པ་འཇིག་རྟེན་ལས་
འདས་པའི་མི་ལྷ་མཆོད་པ་ནི།  མེ་ལྷའི་ཐུགས་ཀར་མེ་གྲུ་གསུམ་རབ་ཏུ་འབར་བའི་དབུས་སུ། བཧྲུཾ་ཡོངས་སུ་གྱུར་པ་ལས་གཞལ་ཡས་ཁང་གྲུ་བཞི་སྒོ་བཞི་གསེར་གྱེ་རབ་བཞིན་གྱི་
རྟ་བབས་བཞི་དང་བཅས་པ།  ཞེས་པ་ནས།  ཨ་ལས་ཟླ་བའི་དཀྱིལ་འཁོར་རེ་རེ། ཞེས་ པའི་བར་སྒྲུབ་ཐབས་ལྡར་ལ་  དབུས་ཀྱི་གདན་གྱི་སྟེང་དུ་ཧཱུཾ་དང་རྡོ་རྗེ་ལས་སྐྱེས་པའི་དཔལ་དུས་ཀྱི་འཁོར་ལོ་དྲི་མ་མེད་པའི་འོད་
ཟེར་ལྔ་འཕྲོ་བ་སྐུ་མདོག་སྔོན་པོ།  ཞེས་པ་ནས།  དཔག་བསམ་གྱི་ཤིང་སེར་པོ། ཨ་དང་རྡོ་རྗེ་ལས་སྐྱེས་པའི་མི་བསྐྱོད་པ་ལྗང་ཁུ།  ཞེག་པ་ནས།  ཤེར་ཕྱིན་མས་འཁྱུད་པ་གཙོ་བོའི་
ལུས་ལ་དབྱེར་མེད་དུ་ཞུགས། ཨཱ་དང་རྡོ་རྗེ་ལས་སྐྱེས་པའི་རྡོ་རྗེ་དབྱིངས་ཀྱི་དབང་ཕྱུག་མ་ལྗང་ཁུ། ནས། རྡོ་རྗེ་སེམས་དཔས་འཁྱུད་པ་སྣ་ཚོགས་ཡུམ་ལ་་བྱེར་མེད་དུ་ཞུགས་
སླར་ཡང་རྡོ་རྗེ་སེམས་དཔའ་ལ་རྡོ་རྗེ་དབྱིངས་ཀྱི་དབང་ཕྱུག་མས་འཁྱུད་པ་གཙོ་བོ་ལ་ཞུགས་ཤིང། ཤེར་ཕྱིན་མ་ལ་མི་བསྐྱོད་པས་འཁྱུད་པ་སྣ་ཚོགས་ཡུམ་ལ་དབྱེར་མེད་དུ་

[004B] ཞེས་པ་ནས།  ཙ་སྡེ་རིང་ཐུང་བརྩེགས་པ་སོགས་ལས་སྐྱེས་པའི་མཆོད་པའི་ལྷ་མོ་རྣམས་དཀྱིལ་འཁོར་གྱི་འདོད་སྣམ་ལ་འཁོད་པར་གྱུར།  ཞེས་པའི་བར་ལྷ་རྣམས་ཀྱི་མངོན་རྟོགས་
ནི་ལས་རྒྱལ་མཆོག་གི་སྐབས་  ལྟར་ལ་སྤྲོས་ཏེ་ཞེས་པའི་ཚིག་འདོར། རང་གི་སྙིང་གར་ཧཱུཾ་དང་རྡོ་རྗེ་ལས་སྐྱེས་པའི་རྡོ་རྗེ་ཤུགས་ ཞེས་པ་ནས་  མདུན་གྱི་ནམ་མཁར་སྤྱན་དྲངས། རྡོ་རྗེ་ཤུགས་
རང་གི་སྙིང་གར་ཐིམ། གནྡྷཾ་ སོགས་ཀྱིས་མཆོད།  བཛྲ་བཧཻ་རེ་ཝ་ཨ་ཀརྵ་ཨ་ཛཿ་ཛཿ་ཧཱུཾ་བཾ་ཧོཿ་ཧི། ཡེ་ཤེས་ལ་རྣམས་དམ་ཚིག་པ་སོ་སོ་དང་རོ་མཉམ་དུ་གྱུར། རང་གི་
སྙིང་གའི་ཧཱུཾ་གི་འོད་ཟེར་གྱིས་ ཞེས་པ་ནས།  ཞེས་དབང་བསྐུར་བས་གཙོ་བོ་ལ་མི་བསྐྱོད་པ་དང། ཡུམ་ལ་རྡོ་རྗེ་སེམས་དཔའ་སོགས་རང་རང་གི་རིགས་ཀྱི་བདག་པོ་
མཆོག་གི་སྤྲུལ་སྐུའི་རྣམ་པ་ཅན་གྱིས་རྒྱས་བཏབ་པར་གྱུར་ཅིང། སྐུ་ལས་འོད་ཟེར་དཀར་པོའི་ཚོགས་འཕྲོ་བར་གྱུར་ པར་བསམ་ལ།  དག་ཅིང་དྲི་མེད་ཡིད་འོང་བའི། །སྔགས་
ཀྱི་བསང་གཏོར་ཚོགས་འདི་དག་བདག་གིས་དད་པས་དབུལ་ལགས་ན། །བཞེས་ནས་བདག་ལ་བཀའ་དྲིན་སྕོལ། །ཨོཾ་ཨཱ་ཧྲཱི་ སོགས་ལ་  པྲོཀྵ་ཎཾ་
ཨཉྩ་མ་ཎཾ། ཨརྒྷཾ། པཱདྱཾ་ སྦྱར་བ་ས་ཆུ་བཞི།  ལྷ་ཡི་མེ་ཏོག་དམ་པ་འདིས། །དཀྱིལ་འཁོར་མཆོད་པ་བགྱིད་པར་འཚལ། །ཐུགས་ནི་བརྩེ་བས་ཉེར་དགོངས་ཏེ། །མགོན་
པོས་མཆོད་པ་འདི་བཞེས་ཤིག་ཨོཾ་ཤྲཱི་ཀཱ་ལ་ཙཀྲ་ས་པ་རི་ཝཱ་ར་པུཥྤེ་པྲ་ཏཱིཙྪ་ན་མཿ་ དེ་བཞིན་དུ་ཤཔྟའི་བར་སྦྱར་བས་ཉོར་སྤྱོད།  གནྡྷཾ་ སོགས་ཀྱིས་ལྷ་མོ་བཅུ་གཉིས་ཀྱིས་མཆོད།།
ཨོཾ་ཤྲཱི་ཀཱ་ལ་ཙཀྲ་མཎྜ་ལ་ས་པ་རི་ཝཱ་ར་བྷྱ་ན་མཿ་ ཞེས་པས་ནང་མཆོད་འབུལ།  མཆོག་སྦྱིན་རྡོ་རྗེ་ སོགས་འདུད་ཉི་ཤུས་བསྟོད།  ལྷ་རྣམས་ཀྱི་ལྗགས་རྡོ་རྗེའི་རྣམ་

[005A]༄༅། །པ་ཅན་དཀར་པོ་ལ་ཧཱུཾ་ཡིག་གིས་མཚན་པར་གྱུར། ཨོཾ་ཨཱ་ཧཱུཾ་ཧོ་ཧྐྵྨླླྦྲྱཾ་ཧཱུཾ་ཕཊ།  ལན་འདུན་གྱི་མཐར།  བདག་ཅག་དཔོན་སློབ་འཁོར་དང་བཅས་པ་རྣམས་
ཀྱི་ཚེ་འཁོར་བ་ཐོག་མེད་ནས་བསགས་པའི་སྡིག་སྒྲིབ་ཉེས་ལྟུང་གི་ཚོགས་ཐམས་ཅད་དང། ཁྱད་པར་དུ་ཡང་ཏིང་ངེ་འཛིན་མི་གསལ་ཞིང་སྔགས་མ་དག་
པ་དང་ཆོ་ག་ཆད་ལྷག་ལ་སོགས་པའི་ཉེས་པ་ཐམས་ཅད་ཤནྟིཾ་ཀུ་རུ་ཡེ་སཱཧཱ།  ཞེས་མར་ཁུ་དགད་བླུགས་བདུན་ཕུལ་ནས་གསོལ་བ་བཏབ་པས་འཕྲིན་ལས་མཛད་པར་ཞལ་གྱིས་བཞེས་པར་བསམ་
དེ་ནས་ཡམ་ཤིང་ནས་ཁྱད་པར་བའི་རྫས་ཀྱི་བར་ལ། གཙོ་བོ་ལ་སྙིང་པོ་ལན་བདུན་དང།  ཕྲཾ་བི་ཤྭ་མ་ཏ་ དང།  ཨོཾ་ཨ་ཨཱ་ཨཾ་ཨ་ཧ་ཧཱ་ཧཾ་ཧ་སཱཧཱ།  ཞེས་དང།  ཨོཾ་ཨ་ཨཱ་ཨི་ཨཱི་རྀ་རཱྀ་ཨུ་ཨཱུ་ལྀ་
ལཱྀ་ཨཾ་ཨ་སཱཧཱ།  ཞེས་དང།  ཨོཾ་ཨ་ཨཱ་ཨེ་ཨཻ་ཨར་ཨཱར་ཨོ་ཨཽ་ཨལ་ཨཱལ་ཨཾ་ཨ་སཱཧཱ།  ཞེས་དང།  ཨོཾ་ཧ་ཧཱ་ཡ་ཡཱ་ར་རཱ་ཝ་ཝཱ་ལ་ལཱ་ཧ་ཧཱ་སཱཧཱ།  ཞེས་ལན་གསུམ་གསུམ་གྱིས་རེ་རེའི་
མཐར་ཐེལ་ཚིག་སྔར་ལྟར་སྦྱར་ཏེ་འཁོར་ལ་ཕུལ།  ལྷ་རྣམས་ཀྱི་ཐུགས་ཀ་ནས་སྤྲོས་པའི་སངས་རྒྱས་རྣམས་ཀྱིས་བུམ་པ་དཀར་པོ་བདུད་རྩི་དཀར་པོས་བཀད་བ་ཐོགས་ནས། སྒྲུབ་
བྱ་ཟླ་བའི་དཀྱིལ་འཁོར་ལ་གནས་པ་ལ་ཁྲུས་བྱས་པས་སྡིག་སྒྲིབ་ནད་གདོན་སོགས་མི་མཐུན་པའི་ཕྱོགས་ཐམས་ཅད་དག་ནས་ལུས་ཤེལ་ལྟར་གྱུར།  ཞེས་བརྗོད་ཅིང། གཙོ་བོའི་
སྔགས་ཀྱིས་མར་ཁུ་དགང་བླུགས་བདུན་ནམ་གསུམ་འབུལ། དམིགས་པ་འདི་གོང་གི་རྫས་ཀྱི་སྐབས་ཐམས་ཅད་དུ་ནན་ཏན་དུ་བསམ་དགོས་གསུང།  ཨརྒྷཾ། པྲོཀྵ་ཎཾ། ཨཉྩ་མ་ཎཾ་ གསུམ་སྔགས་རྐྱང་གིས་འཕུལ།  སྲབ་འཇམ་
ཡང་བ་ལྷ་ཡི་གོས། ། སོགས་དང།  ཨོཾ་བཛྲ་ཝ་ས་སྱ་སཱཧཱ།  ཞེས་པས་གོས་ཟུང།  ཨོཾ་བཛྲ་ཏམྦུ་ལ་ཡེ་སཱཧཱ།  ཞེས་པས་སོ་རྩིན་དབུལ།  ཨོཾ་ཤྲཱི་ཀཱ་ལ་ཙཀྲ་ས་པ་རི་ཝཱ་ར་པུཥྤེ་པྲ་ སོགས་ཉེར་སྤྱོད།།

[005B] སོགས་ལྷ་མོ་བཅུ་གཉིས། གོང་ལྟར་ནང་མཆོད་འབུལ།  སྟོང་ཉིད་སྙིང་རྗེ་ སོགས་ཤོ་ལོ་ཀ་བཞིས་བསྟོད། གཏོར་མ་འབུལ་ན། ནང་མཆོད་ལྟར་བྱིན་གྱིས་བརླབས་ཏེ།  ཨོཾ་ཨཱ་ཧཱུཾ་ཧོཿ་དཔལ་ལྡན་དུས་ཀྱི་འཁོར་
ལོ་ནི། །འཁོར་དང་བཅས་ལ་གཏོར་མ་དྲི།  ཞེས་སོགས་ལན་གསུམ་གྱིས་ཕུལ། མཆོད་བསྟོད་མདོར་བསྡུས་བྱ། གཏོར་མ་མ་ཕུལ་ཀྱང་ཆོག་གསུང།  ཨོཾ་པྲ་ན་མ་མི་སརྦ་ཏ་ཐཱ་ག་ཏན་ གྱིས་ཕྱག་རྒྱ།།
ཨོཾ་ཨཱ་ཧྲཱི་ སོགས་ཀྱིས་མཆོད་ཡོན་འཕུལ་ལ། མེ་ཏོག་དང་བཅས་པའི་ཐལ་མོ་སྦྱར་ནས།  གང་ཡང་བདག་བློ་ སོགས་དང།  མ་རྙེད་ཡོངས་སུ་ སོགས་ཀྱིས་ནོངས་བ་བཟོད་པར་གསོལ།  བདག་ལ་དངོས་གྲུབ་ མས་
འདོད་དོན་ལ་གསོལ་བ་གདབ། ཆད་ལྷག་གི་ཉེས་པ་ཞི་བར་བྱ་བའི་སེམས་ཀྱིས།  ཨོཾ་བཛྲ་སཏ་ཨཱ་ ཞེས་པ་གསུམ་མམ་བདུན་དང། ཡིག་བརྒྱ་བཟླས་རྗེས།  ཨོཾ་ཁྱེར་ཀྱིས་སེམས་ཅན་ སོགས་དང།  ཨོཾ་ཨཱ་བཛྲ་མུཿ་
ཡེ་ཤེས་པ་རྣམས་རང་བཞིན་གྱི་གནས་སུ་གཤེགས་ཤིང། དམ་ཚིག་པ་རྣམས་བདག་ཉིད་ལ་ཐིམ་པར་གྱུར།  ཅེས་གཤེགས་བསྡུ་བྱའོ། །གསུམ་པ་མཐར་འཇིག་རྟེན་པའི་མེ་ལྷ་མཆོད་པ་ནི།  ཨོཾ་ཨགྣ་
ཡེ་ སོགས་མེ་ལྷའི་སྔགས་ལ།  པུཥྤེ་ སོགས་དང་འབྲུ་གསུམ་བཏགས་པས་ཕྱི་ནང་གི་མཆོད་པ། ཨོཾ་ཨཱ་ཧྲཱི་ སོགས་ཀྱིས་བསང་གཏོར་དང་ཞལ་བསིལ།  ཏམྦུ་ལ་ སོགས་གྱི།  ཝ་ས་སྱ་ ས་གོས། མེ་ལྷའི་སྔགས་ལ་རྫས་སྔགས་
དང་སྤེལ་ཚིག་བཏགས་པས། ཡམ་ཤིང་ནས་རྫས་ཁྱད་པར་པའི་བར་དགྱེ་སྲེག་རྫས་རྣམས་ཕུལ་ལ། དྲིལ་བུ་དཀྲོལ་ཞིང།  འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ། ཞེས་སོགས་ཤོ་ལོ་ཀས་བསྟོད། དེ་ནས།  ཨོཾ་
ཨཱ་ཧྲཱི་ སོགས་ཀྱིས་ཞལ་བསིལ་དང་བསང་གཏོར། མེ་ལྷའི་སྔགས་ལ།  པུཥྤེ་ སོགས་བཏགས་པས་ཉེར་སྤྱོད་དང་རོལ་མོས་མཆོད།  གཏོར་མ་སྔར་ལྟར་བྱིན་གྱིས་བརླབས་ཏེ།  ཨོཾ་ཨགྣ་ཡེ་ ནས་  བ་ཧ་ནཱ་ཡ་ཨ་ཀཱ་རོ་
མུ་ཁཾ་སརྦ་དྷརྨཱ་ཎཾ་ཨ་དྱ་ནུ་ཏྤ་ནན་ཏྭད་ཨོཾ་ཨཱ་ཧཱུཾ་ཕཊ་སཱཧཱ།  ཞེས་པ་ལན་གསུམ་གྱིས་ཕུལ། མེ་ལྷའི་སྔགས་ལ་  པུཥྤེ་ སོགས་སྦྱར་བས་མཆོད། དྲིལ་སྐབས་དང་བཅས་པས།  མེ་སྟེ་སྲེག་བྱ་ཟ་བའི་ལྷ། །

[006A]༄༅། །དྲང་སྲོང་རྒྱལ་པོ་གདོན་གྱི་བདག་ཤར་ལྷོ་མོ་ལྷའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་
བདག་ཅག་འཁོར་བཅས་ལ། ། ཞེས་པ་ནས།  ཡིད་ལ་འདོད་པ་ཀུན་འགྲུབ་ཤོག་ ཆོས་འཕྲིན་མས་བཅལ་པའོ་  ཨཱ་ཧྲཱི་ སོགས་ཀྱིས་མཆོད་ཡོན་ཕུལ།  གང་ཡང་བདག་བློ་ ནས་  བཟོད་མཛད་རིགས། ། ཅེས་འགོ་པར་གསོལ་  ཨོཾ་བཛྲ་སཏ་ཨཱ་
རང་གི་དོན་དང་གཞན་གྱི་དོན། །སྒྲུབ་བྱེད་སྲེག་བྱ་ཟ་བ་གཤེགས། །ཇི་བཞིན་དུས་སུ་ཚུར་སྦྱོན་ཅིང། །བདག་གི་དངོས་གྲུབ་ཐམས་ཅད་སྒྲུབས། ། ཞེས་བསྐུལ་ནས།  ཨོཾ་བཛྲ་མུཿ་
ཡེ་ཤེས་པ་རང་བཞིན་གྱི་གནས་སུ་གཤེགས་ནས། དམ་ཚིག་པ་མེ་འབར་བའི་རྣམ་པར་གྱུར་ པར་བསམ། གསུམ་པ་མཇུག་གི་ཆོ་ག་ནི། ལོ་ཐུག་སྒྲུབ་ན་གཞུང་ལྟར་བྱ་ཞིང། ལོང་ཡོད་ན་མེ་མ་ཤི་བར་
དུ་མ་དཀྲུག་པར་བྱ། མེད་ན་དྲི་ཆབ་དཀར་པོས་མེ་གཞིལ་བར་བྱས་ལ་ཐལ་བ་ཆུ་བོ་ལ་སོགས་པར་བསྐུར་རོ།། བདག་བསྐྱེད་ཉེར་བསྡུ་དང་ཐིས་བརྗོད་བྱའོ། །སྦྱིན་སྲེག་འདི་ཉིད་ཁུངས་གང་ལ་བརྟེན་པ་དང། ཡུལ་གང་ལ་གནང་བའི་ཁྱད་
པར་ནི་མཁས་གྲུབ་ཆིན་པོ་ཐཱུ་བཀྭན་ཡོངས་འཛིན་གྱི་ཞལ་གདམས་ཐཾ་ཡིག་ལས། སློབ་དཔོན་ཨ་བྷཱ་ཀ་རའི་སྦྱིན་སྲེག་འོད་ཀྱི་སྙེལ་ནི་རྡོ་རྗེ་འཕྲེང་བའི་དཀྱིལ་འཁོར་ཐམས་ཅད་ཀྱི་ཁ་སྐོར་དུ་བརྩམས་ལ་ཡིན་ལ་དུས་འཁོར་ཡང་དེའི་གྲངས་སུ་ཡོད་
པས། འདི་ལྟར་བྱས་ཆོག་པ་ལ་ཐེ་ཚོམ་མེད་དོ། །རྗེ་ཐམས་ཅད་མཁྱེན་པ་ནས་བཟུང་དགེ་ལྡན་པའི་མཁས་གྲུབ་ཐམས་ཅད་ཀྱིས་སྦྱིན་སྲེག་གི་ཆོ་ག་འདི་ཉིད་གཞིར་བཞག་པ་ལ་རང་རང་གི་སོགས་ཆོས་རྣམས་བསྣན་ནས་མཛད་འདུག་པ་བཞིན་
འདིར་ཡང་དེ་བཞིན་དུ་བཀོད་པ་ཡིན། མཁས་གྲུབ་རིན་པོ་ཆེའི་གསུང་བཀོད་བཞིན་དུ་དཔལ་འཁོར་བདེ་ཆེག་གྱི་ཚོགས་འདོན་དུ་ཡང་དུས་འཁོར་གྱི་སྦྱིན་སྲེག་འོད་སྙེ་ལྟར་ཚུགས་ཡོད་པར། གསུངས་འདུག་གོ། རྒྱལ་དབང་བསྐལ་བཟང་རྒྱ་མཚོའི་
དྲིས་ལན་ཞིག་ཆུ་སྦྱིན་སྲེག། འོད་སྙེ་ལས་བཤད་པ་བཞིན་ཡི་དམ་སྤྱི་འགྲོའི་སྦྱིན་སྲེག་གི་རྫས་ཆེན་བཅུ་གཉིས་དང། ཆོ་ག་ཡང་དམིགས་གསལ་ལྷ་སྔགས་ཀྱི་ཁ་སྒྱུར་དགོས་རིགས་མ་གཉོགས་གཞན་ལ་འོད་སྙེ་བཞིན་བྱས་ཀྱང་མི་རུང་

[006B] དེ་བཞིན་བྱ་བར་འདོད་ན་བ་སོ་ལྷ་དབང་ཆོས་ཀྱི་རྒྱལ་མཚན་གྱིས་མཛད་པའི་དུས་འཁོར་ཐུགས་དཀྱིལ་གྱི་སྦྱིན་སྲེག་ལས་ཤེས་པར་བྱའོ། །ཞེས་གསུངས། འདི་ནི་གྲྭ་རྐྱང་རྫས་ས་དང་ཡེ་བྱད་མི་འཛམ་པ་རྣམས་ལ་མྑཾ་
བར་མཐོང་ནས་བྲིས་པ་ཡིན་གྱི། བླ་ཆེན་བསྟན་པ་སྤྱི་ལ་དགོངས་མཁན་དང་བླ་ཆུང་དབང་གིས་བརྗེ་ཚོད་བྱེད་འདོད་རྣམས་ཀྱིས་ལུགས་འདིའི་ཐུན་མོང་མ་ཡིན་པའི་སྦྱིན་སྲེག་ལྟར་བྱས་ན་ལེགས་སོ། །ཞེས་སྩལ་འདུག་སྟེ་ཐུགས་ཤིན་
ཆུ་མད་ཅིང་བཀའ་དྲིན། མཆོག་ཏུ་ཆེ་བར་སྣང་ངོ།།  སྨྲས་པ། རྒྱུད་དོན་སྒོ་ལྕགས་མན་ངག་ལྡེ་མིག་གིས། །ལོགས་དགྲོལ་སྲེག་ཆོག་འཕྲུལ་གྱི་མཆོད་སྦྱིན་འདིས། །དམ་ལྡན་
རྣལ་འབྱོར་འདོད་ལྷ་མཉེས་བྱས་ཤིང། །དངོས་གྲུབ་ནམ་མཁའི་མཛོད་ལ་དབང་འབྱོར་ཤོག་ ཅེས་དཔལ་དུས་ཀྱི་འཁོར་ལོའི་བསྙེན་པའི་ཁ་སྐོར་གི་སྦྱིན་སྲེག་འོད་སྙེ་ལྟར་
འབུལ་བའི་དག་འདོན་འཁྲིགས་ཆགས་སུ་བཀོད་པ་འཕྲུལ་གྱི་མཆོད་སྦྱིན་ཞེས་བྱ་བ་འདི་ནི། ་ཐཱུ་བཀྭན་ཡོངས་འཛིན་གྱི་ཞལ་གདམས་ཐོ་མིག་ལྟར་གྱི་ངག་འདོན་བཀགས་ཆོག་མ་ཞིག་ཡོད་ན། སྤྱི་
འགྲོ་སྦྱིན་སྲེག་གི་ཆོ་ག་བློ་ལ་མ་བྱང་བ་དག་ལ་ཕན་ཐོགས་ཆེ་བར་འདུག་ཅེས་དཔྱོད་ལྡན་འགའ་ཞིག་ནས་མོལ་མཆོད་བྱུང་བར་བརྟེན། མང་ཐོས་རིག་སྨྲའི་བརྟུལ་ཞུགས་འཆད་པའི་བཙུན་གཟུགས་འཇམ་
དབྱངས་དགྱེས་པའི་ཤེས་གཉེན་ཞེས་བྱ་བས། དཔལ་རི་དགེ་རྒྱས་ཀྱི་མདུན་ཤོད་ཆོས་འགྲྭ་བཀྲ་ཤིས་ཆོས་འབྱོར་གླིང་ཆུ་སྦྱར་བ་དགེ་ལེགས་འཕེལ།། །།



