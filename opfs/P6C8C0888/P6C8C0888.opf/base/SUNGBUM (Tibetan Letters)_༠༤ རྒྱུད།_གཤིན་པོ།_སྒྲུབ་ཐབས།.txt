༄༅། །དརྤཎ་ཨ་ཙརྱས་མཛད་པའི་གཤིན་རྗེ་གཤེད་དམར་པོའི་འཚོ་བའི་དེ་ཁོ་ན་ཉིད་ལ་ཀུན་མཁྱེན་འཇམ་དབྱངས་བཞད་པས་མཆན་འགོད་གནང་བ་བཞུགས་སོ། །

[001] །རྒྱ་གར་སྐད་དུ། ཤྲཱིར་ག་ཏཱ་ཡཱ་མཱ་རི་ཛི་བྷཾ་ཏད་ཏྭ་ཨུ་བ་དེ་ཤ་ནཱ་མ། བོད་སྐད་དུ། དཔལ་གཤིན་རྗེ་གཤེད་དམར་པོའི་འཚོ་བའི་དེ་ཁོ་ན་ཉིད་ཅེས་བྱ་བའི་མན་
ངག༑ དཔལ་གཤིན་རྗེ་གཤེད་མར་པོ་ལ་ཕྱག་འཚལ་ལོ། །དག་ཅིང་དྲི་མེད་བདུད་བཞི་འཇོམས། །དཔའ་བོ་གཤིན་རྗེ་གཤེད་བཏུད་དེ།    ༈    །དཔལ་ལྡན་གཤིན་རྗེ་
གཤེད་རྒྱུད་ལས། །སྦས་པ་བླ་མའི་ལུང་གིས་བཤད།    ༈    །ཕྱི་དང་ནང་དང་གཞན་རྣམས་ཀྱིས། །དུས་དགྲའི་ཚུལ་འདི་ཤེས་པར་བྱ།    ༈    །ལྷོ་ཕྱོགས་ས་འོག་རིམ་པ་བདུན། །
སྒོ་མེད་མུན་ཁང་བཅུ་དྲུག་གནས། །ཆོས་ཀྱི་རྒྱལ་པོའི་ཕྱི་ནང་གཞན་གྱི་གཤིན་རྗེ་གསུམ་དང་དེ་གསུམ་གྱི་གཤེད་གསུམ་བཤད། ལས་ཀྱི་འཁོར། །དང་པོ་ཕྱིའི་གཤིན་རྗེ་ནི། བྱེ་བ་བུ་

[002A]༄༅། །བཅས་གཤིན་རྗེ་སྟེ། །ཕྱིའི་གཤིན་རྗེའི་གཤེད་ནི། གྲུབ་པའི་དངོས་གྲུབ་ཕུན་སུམ་ཚོགས། །ཞལ་གཅིག་ཕྱག་གཉིས་ཉི་མའི་མདོག་ལྟར་གསལ། །མ་ཧེ་ལ་བཞུགས་དེ་ཡི་གཤེད་ཡིན་ཏེ་
ལྷར་བཅས་འཇིག་རྟེན་ཀུན་གྱི་གཙུག་གིས་མཆོད།    ༈    །གདུག་ཅིང་གཏུམ་པའི་སྐྱེ་བོ་གང། །ལོག་པར་ལྷུང་བ་གཤིན་རྗེ་ཡིན།    ༈    །སྙིང་རྗེ་ཆེན་པོ་ཁྲོ་ཚུལ་གྱིས། །ཚར་གཅོད་པ་ནི་
གཤེད་ཡིན་ནོ།    ༈    །ཀཱ་ལི་ཡ་སྟེ་ཨཱ་ལི་མ། །གཡས་ཡང་དེའི་ཆ་མཐུན་གཤིན་རྗེ་ནི། དང་གཡོན་པ་གཤིན་རྗེ་སྟེ། །ཀུན་དཧར་མ་དེའི་གཤེད་ནི། ནི་དབུས་ན་གནས། །གང་ཞིག་གཉིས་སུ་
མེད་དེ་གཤེད།    ༈    །ནང་གི་གཤིན་རྗེ་ནི་རྩ་ལ་སྦྱར་ན།    ༈    ཉི་མ་ཟླ་བའི་ལམ་གཉིས་པོར། །གསང་བའི་གཤིན་རྗེ་གཤེད་ནི་རྩ་ལ་སྦྱར་ན། འགྲོ་བ་གང་ཡིན་གཤིན་རྗེ་

[002B] ༑དེ་ཡང་དབུས་སུ་གང་གནས་པ། །ཡེ་ཤེས་དེ་ནི་གཤེད་ཡིན་ནོ།    ༈    །དམན་པའི་སྙིང་གི་དབུས་སོང་རྩ། །ཉོན་མོངས་ངོ་བོ་ཉིད་ཡིན་ཏེ། །སྲིད་པའི་རྩ་བ་གཤིན་རྗེར་བཤད།    ༈    །རྣལ་འབྱོར་པ་ལ་ཚུལ་དེ་ཉིད། །
གསང་བའི་གཤིན་རྗེ་གཤེད། ཡང་དག་ཡེ་ཤེས་ཉིད་དུ་འགྱུར། །དེ་ནི་དེ་ཡི་གཤེད་གསང་བའི། ཡིན་ནོ།    ༈    །བཟུང་བ་ཡ་སྟེ་འཛིན་རྟོག་མ། །བཟུང་དང་འཛིན་པའི་ཀུན་རྟོག་ནི། །འཁོར་བའི་རྩ་བ་གཤིན་རྗེ་སྟེ།    ༈    །ཨ་ནི་རྣམ་
པ་སྐྱེ་བ་མེད། །རི་ནི་གང་ཡིན་སྙིང་རྗེའོ། །སྟོང་ཉིད་སྙིང་རྗེ་རོ་གཅིག་མ། །མི་གནས་མྱ་ངན་འདས་དེ་རྣམ་རྟོག་དབང་དུ་བྱས་པའི་དེ་ནང་གི། གཤེད།    ༈    །གང་ཞིག་ལུས་ངག་སེམས་ཀྱི་ནི། །སྙིགས་མ་གང་དེའི་གཤེད་ནི་
ཡིན་གཤིན་རྗེ་སྟེ།    ༈    །སྐུ་གསུང་ཐུགས་ཀྱི་ཡེ་ཤེས་ཀྱི། །ངག་པར་འགྱུར་བ་གཤེད་ཡིན་ནོ།    ༈    །མདོར་ན་སྲིད་པའི་ཀུན་རྟོག་ཚོགས། །གང་ཡིན་ནང་གི་དེ་ལ་སྦྱར་དགོས་ལ། གཤིན་རྗེ་བརྗོད་པ་སྟེ།    ༈    །རྣམ་པར་དག་
པའི་ཡེ་ཤེས་སྐུ། །ཀུན་མཁྱེན་པ་ནི་གཤེད་དུ་གསུངས།    ༈    །ལྟེ་སྙིང་མགྲིན་པ་སྤྱི་བོར། །མདུད་བཞི་གནས་པ་གཤིན་རྗེ་སྟེ།    ༈    །མཐར་བྱེད་བཞི་རྩ་འཁོར་དེ་བཞིར་དབུས་དང་རྩ་འདབ་ལ་ཡི་གེ་དང་ཐིག་ལེ་ལྷ་སྒོམ་པས་བདུད་བཞི་མཐར་
བྱེད་དགའ་བཞི་དང་ཐོབ་གཤིན་རྗེ་གཤེད་སོགས།    ༈    དེའི་མིག་གིས་གཟུགས། དེའི་རླུང་གིས་སྒྲ་ཐོས། རླུང་གིས་ཆུས་སྡེའི་དྲི། རླུང་གིས་མེས་ལྕེས་རོ། རླུང་གིས་སས་སྐྲ་སྐྱད་ཅིང། མགྲིན་

[003A]༄༅། །ཉོན་མོངས་བདུད་ངོ་བོ་མེ་རླུང་དབྱིབས་སྡིག་པ་ལྟ་བུ་བྱེད་ལས་དེའི་མེ་རླུང་ཆུ་སའི་རླུང་བཞིས་ལྕེ་སྐྱེད། སྐད་དང་ཀླད་བ་དང་སོ་དང་རོ་མྱངས་པ་དང་སྐད་གྲུབ་པོ། །སྙིང་གར་འཆི་བདུད་ངོ་བོ་ཆུ་རླུང་རྩ་དབྱིབས་བྱད་ལྟ་བུ་བྱེད་ལས་དེའི་ཆུ་ས་མེ་རླུང་བཞིས་ཁྲག་དང་
སྙིང་དང་དྲོད་དང་དབུགས་སྐྱེད་ཅིང་གཟུང་འཛིན་གཙོ་བོར་སྐྱེད། ལྟེ་བར་ཕུང་བོའི་བདུད་ངོ་བོས་རླུང་དབྱིབས་སྔོམ་ཁ་བགྲང་བ་ལྟ་བུ། བྱེད་ཚུལ་དེའི་ས་མེ་ཆུ་རླུང་བཞིས་རིམ་པས་ལུས་བརྟན་དང་ཟས་འཇུ་དང་ལྟེ་བ་སྲིང་ཟས་འཕེན་འདུད་དང་གཙོ་བོ་དབང་པོ་གཉིས་སྤྲོད། ནི་གཤེད་
ཡིན་ནོ།    ༈    །གསང་བའི། ཡ་བ་སོགས་པའི་ཡི་གེ་ནི། །མ་དག་ལས་ཀྱི་གཤིན་རྗེ་ནི། །མི་བཟད་སྲིད་པའི་ལས་ཀྱིས་གཟིར། །དག་པས་དཔལ་ལྡན་དུས་ཀྱི་དགྲ། །སྲིད་པའི་འཆིང་བ་ལས་གྲོལ་ཞིང། །དངོས་གྲུབ་
བདེ་ཆེན་མཆོག་གཏེར་ལྟེ་བར་མ་སྙིང་གར་ཡ་མགྲིན་བར་མེ་སྦྱི་བོར་ཀྵེ། ཡིན།    ༈    །ཡ་མ་གཉིས་སུ་འཛིན་བ་སྟེ།    ༈    །སྤྲོས་མེད་འོད་གསལ་ཨན་ཏར་བརྗོད། །ཀ་ཡིག་བླ་མས་བསྟན་པ་ཉིད། །གཤིན་རྗེ་མཐར་བྱེད་
ཅེས་བྱར་གྲགས།    ༈    །འཚོ་བ་ཞེས་བྱར་སྲོག་ཏུ་བརྗོད།    ༈    །འཚོ་བའི་དབྱེ་བ་ཞེས་བྱ་བ། འཇིག་རྟེན་འཇིག་རྟེན་འདས་པའི་སྲོག་འོད་གསལ་རྣམ་པར་མི་རྟོག་པ། །སྲོག་གི་གསང་འདི་གང་གིས་ཤེས། །ཐམས་ཅད་འགྲུབ་
ཅིང་རང་དབང་འགྱུར།    ༈    །གཞན་ཡང་སྲིད་དང་ཞི་བ་ལས། །སྲོག་གི་དེ་བཞིན་གཉིས་སུ་བརྗོད།    ༈    །དྭངས་མ་དང་ནི་སྙིགས་མར་གནས།    ༈    །སངས་རྒྱས་ཐམས་ཅད་གཅིག་བསྡུས་པ། །བླ་མའི་ཐུགས་སུ་ཤེས་བྱ་སྟེ། །མི་

[003B] །ལྟོས་པ་མེད་པའི་བསྙེད་བསྐུར་བྱ། །སྟོང་ཉིད་སྙིང་རྗེ་དབྱེར་མེད་པ། །   ༈    །དེ་ལས་གཞན་པའི་བསྐྱེད་པ་ཡི། །ཡིག་འབྲུ་རྣམས་དང་ཕྱག་མཚན་དང། །ཕྱག་རྒྱ་
སྙིང་བོ་སོགས་པ། །རྒྱལ་བ་སྲས་བཅས་སྲོག་ཡིན་ཏེ། །དད་པས་ཐུགས་དམ་བསྐུལ་བར་བྱ།    ༈    །སྟོང་ཉིད་སྙིང་རྗེའི་སྙིང་པོ་ཅན། །   ༈    །དངོས་གྲུབ་ཆེན་པོ་འདོང་རྣམས་ཀྱི། །སྲོག་ནི་དམ་
ཚིག་སྡོམ་པ་ཡིན།    ༈    །རྣལ་འབྱོར་པ་རྣམས་བསྒྲུབ་བྱ་བ། །འཇིག་རྟེན་པ་དང་འཇིག་རྟེན་འདས། །ཡོན་ཏན་འབྱུར་ན་སྲོག་གཅིག་པུ། །བྱང་ཆུབ་སེམས་ནི་ཀུན་དར་བརྗོད།    ༈    །བླ་མའི་ལྷག་པའི་ལྷ་རྣམས་ཀྱི། །བྱིན་རླབས་སྲོག་ནི་
མི་ཕྱེད་པའི། །གུས་པས་བརྟན་པོ་མེད་ན་མིན།    ༈    །དེ་ལས་གཞན་པ་འཇིག་རྟེན་པའི། །འབྱུང་པོ་ཕལ་ཆེར་སྲོག་གི་གནང། །སྲོག་དང་འཚོ་བ་དང་ནི་ཚེ། །འདི་རྣམས་དབྱེབས་ཤེས་པར་བྱ། །རྩ་བའི་སྲོག་ནི་སྔོན་བཞིན་ནོ།    ༈    །ས་
སྟེང་འབྱུང་པོ་ཁ་ཅིག་གི་དབུགས་རླུང་སྲོག་ཏུ་ངེས་པ་ཡིན།    ༈    །འབྱུང་པོ་རྣམས་ཀྱི་རང་རང་གི། །བོད་པའི་སྔགས་དང་ས་བོན་དང། །མ་ཎི་རྣམས་ནི་སྲོག་ཡིན་ནོ།    ༈    །སྡེ་ཚན་བཞི་བའི་དང་བོ་ལ། །མེས་བ་རྒྱན་དབྱངས་ཀྱི་གསུམ་
པས་བརྒྱན། །འབྱུང་བོ་རྣམས་ཀྱི་སྲོག་ལ་གནས།    ༈    །དེ་ལས་གཞན་པ་འབྱུང་བོའི་སྲོག་ཁ་ཅིག་གནས་ལ་གནས་པ་ཡོད།    ༈    །ཞུགས་ཤལ་སོགས་གནས་པ་ནི།    ༈    །ཁ་ཅིག་རྫས་ལ་བརྟེན་ཏེ་གནས། །ཁ་ཅིག་རང་

[004A]༄༅། །གི་གྲིབ་མར་གནས། །ཁ་ཅིག་ཕྱིའི་འབྱུང་བར་གནས། །ནོར་བུ་རི་རབ་གོས་ལ་སོགས། །ཁ་ཅིག་སྨན་དང་ཁ་ཅིག་དུག་ཁ་ཅིག་འགྲོ་བ་གཞན་གྱི་གཟུགས།    ༈    །ས་སྟེང་འབྱུང་པོ་རྣམས་ཀྱི་སྲོག་བདག་
གི་རྩ་ལ་གནས་པ་ཡིན། །དེ་ལ་སོགས་པ་དུ་མ་ཡིས། །སྲོག་གི་དབྱེ་བ་སྣ་ཚོགས་པ། །འདི་རུ་བརྗོད་པར་མི་ནུས་སོ།    ༈    །མི་རྣམས་ཀྱི་ནི་སྲོག་གྱུར། །མིང་དང་མིང་ཡིག་དང་པོ་དང། །རྣམ་པར་ཤེས་པ་ཚེ་གཟུགས་
ཡིན།    ༈    ༑གཟའ་དང་རྒྱུ་སྐར་ལ་སོགས་པ། །མདོར་ན་བརྟན་གཡོ་ལ་སོགས་པའི། །སྲོག་ནི་ཕྱི་དང་ནང་དང་གནས།    ༈    །རྣམ་རྟོག་མ་རིག་ཆེན་པོས་ཏེ། །   ༈    །སྟོང་ཉིད་སྙིང་རྗེ་མི་འགྱུར་
བདེ༑ ༑   ༈    །སྲིད་པ་དང་ནི་མྱ་ངན་འདས། །རྩ་ཡི་བདག་ཉིད་ལུས་ལ་གནས། །ལྟེ་བ་མགྲིན་སྙིང་སྤྱི་པོ་ལ། །རླུང་མེ་ཆུ་ས་ཞེས་བྱ་བའི། །ཕྲག་དོག་ཞེ་སྡང་ཆགས་དང་རྨོངས། །
ལུས་ངག་ཡིད་གསུམ་མི་ཕྱེད་གནས། །བདུད་བཞི་པོ་ནི་རྣམ་པར་གནས།    ༈    །སྡུག་བསྔལ་ཀུན་སའི་རླུང། མེ་རླུང། ཆུ་རླུང། རླུང། འབྱུང་ལམ་དང་རླུང་བཞིས། ལྟེ་བར་ས་རླུང་གིས། སྙིང་གར་ཆུ་རླུང་གིས། མགྲིན་པར་མེས། སྤྱི་བོར་རླུང་གིས་
སྤྱི་བོར། མགྲིན་བར། ལྟེ་བར། སྙིང་གར་དེ་གསུམ། ་ཚུལ་སྤྱི་བོར་ལྷའི་དང། མགྲིན་པར་ཉོན་མོངས། སྙིང་དར་འཆི་བདག། ལྟེ་བར་ཕུང་པོའི་གནས་སོ།། འགོག་བདེན་པ་བཞི་ཡི་ངོ་བོ་ཉིད། །དེ་དག་གི་གཉེན་པོ་དགའ་བཞི་དང་དགའ་བཞིའི་རླུང་བཞི་དང། ནང་གི་རྩ་འཁོར་བཞི་ནི། རྒྱུ་མཐུན་

[004B] །དྲི་མ་མེད་པའི་འབྲས་བུ་བཞི། །སྲིད་པའི་སྐྱེ་གནས་བཞི་པོ་དང།    ༈    །ཨེ་ཝཾ་མ་ཡ་ཡི་གེ་བཞི།    ༈    ཡ་མར་རྩ་བཞི། །སྤྱན་དང་མ་མ་གོས་དཀར་སྒྲོལ། །ཡུམ་
བཞི་པོ་ཡི་རྣམ་པ་སྟེ།    ༈    །གཤིན་རྗེ་ཤེས་རབ་པདྨ་དང། །བགེགས་ཞེས་གྲགས་པ་མཐར་བྱེད་བཞི། །ཚད་མེད་བཞི་དང་དགའ་བཞི་ནི། མཐར་བྱེད་བཞི།    ༈    །དགའ་པ་ཤེས་རབ་བཞི་ནི། བཞི་དང་སྐད་ཅིག་བཞི།    ༈    །
དམ་ཚིག་ལས་ཆོས་རླུང་བཞི་ནི། ཕྱག་རྒྱ་ཆེ། །ཕྱག་རྒྱ་བཞི་ཡི་རང་བཞིན་ནོ། །རིགས་བཞི་ཡེ་ཤེས་བཞི་ཡི་དངོས། །སྐུ་བཞི་ཡེ་དབུས་ཀྱི་ཕྱོགས་བཞིའི་གཏི་མུག་གཤིན་རྗེ་གཤེད་སོགས། ཤེས་བཞི་དང་ལྡན།    ༈    །ཁམས་
ཕྱག་རྒྱ། ཀྱི་ཕྱག་རྒྱ། ཀྱི་ཕྱག་རྒྱ། གསུམ་ལ་ན་ཕོ་དང། སོགས་སྤྱི་བོར་ངོ་བོ་ཉིད་སྐུ། མགྲིན་བར་ལོངས་སྐུ། སྙིང་གར་ཆོས་སྐུ། ལྟེ་བར་སྤྲུལ་སྐུ་སྟེ། སྤྱི་བོར་མེ་ལོང། མགྲིན་བར་སོང་རྟོགས། སྙིང་གར་ཆོས་དབྱིངས། ལྟེ་བར་བྱ་གྲུབ་ཡེ་ཤེས་ཏེ། ཐམས་ཅད་ཀྱི། །བདག་
ཉིད་ཆེན་པོ་རྡོ་རྗེ་འཛིན། །བདུད་ཀྱི་བར་ཆད་བསྲུང་བའི་ཕྱིར། །དེ་ཉིད་གསང་བ་བཤད་པར་བྱ།    ༈    །ཨཱ་ལི་ཀཱ་ལི་སྦྱོར་བ་ཡིས། །ལུས་ངག་ཡིད་གསུམ་བསྲུང་བར་བྱ།    ༈    །ཕྱི་སྲུང་བ། བདག་ཉིད་ལག་པའི་ལྷར་གསལ་
བའི༑ ༑ཨཱ་ལི་ཀཱ་ལི་རབ་བརྗོད་པས། །སྤྱི་གཙུག་ནས་ནི་རྐང་མཐིལ་བར། །ཤེས་རབ་ཐབས་ཀྱིས་སྐོར་ཕྱོགས་སུ། །མི་ཕྱེད་པར་ནི་བཅིང་བར་བྱ།    ༈    །ནང་སྲུང་བ། ཨཱ་ལི་ཀཱ་ལི་རྩ་གཉིས་པོ། །ཐབས་དང་ཤེས་རབ་ཡེ་གེས་

[005A]༄༅། །བསྲུང། །གཉིས་མེད་རྩ་ནི་རྡོ་རྗེས་བསྲུང། །ཕྱི་དང་ནང་གི་བདག་ཉིད་དོ།    ༈    །རང་གི་གསང་སྔགས་རྒྱལ་པོ་ལ། །ཤེས་རབ་ཐབས་ཀྱི་ཡེ་ཤེས་མཆོག་ཐོག་མ་ནས་ནི་མཐའ་རུ་སྦྱར། །ཨཾ་ཨ་ཧཱུཾ་ཕཊ་སྦྱོར་བ་
ཡིས༑ ༑ཧཱུཾ་ལས་བྱུང་བའི་རྡོ་རྗེ་ཡིས། །རང་གི་གསང་སྔགས་ལུས་ཀྱི་བསྲུང་བའོ། བརྟན་ངག་གི་སྲུང་བ། པར་འགྱུར། །རང་མིང་རིགས་ཀྱི་ཡི་གེ་དག་ཡང་དང་ཕ་མའི་ནང་བཅུག་སྟེ། །ཨཱ་ལི་ཀཱ་ལི་གཉིས་མེད་པའི། །ཟ་མ་
ཏོག་གི་ནང་སོན་པའི། །ལྟེ་བའི་ཆུ་སྐྱེས་འོག་ཏུ་སྦ། །བརྒྱ་བྱིན་གྱིས་ཀྱང་མི་ཚུགས་ན། །ཤ་ཟ་ཕྲ་མོ་སྨོས་ཅི་དགོས།    ༈    །ཡིད་ཀྱི་སྲུང་བ། ཐབས་དང་ཤེས་རབ་རོ་གཅིག་པ། །རྣམ་པར་མི་རྟོག་བདེ་བ་ཆེ། །འོད་གསལ་ཏིང་འཛིན་
མཆོག་གི་ནི། །ལྷག་པའི་བསྲུང་བ་གཞན་མེད་དེ། །ས་བཅུ་པས་ཀྱང་མི་ཕྱེད་དོ། །ཨ་ཨཱ། ཨི་ཨཱེ། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཱཻ། ཨོ་ཨཽ། ཨཾ་ཨཿ་ཨ་རབ་ཙ་ན་མུཾ་ཧཱུཾ་ཕཊ། ཀ་ཁ་ག་གྷ་ང་ཙ་ཚ་ཛ་ཛྷ་ཉ། ཊ་ཋ་ཌ་ཌྷ་
ཎ༑ ཉ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ་ཤེས་རབ་ཡི་གེས་འཇིག་རྟེན་དང། །འདས་པའི་སྒྲུབ་བྱ་དབང་དུ་འགྱུར། །རྟག་ཏུ་སྒྲུབ་པ་པོ་རྣམས་ལ། །ཐབས་ཀྱི་ཡི་གེ་བརྟེན་བར་འགྱུར། །ཡི་གེ་བརྒྱ་པའི་
སྔགས་ཀྱིས་ནི། །ལྷག་པའི་ལྷ་ནི་མཉེས་པར་བྱ།    ༈    །བླ་མའི་མན་ངག་རྗེས་འབྲང་འདི། །བློ་ལྡན་སློབ་མས་བསྐུལ་བའི་ཕྱིར། །མེ་ལོང་ལྟར་གསལ་བྱས་བ་ལ། །བླ་མ་ལྟར་བཅས་བཟོད་པར་རིགས།།

[005B] །བདུད་བཞིའི་དགྲ་ལས་རྒྱལ་གྱུར་ཅིག། །།དཔལ་གཤིན་རྗེ་གཤེད་ཀྱི་འཚོ་བའི་དེ་ཁོ་ན་ཉིད་ཅེས་བྱ་བ། རྒྱ་གར་གྱི་པཎྜི་ཏ་དརྤ་ཎ་ཨཱ་ཙརྱའི་ཞབས་ཀྱིས་མཛད་པ་རྫོགས་སོ། །རྒྱ་གར་གྱི་པཎྜི་ཏ་དངོས་གྲུབ་བརྙེས་པ་
དརྦཎ་ཨཱ་ཙརྱ་དེ་ཉིད་དང། གློ་བོ་ལོ་ཙྪ་བ་དགེ་སློང་ཤེས་རབ་རིན་ཆེན་གྱིས། ཆོས་ཀྱི་རྒྱལ་པོའི་སྐུ་མཁར་ཉི་གཟུགས་སུ་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།འདིར་མ་དབེ་གཞན་མ་རྙེད་ཅིང། རྗེ་ཉིད་ཀྱི་ཕྱག་བྲིས་ཧ་ཅང་འཚབ་དྲག་པའི་སྟབས་ཀྱིས་ཞིབ་མོར་བཅོས་མ་སྒོབས།།



﻿
[001A]༄༅། །གཤིན་པོ་རྗེས་འཛིན་གྱི་ཆོ་ག་ཐར་པའི་ལམ་སྟོན་ཞེས་བྱ་བ་བཞུགས།།

[001B] །ན་མོ་གུ་རུ་བྫྲ་བཧཻ་ར་ཝཱ་ཡ། གདུག་པ་མ་ལུས་ཕྱེ་མར་འཐག་མཛད་བཅོམ་ལྡན་འཇམ་དཔལ་གཤིན་རྗེའི་གཤེད། །གང་ཞིག་དྲན་བས་ཉོན་མོངས་དུག་ལྔའི་གཡུལ་ངོ་མ་ལུས་མཐར་
མཛད་ཅིང། །ཚུལ་བཞིན་བསྟེན་ན་སྐུ་གསུམ་ཡེ་ཤེས་ལྔ་ཡི་གོ་འཕང་བླ་མེད་པ། །ལེགས་པར་སྩོལ་མཁས་བླ་མ་མཆོག་དང་དཀྱིལ་འཁོར་ལྷ་ཡི་ཚོགས་ལ་འདུད། །མི་བཟད་མཚུན་ལྷའི་མཆེ་བར་ཉེར་ཆུད་ཅིང་
ལས་ངན་ལྕགས་ཀྱུས་ངན་འགྲོར་འདྲེན་སྲིད་པའི། །ཉམ་ཐག་ཡིད་ཅན་ཐར་པར་བཀྲི་བའི་ཐབས། །ཀུནྡ་ལྟར་དཀར་ལྷག་པའི་བསམ་པས་བྲི། དེ་ལ་འདིར་དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་འཁོར་དུ་དབང་
བསྐུར་བ་ལེགས་པར་ཐོབ་ཅིང། བསྙེན་སོགས་ཀྱིས་རྒྱུད་ཡོངས་སུ་དག་པར་བྱས་པའི་རྣལ་འབྱོར་པས། གཤིན་པོ་རྗེས་སུ་བཟུང་བའི་ཚུལ་ལ་གཉིས། གང་ཟག་ཕལ་པ་ལ་བྱ་བའི་ཚུལ་དང། གང་ཟག་

[002A]༄༅། །ཁྱད་བར་ཅན་ལ་བྱ་བའི་ཚུལ་ལོ། །དང་པོ་ནི། ཀྱེ་རྡོར་རྩ་རྒྱུད་ལས། སྐུ་གསུང་བྱིན་བརླབས་རིགས་ལྔ་གདགས། །རང་གི་ལྷའམ་གཞན་གྱིའང་རུང། །སྙིང་པོ་སྙིང་ཁར་གདགས་པར་བྱ། །
ཁྲུས་ཀྱིས་དག་བྱས་བདུད་རྩིས་བྱུག་ཅེས་གསུངས་པ་ལྟར། རོ་དེའི་སྤྱི་བོར་ཨོཾ། མགྲིན་པར་ཨཱསྙིང་ཁར་ཧཱུཾ། ལྟེ་བར་སཱ། གསང་བར་ཧཱ་དགོད། གཞན་ཡང་འཇིག་རྟེན་ཕ་རོལ་ཏུ་སོང་བ་དེ་ཉིད་ཀྱི་ཡི་དམ་
རྒྱུས་ཡོད་ན་དེའི་སྙིང་པོ་སྙིང་ཁར་གདགས། མེད་ན་དཔལ་རྡོ་རྗེ་འཇིགས་བྱེད་ཆེན་པོའི་རྩི་སྔགས་སྦྱི་བོ། སྙིང་པོ་མགྲིན་པ། ཉེ་སྙིང་སྙིང་ཁ། གཞན་ཡང་སྐྱེ་མཆེད་ཀྱི་ལྷའི་སྔགས་རྣམས་མངོན་རྟོགས་ནས་འབྱུང་བ་ལྟར་
ཤོག་བུ་ལ་བྲིས་ནས་གདགས། དེ་ནས་དྲི་བཟང་དང་བདུད་རྩི་ལྔས་བྱུག་ཅིང་ཁྲུས་བྱ། དེ་ནས་ནག་པོ་བས་མཛད་པའི་གཤིན་རྗེའི་གཤེད་ཀྱི་རོ་བསྲེག་གི་ཆོ་ག་ལས། དེ་ནས་ཚོགས་བསག་ནས་བཟུངས་ཏེ། །མངོན་
བར་རྟོགས་པ་རྫོགས་པ་དང། །བཟང་པོའི་ཁྲི་ལ་བཞག་ནས་ཀྱང། །རྒྱན་གྱིས་ལེགས་པར་སྤྲས་པ་ལ། །ག་པུར་ལ་སོགས་ཁར་བླུག་ནས། །བདུད་རྩིར་བྱིན་གྱིས་བརླབས་བྱས་ཏེ། །སྙིང་ཁར་གཟུངས་ཐག་

[002B] །རྩ་བའི་སྔགས་ལ་དེ་ཉིད་གསུམ། །སྤེལ་བའི་བཟླས་བཁྲི་ཙམ་བྱ། ཞེས་གསུངས་པ་ལྟར་སྦྱོར་བ་ཚོགས་བསག་ནས་བཟུང་མངོན་བར་རྟོགས་པ་རྡོགས་པར་བསྒོམ་དགོས་ལ། དེ་ཡང་དེ་ལ་དབང་བསྐུར་བྱེད་ན། ཚོགས་
བསག་ཅིད་ནམ་རྒྱལ་དང་ལས་བུམ་གཉིས་སྒྲུབ་པ་དང། བདག་མདུན་འཇུག་པ་གཅིག་ཏུ་སྒྲུབ་ཅིང་དབང་ལེན་པ་སོགས་ཆོ་གའི་གཞུང་ལྟར་བྱ། དའང་མི་བསྐུར་ནའང་ཁྲུས་ཀྱི་བུམ་པ་ངེས་པར་དགོས་སོ། །དེ་ནས་རོ་དེ་ཁྲིའི་སྟེང་དུ་བཞག་སྟེ། རྒྱན་གྱིས་
ལེགས་པར་བརྒྱན། རབ་བྱུང་ཡིན་ན་ཆོས་གོས། མིན་ན་གོས་དཀར་པོ་གཙང་མ་གཡོགས། རོ་ཡི་ཁར་ག་པུར་ལ་སོགས་པ་བླུག་རོའི་སྙིང་ཁར་གཟུངས་ཐག་བཏགས་པ་ནས་རང་གིས་བཟུང་སྟེ། རང་གི་ལྷའི་སྔགས་ལ་ཨོཾ་ཨཱཧཱུཾ་གསུམ་དང། ཚེ་
ལས་འདས་པ་མིང་འདི་ཞེས་བྱ་བའི་སྡིག་སྒྲིབ་ཐམས་ཅད་ཤཱནྟིཾ་ཀུ་རུ་ཡེ་སཱ་ཧཱ། ཞེས་པའི་སྤེལ་ཚིག་བཏགས་པའི་བཟླས་པ་ཁྲི་ཙམ་བྱ། འདི་དག་ནི་རོལ་བྱ་བའི་ཆོ་ག་ཡིན་གྱི། མིང་བྱང་དང་དྲི་རྟེན་སོགས་ལ་བྱེད་མི་དགོས་སོ། །ད་ནི་རོ་དང་དྲི་རྟེན་མིང་བྱང་
སོགས་ལ་ཐུན་མོང་དུ་བྱ་བའི་ཚིག་བསྟན་པར་བྱ་སྟེ། དཀྱིལ་འཁོར་གྱི་ལྷོ་སྒོའི་ཆར་སྟེགས་བུ་ཁྲུ་གང་གྲུ་བཞིའི་སྟེང་དུ་བའི་སྣ་ལྔ་བྱུགས། པད་དཀར་འདབ་བརྒྱད་ཀྱི་ལྟེ་བར་འཁོར་ལོ་དཀར་པོ་རྩིབས་བརྒྱད་བྲིས་པའི་སྟེང་དུ། ཁྲུས་བྱས་པའི་རོའམ། དྲི་རྟེན་
མིང་བྱང་དང་བཅས་པ་བཞག་སྟེ། ལས་བུམ་གྱི་ཆུ་དང། ལས་སྔགས་ཀྱིས་བསངས། ཨོཾ་ཤཱུ་ནཡ་ཏཱ་ཞེས་སོགས་ཀྱིས་སྦྱངས་ལ། རྟེན་སྣང་བ་མི་དམིགས་པ་སྟོང་པ་ཉིད་དུ་གྱུར། སྟོང་པའི་ངང་ལས། ཚེ་ལས་འདས་པའི་མིང་ཡིག་དང་པོ་ཐིག་

[003A]༄༅། །ལེས་བརྒྱན་པའམ། ཎི་ཡོངས་སུ་གྱུར་པ་ལས། ཚེ་ལས་འདས་པ་ཐ་མལ་པའི་ཆ་བྱད་ཅན་ཕུང་པོ་དང་ཁམས་དང་སྐྱེ་མཆེད་ཐམས་ཅད་གསལ་ཞིང་ཡོངས་སུ་རྫོགས་པ་གསོན་པོའི་རྣམ་པ་ཇི་ལྟ་བ། ཐལ་མོ་སྦྱར་ཞིང་མེ་ཏོག་འཛིན་
པར་གྱུར། ཁ་ཅིག་འདིར་རྣམ་ཤེས་དགུག་པའི་ཆོ་ག་བྱེད་པ་མི་འདོད་ཀྱང། དཔལ་གསང་བ་འདུས་པའི་དུས་ཐ་མའི་ཆོ་ག་གཤིན་པོ་བདེ་བར་གཤེགས་པའི་གནས་ལ་འགོད་པ་ལས། ཇི་སྐད་དུ། སྙིང་ཁའི་ས་བོན་ལས་ནི་གྲུབ་པ་བཟང། །འཁོར་
ལོས་མཚན་པའི་ལྕགས་ཀྱུ་སྤྲོ་བར་བྱ། །དེ་ཡིས་གཤིན་པོ་འཇིག་རྟེན་ཕ་རོལ་སོང། །སེམས་ནི་མདོག་དམར་གསལ་བ་དགུག་བྱ་སྟེ། །ཆོས་ཀྱི་སྒོ་མོའི་གཟུངས་སམ་ཡང་ན་ནི། །རླུང་མེད་མར་མེ་མི་གཡོ་ལྟ་བུའོ། །འོངས་ནས་དེ་ཡི་ཤེས་པ་སྙིང་ཁར་
ནི། །རོ་ཡི་སྦྱི་བོ་ནས་ནི་གཞུག་པར་བྱ། །དེ་ནི་ཤེས་པ་དང་ནི་ཡང་དག་ལྡན། །དེ་རྗེས་ལངས་ནས་འདུག་པ་བལྟ་བར་བྱ། ཞེས་གསུངས་པ་དང། དེ་ཉིད་བསྡུས་རྒྱུད་ལས། གསང་བའི་ལྕགས་ཀྱུ་གདབ་བྱ་སྟེ། །མཐའ་མ་མཉམ་དུ་བརྐྱངས་བྱས་ལ། །
ཤི་བའི་མགོ་བོར་བཞག་ན་ནི། །སྲོག་ནི་སླར་ཡང་ཐོབ་པར་འགྱུར། ཞེས་གསུངས་བ་ལྟར། རྡོ་རྗེ་བསྡམས་པ་ནང་དུ་བཅིངས་ལ། མཛུབ་མོ་གཉིས་བརྐྱང་བཅུད་ཟད་བཀུག་པ་ལྕགས་ཀྱུ་ལྟར་བྱས། མཐའུ་ཆུང་གཉིས་ཁབ་ལྟར་བརྐྱངས་པ། དེ་ཡི་
མགོ་བོར་བཞག་ནས། ཨོཾ་ཡམཱ་ནྟ་ཀ་ཧཱུཾ་ཛཿ་སངས་རྒྱས་ཀྱི་བདེན་པ་དང། ཆོས་ཀྱི་བདེན་པ་དང། དགེ་འདུན་གྱི་བདེན་པ་དང། དེ་བཞིན་གཤེགས་པ་དང། རྡོ་རྗེ་དང། རིན་པོ་ཆེ་དང། པདྨ་དང། ལས་ཀྱི་རིགས་སུ་ཞུགས་པ་ཐམས་ཅད་དང། སྙིང་

[003B] ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཁྱད་པར་དང། དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་འཁོར་གྱི་ལྷ་ཚོགས་རྣམས་ཀྱི་བདེན་པ་དང་མཁྱད་པར་དུ་དུ་ཤི་བའི་རྣམ་པར་ཤེས་པ་འགུགས་པའི་སྙིང་པོ་དང་ཕྱག་རྒྱའི་བདེན་པ་དང། བདེན་
པའི་བྱིན་རླབས་ཀྱིས་ཚེ་ལས་འདས་པ་ཆེ་གེ་མོའི་རྣམ་པར་ཤེས་པ་སྲིད་པ་བར་དོ། ཁམས་གསུམ་འགྲོ་བ་རིགས་དྲུག་སྐྱེ་གནས་བཞིས་བསྡུས་པའི་འཇིག་རྟེན་གང་ན་གནས་ཀྱང། སྐད་ཅིག་ཐང་ཅིག་ཡུང་ཙམ་ལ་འདིར་མཚིས་བར་གྱུར་ཅིག་རང་གི་སྙིང་ཁའི་ས་
བོན་གྱི་འོད་ཟེར་ལྕགས་ཀྱུ་ལྟ་བུ་འཕྲོས་པས། ཚེ་འདས་ཀྱི་རྣམ་ཤེས་ཁ་དོག་དམར་ཞིང་གསལ་བ་ཨ་ཐུང་གི་གཟུགས་ཅན་བཀུག་པ་སྤྱི་གཙུག་ནས་ཞུགས་ཏེ། སྙིང་ཁར་ཐིམ་བར་གྱུར། ཛཧཱུཾ་བཾ་ཧོཞེས་བསང་གུག་གཞུག་བྱ། ཨོཾ་ཤོ་དྷ་ནེ་ཤོ་དྷ་ནེ། སརྦ་
པཱ་པཾ་ཨཱ་ན་ཡ་ཧཱུཾ། ཞེས་པས། ཚེ་ལས་འདས་པའི་སྡིག་སྒྲིབ་ཐམས་ཅད་བཀུག་པར་གྱུར་པར་བསམ། དེ་ནས་རྡོ་རྗེ་ཁུ་ཚུར་གཉིས་ཀྱི་ནང་དུ་མཛུབ་མོ་ལྕགས་སྒྲོག་ལྟར་བཅིངས་པ་ལེགས་པར་གྱེན་དུ་འཕང་བ་ལྟུང་བ་སློང་བའི་ཕྱག་རྒྱ་བཅས་ལ། ཨོཾ་སརྦ་ཨ་པཱ་
ཡ་ཨཱ་ཀརྵ་ཎ་བི་ཤོ་དྷ་ན་བཛྲ་ས་མ་ཡ་ཧཱུཾ་ཕཊ། ཅེས་པས་ངན་འགྲོ་ཐམས་ཅད་དཀྱིལ་འཁོར་གྱི་ཕྱི་རོལ་ཏུ་བཀུག་བར་གྱུར་བར་བསམས་ལ། དེ་རྣམས་ཀྱིས་བཅོམ་ལྡན་འདས་བདག་ཅག་སྡུག་བསྔལ་གྱིས་གཟིར་བ་འདི་ལས་བསྐྱབ་ཏུ་གསོལ། བདག་ཅག་སངས་
རྒྱས་དང་ཆོས་དང་དགེ་འདུན་དང་ཁྱོད་ལ་ཡང་སྐྱབས་སུ་མཆིའོ། །ཞེས་སྐྱབས་སུ་སོང་བར་གྱུར་པར་བསམ། སྦྱོང་རྒྱུད་ལས། རྡོ་རྗེ་བསྔམས་བ་ལས་གུང་མོ་གཉིས་བསྒྲིངས། མཐེ་བོང་གཉིས་དང་མཐེའུ་ཆུང་གཉིས་བསྲངས་ཏེ། མཉེ་ཞིང་དྲལ་བ་སྡིག་པ་

[004A]༄༅། །འཇོམས་པའི་ཕྱག་རྒྱ་དང། ཨོཾ་བཛྲ་པཱ་ཎི་པི་སྤོ་ཊ་ཡ་སརྦ་ཨ་པཱ་ཡ་བནྡྷ་ནཱ་ནི་པྲ་མོ་ཀྵ་ཡ་སརྦ་ཨ་པཱ་ཡ་ག་ཏེ་བྷྱསརྦས་ཏྭ་ན་སརྦ་ཏ་ཐཱ་ག་ཏ་བཛྲ་ས་མ་ཡ་ཏྲ་ཊ། ཅེས་ལན་གསུམ་དང། ཨོཾ་སརྦ་བིད་ཏྲ་ཊ་ཌི་ཊ་ཧཱུཾ། ཞེས་པས་ངན་སོང་གསུམ་གྱི་
སྡིག་པ་ཐམས་ཅད་བཅོམ་ཞིང་དེ་རྣམས་ཀྱིས་ཕྱག་རྒྱ་དེ་མཐོང་བས་སྡིག་པ་ཐམས་ཅད་དག་སྟེ། ངན་སོང་ནས་ཤི་འཕོས་པ་གཙོ་བོའི་ཞབས་དྲུང་དུ་སྐྱེས། རྟེན་རྣམས་བ་ཚྭ་ཅན་གྱི་རྒྱ་མཚོར་དོར་བར་བསམ་མོ། །ཨོཾ་སརྦ་བིད་མརྦ་ཨ་པཱ་ཡ་བི་ཤོ་དྷ་ནེ་ཧཱུཾ་ཕཊ་སཱཧཱ་
བཛྲ་བནྡྷ་ཏྲ་ཊ། ཅེས་བརྗོད་ཅིང་སྙིང་ཁར་རྡོ་རྗེ་བསྔམས་བསྒྲ་དང་བཅས་པ་ལན་གསུམ་དྲལ་བས། ཚེ་ལས་འདས་པའི་སྡིག་སྒྲིབ་བག་ཆགས་དང་བཅས་པ་སྦྱངས་བར་གྱུར་པར་བསམ་མོ། །དེའི་སྤྱི་བོར་ཨོཾ། མགྲིན་པར་ཨཱ་སྙིང་ཁར་ཧཱུཾ། ཞེས་པས་
གནས་གསུམ་བྱིན་གྱིས་བརླབ་བོ། །དེ་ནས་རྡོ་རྗེ་ཁུ་ཚུར་གཉིས་བཅིངས་ནས། མཐེ་བོང་དང། གུང་མོ་དང། མཐེའུ་ཆུང་རྣམས་གྱེན་དུ་བསྒྲེངས་ཏེ། ཁ་སྦྱར་ནས། མཛུབ་མོ་དང་མིང་མེད་སྐྱིལ་ཀྲུང་དུ་བྱས་པ། རྡོ་རྗེའི་ཕྱག་རྒྱ་བཅས་ལ། ཨོཾ་བཛྲ་ཨ་
དཧི་ཏིཥྛ་ཛྙཱ་ན་ས་མ་ཡེ་ཧཱུཾ། ཞེས་བརྗོད་ཅིང་གནས་ཉེར་གཉིས་སུ་གཏུག་པར་བྱ་སྟེ། སྙིང་ཁ་ལྐོག་མ་ཁ་ཕྱོགས་སུ། །དཔྲལ་བ་མཛོད་སྤུ་རྣ་བ་གཉིས། །མགོ་བོ་གཙུག་ཕུད་དཔུང་པ་གཉིས། །སྣ་དང་རྐེད་པ་པུས་མོ་བོལ། །ལོང་བུ་སྣ་ཡི་རྩེ་མོ་དང། །མིག་
གཉིས་དང་ནི་གསང་བ་ཡི། ཞེས་པའི་གནས་ཉེར་གཉིས་སུ་གཏུག་ཅིང་བྱིན་གྱིས་བརླབ་བོ། །དེ་ནས་བགེགས་སྦྱང་བར་བྱ་སྟེ། དེ་ལ་ཁ་ཅིག་རྣམས་ན་རེ། ཆེ་ལས་འདས་པའི་བར་དོ་དེ་བགེགས་རྣམས་ཀྱིས་བཟུངས་ནས་ཡོད་ཅིང། དེ་མ་ཕྲལ་ན་ཚེ་ལས་

[004B] བར་དོ་སྐྱེ་བ་ཕྱི་མ་གང་དུ་སྐྱེ་འགྱུར་དེའི་གཟུགས་སུ་ཡོད་ཀྱི། སྐྱེ་བ་སྔ་མའི་གཟུགས་སུ་མེད་པའི་ཕྱིར་དང། ཅི་སྟེ། ཡི་དྭགས་སུ་སྐྱེ་ཡང་ཡི་དྭགས་ཀྱི་གཟུགས་སུ་ཡོད་
ཀྱི། སྐྱེ་བ་སྔ་མའི་གཟུགས་སུ་མེད་པའི་ཕྱིར་རོ། །འོན་ཀྱང་དེ་ལྟར་སྣང་བ་ནི་གདོན་བགེགས་འགའ་ཞིག་ཚེ་ལས་འདས་པའི་ཆ་བྱང་བཟུང་སྟེ། དེའི་སྔོན་གྱི་རྒྱུ་མཚན་ཤེས་པར་བྱས་ནས། ཉེ་འབྲེལ་རྣམས་ཀྱི་རྨི་ལམ་དུ་འབྱུང་བ་དང། གཞན་ལ་བབ་ནས་སྨྲ་
པ་འབྱུང་བ་སོགས་ཚེ་འཕོས་པ་ཇི་ལྟར་ལུང་བསྟན་པའི་མདོ་ལས་བཤད་བས། དེ་ཉིད་གྲུབ་ན་དྲག་པོའི་སྦྱིན་སྲེག་བྱས་ལ་ཚར་བཅད་པ་དང། མ་གྲུབ་ན་གཏོར་མས་སྦྱང་བར་བྱ་སྟེ། གཏོར་མ་གསུམ་དང། ཏིང་ལོ་ཆང་བུ་དང་བཅས་པ་བཤམས་ལ་ལས་སྔགས་
ཀྱིས་བསངས། སྲ་བྷཱ་ཝས་སྦྱངས། ཨོཾ་ཨ་ཀཱ་རོ་མུ་ཁཾ། སརྦ་དྷ་རྨཱ་ཎཱཾ་ཨཱ་དྱ་ནུ་ཏྤྣྣ་ཏཱྟ། ཨོཾ་ཨཱཧཱུཾ་གསུམ་གྱིས་བྱིན་གྱིས་བརླབས་ལ། གཏོར་མ་དང་བོ་རྟན་ལ་བསྐོར་ལ། ཨོཾ་རྦ་བི་གཤཾ་ན་མསརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱསརྦ་ཏ་ཏྑཾ་ཨུ་བྷ་ཏེ་
སྥར་ཎ་ཨི་མཾ་ག་ག་ན་ཁཾ། གྲྀ་ཧྞ་དཾ་བ་ལིཾ་ཏ་ཡེ་སཱ་ཧཱ། ཞེས་པ་ཞི་བས་སྦྱང་བ་དང། ཏིང་ལོ་མར་མེ་ཆང་བུ་གསུམ་སྦྲགས་ནས་རྟེན་ལ་ཕྱིར་བསྐོར་བ་ལན་གསུམ་དང། ཨོཾ་སུཾ་བྷ་ནི་སུ་བྷ་ཧཱུཾ། གྲྀ་ཧྞ་གྲྀ་ཧྞ་ཧཱུཾ། གྲྀ་ཧྞཱ་པ་ཡ་གྲྀ་ཧྞ་པ་ཡ་ཧཱུཾ། ཨཱ་ན་ཡ་ཧ། བྷ་ག་
ཝཱ་ན་བཛྲ་ཧཱུཾ་ཕཊ། གསུམ། ཚེ་ལས་བདས་པ་ཆེ་གེ་མོ་ཞེས་བྱ་བ་གསོན་པའི་དུས་ན་ཚེ་སྲོག་ལ་བར་དུ་གཅོད་ཅིང། གཤིན་གྱི་དུས་ན་སྡིག་པ་སྤྱོང་བ་དང་དབང་བསྐུར་བ་དང་གང་དུ་སྐྱེས་ཤིང་གནས་པའི་ལུས་སྲོག་དང་མཐོར་སི་དང་ཐ་རཾ་པ་དང་ཐམས་ཅད་མཁྱེན་པ་ཐོབ་བ་ལ་

[005A]༄༅། །བར་དུ་གཅོད་པའི་གདོན་བགེགས་ཀྱི་ཚོགས་ཐམས་ཅད་དང། ཚེ་འདས་ཀྱི་ཆ་བྱད་རེ་ཟུངས་ནས། ཚེ་ལས་འདས་པའི་ཉེ་འབྲེལ་རྣམས་དང་འཇིག་རྟེན་པ་རྣམས་བསླུ་ཞིང་གནོད་པར་བྱེད་པའི་གནོད་སྦྱིན་དང། ཤ་ཟ་དང་འབྱུང་པོ་ལ་སོགས་
པ་ཐམས་ཅད་གཏོར་མ་འདིས་ཚིམས་པར་གྱིས་ལ། སེམས་ཅན་ལ་མ་གནོད་མ་འཚེ་བར། སྔོན་ཁས་བླངས་པའི་དམ་ཚིག་དང་སྡོམ་པ་ལ་གནས་པར་གྱིས་ལ། རང་རང་སོ་སོའི་གནས་སུ་སོངས་ཤིག་ཅེས་བརྗོད་པ་ནི་ཞི་དྲག་ཕྱེད་མས་སྦྱང་བའོ། །
དྲག་པོས་སྦྱང་བ་ལ། རང་ཡི་དམ་གྱི་ང་རྒྱལ་ལ་གནས་པས། རྡོ་རྗེ་བསྡུ་བའི་ཕྱག་རྒྱ་བཅས་ཏེ། ཨོཾ་བཛྲ་མ་ཧཱ་ཀྲོ་དྷ་རཱ་ཛཱ་ས་བ་རི་ཝཱ་ར་བཛྲ་ས་མྫཧཱུཾ། ཡེ་ཤེས་བསྐལ་པ་མེ་ལྟར་འབར་བའི་འོད། །མ་རིག་འདོད་པའི་མུན་ཁམས་ཐམས་ཅད་བསྲེག་
ཞེ་སྡང་གཤིན་རྗེའི་འཇིགས་པ་ཐམས་ཅད་འཇོམས། །དཔའ་བོ་ཆེན་པོ་དཔའ་མཚན་སྟག་ལྤགས་ཅན། །ལོག་འདྲེན་སྲིན་པོའི་མཐའ་གནོན་དགྲ་འདུལ་བ། །རིག་པའི་རྒྱལ་པོ་ཁྲོ་བོ་བཞུགས་སོ་འཚལ། །ལོག་འདྲེན་འདུལ་བའི་སླད་དུ་སྤྱན་འདྲེན་ན། །འགྲོ་
བའི་དོན་དུ་མཆོད་ཀྱིས་གཤེགས་སུ་གསོལ། ཞེས་ཁྲོ་བོ་དཔག་མེད་སྤྱན་དྲངས་པས་བྱོན་པར་བསམས་ལ། ཨོཾ་བཛྲ་མ་ཏཱ་ཀྲོ་དྷ་རཱ་ཇཱ་ས་པ་རི་ཝཱ་ར་ཨེ་ཧྱེ་ཧི། པྲ་ཝ་ར་སད་ཀཱ་རཾ་ཨརྒྷཾ་པྲ་ཏཱི་ཙྪ་སཱ་ཧཱ། ཀ་མ་ལ་ཡེ་སྟྭཾ། ཞེས་གདན་དབུལ། འབྲུ་གསུམ་གྱིས་
བྱིན་གྱིས་བརླབས་པའི་མཆོད་པ། ཨོཾ་བཛྲ་མ་ཧཱ་ཀྲོ་དྷ་རཱ་ཛཱ་ས་པ་རི་ཝཱ་ར་ཕྲོ་ཝ་ར་སད་ཀཱ་རཾ་ཨརྒྷཾ་ནས། ཤ་པྟ་པྲ་ཏཱི་ཙྪ་ཨཱཧཱུཾ་གི་བར་གྱིས་མཆོད་ལ། བསྟོད་པ་ནི། ཧཱུཾ། ཆོས་ཉིད་སྟོང་པ་གཉིས་མེད་དང་ཉིད་ལས། །འཇིག་རྟེན་སྤྱོད་པའི་ཚུལ་ཡང་མི་སྤོང་ཞིང་

[005B] །ཁྲོ་ཆེན་འབར་བའི་ཚོགས་ལ་ཕྱག་འཚལ་ལོ། །ཡེ་ཤེས་ཞི་བའི་ངང་ལས་མ་གཡོས་ཀྱང། །སྐུ་ཡི་ཆ་ལུགས་ཟ་བྱེད་རྡམ་སྟབས་ཅན། །གསུང་གི་ང་རོ་འབྲུག་སྟོང་ལྡིར་བའི་སྒྲས། །མ་ལུས་དབང་དུ་
སྡུད་ལ་ཕྱག་འཚལ་ལོ། །ལྷག་པའི་ཡེ་ཤེས་རོལ་པ་སྟོན་མཛད་ཅིང། བསྡིགས་པའི་མཚོན་ཆ་སྣ་ཚོགས་ཕྱག་ན་བསྣམས། །ཉོན་མོངས་དུག་ཆེན་རྩད་ནས་འཇོམས་མཛད་པ། །སྦྲུལ་གདུག་རྒྱན་གྱིས་བརྒྱན་ལ་ཕྱག་འཚལ་ལོ། །བསྐལ་པའི་མེ་
ལྟར་འབར་བའི་ཀློད་དཀྱིལ་ན། །དཔའ་བོའི་སྟང་སྟབས་བརྐྱང་བསྐུམས་ཚུལ་དུ་བཞུགས། །ཉི་ཟླ་འབར་བའི་སྤྱན་གྱི་སྡང་མིག་གིས། །བགེགས་དཔུང་སྲེག་པར་མཛད་ལ་ཕྱག་འཚལ་ལོ། །གཏུམ་ཆེན་དུས་མཐའི་མེ་ལྟར་གཟི་བརྗིད་འབར། །གློག་སྟོང་འགྱུ་
འདྲའི་ཁྲོ་གཉེར་མཆེ་བ་གཅིགས། །རྔམ་པའི་ང་རོ་འབྲུག་སྒྲ་སྟོང་བཞིན་སྒྲོགས། །ཁྲོ་རྒྱལ་བགེགས་ཚོགས་འདུལ་ལ་ཕྱག་འཚལ་བསྟོད།། ཧཱུཾ། འཇིགས་པའི་ཧཱུཾ་སྒྲ་ངེས་སྒྲོགས་ཤིང། །བགེགས་རྣམས་མ་ལུས་འཇོམས་མཛད་པ། །དངོས་གྲུབ་མ་ལུས་སྩོལ་
བའི་ལྷ། །བགེགས་ཀྱི་དགྲ་ལ་ཕྱག་འཚལ་བསྟོད། ཅེས་བས་བསྟོད། ཧཱུཾ། དཀྱིལ་འཁོར་ཆེན་པོའི་ས་གཞི་ལ་གནས་པའི། །ལྷ་ལ་སོགས་པའི་བགེགས་ཆོགས་ཀུན་ཉོན་ཅིག་ང་ནི་གནས་འདིར་སྡིག་སྦྱོང་ཆོག་བྱེད། །ཁྱེད་རྣམས་འདི་ནས་གཞན་དུ་
འགྲོ་བར་གྱིས། །གལ་ཏེ་ང་ཡི་བཀའ་ལས་འདའ་བྱེད་ན། །ཡེ་ཤེས་ཅན་གྱི་རྡོ་རྗེ་འབར་བ་ཡིས། །མགོ་བོ་ཚལ་པ་བརྒྱར་ནི་འགས་འགྱུར་ཞིང། །བགེགས་རྣམས་བརླག་པར་འགྱུར་བ་གདོན་མི་ཟ། ཞེས་བགེགས་ལ་བཀའ་བསྒོ། ན་མོ་སངས་རྒྱས་ཀྱི་བཀའ་

[006A]༄༅། །བདེན་པ་ཞེས་པ་ནས། དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་འཁོར་གྱི་ལྷ་ཚོགས་རྣམས་ཀྱི་བདེན་བར་བཞེས་བའི་བར་སྔར་ལྟར་བརྗོད་ལ། བདེན་པའི་བྱིན་རླབས་ཀྱིས། ཚེ་ལས་འདས་པ་ཆེ་གེ་མོ་ཞེས་བྱ་བ་ལ། གསོན་པའི་དུས་
ན་ཚེ་གནས་པ་ལ་བར་དུ་གཅོད་ཅིང། ཚེ་འཕོས་ནས་གང་དུ་གནས་པའི་ལུས་སྲོག་དང་མཐོར་སི་དང་ཐར་པ་ཐོབ་པ་ལ་བར་དུ་གཅོད་པའི་བགེགས་ཀྱི་ཚོགས་ཐམས་ཅད་དང། ཚེ་ལས་འདས་པའི་ཆ་བྱད་བཟུངས་ནས། ཚེ་ལས་འདས་པའི་ཉེ་འབྲེལ་རྣམས་དང་
འཇིག་རྟེན་པ་རྣམས་བསླུ་ཞིང་གནོད་པར་བྱེད་པའི་གནོད་སྦྱིན་དང་ཤ་ཟ་དང་འབྱུང་བོ་ལ་སོགས་པ་དང། དྲི་ཟ་འཆི་ཁ་མའི་སེམས་ལ་ཉེ་བར་འཇུག་པ་ཞེས་བྱ་བའི་རིགས་དང། དྲི་ཟ་ཁྱབ་བྱེད་ཅེས་བྱ་བའི་རིགས་དང། དྲི་ཟ་པི་ཙ་ན་ཞེས་བྱ་བའི་རིགས་དང་
གནོད་སྦྱིན་སྨྲ་འདོད་ཀྱི་རིགས་དང། གནོད་སྦྱིན་ཝ་ར་ཧིནྟ་ཀུན་དུ་རྟོགས་འདོད་ཅེས་བྱ་བའི་རིགས་སུ་གཏོགས་པ་ཐམས་ཅད་མཆོད་སྦྱིན་གྱི་གཏོར་མ་རྒྱ་ཆེན་པོ་འདིས་ཚིམས་པར་གྱིས་ལ། སེམས་ཅན་ལ་གནོད་པ་དང། འཚེ་བའི་བསམ་པ་ངན་པ་ཐམས་ཅད་སྤོངས་
ལ། ཕན་པ་དང་བྱང་ཆུབ་ཀྱི་སེམས་དང་ལྡན་པས་རྡོ་རྗེ་འཆང་གི་བཀའ་བཞིན་དམ་ཚིག་དང་སྔོམ་པ་ལ་གནས་པར་གྱིས་ལ་རང་རང་སོ་སོའི་གནས་སུ་སོངས་ཤིག་གལ་ཏེ་དེ་ལྟར་མི་བྱེད་ན། ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བ་རྣམས་ཀྱིས་བསྲེག་ཅིང་རྣམ་པར་
འཇོམས་བར་གདོན་མི་ཟའོ། །ཞེས་བརྗོད་ཅིང། རྟེན་ནམ། རོ་ལ་གུ་གུལ་གྱིས་བདུག་ཡུངས་ཀར་གྱིས་བྲབ། རོལ་མོའི་སྒྲ་དྲག་ཏུ་བྱ། གཏོར་མ་རྟེན་ལ་བསྐོར་ལ་ཕྱིར་དོར། ཧྲཱི་ཥྚིདང་སུམྦྷ་ནི་སོགས་དྲག་སྔགས་བརྗོད། དེ་དག་ནི་དྲག་པོས་སྤྱང་

[006B] །དེ་ནས་སྡིག་པ་སྦྱང་པ་ལ། རྡོ་རྗེ་མཁའ་འགྲོའི་རྒྱུད་ལས། བསྒྲུབ་བྱའི་རྐང་པ་དག་ལ་ནི། །གཞུ་ཡི་རྣམ་འདྲའི་དཀྱིལ་འཁོར་ཏེ། །ལྟེ་བར་ཡེ་ཤེས་ཡང་དགའ་བར། །དེ་ཡི་སྙིང་ཁར་སྦར་བ་ཡིས། །འོད་ཟེར་འབར་བ་ཀུན་ཏུ་འཁྲིགས། །པཾ་གྱུར་
སྡིག་པ་མི་བཟད་པ། །སྣ་ཡི་སྒོ་ནས་ཕྱུང་ནས་ནི། །དེ་ནས་ཁྲོ་བོའི་གཟུགས་བསྒོམས་ནས། །ཀུན་ཏུ་ཟོས་པར་བསྒོམ་པར་བྱ། ཞེས་གསུངས་པ་ལྟར། ཚེ་འདས་ཀྱི་རྐང་པ་གཉིས་ཀྱི་འོག་ཏུ་རླུང་གི་དཀྱིལ་འཁོར་གཞུའི་དབྱིངས་ཅན། ལྟེ་བར་གཏུམ་མོའི་མེ་
འབར་བ། སྙིང་ཁར་སྡིག་པའི་ས་བོན་པཾ་ནག་པོ་ལ་ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་འདུས་བར་གྱུར་བར་བསམ། རྐང་པའི་འོག་གི་རླུང་གཡོས་པས། ལྟེ་བའི་གཏུམ་མོའི་ཡེ་ཤེས་ཀྱི་མེ་འབར་བའི་འོད་ཟེར་གྱིས། སྙིང་ཁའི་པཾ་དེད་ནས་སྣ་སྒོ་ནས་
འཐོན། སྡིག་པ་རྭ་ཅན་གྱི་རྣམ་པར་གྱུར་ནས། ཏིལ་གྱི་ཕུང་པོ་ལ་ཐིམ་པར་གྱུར་པར་བསམས་ལ། མེ་ལས་སྔགས་ཀྱིས་བསངས། སྭ་བྷ་ཝས་སྦྱངས། སྟོང་པའི་དང་ལས་ཧཱུཾ་ལས་ཞི་བའི་ཐབ་ཁུང་དཀར་པོ་རྒྱར་ཁྲུ་གང་པ། ཟབས་སུ་ཁྲུ་ཕྱེད་པ་ཟླུམ་པོ་
མཆུ་ཁ་ཁྱེར་དང་བཅས་པ་མཚན་ཉིད་ཐམས་ཅད་ཡོངས་སུ་རྫོགས་པ། དེའི་ནང་དུ་རཾ་ལས་ཡེ་ཤེས་ཀྱི་མེ་འབར་བའི་དབུས་སུ་བཾ་ལས་པདྨ། རི་ལས་ཉི་མའི་དཀྱིལ་འཁོར་གྱི་སྟེང་དུ། ཧཱུཾ་དང་རྡོ་རྗེ་ལས་ཁྲོ་བོ་རྡོ་རྗེ་མཁའ་འགྲོ་སྐུ་མདོག་སྔོན་པོ་ཞལ་གཅིག་ཕྱག་གཉིས་
རྡོ་རྗེ་དང་དྲིལ་བུ་ཐུགས་ཀར་བསྣོལ་ངེ་འཛིན་པ། ཞལ་རབ་ཏུ་གདངས་ཤིང། ཞབས་གཡོན་བརྐྱང་གི་སྟབས་ཀྱིས་བཞུགས་པའི་སྦྱི་བོར་ཨོཾ། མགྲིན་བར་ཨཱཐུགྶ་ཀར་ཧཱུཾ། དེ་ལས་འོད་ཟེར་འཕྲོས། བསྒོམས་པ་དང་འདྲ་བའི་ཡེ་ཤེས་པ་དབར་ལྷ་དང་

[007A]༄༅། །བཅས་པ་སྦྱན་དྲངས། ཛཧཱུཾ་བཾ་ཧོགྙིས་སུ་མེད་པར་གྱུར། དབང་གི་ལྷ་རྣམས་ཀྱིས། ཨོཾ་བཛྲི་བྷ་ཝ་ཨ་བཧི་ཥི་ཉྩ་ཧཱུཾ། ཞེས་གསུང་ཞིང། དབང་བསྐུར་བས་སྐུ་གང་དྲི་མ་དག་ཆུ་ལྷག་མ་ཡར་ལུད་པ་སྤྱི་བོར་འཁྱིལ་བ་ལས་
མི་བསྐྱོད་པས་དབུ་བརྒྱན་པར་གྱུར། དེ་ནས་ཚེ་ལས་འདས་པའི་སྡིག་སྒྲིབ་ཐམས་ཅད། རྡོ་རྗེ་མཁའ་འགྲོའི་ཞལ་དུ་ཕུལ་བར་བསམས་ལ། མཐེབ་སྲིན་གཉིས་ཀྱིས་ཏིལ་བཟུང་བ་གཡས་གཡོན་དུ་བསྐོར་ནས། སྔགས་བརྗོད་པ་དང་མཉམ་དུ་གཡས་ཀྱིས་མེ་
ནང་གི་ཁྲོ་བོའི་ཞལ་དང། གཡོན་གྱིས་ཆུར་དོར། ཨོཾ་བཛྲ་ཌཱ་ཀི་ཁ་ཁ་ཁཱ་ཧི་ཁཱ་ཧི་སརྦ་པཱ་པཾ་ད་ཧ་ན་བྷ་སྨིཾ་ཀུ་རུ་སཱ་ཧཱ། ཆོ་ལས་འདས་པ་ཆེ་གེ་མོའི་སྡིག་སྒྲིབ་ཐམས་ཅད་ཤཱནྟིཾ་ཀུ་རུ་སཱ་ཧཱ། །ཨོཾ་བཛྲ་ཌཱ་ཀི་ས་པ་རི་ཝཱ་ར་ཨརྒྷཾ་ནས། ཤཔྟའི་བར་གྱིས་མཆོད། ནང་མཆོད་
ཀྱང་དབུལ། མི་བསྐྱོད་རྡོ་རྗེ་ཡེ་ཤེས་ཆེ། །རྡོ་རྗེ་དབྱིངས་ནི་མཁས་བ་ཆེ། །རྡོ་རྗེ་གསུམ་མཆོག་དཀྱིལ་འཁོར་གསུམ། །རྡོ་རྗེ་མཁའ་འགྲོར་ཕྱག་འཚལ་ལོ། །དེ་ནས། ཨོཾ་བཛྲ་མུཿ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་མེ་
འབར་བའི་རྣམ་པར་གྱུར་པར་བསམ་མོ། །དེ་ནི་རྫས་ཀྱི་སྦྱིན་སྲེག་གིས་སྡིག་པ་སྦྱང་བའོ། །དེ་ནས་ཕྱིར་བཟློག་གི་སྡིག་སྦྱོང་བྱ་སྟེ། གཙུག་དགུའི་གཞུང་ལས། དེ་ནས་ཕྱིར་བཟློག་བྱ་བ་ནི། །ཡུངས་ཀར་གྱིས་ནི་བྱ་བ་ཡིན། །ཡུངས་ཀར་མེ་ཏོག་དང་ལྡན་པས། ། སྔགས་རྣམས་ཟློས་ཤིང་བརྡེག་པར་བྱ། །རུས་པའམ་གོས་སམ་མིང་ལ་ནི། ཞེས་གསུངས་པས། ཤི་བའི་རོའམ། གོས་སམ། རུས་པ་ལ་བརྡེག་པར་གསུངས་པའི་སྔགས། དུ་རྒ་ཏི་དང། ལས་ཀྱི་སྒྲིབ་པ་འཇོམས་པའི་གཟུངས་ལས། ཇི་སྐད་དུ་

[007B] ཏིལ་ལམ། ཡུངས་ཀར་རམ། ཆུ་གང་ཡང་རུང་བལ་བཟླས་བརྗོད་བྱས་ཏེ། རུས་པའམ་ཤི་བའི་ལུས་ལ་གཏོར་རམ་ཁྲུས་བྱས་ནས། དེའི་འོག་ཏུ་བསྲེག་སའམ། མཆད་པའི་ནང་དུ་བཅུག་སྟེ་བཞག་ལ། རིག་སྔགས་ཀྱང་བྲིས་ཏེ་མགོ་ལ་བཏགས་ན། དེས་
ངན་སོང་དུ་སྐྱེས་པ་ཡང་ཞག་བདུན་གྱིས་གདོན་མི་ཟ་བར་ཐར་ཏེ། བདེ་འགྲོ་མཐོ་རིས་ཀྱི་འཇིག་རྟེན་དུ་སྐྱེ་བར་འགྱུར་རོ། །ཞེས་བཤད་པས། །ཀཾ་ཀ་ནིའི་གཟུངས་དང། རྣམ་རྒྱལ་གྱི་གཟུངས་ལས་ཀྱང། སེམས་ཅན་སྡིག་བྱེད་པ་གང་དག་ཤི་བའི་དུས་བྱས་པ་དེ་དག་
གི་དོན་དུ། གཟུངས་འདི་ཡུངས་ཀར་དག་ལ་ལན་ཉི་ཤུ་རྩ་གཅིག་ཡོངས་སུ་བརྗོད་དེ། དེ་དག་རུས་གོང་རྣམས་ཀྱི་སྟེང་དུ་གཏོར་ན། དེ་དག་སེམས་ཅན་དམྱལ་བའམ་དུད་འགྲོའི་སྐྱེ་གནས་སམ། གཤིན་རྗེའི་འཇིག་རྟེན་ནམ། ཡི་དྭགས་སམ། དེ་ལས་གཞན་
ངན་འགྲོ་རྣམས་སུ་སྐྱེས་པར་གྱུར་ཀྱང་རུང་སྟེ། དེ་དག་གཟུངས་འདིའི་མཐུས། ངན་འགྲོ་དེ་དག་ལས་ཐར་བར་འགྱུར་རོ། །དེ་དག་ལས་ཐར་ནས་ཀྱང་ལྷར་སྐྱེ་བར་འགྱུར་རོ་ཞེས་གསུངས་པས། གཙུག་ཏོར་རྣམ་རྒྱལ་དང། ཨོཾ་ན་མ་སྟཻ་ཡདྡྷེ་སརྦ་ཏ་ཐཱ་ག་ཏ་ཧྲིད་ཡ་གརྦྷེ་
ཛྭ་ལ་ཛྭ་ལ། དྷརྨཱ་དྷཱ་ཏུ་གརྦྷེ། སཾ་གར་ཡུསཾ་ཤོདྷ་ཡ་སརྦ་པཱ་བཾ་སརྦ་ཏ་ཐཱ་གྟ་ས་མྣྟོཥྞཱི་ཥ་བི་མ་ལེ་བི་ཤུདྡྷེ་ཧཱུཾ་ཧཱུཾ་ཧཱུཾ་ཧཱུཾ་ཨཾ་བཾ་སཾ་ཛི་སཱ་ཧཱ། བྱེ་མ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ། དུར་ཁྲོད་དུ་གཏོར་ན་གང་གི་རུས་པ་ལ་ཕོག་པ་དེ་དག་སེམས་ཅན་དམྱལ་བ་
གང་དུ་སྐྱིས་པ་དེ་དག་དེ་ནས་ཡོངས་སུ་ཐར་ཏེ། མཐོ་རིས་སུ་སྐྱེ་བར་འགྱུར་རོ། །གང་དག་མཐོ་རིས་སུ་སྐྱེས་པ་དེ་དག་གི་ལུས་ལ་མེ་ཏོག་གི་ཆར་འབབ་པར་འགྱུར་རོ། །ཞེས་གསུངས་པས། གཙུག་ཏོར་དྲི་མེད་ཀྱི་གཟུངས་དང། དོན་ཞགས་ཀྱི་ཆོ་ག་ལས། ཨོཾ་པདྨ་

[008A]༄༅། །ཨུཥྞི་ཥ་བི་མ་ལེ་ཧཱུཾ་ཕཊ། སེམས་ཅན་གང་ལ་ལ་སེམས་ཅན་དམྱལ་བར་གཞོལ་བ་ཤི་བ་དང། དགེ་སློང་གང་ལ་ལ་བསླབ་པའི་སྔོམ་པ་དང། ཚུལ་ཁྲིམས་ཀྱི་སྡོམ་པ་རལ་བ་དང། མཁན་པོ་དང་སློབ་དཔོན་ལ་གུས་པ་མ་བྱས་པ་
ཤི་བ་དེའི་དོན་དུ་བྱེ་མ་གཙང་མ་བླངས་ལ་ལན་བདུན་བཟླས་བརྗོད་བྱས་ནས། དུར་ཁྲོད་དམ། རོ་བསྲེག་སའམ། མཆད་པ་དེར་བྱེ་མ་གཏོར་བར་བྱའོ། །གང་དང་གང་ན་སེམས་ཅན་གང་དག་གི་རུས་པ་ཡོད་པར་བྱེ་མ་གཏོར་མ་ཐག་ཏུ་དེ་དང་དེར་བྱེ་མ་བབ་པའི་
སེམས་ཅན་དམྱལ་བའམ། ཡི་དྭགས་སམ། ཤ་ཟར་སྐྱེས་པའམ། གནོད་སྦྱིན་ནམ་སྲིན་པོའི་སྐྱེ་གནས་སུ་སྐྱེས་ན། དེ་དེའི་མོད་ལ་ཚེ་བརྗེས་ནས་ཐམས་ཅད་མཐོ་རིས་སུ་གཞོལ་བར་འགྱུར་ཞིང་ནམ་ཡང་དམྱལ་བར་གཞོལ་བར་མི་འགྱུར་རོ། །ཞེས་
བཤད་པས། དངོས་སུ་རོ་སོགས་ལ་གདབ་པར་གསུངས་པའི་སྔགས་དེ་དག་དང། འོག་ནས་འཆད་པའི་བརྡེག་པའི་སྔགས་དང། གཞན་ཡང་དཀྱིལ་འཁོར་གྱི་ལྷའི་སྔགས་དང། ཡིག་བརྒྱ་སོགས་བཟླས་པའི་ཡུངས་ཀར་དང་བྱེ་མ་ལ་སོགས་པས་བྲ་བ་
ཅིང། ཨོཾ་སརྦ་བཱ་བཾ་ད་ཧ་ན་བཛྲ་ཧཱུཾ་ཕཊ། ཨོཾ་སརྦ་པཱ་པཾ་བི་ཤོ་དྷ་ན་བཛྲ་ཧཱུཾ་ཕཊ། ཨོཾ་སརྦ་ཀརྨ་ཨཱ་བར་ཎཱ་ནི་བྷ་སྨིཾ་ཀུ་རུ་ཧཱུཾ་ཕཊ། ཨོཾ་བཧྲུཾ་བི་ནཱ་ཤ་ཡ་ཨཱ་བ་ར་ཎཱ་ནི་བཛྲ་ཧཱུཾ་ཕཊ། ཨོཾ་དྲུཾ་བི་ཤོ་དྷ་ཡ་ཨཱ་བར་ཎཱ་ནི་ཧཱུཾ་ཕཊ། ཨོཾ་ཛྭ་ལ་ཛྭལ། དྷ་ཀ་དྷ་ཀ་ཧ་ན་ཧན་
ཨཱ་བ་ར་ཎཱ་ནི་ཧཱུཾ་ཕཊ། ཨོཾ་སྲུཾ་ས་ར་ས་ར་པྲ་ས་ར་པྲ་ས་ར་ཨཱ་བ་ར་ཎཱ་ནི་ཧཱུཾ་ཕཊ། ཨོཾ་ཧུཾ་ཧ་ར་ཧ་ར་སརྦ་ཨཱ་བ་ར་ཎཱ་ནི་ཧཱུཾ་ཕཊ། ཨོཾ་ཧཱུཾ་ཕཊ་སརྦ་ཨཱ་བ་ར་ཎཱ་ནི་སྤཊ་ཡ་ཧཱུཾ་ཕཊ། ཨོཾ་བྲི་ཏ་བྲི་ཏ་སརྦ་ཨཱ་བ་ར་ཎཱ་ནི་ཧཱུཾ་ཕཊ། ཨོཾ་

[008B] ཨོཾ་ད་ཧ་ད་ཧ་སརྦ་ན་ར་ཀ་ག་ཏི་ཧེ་ཏུཾ་ཧཱུཾ་ཕཊ། ཨོཾ་པ་ཙ་པ་ཙ་སརྦ་པྲེ་ཏ་ཀ་ག་ཏི་ཧེ་ཧཱུཾ་ཧཱུཾ་ཕཊ། ཨོཾ་མ་ཐ་མ་ཐ་སརྦ་ཏ་རྱ་ཀ་ག་ཏི་ཧེ་ཏུཾ་ཧཱུཾ་ཕཊ། ཚེ་ལས་འདས་པ་ཆེ་གེ་མོ་ཞེས་བགྱི་བ་སྡིག་སྒྲིབ་ཐམས་ཅད་དང་ངན་སོང་གསུམ་གྱི་སྡུག་
བསྔལ་ཐམས་ཅད་ལས་གྲོལ་ཏེ་མྱུར་དུ་བཅོམ་ལྡན་འདས་འཇམ་པའི་རྡོ་རྗེའི་གོ་འཕར་ཐོབ་པར་གྱུར་ཅིག་ཅེས་བརྗོད་ཅིང་བྲབ་བོ། །དེ་ནས་ཁྲུས་ཀྱིས་སྦྱང་བ་ནི། ཐོག་མར་དཀྱིལ་འཁོར་རས་བྲིས་ལ་སོགས་པར་མེ་ལོང་བསྟན་ལ་ཁྲུས་གསོལ་བ་ནི། འདི་ནི་ཁྲུས་
མཆོག་དཔལ་དང་ལྡན། ཞེས་སོགས་ཤླཽ་ཀའི་མཐར་ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤི་ཡེ་ཧཱུཾ། ཇི་ལྟར་བལྟམས་པ་ཙམ་གྱིས་ཞེས་སོགས། ཨོཾ་སརྦ་ཐཱ་གྟ་ཞེས་སོགས། རྒྱལ་བའི་སྐུ་ལ་ཉོན་མོངས་མི་མངའ་ཡང། །ཚེ་འདས་ལུས་
ཀྱི་སྒྲིབ་པ་སྦྱང་སླད་དུ། །རྒྱལ་བའི་སྐུ་ལ་ཁྲུས་ཆབ་འདི་གསོལ་བས། །ཚེ་འདས་ལུས་ཀྱི་སྒྲིབ་པད་གྱུར་ཅིག་དེ་བཞིན་དུ་གསུང་ཐུགས་ལ་ཡང་འདོན་པ་སྤོ། དེ་བཞིན་གཤེགས་པ་རྣམས་དང་དེ་སྲས་ལ། ཞེས་སོགས་སྔགས་དང་བཅས་ཏེ་
ཁྲུས་གསོལ་བའི་ཆུ་བུམ་པར་བླུག་དེ་དག་སྐུ་ལ་ཞེས་སོགས། ཨོཾ་ཧཱུཾ་ཞེས་སོགས། སྟོང་གསུམ་ཀུན་ཏུ་ཞེས་སོགས། ཨོཾ་བཛྲ་ག་དཧེ་ཨཱཧཱུཾ། སྲབ་འཇམ་ཡང་བཞེས་སོགས། ཚེ་འདས་རྡོ་རྗེའི་སྐུ་ཐོབ་ཤོག་ཨོཾ་བཛྲ་ཝ་ས་སེ་ཨཱཧུཾ། དེ་ནས་
གཙུག་དགུའི་གཞུང་ལས། དེ་རྗེས་ཆུ་ཡིས་བཀྲུ་བར་བྱ། །སྡིག་པ་བཀྲུ་བའི་སྔགས་ཀྱིས་ནི། །སྲིད་གསུམ་དྲི་མ་བཀྲུ་བར་བྱ། ཞེས་གསུངས་པ་ལྟར་བཀྲུ་བར་བྱ་སྟེ། མར་མེ་མཛད་ཀྱི་གཞུང་ལས་འབྱུང་བལྟར། འདི་ནི་སྦྱིན་པའི་རང་བཞིན་ཆུ་

[009A]༄༅། །སེར་སྣའི་དྲི་མ་སྦྱོད་མཛད་ཅིང། །གཏོང་བ་དྲི་ཡིས་ལེགས་བསྒོས་ཆུ། །ཁྲུས་ལེགས་མཛད་ཀྱིས་ཁྲུས་བྱའོ། །ཨོཾ་ན་མོ་བྷ་ག་ཝ་ཏེ་སརྦ་དུ་རྒ་ཏི་པ་རི་ཤོ་དྷ་ན། རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ། ས་མྱཀྶ་བུདྦྷཱ་ཡ། ཏདྱ་ཐཱ། ཨོཾ་
ཤོ་དྷ་ནེ་ཤོ་དྷ་ནེ་སརྦ་པཱ་བཾ་བི་ཤོདྷ་ན་ཤུདྡྷ་བི་ཤུདྡྷེ། སརྦ་ཀརྨ་ཨཱ་བར་ཎ་བི་ཤོ་དྷ་ནེ་སཱཧཱ། ཞེས་པ་དང། གཙོ་ སྔགས་ཀྱི་རིང་སློབ་དཔོན་གྱིས་ལག་བ་གཡོན་པས་བུམ་པ་བཟུང་གཡས་པས་ཀུ་ཤས་ཕུང་པོ་དང་གོས་ལ་ཆབ་འཐོར། མིང་བྱངས་ཅུང་ཟང་འཐེར་ཞིང་དྲིལ་བུ་དཀྲོལ།  པོའི་སྔགས་ལ་ཚེ་ལས་འདས་
པ་ཆེ་གེ་མོའི་སྡིག་སྒྲིབ་ཐམས་ཅད་ཤཱམྟི་ཀུ་རུ་ན་མཿ་ཞེས་པའི་སྤེལ་ཚིག་དང་བཅས་པ་དང། འཇིག་རྟེན་འདི་ནས་ཕ་རོལ་ཏུ་སོང་ཞིང་ཚེ་ལས་འདས་པ་ཆེ་གེ་མོ་ཞེས་བྱ་བས་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་དང། ཁྱད་པར་དུ་
ཉོན་མོངས་པ་སེར་སྣའི་དྲི་མ་ཐམས་ཅད་བྱང་ཞིང་དག་ནས། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་ཏེ། མྱུར་དུ་མངོན་པར་རྫོགས་པར་འཚང་རྒྱ་བར་གྱུར་ཅིག་ཅེས་དང། དེ་བཞིན་དུ་སྦྱིན་པའི་གནས་སུ་ཚུལ་ཁྲིམས། བཟོད་པ། བརྩོན་འགྲུས་
བསམ་གཏན། ཤེས་རབ་རྣམས་བཅུག་སེར་སྣའི་གནས་སུ། ཁྲིམས་འཆལ། ཁོང་ཁྲོ། ལེ་ལོ། རྣམ་གཡེང། ཤེར་འཆལ་ཞེས་པ་རྣམས་རིམ་བཞིན་བཅུག་ལ། མངོན་པར་རྫོགས་པར་འཚང་རྒྱ་བར་གྱུར་ཅིག་ཅེས་པའི་བར་འདོན་
པ་བསྒྱུར་ལ་བརྗོད། དེ་ནས་རིན་ཆེན་འབར་བ་ལས། ཆུ་བོ་དྲུག་གི་ཁྲུས་བྱས་པས། བག་ཆགས་རྣམ་དྲུག་སྦྱངས་ནས་ནི། །གང་ལ་ཉེས་པ་མི་མངའ་ཞིང། །ཁྲུས་ལེགས་མཛད་ལ་ཕྱག་འཚལ་འདུད། །དྲི་ཆུ་དྲུག་གི་ཁྲུས་བྱས་པས། །དྲི་མ་རྣམ་

[009B] །རྒྱ་ཆེན་ཡོན་ཏན་དྲུག་ལྡན་པ། །ཁྲུས་ལེགས་མཛད་ལ་ཉེས་མི་མངའ། །དྲི་མ་རྣམ་དྲུག་དག་པ་ཡིས། །ཡོན་ཏན་ཐམས་ཅད་དང་ལྡན་པ། །སངས་རྒྱས་ཐམས་ཅད་མཆོད་དོན་དུ། །དད་པས་བདག་གིས་ཁྲུས་བགྱིའོ། །ཞེས་
པར་སྔར་ལྟར་སྔགས་སྤེལ་ཆིག་དང་བཅས་པ་བརྗོད་ལ། འཇིག་རྟེན་འདི་ནས་ཞེས་སོགས་སྔར་ལྟར་བརྗོད་དེ། །ཁྱད་པར་དུ་ཕ་རོལ་ཏུ་ཕྱིན་པ་དྲུག་གི་མི་མཐུན་ཕྱོགས་ཐམས་ཅད་བྱང་ཞིང་དག་ནས། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་ཏེ། མྱུར་དུ་
མངོན་པར་རྫོགས་པར་འཚང་རྒྱ་བར་གྱུར་ཅིག་དེ་ནས་གཙུག་དགུའི་བརྟག་པ་ཕྱོགས་གཅིག་པ་ལས་བཤད་པ་ལྟར། བའི་རྣམ་ལྔ་དང། དྲི་བཟང་དང། བའི་འོ་མ་དང། ཆུ་མཆོག་དང། ཆུས་བཀང་བའི་བུམ་པར། མི་བསྐྱོད་པ་དང། རྣམ་སྣང་དང་
རིན་འབྱུང་དང། འོད་དཔག་མེད་དང། དོན་གྲུབ་རྣམས་སྐུ་མདོག་དཀར་པོ། གཡས་མི་འཇིགས་པ། གཡོན་མཆོག་སྦྱིན་མཛད་པ་བསྐྱེད་དེ། བཟླས་པ་བྱ། ཞུ་བ་ལས་བྱུང་བའི་ཆུར་བྱས་པས་བཀུར། །དེ་བཞིན་མ་གྲུབ་ན། དཀྱིལ་འཁོར་བའི་ལྷ་
ཡོངས་སུ་རྫོགས་པ་བསྐྱེད་དེ་བུམ་པ་སྟ་གོན་བྱས་པའི་ཆུས་འགྲུས་ལ། མི་འཁྲུགས་རྒྱལ་པོ་སྲིད་དང་གཏི་མུག་རྣམ་སྦྱོང་བ། །མགོན་པོ་ཡོན་ཏན་ཐམས་ཅད་རྫོགས་པའི་བཀྲ་ཤིས་གང། །དགེ་བ་མཉམ་མེད་རྫོགས་པའི་བཀྲ་ཤིས་གང་ལགས་པ།།
བཀྲ་ཤིས་དེས་ནི་དེ་རིང་ཞི་བྱེད་ལེགས་གྱུར་ཅིག་བུམ་ཆུ་འཐོར་ལུགས་ཕྱིན་དྲུག་དང་འདྲ། ཨོཾ་ཀཾ་ཀ་ནི་ཀཾ་ཀ་ནི། རོ་ཙ་ནི་རོ་ཙ་ནི། ཏྲོ་ཊ་ནི་ཏྲོ་ཊ་ནི། ཏྲཱ་ས་ནི་ཏྲཱ་ས་ནི། པྲ་ཏི་ཧ་ན་པྲ་ཏི་ཧ་ན། སརྦ་ཀརྨ་པ་རཾ་པ་རཱ་ཎི་མེ་སརྦ་སཏཱ་ནཱཾ་སཱཧཱ། འཇིག་རྟེན་འདི་ནས་

[010A]༄༅། །ཕ་རོལ་ཏུ་སོང་ཞིང་ཚེ་ལས་འདས་པ་ཆེ་གེ་མོ་ཞེས་བྱ་བས་ཆོ་འཁོར་བ་ཐོག་མ་མེད་པ་ནས་བསྔགས་པའི་སྡིག་སྒྲིབ་ཐམས་ཅད་དང། ཁྱད་པར་དུ་ཉོན་མོངས་པ་ཞེ་སྡང་གི་དྲི་མ་ཐམས་ཅད་བྱང་ཞིང་དག་ནས་ཆོས་ཀྱི་དབྱིངས་ཀྱི་ཡེ་ཤེས་མངོན་དུ་
གྱུར་ཏེ། བཅོམ་ལྡན་འདས་མི་བསྐྱོད་རྡོ་རྗེའི་སྐུར་མངོན་པར་རྫོགས་པར་འཚང་བར་གྱུར་ཅིག་ཅེས་དང། རྣམ་པར་སྣང་མཛད་ཡེ་ཤེས་དམ་པ་མཚོ་ཆེན་ལྡན། །ཟླ་བ་ཉ་འདྲའི་སྐུ་མངའ་སྲིད་པ་མཐར་ཕྱིན་པ། །དགོངས་པ་མཐའ་དག་ཡོངས་སུ་རྫོགས་པའི་
བཀྲ་ཤིས་གང། །བཀྲ་ཤིས་  ྾ ། །ཨོཾ་པུ་ཎྱེ་མཧཱ་པུ་ཎྱེ་ཨ་པར་མི་ཏ་ཨཱ་ཡུརྤུ་ཎྱ་ཛྙཱ་ན་སཾ་བྷ་ར། ཨུ་པ་ཙ་ཡ་ཀཱ་རཱི་ཎི་སཱཧཱ། འཇིག་རྟེན་འདི་ནས་སོགས་དང་ཁྱད་པར་དུ་ཉོན་མོངས་པ་གཏི་མུག་གི་དྲི་མ་ཐམས་ཅད་བྱད་ཞིང་དག་ནས་མེ་ལོང་ལྟ་བུའི་ཡེ་ཤེས་
མངོན་དུ་གྱུར་ཏེ། བཅོམ་ལྡན་འདས་རྣམ་པར་སྣང་མཛད་ཀྱི་སྐུར་མངོན་པར་རྫོགས་པར་འཚང་རྒྱ་བར་གྱུར་ཅིག་སངས་རྒྱས་ཡོན་ཏན་ཀུན་གྱི་རྒྱན་གྱིས་བརྒྱན་མཛད་ཅིང། ཡང་དག་སྦྱིན་མཛད་འགྲོ་བའི་དོན་ལ་མི་སླུ་བའི། །རིན་ཆེན་འབྱུང་ལྡན་ཞེས་
བྱའི་བཀྲ་ཤིས་གང་ལགས་པ། །བཀྲ་ཤིས་  ྾ ། །ཨོཾ་རདྣེ་རདྣེ་མཧཱ་རདྣེ་རདྣ་སཾ་བྷ་ཝེ་རདྣ་ཀི་རདྣེ་རདྣ་མཱ་ལ་བི་ཤུདྡྷེ་ཤོདྡྷ་ཡ་སརྦ་པཱ་པཾ་ཧཱུཾ་ཏྲཱཊ། འཇིག་རྟེན་འདི་ནས་  ྾ ། ཁྱད་པར་དུ་ཉོན་མོངས་པ་ང་རྒྱལ་དང་སེར་སྣའི་དྲི་མ་ཐམས་ཅད་བྱང་ཞིང་དག་ནས་མཉམ་པ་
ཉིད་ཀྱི་ཡེ་ཤེས་མངོན་དུ་གྱུར་ཏེ་བཅོམ་ལྡན་འདས་རིན་ཆེན་འབྱུང་ལྡན་གྱི་སྐུར་མངོན་པར་རྫོགས་པར་འཚང་རྒྱ་བར་གྱུར་ཅིག་བསམ་གཏན་ཏིང་འཛིན་དམ་པ་ཕ་རོལ་ཕྱིན་པའི་གནས། །ཡེ་ཤེས་པདྨའི་སྟེང་བཞུགས་དཔག་མེད་ཆེ་ལྡན་པ། །ཚེ་གྲངས་མེད་པར་

[010B] །བཀྲ་ཤིས་དེས་  ྾ ། །ཨོཾ་ཨ་མི་ཏེ། ཨ་མི་ཏེ། ཨ་མི་ཏོངྦྷ་ཝེ། ཨ་མི་ཏ་སཾ་བྷ་ཝེ། ཨ་མི་ཏ་བི་ཀྲཱནྟེ། ཨ་མི་ཏ་བི་ཀྲཱནྟ་གཱ་མི་ནི་སརྦ་ཀརྨ་ཀླེ་ཤཀྵ་ཡཾ་ཀ་རི་སཱཧཱ། འཇིག་རྟེན་  ྾ ། ཁྱད་པར་དུ་ཉོན་མོངས་པ་
འདོད་ཆགས་ཀྱི་དྲི་མ་ཐམས་ཅད་བྱང་ཞིང་དག་ནས་སོ་སོར་རྟོག་པའི་ཡེ་ཤེས་མངོན་དུ་གྱུར་ཏེ། བཅོམ་ལྡན་འདས་འོད་དཔག་མེད་ཀྱི་སྐུར་མངོན་པར་རྫོགས་པར་འཆར་རྒྱ་བར་གྱུར་ཅིག་སེམས་ཅན་དོན་ལ་ཐུགས་ནི་རབ་ཏུ་དགོངས་མཛད་དེ། །འགྲོ་བ་མཐའ་
དག་འཆིང་བས་བཅིངས་ལས་གྲོལ་མཛད་པ། །ཐུབ་མཆོག་དོན་ཡོད་གྲུབ་པའི་བཀྲ་ཤིས་གང་ལགས་པ། །བཀྲ་ཤིས་  ྾ ། །ཨོཾ་ཨཾ་མོ་གྷ་ཨ་པྲ་ཏི་ཧ་ཏ། སརྦ་ཀརྨ་ཨཱ་བ་ར་ཎ་བི་ནཱ་ཤ་ནི། ཧ་ར་ཧ་ར་ཧཱུཾ་ཕཊ། འཇིག་རྟེན་  ྾ ། ཁྱད་པར་དུ་ཉོན་མོངས་པ་
ཕྲག་དོག་གི་དྲི་མ་ཐམས་ཅད་བྱང་ཞིང་དག་ནས་བྱ་བ་གྲུབ་པའི་ཡེ་ཤེས་མངོན་དུ་གྱུར་ཏེ། བཅོམ་ལྡན་འདས་དོན་ཡོད་གྲུབ་པའི་སྐུར་མངོན་པར་རྫོགས་པར་འཚང་རྒྱ་བར་གྱུར་ཅིག་དེ་ནས་ཉོན་མོངས་པ་དང། དེའི་དབང་གིས་བྱུང་བའི་དུག་བསལ་བའི་ཕྱིར་
དུག་དབྱུང་རྣམས་བྱ་སྟེ། སངས་རྒྱས་ཀུན་གྱི་གཟི་བརྗིད་དང། །རང་རྒྱལ་དག་གི་གཟི་བརྗིད་དང། །དགྲ་བཅོམ་རྣམས་ཀྱི་མཐུ་དག་དང། །གསང་སྔགས་འཛིན་པ་ཐམས་ཅད་དང། །ཤཱ་རིའི་བུ་ཡེ་ཤེས་རབ་དང། །མོའུ་གལ་བུ་ཡི་རྫུ་འཕྲུལ་དང་
མ་འགགས་པ་ཡི་མིག་དང་ནི། །འོད་སྲུངས་སྦྱངས་པའི་ཡོན་ཏན་དང། །ཀུན་དགའ་བོ་ཡི་ཐོས་པ་དང། ཚངས་པ་ཡི་ནི་བྱམས་པ་དང། །བརྒྱ་བྱིན་གྱི་ནི་དབང་རྣམས་དང། །འཇིག་རྟེན་སྐྱོང་བའི་ཡུལ་རྣམས་དང། །དབང་ཕྱུག་ཆེན་པོའི་སྟོབས་དག་

[011A]༄༅། །དང། སྡེ་དཔོན་རྣམས་ཀྱི་མཐུ་དག་དང། །འཕྲོག་མའི་གཟི་བརྗིད་རྫུ་འཕྲུལ་དང། །དེ་དག་རྣམས་ཀྱི་མཐུ་དང་གཟིས། །ཚེ་འདས་དུག་ནི་དུག་མེད་ཤོག་འདོད་ཆགས་ཞེ་སྔར་གཏི་མུག་རྣམས། །དེ་དག་འཇིག་རྟེན་དུག་གསུམ་
སྟེ། །བཅོམ་ལྡན་སངས་རྒྱས་དུག་མི་མངའ། །སངས་རྒྱས་གཟི་ཡིས་དྲུག་བཅོམ་མོ། །ཞེས་དང། རྡོ་རྗེ་འཇིགས་བྱེད་ཀྱི་དཀྱིལ་འཁོར་བའི་ལྷའི་སྔགས་དང། ཡིག་བརྒྱ་རྣམས་བརྗོད་ལ། ཚེ་ལས་འདས་པ་ཆེ་གེ་མོ་ཞེས་བྱ་བའི་ཉོན་མོངས་པ་དུག་
ལྔ་དང་དུག་གསུམ་དང། ངེས་བསྐྱེད་པའི་དུག་ཐམས་ཅད་སངས་རྒྱས་ཀྱི་གཟི་ཡིས་བཅོམ་མོ་མེད་པར་གྱུར་ཅིག་དེ་བཞིན་དུ་བཅོམ་ལྡན་སངས་རྒྱས་ཞེས་པའི་གནས་སུ། དམ་ཆོས་དཀོན་མཆོག་  ྾ ། དམ་ཆོས་གཟི་ཡིས་  ྾ ། །དགེ་འདུན་དཀོན་
མཆོག་  ྾ ། །དགེ་འདུན་གཟི་ཡིས་  ྾ ། །ཞེས་འདོན་པ་བསྒྱུར་ལ་བྱའོ། །ས་ནི་དུག་གི་མ་ཡིན་ཏེ། །ས་ནི་དུག་གི་ཕ་ཡང་ཡིན། །བདེན་པའི་བདེན་ཚིག་དེ་དག་གིས། །ཚེ་འདས་དུག་ནི་དུག་མེད་ཤོག་དུག་ནིས་ཡི་ནང་དུ་སོང། །གང་བའི་ནང་དུ་དུག་
སོངས་ཤིག་སཱཧཱ། ཞེས་པ་དང། ལྷའི་སྔགས་ཡིག་བརྒྱ་དང་བཅས་པ་བརྗོད་ལ། འཇིག་རྟེན་འདིས་ན་ཕ་རོལ་ཏུ་སོང་ཞིང། །ཚེ་ལས་འདས་པ་ཆེ་གེ་མོ་ཞེས་བྱ་བའི་ཉོན་མོངས་པ་གཏི་མུག་གི་དྲི་མ་ཐམས་ཅད་འབྱུང་བ་ཆེན་པོ་སའི་ནང་དུ་ཐིམ་ཞིང། སའི་རང་
བཞིན་སྟོང་པ་ཉིད་ཡིན་པས། ཆོ་ལས་འདས་པས་ཀྱང་ཆོས་ཐམས་ཅད་སྟོང་པ་ཉིད་དུ་རྟོགས་ནས། མྱུར་དུ་མངོན་པར་རྫོགས་པར་འཆང་རྒྱ་བར་གྱུར་ཅིག་དེ་བཞིན་དུ། སའི་གནས་སུ། ཆུ་མེ་རླུང་རྣམས་བཅུག་ལ། ཆུ་ལ། གཤེར་བའི་ནང་དུ་དུག་སོངས་

[011B]མེ་ལ། འབར་བའི་ནང་དུ་དུག་སོགས་ཤིག་རླུང་ལ། གཡོ་བའི་ནང་དུ་དུག་སོངས་ཤིག་ཅེས་པ་དང། ཉོན་མོངས་པ་གཏི་མུག་གི་ཞེས་པའི་གནས་སུ། འདོད་ཆགས་ཞེ་སྡང་ཕྲག་དོག་རྣམས་རིམ་བཞིན་སྦྱར་བའི་སྔགས་སྤེལ་ཚིག་དང་བཅས་པ་བྱའོ་
སངས་རྒྱས་ཀྱིས་ནི་བདུད་ཕམ་མཛད། །ཆོས་མ་ཡིན་ནི་ཆོས་ཀྱིས་སོ། །དགེ་འདུན་གྱིས་ནི་མུ་སྟེགས་ཕམ། །དབང་པོས་ལྷ་མིན་ཕམ་པར་འགྱུར། །ལྷ་མིན་རྣམས་ཀྱིས་ཟླ་བ་ཕམ། །ནམ་མཁའ་ལྡིང་གིས་རྒྱ་མཚོའོ། །མེ་ཡིས་ཤིང་རྣམས་ཕམ་པར་
འགྱུར། །ཆུ་ཡིས་མེ་རྣམས་ཕམ་པར་འགྱུར། །རླུང་གིས་སྤྲིན་རྣམས་རབ་ཏུ་ཕམ། །རྡོ་རྗེ་ཡིས་ནི་རིན་ཆེན་ཕུག། ལྷ་རྣམས་བདེན་པ་རབ་ཏུ་གནས། །ས་ཡང་བདེན་པར་གནས་པ་ལ། །སངས་རྒྱས་དང་ནི་ཆོས་ཀྱང་བདེན། །བདེན་པ་རྒྱལ་འགྱུར་རྫུན་
མ་ལགས། །བདེན་པ་དང་བདེན་པའི་ཚིག་འདི་དག་གིས། །ཆེ་གེ་མོ་ཞེས་བྱ་བའི་ཉོན་མོངས་པ་དུག་གསུམ་གྱི་སྒྲིབ་པ་ཐམས་ཅད་བཅོམ་ཞིང། དུག་དང་དུག་ལས་བྱུང་བའི་སྡུག་བསྔལ་ཐམས་ཅད་ལས་རྒྱལ་བར་གྱུར་ཅིག་ཅེས་བརྗོད་དོ། །དེ་ནས། གཙུག་
དགུའི་གཞུང་ལས། སླར་ཡང་བཀྲ་ཤིས་ཚིགས་བཅད་ཀྱིས། །དུས་གསུམ་དུ་ནི་ཁྲུས་བྱའོ། །ཞེས་གསུངས་པ་ལྟར་རོའམ་རྟེན་ལ་མེ་ཏོག་གི་ཆར་ཕབ་ཅིང། བུམ་ཆུས་ཀྱང་གཏོར་ལ། །སྟོན་མཆོག་དམ་པ་ལྷ་མིས་མཆོད་འོས་པ། །སངས་རྒྱས་ཕྱག་འཚལ་
དེང་འདིར་བདེ་ལེགས་ཤོག་སེམས་ཅན་གང་དག་འགྲོ་དང་མི་འགྲོ་བ། །དེ་དག་ཐམས་ཅད་དེང་འདིར་བདེ་ལེགས་ཤོག་ཞི་བ་ཆགས་བྲལ་ལྷ་མིས་མཆོད་འོས་པ། །ཆོས་ལ་ཕྱག་འཚལ་དེང་འདིར་བདེ་ལེགས་ཤོག་སེམས་ཅན་གང་དག་འགྲོ་དང་མི་

[012A]༄༅། །འགྲོ་བ། །དེ་དག་ཐམས་ཅད་དེང་འདིར་བདེ་ལེགས་ཤོག་ །ཚོགས་ཀྱི་དམ་པ་ལྷ་མིས་མཆོད་འོས་པ། །དགེ་འདུན་ཕྱག་འཚལ་དེང་འདིར་བདེ་ལེགས་ཤོག་སེམས་ཅན་གང་དག་འགྲོ་དང་མི་འགྲོ་བ། །དེ་དག་ཐམས་ཅད་དེང་
འདིར་བདེ་ལེགས་ཤོག་འབྱུང་པོ་གང་དག་འདིར་ནི་ལྷགས་གྱུར་ཏེ། །སའམ་འོན་ཏེ་བར་སྣང་འཁོར་ཀྱང་རུང། །སྐྱེ་དགུ་ཀུན་ལ་རྟག་ཏུ་བྱམས་བྱེད་ཅིང། །ཉིན་དང་མཚན་དུ་ཆོས་ལ་སྤྱོད་གྱུར་ཅིག་འདིར་ནི་རྒྱལ་བ་སྲས་བཅས་བདེན་གང་གིས། །
ཤིན་ཏུ་བདེན་པ་གསུང་ཞིང་རྫུན་མེད་པ། །བདེན་པ་དེ་ཡིས་དེང་འདིར་བདེ་ལེགས་ཤོག་དེང་ཀུན་འཇིགས་པ་ཆེ་ལས་ཐར་གྱུར་ཅིག་སཱཧཱ། །ཆེ་གེ་མོ་ཞེས་བྱ་བ་གར་སྐྱེས་གང་དུ་གནས་ཀྱང་རུང་སྟེ་འཇིགས་པ་ཐམས་ཅད་དང་བྲལ་ནས་བཀྲ་ཤིས་དང་བདེ་
ལེགས་ཆེན་པོས་ཁྱབ་པར་གྱུར་ཅིག་ཅེས་བརྗོད་ནས་ཁྲུས་བྱའོ། །དེ་ནས་ཚེ་འདས་དེ་དང་ངན་སོང་གསུམ་པོ་ཐམས་ཅད་ཀྱིས་ཕྱག་འཚལ་ཞིང། གང་གི་དྲིན་གྱིས་བདེ་ཆེན་ཉིད། །ཅེས་སོགས་དང། སངས་རྒྱས་ཀུན་གྱི་རང་བཞིན་སྐུ། །སློབ་དཔོན་
ལ་ཡང་ཕྱག་བྱའོ། །དང་པོར་མེ་ཏོག་ཕོག་པ་ཡི། །དཀྱིལ་འཁོར་ལྷ་ཚོགས་རྣམས་ལ་འདུད། །བཅོམ་ལྡན་འདས་བདག་ཅག་སྡུག་བསྔལ་གྱིས་གཟིར་བ་འདི་ལས་བསྐྱབ་ཏུ་གསོལ། བདག་ཅག་རྣམས། །སངས་རྒྱས་དང། ཆོས་དང། དགེ་འདུན་
དང། ཁྱོད་ལ་ཡང་སྐྱབས་སུ་མཆིའོ། །ཞེས་དེ་ཉིད་བསྡུས་པའི་རྒྱུད་ལས་འབྱུང་སྟེ་བསྡུས་པ་ལ་དེ་ཙམ་གྱིས་ཆོག། །རྒྱས་པར་སྤྲོན། །གཙོ་བོ་རྒྱལ་བ་འགྲོ་བའི་མགོན། །འགྲོ་བ་སྐྱོབ་པའི་དོན་བརྩོན་པ། །སྟོབས་ཆེན་འཇིགས་པ་ཀུན་སེལ་ལ།།

[012B] །དེ་ཡི་ཐུགས་སུ་ཆུད་པའི་ཆོས། །འཁོར་བའི་འཇིགས་པ་སེལ་བ་དང། །བྱང་ཆུབ་སེམས་དཔའི་ཚོགས་ལ་ཡང། །དེ་བཞིན་ཡང་དག་སྐྱབས་སུ་མཆི། །བདག་ནི་འཇིགས་པས་རྣམ་སྐྲག་ནས། །ཀུན་ཏུ་བཟང་ལ་
བདག་ཉིད་འབུལ། །འཇམ་དཔལ་དབྱངས་ལ་བདག་ཉིད་ཀྱིས། །བདག་གི་ལུས་འདི་དབུལ་བར་བགྱི། །ཐུགས་རྗེའི་སྤྱོད་པ་མ་འཁྲུལ་བའི། །སྤྱན་རས་གཟིགས་དབང་དེ་ལ་ཡང། །ཉམ་ཐག་ང་རོས་འོ་དོང་འབོད། །སྡིག་ལྡན་བདག་ལ་བསྐྱབ་ཏུ་
གསོལ། །འཕགས་པ་ནམ་མཁའི་སྙིང་པོ་དང། །ས་ཡི་སྙིང་པོ་དག་དང་ནི། །ཐུགས་རྗེ་ཆེ་མགོན་ཐམས་ཅད་ལ། །སྐྱབས་འཚོལ་སྙིང་ནས་འོ་འདོད་འབོད། །གང་ཞིག་མཐོང་ན་གཤིན་རྗེ་ཡི། །ཕོ་ཉལ་སོགས་སྡང་བ་རྣམས། །སྐྲག་ནས་
ཕྱོགས་བཅུར་འབྱེར་བྱེད་པའི། །རྡོ་རྗེ་ཅན་ལ་སྐྱབས་སུ་མཆི། །སྔོན་ཆད་ཁྱེད་ཀྱི་བཀའ་ལས་འདས། །ད་ནི་འཇིགས་པ་ཆེ་མཐོང་ནས། །ཁྱེད་ལ་སྐྱབས་སུ་མཆི་ལགས་ཀྱིས། །འཇིགས་བ་མྱུར་དུ་བསལ་དུ་གསོལ། །ཞེས་པ་རྣམས་བུ་ལ་སོགས་
པའི་འབྲེལ་བ་ཡོད་ན་དེ་དག་རྗོད་དུ་གཞུག་ལ་མེད་ན་དངོས་སུ་རང་གིས་བརྗོད་ཅིང། ཡིད་ཀྱིས་དེ་དག་གིས་བསམ་པ་ཐག་པའི་སྒོ་ནས་བརྗོད་པར་བསམ་མོ། །དེ་ནས་དཀྱིལ་འཁོར་སྒྲུབ་མཆོད་དང་མ་འབྲེལ་ཞིང་དབང་མི་བསྐུར་ན། འོག་ནས་འབྱུང་བ་བཞིན་
ཟས་གཏད་པ། ལམ་སྦྱང་བསྟན་རྣམས་བྱ་ལ། །རོ་ཡིན་ན། སྤེད་བའམ་བསྲེག་པ་སོགས་བྱ། མིང་བྱང་ཡིན་ན་འོག་ནས་འབྱུང་བ་ལྟར་བསྲེག་པར་བྱ་ཞིང། དཀྱིལ་འཁོར་སྒྲུབ་མཆོད་དང་འབྲེལ་ན་སྒྲུབ་མཆོད་བདག་འཇུག་རྣམས་ཚར་བ་དང། གོང་དུ་

[013A]༄༅། །བཤད་པ་ལྟར། སྦྱོང་ཆོག་རྣམས་ཚང་མར་བྱས་ལ། དེ་ནས་གསོན་པོ་ལ་དབང་བསྐུར་བ་བཞིན་ལ། བསྐུར་ལུགས་སྟ་གོན་དང་དངོས་གཞི་སྤྲེལ་ནས་བྱེད་ཅིང། དེ་ཡང། སྔར་དབང་མ་ཐོབ་པ་ལ་བུམ་དབང་ཐུན་མོང་བ་ཙམ་བསྐུར་ཞིང་
སྔར་དབང་ཐོབ་ན་དབང་བཞི་རྫོགས་པར་བསྐུར། དབང་བསྐུར་བའི་ཕན་ཡོན་ནི། སྦྱོང་རྒྱུད་ལས། ཀྱེ་ལྷའི་བུ་རྣམས་ངན་སོང་དུ་སྐྱེས་ཟིན་པ་གང་ཡིན་པ་དེ་དག་གི་མིང་ལ་དབང་བསྐུར་ཅིག་གཟུགས་བརྙན་ལ་ཡང་དབང་སྐུར་ཅིག་མཆོད་རྟེན་ལ་
ཡང་དབང་བསྐུར་བར་བྱོས་ཤིག་རང་གི་ལྷའི་སྐུ་ལ་ཡང་དབང་བསྐུར་བར་བྱོས་ཤིག་ཆུང་དུ་ན་དེ་དང་རིགས་མཐུན་པ་དང། དེའི་མིང་འཛིན་པ་དང། །བྲན་པ་ལ་ཡང་དབང་བསྐུར་ཅིག་དང། ཞག་བདུན་དཀྱིལ་འཁོར་དུ་བཅུག་ཅིང་དབང་བསྐུར་ན། གདོན་མི་ཟ་བར་
ཞག་བདུན་གྱིས་ངན་སོང་གི་སྒྲིབ་པ་ལས་རྣམ་པར་གྲོལ་བར་འཕྱུར་རོ། །ཞེས་གསུངས་སོ། །དབང་བསྐུར་བའི་མཇུག་ཏུ། ཟས་གཏད་ཅིས་ཀྱང་བྱེད་དགོས་ཚེ། །རོའམ་རྟེན་དེ་ཉིད། དཔལ་རྡོ་རྗེ་འཇིགས་བྱེད་དུ་བསྐྱེད། །ཟས་གཏད་ཀྱི་རྫས་རྣམས་ལས་
སྔགས་ཀྱིས་བསངས། ཨོཾ་ཤཱུ་ཎྱ་  ྾  ཧཾ། ཟས་གཏད་ཀྱི་ཡོ་བྱེད་རྣམས་སྟོང་པ་ཉིད་དུ་གྱུར། སྟོང་པའི་ངང་ལས་འདོད་པའི་ཡོན་ཏན་ལྔ་དང་ལྡན་པའི་ཞལ་ཟས་རོ་བརྒྱས་བསམ་གྱིས་མི་ཁྱབ་པ་ནམ་མཁའ་མཛོད་ལྟར་ལོངས་སྤྱད་པས་ཟད་མི་ཤེས་པར་གྱུར། ཨོཾ་
སརྦ་བིད་པཱུ་ར་པཱུ་ར། སུ་ར་སུ་ར། ཨཱ་ཝརྟ་ཡ་ཨཱ་ཝརྟ་ཡ་ཧོ། བཛྲ་སྥ་ར་ཎ་ཁཾ་ཞེས་ནམ་མཁའ་མཛོད་ཀྱི་སྔགས་དང་ཕྱག་རྒྱལ་ན་གསུམ་གྱིས་བྱིན་གྱིས་བརླབས། པུད་ཀྱིས་དཀྱིལ་འཁོར་བའི་ལྷ་ལ་མཆོད་ཅིང་བསྟོད་ནས། ཁ་དོག་དབྱིབས་ལེགས་

[013B] །ཕྱོགས་དུས་སུ་ཀུན་ན་གཟུགས་མཆོག་ཅི་མཆིས་བ། །མོས་བློས་རྟེན་གྱི་ལྷ་ལ་བདག་འབུལ་གྱིས། །བཞེས་ཤིང་བླ་མེད་གྲུབ་མཆོག་སལ་དུ་གསོལ། །ཨོཾ་སརྦ་ཏ་ཐཱ་ག་ཏ་རཱུ་པ་ཀཱ་མགུ་ཎ་བཛྲ་པཱུ་ཛི་ཏེ་ཨཱཧཱུཾ། དེ་བཞིན་དུ་རཱུ་པའི་གནས་
སུ། ཤཔྟ། གནྡྷེ། རས། སྦརྵ་འཇུག། །ཕྱོགས་དུས་ཀུན་ན་ཟིན་དང་མ་ཟིན་དང། །ཡོན་ཏན་ཡིད་འོང་སྒྲ་སྙན་ཅི་མཆིས་པ། །མོས་བློས་  ྾ ། །བཞེས་ཤིང་  ྾ ། །ཕྱོགས་དུས་ཀུན་ན་ཙནྡན་སྤྲུལ་སྙིང་དང། །ཨ་ཀ་ར་ལ་སོགས་དབང་པོ་ཆིམ་བྱེད་རྣམས། །
མོས་བློས་  ྾ ། །བཞེས་ཤིང་  ྾ ། །ཕྱོགས་དུས་ཀུན་ན་རོ་དང་བཅུད་ལྡན་པའི། །ལུས་སེམས་རྟས་བྱེད་རོ་མཆོག་ཅི་མཆིས་པ། །མོས་བློས་  ྾ ། །བཞེས་ཤིང་  ྾ ། །ཕྱོགས་དུས་ཀུན་ན་འཇམ་མཉེན་འཁྲིལ་ཆགས་པའི། །རེག་བྱའི་ཁྱད་པར་ལུས་སེམས་ཚིམ་
བྱེད་རྣམས། །མོས་བློས་  ྾ ། །བཞེས་ཤིང་  ྾ ། ཞེས་སོགས་བརྗོད་ཅིང་འདོད་ཡོན་ལྔ་དབུལ། །ལམ་སྦྱངས་བསྟན་ཞེས་པའི་ལམ་ནི། །ཚོགས་ལམ། སྦྱོར་ལམ། མཐོང་ལམ། སྒོམ་ལམ། བླ་ན་མེད་པའི་ཁྱད་པར་ལམ། །བྱང་ཆུབ་པར་ཆད་མེད་
པའི་ལམ་དང་དྲུག་གོ། །སྦྱང་བ་ནི་སྤྱིར་སྡིག་པ་སྤྱང་པ་དང། ལམ་ཕྱི་མ་གཉིས་ཀྱི་སྒྲིབ་པ་སྦྱང་བའོ། །བསྟན་པ་ནི་ཁྱད་པར་གྱི་ལམ་གྱིས་བདེ་བ་ཅན་དུ་གནས་སྤོར་བ་མངོན་མཐེའི་ལམ་བསྟན་པ་དང། བར་ཆད་མེད་པའི་ལམ་གྱིས་བྱང་ཆུབ་ཆེན་པོར་གནས་
སྤོར་བ་བྱང་ཆུབ་ཆེན་པོའི་ལམ་བསྟན་པའོ། །དེ་ཡང་གསུང་དང་སྦྱར་ནས་བཤད་ན། །དཀོན་མཆོག་རིན་ཆེན་དཔལ་ཞིང་ནི། །བདག་མདུན་གྱི་དཀྱིལ་འཁོར་དང། དཀོན་མཆོག་རིན་ཆེན་ལས་བྱུང་བ་ནི། དེ་དག་ལ་མཆོད་བསྟོད་བྱས་པ་ལས་བྱུང་བའོ། །

[014A]༄༅། །དཀོན་མཆོག་རིན་ཆེན་འོད་ཟེར་གྱིས་ནི། དེ་དག་གི་བྱིན་གྱི་རླབས་ཀྱིས་སོ། །རིན་ཆེན་ཕྲེང་བ་རྣམ་དག་པ་ནི། དེ་དག་གི་བྱིན་གྱི་རླབས་ཀྱིས་བྱིན་གྱིས་བརླབས་པས་སྒྲུབ་པ་པོའི་རྒྱུད་ཡོངས་སུ་དག་པས་གཞན་དོན་བྱེད་པའི་མཐུ་དང་
ལྡན་པའོ། །དེ་དག་ནི་གཞན་དོན་བྱེད་པའི་རྒྱུ་རྒྱེན་ཚོགས་པ་ཚོགས་ལམ་མོ། །རྟེན་བསྐྱེད་པ་ནས་ཕྱག་གི་བར་ནི་གཞན་དོན་རྒྱ་ཆེན་པོ་ལ་སྦྱོར་བའི་སྦྱོར་ལམ་མོ། །དཀྱིལ་འཁོར་བསྟན་ནས་རྟེན་དང་བརྟེན་པར་བཅས་པའི་དཀྱིལ་འཁོར་མཐོང་བ་ནི་མཐོང་ལམ་མོ་
མཐོང་ཟིན་ཡིད་ལ་སྒོམ་པར་བྱེད་པ་ནི་བསྒོམ་ལམ་མོ། །གང་ཟག་གི་བདག་མེད་པ་བསྟན་ནས་སྒྱུ་མ་ལྟ་བུའི་གང་ཟག་དེ་འདུན་པ་དང་སྨོན་ལམ་གྱིས་འཚམས་སྦྱར་ནས་བདེ་བ་ཅན་དུ་གནས་སྤོར་བ་ནི་ཁྱད་པར་གྱི་ལམ་མོ། །ཕུང་ཁམས་སྐྱེ་མཆེད་ཀྱི་བག་ཆགས་མ་
ལུས་པ་ཡེ་ཤེས་ཀྱི་མེས་བསྲེགས་ནས་རྒྱལ་བའི་སྐུ་གསུམ་ཡེ་ཤེས་ལྔ་ལྡན་དུ་བསྒྱུར་བ་ནི་བྱང་ཆུབ་བར་ཆད་མེད་ལམ་མོ། །ཡང་རྟེན་བསྐྱེད་པ་དེས་བདེ་བ་ཅན་དང་དེར་འགྲོ་བའི་ལམ་ཇི་ལྟ་བར་མཐོང་བ་ནི་མཐོང་ལམ་མོ། །བདེ་བ་ཅན་དུ་སྐྱེ་བ་ལེན་པའི་ཕྱིར་མཐོང་
བ་དེ་རྩེ་གཅིག་ཏུ་བསྒམ་པ་ནི་བསྒོམ་ལམ་དུ་གསུངས་ཏེ། ལམ་འདི་དག་ཀྱང་བཏགས་པ་བ་ཡིན་གསུང། དེ་ལྟར་གོ་བར་བྱས་ནས། ལག་ལེན་ནི། ཁྱད་པར་གྱི་ལམ་ལ། ལམ་བསྟན་པ་ནི། ཚེ་ལས་འདས་པ་སེམས་ཅུང་ཟད་ཀྱང་མ་ཡེངས་པ་ཤིན་
ཏུ་གལ་ཆེ་བའི་དམིགས་པ་འདི་དག་ཡིད་ལ་གྱིས་ཤིག་མདོ་ལས། འདི་ནས་ནུབ་ཀྱི་ཕྱོགས་རོལ་ན། །བདེ་བ་ཅན་གྱི་ཞིང་ཁམས་ཡོད། ཅེས་གསུངས་པ་ལྟར། མི་མཇེད་འཇིག་རྟེན་གྱི་ཁམས་འདི་ལ་ལྟོས་པའི་ནུབ་ཕྱོགས་ན་དག་པའི་ཞིང་ཁམས་བདེ་བ་

[014B] རྒྱུ་རིན་པོ་ཆེ་སྣ་བདུན་ལས་གྲུབ་པ། ཐ་གྲུ་ཡངས་ཤིང་རྒྱ་ཆེ་བ། ཉོན་མོངས་པ་དང་རྣམ་རྟོག་གི་གྲྭ་ཟུར་དང་བྲལ་བ་མཚོན་པའི་དབྱིབས་ཟླུམ་པོ། འདོད་ཆགས་དང་བྲལ་བ་
མཚོན་པའི་ཁ་དོག་དམར་པོ། ཞིང་དེར་ཉན་རང་བསམ་པ་མ་དག་པ་དང། བུད་མེད་ལུས་མ་དག་པ་མེད། ཞིང་དེར་སྐྱེས་པ་ཐམས་ཅད་ཐེག་པ་ཆེན་པོའི་རིགས་ཅན་ཤ་སྟག་ཡིན། ཞིང་དེར་སྐྱེས་ཙམ་ཉིད་ནས་སྡུག་བསྔལ་གྱི་མིང་ཙམ་ཡང་མེད་ཅིང་བདེ་བ་
རང་ཆས་སུ་ཡོད་པས། བདེ་བ་ཅན་ཞེས་བཏགས། ཞིང་ཁམས་དེའི་དབུས་ན་རིན་པོ་ཆེའི་པདྨ་དང་ཟླ་བའི་གདན་གྱི་སྟེང་ན་བཅོམ་ལྡན་འདས་རྒྱལ་བ་འོད་དཔག་ཏུ་མེད་པ་སྐུ་མདོག་དམར་པོ་ཞལ་གཅིག་ཕྱག་གཉིས་པ་དབུ་གཙུག་ཏོར་དང་ལྡན་པ། ཕྱག་གཉིས་
མཉམ་གཞག་གི་སྟེར་ན་འཆི་མེད་ཀྱི་བདུད་རྩིས་གང་བའི་ལྷུང་བཟེད་བསྣམས་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། སྐུ་ལ་ཆོས་གོས་དམར་པོ་གསུམ་གསོལ་བ། མཚན་དང་དཔེ་བྱད་བཟང་པོ་རྣམས་ཀྱིས་བརྒྱན་པ། སྐུའི་འོད་ཟེར་གྱིས་ཞིང་
ཁམས་དེ་ཐམས་ཅད་ལྷམ་མེ་ལྷང་ལྷན་ནེར་མཛད་པ། ཞལ་རང་ཅག་རྣམས་ལ་ཕྱོགས་པའི་ཚུལ་གྱིས་བཞུགས་པ། མགོན་པོ་དེ་ཉིད་ཀྱི་སྐུ་མདུན་ན་པདྨའི་སྡོང་པོ་མེ་ཏོག་སྟོང་དང་ལྡན་པའི་མདུན་ཕྱོགས་ཀྱི་མེ་ཏོག་གཅིག་སྟོང་བར་ཡོད་པའི་ཟའུ་འབྲུ་ལས་ཉིད་རང་
བརྫུས་ཏེ་སྐྱེ་བར་འགྱུར་བ་ཡིན་པས། བདེ་བ་ཅན་དང་མགོན་པོ་འོད་དཔག་མེད་ཀྱི་ཡོན་ཏན་གྱིས་ཡིད་དྲངས་ཏེ་བདེ་བ་ཅན་དུ་ད་ལྟ་ཉིད་དུ་འགྲོ་བར་བྱའོ་སྙམ་པའི་སྒོ་ནས། འདིའི་རྗེས་ཟློས་གྱིས། དཀོན་མཆོག་རིན་ཆེན་དཔལ་ཞིང་དུ། །དཀོན་མཆོག་རིན་

[015A]༄༅། །ཆེན་ལས་བྱུང་བ། །དཀོན་མཆོག་རིན་ཆེན་འོད་ཟེར་གྱིས། །རིན་ཆེན་ཕྲེང་བ་རྣམ་དག་པ། །ཚོགས་ཀྱི་ལམ་དང་སྦྱོར་བའི་ལམ། །མཐོང་བའི་ལམ་དང་སྒོམ་པའི་ལམ། །བླ་ན་མེད་པའི་ཁྱད་པར་ལམ། །བྱང་ཆུབ་བར་ཆད་མེད་པའི་
ལམ། །རྣམ་པར་གྲོལ་བའི་ལམ་དག་ལ། །བརྟེན་ནས་སྡིག་པ་ཀུན་སྦྱངས་ནས། །འཕགས་པའི་ལམ་དེར་བགྲོད་པར་ཤོག་ཨོཾ་རདྣ་རདྣེ། མཧཱ་རདྣེ། རདྣ་སམྦྷ་ཝེ། རཏྣ་ཀི་རདྣེ། རདྣ་མཱ་ལ་བི་ཤུདྡྷེ། ཤོདྷ་ཡ། སརྦ་པཱ་པཾ་ཧཱུཾ་ཕཊ། ཅེས་པས་འམ་
བསྟན། དེ་ནས་གཙུག་དགུ་ལས། ལམ་བསྟན་པ་སྔོན་ལ་མཛད་ནས། དེ་རྗེས་ལམ་སྦྱོང་བར་མཛད་པ་ལྟར། ལམ་སྦྱང་བ་འདིའི་རྗེས་ཟློས་མཛོད། པདྨ་འདམ་གྱིས་མ་གོས་ལྟར། །སྲིད་གསུམ་དྲི་མས་མ་གོས་པའི། །སྲིད་པའི་པདྨོ་ལས་
བྱུང་བའི། །བདེ་བ་ཅན་དུ་སྐྱེ་བར་ཤོག་ཨོཾ་པདྨེ་པདྨེ་པདྨ་སཾ་བྷ་ཝེ། མཧཱ་སུ་ཁ་བཏིག་ཙྪནྟུ་སཱཧཱ། ཞེས་བརྗོད་ཅིང་མེ་ཏོག་གཏོར་རོ། །ལམ་སྦྱངས་ནས་དཔལ་གསང་བ་འདུས་པའི་དུས་ཐ་མའི་ཆོ་ག་གཤིན་པོ་བདེ་བར་གཤེགས་པའི་གནས་ལ་འགོད་
པ་སྟོང་ཉིད་ཏིང་འཛིན་རྡོ་རྗེས་མཛད་པ་ལས། དེ་རྗེས་སྔགས་པས་ཀུ་ཤའི་རྩེ་མོ་ལ། །རྡོ་རྗེ་རྩེ་གཅིག་རྣམ་པར་བསྒྲོམས་ནས་ནི། །རྡོ་རྗེའི་སྦུབས་སུངས་པར་བཅུག་ནས་ནི། །དེ་ནི་མེ་དང་འདྲ་བར་བསྒོམ་པར་བྱ། །དེ་རྗེས་མཉམ་གཞག་སེམས་ཀྱིས་དེ་ཡི་
ནི། །སྙིང་ཁར་བཞག་པས་ཤེས་པ་རབ་འབར་བ། །རྡོ་རྗེའི་རྩེ་ནས་རླུང་གིས་བསྐྱོད་པ་ཡིས། །འབར་བ་རྣམས་ཀྱིས་ཀུན་ཏུ་བསྐྱོད་པར་བྱ། །མེ་ཡི་འོད་ཟེར་གྱིས་ནི་རེག་པ་ཡི། །དངུལ་ཆུ་བཞིན་དུ་དེ་ནི་འཕར་བར་བསྒོམ། །སྟེང་གི་སྒོ་ནས་རྣམ་པར་གྲོལ་

[015B] །ཡང་ན་རྣམ་དག་སངས་རྒྱས་ཞིང་དུ་སོང། ཞེས་གསུངས་པ་ལྟར། རང་གི་ལག་པ་གཡས་ཀྱིས་བཟུང་བའི་ཀུ་ཤིའི་རྩེ་མོ། རོའམ་རྟེན་གྱི་སྙིང་ཁར་བཙུགས་པ་རིམ་གྱིས་གྱེན་ལ་བཏེག་ལ། ཀུ་ཤའི་རྩེ་མོ་རྡོ་རྗེ་རྩེ་གཅིག་བའི་རྣམ་པར་གནས་པའི་
རྡོ་རྗེའི་སྦུབས་སུ་བཅུག་པས། རྡོ་རྗེའི་རྩེ་ནས་རླུང་གིས་བསྐྱོད་པའི་མེ་འབར་བའི་འོད་ཟེར་གྱིས། རོའམ་རྟེན་གྱི་སྙིང་ཁའི་རྣམ་པར་ཤེས་པ། ཨ་ཐུང་ལྟ་བུལ་ཕོག་པས་རྣམ་པར་ཤེས་པ་ཡེ་ཤེས་པ་དང་དབྱེར་མེད་དུ་འདྲེས་པ་དེ་ཉིད་མོའ་འོད་ཟེར་གྱིས་རེག་པའི་དངུལ་
ཆུ་བཞིན་དུ་འཕར་ཏེ་སྤྱི་གཙུག་ནས་ཐོན་ཏེ་དག་པའི་ཞིང་བདེ་བ་ཅན་དུ་སྐར་མངའ་འཕངས་པ་བཞིན་དུ་གཤེགས་ཏེ་མགོན་པོ་འོད་དཔག་མེད་ཀྱི་སྐུ་མདུན་གྱི་པདྨའི་སྡོང་པོ་མེ་ཏོག་སྟོང་དང་ལྡན་པའི་མདུན་ཕྱོགས་ཀྱི་མེ་ཏོག་གཅིག་ཁ་བྱེ་བའི་ཟེའུ་འབྲུ་ལས་བྱང་ཆུབ་སེམས་དཔའ་
མངོན་ཤེས་དང་རྫུ་འཕྲུལ་དང་གཟུངས་དང་ཏིང་ངེ་འཛིན་དང་ཟད་མི་ཤེས་པའི་སྤོབས་པ་ལ་སོགས་ཡོན་ཏན་གྱི་ཚོགས་དཔག་ཏུ་མེད་པས་བརྒྱན་པ་ཞིག་ཏུ་བརྫུས་ཏེ་སྐྱེས་པར་བསམ། ཡང་ན་དེ་ཉིད་ལས་འཐོན་ནས་སངས་རྒྱས་པར་བསམ། དེ་ན་གནས་པའི་བྱང་སེམས་
རྙིང་པ་རྣམས་ཀྱིས། དེ་ཉིད་ལ། ཨོཾ་ཨརྒྷཾ་ནས་ཤབྟ་པྲཏཱི་ཙྪ་ཧཱུཾ་སཱཧཱའི་བར་གྱིས་མཆོད། བྱང་སེམས་དེས་ཀྱང་མགོན་པོ་འོད་དཔག་མེད་ཀྱི་ཞལ་མཐོང་ནས་གུས་པ་ཆེན་པོས། ཨོཾ་ཨརྒྷཾ་ནས་ཤཔྟ་པྲ་ཏཱིཙྪ་ཧཱུཾ་སཱཧཱའི་བར་གྱིས་མཆོད། མགོན་པོ་འོད་དཔག་མེད་
ལས་གདམས་པ་དང་རྗེས་སུ་བསྟན་པ་ཐོབ་པར་གྱུར། དེའི་ཆོ་ལྷ་རྣམས་ཀྱིས་བྱང་སེམས་དེ་བདེ་བ་ཅན་དུ་སྐྱེས་ཤིང་སངས་རྒྱས་ལས་གདམས་པ་ཐོབ་པ་སོགས་ཆོག་བྱེད་པ་པོ་བདག་ཉིད་ཀྱི་མཐུར་ཤེས་ནས་བདག་ཉིད་ལ་མཆོད་པར་གྱུར། ཨོཾ་ཨརྒྷཾ་ནས་ཤཔྟ་པྲ་

[016A]༄༅། །ཏཱིཙྪ་ཧཱུཾ་སཱཧཱ། སྦྱོད་རྒྱུད་ལས། སངས་རྒྱས་འདྲ་བའི་སྟོན་པ་མེད། །ཆོས་དང་འདྲ་བའི་དགེ་བ་མེད། །དགེ་འདུན་འདྲ་བའི་སྣོང་མེད་དེ། །སྔགས་དང་འདྲ་བའི་འདྲེན་པ་མེད། ཅེས་ཆེད་དུ་བརྗོད་པར་གྱུར། བྱང་སེམས་ངེས་ཀྱང་
རང་ཉིད་བདེ་བ་ཅན་དུ་སྐྱེ་བའི་རྒྱུ་བརྟགས་པས། བདག་གིས་ཆོ་ག་བྱས་པའི་མཐུར་ཤེས་ནས་སྐད་ཅིག་གིས་བདག་ཉིད་ཀྱི་མདུན་དུ་འོངས་ནས། སྦྱོང་རྒྱུད་ལས། ཨེ་མའོ་སངས་རྒྱས་ཨེ་སངས་རྒྱས། །ཨེ་མའོ་སངས་རྒྱས་མཛད་པ་ལེགས། །གང་ཕྱིར་
ངན་སོང་བདག་ཅག་སྦྱངས། །བྱང་ཆུབ་སྤྱོད་པ་ཉིད་ལ་བཞག་ཨེ་མའོ་ཤཱཀྱ་མགོན་པོ་ཡིས། །སངས་རྒྱས་མཛད་པ་ངོ་མཚར་ཆེ། །གང་ཕྱིར་ངན་སོང་ལྷུང་བ་ཡི། །སེམས་ཅན་གློག་བཞིན་མྱུར་དུ་སྒྲོལ། །དེ་བཞིན་གཤེགས་པའི་ཆོས་ནི་བསམ་
མི་ཁྱབ། །སྔགས་ཀྱི་ཡོན་ཏན་སྣ་ཚོགས་བསམ་མི་ཁྱབ། །བྱང་ཆུབ་བརྟེན་པ་རྣམས་ཀྱང་བསམ་མི་ཁྱབ། །ཚངས་སྤྱོད་ཚུལ་ཁྲིམས་དྲི་མེད་ཀྱེ་བསམ་ཡས། །ཨེ་མ་སངས་རྒྱས་རྣམས་ཀྱི་ནི། །སྔགས་ཀྱི་བྱིན་རླབས་ཡ་མཚན་ཆེ། །གང་ཕྱིར་
མཚམས་མེད་ལྷུང་བ་ཡི། །སེམས་ཅན་ལྷ་གནས་མྱུར་དུ་སྐྱེས། ཞེས་ཆེད་དུ་བརྗོད་དེ་བདག་དང་དཀྱིལ་འཁོར་གྱི་ལྷ་ཚོགས་ལ། ཨོཾ་ཨརྒྷཾ་ནས་ཤཔྟ་པྲ་ཏཱིཙྪ་ཧཱུཾ་སཱཧཱས་མཆོད་ནས་སླར་ཡང་བདེ་བ་ཅན་དུ་སོང་བར་གྱུར། ཨོཾ་སརྦ་བུདྡྷ་ཀྵེ་ཏྲ་གཙྪནྟུ་སཱཧཱ་
ཞེས་བརྗོད་ཅིང་མེ་ཏོག་གཏོར། བྱང་ཆུབ་བར་ཆད་མེད་ལམ་ནི་གནས་སྤོར་བ་ལན་མང་བྱས་པས་ལན་ཅིག་ལ་གནས་སྤོར་བམ་བྱུང་ཡང། གཅིག་ལ་གནས་འཕོ་བ་སྲིད་པས་སོ་གསུངས་སོ། །དེ་ནས་ལྷ་དང་རྣམ་ཤེས་གཤེགས་པའི་ཕུང་པོ་ལྷག་མ་

[016B] སྡིག་སྒྲིབ་ལྷན་ཅིག་ཏུ་ཡེ་ཤེས་ཀྱི་མེས་བསྲེག་པར་བྱ་སྟེ། མར་མེ་ལས་སྔགས་ཀྱིས་བསངས། ཨོཾ་ཤཱུ་ནྱ་ཏཱ་  ྾  ཧཾ། མར་མེ་སྣང་བ་མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས་སངས་རྒྱས་ཐམས་ཅད་ཀྱི་ཐུགས་གཉིས་
སུ་མེད་པའི་ཡེ་ཤེས་རཾ་ལས་མར་ཤར་བའི་ཡེ་ཤེས་ཀྱི་མེས་ལྷ་དང་རྣམ་ཤེས་གཤེགས་པའི་ཕུང་པོ་ལྷག་མ་རོ་ལྟ་བུའམ་བྱང་བུ་དང་སྡིག་སྒྲིབ་ལྷན་ཅིག་ཏུ་བསྲེགས་པར་གྱུར། ནག་པོ་པས། གསོན་ཅིག་དགོངས་ཤིག་རིགས་ཀྱི་བུ། །གསོན་ཅིག་ཚེ་འདས་
རིགས་ཀྱི་བུ། །ཕུང་པོ་ལྔ་ཡི་བུད་ཤིང་ལ། །རྒྱལ་བ་རིགས་ལྔའི་མེ་སྦར་རོ། །འབྱུང་བ་བཞི་ཡི་བུད་ཤིང་ལ། །ལྷ་མོ་བཞི་ཡི་མེ་སྦར་རོ། །དབང་པོ་དྲུག་གི་བུད་ཤིང་ལ། །བྱང་ཆུབ་སེམས་ ཚེ་འདས་ཀྱི་རྣམ་ཤེས་བདེ་བ་ཅན་དུ་སྐྱེས་པའི་བྱ་ཆུབ་སེམས་དཔའོ།། དཔའི་མེ་སྦར་རོ།།
ཡུལ་རྣམ་དྲུག་ ནི་ཕུང་པོ་ལྔ་ལ་བརྟེན་ནས་བསགས་པའི་སྡིག་སྒྲིབ་བག་ཆགས་དང་བཅས་པའོ།།  གི་བུད་ཤིང་ལ། །ལྷ་མོ་དྲུག་གི་མེ་སྦར་རོ། །ལུས་ངག་ཡིད་གསུམ་བུད་ཤིང་ལ། །རྒྱལ་བའི་སྐུ་གསུམ་མེ་སྦར་རོ། །སྐུ་གསུམ་ཡེ་ཤེས་ལྔ་ལྡན་དུ། །འགྲོ་བའི་དོན་དུ་འགྱུར་བར་ཤོག་
ཨོཾ་སྐནྡྷ་དྷཱ་ཏུ་ཨ་ཡ་ཏ་ནཾ་ནི། སྭ་བྷཱ་ཝ་ཛྭ་ལ་ཛྭ་ལ་ཀུ་རུ་ཀུ་རུ་སཱཧཱ། ཞེས་པ་དང། ཨོཾ་ཛྭ་ལ་ཛྭ་ལ་ཧཱུཾ། ཞེས་བརྗོད་ཅིང་བསྲེག་གོ་ཕུང་ཁམས་སྐྱེ་མཆེད་ཐམས་ཅད་སྣང་ལ་རང་བཞིན་མེད་པ་སྒྱུ་མ་ལྟ་བུ་ཡིན་པ་ལ། ཡིན་པར་མ་ཤེས་པར་བདེན་གྲུབ་ཏུ་ཞེན་པས་སེམས་
ཅན་རྣམས་སྡུག་བསྔལ་དུ་བཅུག་པ་ཡིན་པས་ཆོ་འདས་ཀྱི་ཕུང་ཁམས་སྐྱེ་མཆེད་ཀྱི་གཉིས་སྣང་འཁྲུལ་པ་ཐམས་ཅད་ཡེ་ཤེས་ཀྱི་མེས་བསྲེགས་པས། གཉིས་སྣང་འཁྲུལ་པའི་བག་ཆགས་མ་ལུས་པ་དག་ནས། ཚེ་འདས་ཡོངས་སུ་གྱུར་པ་ལས་འགྲོ་བའི་དོན་དུ་སྐུ་གསུམ་

[017A]༄༅། །ཡེ་ཤེས་ལྔ་ལྡན་གྱི་རྒྱལ་བ་འོད་དཔག་མེད་ཀྱི་ངོ་བོར་མངོན་པར་རྫོགས་པར་སངས་རྒྱས་བར་གྱུར་པར་བསམས་ལ་དེའི་བྱང་དུ་ཅུང་ཟད་འཇོག་མ་དྲོས་པས་ཞུས་པའི་མདོ་ལས་གང་ཞིག་རྐྱེན་ལས་སྐྱེས་བ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་
མ་ཡིན། །རྐྱེན་ལ་རག་ལས་གང་དེ་སྟོང་པར་བཤད། །དེ་ཕྱིར་རྟེན་འབྱུང་ཤེས་དེ་བག་ཡོད་ཡིན། ཅེས་གསུངས་པ་ལྟར་གནས་སྤོར་བ་དང་སྤོར་བར་བྱ་བ་དང་སྤོར་བ་པོ་གསུམ་གྱིས་མཚོན་པའི་ཆོས་ཐམས་ཅད་རང་རང་གི་གདགས་གཞིའི་རྐྱེན་ལས་སྐྱེས་པ་སྟེ་རང་རང་གི་
གདགས་གཞི་ལ་བརྟེན་ནས་བཏགས་པའི་རྟེན་ཅིང་འབྲིལ་པར་འབྱུང་བ་ཙམ་ཡིན་གྱི་རང་ངོས་ནས་གྲུབ་པ་རྡུལ་ཙམ་ཡང་མེད་པའི་སྟོང་པ་ཉིད་དོ། །ཞེས་བརྗོད་ཅིང་འཁོར་གསུམ་ཡོངས་དག་གི་ལྟ་བས་རྒྱས་བཏབ་པའི་ངང་དུ་ཅུང་ཟད་འཇོག་ཡང་ན་སྟོང་པ་ཉིད་ལ་གཟུགས་མེད་ཅེས་པ་
ནས། མངོན་པར་རྫོགས་པར་སངས་རྒྱས་སོ་ཞེས་པས་རྒྱས་བཏབ་ཀྱང་རུང་ངོ། །དེ་ནས་རོ་དེ་མི་སྲེག་པར་རེ་ཤིག་འཇོག་ན། སྦྱོང་རྒྱུད་ལས། རང་གི་ལྷའམ་ལྷ་གཞན་གྱི། །སྙིང་པོ་སྙིང་ཁར་བྲིས་ནས་ནི། །ལྷ་འདྲ་བར་ནི་སེམས་བསྐྱེད་དེ། །ཁྱིམ་གྱི་ནང་དུ་བཞག་པར་
བྱ༑ ཞེས་གསུངས་པ་ལྟར་བྱ་སྟེ། ཡི་གེ་འདོགས་པ་ནས། ལམ་སྦྱངས་བསྟན་གྱི་བར་ལེགས་པར་བྱས་པའི་རོ་དེ། རང་གི་ཁྱིམ་གྱི་དབེན་པའི་ཕྱོགས་གཅིག་གམ། དུར་ཁྲོད་དང་མཆད་པའི་ནང་དུ། དྲི་མེད་འགྲེལ་པར། ཛ་ཡ་དེ་བས་བཤད་པ་ལྟར། རོའི་སྣོད་
གསེར་དངུལ་ལམ། ཤིང་ལས་བྱས་པའི་སྒྲོམ་མམ། ས་ལས་བྱས་པའི་བང་བུ། རབ་བྱུང་ལ་མཆོད་རྟེན་གྱི་དབྱིབས་ལྟ་བུ་དཀར་པོ། དགེ་བསྙེན་ལ་པདྨ་དམར་པོ་ཁ་སྦྱོར་གྱི་གཟུགས། རྒྱལ་པོ་ལ་སྔོན་པོ་གཙུག་ཏོར་ལྟ་བུ། བློན་པོ་ལ་དམར་སྐྱ་ཟ་མ་ཏོག་ལྟ་བུ་ཐ་མལ་

[017B] མོ་ལ་སྔོ་སྐྱ་བིལྤའི་འབྲས་བུ་ལྟ་བུ། བྱིས་པ་ལ་དམར་སེར་ལྷུང་བཟེད་ལྟ་བུ་འཇམ་ཞིང་དབྱིབས་ལེགས་པ་བཟོ་བྱས་ནས། དེའི་ནང་དུ་བཞག་སྣོད་དེའི་ཕྱོགས་བཞིར་རིན་པོ་ཆེ་སྣ་བདུན་ལ་སོགས་པའི་གཟུགས་བྱ། མཐའ་མཆོད་རྫས་དང་
བཟའ་བཏུང་སྣ་ཚོགས་ཀྱིས་བསྐོར་རོ། །དེ་ཉིད་ལྷར་བསྐྱེད། མཆོད་རྫས་རྣམས་བྱིན་གྱིས་བརླབས་ལ། མཆོད་བསྟོད་བྱ། རང་གི་ཁྱིམ་ན་ཡོད་ན་རྒྱུན་དུ་མཆོད་བསྟོང་བྱའོ། །འདི་དག་ནི་ཁྱིམ་མམ་མཆད་པར་བཞག་པའི་སྒོ་ནས་སྡིག་པ་སྦྱང་བའོ། །གལ་ཏེ་རོ་དེ་བསྲེག་པར་
འདོད་ན། ཞི་བ་ལས་ཐམས་ཅད་ཀྱི་ཐང་བྲི། ཀུན་རིག་སྦྱིན་སྲེག་ཏུ། རས་སམ་ཤོག་བུར་པདྨ་འདབ་བརྒྱད་ཀྱི་ལྟེ་བར་འཁོར་ལོས་མཚན་པ་ཞུན་མར་གྱིས་བྱུགས་པ་ཕུང་པོའི་གདན་དུ་བཏིང། ཐབ་བརྩིགས་ལ་གཙོ་བོའི་སྔགས་དང་ངན་སོང་སྦྱོང་བའི་སྔགས་བཏབ་པའི་བུད་
ཤིང་བརྩིགས། ཕུང་པོ་མཆོད་རྫས་བུད་ཤིང་རྣམས་ལ་སྔགས་ཐུན་གྱིས་བྲ་བ། ཕུང་པོ་འཁྱེར་བ་རྣམས་ཕྱོགས་སྐྱོང་བཅུར་མོས། ཕུང་པོ་ལ་ལྷ་མི་རྣམས་ཀྱིས་མཆོད་པ་རྒྱ་ཆེར་བྱད་པར་བསམས་ལ་ཁྱེར། སློབ་དཔོན་གཙོ་བོའི་ང་རྒྱལ་གྱིས་བར་ཆད་བསྲུང་བའི་ཕྱིར་
སྔགས་ཟློས་ཤིང། རོལ་མོ་གདུགས་བ་དན་སོགས་དང། བཀྲ་ཤིས་ཀྱི་ཚིགས་བཅད་དབྱངས་དང་བཅས་ཏེ་ཁྱེར་ལ། ཐབ་ཀྱི་དབུས་སུ་སློབ་དཔོན་ལ་མདུན་བསྟན་ཏེ་བཞག་སྟེང་ནས་གཙོ་བོའི་སྔགས་དང་ཀུན་རིག་གི་སྔགས་བཏབ་པའི་ངར་རམ་རས་ཀྱིས་དག་བ། ཕུང་
པོའི་ལྷ་ལ་མཆོད་བསྟོང་བྱས། སྔགས་ཚིགས་བཅད་དང་བཅས་པས་གཤེགས་གསོལ་བྱ། དེ་ནས་བདག་བསྐྱེད་བྱས། ཁྲོ་བོ་བཅུས་ཕུར་བུ་བཏབ། དེ་ནས། གསོན་ཅིག་དགོངས་ཤིག་རིགས་ཀྱི་བུ། ཞེས་སོགས་ཀྱི་ཚིགས་བཅད་དང། སྔགས་ཀྱིས་མེ་སྦར། འཇིག་རྟེན་པའི་

[018A]༄༅། །མེ་ལྷའི་སྲེག་རྫས་རྣམས་ཕུལ་ཟིན་པའི་རྗེས་སུ། མེ་ལྷ་རྡོ་རྗེ་ལས་ཀྱི་གཙོ། །ཚེ་འདས་སེམས་ཅན་སྦྱང་བ་དང། །ལྷ་རྣམས་ཚིམ་པར་བྱ་བའི་ཕྱིར། །འདི་ཉིད་དུ་ནི་འཕྲིན་ལས་མཛོད། ཅེས་གསོལ་བ་བཏབ་པས། མེ་ལྷའི་ཐུགས་ཀ་ནས་ཡེ་ཤེས་ཀྱི་
མེ་བྱུང་སྟེ། ཚེ་འདས་ཀྱི་སྡིག་སྒྲིབ་དང་མི་མཐུན་ཕྱོགས་ཐམས་ཅད་བསྲེགས་པར་གྱུར་པར་བསམ་གཞན་སྦྱིན་སྲེག་གི་ཆོ་ག་ཐམས་ཅད་ཞི་བའི་སྦྱིན་སྲེག་ཇི་ལྟ་བ་བཞིན་བྱས་ལ། སྤེལ་ཚིག་སྦྱོར་བའི་ཚེ། ཚེ་ལས་འདས་པ་ཆེ་གེ་མོ་ཞེས་བྱ་བའི་སྡིག་པ་དང་སྒྲིབ་བ་ཐམས་ཅད་ཤཱནྟིཾ་ཀྱུ་རུ་
ཡེ་སཱཧཱ། ཞེས་བརྗོད་པས་ཆོག་ལ། རྫས་རྣམས་ལ་སྤེལ་ཚིག་མི་འདྲ་བ་སྦྱོར་འདོད་ན། དུར་བ་ལྟ་བུ་འབུལ་བའི་ཚེ། ཚེ་ལས་འདས་པ་ཆེ་གེ་མོ་ཞེས་བྱ་བ་གང་དུ་སྐྱེས་པའི་སྐྱེ་གནས་ཐམས་ཅད་དུ། ཚེ་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་དང། ཁྱད་པར་དུ་ཡང་
སྡིག་པ་དང་སྒྲིབ་པ་ཐམས་ཅད་ཅེས་འདོན་པ་བསྒྱུར་བར་བྱའོ། །འདི་དག་ནི་རོ་བསྲེག་པའི་སྒོ་ནས་སྡིག་པ་སྦྱང་བའོ། །དེ་ནས་མེ་མ་ཡལ་བར་ཡུམ་གྱི་མདོ་འདོན། ཡལ་ནས་རྡོ་རྗེ་བསྡུ་བའི་སྔགས་རྒྱ་ཡོག་ཤུདྡྷ་སོགས་ཀྱིས་ཐལ་བ་དང་རུས་པ་བསྡུ། གཡས་ཀྱི་རྡོ་རྗེས་ཐབ་ཀྱི་
གཙོ་བོའི་མཚན་མའི་བར་དུ་རེག་པས། མཚན་མ་ཐམས་ཅད་རྡོ་རྗེ་ལ་བསྡུས་བར་བསམས་ཏེ་བཤིག་ཅིང་དཀྱིལ་ཆོག་ལྟར་བསྡུས། ལས་ཀྱི་རྗེས་མི་མངོན་པར་བྱས། དྲི་བཟང་དང་བཅས་པའི་འོ་མའི་ནང་དུ་རུས་པ་དྲངས་པའམ། རུས་པལ་དེ་གཏོར། དེ་ནས་ཚྭ་ཚྭ་གདབ་
བའི་སྒོ་ནས་སྡིག་པ་སྦྱང་བ་ནི། རིན་ཆེན་འབར་བ་ལས། ཉི་མ་དག་ནི་གསུམ་པ་ལ། །རུས་པའི་ཕྲེང་བ་བསྡུ་བར་བྱ། ཞེས་གསུངས་པ་ལྟར། རུས་པ་རྣམས་བསྡུས་ལ་གཤིན་པོ་བདེ་བར་གཤེགས་པའི་གནས་ལ་བཞག་པ་ལས། དེ་ནས་མདུན་དུ་རྡུལ་ཚོན་དཀར་པོ་

[018B] །ལྟེ་བར་བཅས་ཤིང་མུ་ཁྱུད་འོད་དང་བཅས། །འཁོར་ལོ་རྩིབས་བརྒྱད་བྲིས་ནས་མེ་ཏོག་ནི། །དཀར་པོས་མཛེས་པར་རྣམ་པར་སྤྲས་ནས་ནི། །དེ་ཡི་དབུས་བཞག་སྣོད་ནི་སྟོང་པ་ཡི། །སྟེང་དུ་བུག་པ་དང་བཅས་ཁམ་ཀྱོང་བཞག་དེ་རྗེས་དེ་ཡི་རུས་པ་ཁམ་ཀྱོང་དེར་
ལྷག་མ་མེད་པར་ཡང་ནི་བཞག་པར་བྱ། །ཏིང་འཛིན་གསུམ་དང་ལྡན་པས་འདིལ་ནི། །ཕྱིར་བཟློག་ཆོ་ག་ཡང་ནི་བྱ་བ་ཡིན། ཅེས་གསུངས་པ་ལྟར། མདུན་དུ་རྡུལ་ཚོན་དཀར་པོས་འཁོར་ལོ་རྩིབས་བརྒྱད་མུ་ཁྱུད་མེ་རི་དང་བཅས་པ་བྲིས་ལ། མེ་ཏོག་དཀར་པོ་གཅལ་དུ་
བཀྲམ་པའི་སྟེང་དུ་སྣོད་སྟོང་པ་བཞག་དེའི་སྟེང་དུ་ཁམ་ཀྱོང་བུག་པ་ཡོད་པའི་ནང་དུ། རུས་པ་རྣམས་ལྷག་མ་མེད་པར་སྤུངས། རུས་པ་རྟེན་བསྐྱེད། ཕྱིར་བཟློག་གི་སྡིག་པ་སྦྱང་པ། ཡུངས་ཀར་དང་བྱེ་མ་ལ་སྔགས་བཟླས་པས། བྲབ་པ་སྔར་ལྟར་བྱ། དེར་བུམ་པ་ལྷག་
གནས་བྱས་པའི་བུམ་ཆུ་རུས་པའི་སྟེང་དུ་བླུག་ལ། ལྷ་མོ་རྣམས་ཀྱི་ས་དབང་བསྐུར་བར་བསམས་ལ་ཁྲུས་གསོལ་བར་བསམ་ཞིང། རྡོ་རྗེ་འཇིགས་བྱེད་ཀྱི་སྔགས་དང་ཡིག་བརྒྱ་སོགས་བཟླས་པའི་རྗེས་སུ། ཚེ་འདས་མིང་འདི་ཞེས་བྱ་བའི་སྡིག་སྒྲིབ་ཐམས་ཅད་ཤཱནྟིཾ་ཀུ་རུ་ན་མཿ་
ཞེས་བརྗོད་པས་སྡིག་པ་དག་བར་བསམ། དེ་ནས་གཙོ་བོའི་སྔགས་སམ་ངན་སོང་སྦྱོང་བའི་སྔགས་བཟླས་པའི་དྲི་བཟང་གི་ཆུ་དང་རུས་པ་རྣམས་བསྲེས་པ་ལེགས་པར་བཏགས་ལ། འཇིམ་པ་དང་བསྲེས་ལ་འཇིམ་པ་བྱིན་རླབས་ལ་སོགས་པ་ལེགས་པར་བྱས་ཏེ། ཚྭ་ཚྭ་
གདབ་པར་བྱའོ། །དེ་ལྟར་ཡང་སྦྱོང་རྒྱུད་ལས། རིམ་གྱིས་འབུམ་ནི་ཚང་ཙམ་དུ། །མཆོད་རྟེན་ལས་ནི་རབ་ཏུ་བྱ། །སྡིག་ཅན་སྡིག་ནི་ཟང་བྱའི་ཕྱིར། །བྱེ་བ་ཉིད་ནི་ཚང་བར་བྱ། །དེ་ལྟར་བྱས་ན་ངེས་པར་ནི། །དམྱལ་བ་ལས་ནི་གྲོལ་བར་འགྱུར། །ཡི་དྭགས་བྱོལ་སོང་སྡུག་

[019A]༄༅། །བསྔལ་ལས། །གྲོལ་ཏེ་ལྷ་ཡི་གནས་སུ་སྐྱེ། ཞེས་གསུངས་སོ། །དེ་ནི་ཚྭ་ཚྭ་གདབ་པའི་སྒོ་ནས་སྡིག་པ་སྦྱང་བའོ། །གཉིས་པ་གང་ཟག་ཁྱད་པར་ཅན་ལ་བྱ་བའི་ཚུལ་ནི། བླ་མའི་པུར་ལ་ཡི་གེ་གདགས་པ། རྒྱན་གྱིས་བརྒྱན་པ་ཁྲི་སྟེང་དུ་
འཇོག་པ་ལ་སོགས་པ་སྔར་བཞིན་བྱས་ལ། པུར་དེ་ཉིད་ལས་སྔགས་ཀྱིས་བསངས། སྭ་བྷཱ་ཝས་སྦྱངས། སྟོང་པའི་ངག་ལས། སྐུའི་ཆ་ཤས་ཐམས་ཅད་ཡོངས་སུ་རྫོགས་པའི་དཔལ་ལྡན་བླ་མ་དམ་པའི་སྐུར་གྱུར། དེ་ནས་སྔར་བཤད་པ་ལྟར་གྱི་འགུགས་པའི་
ཕྱག་རྒྱ་དང་སྔགས་ཀྱིས། དཔལ་ལྡན་བླ་མ་དམ་པའི་རྣམ་པར་ཤེས་པ་ཡེ་ཤེས་པའི་ཚུལ་དུ་སྤྱན་དྲངས། ཛཧཱུཾ་བཾ་ཧོས། དགུག་གཞུག་བྱ། འདིར་བདེན་སྟོབས་བརྗོད་པ་མི་དགོས་སོ། །དེ་ནས་པུར་རམ་རྟེན་དེ་ཉིད། དཀྱིལ་འཁོར་གྱི་གཙོ་བོའམ། བླ་མ་རང་གི་
ཐུགས་དམ་གྱི་ལྷ་གང་ཡིན་དུ་བསྐྱེད་ལ། སྐུ་གསུང་ཐུགས་བྱིན་གྱིས་བརླབ་པ། ཡེ་ཤེས་པ་དགུག་གཞུག་དབང་བསྐུར་རྒྱས་གདབ་རྣམས་གཞུང་ནས་འབྱུང་བ་བཞིན་བྱས་ལ། དེ་རྗེས་དཀྱིལ་འཁོར་གྱི་ལྷ་ལ་ཁྲུས་གསོལ། དེ་ནས་ཕར་ཕྱིན་དྲུག་གི་ཁྲུས་གསོལ་
བའི་ཚིགས་བཅད་ཀྱི་རྗེས་སུ། ཨོཾ་སརྦ་ཏ་ཐཱ་ག་ཏ་ཨ་བྷིཥེ་ཀ་ཏ་ས་མ་ཡ་ཤྲི་ཡེ་ཧཱུཾ། ཞེས་ཁྲུས་གསོལ་བ་རེ་རེའི་མཐར། དེ་དག་སྐུ་ལ་མཚུངས་པ་མེད་པའི་གོས། ཞེས་སོགས་ཀྱིས་སྐུ་ཕྱི་བ། །སྟོང་གསུམ་ཀུན་ཏུ་དྲི་ངད་ལྡང་བ་ཡི། ཞེས་སོགས་ཀྱིས་དྲི་བྱུག་པ་སོགས་རབ་
གནས་ཀྱི་ཁྲུས་གསོལ་ལྟར་བྱས་ཏེ། མཆོད་པ་ལེགས་པར་བཤམས་ལ་གཞུང་བཞིན་བྱིན་གྱིས་བརླབ། ཚིགས་བཅད་སྔགས་དང་བཅས་པས་རྒྱས་པར་འབུལ། ལྷའི་བསྟོད་པ་དང་བླ་མའི་བསྟོད་པས་བསྟོད། ཡན་ལག་བདུན་པ་ཕུལ་ལ་གསོལ་བ་བཏབ། དེ་ནས་སློབ་

[019B] སློབ་དཔོན་གྱི་བྱ་བ་རྣམས་དཀྱིལ་འཁོར་གྱི་གཙོ་བོས་མཛད། རང་གིས་དེའི་མཆོད་གཡོག་བྱེད་པར་མོས་ལ། པུར་རམ་རྟེན་ལ་དབང་བསྐུར་རྫོགས་པར་བྱ། དེ་ནས་པུར་བཞུགས་པར་འདོད་ན་མཆོད་རྟེན་བརྩིགས་ལ། སྔར་བཤད་
པ་བཞིན་བཞུགས་སུ་གསོལ། པུར་དེ་ཉིད་སྦྱོང་བར་འདོད་ན། ཞི་བའི་སྦྱིན་སྲེག་ཇི་ལྟ་བ་བཞིན་བྱས་ལ། པུར་རོལ་མོའི་ཆ་བྱད་དུ་མ་དང་མཆོད་པ་དང་བཅས་པས་སྔར་བཤད་པ་བཞིན་པུར་ཁང་དུ་གདན་དྲངས། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ཅེས་པ་ལ་
སོགས་པས་བླ་མའི་ལྷ་ཡེ་ཤེས་པ་དང་བཅས་པ་གཤེགས་ཏེ༑ མདུན་གྱི་ནམ་མཁར་བཞུགས་པར་བསམ། དེ་ནས་མེ་སྤོར་ཚེ། ཆོས་འབྲེལ་མེད་པ་གཅིག་མེ་སྦར་དུ་བཅུག་ལ། དཔལ་ལྡན་བླ་མ་དགོངས་སུ་གསོལ། །ཕུང་པོ་ལྔ་ཡི་བུད་ཤིང་ལ། ཞེས་སོགས་
སྔར་ལྟར་བརྗོད། སྐུ་གསུང་ཐུགས་ཀྱི་བར་ཆད་ཐམས་ཅད་ཤཱནྟིཾ་ཀུ་རུ་ན་མཿ་ཞེས་སོགས་འདོན་པ་བསྒྱུར་ལ་བྱའོ། །འདི་སྐབས་སུ། པུར་མཆོད་ཡུལ་དུ་བྱས་ནས་བསྲེག་པ་ཡིན་པས། འཇིག་རྟེན་པའི་མེ་ལྷ་མཆོད་ཚར་ནས། འཇིག་རྟེན་ལས་འདས་པའི་མེ་ལྷ་
བསྐྱེད་པའི་སྐབས་སུ། པུར་དང་འཇིག་རྟེན་ལས་འདས་པའི་མེ་ལྷ་དབྱེར་མེད་དུ་བྱས་ནས་སྲེག་རྫས་རྣམས། མཆོད་པའི་ཚུལ་དུ་འབུལ་བ་ཡིན་ནོ། །དེ་ནས་པུར་སྦྱངས་ཚར་ནས་པུར་ལ་གསོལ་བ་འདེབས་ཀྱིན་ཞག་གཉིས་འཇོག་པ་ཡིན་ན། གདུང་ཁང་དེ་ཉིད་ལ་
མཆོད་རྟེན་བརྩིགས། གདུང་རུས་རྣམས་ལྷར་བསྐྱེད་ལ། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ། ཡེ་ཤེས་པ་དགུག་གཞུག་དབང་བསྐུར་རྒྱས་གདབ་རྣམས་བྱ། སྔར་ནམ་མཁར་བཞུགས་སུ་གསོལ་བའི་ཡེ་ཤེས་པ་རྣམས་ཀྱང་བསྟིམ། མཆོད་

[020A]༄༅། །བསྟོང་རྒྱས་པར་བྱ། ཡན་ལག་བདུན་པ་ཕུལ་ལ་གསོལ་བ་གདབ། ཞག་རེ་བཞིན་དེ་བཞིན་བྱས་ལ། རྗེས་སུ་རོལ་མོ་མཆོད་པ་དང་བཅས་པས་སྔར་བཞིན་གདུར་ཁང་ཞལ་ཕྱེ་ལ། དད་པ་ཅན་རྣམས་ལ་སྦྱིན་པ་དང། སྐུ་གཟུགས་བཞེང་པ་ལ་
སོགས་པ་བྱ་ཞིང། འདི་དག་ནི་རང་གི་བླ་མ་མིན་ཡང་གང་ཟག་ཁྱད་པར་ཅན་གཞན་ལ་ཡང་བྱ་བའི་ཆོ་གའོ། །སྨྲས་པ། མི་བཟད་དུཿ་ཁའི་འབྱུང་གནས་ངན་འགྲོའི་ལམ། །བཀག་སྟེ་ཐར་བའི་ལམ་བཟང་སྟོན་པའི་ཐབས། །རང་བཟོ་སྤངས་ཏེ་མདོ་རྒྱུད་གཞུང་
ལུགས་དོན། །མཁས་གྲུབ་དུ་མས་བཀྲལ་བ་ཇི་བཞིན་བཀོད། །འདི་ལ་ནོངས་ཤིང་འཁྲུལ་པ་གང་མཆིས་པ། །བླ་མ་ཡི་དམ་མཁའ་འགྲོ་མཁས་ཚོགས་ལ། །བཟོད་པར་གསོལ་བགྱི་ལེགས་ཆས་འགྲོ་བ་ཀུན། །ཐར་པར་བགྲོད་པའི་ཐམ་སྐས་ཉིད་
གྱུར་ཅིག་གཞན་ཡང་དགེ་འདིས་ངན་འགྲོ་ཀུན་སྟོངས་ནས། །མཁའ་མཉམ་འགྲོ་ཀུན་དལ་འབྱོར་རྟེན་བརྒྱུད་དེ། །སྐྱོན་བྲལ་ཡོན་ཏན་ཀུན་གྱི་དཔལ་ལྡན་པའི། །རྫོགས་སངས་རྒྱས་ཀྱི་གོ་འཕང་མྱུར་ཐོབ་ཤོག་ཅེས་གཤིན་པོ་རྗེས་འཛིན་གྱི་ཆོ་
ག་ཐར་པའི་ལམ་སྟོན་ཞེས་བྱ་བ་འདི་ནི་དྲུང་རམ་པ་བློ་བཟང་རྒྱལ་མཚན་གྱིས་ཡང་ཡང་ནན་ཆེར་བསྐུལ་བ་ལ་བརྟེན་ནས་ཆོས་སྨྲ་བའི་དགེ་སློང་བློ་བཟང་ཡེ་ཤེས་ཀྱིས་བཀའ་གདམས་ཕོ་བྲང་དུ་སྨྲས་པའོ། །སརྦ་ཛ་ག་ཏི།། །།

[020B][BLANK PAGE]



﻿༄༅། །ཤྲཱི་མཉྫུ་གུ་ཧྱ་བཛྲ་བཧཻ་ར་ཝཱ་ཡ། བླ་མ་བཅོམ་ལྡན་འདས་འཇམ་དཔལ་གཤིན་རྗེའི་གཤེད་བསྒྲུབ་
པའི་ཚུལ་ནི། འདིའི་དབང་བསྐུར་བ་ལེགས་པར་ཐོབ་ཅིང། དམ་ཚིག་དང་སྡོམ་པ་ཚུལ་བཞིན་དུ་བསྲུང་བའི་གང་ཟག་གིས། སྐྱབས་འགྲོ་སེམས་བསྐྱེད་སྔོན་དུ་བཏང་ནས། སྭ་བྷཱ་ཝས་སྟོང་པར་སྦྱངས། སྟོང་པའི་ངང་

[090B] གཞལ་ཡས་ཁང་གྲུ་བཞི་སྒོ་བཞི། རྒྱན་རྟ་བབས་དང་བཅས་པ། མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་སྣ་
ཚོགས་པདྨ་དང་ཉི་མའི་གདན་གྱི་སྟེང་དུ། མ་ཧེ་སྔོན་པོ་མགོ་གཡས་ཕྱོགས་སུ་བསྟན་ནས་ཉལ་བ། དེའི་སྟེང་དུ་ཧཱུཾ་ལས་གྲི་གུག་ཧཱུཾ་གིས་མཚན་པ་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་གཤིན་རྗེའི་གཤེད་
སྐུ་མདོག་མཐིང་ནག་ཞལ་གཅིག་ཕྱག་གཉིས་པ། མ་ཧེ་རབ་ཏུ་ཁྲོས་པའི་གདོང་པ་ཅན། རྭ་རྣོན་པོ་གཉིས་དང་ལྡན་པ། ཞལ་གདངས་ཤིང་མཆེ་བ་རྣོན་པོ་བཞི་གཙིགས་པ། སྤྱན་གསུམ་དང་ལྡན་ཞིང་ཁྲོ་གཉེར་ཤིན་ཏུ་
བསྡུས་པ། དབུ་སྐྲ་ཁམ་སེར་གྱེན་དུ་བརྫེས་ཤིང། མི་མགོ་བསྐམ་པོ་ལྔའི་དབུ་རྒྱན་དང། །ཁྲག་འཛག་པའི་མགོ་བོ་རློན་པ་ལྔ་བཅུས་དོ་ཤལ་བྱས་པ། ཕྱག་གཡས་གྲི་གུག་དང་གཡོན་ཐོད་ཁྲག་ཐུགས་ཀར་སྟེང་འོག་ཏུ་བྱས་
ཏེ་འཛིན་པ། གཅེར་བུ་མི་རུས་ཀྱི་འཁོར་ལོ་དང་རྣ་ཆ་ལ་སོགས་པ་རུས་པའི་རྒྱན་རྣམས་ཀྱིས་བརྒྱན་ཅིང། བདུད་དཔུང་ཐམས་ཅད་རྩད་ནས་འབྱིན་པའི་སྟོབས་དང་ལྡན་པ། ཡེ་ཤེས་ཀྱི་མེ་རབ་ཏུ་འབར་བའི་དབུས་ན་ཞབས་གཡས་
བསྐུམས་ཤིང་གཡོན་བརྐྱངས་པའི་སྟབས་ཀྱིས་བཞུགས་པར་གྱུར། དེའི་སྤྱི་བོར་པདྨ་དང་ཟླ་བའི་གདན་ལ་བླ་མ་ཀུན་འདུས་ཀྱི་ངོ་བོ་རྗེ་བཙུན་ཆོས་ཀྱི་རྒྱལ་པོ་ཙོང་ཁ་པ་ཞལ་གཅིག་ཕྱག་གཉིས་ཆོས་འཁོར་གྱི་ཕྱག་རྒྱས་ཤེས་
[091A]༄༅། །རབ་ཀྱི་རལ་གྲི་དང། བརྒྱད་སྟོང་པའི་གླེགས་བམ་གྱིས་མཚན་པའི་ཨུཏྤལཱི་ཡུ་བ་ནས་འཛིན་པ། མཚན་དང་དཔེ་བྱད་ཀྱིས་བརྒྱན་ཅིང། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། དེ་ལ་དྲིན་ཅན་རྩ་
བརྒྱུད་ཀྱི་བླ་མའི་ཚོགས་ཀྱིས་བསྐོར་བ། རང་གི་ཐུགས་ཀར་ཉི་མའི་དཀྱིལ་འཁོར་ལ་འཇམ་དཔལ་སྐུ་མདོག་སེར་པོ་ཞལ་གཅིག་ཕྱག་གཉིས་པ། གཡས་རལ་གྲི་འཕྱར་ཞིང་གཡོན་གླེགས་བམ་ཐུགས་ཀར་འཛིན་པ་
མཚན་སོ་གཉིས་དང་དཔེ་བྱད་བཟང་པོ་བརྒྱད་ཅུས་བརྒྱན་པ། ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པར་གྱུར། རང་གི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་
ལས་འོད་ཟེར་འཕྲོས་པས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། བཛྲ་ས་མ་ཡ་ཧཱུཾ་ཛཿ་ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་
འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་
བུམ་པ་ཐོགས་ཏེ། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཨཱ་ཧཱུཾ། ཞེས་གསུང་ཞིང་སྤྱི་བོ་ནས་དབང་བསྐུར། ལུས་གང། དྲི་མ་དག་ཆུ་ལྷག་པ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་མི་བསྐྱོད་པས་

[091B] མཆོད་པ་བསངས་སྦྱངས་བྱིན་གྱིས་བརླབས་ནས། ཨོཾ་ཡ་མཱནྟ་ཀ་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཡེ་སཱཧཱ། ནས། ཤཔྟའི་བར་གྱིས་མཆོད། ཨོཾ་ཡ་མཱནྟ་ཀ་ས་པ་རི་ཝཱ་ར་ཨོཾ་ཨཱ་ཧཱུཾ། ཧཱུཾ། འཇིགས་རུང་
གཟུགས་ཅན་མ་ཧེ་ཁྲོས་པའི་ཞལ། །རྔམས་པའི་ང་རོས་ས་གསུམ་གཡོ་བར་བྱེད། །ཐུགས་རྗེ་ནུས་པས་འགྲོ་དྲུག་དབྱིངས་སུ་འདྲེན། །སྐུ་གསུམ་མངོན་གྱུར་གཤིན་རྗེའི་གཤེད་ལ་འདུད། རང་ཡི་དམ་དུ་གསལ་བའི་ཐུགས་
ཀར་ཡེ་ཤེས་སེམས་དཔའ་འཇམ་དཔལ་གྱི་ཐུགས་ཀར་ཉི་མའི་གདན་ལ་ཧཱུཾ་སྔོན་པོ། དེའི་མཐར་ཨ་ར་པ་ཙ་ན་དང། ཡ་མཱནྟ་ཀས་བསྐོར་བ། དེ་ལས་འོད་ཟེར་འཕྲོས། རྒྱལ་བ་སྲས་བཅས་ལ་མཉེས་པའི་མཆོད་པ་ཕུལ། སེམས་
ཅན་ཐམས་ཅད་ཀྱི་སྡིག་སྒྲིབ་སྦྱངས། བར་གཅོད་དགྲ་བགེགས་མི་མཐུན་པའི་ཕྱོགས་ཐམས་ཅད། བྱ་སྒྲོ་མེ་ལ་བསྲེགས་པ་བཞིན་དུ་བརླག་པར་གྱུར། ཨོཾ་ཨ་ར་པ་ཙ་ན་དྷཱི་ཨོཾ་ཡ་མཱནྟ་ཀ་ཧཱུཾ་ཕཊ། ཅེས་བཟླས་པ་ཟིན་པ་དང་
ཡིག་བརྒྱ་ཅི་ནུས་བཟླ། ཐུན་མཚམས་སུ་གཏོར་མ་འབུལ་བར་འདོད་ན། བསངས་སྦྱངས། སྟོང་པའི་ངང་ལས་རང་གི་མདུན་དུ་ཡེ་ཤེས་རང་སྣང་ལས་གྲུབ་པའི་བསྲུང་བའི་འཁོར་ལོ་ཡངས་ཤིང་རྒྱ་ཆེ་བའི་ཞེས་པ་ནས་
ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས། བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་འོད་གསལ་ཆོས་སྐུའི་དབྱིངས་ཉིད་ལས། །ཟུང་འཇུག་ལོངས་སྤྱོད་རྫོགས་པའི་སྐུའི། །སྤྲུལ་པ་

[092A]༄༅། །འཇམ་དཔལ་ཁྲོ་བོའི་ལྷ། །གནས་འདིར་སྤྱན་འདྲེན་གཤེགས་སུ་གསོལ། །ཨོཾ་ཡ་མཱནྟ་ཀ་ས་པ་རི་ཝཱ་ར་མཎྜལ་ཨེ་ཧྱེ་ཧི། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། པདྨ་ཀ་མ་ལ་ཡེ་སྟྭཾ། སླར་ཡང་ཐུགས་ཀའི་
ཧཱུཾ་ལས་འོད་ཟེར་འཕྲོས་པས་དབང་གི་ལྷ་ཞེས་པ་ནས། རིགས་བདག་གིས་རྒྱས་བཏབ། མཆོད་པ་བསངས་སྦྱངས་བྱིན་གྱིས་བརླབས། ཉེར་སྤྱོད་ཚིགས་བཅད་སྔགས་དང་སྤེལ་བས་མཆོད། འདོད་ཡོན་ལྔ་དང་ནང་མཆོད་
ཕུལ། བླ་མ་དང་དཔལ་རྡོ་རྗེ་འཇིགས་བྱེད་འཁོར་དང་བཅས་པའི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་དུ་གྱུར་པས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཡ་མཱནྟ་
ཀ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། གསུམ་མམ་བདུན་གྱིས་ཕུལ། ཉེར་སྤྱོད་དང་ནང་མཆོད་ཀྱིས་མཆོད། ཧཱུཾ་འཇིགས་རུང་གཟུགས་ཅན་ཞེས་སོགས་ཀྱིས་བསྟོད། བླ་མ་འཇིགས་བྱེད་འཁོར་བཅས་ཀྱིས། །
མཆོད་སྦྱིན་གཏོར་མ་འདི་བཞེས་ལ། ཞེས་པ་ནས། ཡིད་ལ་འདོད་པ་ཀུན་འགྲུབ་ཤོག་ཅེས་འཕྲིན་ལས་བཅོལ། ལོང་ཡོད་ན་སྒོས་ཀྱི་ཆོས་སྐྱོང་ལ་ཡང་གཏོར་མ་འབུལ། དེ་ནས་གཏང་རག་གི་མཆོད་བསྟོད་བཟོད་
གསོལ་རྒྱས་བསྡུས་ཅི་རིགས་བྱ། ཆད་ལྷག་བསྐངས། མ་རྙེད་ཡོངས་སུ་ཞེས་སོགས་དང། ཁྱེད་ཀྱིས་སེམས་ཅན་དོན་ཀུན་སོགས་ནས། བཛྲ་མུཿ་མདུན་བསྐྱེད་ཀྱི་ཡེ་ཤེས་པ་རང་གནས་སུ་གཤེགས། དམ་ཚིག་པ་འོད་

[092B] རང་ཡི་དམ་དུ་གསལ་བའི་ཐུགས་ཀར་ཐིམ། བསྲུང་འཁོར་གཞལ་ཡས་ཁང་ལ་ཐིམ། གཞལ་ཡས་ཁང་རང་ལ། རང་ཡེ་ཤེས་སེམས་དཔའ་ལ། ཡེ་ཤེས་སེམས་དཔའ་རང་གི་ཐུགས་ཀའི་བླ་མ་དང་
གཉིས་སུ་མེད་པའི་ཏིང་ངེ་འཛིན་སེམས་དཔའ་ལ་ཐིམ་པར་གྱུར། སྣོད་ཐམས་ཅད་གཞལ་ཡས་ཁང་དང། བཅུད་ཐམས་ཅད་དཔལ་རྡོ་རྗེ་འཇིགས་བྱེད་ཀྱི་རྣམ་རོལ་ཏུ་གྱུར་པར་བསམས། སླར་ཡང་ཆུ་ལས་ཉ་ལྡང་བའི་
ཚུལ་དུ་འཇིགས་བྱེད་ཞལ་གཅིག་ཕྱག་གཉིས་པའི་སྐུར་བཞེངས་ལ། སྤྱོད་ལམ་ཐམས་ཅད་དུ་ལྷའི་ང་རྒྱལ་ལ་གནས་པར་བྱའོ། །བསྔོ་སྨོན་ཤིས་བརྗོད་བྱ། རྒྱལ་བ་ཀུན་དངོས་བླ་མ་གཤིན་རྗེའི་གཤེད། །གསང་དོན་
ཡིད་བཞིན་རྒྱ་མཚོ་ཆེན་པོ་ལས། །དངོས་གྲུབ་གཉིས་ཀྱི་ནོར་བུ་ལེན་འདོད་ན། །སྒྲུབ་ཐབས་གྲུ་ཆེན་འདི་ལ་བརྟེན་པར་བྱ། ཞེས་པ་འདི་ཡང་དོན་གཉེར་ཅན་འགའ་ཞིག་གིས་བསྐུལ་བ་ལ་བརྟེན་ནས། བཙུན་པ་བློ་བཟང་
ཆོས་ཀྱི་རྒྱལ་མཚན་གྱིས་འཕྲལ་དུ་སྦྱར་བའོ།། །ཧོཿ་འཇིགས་པ་མཐའ་དག་འཇིགས་མཛད་ཅིང། །ཁམས་གསུམ་ཟ་བར་ནུས་པ་ཡི། །བཅོམ་ལྡན་རྡོ་རྗེ་འཇིགས་བྱེད་དང། །འཇིག་
རྟེན་འཇིག་རྟེན་ལས་འདས་པའི། །ལྷ་ཚོགས་ཐམས་ཅད་དགོངས་སུ་གསོལ། །སྟོབས་ཆེན་གཤིན་རྗེའི་རྒྱལ་པོ་སོགས། །ཆོས་སྐྱོང་བསྲུང་མ་ཐམས་ཅད་དང། །སྣང་ཞིང་སྲིད་པའི་ལྷ་མ་སྲིན། །དྲེགས་པ་སྡེ་བརྒྱད་ཚོགས་

[093A]༄༅། །རྣམས་དགོངས། །ཕན་བདེའི་འབྱུང་གནས་སངས་རྒྱས་ཀྱི། །བསྟན་དགྲ་དཀོན་མཆོག་སྤྱི་ཡི་དགྲ་ཁྱད་པར་རྣལ་འབྱོར་དཔོན་སློབ་ལ། །གནོད་ཅིང་འཚེ་བའི་དགྲ་བགེགས་འདི། །ཟག་མེད་གཏོར་
མའི་ངོ་བོར་བཞེས། །དམ་ཚིག་ཉམས་པའི་དགྲ་བགེགས་རྣམས། །དབྱེ་དང་བསྐྲད་དང་རྨོངས་པར་མཛོད། །སྲོག་ཆོད་སྙིང་ཕྱུངས་ནང་ཁྲོལ་དྲོངས། །ཤ་ཁྲག་རུས་པ་ཞལ་དུ་གསོལ། །གཞན་གྱི་རྦོད་གཏོང་རྦད་
འདྲེ་སོགས། །བསམ་སྦྱོར་ངན་པ་ཐམས་ཅད་བཟློག་དགྲ་བགེགས་འབྱུང་པོའི་མཐུ་དང་སྟོབས། །དྲན་པ་རྫུ་འཕྲུལ་ཉམས་པར་གྱིས། །རྣལ་འབྱོར་བདག་ཅག་འཁོར་བཅས་ལ། །དབྱུ་གུ་དྲུག་ཅུ་རྩ་བཞི་ལས། །བྱུང་
བའི་བར་གཅོད་ནད་རིམས་དང། །གདོན་བགེགས་མ་ལུས་ཚར་གཅོད་མཛོད། ཅེས་པ་འདི་ཡང་གཤིན་རྗེའི་གཤེད་ཀྱི་རྣལ་འབྱོར་པ་བློ་བཟང་ཆོས་ཀྱི་རྒྱལ་མཚན་གྱིས་སྦྱར་བའོ།། །།



