༄༅། །འཇམ་མགོན་རྒྱལ་བའི་བསྟན་སྲུང་སྤྲུལ་པའི་རྒྱ༑ ཆེན་རྡོ་རྗེ་ཤུགས་ལྡན་རྩལ་གྱི་བསྐང་ཆོག་འབྲིང་བོ་ལས་བཞིའི་འཕྲིན་ལས་མྱུར་འགུགས་ཞེས་བྱ་བ་བཞུགས་སོ། །

[001B] །ན་མོ་གུ་རུ།  འདིར་སྤྲུལ་པའི་ཆོས་སྐྱོང་རྡོ་རྗེ་ཤུགས་ལྡན་གྱི་བསྐང་ཆོག་ཅུང་ཟད་བསྡུས་པ་བྱ་བར་འདོད་པས། གཏོར་མ་རྒྱལ་ཆེན་རིགས་སྔར་ཤ་གཟུགས་མ་ལྔ། འཁོར་གཏོར་མཐེབ་
ཀྱུ་ཙམ་གྱིས་བསྐོར། ཞི་དྲག་གི་ཉེར་སྤྱོད་གཉིས་དང། ཇ་ཆང་འོ་ཕུད་སོགས་མཆོད་བ་གཙང་ཞིང་དམ་སེལ་གྱིས་མ་གོས་བ་ལེགས་བར་བཤམ། སྐྱབས་སེམས། དགའ་ལྷའི་རྣལ་འབྱོར་དང་འབྲེལ་བའི་དམིགས་བརྩེ་མ་
བདག་བསྐྱེད་རྒྱས་བསྡུས་གང་རིགས་སྔོན་དུ་བཏང།  མཆོད་བ་རྣམས་བླ་མེད་ལྟར་བྱིན་གྱིས་བརླབ། བསྐྱེད་ཆོག་དངོས་ནི། ལས་སྔགས་ཀྱིས་བསངས། སྭ་བྷཱ་ཝ་ ས་སྦྱངས།  སྟོང་བའི་ངང་ལས་རང་གི་
མདུན་དུ་པཻ་ཌཱུརྱའི་ས་གཞིར་སྐྱེད་མོས་ཚལ། མཚོ་དང་རྫིང་བུ་སོགས་ཀྱིས་མཛེས་ཤིང་རིན་པོ་ཆེའི་རི་བོས་མཐའ་བསྐོར་བའི་དབུས་སུ་དབང་དྲག་རོལ་བའི་གཞལ་ཡས་ཁང་རྔ་མ་ཞིང་

[002A] །བརྗིད་པའི་ནང་དུ་གདོང་ལྔའི་དབང་པོ་འཇིགས་སུ་རུང་བ། རིན་པོ་ཆེའི་རྒྱན་དང་དར་ཟབ་ཀྱིས་གཡོགས་པའི་སྟེང་དུ་ཡ་ཧཱུཾ་གིས་མཚན་པ་ཡོངས་སུ་
གྱུར་པ་ལས་ངོ་བོ་འཇམ་དཔལ་གཤིན་རྗེའི་གཤེད་དང་དབྱེར་མ་མཆིས་པ་རྣམ་པ་འཇམ་མགོན་བསྟན་སྲུང་རྒྱལ་ཆེན་རྡོ་རྗེ་ཤུགས་ལྡན་རྩལ་སྐུ་མདོག་དམར་སྨུ་གཞལ་གཅིག་ཕྱག་
གཉིས་པ་དགྱེས་འཛུམ་བཞད་པའི་ཞལ་ཅུང་ཟད་གདངས་ཤིང་ལྗགས་འདྲིལ་བ། སྙིང་རྗེའི་ཤུགས་ཀྱིས་རྔམ་པའི་སྤྱན་གསུམ་གཡོ་བ། སྨར་དང་སྨིན་མ་མེ་ལྟར་འཕྲོ་བ། ཕྱག་གཡས་
གསེར་གྱི་སྤུ་གྲི་ནམ་མཁའ་ལ་འཕྱར་ཞིང། གཡོན་པས་དགྲ་བགེགས་ཀྱི་དོན་སྙིང་རྩ་བ་དང་བཅས་པ་ཐུགས་ཀར་བསྣམས་པ། མཚན་ཁུང་གཡོན་ན་དགོས་འདོད་ལྷུག་པར་སྩོལ་

[002B] ཁམས་གསུམ་དབང་དུ་འགུགས་པའི་གསེར་གྱི་ལྕགས་ཀྱུ་བསྣམས་པ། དབུལ་འཛམ་བུ་ཆུ་བོའི་གསེར་གྱི་མདངས་ཅན་གྱི་ཐང་ཞྭ་དར་གྱི་རྒྱན་ཅན་གསོལ་བ། རབ་བྱུང་གི་ཆ་བྱད་ཅན་ཆོས་
གོས་རྣམ་གསུམ་ལྷ་བ་ལྷུ་བ་ཏུ་འཆང་བ། ཞབས་ལ་གསང་ཕུ་སྟག་ལྷ་མ་བཞེས་པ། སྐུའི་སྤྲུལ་པས་འཇིག་རྟེན་ཁྱབ་པ། གསུང་གི་འཕྲིན་ལས་ཀྱིས་བསྟན་པ་སྲུང་བ། ཐུགས་ཀྱི་དགོངས་པ་སྟོབས་བཅུ་དང་ལྡན་
པ༑ རྣམ་འགྱུར་མ་ངེས་པ་ཅིར་ཡང་སྟོན་པའི་སྐུ་ལས་སྐྱེས་པའི་ཡེ་ཤེས་ཀྱི་མེ་རླུང་འཁྲུགས་པའི་དབུས་ན་བཞུགས་པ། གཙོ་བོའི་ཕུང་ཁམས་སྐྱེ་མཆེད་ཡན་ལག་རྣམས་ལས་འོད་ཟེར་དུ་མ་རེ་སྤྲོས་པ་ལས། གཙོ་
བོའི་མདུན་དུ་རྣམ་སྣང་ཤུགས་ལྡན་རྩལ་སྐུ་མདོག་དཀར་པོ་ཁྲོ་ཞིང་འཛུམ་པ། ཕྱག་གཡས་མདའ་དར་མེ་ལོང་གིས་བརྒྱན་པ་འཕྱར་ཞིང། གཡོན་ཞགས་པ་འྡིནྯ་པ་སྐུ་ལ་དར་དཀར་གྱི་འཇོལ་བེར་དང། དབུ་ལ་ལ་
ཐོད་གསེར་མ་གསོལ་བ། གླང་ཆེན་སྣ་རིང་ལ་ཆིབས་པ། གཡས་སུ་རིན་ཆེན་ཤུགས་ལྡན་རྩལ་སྐུ་མདོག་སེར་པོ་གཡས་གསེར་གྱི་ཚེ་བུམ་འཆི་མེད་བདུད་རྩིས་གང་བ་དཔག་བསམ་གྱི་ཤིང་གི་ཁ་རྒྱན་ཅན་ནམ་མཁར་
འཕྱར་ཞིང། གཡོན་ནོར་གཞོང་འཛིན་པ། རིན་པོ་ཆེའི་རྒྱན་དང་རྩེ་བེར་སེར་པོ་གསོལ་བ། སྒྲ་སྲ་བ་ཆས་མཛེས་ཀྱི་ལྷ་རྟ་ངང་དཀར་ལ་ཆིབས་པ། རྒྱབ་ཏུ་པདྨ་ཤུགས་ལྡན་རྩལ་ཁྲག་མདོག་རྔམ་བརྗིད་འཛུམ་

[003A]༄༅། །ཞིང་ཆགས་པའི་ཉམས་ཅན། གཡས་ཁམས་གསུམ་དབང་དུ་འགུགས་པའི་ལྕགས་ཀྱུ་དར་དམར་གྱིས་བརྒྱན་པ་ནམ་མཁའ་ལ་འཕྱར་ཞིང། གཡོན་རིན་པོ་ཆེའི་ཞགས་པ་འཛིན་པ་
དར་དམར་གྱི་གོས་གྱོན་ཅིང་མེ་ཏོག་དམར་པོའི་རྒྱན་ལྡན་ཞང་བློན་གྱི་ཆ་ལུགས་ཅན་གཡུ་འབྲུག་ལ་ཆིབས་པ། གཡོན་དུ་ཀརྨ་ཤུགས་ལྡན་རྩལ་ཤིན་ཏུ་དམར་སྨུག་ཁྲོས་པའི་ཚུལ་ཅན་གཡས་རལ་གྲི་དགྲ་ལ་
འཕྱར་ཞིང། གཡོན་ཙིཏྟ་ཞལ་དུ་སྟོབ་པ། དར་ནག་གི་ན་བཟའ་ཅན། དྲག་པོའི་བྱ་ཁྱུང་ལ་ཆིབས་པ། དེ་དག་གི་མཐའ་སྐོར་དུ་མཛེས་སྡུག་ཡུམ་ཆེན་དགུ། སྣ་འདྲེན་དགེ་སློང་བརྒྱད། ལས་མཁན་སྟག་
ཤར་བཅུ། དྲེགས་པ་སྡེ་བརྒྱད་ལ་སོགས་པའི་འཁོར་ཚོགས་རྒྱ་མཚོ་ལྟ་བུས་བསྐོར་བར་གྱུར། གཙོ་བོའི་ཐུགས་ཀ་དང་རང་ཡི་དམ་དུ་གསལ་བའི་ཐུགས་ཀའི་ས་བོན་ལས་འོད་ཟེར་འཕྲོས། དགའ་ལྡན་མཁའ་
སྤྱོད༑ རི་བོ་རྩེ་ལྔ། ཤམྦྷ་ལ་སོགས་པར་བཞུགས་རྡོ་རྗེའི་ཕོ་བྲང་ནས་ཏིང་ངེ་འཛིན་གྱིས་སྤྲུལ་པའི་གནས་ཡུལ་ཆེན་པོ་འདིར་སྤྲུལ་པའི་རྒྱལ་ཆེན་རྡོ་རྗེ་ཤུགས་ལྡན་རིགས་ལྔ་འཁོར་དང་བཅས་པ་སྐད་ཅིག་གིས་
བཛྲས་མཱ་ཡ་ཛཛ་ སྦོས་སྦྱོར་བསྲེགས་ཅིང་རོལ་མོ་དབྱངས་དང་བཅས་སྤྱན་འདྲེན་པ་ནི།  ཧཱུཾ༑ རབ་ཞི་ཆོས་སྐུའི་དབྱིངས་ལས་མ་གཡོས་ཀྱང། །སྣ་ཚོགས་སྤྲུལ་པའི་རོལ་གར་མཐའ་ཡས་པས། །མཉམ་མེད་ཐུབ་བསྟན་

[003B] སྤྲུལ་བསྒྱུར་ཅིར་ཡང་སྟོན་པའི་སྐུར་བཞེངས་ཤིག་བློ་བཟང་བསྟན་ལ་ཞུགས་པའི་བུ་བརྒྱུད་ལ། །བརྩེ་ཞིང་གདུང་བའི་གཡར་དམ་མི་གཡེལ་བར། །དགའ་ལྡན་ཞིང་ནས་ཡབ་རྗེ་ཙོང་
ཁ་པའི། །སེང་ཁྲིའི་གསེབ་ནས་ད་ལྟ་གནས་འདིར་གཤེགས། །ཉེར་བཞིའི་ཡུལ་དང་སུམ་ཅུ་རྩ་གཉིས་གནས། །ཨོཾ་ཌི་ཡཱ་ན་བྱང་ཕྱོགས་ཤམྦྷ་ལ། །རི་བོ་རྩེ་ལྔ་དཔལ་ལྡན་འབྲས་སྤུངས་དང། །ས་སྐྱའི་རྨུག་ཆུང་གནས་
ནས་གཤེགས་སུ་གསོལ། །དོལ་གྱི་ཆུ་མིག་རྡོ་ཕུད་ཆོས་འཁོར་དང། །རྣམ་རབ་ཚོང་འདུས་རི་ཆོས་རྨོར་ངོར་དགོན། །དགའ་རྣམ་འོན་རོང་ལྷ་ལྡན་སྤྲོ་ཁང་སོགས། །གར་བཞུགས་གནས་ནས་ཐོགས་མེད་གཤེགས་སུ་
གསོལ། །ཨོཾ་དྷརྨ་པཱ་ལ་མཧཱ་རཱ་ཛཱ་བཛྲ་བེ་ག་ཝ་ན་རུ་དྲཿ་པཉྩ་ཀྵུ་ལ་ས་པ་རི་ཝཱ་ར་ཨ་ཀརྵ་ཡ་ཛཛཛཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར།  ཞེས་སྤྱན་དྲངས་ཏེ་དམ་ཚིག་པ་དང་དབྱེར་མེད་དུ་གྱུར་བར་བསམ། དེ་ནས་
མཆོད་ཅིང་བསྟོད་པ་ནི།  ཨོཾ་དྷརྨ་པཱ་ལ་མྷཱ་རཱ་ཛཱ་བཛྲ་བེ་ག་ཝན་རུ་དྲཔཉྩ་ཀཱུ་ལ་ས་པ་རི་ཝཱ་ར་ཨྲྒྷཾ་པྲ་ཏཱིཙྪ་ཧཱུཾ་སཱཧཱ།  ཞེས་པ་ནས།  ཤཔྟའི་བར་གྱིས་མཆོད། ཨོཾ་དྷརྨ་པཱ་ལ་མཧཱ་རཱ་ཛཱ་བཛྲ་བེ་ག་ཝན་རུ་དྲཔཉྩ་ཀཱུ་ལ་ས་པ་རི་ཝཱ་ར་ཨོཾ་
ཨཱཧཱུཾ།  ཞེས་ནང་མཆོད་འབུལ།  གང་ཞིག་དྲན་པ་ཙམ་གྱིས་ཕྱི་ནང་གི་བར་ཆད་ཀུན་སེལ་ལས་བཞིའི་འཕྲིན་ལས་རྣམས། །སྩོལ་མཛད་རྒྱལ་ཆེན་ཤུགས་ལྡན་རིགས་ལྔ་རྩལ། །བསྟན་སྲུང་འཁོར་དང་བཅས་ལ་

[004A]༄༅། །ཕྱག་འཚལ་བསྟོད།  །དེ་ནས་བཤགས་པ་བྱ་བ་ནི།  རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་རྡོ་རྗེ་གསུམ་གྱི་ལྷ་ཚོགས་མདུན་གྱི་ནམ་མཁར་སྤྱན་དྲངས། དེ་རྣམས་ཀྱི་གནས་གསུམ་
ལས་ཡི་གེ་བརྒྱ་པ་དཀར་དམར་མཐིང་གསུམ་གྱི་ཚོགས་དཔག་ཏུ་མེད་པ་བྱུང། རང་དང་རྒྱལ་ཆེན་རིགས་ལྔ་དྲག་པོ་རྩལ་འཁོར་དང་བཅས་པ་རྣམས་ཀྱི་གནས་གསུམ་དུ་ཐིམ་པས། རང་གཞན་ཡོན་མཆོད་
འཁོར་དང་བཅས་པ་རྣམས་ཀྱི་དམ་ཚིག་ཉམས་ཆགས་ཐམས་ཅད་དང་དེའི་དབང་གིས་བསྟན་སྲུང་རྒྱལ་ཆེན་རིགས་ལྔ་འཁོར་དང་བཅས་པ་རྣམས་ཀྱི་སྐུ་གསུང་ཐུགས་ལ་ཉམས་གྲིབ་ཕོག་པ་ཐམས་ཅད་བྱང་ཞིང་དག་
པར་གྱུར་ པར་བསམས་ལ་ཡི་གེ་བརྒྱ་པ་ཉེར་གཅིག་བཟླ། དེ་ནས།  ཧཱུཾ༑ འཇམ་དཔལ་ཞི་ཁྲོ་རྗེ་བཙུན་བློ་བཟང་གྲགས། །རྩ་བརྒྱུད་བླ་མ་ཡི་དམ་ལྷ་ཚོགས་དང། །ཁྱད་པར་བསྟན་སྲུང་རྡོ་རྗེ་དྲག་པོ་རྩལ། །བརྩེ་བ་ཆེན་
པོས་བདག་ལ་དགོངས་སུ་གསོལ། །བདག་ནི་མ་རིག་འཐིབས་པོས་ཡོངས་ནོན་ཅིང། །དབང་མེད་ཆགས་སྡང་དྲག་པོས་རྒྱུད་དཀྲུགས་པས། །བག་མེད་སྡིག་ལྟུང་ཉེས་ཚོགས་ཅི་བགྱིས་པ། །སྙིང་ནས་
བཤགས་སོ་མྱུར་དུ་བྱང་བར་མཛོད། །མཁན་སློབ་དགེ་འདུན་སྤྱན་སྔར་ཁས་བླངས་པའི། །སོ་སོར་ཐར་བའི་བཅས་མཚམས་དྲལ་བ་དང། །བླ་མ་རྒྱལ་བ་སྲས་བཅས་སྤྱན་སྔ་རུ། །དམ་བཅས་བྱང་སེམས་

[004B] །བླ་མ་དཀྱིལ་འཁོར་ལྷ་ཚོགས་དབང་བཞག་ནས། །ཉེར་མ་ནོས་དམ་ཚིག་གཉེན་པོ་འདོར་པ་སོགས། །བཅས་དང་རང་བཞིན་སྡིག་ལྟུང་ཉེས་ཚོགས་ཀུན། །སྙིང་ནས་བཤགས་སོ་མྱུར་དུ་བྱང་
བར་མཛོད། །ཁྱད་པར་བློ་བཟང་རྒྱལ་བའི་བསྟན་པ་ལ། །སྡང་དང་ལོག་པའི་བསམ་སྦྱོར་འཆང་བ་དང། །དམ་ཉམས་དམ་སེལ་མཛའ་བོར་བསྟེན་པ་དང། །ཟབ་མོ་བཤད་སོགས་སྙིང་ནས་མཐོལ་ཞིང་བཤགས། །
ཚང་ལ་མ་ནོར་བསྟན་པའི་སྙིང་པོ་དང། །མཇལ་ཀྱང་ལྟར་སྣང་ཕྱོགས་རེའི་ལུགས་གཞན་གྱི། །བསྲེ་བསླད་བགྱིས་དང་ཡལ་བར་བོར་བ་སོགས། །ཁྱོད་ཀྱི་ཐུགས་དང་ལྷག་པར་འགལ་བ་བཤགས། །ལྷ་ཆེན་ཁྱོད་
ཀྱིས་བུ་ལྟར་བསྐྱངས་པ་ལ། །རྒྱུན་དང་དུས་ཀྱི་མཆོད་གཏོར་མ་བགྱིས་སོགས། །མདོར་ན་ནོངས་ཤིང་ཉེས་པའི་ཚོགས་རྣམས་ཀུན། །སྙིང་ནས་བཤགས་སོ་བརྩེ་བས་རྗེས་གཟུང་མཛོད།  །དེ་ནས་བསྐང་བ་བྱ་བ་ལ། བསྐང་
རྫས་བྱིན་རླབས་ནི། ལས་སྔགས་ཀྱིས་བསངས། སྭ་བྷཱ་ཝ་ས་སྦྱངས། སྟོང་པའི་ངང་ལས་བསྐང་རྫས་རྣམས་རང་རང་གི་མིང་ཡིག་དང་པོ་ཐིག་ལེས་བརྒྱན་བཞུ་བ་ལས་བྱུང་བའི་བླ་མ་ཡི་དམ་སྤྲུལ་པའི་རྒྱལ་ཆེན་རྡོ་རྗེ་ཤུགས་ལྡན་
རིགས་ལྔ་དྲག་པོ་རྩལ་འཁོར་དང་བཅས་པ་མཉེས་པར་བྱེད་པའི་དམ་རྫས་སྤྱན་གཟིགས་མཆོད་པའི་བྱེ་བྲག་བསམ་གྱིས་མི་ཁྱབ་པ་ཞིག་བླ་མ་ཡི་དམ་སྤྲུལ་པའི་རྒྱལ་ཆེན་རྡོ་རྗེ་ཤུགས་ལྡན་རིགས་ལྔ་དྲག་པོ་རྩལ་འཁོར་

[005A]༄༅། །དང་བཅས་པ་རྣམས་ཀྱི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག་ཨོཾ་སརྦ་བིད་པཱུ་ར་པཱུ་ར། སུ་ར་སུ་ར། ཨཱ་བརྟ་ཡ་ཨཱ་བརྟ་ཡ་ཧོབཛྲ་སྥ་ར་ཎ་ཁཾ།  ལན་གསུམ།  ཨོཾ་བཛྲ་ཨྲྒྷཾ་ཨཱ་
ཧཱུཾ༑  ནས།  ཨོཾ་བཛྲ་ཤཔྟ་ཨཱཧཱུཾ།  བར་དང།  ཨོཾ་བཛྲ་རཱུ་པ་ཨཱཧཱུཾ།  ནས།  ཨོཾ་བཛྲ་སྤརཤ་ཨཱཧཱུཾ། ཨོཾ་སཱ་བྷཱ་ཝ་བི་ཤུདྡྷེ་ སོགས་སྔགས་དྲུག་ཕྱག་རྒྱ་དྲུག་གིས་བྱིན་གྱིས་བརླབ།  བདག་གི་བསམ་པའི་སྟོབས་དང་ནི།  །སོགས་བདེན་སྟོབས་
བརྗོད་པས་བསྐང་རྫས་བྱིན་གྱིས་བརླབ། བསྐང་གཏོར་ནང་མཆོད་ལྟར་བྱིན་གྱིས་བརླབས་ལ། རོལ་མོ་དབྱངས་དང་བཅས།  ཧཱུཾ༑ ཆོས་དབྱིངས་བདེ་བ་ཆེན་པོའི་རྣམ་རོལ་ལས། བྱུང་བའི་མཆོད་སྤྲིན་ནམྨྑའི་མཐའ་ཀླས་པ། །ཤུགས་ལྡན་རིགས་
ལྔ་འཁོར་བཅས་སྤྱན་ལམ་དུ། །འབྱུང་ཞིང་རྒྱས་ལ་དགྱེས་པ་བསྐྱེད་གྱུར་ཅིག་མངར་གསུམ་བདུད་རྩིའི་མཆོད་ཡོན་རྒྱ་མཚོར་འཁྱིལ། །མཛེས་པའི་མེ་ཏོག་དྲི་ཞིམ་བདུག་སྤོས་སྤྲིན། །འོད་འབར་སྣང་གསལ་ག་པུར་ངད་
ལྡང་དྲི། །སྣ་ཚོགས་བཟའ་བཅའ་སྙན་པའི་རོལ་མོར་བཅས། །རྡོ་རྗེ་ཤུགས་ལྡན་རིགས་ལྔའི་ཐུགས་དམ་བསྐང། །བཀའ་ཉན་འཁོར་ཚོགས་ཐུགས་དམ་བསྐངས་གྱུར་ནས། །རྣལ་འབྱོར་འདོད་དོན་ཡིད་བཞིན་འགྲུབ་པ་
དང༑ ༑བློ་བཟང་བསྟན་དགྲ་ཐལ་བར་བརླག་པར་མཛོད། །དགྲ་བགེགས་སྙིང་ཁྲག་དབང་ལྔའི་མེ་ཏོག་དང། །ཤ་སྣའི་དུད་སྤྲིན་ཞུན་ཆེན་སྒྲེན་མེ་སྦར། །མཁྲིས་པའི་དྲི་ཆབ་ཤ་རུས་ཞལ་ཟས་ཚོགས། །དུང་ཆེན་རྐང་

[005B] །རྡོ་རྗེ་ཤུགས་ལྡན་་བཀའ་ཉན་འཁོར་ཚོགས་་རྣལ་འབྱོར་འདོད་དོན་་བློ་བཟང་བསྟན་དགྲ་ཐལ་་ཤ་ཁྲག་གཏོར་ཚོགས་ལྷུན་པོའི་སྤོ་ལྟར་སྤུངས། །སྐྱེམས་ཆད་རྒྱ་ངའོ་ཞ་མཚོ་ལྟར་
འཁྱིལ། །བཀྲ་ཤིས་རྟགས་རྫས་འདོད་ཡོན་རིན་ཆེན་བདུན། །ཕྱི་ནང་མཆོད་སྤྲིན་ཀུན་གསལ་ཁྱོན་དུ་བཀྲམ། །རྡོ་རྗེ་ཤུགས་ལྡན་་བཀའ་ཉན་་རྣལ་འབྱོར་་བློ་བཟང་་སྤྲིན་དཀར་ལྟར་འཕྱོ་གདོང་ལྔའི་དབང་པོ་
དང༑ ༑རྩལ་ཆེན་ཁྱུང་འབྲུག་གླང་ཆེན་དང་སེར་རྟན། །གཏུམ་པའི་གཅན་གཞན་ཕུང་བྱེད་ཐན་བྱའི་ཚོགས། །སྤྱན་གཟིགས་ཉེར་མཁོའི་སྲོག་ཆགས་སྣ་ཚོགས་ཀྱིས། །རྡོ་རྗེ་ཤུགས་ལྡན་་བཀའ་ཉན་  ྾  རྣལ་འབྱོར་  ྾  བློ་
བཟང་་རྔམ་བརྗིད་རིན་ཆེན་རུས་པའི་ཕོ་བྲང་དང། །ཐང་ཞྭ་དུར་སྨྲིག་ཆས་གོས་འཇོལ་བེར་དང། །གཡང་གཞིའི་བགོ་བ་རིན་ཆེན་རུས་རྒྱན་སོགས། །ཞི་དྲག་རྒྱན་གོས་མཚང་མེད་པ་ཡིས། །རྡོ་རྗེ་་བཀའ་ཉན་་རྣལ་
འབྱོར་་བློ་བཟང་བསྟན་དགྲ་་སྤུ་གྲི་དགྲ་སྙིང་ལྕགས་ཀྱུ་མདའ་དར་དང། །བུམ་ཐོད་ནོར་གཞོང་ཞགས་པ་ནེའུ་ལེ་སོགས། །ཞི་དྲག་རྒྱན་ཆ་གོ་མཚོན་སྣ་ཚོགས་དང། །སྲོག་འཁོར་བླ་རྡོ་ཕྱི་ནང་གསང་རྟེན་གྱིས། །རྡོ་
རྗེ་  ྾  བཀའ་ཉན་  ྾  རྣལ་འབྱོར་  ྾  བློ་བཟང་  ྾  འདོད་ཆུང་ཆོག་ཤེས་སྦྱངས་པའི་ཡོན་ཏན་ལ། །གནས་ནས་ཤིང་རྟ་ཆེན་པོའི་གཞུང་ལུགས་ཆེར། །མང་ཆོས་དཔྱད་པ་ཕྲ་མོའི་བརྒལ་བརྟག་གོ་ལུང་རིགས་

[006A]༄༅། །རྣམ་འགྱུར་འབུམ་དུ་སྤྲོ་བ་ཡིས། །རྡོ་རྗེ་ཤུགས་ལྡན་་བཀའ་ཉན་་རྣལ་འབྱོར་་བློ་བཟང་་བསྟན་པའི་སྙིང་པོ་བྱང་ཆུབ་ལམ་རིམ་ལ། །ཐོས་བསམ་བཤད་སྒྲུབ་གཅིག་ཏུ་བརྩོན་
པ་དང། །དགེ་ལྡན་ལྟ་གྲུབ་གཙང་མར་སྐྱོང་བ་ཡི། །ལྷ་ཁྱོད་ལྷག་པར་དགྱེས་པའི་མཆོད་སྤྲིན་འདིས། །རྡོ་རྗེ་་བཀའ་ཉན་་རྣལ་འབྱོར་་བློ་བཟང་་ཕྱི་རུ་སོ་ཐར་འདུལ་བའི་ཀུན་སྤྱོད་གཙང། །ནང་དུ་དེས་
འབྱུང་བྱང་ཆུབ་སེམས་གཉིས་འབྱོངས། །གསང་བ་རིམ་གཉིས་བདེ་སྟོང་རྣལ་འབྱོར་སྐྱོང། །ཡོངས་རྫོགས་ལམ་བཟང་འགལ་མེད་སྒྲུབ་པ་འདིས། །རྡོ་རྗེ་་བཀའ་ཉན་་རྣལ་འབྱོར་་བློ་བཟང་་ཐུན་མོང་
ཐུན་མོང་མིན་པའི་ལམ་རིམ་དང། །གསང་བདེ་འཇིགས་གསུམ་རིམ་གཉིས་ཟབ་མོའི་གནད། །བློ་བཟང་རྒྱལ་བའི་དགོངས་བཅུད་མཐར་ཐུག་ལ། །ངེས་རྙེད་རྩེ་གཅིག་བརྩོན་པའི་རྣལ་འབྱོར་འདིས། །རྡོ་རྗེ་་བཀའ་
ཉན་་རྣལ་འབྱོར་་བློ་བཟང་་གང་སྐུའི་ཕུང་ཁམས་སྐྱེ་མཆེད་ཡན་ལག་རྣམས། །ཤུགས་ལྡན་རིགས་ལྔ་གཙོ་འཁོར་དུ་ཤར་ཀྱང། །ངེས་དོན་ལུས་དཀྱིལ་ལྷ་ཚོགས་སོ་གཉིས་སུ། །ངེས་རྙེད་ཡ་མཚན་
ཕུལ་གྱི་རྣལ་འབྱོར་འདིས། །རྡོ་རྗེ་་བཀའ་ཉན་་རྣལ་འབྱོར་་བློ་བཟང་་བློ་བཟང་རྒྱལ་བའི་བསྟན་དགྲ་འཇོམས་པའི་ཕྱིར། །ཕྱི་ལྟར་འཇིགས་བྱེད་དྲེགས་པའི་ཚུལ་བསྟན་ཀྱང། །ངོ་བོ་འཇམ་དཔལ་གཤིན་རྗེ་

[006B] །ཡིད་ཆེས་གསོལ་འདེབས་བླ་མེད་རྟེན་མཆོག་གིས། །རྡོ་རྗེ་་བཀའ་ཉན་་རྣལ་འབྱོར་་བློ་བཟང་བསྟན་དགྲ་ཐལ་བར་བརླག་པར་མཛོད།  །དེ་ནས་ཆོས་སྐུ་མའི་བཟློག་པ་དང་མཐུན་གྲུབ་མ་རྣམས་སྤྱི་འགྲོ་ལྟར་བྱ་
དེ་ནས་བཟླས་པ་བྱ་བ་ནི།  རང་ཡི་དམ་དུ་གསལ་བའི་ཐུགས་ཀའི་ས་བོན་ལས་འོད་ཟེར་འཕྲོས། ཆོས་སྐྱོང་རྒྱལ་ཆེན་ཤུགས་ལྡན་རིགས་ལྔ་དྲག་པོ་རྩལ་རྣམས་ཀྱི་ཐུགས་ཀར་ཉི་གདན་གྱི་སྟེང་དུ་ཧཱུཾ་ཡིག་གི་མཐར་སྔགས་ཕྲེང་རང་
རང་གི་ཁ་དོག་དང་མཚུངས་པས་བསྐོར་བ་ལ་ཕོག་པས་ཐུགས་རྒྱུད་རང་དབང་མེད་པར་བསྐུལ་ཏེ། ཅི་འདོད་པའི་ཞི་རྒྱས་དབང་དྲག་གི་ལས་ཐམས་ཅད་ཐོགས་པ་མེད་པར་སྒྲུབ་པར་གྱུར་ པར་བསམས་ལ།  ཨོཾ་བཛྲ་བིཀི་མིཊྞ་
སཱཧཱ༑ ཞེས་དང། ཨོཾ་དྷརྨ་པཱ་ལ་མྷཱ་རཱ་ཛཱ་བཛྲ་བེ་ག་ཝན་རུ་དྲཔཉྩ་ཀཱུ་ལ་སརྦ་ཤྟྲུ་མཱ་ར་ཡ་ཧཱུཾ་ཕཊ།  ཅེས་དམིགས་རིམ་དང་བཅས་ཅི་མང་བཟླས་པའི་མཐར་ཡིག་བརྒྱ་བཟླས་ཏེ་གཏོར་མ་འབུལ་བ་ནི། འབུལ་གཏོར་ནང་མཆོད་ལྟར་བྱིན་གྱིས་བརླབས་ལ།།
བསྟན་སྲུང་རྒྱལ་པོ་ཆེན་པོ་རྡོ་རྗེ་ཤུགས་ལྡན་རིགས་ལྔ་དྲག་པོ་རྩལ་འཁོར་དང་བཅས་པ་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་དུ་གྱུར་པས་གཏོར་མའི་བཅུད་ཐམས་ཅད་དྲངས་ཏེ་
གསོལ་བར་གྱུར་ པར་བསམ།  ཨོཾ་དྷརྨ་པཱ་ལ་མཧཱ་རཱ་ཛཱ་བཛྲ་བེ་ག་ཝན་རུ་དྲཔཉྩ་ཀཱུ་ལ་ས་པ་རི་ཝཱ་ར་ས་སརྦ་བིགྡྖན་ཤ་ཏྲཱུམ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།  ཞེས་པ་ལན་གསུམ་གྱིས་གཙོ་བོ་ལ་ཕུལ། འཁོན་རྣམས་ལ། ཨོཾ་ཨ་ཀླ་རོ་

[007A]༄༅། །མུ་ཁཾ་སརྦྡྷ་ཎཾ་ཨཱྡྱ་ནུ་ཏྤྣྣ་འཏྭ། ན་མཿ་སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་སམྦྷ་ར་ཧཱུཾ།  ལན་གསུམ།  ཨོཾ་དྷརྨ་པཱ་ལ་མྷཱ་རཱ་ཛཱ་བཛྲ་བེ་ག་ཝན་རུ་དྲཿ་པཉྩ་ཀཱུ་ལས་པ་རི་ཝཱ་ར་ཨརྒྷཾ་ནས་
ཤཔྟ་པྲ་ཏཱིཙྪ་ཧཱུཾ་སཱཧཱ། ཨོཾ་དྷརྨ་པཱ་ལ་མཧཱ་རཱ་ཛཱ་བཛྲ་བེ་ག་ཝ་ནེ་རུ་དྲཿ་པཉྩ་ཀཱུ་ལ་ཨོཾ་ཨཱཧཱུཾ།  གཏོར་རྫོངས་ནི།  ཧཱུཾ༑ འཇམ་མགོན་རྒྱལ་བའི་བསྟན་སྲུང་རྡོ་རྗེ་ཤུགས་ལྡན་རིགས་ལྔ་དྲག་པོ་རྩལ་འཁོར་དང་བཅས་པ་
ཁྱེད་རྣམས་ཀྱིས་ཤ་ཁྲག་དམར་གྱི་གཏོར་མ་འདི་བཞེས་ལ། སངས་རྒྱས་ཀྱི་བསྟན་པ་སྤྱི་དང། ཁྱད་པར་འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་མདོ་སྔགས་ཀྱི་བསྟན་བསྲུངས། དཀོན་མཆོག་གི་དབུ་འཕང་བསྟོད་
དགེ་འདུན་གྱི་སྡེ་སྐྱོངས། བླ་མའི་སྐུ་ཚེ་སྲིངས། རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་རྣམས་ཀྱི་ཆོས་སྒྲུབ་པའི་འགལ་རྐྱེན་ཐམས་ཅད་གསོལ། མཐུན་རྐྱེན་ཐམས་ཅད་སྒྲུབས། གནོད་ཅིང་འཚེ་
བར་བྱེད་པའི་དམ་ཉམས་དགྲ་བགེགས་ཐམས་ཅད་དྲག་པོའི་ཆད་བས་སྐད་ཅིག་ཉིད་ལ་ཐལ་བའི་རྡུལ་ཕྲན་བཞིན་དུ་བརླག་པའི་འཕྲིན་ལས་མཛོད་ཅིག་ཨོཾ་དྷརྨ་པཱུ་ལ་མྷཱ་རཱ་ཛཱ་བཛྲ་བི་ག་ཝན་རུ་དྲཿ་པཉྩ་ཀཱུ་ལ་ས་པ་རི་ཝཱ་ར་
དགྲ་བགེགས་ཨ་མུ་ཀ་མཱ་ར་ཡ་ཕཊ།  དེ་ནས་བསྟོད་པ་བྱ་ནི།  བདེ་གཤེགས་བསྟན་པའི་སྙིང་པོ་དྲི་མེད་ཕུལ། །སྐྱེ་དགུའི་བསོད་ནམས་དབྱིག་ཏུ་ངེས་བསྲུང་ཞེས། །འཇམ་དཔལ་དཔའ་བོ་འཇིགས་བྱེད་དྲེགས་པའི་ཟོལ། །

[007B] །རྗེས་ཆགས་སྙིང་རྗེ་པར་རག་ལང་ཚོར་འཛུམ། །ཅིར་ཡང་སྒེག་པའི་ཁྲོ་ཆགས་ཞི་འཛུམ་གར། །ཚད་གཟུང་ཕ་མཐའ་མ་དམིགས་སྐུའི་གསང་བ། །དྲན་པའི་མོད་ལ་དགོས་
འདོད་སྩོལ་ལ་བསྟོད། །མཁྱེན་རབ་སྤུ་གྲིས་སྲིད་པའི་དགྲ་སྲོག་དྲལ། །བདེ་ཆེན་ཙིཏྟ་ཞི་མཐའི་གཤེད་དུ་བཟུང། །སྲིད་ཞིའི་མཐའ་ལས་བཞིངས་པའི་ཐབས་མཁས་བརྡ། །མཐའ་ཡས་འགྲོ་བའི་དཔལ་དུ་སྟོན་ལ་བསྟོད། །
མཐའ་བྲལ་ལྟ་བའི་ཡང་རྩེ་ཀླུ་སྒྲུབ་ལུགས། །ཐུབ་པའི་བརྟུལ་ཞུགས་འདུལ་བའི་སྤྱོད་པ་མཆོག་འདི་ལྟར་སྐྱོང་ཞེས་འགྲོ་ལ་འདོམས་པའི་སླད། །ཐང་ཞྭ་ངུར་སྨྲིག་ཆས་ཀྱི་ཀླུབས་ལ་བསྟོད། །གདོང་ལྔའི་དབང་པོ་
རྩལ་ཆེན་ཁྱུང་འབྲུག་སོགས། །སྣ་ཚོགས་ཞེན་པ་ངེས་མེད་ལ་བརྟེན་ནས། །མཐའ་ཡས་ཞིང་དུ་གང་འདུལ་སྤྲུལ་བསྒྱུར་གར། །འགྲོ་བའི་དོན་དུ་ངལ་བ་མེད་ལ་བསྟོད། །རབ་འབར་མེ་དཔུང་འཁྲུགས་པའི་ཀློང་ཉིད་དུ། །ཁྲོ་
གཏུམ་དྲག་ཤུལ་བཤན་པའི་ཚུལ་འཆང་ཡང། །བྱམས་བརྩེ་ཞི་བའི་ངང་ལས་ཅུང་ཟད་ཀྱང། །གཡོ་མེད་ངོ་མཚར་ཁྱད་པར་འཕགས་ལ་བསྟོད། །གང་གི་གཟུགས་ཕུང་རྣམ་དག་གཞི་མཛད་གར། །འབུམ་ཕྲག་སྟོན་ཟླའི་
ལང་ཚོ་གསར་པའི་སྐུ། །མདའ་དར་ཞགས་འཛིན་གཉིས་འཐུང་དབང་པོར་ཆིབས། །རྐྱེན་ངན་པར་གཅོད་སེལ་མཛད་ཁྱོད་ལ་བསྟོད། །གང་གི་ཚོར་ཕུང་རྣམ་དག་རྒྱས་མཛད་གར། །ཉིན་བྱེད་བྱེ་བའི་བྱིན་གཟིས་བརྗིད་པའི་སྐུ། །

[008A]༄༅། །ནོར་གཞུང་བུམ་ཐོགས་ལྷ་རྟ་ངང་སེར་ཆིབས། དཔལ་འབྱོར་འདོད་གུ་སྤེལ་མཛོད་ཁྱོད་ལ་བསྟོད། །གང་གི་འདུ་ཤེས་རྣམ་དག་དབང་མཛད་གར། །པད་རཱ་ག་ལྷུན་པོའི་དཔལ་བཞིན་འབར་
བའི་སྐུ། །ལྕགས་ཀྱུ་ཞགས་འཛིན་གཡུ་འབྲུག་སྔོ་པོ་འཆིབས། །ཁམས་གསུམ་དབང་དུ་འགུགས་མཛད་ཁྱོད་ལ་བསྟོད། །གང་གི་འདུ་བྱེད་རྣམ་དག་དྲག་མཛད་གར། །དམར་ནག་མི་བཟད་མེ་རླུང་འཁྲུགས་ལྷའི་སྐུ། །
རྩལ་ཆན་ཁྱུང་ཆིབས་སྤུ་གྲི་དགྲ་སྙིང་ཐོགས། །དགྲ་བགེགས་ཐལ་པར་རློག་མཛད་ཁྱོད་ལ་བསྟོད། །ཁམས་བཞི་གཟུགས་སོགས་རྣམ་ལྔ་རྣམ་དག་པའི། །རང་བཞིན་དང་རིགས་མཛོས་སྡུག་ཡུ་མཆེད་དགུ། །ལང་
ཚོགས་རབ་སྒེག་འདོད་པའི་སྒྱུ་ཙལ་གྱིས། །སྲིད་པའི་འཆིང་བ་གྲོལ་མཛད་རྣམས་ལ་བསྟོད། །སྐྱེ་མཆེད་རྩ་རྒྱུས་རིགས་རྣམས་རྣམ་དག་པའི། །རང་བཞིན་འཕྲིན་ལས་སྣ་འདྲེན་དགེ་སློང་བརྒྱད། །གང་ལ་གང་འདུལ་སྤྲུལ་
པའི་ཟློས་གར་གྱིས། །དམ་ལྡན་པུ་བཞིན་སྐྱོང་མཛད་རྣམས་ལ་བསྟོད། །ཡན་ལག་རྣམ་དག་སྟོབས་ཆེན་འཁོར་བོའི་གར། །དམ་ཉམས་སྲོག་ལ་དབང་བྱེད་ལས་མཁན་ཚུལ། །རྒྱ་ཧོར་བལ་ཧོད་ཁ་ཆེའི་རྣམ་འགྱུར་གྱིས། །
ཕྱོགས་ཀུན་རྒྱུ་བའི་སྟག་ཤར་བཅུ་ལ་བསོད། །བཀའ་འཁོར་གཉན་པོ་ཁ་ཆེ་དམར་པོ་སོགས། །རྒྱལ་བཙན་གཟའ་བདུད་གནོད་སྦྱི་ནོར་བདག་ཀླུ། །ལྷ་སྲིན་གཤིན་རྗེ་མོ་ཐེའུ་རང་སོགས། །སྡེ་བརྒྱད་དམག་ཚོགས་

[008B] །ཡིད་འོང་རིན་ཆེན་མཛེས་པའི་གཞལ་མེད་དང། །རྔམ་བརྗིད་དུ་དུར་ཁྲོད་རུས་པའི་ཕོར་བྲང་སོགས། །སྣ་ཚོགས་རྟེན་དང་བརྟེན་པའི་རྣམ་འགྱུར་གྱི། །མཐའ་ཀླས་སྤྲུལ་པའི་བཀད་པར་ཕྱག་འཚལ་
བསྟོད༑ ༑དེ་ལྟར་བསྟོད་ནས་འདོད་དོན་འཕྲིན་ལས་བཅོལ་བ་ནི། ཧཱུཾ༑ དམ་ལྡན་སུག་པོས་ཁྱོད་ལ་གང་བཅོལ་བའི། །ལས་བཞིའི་འཕྲིན་ལས་རྣོ་མྱུར་ཐོགས་མེད་དུ། །ཀུན་གྱི་མཐོང་ཆོས་མངོན་སུམ་རྟགས་སྟོན་ན། །བདག་གི་བཅོལ་
བའི་ལས་འདི་སྒྲུབ་པར་མཛོད། །བློ་བཟང་རིང་ལུགས་དྲི་མེད་ཉིན་བྱེད་དབང། །སྲིད་ཞིའི་དགུང་མཁར་ཏག་ཏུ་འབར་བ་ལས། །དམན་དང་ལོག་པའི་ལམ་མུན་ཐག་བྲིངས་པའི། །སྣང་བསྐྱེད་དགུའི་དཔལ་དུ་བརྟལ་བར་
མཛོད། །དེ་འཛིན་སྐྱེས་བུ་དཔལ་དན་བླ་མ་ཡི། །སྐུ་ཚེ་མི་ཤིགས་མཆོག་གི་གྱལ་མཚན་བརྟན། །གང་འདུལ་འགྲོ་ལ་འཕྲིན་ལས་དགོས་འདོད་ཆར། །བློ་བཟང་བསྟན་པའི་དཔལ་དུ་འབེབས་པར་མཛོད། །ཐུབ་པའི་བཞེད་
གཞུང་དྲི་མེད་ཤིང་རྟའི་སྲོལ། །འཛིན་པའི་བློ་གསལ་ཁྲིམས་ལྡན་འདུས་པའི་སྡེ། །ཐུགས་མཐུན་ཁྲིམས་གཙང་བཤད་སྒྲུབ་འཕེལ་བ་སོགས། །དགེ་ལྡན་རིང་ལུགས་ཡར་ཟླའི་དཔལ་དུ་མཛོད། །མང་ཐོས་གདམས་པར་
ཤར་བའི་སྙིང་པོའི་བཅུད། །དོ་སྔགས་ལམ་གྱི་རིམ་པར་རྩེ་གཅིག་ཏུ། །སྒྲུབ་པའི་རྒྱལ་མཚན་འཛིན་པའི་བྱ་བྲལ་ཀུན། །བཞེད་དོན་སྙིན་པོར་སོན་པའི་འཕྲིན་ལས་མཛོད། །ཆོས་དང་ཆོས་མིན་བདེ་སྡུག་རྒྱུ་འབྲས་ལ།།

[009A]༄༅། །སྤྱོད་པའི་སྐྱེ་རྒྱུ་ས་ཆེན་ཁྱོན་བརྟལ་བར། །ཚར་གཆོད་རྗེས་འཛིན་གང་འདུལ་འཕྲིན་ལས་ཀྱི། །མཐར་ཐུག་གཏན་བདེའི་ལམ་བཟང་ཡང་སྤོར་མཛོད། །ཁྱད་པར་འབྱོར་བདག་ཅག་འཁོར་བཅས་
ཀྱི༑ ༑བར་ཆད་རྐྱེན་ངན་མ་ལུས་ཁྱོད་ཀྱི་གསོལ། །ཚེ་བསོད་དཔལ་འབྱོར་མ་ལུས་ཁྱོད་ཀྱིས་སྤེལ། །བརྟན་གཡོའི་འདོད་དགུ་དབང་དུ་ཁྱོད་ཀྱིས་སྡུས། །རྟག་ཏུ་ལུས་དང་དི་བཞིན་མི་འབྲལ་བར། །གང་དང་གང་བཅོལ་ཡིད་
ལ་གང་རེ་བ། །དེ་དང་དེ་བཞིན་མྱུད་དུ་འགྲུབ་པ་ཡི། །སྟོང་གྲོགས་གཉེར་ཁ་ནམ་ཡང་མི་གཡེལ་མཛོད། །བློ་བཟང་བསྟན་ལ་སྡང་པའི་ཡིད་སྒྲུབ་དང། །རྣལ་འབྱོར་སློས་ལ་འཚིང་འདི་མ་ཉམས་ཀྱི། །སྙིང་ཁྲག་ཧུ་བ་
ཀྱིས་འདྲེན་པའི་མངོན་སྤྱོད་ལས། །ལོ་དང་ཟླ་བ་རྨ་འགྱེངས་ད་ལྟར་སྒྲུབས། །ཕུན་ཚོགས་འདོད་དགུ་རབ་འཀྱུལ་སྒྲུབ་གནས་འདིར། །རྒྱུན་དུ་མཆོད་ངོ་མགྲོན་དུ་རྟག་བཞུགས་ནས། །མི་ནོར་ལོགས་སྤྱོད་སྲུང་བར་
གཉེར་གཏད་ན། །ཉིན་མཚན་དུས་དྲུག་བྱ་ར་མ་གཡེལ་མཛོད། །དེ་ནས་བསྐུལ་བྱ་དགོས་པ་བྱུང་ན་རྒྱས་བ་འཚུབ་ལྷོང་ཆེ་བས་ཧིན་ཏུ་བསྡུས་པ་བྱ་ཚུལ་ནི། བསྐུལ་གཏོར་འཁྲག་གིས་བརྒྱན་བ་བཤམས་ལ་ཡི་དམ་གྱིས་རྒྱལ་བང་པོའི་ངང་ནས། ཧཱུཾ༑ རྒྱལ་བའི་
བསྟན་དང་བསྟན་འཛིན་དགེ་འདུན་སྔར། །བསམ་སྦྱོར་ལོག་བར་འཁུ་བའི་དགྲ་བགས་སྐུན། །ལོ་ཟླ་ཞག་དང་སྐད་ཅིག་མ་འགྱེངས་པར། །དྲ་པོའི་ཆད་ལས་མི་བཟད་སྣ་ཚོགས། །ལེ་ལོ་གཡང་དང་ལས་ཕྱིར་

[009B] །སྨྱོ་འབོག་བརྒྱལ་དང་རིམས་ནད་གཟེར་ཐུང་ཕོབ། །ལུས་དང་སེམས་ཕྲོལ་ཤ་ཁྲག་ཞལ་དུ་གསོལ། །ཀླད་བ་འཇིབ་ཅིང་རུས་མུར་སྤགས་པ་གྱོན། །ངན་སེམས་མདུན་གྲོས་བྱེ་མའི་ཆང་བུར་ཤིགས། །
མངའ་ཐང་སྣུམ་ཟད་མར་མེ་ཇི་བཞིན་ཐོང། །ཚེ་དཔལ་ལོངས་སྤྱོད་རྒྱབ་རྟེན་དཔུང་དང་བཅས། །བྱ་སྒོ་མ་ཡིས་བསེགས་བཞིན་ལྷག་མེད་མཛོད། །མདོར་ན་བདག་ལ་གནོད་ཅིང་འཚེ་བའི་དགེ། །དངོས་དང་རྗེས་འབྲངས་མི་གི་
ལྷག་མར་ཐོངས། །བཅོལ་བའི་ལས་འདི་ད་ལྟ་བ་སྒྲུབ་ན། །དངོས་བརྒྱུད་བླ་མའི་བཀའ་དང་དམ་ལས་འདས། །རྣལ་འབྱོར་བསྟེན་གསོལ་དོན་མེད་རེ་བའི་འབས། །བསླུ་བས་དོ་ནོངས་བསྟན་སྲུང་མིང་ཙམ་གྱུར། །དེ་བས་
དམ་ཚིག་གཉན་པོ་མ་དྲལ་བར། །མཐུ་རྩལ་དྲག་ཏུ་བསྐྱེད་ལ་ལས་ཀུན་མཛོད། །ཅེས་བསྐུལ་ཏེ་བསྐུལ་གཏོར་ཟོར་དུ་འཕང་ངོ། །དྲག་བསྐུལ་འདི་བཞིན་བྲག་རི་རྡོ་རེ་འཆད་རྒྱ་མཚོ་མཐའ་ཡས་ཀྱི་གསུང་བཅོས་སྲད་མེད་པའོ།། དེ་ནས་ཧཱུཾ༑ མཐུན་པའི་དངོས་
གྲུབ་མ་ལུས་པ། །དེང་འདིར་དག་ལ་སྩལ་དུ་གསོལ། །འཁོར་དང་བསྟན་པ་ལོངས་སྤྱོད་རྣམས། །རྒྱས་པར་མཛོད་ཅིག་ཤུགས་ལྡན་རྩལ། །བསྐུལ་འདི་གལ་ཆེ་དུས་ལས་རྒྱུན་དུ་མི་གཏོང་ངོ། །མངའ་གསོལ་ནི་ཕྱིར་རོལ་དུ་བསང་ཀྱི་དུད་སྦྲིན་
དང་བས། ཧཱུཾ༑ བློ་བཟང་རྒྱལ་བའི་རིང་ལུགས་སྐྱོང་པ་ལ། །ཐུགས་བསྐྱེད་ལས་བཞིའི་འཕྲིན་ལས་རྣ་མྱུར་ཤུགས། །ཀུན་ལས་ཁྱད་པར་འཕགས་སའི་བསྟན་སྲུང་མཆོད། །ཁྱོད་ཀྱི་དབུ་འཕང་བསྟོད་ཅིང་མངའ་གསོལ་

[010A]༄༅། །ལོ༑ ༑བླང་དོར་ལེགས་ལམ་སྟོན་པའི་བླ་མ་དང། །མཆོག་ཐུན་དངོས་གྲུབ་སྩོལ་མཛད་ཡི་དམ་ལྷ། །འཕྲིན་ལས་བཞི་ཡི་གྲོགས་མཛད་བསྟན་སྲུང་མཆོག། །བླ་མ་ལྷ་སྲུང་འདུས་ཀུར་མངའ་གསོལ་
ལོ༑ ༑བདག་ཅག་དཔོན་སློབ་མི་ནོར་ཕྱི་ནང་རྫས། །ཀུན་གྱི་གཉེར་གཏད་སྲུང་མར་མངའ་གསོལ་ན། །དེང་ནས་བྱང་ཆུབ་སྙིང་པོ་མ་ཐོབ་བར། །ལས་བཞིའི་འཕྲིན་ལས་སྒྲུབ་ལ་མ་གཡེལ་ཞིག། དེ་ནས་གཏང་རག་གི་མཆོད་
བསྟོད་བྱས་ལ་ལྷག་ཆད་ཀྱི་ཉེས་པ་བསྐང་ཕྱིར་ཡིག་བརྒྱ་དང་བཟོད་གསོལ་ནན་ཏན་བྱ། རྟེན་ཡོད་ན་བརྟན་བཞུགས་དང། མེན་གཤིགས་སུ་གསོལ། ཉེར་བསྡུ་སྨོན་ཞིང་སོགས་མཇུག་ཆོག་རྣམས་སྤྱི་འགྲོ་ལྟར་བྱའོ། །དེ་ལྟར་སྤྲུལ་པའི་རྒྱལ་ཆེན་རྡོ་རྗེ་ཤུགས་ལྡན་རྩལ་གྱི་བསྐང་ཆོག་འབྲིང་པོ་
ལས་བཞིའི་འཕྲིན་ལས་མྱུར་འགུགས་ཞེས་བྱ་བ་འདི་ཡང་མོད་སྨད་ཐང་སྟེང་མགར་ཐར་བྲུལ་སྐུ་རིན་པོ་ཆེ་ཐུབ་བསྟན་འཇིགས་མེད་གྲགས་པ་རྣམ་རྒྱལ་དང། སྐུ་མཆེད་རྡོ་རྗེ་རྣམ་རྒྱལ་བཅས་ཀྱིས་བཀུལ་ཇི་ལྟར་མཛད་པ་བཞིན་་ཕ་བོང་ཁ་པ་བདེ་ཆེན་སྙིང་པོས་ལྕགས་རྟ་ཐ་སྐར་ཟླ་བའི་དྲག་པོའི་
ལས་ལ་ཤིས་པའི་ཚེ་ཀྱི་ཉིན་པར་གླིང་མེ་ཏོག་བཀར་པའི་སྐྱེད་ཚལ་དུ་བསྐང་ཆོག་རྒྱས་བ་ལས་བསྡུ་ཏེ་ཧ་སྦྱོར་གཅིག་ལ་འཕྲལ་མར་བྱིས་པའི་ཡི་གེ་བ་ནི་ནག་ལྡན་དཔོན་ལྷ་ཐུབ་བསྟན་གསུང་ཀྱིས་བསྐྱི་པའོ།། །།མངལ།། །།
   ༈    །སུ་རྱ་ཛས་ཡོན་སྦྱར་རྣམ་དཀར་མཐུས། །ས་ལམ་བྲོས་པ་རབ་མྱུར་ཤིང་རྟའི་ཤུགས། །ཟླུ་འཇུག་གདོད་མའི་རྒྱལ་སར་མྱུར་འགོད་ཤོག། །ནས་ཕྱི་ལོ་བཙན་ཞུས་ལེ་པར་སོང།། །།


﻿
[001A]༄༅། །རྒྱལ་ཆེན་རྡོ་རྗེ་ཤུགས་ལྡན་རྩལ་གྱི་བསྐང་འཕྲིན་མདོར་བསྡུས་དོན་ཆེན་མྱུར་འགྲུབ་ཅེས་བྱ་བ་བཞུགས་སོ། །

[001B] །ན་མོ་གུ་རུ་མཉྫུ་གྷོ་ཥཱ་ཡ། རྒྱལ་ཀུན་མཁྱེན་རབ་དྷཱི་ཡིག་ཁམས། །བླ་མ་ཡི་དམ་ཆོས་སྐྱོང་སོགས། །ཅིར་ཡང་བརྫུས་པའི་མཛད་འཕྲིན་གྱིས། །འཇིགས་སྐྱོབས་མཆོག་སྩོལ་བར་ཆད་སྲུངས། །
དེ་ཡང་དགེ་ལྡན་རིང་ལུགས་དྲི་མེད་འཛིན་སྐྱོང་སྤེལ་མཛད་ཡོངས་ཀྱི་དགྲ་ལྟ་ཐུན་མོང་མ་ཡིན་པ་རྒྱལ་ཆེན་རྡོ་རྗེ་ཤུགས་ལྡན་རྩལ་དེ་ལ་བསྐང་འཕྲིན་རྟབ་པོར་བཏང་དགོས་བྱུང་ན། རྟེན་ཁྱད་པར་ཅན་གྱི་མདུན་དུ་ཕྱི་ནང་གི་མཆོད་པ་དང་གཏོར་མ་རྣམས་ཕྱག་
སྲོལ་ལྟར་བཤམས་ནས། སྐྱབས་འགྲོ་སེམས་བསྐྱེད་བླ་མའི་རྣལ་འབྱོར་དང་འབྲེལ་བར་དམིགས་བརྩེ་མ་བརྒྱ་རྩ་དང། རྡོ་རྗེ་འཇིགས་བྱེད་ཀྱི་བསྒོམ་བཟླས་གཉོར་འབུལ་བཅས་སོང་སྟེ། ཕྱི་ནང་གི་མཆོད་པ་སྤྱི་ལྟར་བྱིན་གྱིས་བརླབས། རྟེན་ནི། སྐྱོང་བ་ཧྲཱི་ཥྚཱི་ ས་བསངས་
སྭ་བྷ་ཝ་ས་སྟོང་པས་སྦྱངས།  སྟོང་པའི་དང་ལས་རང་གི་མདུན་དུ་མེ་རླུང་འཚུབ་ཅིང་རབ་ཏུ་འབར་བ་དྲག་པོའི་འབྲུག་སྒྲ་སྒྲོགས་པའི་གུར་གྱི་དབུས་སུ་འཇའ་ཚོན་ལྟར་བཀྲ་བའི་གཞལ་ཡས་ཁང་གི་ནང་དུ་པདྨ་དང་ཉི་ཟླའི་གདན་གྱི་
སྟེང་དུ་ཧཱུཾ་ལས་མཐུ་སྟོབས་རྫུ་འཕྲུལ་ཡོངས་ཀྱི་བདག་པོ་བསྟན་སྲུང་རྡོ་རྗེ་ཤུགས་ལྡན་རྩལ་སྐུ་མདོག་དཀར་ལ་དམར་བའི་མདངས་ཆགས་པ་ཁྲོ་ཆགས་ཀྱི་ཉམས་དང་ལྡན་ཞིང་རབ་ཏུ་བྱུང་བའི་ཆ་བྱང་ཅན། བླ་གོས་གཉིས་
བརྩེགས་གསོལ་བ། ཞལ་གཅིག་ཕྱག་གཉིས་ཞལ་མཆེ་བ་གཙིགས་ཤིང། སྤྱན་གསུམ་མེ་ལྟར་འབར་བ་བསེའི་ཐེབ་ཞྭ་ཅན། ཕྱག་གཡས་སྤུ་གྲི་འཕྱར་ཞིང། གཡོན་པས་ཙིཏྟ་རླངས་པ་ཅན་ཞལ་དུ་གསོལ་ནས་
སེང་གེ་དང་རྟ་ནག་སོགས་ཞོན་པ་ངེས་མེད་ཆིབས་ཏེ་གླིང་བཞི་ཡུད་ཙམ་ལ་བསྐོར་བའི་སྐུར་བསྟན་པ། དེའི་སྤྲུལ་པ་འཕྲིན་ལས་རྣམ་བཞི་སྒྲུབ་ལ་རིངས་པའི་ཚུལ་བསྟན་པའི་བློན་ཆེན་བཞི་དང། ཡང་སྤྲུལ་རུ་འདྲེན་སྡེ་
བཞི་སོགས་རྒྱ་བོད་ཧོར་གྱི་དྲེགས་པའི་སྡེ་དཔུང་བསམ་གྱིས་མི་ཁྱབ་པས་བསྐོར་བའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ་མཚན་པར་གྱུར། །བདག་མདུན་གྱི་ཐུགས་ཀའི་ཧཱུཾ་ལས་འོད་ཟེར་

[002A] །འཕྲོས་པས། རང་བཞིན་བདེ་བ་ཆེན་པོའི་ཕོ་བྲང་ནས་རྒྱལ་བའི་བསྟན་སྲུང་ཆེན་པོ་རྡོ་རྗེ་ཤུགས་ལྡན་རྩལ་འཁོར་དང་བཅས་པ་སྐད་ཅིག་གིས་སྤྱན་དྲངས་པར་བསམ་ལ། སྤོས་རོལ་དབྱངས་དང་བཅས་པས། ཧཱུཾ་འཇམ་
དཔལ་ཞི་ཁྲོས་རང་བསྟན་བསྲུང་བའི་ཕྱིར། །དྲེགས་པའི་རྗེར་བཞེངས་རྡོ་རྗེ་ཤུགས་ལྡན་རྩལ། །བཀའ་བློན་བཞི་དང་རུ་འདྲེན་སྡེ་བཞི་སོགས། །འཁོར་ཚོགས་དང་བཅས་གནས་འདིར་གཤེགས་སུ་གསོལ། །ཨོཾ་མ་ཧཱ་རཱ་ཛ་བཛྲ་བཻ་
ག་ཝན་ས་པ་རི་ཝཱ་ར་ཨ་ཀརྵ་ཡ་ཛཿ་ཛཿ་ཛཿ་ཧཱུཾ་བཾ་ཧོ་དམ་ཚིག་པ་དང་གཉིས་སུ་མེད་པར་གྱུར། པདྨ་ཀ་མ་ལ་ཡེ་སྟྭཾ།  ཞེས་སྤྱན་དྲངས་ཏེ་ཡེ་ཤེས་པ་དང་དམ་ཚིག་པ་འབྱེར་མེད་ཅུ་བཞུགས་པར་མོས།  དེ་ནས་མཆོད་པ་འབུལ་བ་ནི། ཧཱུཾ་བདེ་
སྟོང་ཏིང་འཛི་བ་ལས་བྱུང་བའི། །ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ། །ཟན་མེད་ཡེ་ཤེས་བདུད་རྩི་རྒྱ་མཚོ་འབུལ། །ཞེས་ནས་འདོད་དགུའི་དངོས་གྲུབ་སྩལ་དུ་གསོལ། །ཨོཾ་མཧཱ་རཱ་ཛ་བཛྲ་བཻ་ག་ཝ་ན་ས་པ་རི་
ཨརྒྷཾ་པྲ་ཏཱིཙྪ་ཧཱུཾ་སཱཧཱ།  དེ་བཞིན་ཏུ་  པདྱཾ་ ནས་  སྤརཤ་ འི་བར་དང།  ཨོཾ་ཨཱ་ཧཱུཾ་ ཞེས་སྦྱར་བས་ཕྱི་ནང་ཞི་མཆོད་པ་ཕུལ་ཏ། ཧཱུཾ་སྲིད་གསུམ་དགྲ་བགེགས་འཇོམས་པའི་མཐུ་སྟོབས་རྣམས། །མཐའ་དག་གཅིག་ཏུ་སྤུངས་བཞིན་རབ་འཇིགས་སྐུ། །
རྡོ་རྗེ་ཤུགས་ལྡན་རྩལ་ཞེས་ཆེར་གྲགས་པ། །མཐུ་སྟོབས་རྫུ་འཕྲུལ་བདག་པོ་ཁྱོད་ལ་བསྟོད།  །ཅེས་བསྟོད། དེ་ནས་འགག་པ་བྱ་བ་ནི། གྲིབ་སེལ་ཕྱི་མ་ངག་ལྟར་ཡིག་བརྒྱ་ཉེར་གཅིག་བཟླ་ཞིང།  ཧཱུཾ་ཆོས་རྣམས་རང་བཞིན་སྤྲོས་པའི་མཐའ་
བྲལ་ཡང། །མ་རིག་དབང་གིས་ནོངས་པར་གང་བགྱིས་ཀུན། །སྤྲུལ་པའི་ཆོས་རྒྱལ་འཁོར་བཅས་སྤྱན་ལམ་དུ། །སྙིང་ནས་བཤགས་སོ་བཟོང་བཞེས་ཚངས་པ་སྩོལ།  །དེ་ནས་བསྐང་རྫས་སྤྱི་ལྟར་བྱིན་གྱིས་བརླབས། བསྐལ་བ་
ནི། ཧཱུཾ་བདེ་སྟོང་ཏིང་འཛིན་ལྷ་ལམ་ཡངས་པ་ལས། །རབ་འབྱམས་མཆོད་པའི་སྤྲིན་ཕུང་ཉེར་དཀྲིགས་ཏེ། །བསྟན་སྲུང་རྒྱལ་པོ་ཆེན་པོའི་སྤྱན་ལམ་དུ། །འབྱུང་ཞིང་རྒྱས་པས་དགྱེས་པ་བསྐྱེད་གྱུར་ཅིག་ཞི་དྲག་

[002B] །འདོད་ཡོན་བཀྲ་ཤིས་རྟགས་རྫས་རིན་ཆེན་བདུན། །རྔམས་བརྗིད་དུར་ཁྲོད་རིན་ཆེན་གཞལ་ཡས་ཁང། །མཁོ་དགུའི་ཡོ་བྱད་དཀོར་ནོར་མཛོད་ཀྱིས་གཏམས། །རིན་ཆེན་རུས་པའི་
རྒྱན་དང་དཔའ་བའི་ཆས། །དུར་སྨྲིག་ཆོས་གོས་ལས་བཞིའི་ཕྱག་མཚན་ཚོས། །རྫུ་འཕྲུལ་ཤུགས་འཆན་རྒྱན་ལྡན་བཞོན་པ་དང། །སྲོག་ཆགས་སྣ་ཚོགས་བར་སྣང་འཛིན་མ་ཁྱབ། །འདོད་དགུའི་བུམ་བཟང་
གཏེར་དང་དཔག་བསམ་ཤིང། །ཁུས་རྫིང་སྐྱེད་ཚུལ་བའི་གླིང་བཀོར་པས་མཛེས། །ཛམ་རྫས་གཏོར་མཚོགས་ཀྱི་འཁོར་ལོ་བཤམས། །ཕྱི་ནང་གསང་བ་བླ་མེད་རྟེན་རྣམས་ཀུན། །མ་ཚང་མེད་པའི་མཆོང་པའི་ཚོགས་
རྣམས་ཀྱིས། །འཇམ་མགོན་བསྟན་སྲུང་སྤྲུལ་པའི་ཆོས་རྒྱལ་ཆེ། །ཤུགས་ལྡན་རིགས་ལྔ་འཁོར་བཅས་ཐུགས་དམ་བསྐངས། །ཉམས་ཆགས་ཀུན་སྐོང་འགལ་རྐྱེན་བར་ཆད་སོལ། །དཔལ་འབྱོར་ལེགས་ཚོགས་
འདོད་པའི་དངོས་གྲུབ་སྩོལ། །སྣང་སྲིད་དབང་བསྡུས་གནོད་བྱེད་ཚར་ཆོད་ལ། །རྣལ་འབྱོར་བསམ་དོན་མ་ལུས་འགྲུབ་པར་མཛོད།  །བསྐུལ་བཟློག་བྱེད་ན།  ཧཱུཾ་འཇམ་དབྱངས་བཀའ་སྡོད་རྡོ་རྗེ་ཤུགས་ལྡན་རྩལ། །སྐུ་ལྔ་
ཅུ་འདྲེན་འཁོར་ཚོགས་བཅས་རྣམས་ཀྱིས། །ཞེས་སོགས་དང། ཧཱུཾ་ཆོས་སྐུ་ཡངས་པའི་ཕོ་བྲང་ནས། རྡོ་རྗེ་ཤུགས་ལྡན་འཁོར་བཅས་ཀྱིས།།  ཞེས་སོགས་དཀྱུས་བཞིན།    ༈   ། བཟླས་པ་ནི། རང་ཡི་དམ་དུ་གསལ་བའི་ཐུགས་ཀ་ནས་འོད་ཟེར་འཕྲོས། བསྟན་སྲུང་འཁོར་བཅས་ཀྱི་ཐུགས་རྒྱུད་བསྐུལ་བས་གང་འདོད་ཀྱི་འཕྲིན་ལས་ཐོགས་
པ་མེད་པར་སྒྲུབ་པར་ བསམ་ལ།  ཨོཾ་མཧཱ་རཱ་ཛ་བཛྲ་བཻ་ག་ཝན་སརྦ་སིདྡྷི་ཧཱུཾ།  ཞེས་ཅི་འགྲུབ་བཟླས་རྗེས་ཡིག་བརྒྱས་ལྷན། ཆད་བསྐངས། དེ་ནས་གཏོར་མ་བྱིན་གྱིས་བརླབས་ཏེ།  རྒྱལ་ཆེན་འཁོར་དང་བཅས་པའི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་
གཅིག་པ་དམར་པོའི་འོད་ཀྱི་སྐུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་མ་ཧཱ་ཛ་བཛྲ་བཻ་ག་ཝན་ས་པ་རི་ཝཱ་ར་ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི།  ལན་གསུམ་དང། ཨ་ཀཱ་རོ་ལ་སོགས་པས་འཁོར་རྣམས་

[003A]༄༅།  །ལ་འབུལ། སྔགས་དེའི་མཐར་ཨརྒྷཾ་སོགས་དང། གསུམ་བཏགས་པ་ཕྱི་ནང་གི་མཆོད་པ་འབུལ།  ཧོཿ་བསྟན་སྲུང་ཆེན་པོ་འཁོར་བཅས་ཀྱིས། །མཆོད་སྦྱིན་གཏོར་མ་འདི་བཞེས་ལ། །འགལ་རྐྱེན་བར་ཆད་ཞི་བ་དང། །
མཐུན་རྐྱེན་ཡིད་བཞིན་འགྲུབ་པར་མཛོད།  །ཅེས་བརྗོད། གཞི་བདག་གི་གཏོར་མ་བསྔོ། དེ་ནས་བསྟོད་པ་ནི།  ཧཱུཾ་འཇམ་མགོན་བླ་མའི་གསེར་ཁྲིའི་ཁོང་གསེང་ནས། །མ་གཡེངས་མདོ་སྔགས་བསྟན་པའི་བྱ་ར་མཁན། །འཕྲིན་ལས་མྱུར་
མགྱོགས་རྡོ་རྗེ་ཤུགས་ལྡན་རྩལ། །དམ་ཅན་འཁོར་ཚོགས་བཅས་ལ་བསྟོད་པར་བགྱི། །མགོན་ཁྱོད་དགེ་ལྡན་བཀའ་བརྒྱུད་རིམ་བྱོན་གྱི། །དམ་ཚིག་རྡོ་རྗེ་རི་མོ་གཙུག་བཞེས་ལ། །ཕན་བདེའི་རྩ་བ་བློ་བཟང་རྒྱལ་བའི་
བསྟན། །དེ་འཛིན་སྐྱེས་བུ་དགེ་འདུན་སྡེར་བཅས་སྐྱོངས། །བྱེ་བྲག་སྐྱབས་འོག་ཆོས་གྲྭའི་སྣོད་བཅུད་ཀུན། །ཉིན་མཚན་དུས་དྲུག་འབྲལ་མེད་སྲུང་སྐྱོབས་ལ། །ནད་རིམས་བྱང་ཕུར་ཁ་སྒྲས་སྲི་ཀེག་སོགས། །ཕྱི་
ནང་རྐྱེན་ངན་མཐའ་དག་བཟློག་ཏུ་གསོལ། །ཁྲིམས་ལྡན་དགེ་འདུན་པདྨོ་བཟད་པའི་ཚལ། །ཚེ་བསོད་དཔལ་འབྱོར་འདབ་ཕྲེང་འབུམ་མཛེས་ཤིང། །བསླབ་གསུམ་རིམ་གཉིས་སྦྲང་རྩིའི་བཅུད་ཆགས་པར། །འཆད་ཉན་བུང་
བའི་གླུ་དབྱངས་སྒྲོགས་པར་མཛོད། །སྣང་སྲིད་ཡིད་མཐུན་མི་ནོར་ཟས་གསུམ་ཀུན། །ཁ་བ་ལེན་རྡོ་ཡིས་ལྕགས་བཞིན་དབང་དུ་བསྡུས། །ལོག་པར་འཁུ་བའི་ཞིང་བཅུ་དགྲ་བགེགས་ཀུན། །ལོ་ཟླར་མ་
བཞག་དྲག་པོའི་ཆད་པས་སྒྲོལ། །མདོར་ན་དེང་ནས་བྱང་ཆུབ་སྙིང་པོའི་བར། །མཐུ་ལྡན་རྡོ་རྗེའི་སྲུང་མ་ཁྱོད་བསྟེན་ན། །འབྲལ་མེད་འཕྲིན་ལས་རྣམ་བཞིང་རྟག་སྐྱོངས་ལ། འཕྲལ་ཡུན་བསམ་དོན་མ་ལུས་
འགྲུབ་པར་མཛོད།  །གཞན་ཡང་བསངས་གཏོང་ན། །བསང་རྫས་མེ་ལ་བསྲེག་ཙང་ཀྱིན་གྱིས་བརླབས་ཏེ།  ཀྱཻ་དབང་བྱེད་ཡེ་ཤེས་མེ་དཔུང་འབར་སློང་དུ། །བསང་རྫས་སྣ་ཚོགས་བསྲེགས་པའི་དུད་སྤྲེན་འདིས། །བསྟན་སྲུང་ཆེན་པོར་

[003B] །དམིགས་མེད་དབྱིངས་སུ་དྲི་མ་དག་གྱུར་ཅིག་ ཅས་ཚར་མང་དུ་བཏང། གསེར་སྐྱེམས་གཏོང་ན། བྱིན་གྱིས་བརླབས་པའི་གསེར་སྐྱེམས་སྦྲེང་ཞིང།  ཀྱཻ་མཆོག་གསུམ་བདེན་མཐུས་བྱིན་གྱིས་བརླབས་པ་ཡི།།
གདུང་སེལ་གསེར་སྐྱེམས་བདུད་རྩིའི་རྒྱ་མཚོ་འདིས། །དགྲ་ལྷ་སྟོབས་ལྡན་རྒྱལ་ཆེན་མཆོད་བགྱིད་ན། །རྣམ་དཀར་བསམ་དོན་ལྷུན་གྲུབ་སྡོང་གྲོགས་མཛོད།  །ཅེས་ཚར་མང་དུ་འབུལ། གཡང་འབོད་བྱེད་ན། མདའ་དར་སོགས་
ཀྱིས་གཡབ་ཅིང།  ཧྲཱི་སྲིད་གསུམ་དབང་བསྒྱུར་རྒྱལ་ཆེན་རྡོ་རྗེ་ཤུགས། །སྤྲུལ་འཁོར་དབང་གི་ཕོ་ཉའི་ཚོགས་དང་བཅས། །ངེད་འདིར་མཐུ་སྟོབས་ནུས་པའི་དཔུང་བསྐྱེད་ལ། །སྲིད་ཞིའི་ཕྱྭ་གཡང་འགུག་
པའི་དུས་ལ་བབས། །ཚེ་བསོད་མངའ་ཐང་ཡར་ངོའི་ཟླ་བཞིན་འཕེལ། །ཟས་ནོར་ལོངས་སྤྱོད་ཆུགས་འཛིན་གན་མཛོད་བཞིན། །ཁོ་དགུའི་ཕྱྭ་གཡང་པད་མཚོར་དང་པ་ལྟར། །གནས་འདིར་ཐོགས་མེད་
འགུག་པའི་འཕྲིན་ལས་མཛད། ལྷ་ཀླུ་མི་ཡི་ཕུན་ཚོགས་འདོད་དགུའི་གཡང། །ཕྱོགས་བཅུ་ཀུན་ནས་དབྱར་གྱི་སྤྲིན་བཞིན་དུ། །འདུ་ཞིང་གཡང་ཆགས་མི་འགྱུར་བརྟན་པ་ཡིས། །དགེ་མཚན་ཤིས་པས་
སྣོད་བཅུད་ཁྱབ་པར་མཛོད།  །ཅེས་ཚར་ཅི་རིགས་སུ་ལོན་པར་བྱའོ། །མཇུག་ཏུ་གཏང་རག་གི་མཆོད་པ་བྱིན་ཀྱིས་བརླབས་ཏེ། སྔགས་རྐྱང་ཞེས་ཕྱི་ནང་གི་མཆོད་པ་འབུལ་ཞིང།  ཧཱུཾ་འཇམ་དབྱངས་སྨྲ་སེང་གསང་གསུམ་སྒྱུ་མའི་འཕྲུལ། །རྡོ་རྗེ་ཤུགས་
ལྡན་འཁོར་བཅས་བདག་བསྟོད་ཅིང། །རྣལ་འབྱོར་དགྲ་ལྷའི་གཙོ་བོར་མངའ་གསོལ་གྱི། །མ་བཅོལ་བར་ཡང་ཆོས་སྲིད་ལས་ཀུན་སྒྲུབས། །རྨོངས་པའི་དབང་གྱུར་སྙིགས་མའི་སྐྱེ་འགྲོ་ལ། །བླང་དོར་མ་
ནོར་ཚུལ་བཞིན་སྟོན་པ་སོགས། །རྡོ་རྗེའི་ཐ་ཚིག་ཇི་ལྟར་ཁས་བླངས་པ། །ནམ་ཡང་གཡེལ་མེད་སྐྱོངས་ཤིག་ས་མཱ་ཡ།  །ཞེས་དང། ཡིག་བརྒྱ་བཟླས་ཏེ།  གང་ཡང་བདག་བློ་ མས་བཟོད་གསོལ།  བདག་ལ་དངོས་

[004A]༄༅། །གྲུབ་ མས་འདོད་གསོལ།  འདིར་ནི་རྟེན་དང་ མས་བརྟན་བཞུགས་བྱ་ཞིང། ཨོཾ་ཡིད་བཞིན་ནོར་དང་བུམ་བཟང་འདོད་འཇོ་བ། །དཔག་བསམ་ཤིང་ལྟར་འདོད་པའི་རེ་བ་ཀུན། །འབད་མེད་སྩོལ་མཛད་བླ་མ་
ཡི་དམ་དང། །མཁའ་འགྲོ་ཆོས་སྐྱོང་སྲུང་མའི་བཀྲ་ཤིས་ཤོག་ །ཅེས་ཤིས་པ་བརྗོད་ཅིང་མེ་ཏོག་གི་ཆར་འབེབས་པར་བྱའོ།།  །།མཁས་གྲུབ་གསུང་སིལ་བདུད་རྩིའི་སྐྱེམས། །ཆོག་འཁྲིགས་ཡོལ་ཀོར་སྐྱིལ་
བ་འདིས། བསྟན་སྲུང་རྒྱལ་ཆེན་མཆོད་དོ་འཚལ། །རབ་འབྱམས་ལས་བཞི་མྱུར་འགྲུབ་ཤོག་ །ཆོས་རྒྱལ་ཆེན་རྡོ་རྗེ་ཤུགས་ལྡན་རྩལ་གྱི་བསྐང་འཕྲིན་མདོར་བསྡུས་དོན་ཆེན་མྱུར་བ་གྲུབ་ཅེས་བྱ་བ་འདི་ནི།    ༈   
མངའ་བདག་གྲུབ་དབང་གི་རྟིའི་རིན་པོ་ཆེས་མཛད་པའི་བསྐང་བཤགས་མདོར་བསྡུས་ཀྱི་འཕྲིན་ལས་ཕྱོགས་འདིར་སྤེལ་འདོད་ཀྱི་བསམ་པས་མཚམས་སྦྱར་བར་བརྟེན། འཛམ་གླིང་བྱང་མཐའི་བརྩུན་གཟུགས་འཇམ་དབྱངས་དགྱེས་པའི་བཤེས་གཉེན་ཞེས་བྱ་བས་
དཔལ་རི་དགེ་རྒྱས་ཀྱི་མདུན་ཤོད་ཆོས་གྲྭ་བཀྲ་ཤིས་ཆེའི་འབྱོར་གླིང་དུ་བསྒྲིགས་པ་ལྷ་རྒྱལ་ལོ།། །།།

[004B][BLANK PAGE]



﻿༄༅། དགེ་ལྡན་བསྟན་སྲུང་དགྲ་ལྷའི་རྒྱལ་པོ་སྲིད་གསུམ་སྐྱེད་ཟུའི་སྲོག་བདག་དམ་ལྡན་བུ་བཞིན་སྐྱོང་བའི་ལྷ་མཆོག་སྤྲུལ་བའི་རྒྱལ་ཆེན་རྡོ་རྗེ་ཤུགས་ལྡན་རྩལ་གྱི་སྒོར་སྐང་རྒྱས་
པ་ཕྱོགས་ལས་རྣམ་པར་རྒྱལ་པའི་རྔ་དབྱངས་ཞེས་བྱ་བ་བཞུགས་སོ། །།

[001] །ན་མོ་གུ་རུ་བཛྲ་དྷ་རཱ་ཡ། རྒྱལ་ཀུན་ཡབ་གཅིག་འཇམ་དཔལ་དབྱངས་གང་འདི་ན་ཐ་མལ་དགེ་སྦྱོང་ཟོལ། །བློ་བཟང་རྒྱལ་བའི་དབང་པོ་ཞེས་གྲགས་རྒྱལ་པ་ཉིད་
ལས་ཆེས་ལྷག་པའི། །ཚང་ལ་མ་ནོར་དྲི་མེད་ཐུབ་བསྟན་སྔོན་མེད་ཤིང་རྟའི་སྲོལ་འབྱེད་མཁས། །ཁྱོད་ཀྱི་ཞབས་སེན་བདག་སྙིང་པདྨོར་བྱང་ཆེན་བར་དུ་རྩེཾ་གར་རོལ། །རྒྱལ་
ཀུན་སྐུ་གསུང་ཐུགས་ཀྱི་གསང་བ་ཀུན་འདུས་དྲག་པ་རྡོ་རྗེ་འཆང། །ཤེས་བྱའི་འཁོར་ལོ་ལྷན་སྐྱེས་མཆོག་ཏུ་སྡོམས་མཛད་དཔལ་ལྡན་ཧེ་རུ་ཀ། ཕྱི་ནང་བདུད་སྡེའི་དཔུང་ཚོགས་
མཐར་བྱེད་འཇིགས་མཛད་ཁྲོ་བོའི་དབང་པོའི་ཞབས། །དབྱེར་མེད་དཀྱིལ་འཁོར་འཁོར་ལོའི་ཚོགས་ཀྱིས་དངོས་གྲུབ་བྱེ་བའི་ཆར་ཆེན་ཕོབ། །འཇམ་དཔལ་གཞོན་ནུ་ཉིད་
ཀྱང་མ་རུངས་གཤེད་པོར་འཇིགས་མཛད་ཁྲོ་བོའི་གར། །དཔལ་ལྡན་དུས་དགྲའི་དབང་པོ་ཉིད་ཀྱང་རང་བསྟན་བསྲུང་ཕྱིར་དྲེགས་པའི་ཚུལ། །མཐུ་སྟོབས་རྣོ་མྱུར་རྡོ་རྗེའི་ཤུགས་ཀྱིས་

[002A]༄༅། །བསྟན་སྲུང་ཀུན་ལས་ཆེས་འཕགས་པ། །རྡོ་རྗེའི་མཚན་ཅན་རྣལ་འབྱོར་རེ་སྐོང་ཡིད་བཞིན་ནོར་བུས་རྟག་ཏུ་སྐྱོངས།  །འདིར་ཚང་ལམ་ནོར་བའི་བསྟན་པའི་སྙིང་པོ་
དགེ་ལྡན་རིང་ལུགས་འཆང་པའི་བསྟན་སྲུང་ཀུན་གྱི་ནང་ནས་ཆེས་ཤིན་ཏུ་གཉན་ཅིང། །མྱུར་ལ་ཐོགས་པ་མེད་པ་རྡོ་རྗེའི་སྟོབས་ཤུགས་དྲག་པོ་གཞན་ལས་ཆེས་ཁྱད་པར་དུ་འཕགས་པ་སྤྲུལ་པའི་རྒྱལ་ཆེན་རྡོ་རྗེ་ཤུགས་ལྡན་ཞེས་ཡོངས་སུ་གྲགས་པ་
འདི་ཉིད་མཆོད་ཅིང་བསྐང་བའི་རིམ་པ་ཁྲིགས་ཆགས་སུ་དགོད་པ་ལ། ངེས་པ་བསྐྱེད་པའི་ཕྱིར་ལོ་རྒྱུས་ཅུང་ཟད་དགོད་པ་དང། །མཆོད་ཅིང་བསྐང་བའི་རིམ་པ་ཉིད་བཤད་པའོ། །དེ་ལ་དང་པོ་ནི། འགའ་ཞིག་གིས། ལྷ་མཆོག་སྤྲུལ་བའི་རྒྱལ་པོ་
ཆེན་པོ་འདི་ཉིད་ལ་ཕན་བོན་ཤི་སྟེ་ལས་ངན་གྱིས་ཡིད་ལུས་བཟུང་བའི་རྒྱལ་བ་ཙན་ཕལ་བདག་དང་ཁྱད་པར་མ་མཆིས་བར་ལྟ་ཞིང། །གཞན་ལའང་སྐད་གསངས་མཐོན་པོས་སྒྲོག་བར་བྱེད་ལ། རང་ཉིད་ལྟ་ཅིག་གཞན་བསྟེན་པར་བྱེད་པ་དག་ལ་ངང་འཕྱ་
བར་བྱེད་པ་མང་དུ་སྣང་ཞིང། །གཞན་དག་ཀྱང་དེའི་རྗེས་སུ་འབྲངས་ཏེ་ལོག་རྟོག་དམ་དུ་བཟུང་པ་ཆེས་མང་བ་དེ་དག་ནི་ཁུངས་མཆོད་པའི་འོལ་ཚོད་སྨྲ་བ་ཁོ་ན་སྟེ། བསྟན་སྲུང་རྒྱལ་པོ་ཆེན་པོ་འདི་ཉིད་ནི་སྤྲུལ་སྐུ་གྲགས་པ་རྒྱལ་མཚན་ཀྱི་རྣམ་རོལ་འཕྲུལ་

[002B] སྤྲུལ་སྐུ་གྲགས་བ་རྒྱལ་མཚན་ནི་པཎ་ཆེན་བསོད་གྲགས་དང། །རྗེ་འདུལ་པ་འཛིན་པ་གྲགས་པ་རྒྱལ་མཚན་གྱི་སྐྱེ་མཐར་འཁྲུལ་བ་མེད་དོ། །དེའི་ཕྱིར་བདག་ཉིད་ཆེན་པོ་དེ་དག་ནི་ཐུབ་པའི་བཅས་མཚམས་ཕྲ་མོ་ལས་མི་འདའ་བའི་གནས་
བརྟན་འདུལ་བ་འཛིན་པ། བདག་པས་གཞན་གཅེས་ཀྱི་སེམས་དཔའ་ཆེན་པོ། མགོ་སྔགས་རིག་གཞུང་དང་བཅས་པའི་གསུང་རབ་རྒྱ་མཚོ་ལྟ་བུ་ལ་དབང་འབྱོར་བའི་མཁས་པའི་དབང་པོ། རིམ་གཉིས་ཀྱི་རྟོགས་པ་མཆོག་ལ་མངའ་བརྙེས་
པའི་གྲུབ་པའི་དབང་ཕྱུག་ཆེན་པོ་ཡིན་པར་ཀུན་ལ་གྲགས་ཤིང་གྲུབ་པ་ལྟར་ལ། དེ་ཉིད་དྲེགས་པའི་སྐུར་བཞེངས་པའང་སྙིང་རྗེ་དང་སྨོན་ལམ་གྱི་དབང་གིས་དགོས་པ་ཁྱད་པར་ཅན་གྱི་སླད་དུ་སྐུའི་རྣམ་པར་བསྟན་པ་ཙམ་ལས། ཕལ་བ་གཞན་
ལྟར་ལས་ངན་པའི་ཤུགས་ཀྱིས་མངལ་རྒྱུ་བའི་ཡི་དྭགས་སུ་སྐྱེ་བ་ག་ལ་སྲིད། གལ་ཏེ་དེ་ལྟར་དུ་སྐྱེ་བར་སྨྲ་ན་ནི་ལས་མ་བྱས་པ་དང་ཕྲད་པ་དང། བྱས་པ་ཆུང་ཟབ་སོགས་སུ་འགྱུར་པས། ལས་འབྲས་ཀྱང་མི་བདེན་བར་སྨྲ་བ་སོགས་སྐུར་འདེབས་ཐ་ཆད་དུ་
འགྱུར་རོ། །དེར་མ་ཟད་རྗེ་འདུལ་བ་འཛིན་པ་ནི་བུ་སྟོན་ཐམས་ཅད་མཁྱེན་པའི་རྣམ་རོལ་དུ་གྲུབ་ལ། བུ་སྟོན་རྗེ་ནི་འཇམ་དབྱངས། བིར་ཝ་པ། ས་པཎ་སོགས་ཀྱི་སྐྱེ་མཐར་རྣམ་ཐར་དཔེ་ཐེར་ཐུགས་ཁུངས་ལྡན་དུ་མར་རྩོད་མེད་དུ་ཡོངས་སུ་གྲགས་པས། འཕགས་
བོད་ན་ཉི་བླ་ལྟར་གྲགས་པའི་པཎ་ཆེན་པོ་དེ་དག་གི་སྐྱེ་མཐའ་ལ་དམན་པའི་ལུས་ངན་བླངས་པའི་ཡི་དྭགས་རང་མཚན་པར་ལྟ་ཞིང་སྨྲ་བ་ནི། བདག་ཉིད་ཆེན་པོ་དེ་དག་ལ་སྐུར་པ་འདེབས་པའི་ལོག་རྟོག་ངན་སོང་མི་བཟད་པའི་རྒྱུ་ཡིན་པས། འདི་ལྟ་བུ་དག་ལ་ཀུན་

[003A]༄༅། །གྱིས་བག་ཡོད་པར་བྱོས་ཤིག། གལ་ཏེ་དེ་ལྟར་ཡིན་ན་བདེན་མོད། འོན་ཀྱང་བདག་ཉིད་ཆེན་པོ་དེ་ལྟ་བུ་དག་ནི་འཇིག་རྟེན་དྲེགས་པའི་རྣམ་པར་འགྱུར་བ་མི་སྲིད་པས། དེ་ལ་བྲེན་གསོལ་གུས་མཆོད་བྱེད་པའང་མི་རིགས་སོ་ཞེ་ན། བདག་ཉིད་
ཆེན་པོ་དག་ལས་ཉོན་གྱི་དབང་གིས་དེ་ལྟ་བུའི་ལུས་གཟུང་བ་མི་སྲིད་པ་ནི་བདེན་ཡང། སྙིང་རྗེ་དང་སྨོན་ལམ་གྱི་དབང་གིས་དགོས་བ་ཁྱད་པར་ཅན་གྱི་ཆེད་དུ་དེ་ལྟ་བུའི་རྣམ་པར་རོལ་བ་ནི་ངེས་པར་ཡོད་དེ། དེ་བཞིན་གཤེགས་པས་སེམས་ཅན་གྱི་དོན་དུ་
འགྱུར་ན། དེ་ལས་ཀྱང་དམན་པ་བྱ་དང་རི་དྭགས། བདུད་དང་སྲིན་པོ། ཆགས་ཅན་དང་རྨོངས་པ། ཞ་བ་དང་ལོངས་སོགས་ཀྱི་རྣམ་པར་སྟོན་བ་མདོ་བསྟན་དུ་མ་ལུས་གསུངས་པ་སྒྲ་ཇི་བཞིན་པར་ཁས་ལེན་པ་དང་ལེན་བཞིན་དུ་རྒྱལ་བསྟན་
སྲུང་བའི་དྲེགས་པའི་རྣམ་པར་བཞེངས་པ་མེད་དོ་ཞེས་སྨྲ་བ་ནི། ཕྱོགས་ལྷུང་གི་རྡོལ་གཏམ་ཁོ་ནར་ཟད་དོ། །གཞན་ཡང། གནས་ཆུང་སྤྲུལ་པའི་ཆོས་རྒྱལ་རྡོ་རྗེ་གྲགས་ལྡན་ཆེན་པོས་ཀྱང་པཎ་ཆེན་བསོད་གྲགས་སྐུ་ཕྲེང་སྔ་ཕྱིར་སྔོན་གྱི་ཐུགས་བསྐྱེད་
དང་དམ་བྕའམ་བོར་བར་དགེ་ལྡན་ཐུན་མོང་མིན་པའི་སྲུང་མའི་སྐུར་བཞེངས་ཤིག་ཅེས་ཡང་ནས་ཡང་དུ་སྐུལ་མ་མཛད་པའི་ལོ་རྒྱུས་རྣམ་ཐར་ན་ཡོད་དོ། །མཆོད་པར་ཡང་རིགས་ཏེ། དེ་བཞིན་གཤེགས་པའི་སྤྲུལ་བར་གྱུར་བའི་རི་དྭགས་རུ་རུ་སོགས་
ཀྱང་མཆོད་པའི་ཞིང་དམ་པ་ཡིན་བར་བཀའ་བསྟན་ཚད་མར་གྱུར་པ་དུ་མ་ལས་གསུངས་པ་བཞིན་ནོ། །དེས་ན་བསྟན་སྲུང་ཆེན་པོ་འདི་ཉིད་ནི་རྗེ་བཙུན་འཇམ་དབྱངས་ཞི་ཁྲོ་ཉིད་རང་བསྟན་སྲུང་ཕྱིར་འཇིགས་བྱེད་དྲེགས་པའི་སྐུར་བཞེངས་པ་ཡིན་པར་གདོན་

[003B] དེའི་ཕྱིར་དགེ་ལྡན་པའི་བཤད་སྒྲུབ་དྲི་མ་མེད་པ་གང་ན་ཡོད་པ་དེར་བསྟེན་ཅིང་མཆོད་པ་ལ་མ་ལྟོས་པར་སྲུང་ཞིང་སྐྱོབ་བར་མཛད་ལ། ཞྭ་སེར་གྱི་བསྟན་པ་ལ་ལོག་པར་སྤྱོད་པའི་འགྲོལ་མཆོག་དམན་ཐུན་ལ་དྲག་པོའི་ཆད་པ་ཐོག་ལྟར་འཕེབས་ཤིང། བསྟེན་ཅིང་མཆོད་པའི་དགེ་
ལྡན་གྱི་བསྟན་པ་འཛིན་པའི་དཔོན་སློབ་དགེ་འདུན་གྱི་སྡེ་དང་བཅས་པར་སྙིང་ཉེ་ཞིང་ལས་བཞིའི་འཕྲིན་ལས་སྒྲུབ་པ་ལ་དགོས་འདོད་སྩོལ་པའི་ཡིད་བཞིན་གྱི་ནོར་བུ་དང་མཚུངས་པ་སོགས་རང་གི་མྱོང་སྒྲུབ་ཀྱིས་བསྙད་པར་བྱ་བ་མང་ན་ཡང། རེ་ཞིག་དེ་ཙམ་མོ། །གཉིས་པ་མཆོད་ཅིང་
བསྐང་བའི་རིམ་པ་ཉིད་བཤད་པ་ལ། མཆོག་གཏོར་ཇི་ལྟར་བྱ་བ་སོགས་སྦྱོར་བ་ཡོ་བྱད་ཀྱི་བཤོམ་སྒྲིག་དང། བསྐང་ཆོག་དངོས་ལ་འཇུག་པའོ། །དང་པོ་ལ། སྒྲུབ་གཏོར་རམ་འཛིན་གཏོར་ཇི་ལྟར་བྱ་བ་དང། འཕྲལ་གྱི་བསྐང་གཏོར་ཇི་ལྟར་བྱ་བ་གཉིས་ལས། དང་པོ་ནི་
ཡིད་མཐུན་རུང་བའི་གནས་སུ་བྱི་དོར་ལེགས་པར་བྱས། གཡང་གཞིའི་བླ་བྲེ། རྒྱུ་རློང་གྱི་ལྡ་ལྡི། རུས་པའི་ཕྲེང་བ། སྟག་གཟིག་དོམ་དྲེད་ལ་སོགས་པའི་གཅན་གཟན་གདུག་པ་ཅན་གྱི་པགས་པ། ཁྲབ་རྨོག་གྲིམ་དུང་ཕུབ་ལ་སོགས་པའི་གོམ་ཚོན། དེས་ཚོན་གཡུ་བྱུར་ལ་སོགས་པའི་
དོ་ཤལ་སོགས་མཛེས་ཤིང་ཡིད་དུ་འོང་བར་བཀྲམ། ཐ་རྡོར་དྲིལ། ཆོས་གོས་རྣམ་གསུམ། ཆུ་གྲི། གྲི་སྙིང་སོགས་མདོར་ན་འོག་ནས་འབྱུང་བའི་ཞི་དྲག་གི་བསྐང་རྫས་རྣམས་དངོས་སམ་བཅོས་མ་རི་མོར་བྲིས་པ་ཚུན་ལེགས་པར་བཤམ། བསྟན་སྲུང་འདི་ཉིད་ཀྱི་བྲིས་འབུར་
གྱི་སྣང་བརྙན་སོགས་བཀྲམ། དེའི་མདུན་དུ་གཏོར་མའི་རྒྱུ་ནས་ནག་རྗེན་བཏགས་ལ་བདུད་རྩི་རིལ་བུ་ཤ་སྣ་ཁྲག་ཆང་མར་ཁུ་སོགས་ཀྱིས་སྦྲུས་པའི་རིགས་ལྔའི་གཙོ་གཏོར་དམར་པོ་སྙིང་གཟུགས། ཞི་གཏོར་དཀར་པོ་ཟླུམ་པོ། རྒྱས་གཏོར་སེར་པོ་ནོར་གཟུགས། དབང་

[004A]༄༅། །གཏོར་དམར་པོ་ཟླུམ་པོ། དྲག་གཏོར་ནག་པོ་གྲུ་གསུམ་རྣོ་དཔལ་ཅན། དེ་ཐམས་ཅད་ལྟོར་མའི་སྐེད་ཙམ་ནོན་པའི་མ་ཐེབ་ཀྱུ་བརྒྱ་རྩ་རེས་བསྐོར་བ། ལས་མཐུན་གྱི་དར་སྣའི་ཅོད་པན་ཡང་དཔྱངས། གཏོར་སྣོད་ཀྱང་
གྲུབ་ན་གཙོ་དྲག་གཉིས་ལ་ཐོད་པ་དང། འཇམ་པོ་གསུམ་ལ་རིན་པོ་ཆེའི་སྣོད་དུ་བཞེངས། དེ་དག་གི་ཕྱི་རོལ་ཏུ་འཁོར་གཏོར་ཡུམ་དགུ་ལ་སོ་སོར་དམར་གཏོར་ཟླུམ་པོ་རེ། སྣ་འདྲེན་དགེ་སློང་བརྒྱུད་རེ་རེ་ལ་དམར་གཏོར་རེ། ལས་མཁན་
སྟག་ཤར་བཅུ་ལ་སོ་སོར་དམར་གཏོར་གྲུ་གསུམ་རེ། ལས་བྱེད་ཁ་ཆེ་དམར་པོར་དམར་གཏོར་གྲུ་གསུམ། དྲེགས་པ་སྡེ་བརྒྱད་ལ་རང་རང་གི་གཏོར་མ་སྤྱི་ལྟར་བྱ་བའམ་ཐུན་མོང་དུ་བཅད་ལམ་ཅན་གང་མང་བཅས་ཞི་དྲག་གི་རྒྱན་གྱིས་མཛོད་པར་སྤྲས་
མཐུན་རྫས་ཀྱང་ཞི་གཏོར་གྱི་མདུན་དུ་ཕྱེ་མར་ཞོ་འོ་མ་ཕྱུར་བ་ཇ་སོགས། རྒྱས་གཏོར་གྱི་མདུན་དུ་ཤིང་ཏོག་མངར་མོའི་རིགས་དང། སྨན་དྲི་བཟང་པོ་ཅན་གྱི་རིགས། དབང་གཏོར་གྱི་མདུན་དུ་ཤིང་ཏོག་དང། སྨན་སྐྱུར་མོའི་རིགས་ཆང་གར་མ་སོགས། དྲག་གཏོར་
གྱི་མདུན་དུ་ཤ་ཁྲག་རུས་བ་དུག་སྣ་ཚོགས་བཅས་བསམ། ཉེར་སྤྱོད་ཀྱང་མཆོད་ཡོན་སོགས་འཇམ་པོ་གསུམ་ལ་རང་རང་ལས་མཐུན་གྱིས་ཁ་བསྒྱུར་བ། ཞལ་ཟས་ཞི་བར་དཀར་ཟླུམ། རྒྱས་པར་སེར་པོ་ནོར་གཟུགས། དབང་ལ་
དམར་ཟླུམ། དྲག་མཆོད་ཁྲག་གི་ཨརྒྷཾ། དབང་ལྔའི་མེ་ཏོག། ཚུལ་ཆེན་གྱི་བདུག་སྤོས། །ཞུན་ཆེན་དང་སྣུམ་ནག་བསྲེས་པའི་མར་མེ། མཁྲིས་པ་དང་བསིལ་སྨན་སྣ་ཚོགས་ཀྱི་དྲི་ཆ་བ། ཤ་རུས་སྣ་ཚོགས་ཟན་དང་སྦྱར་བའི་བཤོས་བུ་ཟུར་

[004B] སྨན་རག་གསེར་སྐྱེམས་བཅས་དང། གཞན་ཡང་ཡི་དམ་གང་བྱེད་གྱི་མཆོད་གཏོར་མཁའ་འགྲོ་སྤྱི་གཏོར། གཞི་བདག་གཏོར་མ། ཌཱ་དྲིལ་རྔ་རོལ་དུང་རྒྱ་གླིང་སོགས་སྤྲོས་པ་ཇི་ལྟར་ལྕོག་བ་བཞིན་འདུ་བྱ་བ་སྟེ། དེ་དག་ནི་འཛིན་གཏོར་སྒྲུབ་གཏོར་ལོ་གཏོར་སོགས་
ཅུང་ཟད་རྒྱས་པར་བྱ་བའི་རིམ་པའོ། །གཉིས་པར་འཕྲལ་གྱི་བསྐང་གཏོར་མདོར་བསྡུས་བྱ་བ་ནི། གཙོ་བོ་རིགས་ལྔར་ཤ་གཟུགས་མ་ལྔ། འཁོར་གཏོར་རྣམས་སྔར་བཞིན་དང། ཤིན་ཏུ་བསྡུ་ན་གཙོ་བོ་རིགས་ལྔར་སྔར་ལྟར་དང་དེའི་མཐར་འཁོར་གཏོར་མཐེབ་ཀྱུ་ཙམ་
གྱིས་བསྐོར། མཆོད་པའང་ཞི་དྲག་གི་ཉེར་སྤྱོད་གཉིས་ཙམ་གྱིས་རུང་ངོ། །གཉིས་པ་བསྐང་ཆོག་དངོས་ལ་འཇུག་པ་ནི། སྒྲུབ་པ་པོ་དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་འཁོར་དུ་ཞུགས་ཤིང་དབང་ཐོབ་པ་སྤྱི་བྱེ་བྲག་གི་དམ་ཚིག་ལ་གནས་པས་སྐྱབས་སེམས། དགའ་ལྷའི་རྣལ་
འབྱོར་དང་འབྲེལ་བའི་དམིགས་བརྩེམ། འཇིགས་མཛད་རྡོ་རྗེའི་བདག་བསྐྱེད་རྒྱས་པའམ་ཤིན་ཏུ་བྲེལ་སྐབས་སྐད་ཅིག་ཀྲོང་སྐྱེད་ཙམ་གྱིས་ཀྱང་རུང་སྟེ། གང་ལྟར་ཡང་བླ་མ་བློ་བཟང་འཇིགས་མཛད་རྡོ་རྗེའི་ང་རྒྱལ་དང་གསལ་སྣང་བརྟན་པོས་གནས་ཡོ་བྱིན་གྱིས་
རློབ་ཅིང་གཟི་བྱིན་སྐྱེད་པ་ནི། སྤོས་སྦྱོར་བསྲེགས་ཏེ་རོལ་མོའི་སྒྲ་རྒྱུན་རིང་འབེབས་པ་དང་སྦྲགས་ ། ཨོཾ་སརྦ་བིད་པཱུ་ར་པཱུ་ར། སུ་ར་སུ་ར། ཨཱ་ཝ་རྟ་ཡ་ཨཱ་ཝརྟ་ཡ་ཧོཿ་བཛྲ་སྥ་ར་ཎ་ཁཾ།  ལན་
གསུམ་བརྗོད།  ཨོཾ་བཛྲ་དྷརྨཱ་ར་ཎི་ཏ། པྲ་ར་ཎི་ཏ། སཾ་པྲ་ར་ཎི་ཏ། སརྦ་བུདྡྷ་ཀྵེ་ཏྲ་པྲ་ཙ་ལི་ནེ། པྲ་ཛྙཱ་པཱ་ར་མི་ཏཱ། ནཱ་ད་སྭ་བྷཱ་ཝེ། བཛྲ་སཏ་ཧྲྀ་ད་ཡ། སནྟོ་

[005A]༄༅། །ཥ་ཎི་ཧཱུཾ་ཧཱུཾ་ཧཱུཾ་ཧོ་ཧོ་ཧོ་སཱཧཱ། ཧཱུཾ༑ རིགས་གསུམ་གཅིག་འདུས་བློ་བཟང་རྡོ་རྗེ་འཆང། །ཡབ་སྲས་བརྒྱུད་པར་བཅས་པའི་ཐུགས་རྗེ་ཡིས། །བདག་
དང་གནས་ཡོ་མཆོད་རྫས་སྣོད་བཅུད་ཀུན། །ཡེ་ཤེས་ཆེན་པོའི་རོལ་པར་བྱིན་གྱིས་རློབས། །མཆོད་མགྲོན་ལྷ་སྲུང་དམ་ཅན་རྒྱ་མཚོའི་ཚོགས། །ཀུན་མཁྱེན་བློ་བཟང་གྲགས་
པའི་མཐུ་བྱིན་གྱིས། །ལས་བཞིའི་འཕྲིན་ལས་གང་དང་གང་བསྐུལ་བའི། །འདོད་དོན་རྟགས་མཚན་མྱུར་བའི་དཔའ་ངར་སྐྱེད། །གང་སྐུའི་ལུས་དཀྱིལ་ལྷ་ཚོགས་ཞུ་བ་ལས། །འོད་དང་བདུད་
རྩི་སྣ་ངའི་རྒྱུན་བབས་ཏེ། །བསྟན་སྲུང་འཁོར་བཅས་སྤྱི་བོ་ནས་ཞུགས་པས། །གཟི་བརྗིད་མཐུ་སྟོབས་ལྷག་པར་འབར་གྱུར་ཅིག་རྣལ་འབྱོར་བདག་དང་རྒྱུ་སྦྱོར་འཁོར་བཅས་ཀྱི། །ཆོས་དང་མཐུན་པའི་
འདི་ཕྱིའི་བྱ་བ་གང། །སྒྲུབ་ལ་འགལ་རྐྱེན་སེལ་དང་མཐུན་པའི་རྐྱེན། །མ་བུས་མྱུར་དུ་འགྲུབ་པའི་གཟིགས་པས་སྐྱོངས།  །དེ་ནས་མཆོད་རྫས་རྣམས་བླ་མེད་ལྟར་བྱིན་གྱིས་བརླབ། །བསྐྱེད་ཆོག་དངོས་ལ་འཇུག་པ་ནི། ལས་སྔགས་ཀྱིས་བསངས་ཏེ།  ཨོཾ་
སྭ་བྷཱ་ཝ་ས་སྟོང་པར་སྦྱང། འཁོར་འདས་སྣང་སྲིད་ཀྱི་ཆོས་ཐམས་ཅད་སྣང་བ་ལྟར་མ་གྲུབ་པའི་འོད་གསལ་སྟོང་པ་ཉིད་ཀྱི་ངང་ནས་རང་སེམས་ཡུལ་ཅན་འབྲས་དུས་ཀྱི་བདེ་བ་ཆེན་

[005B] གསུང་རབ་མ་ལུས་གདམས་ངག་ཏུ་འཆར་བའི་
སྐྱེད་མོས་ཚལ། རྒྱལ་བའི་དགོངས་པ་མཐར་ཐུགས་གི་འབྲས་བུའི་གཡུར་དུ་ཟ་བའི་དཔག་བསམ་གྱི་ཤིང་ཡལ་ག་བདུན་ལྡན་ལ་བྱང་ཆུབ་ཡན་ལག་བདུན་གྱི་རྒྱལ་སྲིད་སྣ་བདུན་གྱིས་མཚན་པ་
འཇིག་རྟེན་ཆོས་བརྒྱད་དབྱིངས་སུ་དག་པའི་ཡན་ལག་བརྒྱད་ལྡན་གྱི་མཚོ་དང། ས་དྲུག་པའི་རྨི་ལྟས་མངོན་དུ་གྱུར་པ་དང་མཚུངས་པའི་རྫིང་བུ་དལ་གྱིས་འབབ་པ་ལ་འཕགས་རིགས་བཞིའི་བྱ་དང་
རི་དྭགས་རྒྱུ་བ། ཐེག་མཆོག་འཁོར་ལོ་བཞི་དང་མཐོ་རིས་ཀྱི་ཡོན་ཏན་བདུན་གྱི་ཁང་བཟང་སྤང་ལྗོན་ནེའུ་གསིང་མེ་ཏོག་ཁ་དོག་སྣ་ཚོགས་པར་བཀྲ་བ་ལ་འཕགས་ནོར་བདུན་གྱི་ལྷ་མིའི་དཔལ་འབྱོར་གྱི་
བཀོད་པ་ཁྱོད་པར་དུ་འཕགས་པ་མཐའ་ཡས་པས་གཏམས་པ། ཉེས་སྤྱོད་ཆེན་པོས་མཚོན་ལས་རླུང་འགགས་པའི་ས་ལྟ་བུ་ནས་སྤྲིན་ལྟ་བུའི་བར་གྱི་བྱང་ཆུབ་ཀྱི་སེམས་རིན་པོ་ཆེའི་རི་བོས་མཐའ་
བསྐོར་བའི་དབུས་སུ་སྐྱེས་བུ་གསུམ་གྱི་ལམ་གྱི་རིམ་པའི་རིན་པོ་ཆེའི་ཕོ་བྲང་སུམ་བརྩེགས། རྒྱ་བོད་ཀྱི་གྲུབ་མཐའ་རིས་མེད་ཐམས་ཅད་ལས་ལྟ་སྒོམ་སྤྱོད་གསུམ་གང་གི་སྒོ་ནས་ལུང་རིགས་

[006A]༄༅། །དྲི་མ་མེད་པའི་ལུགས་བཟང་ཀུན་ལ་མེད་པའི་ཁྱད་པར་འཕགས་ཆོས་བྱེ་བས་མཚན་ཞིང་རི་བོ་དགའ་ལྡན་པའི་བསྟན་པའི་དབུ་འཕང་བསྟོད་པའི་གསེར་གྱི་རྒྱ་ཕིབས་སུམ་
བརྩེགས། དབེན་ས་སྙན་བརྒྱུད་ཀྱི་གདམས་པའི་མཐུ་ལས་ཚེ་ཐུང་ཉིད་ལ་གྲུབ་པའི་སྐུ་གསུམ་གྱི་ནོར་བུའི་ཏོག་ལོངས་སྐུའི་ཞིང་འོག་མིན་དུ་སྙེག་པ། ནང་བའི་གྲས་སུ་རློམ་ཡང་ལྟ་
ངན་གྱི་གཅོད་རོང་དུ་ལྷུང་བ་བཞི་ལས་མངོན་པར་རྒྱལ་བའི་དབུ་ཚད་ཀྱི་རིགས་པའི་ལམ་ནས་དྲངས་པའི་ལྟ་བ་རྣམ་པར་དག་པའི་རྒྱལ་མཚན་དང་བདེན་བརྒྱད་རེ་ཀུན་ལ་དོམ་ཕྱིར་འཕྱར་བ་
རྒྱ་ཧོར་བོད་གསུམ་སོགས་སྟོང་གསུམ་ཀུན་ཏུ་རྗེའི་བསྟན་པ་དང་བཀའ་དྲིན་གྱིས་ཁྱབ་པའི་གདུགས་དཀར་པོ་བཞི། དེ་དག་རྣམས་ཀྱི་དར་ལྕེའི་སྣེ་མོར་དབུ་ཕར་འདུལ་མཛོད་ཚད་མ་རྒྱུད་
སྔ་གོང་འོག་གི་བརྗོད་དོན་མཐའ་ཆོས་པ་རྒྱུ་མཚན་ཉིད་ཐེག་པའི་དཔྱད་གསུམ་དག་པའི་རིགས་པའི་ལམ་ནས་སྒྲོག་པའི་སིལ་སྙན་དྲིལ་ཆུང་གཡེར་ཁའི་སྒྲ་རྒྱུན་ཆད་མེད་པར་འཁྲོལ་
བ༑ ལྟུང་བའི་སྒོ་བཞི་ཁེགས་པའི་ཐེམ་སྐས་བཞི། སྟོབས་བཞི་ཚང་བའི་འདོད་སྣམ་གྱིས་བསྐོར་བ་ལ་ཕྱིན་དྲུག་དང་བསྡུ་བཞིའི་ཉམས་ལེན་ལ་མཁས་པའི་མཆོད་པའི་ལྷ་མོའི་ཚོགས་

[006B] འཕགས་ལམ་བརྒྱད་ཀྱིས་ག་བ་བརྒྱན་དེ། རྣམ་བྱང་ཕྱོགས་ཀྱི་ཆོས་སོ་བདུན་གྱི་དྲ་བ་དྲ་ཕྱེད་སོགས་མཆོད་རྫས་ཡིད་དུ་འོང་བ་བརྗོད་ཀྱིས་མི་ལང་བས་མཛེས་པར་བྱས་པའི་གཞལ་
ཡས་ཁང་གི་དབུས་སུ་རིན་པོ་ཆེའི་གདན་ཁྲི་ཡངས་པའི་ངོས་ལ་བརྟེན་པའི་རབ་བརྗིད་གདོང་ལྔའི་དབང་པོ་མི་འཇིགས་པ་བཞིས་འཇིགས་སུ་རུང་བར། རིན་པོ་ཆེའི་རྒྱན་དང་དར་ཟབ་ཀྱིས་གཡོགས་པའི་སྟེང་དུ་ཡ་
ཧཱུཾ་གིས་མཚན་པ་ལས་འོད་ཟེར་སྟེང་འོག་ཕྱོགས་པ་མཚམས་སུ་འཕྲོས་པས་སྲིད་གཞིའི་མགྲོན་རྣམས་ཡན་ལག་བདུན་གྱིས་མཆོད། རིགས་དྲུག་གི་སེམས་ཅན་ཐམས་ཅད་ཀྱི་སྡུག་ཀུན་གྱི་ཉེས་སྐྱོན་ཐམས་ཅད་
དང་མ་དག་པའི་སྣོད་བཅུད་ཀྱི་ཉེས་སྐྱོན་སྦྱངས། སྨིན་གྲོལ་གྱི་ལམ་ལ་བཀོད། ཞིང་བཅུའི་དགྲ་བགེགས་ཐམས་ཅད་ཡེ་ཤེས་ཀྱི་མེས་བསྲེགས། འོད་ཟེར་ཚུར་འདུས། ཡོངས་སུ་གྱུར་པ་ལས་ངོ་བོ་འཇམ་
དཔལ་གཤིན་རྗེའི་གཤེད་དང་དབྱེར་མ་མཆིས་པ་རྣམ་པ་འཇམ་མགོན་བསྟན་སྲུང་རྒྱལ་ཆེན་རྡོ་རྗེ་ཤུགས་ལྡན་རྩལ་སྐུ་མདོག་དམར་སྨུག་ཞལ་གཅིག་ཕྱག་གཉིས་པ་དགྱེས་འཛུམ་བཞད་པའི་ཞལ་ཅུང་ཟད་
གདངས་ཤིང་ལྗགས་འདྲིལ་བ། སྙིང་རྗེའི་ཤུགས་ཀྱིས་རྔམ་པའི་སྤྱན་གསུམ་གཡོ་བ། སྨ་ར་དང་སྨིན་མ་མེ་ལྟར་འཕྲོ་བ། ཕྱག་གཡས་གསེར་གྱི་སྤུ་གྲི་ནམ་མཁའ་ལ་འཕྱར་ཞིང། གཡོན་པས་དགྲ་བགེག་

[007A]༄༅། །ཀྱེ་དོན་སྙིང་རྩ་བ་དང་བཅས་པ་ཐུགས་ཀར་བསྣམས་པ་མཆན་ཁུང་གཡོན་ན་དགོས་འདོད་ལྷུག་པར་སྩོལ་བའི་གཏེར་གྱི་ནེའུ་ལེ་དང། ཁམས་གསུམ་དབང་དུ་འགུགས་པའི་གསེར་གྱི་ལྕགས་
ཀྱུ་བསྣམས་པ། དབུ་ལ་འཛམ་བུ་ཆུ་བོའི་གསར་གྱི་མདངས་ཅན་གྱི་ཐང་ཞུ་དར་གྱི་རྒྱན་ཅན་གསོལ་བ། རབ་བྱུང་གི་ཆ་བྱད་ཅན་ཆོས་གོས་རྣམ་གསུམ་ལྷབ་ལྷུབ་ཏུ་འཆང་བ། ཞབས་ལ་གསང་
ཕུ་སྟག་ལྷམ་བཞེས་པ། སྐུའི་སྤྲུལ་པས་འཇིག་རྟེན་ཁྱབ་པ། གསུང་གི་འཕྲིན་ལས་ཀྱིས་བསྟན་པ་སྲུང་བ། ཐུགས་ཀྱི་དགོངས་བ་སྟོབས་བཅུ་དང་ལྡན་པ། རྣམ་འགྱུར་མ་ངེས་པ་ཅི་ཡང་
སྟོན་པའི་སྐུ་ལས་སྐྱེས་པའི་ཡེ་ཤེས་ཀྱི་མེ་རླུང་འཁྲུགས་པའི་དབུས་ན་བཞུགས་པ། གཙོ་བོའི་ཕུང་ཁམས་སྐྱེ་མཆེད་ཡན་ལག་རྣམས་ལས་འོད་ཟེར་དུ་མ་རེ་སྤྲོས་པ་ལས། གཙོ་བོའི་མདུན་དུ་
རྣམ་སྣང་ཤུགས་ལྡན་རྩལ་སྐུ་མདོག་དཀར་པོ་ཁྲོ་ཞིང་འཛུམ་པ་ཕྱག་གཡས་མདའ་དར་མེ་ལོང་གིས་བརྒྱན་པ་འཕྱར་ཞིང། གཡོན་ཞགས་པ་འཛིན་པ་སྐུ་ལ་དར་དཀར་གྱི་འཇོལ་བེར་དང། དབུ་
ལ་ལ་ཐོད་གསེར་མ་གསོལ་བ། གླང་ཆེན་སྣ་རིང་ལ་ཆིབས་པ། གཡས་སུ་རིན་ཆེན་ཤུགས་ལྡན་རྩལ་སྐུ་མདོག་སེར་པོ་གཡས་གསེར་བྱི་ཆོ་བུམ་འཆི་མེད་ཚེའི་བདུད་རྩིས་གང་བ་དཔག་བསམ་

[007B] གཡོན་ནོར་གཞོང་འཛིན་པ། རིན་པོ་ཆེའི་རྒྱན་དང་རྩེ་བོར་སེར་པོ་གསོལ་བ། སྒ་སྲབ་ཆས་མཛེས་ཀྱི་ལྷ་རྟ་ངང་དཀར་ལ་ཆིབས་པ། རྒྱབ་ཏུ་པདྨ་ཤུགས་
ལྡན་རྩལ་ཁྲག་མདོག་རྔམ་བརྗིད་འཛུན་ཞིང་ཆགས་པའི་ཉམས་ཅན་གཡས་ཁམས་གསུམ་དབང་དུ་འགུགས་པའི་ལྕགས་ཀྱུ་དར་དམར་གྱིས་བརྒྱན་པ་ནམ་མཁའ་འཕྱར་ཞིང། གཡོན་རིན་པོ་
ཆེའི་ཞགས་པ་འཛིན་པ། དར་དམར་གྱི་གོས་གྱོན་ཅིང་མེ་ཏོག་དམར་པོའི་རྒྱན་ཅན་ཞང་བློན་གྱི་ཆ་ལུགས་ཅན་གཡུ་འབྲུག་ལ་ཆིབས་པ། གཡོན་དུ་ཀརྨ་ཤུགས་ལྡན་རྩལ་ཤིན་ཏུ་དམར་སྨུག་
ཁྲོས་པའི་ཚུལ་ཅན་གཡས་རལ་གྲི་དགྲ་ལ་འཕྱར་ཞིང། གཡོན་ཙིཏྟ་ཞལ་དུ་སྟོབ་པ། དར་ནག་གིན་བཟའ་ཅན། དྲག་པོའི་བྱ་ཁྱུང་ལ་ཆིབས་པ། དེ་དག་གི་མཐའ་སྐོར་དུ་དམ་ཅན་ཕྱི་ནང་གསང་བའི་
འཁོར་ཚོགས་རིམ་པ་བཞིན་དུ་བསྐོར་བ་ལས་དང་པོ་དུས་འཁོར་གྱི་ནུས་མ་བརྒྱད་ལྟར་གཙོ་བོའི་སྦྱོར་ཡུམ་དགུ་ནི་འབྱུང་བ་བཞི་ལ་དབང་ཞིང། འདོད་ཡོན་སྣ་ལྔའི་མཆོད་རྫས་ཐོགས་པ། རིན་པོ་
ཆེའི་རྒྱན་བརྒྱད་ཀྱིས་སྤྲས་ཤིང་དར་སྣ་ཚོགས་ཀྱི་ན་བཟའ་གསོལ་བ། རྡོ་རྗེ་ཐེག་པའི་ལམ་ལ་བོགས་འབྱིན་སྟེར་བའི་མཛེས་སྡུག་གི་ལྷ་མོ་དགུ། རྒྱལ་བསྟན་རྩ་བསོ་ཐར་གྱི་བསླབ་ཁྲིམས་དག་

[008A]༄༅། །པ་སོགས་འདུལ་བའི་ཕྱག་ལེན་ཕྲ་ཞིབ་སྤེལ་བའི་འཕྲིན་ལས་ཀྱི་སྣ་འདྲེན་པའི་དགེ་སློང་བརྒྱད། དེ་དག་ཀྱང་ཆོས་གོས་དུར་སྨྲིག་གྱོན་ཞིང། དབུ་ལ་ལ་ལས་ཐང་ཞྭ་དང། ལ་ལས་
པཎ་ཞྭ། འགའ་ཞིག་ཞྭ་སེར། རེ་འགས་སྒོམ་ཞྭ་གསོལ་བ། ཕྱག་ན་འང་འཁར་གསིལ་ལྷུང་བཟེད་གླེགས་བམ་རྡོར་དྲིལ་ཐོས་པ། ཞལ་ནས་ལེགས་བཤད་ཀྱི་སྒྲ་དིར་དིར་སྒྲོག་པ། གྲུབ་མཐའི་
ཕྱོགས་སུ་ལྷུང་བས་མདོ་སྔགས་ཀྱི་བསྟན་པ་ཡོངས་རྫོགས་ཀྱི་གནད་བསྡུས་པའི་བཤད་སྒྲུབ་ཀྱི་བྱ་བར་གཤེ་སྐུར་ཁྱད་གསོད་བྱེད་པའི་སྔགས་པ་བན་བོན་གཏད་སོ་མདོ་མེད་གནོད་སྦྱིན་རྟག་
མྱོས་དང་མཚུངས་པས་འཇིག་རྟེན་ཕལ་བ་སླུ་བར་བྱེད་པ་རྣམས་དང། ལྷག་པར་འཇམ་མགོན་བླ་མའི་ལུགས་འཛིན་ལ་དད་ཅིང་གུས་པས་མཆོད་པའི་མཆོག་དམན་ཐམས་ཅད་ལ་གནོད་ཅིང་ཞེ་
ནས་སྡང་བའི་མི་དང་མི་མིན་འབྱུང་པོའི་ཚོགས་ལ་དྲག་པོའི་ཆད་པ་ཐོག་ལྟར་འབེབས་པའི་ལས་མཁན་མི་སྡུག་པའི་གཟུགས་ཅན་རྒྱ་ཧོར་བལ་བོད་ཁ་ཆེ་ཨ་ཙ་ར་སོགས་ཀྱི་ཆ་བྱད་རྣམ་འགྱུར་མ་
ངེས་པ། ལ་ལ་དགའ་བའི་ཉམས་དང། འགའ་ཞིག་གཏུམ་པའི་ཚུལ་གྱིས་ལག་ན་མཚོན་ཆ་སྣ་ཚོགས་པ་ཐོགས་པའི་སྟག་ཤར་བཅུ་བཅས། གཞན་ཡང་བེ་ཧར། གཟའ་བདུད། ཅོའུ་དམར་སོགས་

[008B] མ་མོ། གཤིན་རྗེ། ལྷ་ཀླུ། གནོད་སྦྱིན། ནོར་བདག། ཤ་ཟ་སྲིན་པོ། དྲི་ཟ། གྲུལ་བུམ། བདུད། ཐེའུ་རང། འབྱུང་པོ། དྲེགས་པ་སྟེ་བརྒྱད། རུ་འདྲེན་སྡེ་བཞི་སོགས་འཇིགས་ཤིང་རྔམ་པ་ཉི་ཟེར་གྱི་
རྡུལ་ལྟར་འཕྱོ་བ། འཁོར་ཚོགས་དེ་དག་གི་སྟེང་གི་ཆར་འཇའ་སྤྲིན་འཁྲིགས་པའི་ཀློང་ན་དགའ་ལྡན་གྱི་ཞིང་དུ་འཇམ་མགོན་གཙོ་འཁོར་སོགས་ཀྱི་བཀོད་པ་གསལ་བ་ལྷའི་བུ་དང་བུ་མོ་མང་པོས་མེ་ཏོག་གི་
ཆར་དང་རོལ་མོའི་སྒྲ་སྒྲོག་པ། ཕོ་བྲང་གི་རྩེ་ཐོག་ཏུ་སངས་རྒྱས་སྣང་བ་མཐའ་ཡས། བར་ཐོག་ཏུ་ལྷ་ཆེན་ཚངས་པ་དྲག་པོ་འཁོར་དང་བཅས་པ་བཞུགས་ཤིང། བར་སྣང་ས་གཞི་ཐམས་ཅད་གང་འདོད་ཀྱི་རྫས་
དང་ཡོ་བྱད། ཏིང་འཛིན་གྱི་མཐུ་ལས་བསྐྱེད་པའི་ཞི་དྲག་གི་སྤྱན་གཟིགས་ཅིར་ཡང་འཆར་བར་གྱུར། གཙོ་བོའི་ཐུགས་ཀ་དང་རང་ཡི་དམ་དུ་གསལ་བའི་ཐུགས་ཀའི་ས་བོན་ལས་འོད་ཟེར་འཕྲོས། དགའ་ལྡན་
མཁའ་སྤྱོད། རི་བོ་རྩེ་ལྔ། ཤམྦྷ་ལ་སོགས་གར་བཞུགས་རྡོ་རྗེའི་ཕོ་བྲང་ནས་རིང་ངེ་འཛིན་གྱི་སྤྲུལ་པའི་གནས་ཡུལ་ཆེན་པོ་འདིར་སྤྲུལ་པའི་རྒྱལ་ཆེན་རྡོ་རྗེ་ཤུགས་ལྡན་རིགས་ལྔ་འཁོར་དང་བཅས་པ་སྐད་ཅིག་
གིས་བཛྲ་ས་མཱ་ཡ་ཛཿ་ཛཿ་ སྤོས་སྦྱོར་སྲེག་ཅིང་རོལ་མོ་དབྱངས་དང་བཅས་སྤྱན་འདྲེན་པ་ནི།  ཧཱུཾ༑ རབ་ཞི་ཆོས་སྐུའི་དབྱིངས་ལས་མ་གཡོས་ཀྱང། །སྣ་ཚོགས་སྤྲུལ་པའི་རོལ་གར་མཐའ་ཡས་པས། །མཉམ་མེད་ཐུབ་བསྟན་

[009A]༄༅། །རིན་ཆེན་སྲུང་མཛད་པའི། །སྤྲུལ་བསྒྱུར་ཅིར་ཡང་སྟོན་པའི་སྐུར་བཞེངས་ཤིག་འཇམ་དཔལ་རྡོ་རྗེའི་ཐུགས་ཀྱི་རང་གཟུགས་དངོས། །འདུལ་འཛིན་ཆོས་ཀྱི་རྒྱལ་པོའི་སྐུར་བཞེངས་
ནས༑ ༑འཇམ་མགོན་རིང་ལུགས་སྙིང་པོ་བསྲུང་བའི་ཕྱིར། །གྲངས་མེད་སྤྲུལ་འཁོར་དང་བཅས་གཤེགས་སུ་གསོལ། །འཇམ་དཔལ་རྡོ་རྗེའི་སྐུ་ཡི་རང་གཟུགས་དངོས། །ཞི་མཛད་སྒྲིབ་པ་ཀུན་སེལ་སྐུར་
བཞེངས་ནས། །ནད་གདོན་རྐྱེན་ངན་བར་གཅོད་སེལ་བའི་ཕྱིར། །ཞི་མཛད་ཕྱེ་བའི་འཁོར་བཅས་གཤེགས་སུ་གསོལ། །འཇམ་དཔལ་རྡོ་རྗེའི་ཡོན་ཏན་རང་གཟུགས་དངོས། །རྒྱས་བྱེད་ཁམས་གསུམ་དཔལ་
འབར་སྐུར་བཞེངས་ནས། །ཚ་བསོད་དཔལ་འབྱོར་ཡར་ཟླར་སྤེལ་བའི་སླད། །རྒྱས་མཛད་བྱེ་བའི་འཁོར་བཅས་གཤེགས་སུ་གསོལ། །འཇམ་དཔལ་རྡོ་རྗེའི་གསུང་གི་རང་གཟུགས་དངོས། །དབང་སྡུད་སྣོད་
བཅུད་ཟིལ་གནོན་སྐུར་བཞེངས་ནས། །སྲིད་གསུམ་བརྟན་གཡོ་དབང་དུ་འགུགས་པའི་ཕྱིར། །དབང་མཛད་བྱེ་བའི་འཁོར་བཅས་གཤེགས་སུ་གསོལ། །འཇམ་དཔལ་རྡོ་རྗེའི་འཕྲིན་ལས་རང་གཟུགས་དངོས། །
གཏུམ་དྲག་རྡོ་རྗེ་ཤུགས་ལྡན་སྐུར་བཞེངས་ནས། །བློ་བཟང་བསྟན་དགྲ་ཕྱེ་མར་འཐག་པའི་ཕྱིར། །དྲག་མཛད་བྱེ་བའི་འཁོར་བཅས་གཤེགས་སུ་གསོལ། །མཛེས་སྡུག་ཡུམ་དགུ་སྣ་འདྲེན་དགེ་སློང་

[009B] །ལས་མཁན་གཏུམ་པའི་སྟག་ཤར་བཅུ་ལ་སོགས། །གཞན་ཡང་འཇིག་རྟེན་འདས་དང་དྲེགས་པའི་འཁོར། །མཐའ་ཀླས་བཀོད་པའི་ཚོགས་བཅས་གཤེགས་སུ་གསོལ། །བློ་བཟང་བསྟན་ལ་ཞུགས་པའི་
བུ་བརྒྱུད་ལ། །བརྩེ་ཞིང་དུང་བའི་གཡར་དམ་མི་གཡེལ་བར། །དགའ་ལྡན་ཞིང་ནས་ཡབ་རྗེ་ཙོང་ཁ་པའི། །སེང་ཁྲིའི་གསེབ་ནས་ད་ལྟ་གནས་འདིར་གཤེགས། །ཉེར་བཞིའི་ཡུལ་དང་སུམ་ཅུ་རྩ་གཉིས་གནས། །
ཨོ་ཌི་ཡཱ་ན་བྱང་ཕྱོགས་ཤམྦྷ་ལ། །རི་པོ་རྩེ་ལྔ་དཔལ་ལྡན་འབྲས་སྤུངས་དང། །ས་སྐྱའི་རྨུག་ཆུང་གནས་ནས་གཤེགས་སུ་གསོལ། །དོལ་གྱི་ཆུ་མིག་རྡོ་ཕུད་ཆོས་འཁོར་དང། །རྣམ་རབ་ཚོང་འདུས་རི་ཆོས་རྨོར་ངོར་
དགོན༑ ༑དགའ་རྣམ་འོན་རོང་ལྷ་ལྡན་སྤྲོ་ཁང་སོགས། །གར་བཞུགས་གནས་ནས་ཐོགས་མེད་གཤེགས་སུ་གསོལ། །དོལ་གྱི་ཆུ་མིག་རྡོ་ཕུད་ཆོས་འཁོར་དང། །རྣམ་རབ་ཚོང་འདུས་རི་ཆོས་རྨོར་ངོར་
ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར།  ཞེས་སྤྱན་དྲངས་ཏེ་དམ་ཚིག་པ་དང་དབྱེར་མེད་དུ་གྱུར་པར་བསམ། དེ་ནས་མཆོད་ཅིང་ཡན་ལག་བདུན་པ་བྱ་བ་ནི།  ཨོཾ་དྷརྨ་པཱ་ལ་མཧཱ་རཱ་ཛ་བཛྲ་པེ་ག་ཝན་རུ་དྲཿ་པཉྩ་ཀཱུ་ལ་ས་པ་རི་ཝཱ་ར་
ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  ཞེས་པ་ནས།  ཤཔྟའི་ བར་གྱིས་མཆོད།  ཨོཾ་དྷརྨ་པཱ་ལ་མཧཱ་རཱ་ཛ་བཛྲ་པེ་ག་ཝན་རུ་དྲཿ་པཉྩ་ཀཱུ་ལ་ས་པ་རི་ པཱ་ར་  ཨོཾ་ཨཱ་ཧཱུཾ།  ཞེས་ནང་མཆོད་འབུལ།  གང་ཞིག་དྲན་པ་ཙམ་གྱིས་ཕྱི་ནང་གི་བར་ཆད་

[010A]༄༅། །ཀུན་སེལ་ལས་བཞིའི་འཕྲིན་ལས་རྣམས། །སྩོལ་མཛད་རྒྱལ་ཆེན་ཤུགས་ལྡན་རིགས་ལྔ་རྩལ། །བསྟན་སྲུང་འཁོར་དང་བཅས་ལ་ཕྱག་འཚལ་བསྟོད། །སྐུ་དང་མཆོད་རྟེན་མངོན་
སུམ་མངོན་སུམ་སུམ་མིན། །བྱས་དང་བྱེད་འཇུག་རྙེད་བཀུར་རྒྱ་ཆེན་དང། །ཉོན་མོངས་ཅན་མིན་སྒྲུབ་པའི་མཆོད་པ་བཅུས། །ཤུགས་ལྡན་རིགས་ལྔ་འཁོར་བཅས་མཆོད་པར་བགྱི། །མདོ་སྔགས་
ལམ་སྟོན་བཤེས་གཉེན་མང་བསྟེན་ཀྱང། །འདུལ་མངོན་ལམ་རིམ་བླ་མ་ལྔ་བཅུ་བར། །ཇི་བཞིན་བཤད་པའི་བསམ་སྦྱོར་མ་དག་པས། །ཉེས་ལྟུང་ཆར་གྱིས་བརླན་པ་མཐོལ་ལོ་བཤགས། །
ཚངས་དབང་གནོད་སྦྱིན་བདུད་དང་ཆགས་རྨོངས་ཅན། །བུད་མེད་ཞར་འོན་སྨྱོན་བའི་ཟློས་གར་སོགས། །ཕལ་བས་མི་རྟོགས་གང་འདུལ་མཛད་འཕྲིན་གྱིས། །བསྟན་འགྲོར་བཀའ་དྲིན་ཁྱབ་ལ་རྗེས་ཡི་
རང༑ ༑དབང་པོར་འཚམ་པའི་ཆོས་འཁོར་བསྐོར་བར་བསྐུལ། །བསྐལ་བརྒྱར་འཕྲིན་ལས་རྒྱུན་ཆད་མེད་པར་བཞུགས། །རང་གཞན་སྐྱེ་འཕགས་ཚོགས་གཉིས་རབ་བསགས་དགེ་འཇམ་མགོན་
བསྟན་དགྲ་བདུད་བཞི་འཇོམས་པར་བསྔོ།  །ཡན་ལག་བདུན་པ་འདི་དྭགས་པོ་སྐལ་བཟང་མཁས་གྲུབ་གྱི་གསུང་བཅོས་སྟེང་མེད་པའོ། །དེ་ནས་བཤགས་བ་བྱ་བ་ནི།  རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་རྡོ་རྗེ་གསུམ་

[010B] དེ་རྣམས་ཀྱི་གནས་གསུམ་ལས་ཡི་གེ་བརྒྱ་པ་དཀར་དམར་མཐིང་གསུམ་གྱི་ཚོགས་དབང་ཏུ་མེད་བ་བྱུང། རང་དང་རྒྱལ་ཆེན་རིགས་ལྔ་དྲག་པོ་རྩལ་
འཁོར་དང་བཅས་པ་རྣམས་ཀྱི་གནས་གསུམ་དུ་ཐིམ་པས། རང་གཞན་ཡོན་མཆོད་འཁོར་དང་བཅས་པ་རྣམས་ཀྱི་དམ་ཚིག་ཉམས་ཆགས་ཐམས་ཅད་དང། དེའི་དབང་གིས་བསྟན་སྲུང་རྒྱལ་
ཆེན་རིགས་ལྔ་འཁོར་དང་བཅས་པ་རྣམས་ཀྱི་སྐུ་གསུང་ཐུགས་ལ་ཉམས་གྲིབ་ཕོག་པ་ཐམས་ཅད་བྱང་ཞིང་དག་པར་གྱུར་ བར་བསམ་ལ། ཡི་གེ་བརྒྱ་པ་ཉེར་གཅིག་བཟླ། དེ་ནས།  ཧཱུཾ༑ འཇམ་དཔལ་ཞི་ཁོ་རྗེ་
བཙུན་བློ་བཟང་གྲགས། །རྩ་བརྒྱུད་བླ་མ་ཡི་དམ་ལྷ་ཚོགས་དང། །ཁྱད་པར་བསྟན་སྲུང་རྡོ་རྗེ་དྲག་པོ་རྩལ། །བརྩེ་བ་ཆེན་པོས་བདག་ལ་དགོངས་སུ་གསོལ། །བདག་ནི་མ་རིག་ཐིབས་པོས་
ཡོངས་ནོན་ཅིང། །དབང་མེད་ཚོགས་སྡང་དྲག་པོས་རྒྱུད་དཀྲུགས་པས། །བག་མེད་སྡིག་ལྟུང་ཉེས་ཚོགས་ཅི་བགྱིས་པ། །སྙིང་ནས་བཤགས་སོ་མྱུར་དུ་བྱང་བར་མཛོད། །མཁན་སློབ་དགེ་
འདུན་སྤྱན་སྔར་ཁས་བླངས་པའི། །སོ་སོར་ཐར་པའི་བཅས་མཚམས་དྲལ་བ་དང། །བླ་མ་རྒྱལ་བ་སྲས་བཅས་སྤྱན་སྔ་རུ། །དམ་བཅས་བྱང་སེམས་བསླབ་བྱ་ལས་འདས་ཤིང། །བླ་མ་དཀྱིལ་

[011A]༄༅། །འཁོར་ལྷ་ཚོགས་དབང་བཞག་ནས། །ཉེར་མནོས་དམ་ཚིག་གཉན་པོ་འདོར་བ་སོགས། །བཅས་དང་རང་བཞིན་སྡིག་ལྟུང་ཉེས་ཚོགས་ཀུན། །སྙིང་ནས་བཤགས་སོ་མྱུར་དུ་བྱང་
བར་མཛོད། །ཁྱད་པར་བློ་བཟང་རྒྱལ་བའི་བསྟན་པ་ལ། །སྡང་དང་ལོག་པའི་བསམ་སྦྱོར་འཆང་བ་དང། །དམ་ཉམས་དམ་སེལ་མཛའ་བོར་བརྟེན་པ་དང། །ཟབ་མོ་བཤད་སོགས་སྙིང་ནས་
མཐོལ་ཞིང་བཤགས། །ཚང་ལ་མ་ནོར་བསྟན་པའི་སྙིང་པོ་དང། །མཇལ་ཀྱང་ལྟར་སྣང་ཕྱོགས་རེའི་ལུགས་གཞན་གྱི། །བསྲེ་བ་སླད་བགྱིས་དང་ཡལ་བར་བོར་བ་སོགས། །ཁྱོད་ཀྱི་ཐུགས་
དང་ལྷག་པར་འགལ་བ་བཤགས། །ལྷ་ཆེན་ཁྱོད་ཀྱིས་བུ་ལྟར་བསྐྱངས་པ་ལ། །རྒྱུན་དང་དུས་ཀྱི་མཆོད་གཏོར་མ་བགྱིས་སོགས། །མདོར་ན་ནོངས་ཤིང་ཉེས་པའི་ཚོགས་རྣམས་ཀུན། །སྙིང་
ནས་བཤགས་སོ་བརྩེ་བས་རྗེས་གཟུང་མཛོད།  །དེ་ནས་བསྐང་བ་བྱ་བ་ལ། བསྐང་རྫས་བྱིན་རླབས་ནི།  ཨོཾ་ཧྲཱི་ཥྚི་ཝི་ཀྲི་ཏཱན་ན་ཧཱུཾ་ཕཊ། ཨོཾ་སབྷཱ་ཝ་ཤུདྡྷཱ་སརྦ་དྷརྨ་སྭ་བྷཱ་ཝ་ཤུདྡྷོཉྷཾ། སྟོང་པ་ཉིད་དུ་
གྱུར༑ སྟོང་པའི་ངང་ལས་བསྐང་རྫས་རྣམས་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་བླ་མ་ཡི་དམ་སྤྲུལ་པའི་རྒྱལ་ཆེན་རྡོ་རྗེ་ཤུགས་ལྡན་རིགས་ལྔ་དྲག་པོ་རྩལ་

[011B]
བཅས་པ་རྣམས་ཀྱི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག་ཨོཾ་སརྦ་བིད། པཱུ་ར་པཱུ་ར། སུ་ར་སུ་ར། ཨཱ་བརྟ་ཡ་ཨཱ་བརྟ་ཡ་ཧོཿ་བཛྲ་སྥ་ར་ཎ་ཁཾ།  ལན་གསུམ།  ཨོཾ་བཛྲ་ཨརྒྷཾ་ཨཱ་ཧཱུཾ། ཨོཾ་བཛྲ་པཱ་དྱཾ་
ཨཱ་ཧཱུཾ། ཨོཾ་བཛྲ་པུཥྤེ་ཨཱ་ཧཱུཾ། ཨོཾ་བཛྲ་དྷཱུ་པེ་ཨཱ་ཧཱུཾ། ཨོཾ་བཛྲ་ཨ་ལོ་ཀེ་ཨཱ་་ཧཱུཾ། ཨོཾ་བཛྲ་གནྡྷེ་ཨཱ་ཧཱུཾ། ཨོཾ་བཛྲ་ནཻ་ཝ་དྱཱི་ཨཱ་ཧཱུཾ། ཨོཾ་བཛྲ་ཤཔྟ་ཨཱ་ཧཱུཾ། ཨོཾ་བཛྲ་རཱུ་པ་ཨཱ་ཧཱུཾ། ཨོཾ་བཛྲ་ཤཔྟ་
ཨཱུ་ཧཱུཾ། ཨོཾ་བཛྲ་གནྡྷེ་ཨཱ་ཧཱུཾ། ཨོཾ་བཛྲ་ཝ་ར་ས་ཨཱ་ཧཱུཾ། ཨོཾ་བཛྲ་སྤ་རྵ་ཨཱ་ཧཱུཾ། ཨོཾ་སྭ་བྷཱ་ཝ་བི་ཤུདྡྷེ་ སོགས་སྔགས་དྲུག་ཕྱག་གྱི་དྲུག་གིས་བྱིན་གྱིས་བརླབ།  བདག་གི་བསམ་པའི་སྟོབས་དང་ནི།  །སོགས་བདེན་
སྟོབས་བརྗོད་པས་བསྐབ་རྫས་བྱིན་གྱིས་བརླབ། བསྐང་གཏོར་ནང་མཆོད་ལྟར་བྱིན་གྱིས་བརླབས་ལ། བསྐང་བ་བྱ་བ་དང་པོ་ནི། རོལ་མོ་དབང་དང་བཅས། དེ་ཡང་ལོང་ཡོད་ཅིང་བསྐང་པ་ཤིན་ཏུ་རྒྱས་པ་བྱེད་ནས་ཆེན་ཀུན་བློའི་གསུང་དྲི་མ་མེད་པ་འདི་ལྟར་བྱའོ།  ཀྱཻ་ཆོས་
འཁོར་སྐྱོང་བའི་སྲུང་མ་མཐུ་རྩལ་ཅན། །རྒྱལ་ཆེན་རིགས་ལྔ་འཁོར་དང་བཅས་པ་ལ། །ཐུན་མོང་ཕྱི་ཡི་མཆོད་རྫས་ཇི་སྙེད་པ། །གུས་པས་འབུལ་ལོ་བརྩེ་བས་བཞེས་སུ་གསོལ། །རང་བཞིན་རྣམ་

[012A]༄༅། །དག་སྟོང་བའི་ངང་ཉིད་ལས། །འཇིག་མེད་རླུང་དཀྱིལ་རྡོ་རྗེ་རྒྱ་གྲམ་སྟེང། །དྭངས་གསལ་ཆུ་དཀྱིལ་རླབས་དང་ཝཱ་འཕྲེང་ངོམ། །སྲ་བརྟན་གསེར་གྱིས་གཞི་ཡངས་པའི་
གཞིར། །མ་རྒད་མདངས་ལྡན་རྒྱ་མཚོ་ཆེན་པོའི་དབུས། །རྣམ་མང་རིན་ཆེན་མཆོག་གི་ལྷུན་པོའི་རྩེར། །བདེ་སྐྱིད་དཔལ་འབྱོར་ལྷ་གནས་དུ་མ་དང། །ཁོང་གསེང་འོད་མི་སྣང་བ་ལྷ་མིན་ཡུལ།།
འོག་གཞིར་ཀླུ་རྒྱལ་དུ་མའི་བསྟན་གནས་བཅས། །བང་རིམ་རྒྱ་ཆེན་གནོད་སྦྱིན་དུ་མས་གང། །ལྷུན་པོ་དེ་མཐར་ནམ་ཡང་མུ་མེད་པར། །རིན་ཆེན་འབྲིང་ལས་གསེར་རི་རོལ་མཚོས་བསྐོར། །ཕྱི་
རོལ་གླིང་ཆེན་བཞི་དང་གླིང་ཕྲན་བརྒྱད། །རིན་ཆེན་ཐ་མའི་ལྕགས་རི་མུ་ཁྱུད་བཅས། །བར་སྣང་ཉི་ཟླ་གཟའ་སྐར་ལྡིང་ཞིང་འཁོར། །རབ་ཡངས་སྲིད་པ་གསུམ་གྱི་ཞིང་ཁམས་དེར། །སྣུམ་འཇམ་
ཉོན་མོངས་མེད་པའི་ས་གཞི་ལ། །རྩ་ལྗང་འབྲུ་རིགས་མེ་ཏོག་དུ་མས་གང། །མཚོ་དང་རྫིང་སོགས་ཡན་ལག་བརྒྱད་ལྡན་འཁྱིལ། །སཱ་ལའི་རྐང་འཐུང་རྒྱས་པའི་ཕང་ཕུང་གཡོ། །རིན་ཆེན་སྤུངས་
པའི་དབྱིབས་འདྲ་ལ་སོགས་པའི། །ཁ་བའི་ལྷུན་པོ་གཡའ་བྲག་རྫ་རི་དང། །སྤང་གཤོངས་ནགས་རི་རིན་ཆེན་ལྷུན་པོའི་ངོས། །ལྷུང་ལྷུང་དལ་གྱིས་འབབས་པ་བདུད་རྩིའི་རྒྱུན། །ཡིད་འོང་བྱ་དང་

[012B] །གཏུམ་དྲག་གཅན་གཟན་དུ་མ་དཔའ་རྩལ་ངོམ། །ལྷ་མའི་སྤོང་བ་པ་རྣམས་བསམས་གཏན་བསྒོམ། །ཕྱོགས་རྣམས་ཀུན་ནས་མཛེས་པའི་ཡུལ་གྲུ་དེར། །བདེ་སྐྱིད་ཉམས་དགའ་
གྲོང་དང་གྲོང་ཁྱེར་དབུས། །དགའ་བདེས་མོས་པའི་སྐྱེ་འགྲོ་དཔལ་འབྱོར་རྒྱས། །དེ་ལྟར་སྲིད་པའི་ལོངས་སྤྱོད་ཕུན་ཚོགས་འདིས། །འདུལ་འཛིན་ཆོས་ཀྱི་རྒྱལ་པོའི་ཐུགས་དམ་བསྐང། །ཞི་མཛད་སྒྲིབ་པ་
ཀུན་སིལ་ཐུགས་དམ་བསྐང། །རྒྱས་མཛོད་སྲིད་གསུམ་དཔལ་འབར་ཐུགས་དམ་བསྐང། །དབང་སྡུད་སྣོད་བཅུད་ཟིལ་གནོན་འཇོམས་མཛད་རྡོ་རྗེ་ཤུགས་ལྡན་སྐུ་གསུང་ཐུགས་དང་ཡོན་ཏན་
འཕྲིན་ལས་ཀྱི། །སྤྲུལ་བ་ཡང་སྤྲུལ་འཁོར་བཅས་བདག་ཅག་དཔོན་སློབ་ཡོན་མཆོད་འཁོར་བཅས་ཀྱི། །མི་འདོད་ཉེར་འཚེ་མཐའ་དག་ཞི་བ་དང། །སྲིད་ཞིའི་དཔལ་འབྱོར་རྒྱས་པའི་འཕྲིན་ལས་མཛོད། །
ཀྱཻ༑ ཡན་ལག་བརྒྱད་ལྡན་མཆོད་ཡོན་ཞབས་བསིལ་འཁྱིལ། །ཆུ་སྐྱེས་ཐང་སྐྱེས་མེ་ཏོག་སྣ་ཚོགས་སྤུངས། །ཡིད་འོང་སྤོས་ཀྱི་ནགས་ཀླུང་དྲི་བསུང་འཕྲོ། །ཕྱི་ནང་མུན་སེལ་སྣང་གསལ་གཟི་འོད་
འབར། །རེག་ན་ཚིམ་བྱེད་བྱུག་པ་བཟང་པོའི་ཚོགས། །རོ་བརྒྱ་ལྡན་པའི་བཟའ་བཏུང་རྒྱ་མཚོ་ཙམ། །སྙན་པའི་ང་རོས་འཁོར་འདས་དབང་དུ་སྡུད། །ཆོས་ཀྱི་འཁོར་ལོ་རྩིབས་སྟོང་རྣམ་པར་བཀྲ། །བཀྲ་

[013A]༄༅། །ཤིས་དཔལ་བེའུ་ཀུན་མཁྱེན་ཡེ་ཤེས་སྟེར། །འདོད་དགུ་ཡོངས་འཁྱིལ་བུམ་པ་བཟང་པོ་བཤམས། །ཉེས་པའི་སྐྱོན་བྲལ་པདྨ་ལོ་འདབ་རྒྱས། །སྲིད་མཚོ་ལས་བརྒལ་རིན་ཆེན་གསེར་གྱི་
ཉ༑ ༑ཉོན་མོངས་ཚ་གདུང་སྐྱོབ་པའི་གདུགས་བཟང་མཆོག་སྲིད་ཞིའི་ཕན་བདེ་མི་ནུབ་རྒྱལ་མཚན་བསྒྲེད། །སྒྲིབ་པ་ཀུན་སེལ་དྭངས་གསལ་མེ་ལོང་དང། །གྷི་ཧཾ་དགུ་གསུམ་འཇོམས་པ་ནད་ཀྱི་
སྨན༑ ༑རྩི་བཅུད་ཀུན་གྱི་ཡང་སྙིང་མངར་བའི་ཞོ། །ཚེ་འཕེལ་དུར་བ་ལོ་འདབ་ལང་ཚོ་ངོམ། །འབྲས་བཟང་བིལ་བ་འདོད་པའི་དོན་ཀུན་སྒྲུབ། །རིན་ཆེན་དུང་དཀར་སྙན་པའི་གྲགས་པ་སྒྲོག་
སྣོད་བཅུད་དབང་སྡུད་ཡིད་འོང་སནྡྷུ་ར། །ཡུངས་ཀར་རྒྱལ་པོ་བགེགས་དང་ལོག་འདྲེན་འཇོམས། །ཀུན་ལ་དབང་བསྒྱུར་འཁོར་ལོ་རིན་པོ་ཆེ། །འདོད་དགུའི་རེ་སྐོང་ནོར་བུ་རིན་པོ་ཆེ། །བདེ་བའི་
དཔལ་སྐྱེད་བཙུན་མོ་རིན་པོ་ཆེ། །མཁས་གསལ་ཡིད་གཞུངས་བློན་པོ་རིན་པོ་ཆེ། །ཡན་ལག་བདུན་ལྡན་གླང་པོ་རིན་པོ་ཆེ། །ཅང་ཤེས་སྤྲིན་ཤུགས་རྟ་མཆོག་རིན་པོ་ཆེ། །ཕས་རྒོལ་ཚར་
གཅོད་དམག་དཔོན་རིན་པོ་ཆེ། །མིག་དང་ཡིད་དབང་འཕྲོག་པ་མཛེས་པའི་གཟུགས། །ཕྱོགས་རྣམས་ཀུན་ཏུ་སྙན་པ་ཡིད་འོང་སྒྲ། །ནམ་ཡང་ངོམས་མེད་བསྣོམ་བྱ་བཟང་པོའི་དྲི། །ལུས་སྲོག་

[013B] །སྡུག་བསྔལ་ཟིལ་གནོན་འཇམ་མཉེན་རེག་བྱའི་ཚོགས། །ལྷུན་སྡུག་རིན་ཆེན་རི་བོ་འོད་ཆགས་འབར། །ཕུན་ཚོགས་ལོ་འདབ་རྒྱས་པའི་དཔག་བསམ་ཤིང། །བསམ་
ཀུན་འབད་མེད་སྩོལ་བའི་འདོད་འཇོའི་བ། །དུས་གསུམ་ཟད་མི་ཤེས་བ་མ་རྨོས་ལོ། །འདོད་དགུ་སྟེར་པའི་རིན་ཆེན་བུམ་པ་བཟང། །གཞན་ཡང་སྲིད་གསུམ་ལོངས་སྤྱོད་བཟང་པོའི་ཚོགས། །གཅིག་
ཏུ་སྤུངས་པའི་དགའ་སྟོན་གྲངས་མེད་འདིས། །འདུལ་འཛིན་ཞི་མཛད་རྒྱས་མཛད་དབང་སྡུད་འཇོམས་མཛད་སྐུ་གསུང་ཐུགས་སྤྲུལ་པ་ཡང་བདག་ཅག་དཔོན་སློབ་མི་
འདོད་ཉེར་སྲིད་ཞིའི་ཀྱཻ༑ དམ་ཅན་རྒྱལ་ཆེན་རིགས་ལྔ་འཁོར་བཅས་ལ། །ཐུན་མོང་མ་ཡིན་ནང་གི་མཆོད་རྫས་ཚོགས། །དངོས་འབྱོར་ཡིད་སྤྲུལ་ནམ་མཁའི་མཐའ་ཀླས་པར། །གུས་
པས་འབུལ་ལོ་བརྩེ་བས་བཞེས་སུ་གསོལ། །དམ་ཉམས་སྙིང་ཁྲག་རྒྱ་མཚོ་འཁྱིལ་བའི་དབུས། །མི་སྡུག་མཚོན་ཆ་གཟིངས་འདྲའི་བྲག་རི་ལ། །རྣོ་མྱུར་དུག་ཤིང་ལོ་འབྲས་ཕྱོགས་བཅུར་
རྒྱས༑ ༑གཏུམ་པའི་གཅན་གཟན་དུ་མ་ངར་སྐད་སྒྲོག་ཕུང་བྱེད་ཐན་བྱ་མང་པོ་ལྡིང་ཞིང་འཐབ། །དུས་མཐའི་རླུང་དམར་འུར་སྒྲས་སྟོང་གསུམ་གཡོ། །མཁའ་ལ་འཇིགས་པའི་སྤྲིན་ནག་

[014A]༄༅། །འབྲུག་སྒྲ་སྒྲོག་མི་སྡུག་རི་བོ་དེ་ཡི་ངོས་ཡངས་ལ། །དྲག་པོའི་དུར་ཁྲོད་རོལ་པའི་གཞལ་ཡས་ཁང། །འཇིགས་པའི་མཚན་ཉིད་ཡོངས་རྫོགས་ཕོ་བྲང་ཆེར། །དཀར་གསལ་
མ་དངོས་ལྡན་ཐོད་པའི་སྣོད་ཡངས་སུ། །དགྲ་བགེགས་བསྒྲལ་བའི་ཤ་ཁྲག་རུས་པ་དང། །ཤ་དང་བདུད་རྩི་ཡེ་ཤེས་རྣམ་ལྔའི་ཚོགས། །ཀུན་གྱི་བཅུད་བསྡུས་འདོད་དགུའི་གཏོར་མ་ཆེ། །
ཏིང་འཛིན་སྔགས་དང་ཕྱག་རྒྱས་བྱིན་རླབས་པ། །སྨན་རག་བཟའ་བཏུང་སྣ་ཚོགས་འཁོར་བཅས་འདིས། །འདུལ་འཛིན་ཞི་མཛད་རྒྱས་མཛད་དབང་སྡུད་འཇོམས་མཛད་
སྐུ་གསུང་སྤྲུལ་པ་བདག་ཅག་མི་འདོད་སྲིད་ཞིའི་ཀྱཻ༑ གདུག་ཅན་བསྒྲལ་བའི་ཁྲག་གི་རྒྱ་མཚོ་འཁྱིལ། །དམ་ཉམས་དབང་ལྔའི་མེ་ཏོག་རི་ལྟར་བརྩེགས། །ཚིལ་ཆེན་རུས་རྐང་ཀླད་པའི་
གསུར་ཆེན་འཐུལ། །ཞུན་ཆེན་སྣ་ཚོགས་ཞུ་བའི་སྒྲོན་མེ་སྦར། །ཁྲག་ཞག་སྣ་ཚོགས་བསྡུས་པའི་དྲི་ཆ་བ་དང། །སྲིན་པོ་ལ་འོས་ཁ་ཟས་རི་ལྟར་སྤུངས། །དམ་ཅན་རྒྱ་མཚོ་དགྱེས་པའི་སྒྲ་
དབྱངས་སྒྲོག་གཡང་གཞིའི་བླ་བྲེ་ནང་ཁྲོལ་ཕུན་ཚར་ཅན། །གཅན་གཟན་ཤུན་པས་ཕྱོགས་ཀུན་ཡོལ་བར་བྲེས། །ཤ་ཁྲག་རྐང་རུས་འཐོར་བས་ས་གཞི་གང། །བདུད་དཔུང་ཟིལ་

[014B] །རིན་ཆེན་དར་གོས་མང་པོའི་ཕང་ཕུང་གཡོ། །དཔའ་བོ་གཡུལ་ལས་རྒྱལ་བའི་ཡ་ལད་ཚོགས། །འཕྲིན་ལས་སྒྲུབ་པའི་ཕྱག་མཚན་སྤྲིན་ལྟར་འཐིབས། །ཕོ་
ཉ་ལས་བྱེད་མང་པོས་ས་གཞི་གང། །རྡོ་རྗེ་འཛིན་པས་བསྔགས་པའི་མཐུན་རྫས་འདིས། །འདུལ་འཛིན་ཞི་མཛད་རྒྱས་མཛད་དབང་སྡུད་འཇོམས་མཛད་སྐུ་གསུང་སྤྲུལ་པ་
བདག་ཅག་མི་འདོད་སྲིད་ཞིའི་ཀྱཻ༑ ཡེ་ཤེས་ལྷ་མཆོག་རྒྱལ་ཆེན་རིགས་ལྔ་ལ། །ཁྱད་པར་རྨད་དུ་བྱུང་བའི་གསང་བའི་རྫས། །དངོས་འབྱོར་ཡིད་སྤྲུལ་ནམ་མཁའི་མཐའ་ཀླས་པར།།
གུས་བས་འབུལ་ལོ་བརྩེ་བས་བཞེས་སུ་གསོལ། །གཡུལ་བསད་རོ་རས་ན་ཆུང་འདོམས་དཀྲིས་སོགས། །མཁའ་འགྲོ་ངང་གིས་འདུ་བའི་རས་གཞི་ལ། །སྐྱབས་གནས་དམ་པ་རྣམས་ཀྱི་བྱིན་
རླབས་དང། །བྱང་སེམས་དཀར་དམར་རཏྣ་དྲི་བཟང་སོགས། །ཡིད་འོང་མདོག་བཟང་ཚོན་ལ་སྦྱར་བ་ཡིས། །ཁྱོད་སྐུ་མཚན་ཉིད་ཡོངས་རྫོགས་བྲིས་པ་འདིས། །རྒྱལ་ཆེན་རིགས་ལྔའི་སྐུ་ཡི་
ཉམས་ཆགས་བསྐང། །རྩ་བརྒྱུད་བླ་མར་གསོལ་འདེབས་རྒྱུན་མི་ཆད། །ཡི་དམ་ལྷ་ཡི་བསྙེན་སྒྲུབ་ཚད་དུ་འཁྱོལ། །དམ་ཅན་རྒྱ་མཚོའི་དྲག་སྔགས་འབྲུག་སྒྲ་སྒྲོག་རྒྱལ་ཆེན་རིགས་

[015A]༄༅། །ལྔ་འཁོར་དང་བཅས་པ་ཡི། །མངོན་རྟོགས་བསྐང་བཤགས་བསྟོད་བསྐུལ་གྱེར་བའི་དབྱངས། །ཆགས་ལྡན་ཡིད་དབང་འགུགས་པའི་ལྟེགས་ཀྱུ་དང། །དམ་ཅན་གཟི་བརྗིད་བསྐྱེད་པའི་
ང་རོ་སོགས། །ངག་གི་སྡིག་སྒྲིབ་སྤྱོད་བྱེད་ལས་བཟང་འདི། །རྒྱལ་ཆེན་རིགས་ལྔའི་གསུང་གི་ཉམས་ཆགས་བསྐང། །དཔའ་བོ་གཡུལ་བསད་ཙིཏྟ་རྩ་ལག་བཅས། །སྤོས་འབྲུ་སྨན་དང་རཏྣས་གང་
བའི་ཁྲོད། །ཤིང་ཤུན་གོས་དར་ཤོག་བུ་ལ་སོགས་པར། །རིན་ཆེན་གསེར་དངུལ་མཚལ་སྣག་ལས་གྲུབ་པའི། །འཁྲུལ་མེད་སྲོག་འཁོར་གསང་སྔགས་འདོད་གསོལ་བཅས། །ཚོན་སྐུད་སྣ་
ལྔ་དར་དམར་ན་བཟའ་གསོལ། །ལྷ་རྫས་དམར་པོའི་འོད་ཆགས་འབར་བ་ལ། །ཁྱིམ་བྱ་དཀར་པོའི་གཙུག་ཁྲག་ལས་གྲུབ་པའི། །རྒྱལ་ཆེན་སྤྲིན་བཞིན་འདུ་བའི་སྲོག་སྔགས་བཀོད། །དྭངས་གསལ་
གཟི་འོད་འབར་བ་ཤེལ་གྱི་རིགས། །དར་དམར་ཐུམ་དང་བྱི་ལའི་སྙིང་ཤུབས་ཅན། །སྔོ་དམར་སྐུད་བཅིངས་གསང་རྟེན་མཆོག་འདི་དང། །སྨྱུག་རྒོད་ཚིག་གསུམ་འདབ་བཟང་སྒྲོ་ཡིས་བརྒྱན། །
དར་དམར་འཕྱང་ཞིང་ལྕགས་མདེའུ་གྲུ་གསུམ་བཅས། །གསེར་གཡུ་མེ་ལོང་སྣ་ཚོགས་རྒྱན་གྱིས་སྤྲས། །འདོད་དགུའི་དཔལ་འབྱོར་སྩོལ་བའི་ལྷུང་བཟེད་དང། །ཉེས་ཀུན་སེལ་བའི་གསེག་

[015B]བར་ཆད་བདུད་དཔུང་འཇོམས་པའི་ཙན་དན་བེང། །བསྟན་དགྲའི་སྲོག་རྩ་འགུགས་པའི་བཙན་ཞགས་དམར། །གསང་མདོས་རྫས་དང་ཡོ་བྱད་ཕུན་སུམ་ཚོགས། །མདོར་ན་པདྨའི་
མཚོ་ལ་དང་པོ་ལྟར། །དམ་ཅན་འབྲལ་མེད་འཁོར་བའི་གསང་རྫས་འདིས། །རྒྱལ་ཆེན་རིགས་ལྔའི་ཐུགས་ཀྱི་ཉམས་ཆགས་བསྐང། །དེ་ལྟར་ཕྱི་ནང་གསང་གསུམ་མཆོད་སྤྲིན་ཚོགས། །རིན་
ཆེན་དཀོན་མཆོག་གསུམ་གྱི་བདེན་བ་དང། །རྒྱལ་ཆེན་དམ་ཚིག་ཅན་གྱི་མཐུ་སྟོབས་དང། །བདག་གི་སྔགས་དང་ཕྱག་རྒྱ་ཏིང་འཛིན་མཐུས། །ཚད་མེད་ཀུན་ཏུ་བཟང་པོའི་ཐུགས་བསྐྱེད་ལྟར། །
ནམ་ཡང་ཟད་མི་ཤེས་པའི་དགེ་མཚན་འདིས། །རྒྱལ་ཆེན་འཁོར་བཅས་སྤྱན་ལམ་འབྱུང་གྱུར་ཅིག་བསྟན་དང་བསྟན་འཛིན་འཇིག་རྟེན་ཕན་བདེ་རྒྱས། །བདག་ཅག་དཔོན་སློབ་ཡོན་མཆོད་
འཁོར་བཅས་ཀྱི། །འགལ་རྐྱེན་སེལ་ཞིང་མཐུན་རྐྱེན་ཕུན་སུམ་ཚོགས། །བསམ་དོན་ཆོས་བཞིན་འགྲུབ་པའི་འཕྲིན་ལས་མཛོད།  ཡབ་བསྐང་བ་རྒྱས་བསྡུས་འབྲིང་དུ་བྱེད་ན་ཁོ་བོས་གསར་དུ་བསྒྲིགས་པའི་འདི་ལྟར་བྱ།།
ཧཱུཾ༑ ཆོས་དབྱིངས་བདེ་བ་ཆེན་པོའི་རྣམ་རོལ་ལས། །བྱུང་བའི་མཆོད་སྤྲིན་ནམ་མཁའི་མཐའ་ཀླས་པ། །ཤུགས་ལྡན་རིགས་ལྔ་འཁོར་བཅས་སྤྱན་ལམ་དུ། །འབྱུང་ཞིང་རྒྱས་ལ་དགྱེས་པ་

[016A]༄༅། །བསྐྱེད་གྱུར་ཅིག་མངར་གསུམ་བདུད་རྩིའི་མཆོད་ཡོན་རྒྱ་མཚོར་འཁྱིལ། །མཛེས་པའི་མེ་ཏོག་དྲི་ཞིམ་བདུག་སྤོས་སྤྲིན། །འོད་འབར་སྣང་གསལ་ག་པུར་ངད་ལྡང་དྲི། །སྣ་
ཚོགས་བཟའ་བཅའ་སྙན་པའི་རོལ་མོར་བཅས། །རྡོ་རྗེ་ཤུགས་ལྡན་རིགས་ལྔའི་ཐུགས་དམ་བསྐང། །བཀའ་ཉན་འཁོར་ཚོགས་ཐུགས་དམ་བསྐངས་གྱུར་ནས། །རྣལ་འབྱོར་འདོད་དོན་ཡིད་
བཞིན་འགྲུབ་པ་དང། །བློ་བཟང་བསྟན་དགྲ་ཐལ་བར་བརླག་པར་མཛོད། །དགྲ་བགེགས་སྙིང་ཁྲག་དབང་ལྔའི་མེ་ཏོག་དང། །ཤ་སྣའི་དུད་སྤྲིན་ཞུན་ཆེན་སྒྲོན་མེ་སྦར། །མཁྲིས་པའི་དྲི་ཆབ་ཤ་རུས་ཞལ་ཟས་ཚོགས། །དུང་
ཆེན་རྐང་གླིང་གསང་བའི་རྔ་ཆུང་གོས། །རྡོ་རྗེ་ཤུགས་ལྡན་བཀའ་ཉན་རྣལ་འབྱོར་བློ་བཟང་ཤ་ཁྲག་གཏོར་ཚོགས་ལྷུན་པོའི་སྤོ་ལྟར་སྤུངས། །སྐྱེམས་ཆང་རྒྱ་ཇ་འོ་ཞོ་མཚོ་ལྟར་འཁྱིལ།།
བཀྲ་ཤིས་རྟགས་རྫས་འདོད་ཡོན་རིན་ཆེན་བདུན། །ཕྱི་ནང་མཆོད་སྤྲིན་ཀུན་གསལ་ཁྱོན་དུ་བཀྲམ། །རྡོ་རྗེ་བཀའ་ཉན་རྣལ་འབྱོར་བློ་བཟང་སྤྲིན་དཀར་ལྟར་འཕྱོ་གདོང་ལྔའི་དབང་པོ་
དང། །རྩལ་ཆེན་ཁྱུང་འབྲུག་གླང་ཆེན་ངང་སེར་རྟ། །གཏུམ་པའི་གཅན་གཟན་ཕུང་བྱེད་ཐན་བྱའི་ཚོགས། །སྤྱན་གཟིགས་ཉེར་མཁོའི་སྲོག་ཆགས་སྣ་ཚོགས་ཀྱིས། །རྡོ་རྗེ་བཀའ་ཉན་

[016B] །ཐང་ཞྭ་དུར་སྨྲིག་ཆས་གོས་འཇོལ་བེར་དང། །གཡང་གཞིའི་བགོ་བ་རིན་ཆེན་རུས་རྒྱན་སོགས། །ཞི་དྲག་རྒྱན་གོས་མ་ཚང་མེད་པ་
ཡིས། །རྡོ་རྗེ་བཀའ་ཉན་རྣལ་འབྱོར་བློ་བཟང་སྤུ་གྲི་དགྲ་སྙིང་ལྕགས་ཀྱུ་མདའ་དར་དང། །བུམ་ཐོད་ནོར་གཞོང་ཞགས་པ་ནེའུ་ལེ་སོགས། །ཞི་དྲག་རྒྱན་ཆ་གོ་མཚོན་སྣ་ཚོགས་དང། །སྲོག་འཁོར་
བླ་རྡོ་ཕྱི་ནང་གསང་རྟེན་གྱིས། །རྡོ་རྗེ་བཀའ་ཉན་རྣལ་འབྱོར་བློ་བཟང་འདོད་ཆུང་ཆོག་ཤིས་སྦྱངས་བའི་ཡོན་ཏན་ལ། །གནས་ནས་ཤིང་རྟ་ཆེན་པོའི་གཞུང་ལུགས་ཆེར། །མང་ཐོས་དཔྱད་
པ་ཕྲ་མོའི་བརྒལ་བརྟག་གི་ལུང་རིགས་རྣམ་འགྱུར་འབུམ་དུ་སྤྲོ་བ་ཡིས། །རྡོ་རྗེ་བཀའ་ཉན་རྣལ་འབྱོར་བློ་བཟང་བསྟན་པའི་སྙིང་པོ་བྱང་ཆུབ་ལམ་རིམ་ལ། །ཐོས་བསམ་བཤད་
སྒྲུབ་གཅིག་ཏུ་བརྩོན་པ་དང། །དགེ་ལྡན་ལྟ་གྲུབ་གཙང་མར་སྐྱོང་བ་ཡི། །ལྷ་ཁྱོད་ལྷག་བར་དགྱེས་པའི་མཆོད་སྤྲིན་འདིས། །རྡོ་རྗེ་བཀའ་ཉན་རྣལ་འབྱོར་བློ་བཟང་ཕྱིར་རུ་སོ་ཐར་
འདུལ་བའི་ཀུན་སྤྱོད་གཙང། །ནང་དུ་ངེས་འབྱུང་བྱང་ཆུབ་སེམས་གཉིས་འབྱོངས། །གསང་བ་རིམ་གཉིས་བདེ་སྟོང་རྣལ་འབྱོར་སྐྱོང། །ཡོངས་རྫོགས་ལམ་བཟང་འགལ་མེད་སྒྲུབ་པ་འདིས་

[017A]༄༅། །རྡོ་རྗེ་་བཀའ་ཉན་རྣལ་འབྱོར་་བློ་བཟང་ཐུན་མོང་ཐུན་མོང་མིན་པའི་ལམ་རིམ་དང། །གསང་བདེ་འཇིགས་གསུམ་རིམ་གཉིས་ཟབ་མོའི་གནད། །བློ་བཟང་རྒྱལ་བའི་དགོངས་བཅུད་
མཐར་ཐུག་ལ། །ངེས་རྙེད་རྩེ་གཅིག་བརྩོན་པའི་རྣལ་འབྱོར་འདིས། །རྡོ་རྗེ་་བཀའ་ཉན་་རྣལ་འབྱོར་་བློ་བཟང་་གང་སྐུའི་ཕུང་ཁམས་སྐྱེ་མཆེད་ཡན་ལག་རྣམས། །ཤུགས་ལྡན་རིགས་ལྔ་
གཙོ་འཁོར་དུ་ཤར་ཀྱང། །ངེས་དོན་ལུས་དཀྱིལ་ལྷ་ཚོགས་སོ་གཉིས་སུ། །ངེས་རྙེད་ཡ་མཚན་ཕུལ་གྱི་རྣལ་འབྱོར་འདིས། །རྡོ་རྗེ་་བཀའ་ཉན་་རྣལ་འབྱོར་་བློ་བཟང་བློ་བཟང་རྒྱལ་བའི་
བསྟན་དགྲ་འཇོམས་པའི་ཕྱིར། །ཕྱི་ལྟར་འཇིགས་བྱེད་དྲེགས་པའི་ཚུལ་བསྟན་ཀྱང། །ངོ་བོ་འཇམ་དཔལ་གཤིན་རྗེ་གཤེད་ཉིད་དུ། །ཡིད་ཆེས་གསོལ་འདེབས་བླ་མེད་རྟེན་མཆོག་གིས། །རྡོ་རྗེ་
བཀའ་ཉན་་རྣལ་འབྱོར་་བློ་བཟང་བསྟན་དགྲ་ཐལ་བར་བརླག་པར་མཛོད། །ཡང་བསྐང་བ་ཤིན་ཏུ་བསྡུས་པ་གྲངས་གསོག་ལྟ་བུའི་ཚེ་བོན་རྒྱལ་སྲས་རྡོ་རྗེ་འཆང་བསྐལ་བཟང་བསྟན་འཛིན་གྱིས་བརྗོད་པའི་བསྐང་བཤལ་སྦབས་མ་འདི་བྱ་སྟེ།  ཧཱུཾ་
གངྒའི་རྒྱུན་མཚུངས་སྙིང་ཁྲིགས་མཆོད་ཡོན་སྤྲེང། །རྣམ་བཀྲད་དབང་པོའི་མེ་ཏོག་དུད་སྤྲིན་འཁྲིགས། །མཁྲིས་ཆེན་དྲི་ཆབ་ཤ་རུས་རྐང་གླིང་སྒྲ། །ཟག་མེད་བདུད་རྩིའི་རྒྱ་མཚོ་དགྱེས་བཞིན་

[017B] །གཞན་ཡང་འདོད་ཡོན་རྒྱལ་སྲིད་རིན་ཆེན་བདུན། །ཅང་ཤེས་རྟ་གླང་འཇིགས་རུང་གཡག་ལུག་ཁྱི། །དུར་སྨྲིག་བླ་གོས་སྲ་བརྟན་གོ་ཁྲབ་ཕུབ། །མདའ་མདུང་རལ་གྲི་ཕྱི་ནང་གསང་བའི་རྟེན།།
འཇིག་རྟེན་འདས་དང་མ་འདས་མཆོད་སྤྲིན་གྱིས། །རྡོ་རྗེ་ཤུགས་ལྡན་སྣང་སྲིད་དྲེགས་པའི་ཚོགས། །ཐུགས་དམ་བསྐང་ཞིང་ཉམས་ཆགས་གསོས་གྱུར་ཅིག་ཁྱད་པར་བདག་ཅག་མ་རིག་
གཞན་དབང་གྱུར། །སྒོ་གསུམ་བྱ་བའི་ཉེས་ཚོགས་ཅི་མཆིས་པ། །སྲུང་མ་ཁྱེད་ཀྱི་ཐུགས་དང་འགལ་གྱུར་པ། །ཐམས་ཅད་གནོད་ཞིང་འགྱོད་པའི་སེམས་ཀྱིས་བཤགས། །གཞན་ཡང་
བསྟན་སྲུང་ཆེན་པོ་འཁོར་བཅས་ལ། །དམ་ཚིག་ལས་འདས་བསྙེན་སྒྲུབ་མཆོད་གཏོར་སོགས། །རྣལ་འབྱོར་བདག་ཅག་ཉམས་ཆགས་ཅི་མཆིས་རྣམས། །འཁོར་གསུམ་དམིགས་མེད་
དབྱིངས་སུ་བཤགས་པར་བགྱི།  །དེ་ནས་ཆོས་སྐུ་མའི་བཟློག་པ་དང་མཐུན་གྲུབ་མ་རྣམས་སྤྱི་འགྲེ་ལྟར་བྱ། དེ་ནས་བཟླས་པ་བྱ་བ་ནི།  རང་ཡི་དམ་དུ་གསལ་བའི་ཐུགས་ཀའི་ས་བོན་ལས་འོད་ཟེར་འཕྲོས། ཆོས་སྐྱོང་རྒྱལ་ཆེན་
ཤུགས་ལྡན་རིགས་ལྔ་དྲག་པོ་རྩལ་རྣམས་ཀྱི་ཐུགས་ཀར་ཉི་གདན་གྱི་སྟེང་དུ་ཧཱུཾ་ཡིག་གི་མཐར་སྔགས་ཕྲེང་རང་རང་གི་ཁ་དོག་དང་མཚུངས་པས་བསྐོར་བ་ལ་ཕོག་པས་ཐུགས་རྒྱུད་

[018A]༄༅། །རང་དབང་མེད་པར་བསྐུལ་ཏེ། ཅི་འདོད་པའི་ཞི་རྒྱས་དབང་དྲག་གི་ལས་ཐམས་ཅད་ཐོགས་པ་མེད་པར་སྒྲུབ་པར་གྱུར།  པར་བསམས་ལ།  ཨོཾ་བཛྲ་བི་ཀི་བིཊྞ་སཱྷཱ། ཞེས་དང་
ཨོཾ་དྷརྨ་པཱ་ལ་མྷཱ་རཱ་ཛ་བཛྲ་བེག་ཝན་རུདྲ་པཉྩ་ཀྵུ་ལ་སརྦ་ཤཏྲུཾ་མར་ཡཧཱུཾཕཊ།  ཅེས་དམིགས་རིམ་དང་བཅས་ཅི་མེད་བཟླས་པའི་མཐར་ཡིག་བརྒྱ་བཟླས་ཏེ་གཏོར་མ་འབུལ་བ་ནི། འབུལ་གཏོར་ནང་མཆོད་ལྟར་བྱིན་གྱིས་བརླབས་ལ་
བསྟན་སྲུང་རྒྱལ་པོ་ཆེན་པོ་རྡོ་རྗེ་ཤུགས་ལྡན་རིགས་ལྔ་དྲག་པོ་རྩལ་འཁོར་དང་བཅས་པ་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་དུ་གྱུར་
པས་གཏེར་མའི་བཅུད་ཐམས་ཅད་དྲངས་ཏི་གསོལ་བར་གྱུར་ པར་བསམ།  ཨོཾ་དྷརྨ་པཱ་ལི་མཧ་རཱ་ཛ་བཛྲ་བོ་ག་ཝན་རུ་དྲཔཉྩ་ཀཱུ་ལ་ས་པ་རི་ཝ་ར་སརྦ་བིཧན་ཤཏྲུཾ་ཡིད་པ་
ལིཾ་ཏ་ཁ་ཁཱ་ཧི་ཁཱུ་ཧི།  ཞེས་པ་ལན་གསུམ་གྱིས་གཙོ་བོ་ལ་ཕུལ། འཁོར་རྣམས་ལ།  ཨོཾ་ཨ་ཀཱ་རོ་མུ་ཁ་སརྦ་དྷརྨ་ཎ་ཨཱ་དྱ་ནུཏྤ་ནྣ་ཏྭཏ། ན་མསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་ས་བྷ་ར་ས་བྷ་ར་
ཧཱུཾ།  ལན་གསུམ་  ཨོཾ་དྷརྨ་པཱ་ལ་མྷཱ་རཱ་ཛ་བཛྲ་བེ་ག་ཝན་རུ་དྲཔཉྩ་ཀཱུ་ལ་ས་པ་རི་ཝཱ་ར་ཨརྒྷཾ། པཱདྱཾ། པུཥྤེ། དྷཱུ་པ། ཨཱ་ལོ་ཀེ། གནྡྷེ། ན་སིདྱཱ། ཤཔྟ་པྲ་ཏཱིཙྪི་ཧཱུཾ་སཱཧཱ། ཨོཾ་དྷརྨ་པཱ་

[018B]  གཏོར་རྫོངས་ནི།  ཧཱུཾ༑ འཇམ་མགོན་རྒྱལ་བའི་བསྟན་སྲུང་རྡོ་རྗེ་ཤུགས་ལྡན་རིགས་ལྔ་དྲག་པོ་རྩལ་འཁོར་དང་བཅས་པ་ཁྱེད་རྣམས་ཀྱིས་
ཤ་ཁྲག་དམར་གྱི་གཏོར་མ་འདི་བཞེས་ལ། སངས་རྒྱས་ཀྱི་བསྟན་པ་སྤྱི་དང། ཁྱད་པར་འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་མདོས་ངགས་ཀྱི་བསྟན་པ་སྲུངས། དཀོན་
མཆོག་གི་དབུ་འཕང་སྟོད། དགེ་འདུན་གྱི་སྡེ་སྐྱོངས། བླ་མའི་སྐུ་ཚེ་སྲིངས། རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་རྣམས་ཀྱི་ཆོས་སྒྲུབ་པའི་འགལ་རྐྱེན་
ཐམས་ཅད་ཚོལ། མཐུན་རྐྱེན་ཐམས་ཅད་སྒྲུབས། གནོད་ཅིང་འཚེ་བར་བྱེད་པའི་དམ་ཉམས་དགྲ་བགེགས་ཐམས་ཅད་དྲག་པོའི་ཆད་པས་སྐད་ཅིག་ཉིད་ལ་ཐལ་བའི་རྡུལ་ཕྲན་བཞིན་དུ་བརླག་
པའི་འཕྲིན་ལས་མཛོད་ཅིག་ཨོཾ་དྷརྨ་པཱ་ལ་མྷཱ་རཱ་ཛ་བཛྲ་བེ་ག་ཝན་རུ་དྲཿ་པཉྩ་ཀཱུ་ལ་ས་པ་རི་ཝ་ར་དགྲ་བགེགས་ཨ་མུ་ཀ་མ་ར་ཡ་ཕཊ།  དེ་ནས་བསྟོད་པ་བྱ་བ་ནི།  བདེ་གཤེགས་བསྟན་པའི་
སྙིང་པོ་དྲི་མེད་ཕུལ། །སྐྱེ་དགུའི་བསོད་ནམས་དབྱིག་ཏུ་ངས་བསྲུང་ཞེས། །འཇམ་དཔལ་དཔའ་བོ་འཇིགས་བྱེད་དྲེགས་པའི་ཟོལ། །བསྟན་སྲུང་བྱེ་བའི་ཤུགས་ལྡན་ཁྱོད་ལ་བསྟོད། །རྗེས་

[019A]༄༅། །ཆགས་སྙིང་རྗེ་པད་རག་ལང་ཚོར་འཛུམ། །ཅིར་ཡང་སྒེག་པའི་ཁྲོ་ཆགས་ཞི་འཛུམ་གར། །ཚད་གཟུང་ཕ་མཐའ་མ་དམིགས་སྐུའི་གསང་བ། །དྲན་པའི་མོད་ལ་དགོས་
འདོད་སྩོལ་ལ་བསྟོད། །མཁྱེན་རབ་སྤུ་གྲིས་སྲིད་པའི་དགྲ་སྲོག་དྲལ། །བདེ་ཆེན་ཙིཏྟ་ཞི་མཐའི་གཤེད་དུ་བཟུང། །སྲིད་ཞིའི་མཐའ་ལས་བཞེངས་པའི་ཐབས་མཁས་བརྡ། །མཐའ་
ཡས་འགྲོ་བའི་དཔལ་དུ་སྟོན་ལ་བསྟོད། །མཐའ་བྲལ་ལྟ་བའི་ཡང་རྩེ་ཀླུ་སྒྲུབ་ལུགས། །ཐུབ་པའི་བརྟུལ་ཞུགས་འདུལ་བའི་སྤྱོད་པ་མཆོག་འདི་ལྟར་སྐྱོང་ཞེས་འགྲོ་ལ་
འདོམས་པའི་སླད། །ཐང་ཞྭ་དུར་སྨྲིག་ཆས་ཀྱིས་ཀླུབས་ལ་བསྟོད། །གདོང་ལྔའི་དབང་པོ་རྩལ་ཆེན་ཁྱུང་འབྲུག་སོགས། །སྣ་ཚོགས་ཞོན་པ་ངེས་མོད་ལ་བརྟེན་ནས། །
མཐའ་ཡས་ཞིང་དུ་གང་འདུལ་སྤྲུལ་བསྒྱུར་གར། །འགྲོ་བའི་དོན་དུ་ངལ་བ་མེད་ལ་བསྟོད། །རབ་འབར་མེ་དཔུང་འཁྲུགས་པའི་ཀློང་ཉིད་དུ། །ཁྲོག་ཏུ་མ་དྲག་ཤུལ་བཤན་པའི་
ཚུལ་འཆང་ཡང། །བྱམས་བརྩེ་ཞི་བའི་ངང་ལས་ཅུང་ཟད་ཀྱང། །གཡོ་མེད་ངོ་མཚར་ཁྱད་པར་འཕགས་ལ་བསྟོད། །གང་གི་གཟུགས་ཕུང་རྣམ་དག་ཞི་མཛད་གར། །འབུམ་

[019B] །མདའ་དར་ཞགས་འཛིན་གཉིས་འཐུང་དབང་པོར་ཆིབས། །རྐྱེན་ངན་པར་གཅོད་སེལ་མཛད་ཁྱོད་ལ་བསྟོད། །གང་གི་ཚོར་ཕུང་རྣམ་དག་རྒྱས་མཛད་གར། །ཉིན་
བྱིད་བྱེ་བའི་བྱིན་གཟིས་བརྗིད་པའི་སྐུ། །ནོར་གཞོད་བུམ་ཐོགས་ལྷ་རྟ་ངང་སེར་ཆིབས། །དཔལ་འབྱོར་འདོད་དགུ་སྤེལ་མཛད་ཁྱོད་ལ་བསྟོད། །གང་གི་འདུ་ཤེས་རྣམ་དག་དབང་མཛད་གར། །པད་
རག་ལྷུན་པོའི་དཔལ་བཞིན་འབར་བའི་སྐུ། །ལྕགས་ཀྱུ་ཞགས་འཛིན་གཡུ་འབྲུག་སྔོན་པོ་ཆིབས། །ཁམས་གསུམ་དབང་དུ་འགུགས་མཛད་ཁྱོད་ལ་བསྟོད། །གང་གི་འདུ་བྱེད་རྣམ་དག་དྲག་
མཛད་གར། །དམར་ནག་མི་བཟད་མི་རླུང་འཁྲུགས་ལྟའི་སྐུ། །རྩལ་ཆེན་ཁྱུང་ཆིབས་སྤུ་གྲི་དགྲ་སྙིང་ཐོགས། །དགྲ་བགེགས་ཐལ་བར་རློག་མཛད་ཁྱོད་ལ་བསྟོད། །ཁམས་བཞི་གཟུགས་སོགས་
རྣམ་ལྔ་རྣམ་དག་པའི། །རང་བཞིན་རང་རིགས་མརྫེས་སྡུག་ཡུམ་ཆེན་དགུ། །ལང་ཚོས་རབ་སྒེག་འདོད་པའི་སྒྱུ་རྩལ་གྱིས། །སྲིད་པའི་འཆིང་བ་གྲོལ་མཛད་རྣམས་ལ་བསྟོད། །སྐྱེ་མཆེད་རྩ་རྒྱུས་
ཚིགས་རྣམས་རྣམ་དག་པའི། །རང་བཞིན་འཕྲིན་ལས་སྣ་འདྲེན་དགེ་སློང་བརྒྱད། །གང་ལ་གང་འདུལ་སྤྲུལ་པའི་ཟློས་གར་གྱིས། །དམ་ལྡན་པུ་བཞིན་སྐྱོང་མཛད་རྣམས་ལ་བསྟོད། །ཡན་ལག་

[020A]༄༅། །རྣམ་དག་སྟོབས་ཆེན་ཁྲོ་བོའི་གར། །དམ་ཉམས་སྲོག་ལ་དབང་བྱེད་ལས་མཁན་ཚུལ། །རྒྱ་ཧོར་བལ་བོད་ཁ་ཆེའི་རྣམ་འགྱུར་གྱིས། །ཕྱོགས་ཀུན་རྒྱུ་བའི་སྟག་ཤར་བཅུ་ལ་
བསྟོད། །བཀའ་འཁོར་གཉན་པོ་ཁ་ཆེ་དམར་པོ་སོགས། །རྒྱལ་བཙན་གཟའ་བདུད་གནོད་སྦྱིན་ནོར་བདག་ཀླུ། །ལྷ་སྲིན་གཤིན་རྗེ་མ་མོ་ཐེའུ་རང་སོགས། །སྡེ་བརྒྱད་དམག་ཚོགས་སྟོང་
གསུམ་གཡོ་ལ་བསྟོད། །ཡིད་འོང་རིན་ཆེན་མཛེས་པའི་གཞལ་མེད་དང། །རྔམ་བརྗིད་དུར་ཁྲོད་རུས་པའི་ཕོ་བྲང་སོགས། །སྣ་ཚོགས་རྟེན་དང་བརྟེན་པའི་རྣམ་འགྱུར་གྱི། །མཐའ་
ཀླས་སྤྲུལ་པའི་བཀོད་པར་ཕྱག་འཚལ་བསྟོད།  །སྤྲོ་ཞིང་ལོང་ཡོད་ན་རྣམ་ཐར་ལོ་རྒྱུས་ཀྱི་སྒོ་ནས་བསྟོད་པ་དྭགས་པོ་སྐལ་བཟང་མཁས་གྲུབ་རིན་པོ་ཆེས་མཛད་པར་སྣོན་འཕྲི་ཕྲན་བུ་བགྱིས་པ་འདི་ལྟར།     ༈   
བདེ་གཤེགས་སར་གཤགས་ཀྱང། །བསྟན་འགྲོར་ཕན་ཕྱིར་གང་འདུལ་རྣམ་རོལ་བརྒྱས། །བདུན་ལྷག་བཅུ་ཕྲག་ཟུང་གི་འཕྲིན་ལས་ཅན། །ཁྱབ་བདག་རྡོ་རྗེ་ཤུགས་ལྡན་རྩལ་
ལ་བསྟོད། །འཇམ་དབྱངས་བིར་ཝ་ས་པཎ་བུ་སྟོན་རྗེ། །འདུལ་འཛིན་གྲགས་རྒྱན་པཎ་ཆེན་བསོད་གྲགས་སོགས། །རྒྱ་བོད་སྐུ་ཕྲེང་མཁས་གྲུབ་མཐའ་ཡས་པའི། །རྣམ་རོལ་

[020B] །ལྷ་ཁྱོད་པཎ་ཆེན་བློ་བཟང་ཆོས་རྒྱན་མདུན། །མངའ་སྤྲུལ་གྲགས་པའི་མཚན་ཅན་གྱུར་པན། །དགུང་ལོ་བཅུ་གསུམ་བཞེས་ཚེ་བདེ་ལམ་སོགས། །གསན་
ཏེ་གདམས་པའི་གཏེར་ཆེན་གྱུར་ལ་བསྟོད། །རྒྱན་དྲུག་གཞུང་ལ་རྣམ་དཔྱོད་ཐོགས་པ་མེད། །དཔོན་གནས་བརྒྱ་ཕྲག་བརྒལ་བར་སྒོམ་སྒྲུབ་མཛད། །ཡི་དམ་ཀུན་གཟིགས་མཁའ་འགྲོའི་དྲ་བས་
མཆོད། །མཁས་གྲུབ་ཀུན་གྱི་གཙུག་རྒྱན་དམ་པར་བསྟོད། །སྐལ་ལྡན་ཀུན་ལ་འཆད་ཚེ་འཕགས་སེང་དངོས། །ཕས་རྒོལ་འཇོམས་ལ་རྩོང་མཁས་ཕྱོགས་གླང་རང། །སྡེབ་ལེགས་སྙན་
ངག་རྩོམ་ལ་ཟླ་བྲལ་བ། །དཔའ་བོ་གཉིས་པར་གྲགས་པ་ཁྱོད་ལ་བསྟོད། །དྲེགས་པའི་ཡང་རྗེ་རྡོ་རྗེ་གྲགས་ལྡན་གྱིས། །དགེ་ལྡན་ཐུན་མོང་མིན་པའི་བསྟན་སྲུང་སྐུར། །བཞེངས་ཞེས་
ཐུགས་དམ་ཡང་ཡང་བསྐུལ་བ་ན། །སྙིང་སྟོབས་དྲག་པོའི་ཐུགས་བསྐྱེད་མཛད་ལ་བསྟོད། །ལོག་སྨོན་ཀུན་ཚོགས་དར་གྱིས་མགུལ་བ་ཅིང་ཚེ། །ཐུགས་བསྐྱེད་སྟོབས་ཀྱིས་དྲེགས་པའི་
ཡང་རྗེར་བཞེངས། །ཉིན་མཚན་འཇིགས་རྔམ་ཆོ་འཕྲུལ་སྣ་ཚོགས་ཀྱིས། །བློ་ཆེན་རྣམས་ཀྱང་སྐྲག་པར་མཛད་ལ་བསྟོད། །ཡབ་ནི་བགེགས་རྒྱལ་ཡུམ་མཆོག་སྲིད་རྒྱལ་མོའི། །དྭངས་

[021A]༄༅། །མ་ལས་འཁྲུངས་དྲག་པོའི་ཕོ་བྲང་ཚར། །གང་སྐུའི་ལུས་དཀྱིལ་ཤུགས་ལྡན་རིགས་ལྔ་ཡི། །གཙོ་འཁོར་དཀྱིལ་འཁོར་སྐད་ཅིག་རྫོགས་ལ་བསྟོད། །དེ་ནས་རྩོད་བྲལ་
རིག་འཛིན་ནུས་ལྡན་བཞིས། །ཏིང་འཛིན་གྱིས་གཟིར་མངོན་སྤྱོད་ལས་བརྩམས་ཀྱང། །འདུས་པའི་རིམ་གཉིས་ཕ་མཐར་སོན་པའི་མཐུས། །ཞུགས་ཀྱིས་མི་ཚུགས་དཔའ་རྟགས་ངོ་མ་
ལ་བསྟོད། །གང་ཐུགས་ཡེ་ཤེས་རླུང་ལྔའི་རོལ་པ་ལས། །རྒྱལ་དབང་ཕྱོགས་ཕེབས་སྒྲ་སྒྲིག་ཚུགས་འདྲ་བའི། །ངོ་མཚར་ལྟད་མོ་སྡེ་བརྒྱད་ཆོ་འཕྲུལ་ཀུན། །འཚོ་བྱེད་སྨན་པར་དངོས་
སུ་བསྟན་ལ་བསྟོད། །དེ་ནས་གཙང་ཕྱོགས་ལྷུན་པོའི་གྲར་བྱོན་ཀྱང། །ཅུང་ཟད་རྟེན་འབྲེལ་འཆོལ་བས་དེ་མ་ཐག་ཁྲོས་པའི་ཚུལ་གྱིས་ས་སྐྱར་གཤེགས་པ་ན། །བསྟན་སྲུང་ཐུ་བོར་
མངའ་གསོལ་མཛད་ལ་བསྟོད། །ཐུན་མོང་ལམ་སྦྱངས་མེད་པའི་སྣོད་མིན་རྣམས། །དབང་དང་གདམས་པས་རྩིང་ཆོས་ལ་སྦྱོར་ཞིང། །ཞྭ་སེ་ར་བསྟན་ལ་བསྲེ་ལྷང་འཇུག་བྱེད་པའི། །
བླ་སློབ་གཉིས་ཀར་ཆད་པས་བཅད་ལ་བསྟོད། །དུས་དབང་ལམ་རིམ་འཆད་ཉན་ཆེར་ཉམས་པས། །སེར་སྐྱ་ཕལ་ཆེར་རྣམ་དག་སྐྱབས་འགྲོས་ཕོངས། །ལོག་པར་འཕྱན་པའི་

[021B] །ལམ་མཆོག་སྟོན་པའི་བླ་མ་མཛད་ལ་བསྟོད། །ནུས་ལྡན་གྲུབ་པའི་སྐྱེས་བུས་དགོངས་བཟབ་བསྐྱེད། །ཀརྨ་གུ་རུའི་ལས་མཐས་འདུལ་བར་རྩོམ། །དེ་ཚེ་ན་ཆུང་རྒྱུད་
བསྐུལ་ཏིང་འཛིན་འཇིག། །སྔགས་སྤྱོད་འཆལ་བར་སྐྱོང་བའི་གཤེད་མར་བསྟོད། །ཁྲིམས་ལྡན་འདུས་སྡེར་ཁས་དྲག་དཔོན་དག་གིས། །དོན་མེད་གནོད་ངན་བྱེད་ཚ་ལྷ་ཁྱོད་མཐུས། །སྲོག་
ལ་རྒལ་བའི་དྲག་པོའི་ནད་ཀྱིས་བཏབ། །བཀའ་བཞིན་བཤགས་སྒྲུབ་ནད་ལས་གྲོལ་མཛད་བསྟོད། །དགྲའ་རབ་མཁན་པོར་སྡོད་གནས་ལྕོག་བཞེངས་ན། །མཐུན་རྐྱེན་དངོས་གྲུབ་འཕྲལ་དུ་
སྟེར་ཞེས་གསུང། །སྟོང་པའི་མཁའ་ལས་རིན་ཆེན་འདོད་དགུའི་ཆར། །དངོས་སུ་ནམ་མཁའ་མཛོད་བཞིན་སྦྱིན་ལ་བསྟོད། །དྲག་ཤུལ་དབང་པོའི་ཟོལ་གྱིས་སྐུ་རྟེན་དེའི། །མགྲིན་པར་རྡོ་རྗེ་མེད་
པས་མནར་བ་དང། །ད་ཡི་རྟེན་མཁར་ཡང་ཡང་བཀས་པ་སོགས། །ལྷ་ཆེན་རྣམས་ཀྱང་སྐྲག་པར་མཛད་ལ་བསྟོད། །དེ་ཚེ་ལྷ་མི་ཀུན་གྱིས་ཁྱོད་ཉིད་ལ། །སྐྱབས་བཅོལ་གསོལ་བ་བཏབ་
པས་ཙོང་ཁ་པའི། །སྣང་བརྙན་བཞེངས་དང་འཕྲིན་ལས་མཛད་དོ་ཞེས། །དབུགས་དབྱུང་ཇི་བཞིན་ཡིད་ཆེས་སྟོན་པ་ལ་བསྟོད། །བོད་རྗེ་སེར་སྐྱ་རྒྱ་ཡི་བློན་ཆེན་གྱིས། །སྲོག་གི་ཆད་པའི་

[022A]༄༅། །ཆེད་དུ་འགུགས་པ་ན། །ཞག་བདུན་ནས་སོང་སྡོང་གྲོགས་མཛད་དོ་ཞེས། །གསུང་བཞིན་རྒྱ་དཔོན་ཚར་གཅོད་མཛད་ལ་བསྟོད། །དགའ་ལྡན་བསྟན་ལ་བསྲེ་ལྷད་འཇུག་བྱེད་
པའི༑ ༑བདག་ཉིད་ཆེ་དང་ཕལ་དང་དཔོན་ཆེན་སོགས། །ཐོལ་བའི་རྡུལ་བཞིན་རློག་པར་མཛད་པ་ཡི། །ཞྭ་སེར་བསྟན་པའི་དགྲ་ལྷ་ཁྱོད་ལ་བསྟོད། །གཤེན་རབ་ལུགས་ངན་འཛིན་པའི་
མཐའ་འཁོབ་ཏུ། །ལས་བཞིའི་རྟགས་མཚན་རྣོ་མྱུར་དུ་མ་ཡིས། །ཚང་ལ་མ་ནོར་ལམ་བཟང་རྒྱས་མཛད་པའི། །སྐྱེ་དགུའི་འདྲེན་པར་གྱུར་པ་ཁྱོད་ལ་བསྟོད། །གནམ་བསྐོས་ལྷ་དང་གོང་
ས་མཆོད་ཡོན་གྱིས། །ཞྭ་སེར་བསྟན་པའི་སྲུང་མར་མངའ་གསོལ་ཞིང། །དེང་ནས་སངས་རྒྱས་མོས་པའི་བསྟན་པའི་བར། །བསྟན་སྲུང་ཐུགས་བསྐྱེད་མཛད་པ་ཁྱོད་ལ་བསྟོད། །མདོར་
ན་ཁྱོད་ཀྱི་སྐུ་དང་འཕྲིན་ལས་ཀྱི། །ཕ་མཐའ་མ་དམིགས་སྒྱུ་འཕྲུལ་རབ་འབྱམས་གར། །ཡིད་བཞིན་ནོར་དང་བུམ་བཟང་དཔག་བསམ་ཤིང། །རེ་སྐོང་མཐའ་ཀླས་བཀོད་པར་ཕྱག་
འཚལ་བསྟོད།  །འདི་དག་གི་ལོ་རྒྱུས་ངོ་མཚར་ཅན་རྣམས་ཞིབ་ཏུ་ཤེས་དགོས་པ་ཡོད་དོ། །དེ་ལྟར་བསྟོད་ནས་འདོད་དོན་འཕྲིན་ལས་བཅོལ་བ་ནི།  ཧཱུཾ༑ དམ་ལྡན་སྒྲུབ་པོས་ཁྱོད་ལ་གང་བཅོལ་བའི། །ལས་བཞིའི་འཕྲིན་

[022B] །ཀུན་གྱི་མཐོང་ཆོས་མངོན་སུམ་རྟགས་སྟོན་ན། །བདག་གི་བཅོལ་བའི་ལས་འདི་སྒྲུབ་པར་མཛོད། །བློ་བཟང་རིང་ལུགས་དྲི་མེད་ཉིན་བྱེད་དབང། །སྲིད་ཞིའི་དགུང་
མཁར་རྟག་ཏུ་འབར་བ་ལས། །དམན་དང་ལོག་པའི་ལམ་མུན་ཐག་བསྲིངས་པའི། །སྣང་བ་སྐྱེ་དགུའི་དཔལ་དུ་བརྡལ་བར་མཛོད། །དེ་འཛིན་སྐྱེས་བུ་དཔལ་ལྡན་བླ་མ་ཡི། །སྐུ་ཚེ་མི་ཤིགས་མཆོག་
གི་རྒྱལ་མཚན་བརྟན། །གང་འདུལ་འགྲོ་ལ་འཕྲིན་ལས་དགོས་འདོད་ཆར། །བློ་བཟང་བསྟན་པའི་དཔལ་དུ་འབེབས་པར་མཛོད། །ཐུབ་པའི་བཞེད་གཞུང་དྲི་མེད་ཤིང་རྟའི་སྲོལ། །འཛིན་པའི་བློ་
གསལ་ཁྲིམས་ལྡན་འདུས་པའི་སྡེ། །ཐུགས་མཐུན་ཁྲིམས་གཙང་བཤད་སྒྲུབ་འཕེལ་བ་སོགས། །དགེ་ལྡན་རིང་ལུགས་ཡར་ཟླའི་དཔལ་དུ་མཛོད། །མང་ཐོས་གདམས་པར་ཤར་བའི་
སྙིང་པོའི་བཅུད། །མདོ་སྔགས་ལམ་གྱི་རིམ་པར་རྩེ་གཅིག་ཏུ། །སྒྲུབ་པའི་རྒྱལ་མཚན་འཛིན་པའི་བྱ་བྲལ་ཀུན། །བཞེད་དོན་སྙིང་པོར་ཚོན་པའི་འཕྲིན་ལས་མཛོད། །ཆོས་དང་ཆོས་མིན་བདེ་
སྡུག་རྒྱུ་འབྲས་ལ། །སྤྱོད་པའི་སྐྱེ་དགུ་ས་ཆེན་ཁྱོན་བརྡལ་བར། །ཚར་གཅོད་རྗེས་འཛིན་གང་འདུལ་འཕྲིན་ལས་ཀྱིས། །མཐར་ཐུག་གཏན་བདེའི་ལམ་བཟང་ཡངས་པོར་མཛོད། །ཁྱད་པར་རྣལ་

[023A]༄༅། །འབྱོར་བདག་ཅག་འཁོར་བཅས་ཀྱི། །བར་ཆད་རྐྱེན་ངན་མ་ལུས་ཁྱོད་ཀྱིས་གསོལ། །ཚེ་བསོད་དཔལ་འབྱོར་མ་ལུས་ཁྱོད་ཀྱིས་སྤེལ། །བརྟན་གཡོའི་འདོད་དགུ་དབང་དུ་ཁྱོད་
ཀྱིས་སྡུས། །རྟག་ཏུ་ལུས་དང་དྲི་བཞིན་མི་འབྲལ་བར། །གང་དང་གང་བཅོལ་ཡིད་ལ་གང་རེ་བ། །དེ་དང་དེ་བཞིན་མྱུར་དུ་འགྲུབ་པ་ཡི། །སྡོང་གྲོགས་གཉེར་ཁ་ནམ་ཡང་མི་གཡེལ་མཛོད།།
བློ་བཟང་བསྟན་ལ་སྡང་པའི་ཡིད་སྲུབས་དང། །རྣལ་འབྱོར་སྒོས་ལ་འཚེ་བའི་དམ་ཉམས་ཀྱི། །སྙིང་ཁྲག་ཆུབ་ཀྱིས་འདྲེན་པའི་མངོན་སྤྱོད་ལས། །ལོ་དང་ཟླ་བར་མ་འགྱངས་དག་ལྟ་སྒྲུབས། །
ཕུན་ཚོགས་འདོད་དགུར་རབ་འཁྱིལ་སྒྲུབ་གནས་འདིར། །རྒྱུན་དུ་མཆོད་གཏོར་མགྲོན་དུ་རྟག་བཞུགས་ནས། །མི་ནོར་ལོངས་སྤྱོད་སྲུང་བར་གཉེར་གཏད་ན། །ཉིན་མཚན་དུས་དྲུག་བྱར་མ་
གཡེལ་མཛོད།  །དྲག་པོའི་བསྐུལ་བྱེད་དགོས་བྱུང་ན།  ཡི་དམ་གྱི་ལྷའི་བརྒྱལ་བརྟོན་པོའི་རང་ནས་རིག་པ་རར་དབ་ལྡན་པས། འདི་ལྟར།  ཧཱུཾ༑ ང་ནི་ཁྲོ་རྒྱལ་གཤིན་རྗེ་གཤེད། །འཇམ་མགོན་བླ་མ་ཙོང་ཁ་པའི། །བསྟན་དང་བསྟན་འཛིན་
དགྲ་ལྷའི་གཙོ། །ཤུགས་ལྡན་དྲག་པོ་རིགས་ལྔ་རྩལ། །འཁོར་དང་བཅས་པ་ཁྱོད་བསྐུལ་བས། །དུས་ལ་བབ་བོ་དམ་ཚིག་དགོངས། །ཁྲོ་གཏུམ་རྔམ་པའི་ཐུགས་བསྐྱེད་ལ། །གཟའ་

[023B] །ཞིང་སྐྱོང་གཤིན་རྗེ་ཐེའུ་རང་འབྱུང། །མ་མོ་ཤ་ཟ་སྲིན་པོའི་རིགས། །སྡེ་བརྒྱད་རུ་འདྲེན་སྡེ་བཞི་སོགས། །ལས་མཁན་བཤན་པའི་དམག་དཔུང་ཚོགས། །འཁོར་བཅས་
རྫུ་འཕྲུལ་སྟོབས་བསྐྱེད་ནས། །འཇམ་མགོན་རྒྱལ་བསྟན་སྲུང་བ་དང། །རྣལ་འབྱོར་སྡང་དགྲ་གདོན་བགེགས་རྣམས། །སྐོལ་བར་བྱེད་པའི་དུས་ལ་བབ། །གདུག་ཅིང་སྡང་བའི་དགྲ་བོ་འདིས། །རྒྱལ་བསྟན་སྤྱི་དང་ཙོང་ཁ་པའི་
།བསྟན་པ་བཤིག་ཅིང་དབུ་འཕང་སྨད། །དཔལ་ལྡན་བླ་མའི་སྐུ་ལ་བསྡོས། །དཀོན་མཆོག་གསུམ་གྱི་སྡེ་རྣམས་བཅོམ། །དགེ་འདུན་སྡེ་ལ་གནོད་ཅིང་འཚེ། །ཆོས་
འཁོར་གཉན་པོ་བཅོམ་པར་བྱས། །ཉེས་མེད་སེམས་ཅན་ཡོངས་ལ་འཚེ། །རྣལ་འབྱོར་བདག་ཅག་འཁོར་བཅས་ལ། །མ་ཉེས་ཁ་ངན་གཤེ་སྐུར་འདེབས། །བསམ་སྦྱོར་ངན་པ་སྣ་དགུ་
བརྩམས། །མི་ཁྱོད་ལྷ་མེད་ཟེར་ནས་བརྙས། །ལྷ་ཁྱོད་མཐུ་མེད་ཟེར་ནས་སྨོད། །དགྲ་ལྷ་ཁྱོད་ལ་བསམ་བཞིན་བརྙས། །འདི་འདྲའི་ཉམ་ཐག་གནས་གྱུར་པ། །ཡེ་ཤེ་སྤྱན་གྱིས་གཟིགས་
བཞིན་དུ། །ཡལ་པར་བོར་ན་སྲུང་མ་ཞན། །བསྟེན་ཅིང་མཆོད་པའི་དགོས་པ་ཅི། །བདག་ལ་དགྲ་ལྷ་གཞན་མེད་པས། །ཤུགས་ལྡན་འབོད་ཀྱི་སྙན་མ་སྲ། །ལས་ལ་བསྐུལ་ལོ་སྙིང་མ་རིང། །

[024A]༄༅། །དགྲ་ལ་རྦད་དོ་སྙིང་མ་བུལ། །སྲོག་རྩ་གཅོད་ལ་མཐུ་མ་ཆུང། །སྡང་དགྲ་སྒྲོལ་ལ་རྩལ་མ་ཞན། །ཡིད་ལ་བྲང་པའི་དགྲ་བོ་འདི། །གར་གནས་གང་དུ་བྲོས་གྱུར་ཀྱང། །དྲག་ཏུ་
དེད་ལ་མྱུར་དུ་ཟུངས། །དམ་དུ་ཆིངས་ལ་གནད་དུ་སྣུན། །གནམ་གྱི་འཇུ་ཐག་སྟེང་ནས་ཆོད། །ས་ཡི་བརྟེན་ཕུར་འོག་ནས་ཕྱུང། །སྙིང་ལ་ལྕགས་ཀྱི་སྦར་མོ་ཐོབ། །ལྷག་པའི་ཕྱོགས་ནས་
མདུད་ཚོད་ལ། །དཔྲལ་པའི་དཀྱིལ་ནས་མིག་ཐོན་ཅིག་ཁོང་ཁྲག་དྲོན་མོ་སྐྱུག་སུ་ཆུག་ཀླད་པ་དཀར་པོ་ཞོ་ལྟར་དཀྲུག་གློ་སྙིང་དམ་དམར་ཆེམ་ཡ་རྒྱབ་ནས་ཕྱུངས། །རྒྱུ་མ་ནང་ཁྲོལ་ཐང་ལ་
ཁྲོམ། །འོག་བའི་ལྷ་སྲུང་དང་ཕྱ་ལ། །གནོད་པའི་འདྲེ་ངན་ལག་ཏུ་གཏོང། །སྲུང་བའི་གུར་ཁང་ཡོད་སྲིད་ན། །ལས་མཁན་ཕོ་ཉས་བསྡུས་ལ་ཤིག་བརྩིགས་པའི་མཁར་རྫོང་མཆིས་
གྱུར་ན༑ ༑རྡོ་རྗེའི་ཐོག་གིས་རྨེག་མེད་ཆོམས། །རྡེག་པའི་མཚོན་ཆ་ཡོད་གྱུར་ན། །རང་མཚོན་རང་ལ་འཁོར་པར་གྱིས། །བསགས་པའི་ནོར་རྫས་ཡོད་གྱུར་ན། །རང་ཉིད་བརླག་ཅིང་
ཕུང་རྒྱུར་ཐོངས། །བཟླས་པའི་གསང་སྔགས་ཡོད་གྱུར་ན། །སྡིག་ཅན་རང་ལ་དམོད་པར་གྱིས། །ཕན་པའི་སྨན་དཔྱད་ཅི་བགྱིས་པ། །གནོད་པའི་དུག་དང་ཟུག་རྡུར་སྒྱུར། །སྐྱོབ་པར་

[024B] །སྲོག་དབུགས་ལེན་པའི་བདུད་དུ་ཕོབ། །གཤིན་རྗེའི་དབྱུག་པས་རྒྱབ་ནས་དེད། །མ་མོའི་དལ་ཡམས་དྲག་ཏུ་ཐོངས། །བདུད་ཀྱི་ཁྲམ་ཤིང་དགྲ་ལ་སྒྱུར། །རླུང་ལྷས་འབྱུང་
བཞི་འཁྲུག་ཏུ་ཆུག། །མོན་པས་ཆོ་འཕྲུལ་འདྲེ་རུ་ཐོངས། །ཀླུ་གཉན་ཁྲོས་པས་མཛེས་ལྷོག་ཐོངས། །གཉན་གྱིས་གོག་ལྷོག་སྐྲངས་འབུར་ཐོངས། །དམུ་ཡིས་དམུ་ཆུ་དལ་ནད་ཐོངས། །གཟའ་རྒོད་
དྲག་པོས་དྲུག་གཟེར་ཐོངས། །རྒྱལ་པོའི་གཟེར་ནད་སྟོང་ལ་ཐོངས། །བཙན་གྱི་གཟེར་ནད་སྨད་དུ་ཕོབ། །དུག་གཟེར་སྦོས་འདྲེས་འཆི་རུ་ཆུག་ཐེའུ་རང་འགོང་པོས་སྨོ་རུ་ཆུག་བདུད་ཀྱིས་དྲན་མེད་
པ་རྒྱལ་དུ་ཆུག། ཡུལ་ལྷ་སྡེ་བརྒྱད་འབྱུང་པོ་ཡིས། །ཁྱིམ་བྱའི་སྐད་དང་བོང་བུའི་བཞད། །ཐོག་སེར་མ་རུངས་ལྟས་ངན་ཐོངས། །སྣང་སྲིད་ལྷ་འདྲེ་ཐམས་ཅད་ཀྱིས། །མི་འདོད་སྣ་དགུ་ཐོངས་ལ་
ཤོག་ཚེ་བསོད་དཔལ་འབྱོར་ཉམས་སུ་ཆུག་ཀླུང་རྟ་དབང་ཐང་ཆག་ཏུ་ཆུག་མཐུན་རྐྱན་ལེགས་ཚོགས་ལྷག་མེད་གཏོར། །མི་འདོད་ཉེར་འཚེ་མ་ལུས་པ། །ཆར་སྤྲིན་འཐིབས་པའི་མུན་
བཞིན་ཐོངས། །ནད་གདོན་ཆགས་ཆེ་ཉམ་ང་ཀུན། །ཁ་བ་བུ་ཡུག་འཆུ་བ་བཞིན་ཐོངས། །མདོར་ན་རྣལ་འབྱོར་བདག་ཅག་ལ། །སྔ་དགྲ་ལག་ཏུ་བླངས་པ་དང། །ཕྱི་དགྲ་སེམས་ལ་འཆང་

[025A]༄༅། །བ་དང། །ད་དགྲ་དངོས་སུ་གནོད་པ་རྣམས། །མགོ་བོ་ཡན་ལག་དུམ་བུར་ཆོད། །པགས་པ་བཤུས་ལ་དོན་སྙིང་དང། །ཤ་ཁྲག་ནང་ཁྲོལ་རི་ལྟར་སྤུངས། །མཐུ་སྟོབས་
དབང་བསྒྱུར་དགྲ་ལྷའི་རྒྱལ། །འཇམ་མགོན་བསྟན་སྲུང་ཤུགས་ལྡན་རྩལ། །རིགས་ལྔ་འཁོར་དང་བཅས་པ་རྣམས། །གནམ་ས་ལྟ་བུའི་ཞལ་གདོངས་ལ། །གངས་རི་ལྟ་བུའི་མ་ཆེ་བ་
གཙིགས། །གློག་དམར་ལྟ་བུའི་ལྗགས་བརྐྱངས་ཏེ། །ཤ་ཟོ་ཁྲག་འཐུང་རུས་བ་མྱུར། །གནོད་བྱེད་དམ་ཉམས་དགྲ་བགེགས་ཀྱི། །མིང་ཙམ་བརྡ་ཙམ་ལ་སོགས་པའི། །ཐ་སྙད་ཙམ་
ཡང་མི་གྲག་པར། །དྲག་པོའི་ཆད་པས་ཚར་ཆོད་ཅིག་ལོ་དང་ཟླ་བར་མ་བཞག་ཅིག་ཞག་དང་ཟ་མར་མ་འགྱངས་པར། །ད་ལྟ་ཉིད་དུ་མྱུར་སྒྲོལ་ལ། །རྣམ་ཤེས་ཆོས་ཀྱི་དབྱིངས་
སུ་དྲོངས། །བཅོལ་བའི་ལས་འདི་མ་བགྱིས་ན། །སྔོན་གྱི་ཐ་ཚིག་ཉམས་པར་འགྱུར། །འདྲིས་ཤིང་འགྲོགས་པའི་ཁྲེལ་ཀྱང་བོར། །མཆོད་གཏོར་ཕུལ་བ་ཆུད་རེ་ཟོས། །བསྟན་སྲུང་ཁྲོད་ན་ངོ་
རེ་གནོང། །རྣལ་འབྱོར་རེ་བ་སུན་ཡང་ཕྱུང། །དེ་བས་ཡལ་ཡོལ་མ་མཛད་པར། །བཅོལ་བའི་འཕྲིན་ལས་སྒྲུབ་པར་མཛད།  །དྲག་བསྐུལ་འདི་ཤིན་ཏུ་བཀའ་གཉན་པས་དོ་གལ་ཆེ་སྐབས་མ་གཏོགས་མི་གཏོང། འདི་

[025B] །དེ་ནས་བཟློག་པ་ནི།  ཧཱུཾ༑ ཁྲོ་གཏུམ་མི་བཟད་རྡོ་རྗེ་ཤུགས་ལྡན་རྩལ། །རིགས་ལྔ་འཁོད་ཚོགས་དམ་རྫས་མཆོད་གཏོར་བཞེས། །མཐུ་སྟོབས་
རྫུ་འཕྲུལ་དཔུང་ཚོགས་རབ་བསྐྱེད་ནས། །རྗེ་བཙུན་བླ་མའི་སྐུ་ཚེའི་འགལ་རྐྱེན་བཟློག་ཐུབ་བསྟན་སྤྱི་དང་འཇམ་མགོན་ཙོང་ཁ་པའི། །རྒྱལ་བསྟན་དར་ཞིང་འཕེལ་བའི་རྐྱེན་ངན་བཟློག་བསྟན་
འཛིན་སྤྱི་དང་དགོན་གནས་འདི་ཉིད་ཀྱི། །ཕྱི་ནང་གསང་བའི་འགལ་རྐྱེན་བར་ཆད་བཟློག་བདག་ཅག་ཡོན་མཆོད་མི་ནོར་འཁོར་བཅས་ཀྱི། །སྔོན་ལས་འཕྲལ་རྐྱེན་ནད་རིམས་གདོན་བགེགས་བཟློག་
ཉོན་མོངས་བཞི་བརྒྱ་རྩ་བཞི་ལས་བྱུང་བའི། །སྲོག་འཕྲོག་རིགས་ཀྱི་ནད་རིམས་ཐམས་ཅད་བཟློག་ལུས་དང་སེམས་ལ་གནོད་འཚེ་བྱེད་པའི་རིགས། །སྔགས་ནག་བན་བོན་མཐུ་གཏང་མན་ན་གསུཾ་
བཟློག་རྫས་སྔགས་ཏིང་འཛིན་ལྡེབ་ཤིང་གྱིམ་ཤང་དང། །རླུང་འཁོར་མནན་བསྲེག་ཟོར་རྣམས་འཕེན་པ་བཟློག་ཡས་ཀྱི་བདུད་གཡོས་མས་ཀྱི་སྲི་ལངས་པ། །ལོ་སྐེག་ཟླ་སྐེག་ཞག་
སྐེག་སྲི་ངན་བཟློག་རྨི་ལྟས་མཚན་ངན་བྱུར་དང་བཀྲ་མི་ཤིས། །གནོད་བྱེད་གདོན་བགེགས་དགྲ་འདྲེའི་གནོད་པ་བཟློག་གློ་བུར་ཡེ་འབྲོག་ཆགས་ཆེ་ཉམ་ང་བ། །རྒྱལ་པོའི་ཆད་པ་ཁ་མཆུ་

[026A]༄༅། །རྩོད་གླེང་བཟློག་གཟའ་དང་རྒྱུ་སྐར་ཀླུ་ཡི་གནོང་པ་དང། །བཙན་དང་རྒྱལ་བ་སེན་སྨྱོ་འབོགས་ གཏོང་བ་བཟློག། མ་མོའི་དལ་ལ་མྑ་བརླང་གཏོང་བ་དང། །བདུད་ཀྱི་ཁྲམ་ཤིང་ཞག་པ་འདེབ་པ་་འབྱུང་པོ་གཤིན་རྗེའི་འཁོར་ལོ་བསྐོར་
པ་དང། །བདུད་རིག་ཕུང་འགོང་དམ་སྲིའི་གནོད་པ་བཟློག།  །མདོར་ན་བདག་ཅག་ཡོན་མཆོད་འཁོར་བཅས་ལ། །སྔོན་ཚེ་སྨོན་ལམ་ལོག་པའི་དགྲ་འདེར་བྷྱོ་ཆོ་འཕྲུལ་ངན་པ་སྣ་ཚོགས་རྣམས་ལ་བྷྱོ་མི་མཐུན་ཕྱོགས་
ཀུན་དགྲ་བགེགས་སྟེང་དུ་བྷྱོ་རྡོ་རྗེ་ཤུགས་ལྡན་རིགས་ལྔ་འཁོར་ཚོགས་ཀྱིས། །འདི་དག་བཟློག་ཅིང་བསྐྱུར་བའི་འཕྲིན་ལས་མཛོད། །ཧཱུཾ༑ མཐུན་པའི་དངོས་གྲུབ་མ་ལུས་པ། །དེང་འདིར་བདག་ལ་སྩལ་དུ་
གསོལ། །འཁོར་དང་བསྟན་པ་ལོངས་སྤྱོད་རྣམས། །རྒྱས་པར་མཛོད་ཅིག་ཤུགས་ལྡན་རྩལ།  །གཤེགས་གཏོར་ནི། མཆོད་གཏོར་བཤམ་ཚུལ་སྤྱི་ལྟར་བྱས་ལ་བྱིན་གྱིས་བརླབས་དེ་ནས།  ཧཱུཾ༑ རྒྱལ་བ་ཀུན་དངོས་འཇམ་མགོན་ཙོང་ཁ་
པའི༑ ༑བསྟན་སྲུང་མཐུ་ལྡན་དགྲ་ལྷ་ཡོངས་ཀྱི་གཙོ། །རབ་འཇིགས་རྡོ་རྗེ་ཤུགས་ལྡན་དྲག་པོ་རྩལ། །ལས་བཞིའི་དངོས་གྲུབ་གཏེར་མཛོད་རིགས་ལྔའི་ཚོགས། །ཁྱོད་ཀྱི་བཀའ་སྡོད་གཟའ་བདུད་པ་
ཧར་དང། །དྲེགས་པ་སྡེ་བརྒྱད་མ་མོ་གཤིན་རྗེའི་ཚོགས། །རུ་འདྲེན་ལ་སོགས་ཡུལ་ལྷ་གཞི་བདག་བཅས། །བཀའ་བསྒོས་དམ་ལ་བཞག་པའི་ཐ་ཚིག་བཞིན། །འདིར་གཤེགས་རྒྱན་གྱི་གཏོར་མ་འདི་

[026B] ཤ་ཁྲག་དམར་གྱི་གཏོར་མ་འདི་བཞེས་ཤིག། །ཛམ་བུ་ཏི་བའི་ཞལ་ཟས་འདི་བཞེས་ཤིག། སྨན་རག་ཕུད་ཀྱི་མཆོད་པ་འདི་བཞེས་ཤིག་ཛ་གད་དཔའ་བོའི་སྨན་ཕུད་འདི་བཞེས་ཤིག་གཙང་མ་ཕུད་ཀྱི་
གསེར་སྐྱེམས་འདི་བཞེས་ཤིག་སྔར་བཅོལ་ལེགས་པའི་གཏང་རག་གཉན་པོར་གཏོང། །ད་བཅོལ་ལས་ཀྱི་གསོལ་འདེབས་གཉན་པོར་འབུལ། །འཁོར་རྣམས་སྐྱོང་ཞིང་རྐྱེན་རྣམས་བཟློག་པ་དང། །བདུད་དང་བར་དུ་
གཅོད་པ་རྣམ་མང་པོ། །ཐམས་ཅད་རྡུལ་ཕྲན་བཞིན་དུ་བརླག་པ་དང། །འདོད་དགུའི་ཡོ་བྱད་མ་ལུས་ཁྱོད་ཀྱིས་སྒྲུབས།  །གཤེགས་གཏོར་སྟེང་ཐོག་ཏུ་ཕུལ། བཟློག་པ་དང། གཤེགས་གཏོར་འདི་གཉིས་རྗེ་ཡེ་ཤེས་བཟང་པོའི་གསུང་སོར་བཞག་བྲིས་པའོ།།
དེ་ནས་མངའ་གསོལ་ནི། སྤྲོན། དཔོན་སློབ་རྣམས་ཞྭ་གྱོན། ཕྱི་རོལ་དུ་བསད་ཀྱི་དུད་སྤྲིན་དང་བཅས།  ཧཱུཾ༑ སྣང་གྲག་རིགས་གསུམ་ལྷ་སྔགས་ཆོས་སྐུ་རུ། །ཤར་བའི་རྣལ་འབྱོར་བདག་སོགས་འཁོར་བཅས་ཀྱིས། །དེ་ཉིད་རིག་པའི་སྒོ་
ནས་ལྷ་མཆོག་ཁྱོད། །དྲང་ངེས་རྡོ་རྗེ་འཆང་དུ་མངའ་གསོལ་ལོ། །བླང་དོར་ལེགས་ལམ་སྟོན་པའི་བླ་མ་དང། །མཆོག་ཐུན་དངོས་གྲུབ་སྩོལ་མཛད་ཡི་དམ་ལྷ། །འཕྲིན་ལས་བཞི་ཡི་གྲོགས་མཛད་བསྟན་
སྲུང་མཆོག་བླ་མ་ལྷ་སྲུང་འདུས་སྐུར་་དབང་ཕྱུག་བརྒྱད་ལྡན་དགའ་ལྡན་ཕོ་བྲང་པའི། །མངའ་ཐང་ཆབ་སྲིད་སྤེལ་བ་གང་སུ་དག། བསམ་དོན་ཞི་དྲག་བྱ་བ་གང་བརྩམས་ཀྱང། །བདེ་བླག་སྒྲུབ་མཛད་

[027A]༄༅། །སྲུང་མར་ཐུབ་བསྟན་ཁུར་ཐིག་བླ་སྤྲུལ་བཤེས་གཉེན་རྣམས། །གང་ལ་བརྟེན་ན་སྐུ་ཚེ་དཔལ་འབྱོར་སྟོབས། །བློ་བཟང་རྒྱལ་བསྟན་བྱ་བ་རླབས་པོ་ཆེ། །འགྲུབ་ངེས་དབང་སྡུད་
ལྷག་ལྷར་དགའ་ལྡན་ལུགས་འཛིན་འདུས་སྔོ་གང་ན་ཡང། །ཁྱོད་བརྟེན་ཁྱོད་མཆོད་འདུལ་ཁྲིམས་ངང་གིས་གཙང། །མང་ཐོས་གདམས་པར་ཤར་བའི་བཤད་སྒྲུབ་འཕེལ། །ལྟ་སྤྱོད་གཙང་མའི་
སྲུང་མར་་དམ་ཚིག་གཙང་མའི་རྫས་དང་ཡོ་བྱད་ཀྱིས། །རྒྱལ་ཆེན་ཐུགས་དམ་དགྱེས་པ་སྐོད་བྱེད་ན། །རིགས་རྒྱུད་མངའ་ཐད་ཆོད་སྤོག་མི་ཕྱུགས་ནར། །ནོར་ལྷ་ཡིད་བཞིན་ནོར་བུར་སྡེ་བརྒྱད་
གཞི་བདག་མཐུ་ཅན་ཐམས་ཅད་ཀྱི། །ལས་བཞིའི་འཕྲིན་ལས་མ་ལུས་ལྷ་ཁྱོད་ཀྱིས། །འོད་ཟེར་འཕྲོ་ཙམ་མོད་ལ་མྱུར་འགྲུབ་ཕྱིར། །འོག་བའི་ལྷ་སྲུང་འདུས་སྐུར་མངའ་གསོལ་ཞིང། །བདག་
ཅག་དཔོན་སློབ་མི་ནོར་ཕྱི་ནང་རྫས། །ཀུན་གྱི་གཉེར་གཏད་སྲུང་མར་མངའ་གསོལ་ན། །དེང་ནས་བྱང་ཆུབ་སྙིང་པོ་མ་ཐོབ་བར། །ལས་བཞིའི་འཕྲིན་ལས་སྒྲུབ་ལ་མ་གཡེལ་ཞིག་  མངའ་གསོལ་བ་
འདི་སྐལ་བཟང་མཁས་གྲུབ་རིན་པོ་ཆེའི་གསུང་ལ་ཅུང་ཟད་བཅོས་པའོ། །དེ་ནས་གཏང་རག་གི་མཆོད་བསྟོད་བྱས་ལ། ལྷག་ཆད་ཀྱི་ཉེས་པ་བསྐང་ཕྱིར་ཡིག་བྲྱྒ་དང་བཟོད་གསོལ་ནན་ཏན་བྱ། རྟེན་ཡོད་ན་ལྷན་བཞུགས་དང། མེད་ན་གཤེགས་སུ་གསོལ། ཉེར་བསྡུ་སྨོན་ཤིས་སོགས་མཇུག་ཆོག་

[027B] །མཆོད་གཏོང་འབུལ་བ་བོང་ངག་དབྱུང་གིས་མི་ཆོག་པར་རྗེ་བླ་མའི་དགོངས་པ་ཇི་ལྟ་བ་བཞིན་གྱི་ལྟ་སྤྱོད་གཙང་ཞིང་མདོ་སྔགས་ཀྱི་ལམ་ལ་རྣམ་དཔྱོད་ཡངས་པའི་བསྙེན་སོང་རི་པོ་དགེ་ལུགས་པའི་མཚན་ཉིད་ཚང་བ། རྗེའི་བསྟན་བསྲུང་བའི་བསྟན་སྲུང་ཐུན་མོང་མ་ཡིན་རབ་དེ་ལ་རྒྱུ་མཚན། ཞེས་པའི་དག་སྨད་ཅན་
ཞིག་ངེས་པར་དགོས་ལ། ཞེས་དང། གསང་བའི་སྒོ་ནས་གཞན་ལ་མི་མངོན་པར་བློ་ཉེ་ཙམ་ལ་འང་འདིའི་སྒྲོས་ཙམ་ཡང་མི་བྱེད་པར་བྱ་བ་གལ་ཆེ་ཞིང་ལས་མྱུར་དུ་འགྲུབ་པ་སོགས་དགོས་པ་ཆེའོ། །ཞེས་དྭགས་འོ་སྐལ་བཟང་མཁས་གྲུབ་རིན་པོ་ཆེས་གསུངས་པ་གནད་ཆེའོ།།  སྨྲས་པ། ས་འདིར་ལམ་
དང་ལམ་མིན་སྣ་ཚོགས་ལུགས། །རང་རང་ལུགས་འཇམ་ཆོག་སྙམ་རློམ་ཞེན་ལང། །འགའ་ཞིག་མངོན་མཐོ་ཙམ་གྱི་སྐལ་པའང་ཕྲ། །ལ་ལ་དམན་པའི་ཞིབ་ཙམ་ཡང་བྲལ། །ཕལ་ཆེར་ཕྱོགས་
 །ཡང་དག་ལམ་པ་ཐང་རྙེད་པའི་སྐལ་བས་ཕོངས། །གྲུབ་པའི་སྙིང་པོ་ཆུ་ཤིང་སྤུན་ཟླ་བཞིན། །འདི་དག་རང་གི་བསོད་ནམས་དམན་པའི་སྐྱོན། །ཐུབ་པ་མཆོག་གིས་གྲངས་
མེད་བསྐལ་པ་རུ། །བསྒྲུབས་པའི་དམ་ཆོས་མདོ་རྒྱུད་དགོངས་འགྲེལ་བཅས། །ཇི་བཞིན་གང་ཟག་གཅིག་གི་ཉམས་ལེན་དུ། ། འདོམས་པ་དགའ་ལྡན་བཀའ་བརྒྱུད་འདི་ཁོ་ན། །ལྟ་སྒོམ་སྤྱོད་པའི་ཁྱད་
པར་ལྷག་པ་དང། །ཤིང་རྟ་ཆེན་པོའི་གཞུང་སྲོལ་འཛིན་པ་དང། །གསུང་རབ་གདམས་པར་ཤར་བའི་ཁྱད་ཆོས་རྣམས། །ལུགས་བཟང་འདི་ལས་གཞན་དུ་རྙད་པར་དཀའ། །མདོ་སྔགས་ཟབ་བཅུད་

[028A]༄༅། །ཚང་ལམ་ནོར་བར། །འཇམ་དབྱངས་ཞལ་གྱི་བདུད་རྩིས་བྲན་པ་འདིས། །ཟུང་འཇུག་གོ་འཕང་མྱུར་ལས་ཆེས་མྱུར་བར། །སྦྱིན་པ་ལུགས་འདིའི་ཁྱད་ཆོས་བླ་མེད་ཉིད། །
གྲོགས་དག་ལུགས་བཟང་ཀུན་གྱི་ཡང་རྩེའི་ཕུལ། རྙེད་ནས་ཚུལ་བཞིན་སྒྲུབ་ཏུ་ཡོད་པ་འདི། །ཚུངས་དཔང་འཁོར་བསྒྱུར་སར་གནས་སེམས་དཔས་ཀྱང། །རྙེད་མིན་བསོད་ནམས་ཕུལ་གྱི་
སྐལ་བཟང་ཉིད། །དེ་ལྟའི་ལུགས་མཆོག་འགྲོ་བའི་དཔལ་ཡོན་དུ། །སྲུང་དང་ཚུལ་བཞིན་དུ་སྒྲུབ་པའི་གཉེར་ཁ་བ། །བསྟན་སྲུང་བྱེ་བའི་ཁྲོད་ནས་རྣོ་མྱུར་གྱི། །འཕྲིན་ལས་ཁྱད་པར་འཕགས་པ་འདི་
ཁོན༑ ༑དེ་ཕྱིར་འདི་ཉིད་བསྐང་ཞིང་སྐུལ་བྱེད་པ། །བློ་བཟང་བསྟན་པའི་དཔལ་དུ་ཆོས་མཁོ་ཕྱིར། །ཁོ་བོས་ངལ་བས་སྒྲུབ་པའི་དགེ་ལྡན་གྱི། །རིང་ལུགས་ཕྱོགས་ཀུན་སྲུང་བའི་དཔལ་གྱུར་ཅིག་
བསྟན་སྲུང་ཆེན་པོ་ཉིད་ཀྱང་རབ་དགྱེས་པས། །ཚེ་རབས་ལུས་དང་གྲིབ་མར་མི་འབྲལ་བར། །རྫོགས་བྱང་སྒྲུབ་པའི་འགལ་རྐྱེན་སེལ་བ་དང། །མཐུན་རྐྱན་སྒྲུབ་ལ་ནམ་ཡང་མི་གཡེལ་ཤོག་
 ཅེས་དགེ་ལྡན་བསྟན་སྲུང་དགྲ་ལྷའི་རྒྱལ་གོ་སྲིད་གསུམ་སྐྱེ་དགུའི་སྲོག་བདག་ དམ་ལྡན་བུ་བཞིན་སྐྱོང་བའི་ལྷ་མཆོག་སྤྲུལ་བའི་རྒྱལ་ཆེན་རྡོ་རྗེ་ཤུགས་ལྡན་རིགས་ལྔ་དྲག་བོ་རྩ་ལ་གྱི་སྒེར་བསྐང་རྒྱས་པ་ཕྱོགས་ལས་རྣམ་པར་རྒྱལ་བའ་རྡིང་དབྱངས་ཞེས་བྱ་བ་འདི་ནི། གཞོན་ནུའི་དུས་ནས་

[028B] དམ་པ་གོང་མ་དག་གིས་མཛོད་པའི་བསྒང་ཆོག་
བྱིན་རླབས་ཅན་མང་དུ་བཞུགས་ཀྱང། དགེ་ལྡན་ཐུན་མོང་མ་ཡིན་པའི་ཁྱད་ཆོས་རྫོགས་པར་སྦྱར་བ་ཞིག་མི་སྣང་བར་བརྟེན། རང་ཉིད་ཀྱང་རྩོམ་པའི་སྤྲོ་བ་ཤིན་ཏུ་བརྟེགས་ཏེ། རབ་ཚེས་ཤིང་གླང་ནག་ཟླའི་ཡར་ཚེས་བཟང་པོར་དབུ་བཙུགས་ཏེ་ནག་སོག་གི་ལམ་སྒར་དུ་འཕྲོ་འཐུད་
བཞིན་སྤྱན་འདྲེན་མཚམས་སུ་སླེབས་པ་དང། སོ་གཤོད་དགའ་ལྡན་འཕེལ་རྒྱས་གླིང་དུ་བསྟན་སྲུང་འདིའི་མཁོན་ཁང་གསར་མཛུག་ཏུ་བསྐྱོད་དགོས་བྱུང་བ་རྟེན་འབྲེལ་མ་བསྒྲིགས་ལྷུན་གྲུབ་ཏུ་འཛོམ་ཞིང། དེ་ཉིད་མོང་སྐྱོང་ཆེན་པོ་ཉིད་ཀྱང་དགོན་འགྲམ་དུ་བསུ་བར་ཕེབས་པའི་
མཚན་མཚན་མ་གསལ་བར་བྱུང་ལ། སྣང་བརྙན་གསར་འཛུགས་མ་ཟིན་པའི་བར་ལ་དགུན་དུས་ཉལ་བའི་གཅན་གཞན་ཡང་མི་ཉལ་བར་དགོན་འགྲམ་དུ་རྒྱུ་ཞིང་མི་ཕྱུགས་དུ་མང་གཙོས་པ་སོགས་ཆོ་འཕྲུལ་འཇིགས་རྔམ་ཆེ་བ་མང་དུ་བྱུང་བ་ལས། རྟེན་བཞིངས་དང་བསྐང་བ་གསར་འཛུགས་
ཀྱི་ཉིན་ཉིད་ནས་ཆོ་འཕྲུལ་རྣམ་པ་རང་ཞིར་གྱུར་པ་སོགས་ཡ་མཚན་ཆེ་བའི་མཚན་མ་དུ་མ་བྱུང་བ་ལ་བརྟེན་ནས་སྤྲོ་བ་ཇེ་འཕེལ་ཏུ་གྱུར་ཏེ། སླར་ནགས་ཤོས་སྒྲུབ་སྡེ་དགེ་ལྡན་ལུགས་བཟང་ཀུན་འཕེལ་གླིང་དུ་སྔར་གྱི་འཕྲོ་ནས་བརྩམས་ཏེ་མཇུག་མེ་སྟག་ནག་ཟླའི་ཡར་གྱི་ཆོས་བཅུར་རྫོགས་
པར་བསྒྲིགས་པའི་ཡི་གེ་པ་ནི་བྱ་བྲལ་སྒྲུབ་པའི་རྒྱལ་མཚན་འཛིན་འཛིན་པ་ཞྭ་སྒབ་ཆོས་མཛོད་ཐུབ་བསྟན་དབང་རྒྱལ་གྱིས་བགྱིས་པའི་འགྲོ་དོན་རྒྱ་ཆེར་འཕེལ་བར་གྱུར་ཅིག་    ༈    སྲིད་ཞིའི་དཔལ་ཡོན་མངོན་འདོད་ཇི་བཞིན་དུག་སྩོལ་ལ་ཡིད་བཞིན་ནོར་དང་དཔག་
བསམ་ཤིང། དྲག་མྱུར་མཐུ་སྟོབས་རྡོ་རྗེའི་ཐོག་རྒོད་ལྟར།། ལྷ་མཆོག་ཁྱོད་ཀྱིས་ལས་བཞིས་རྟག་ཏུ་སྐྱོངས། གང་གི་ཐུགས་དམ་སྐུལ་བྱེད་སྔོན་མེད་ཀྱི།། བསྐང་ཆོག་ཕྱོགས་ལས་རྣམ་

[029A]༄༅། །པར་རྒྱལ་བའི་རྔ། །ཕྱོགས་བཅུར་སྙན་པའི་དབྱངས་སུ་གྱེར་བའི་སླད། །འཛད་མེད་པར་གྱི་འཕྲུལ་གཞིར་གཏམས་པ་འདི། །བསྟན་སྲུང་ཆེན་པོ་གང་གི་འཕྲིན་ལས་ལས། །གཅིག་ཏུ་སྒྲུབ་པའི་རྣམ་དཀར་འདི་ཡི་མཐུས། །བསྟན་པའི་ཁུར་ཆེན་འདེགས་པའི་སྐྱེས་
མཆོག་ཀུན། །ཞབས་སེན་བརྟན་ཅིང་འཕྲིན་ལས་རྒྱས་གྱུར་ཅིག་བློ་བཟང་རྒྱལ་བའི་རིང་ལུགས་མ་དྲོས་ཀླུང། །དབྱར་གྱི་དཔལ་མོ་དཔལ་དུ་འཛིན་པ་བཞིན། །བཤད་སྒྲུབ་རླབས་འཕྲེང་འབུམ་དུ་རྒོད་པ་ལ། །མཁས་གྲུབ་གདེངས་ཅན་བྱེ་བས་རོལ་མཛེས་ཤོག་ ཕྱོགས་
བཅུའི་བློ་གསལ་ཁྲིམས་ལྡན་ངང་མོའི་ཁྱུ། །བློ་བཟང་བསྟན་པའི་མཚོ་ཆེན་ལ་འདུས་ནས། །མདོ་སྔགས་ཆོས་སྤྱོད་བཅུ་ཡི་མགྲིན་རྔའི་དབྱངས། །འགྲོ་བ་ངལ་གསོའི་དབྱིད་དུ་རབ་འཕལ་ཤོག་བདག་དང་རྒྱུ་སྦྱོར་འབྲེལ་ཐོགས་ཚེ་རབས་ཀུན། །ཚང་ལ་མ་ནོར་ལམ་
བཟང་མི་འབྲལ་ཞིང། །འགལ་རྐྱེན་སེལ་ཞིང་མཐུན་རྐྱེན་སྒྲུབ་པ་ལ། །ལྷ་མཆོག་ཁྱོད་ཀྱིས་སྲུང་སྐྱོབ་མི་གཡེལ་ཤོག་བསྲུང་ཆེན་པོ་གང་གི་འཕྲིན་ལས་ཀྱང། །ཕྱོགས་བཅུའི་ཞིང་དུ་རིད་པ་ཇི་སྲིད་པར། །དཔག་བསམ་ཤིང་དང་གཏེར་གྱི་བུམ་བཟང་བཞིན། །
བསྟན་དང་འགྲོ་བའི་དཔལ་དུ་རྒྱས་གྱུར་ཅིག། ཅེས་པའི་བར་བྱང་སྨོན་ཚིག་འདི་ཡང་གཅིག་ཏུ་བཤེས་གཉེན་ཚུལ་བཞིན་བསྟེན་པ་ལ་འཕགས་པ་རྟག་ཏུ་དུ་དང་མཚུངས་པའི་གྲོགས་ཀྱི་དམ་པ་དགེ་སློང་བྱམས་པ་འཇིགས་མེད་རྣམ་གྲོལ་མཆོག་ནས་སྐུལ་མ་ཇི་ལྟར་མཛད་པ་
བཞིན། ཕ་བོང་ཁ་སྤྲུལ་མིད་པས་རབ་བྱུང་དཔོ་ཟླའི་ཡར་གྱི་ཚེས་བཅུ་བཞིར་སྨོན་ཅིང་བྲིས་བའོ།། །།ས་བྱི་ལོར་འཛུགས་ཞུས་ལེཌ་པར་སོང།།


