
[015B]༄༅། །ཉེ་བརྒྱུད་ཚེ་ཁྲིད་འཆི་མེད་རྡོ་རྗེའི་སྲོག་ཤིང་གི་ངག་འདོན་ནག་འགྲོས་སུ་བཀོད་པ་བཞུགས།།

[001A] །ན་མོ་གུ་ར་ཝེ། འདིར་ཉེ་བརྒྱུད་ཚེ་ཁྲིད་འཆི་མེད་རྡོ་རྗེའི་སྲོག་ཤིང་གི་ངག་འདོན་ནག་འགྲོས་སུ་བཀོད་པ་ནི། ཨོཾ་པདྨཱནྟ་ཀྲྀ་ཏ་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷཱ་སརྦྦ་
དྷརྨྨཱ་སྭ་བྷཱ་ཝ་ཤུདྡྷོཉྲཧཾ། སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཉི་མ་དང། རུ་ཏྲ་བསྣོལ་བའི་སྟེང་དུ་རང་ཉིད་སྐད་ཅིག་གིས་དབང་དྲག་པདྨ་རྟ་མགྲིན་
གཡས་གྲི་གུག་དང་གཡོན་ཐོད་ཁྲག་འཛིན་པ། རྟ་མགོ་ལྗང་ཞུར་རྟ་སྐད་འཚེར་བ། དུར་ཁྲོད་ཀྱི་ཆས་བརྒྱད་ཀྱིས་བརྒྱན་པ། ཡེ་ཤེས་ཀྱི་མེ་རབ་ཏུ་འབར་བའི་
དབུས་ན་བཞུགས་པར་གྱུར། བགེགས་གཏོར་པདྨནྟ་ཀྲྀ་ཏ་ཀྱིས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་

[002A]༄༅། །ནང་དུ། གཏོར་མ་དྭངས་ཤིང་ཐོགས་པ་མེད་པ་འདོད་པའི་ཡོན་ཏན་ལྔས་ཁྱད་པར་དུ་བྱས་པར་གྱུར། ཨཱོཾ་སརྦཱ་བིགྷྣྣ་ན་མཿ་སརྦྦ་ཏ་ཐཱ་ག་ཏེ་བྷྱོ་བི་
ཤྭ་མུ་ཁེ་བྷྱ་སརྦྦ་ཐཱ་ཁཾ་ཨུཏ་ག་ཏེ་སྥ་ར་ཎ་ཨི་མཾ་ག་ག་ན་ཁཾ་གྲི་ཧྞེ་དཾ་བ་ལིཾ་ཏ་ཡེ་སཱ་ཧཱ། གསུམ། ཧྲཱི་གདོན་བགེགས་འབྱུང་པོའི་ཚོགས་རྣམས་གནས་འདི་རུ། །མ་
འདུག་གཏོར་མ་འདི་ཁྱེར་གཞན་དུ་དེངས། །གལ་ཏེ་མི་འགྲོ་དབང་ཆེན་ཁྲོས་པའི་བཀས། །ཐལ་བའི་རྡུལ་ཕྲན་བཞིན་དུ་རླག་པར་འགྱུར། །ཨོཾ་སུམྦྷ་ནི་སུམྦྷ་ནི་ཧཱུཾ་
གྲི་ཧྞ་གྲི་ཧྞ་ཧཱུཾ། གྲི་ཧྞ་པ་ཡ་གྲི་ཧྞ་པ་ཡ་ཧཱུཾ། ཨཱ་ན་ཡ་ཧོ་བྷ་ག་ཝཱན་བིདྱཱ་རཱ་ཛ་ཧཱུཾ་ཕཊ། གསུམ། །ཧཱུཾ༑ སྟེང་འོག་ཕྱོགས་མཚམས་མ་ལུས་རྡོ་རྗེ་དང། །ཁྲོ་བོ་ཁ་དོག་
སྣ་ལྔའི་མེ་དཔུང་གིས། །བར་མཚམས་མེད་པར་གཏམས་པའི་སྲུང་བ་ཡི། །འཁོར་ལོའི་གུར་ཁང་མཚམས་ལས་མ་འདའ་ཞིག་ཨོཾ་བཛྲ་རཀྵ་རཀྵ་ཡེ་སཱ་ཧཱ་
[002B] །བྱང་ཆུབ་མ་ཐོབ་བར་དུ་བདག་སྐྱབས་མཆི། །མར་གྱུར་འགྲོ་བ་ཀུན་གྱི་དོན་བསྒྲུབ་ཕྱིར། །བདག་གིས་བྱང་ཆུབ་མཆོག་ཏུ་སེམས་
བསྐྱེད་དོ། །གསུམ། རང་ཉིད་དབང་ཆེན་དུ་གསལ་བ་འོད་དུ་ཞུ་བ་ལས་མགོན་པོ་ཚེ་དཔག་ཏུ་མེད་པར་གསལ་བའི་ཐུགས་ཀ་ལས་འོད་ཟེར་འཕྲོས། བླ་མ་དང་གཉིས་སུ་མེད་པའི་
ཚེ་དཔག་མེད་ཀྱི་ལྷ་ཚོགས་རྣམས་མདུན་གྱི་ནམ་མཁར་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ། པཱ་ཌྱཾ༑ པུཥྤེ། དྷཱུ་པེ། ཨཱ་ལོ་ཀེ། གནྡྷ། ནཻ་ཝེ་དཡེ། ཤ་པྟ་པྲ་ཏཱི་ཙྪ་ཡེ་
སཱཧཱ༑ གང་གི་དྲིན་གྱི་བདེ་ཆེན་གནས། །སྐད་ཅིག་ཉིད་ལ་འཆར་བ་གང། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །འཇིག། རྟེན་འདྲེན་པའི་གཙོ་བོ་
ཚེ་དཔག་མེད། །དུས་མིན་འཆི་བ་མ་ལུས་འཇོམས་པའི་དཔལ། །མགོན་མེད་སྡུག་བསྔལ་གྱུར་པ་རྣམས་ཀྱི་སྐྱབས། །སངས་རྒྱས་ཚེ་དཔག་མེད་ལ་ཕྱག་འཚལ་ལོ། །ཕྱག་
འཚལ་བ་དང་མཆོད་ཅིང་བཤགས་པ་དང། །རྗེས་སུ་ཡི་རངས་བསྐུལ་ཞིང་གསོལ་བ་ཡི། །དགེ་བ་ཅུང་ཟད་བདག་གིས་ཅི་བསགས་པ། །ཐམས་ཅད་བདག་གིས་བྱང་

[003A]༄༅། །ཆུབ་ཕྱིར་བསྔོའོ། །ཚོགས་ཞིང་རྣམས་རང་ལ་ཐིམ་པར་གྱུར། ཧྲཱི་ནུབ་ཕྱོགས་བདེ་བ་ཅན་གྱི་ཞིང་ཁམས་ནས། །བཅོམ་ལྡན་མགོན་པོ་ཡེ་ཤེས་ཚེ་
དཔག་མེད། །འཆི་མེད་ཚེ་ཡི་དངོས་གྲུབ་མ་ལུས་པ། །དུས་འདིར་བདག་ཅག་རྣམས་ལ་སྩལ་དུ་གསོལ། །བསྒྲུབ་པའི་དམ་རྫས་སྣོད་བཅུང་མ་ལུས་ལ། །ཚེ་བཀྲག་གཟི་
མདངས་ནུས་པའི་རྩལ་ཀུན་ཕོབ། །དབང་ཆེན་བསྐུར་ལ་སྡིག་སྒྲིབ་བར་གཅོད་སོལ། །རེ་བའི་འབྲས་བུ་ཚེ་ཡི་རིག་འཛིན་སྩོལ། །ཡེ་ཤེས་རང་སྣང་གྲུབ་པའི་གཞལ་ཡས་ནས་
མཁའ་འགྲོའི་དབང་ཕྱུག་གསང་བ་ཡེ་ཤེས་ཀྱིས། །འཆི་མེད་ཚེ་ཡི་སོགས་ལྷག་མ་རྣམས་རིགས་འགྲེ། པདྨ་འོད་ཀྱི་གཞལ་ཡས་ཁང་ཆེན་ནས། །སློབ་དཔོན་པདྨ་ཐོད་འཕྲེང་
ཚེ་དབང་རྩལ། ཐོད་བརྩེགས་རྡོ་རྗེ་གསང་བའི་གཞལ་མེད་ནས། །ཟུང་འཇུག་སྐུ་བརྙེས་དཔལ་ལྡན་རྡོ་རྗེ་ཡིས། གྲུ་འཛིན་ཉི་འོད་འཁྱིལ་བའི་གཞལ་མེད་ནས། །རྒྱལ་བ་
ཀུན་དངོས་བསོད་ནམས་རྒྱ་མཚོའི་སྡེས། བྱང་ཆུབ་ཤིང་ཁྲོད་དེ་ཝི་ཀོ་ཊི་ནས། །རྡོ་རྗེ་འཆང་དབང་འཁོན་སྟོན་ཆོས་ཀྱི་རྗེས། གྲུ་འཛིན་ཁམས་གསུམ་ཟིལ་གནོན་ཕོ་བྲང་

[003B] རྒྱལ་ཀུན་ངོ་བོ་བློ་བཟང་རྒྱ་མཚོའི་སྡེས་ཡུལ་དབུས་པོ་ཏ་ལ་ཡི་གནས་མཆོག་ནས། །མང་ཐོས་གནས་བརྟན་འཇམ་དབྱངས་གྲགས་པ་ཡིས་མཆེན་མཁར་ཆོས་ཀྱི་ཕོ་བྲང་དམ་པ་ནས། །འཇམ་
དཔལ་དབྱངས་དངོས་བཀྲ་ཤིས་རྒྱ་མཚོ་ཡིས་ལྷ་ཤིང་རྭ་བས་བསྐོར་བའི་གནས་མཆོག་ནས། །གྲུབ་དབང་དོན་ལྡན་ངག་དབང་ཆོས་འཕེལ་གྱིས་དགའ་ལྡན་ཕུན་སུམ་ཚོགས་པའི་གླིང་མཆོག་
ནས༑ མཁས་གྲུབ་སློབ་དཔོན་ངག་དབང་བསྟན་འཕེལ་གྱིས་དབེན་གནས་དམ་པ་གཡུ་ལོའི་ཁང་བཟང་ནས། །ངག་གི་དབང་ཕྱུག་དགེ་ལེགས་འབྱུང་གནས་ཀྱིས་འབྲས་སྤུངས་དགའ་ལྡན་མཁའ་
སྤྱོད་གཟིམས་ཆུང་ནས། །གྲུབ་མཆོག་བསྐལ་བཟང་བསྟན་པ་དར་རྒྱས་ཀྱིས་ལྡོག་སྟོད་ཤར་རྩེ་དཔལ་གྱི་ནགས་ཁྲོད་ནས། །བཀའ་འགྱུར་བླ་མ་དགའ་ལྡན་བསྟན་འཛིན་གྱིས་པ་རྣམ་བདེ་ཆེན་
དགའ་ལྡན་ཆོས་རྫོང་ནས། །འདྲེན་མཆོག་ཡེ་ཤེས་སྦྱིན་པའི་མཚན་ཅན་གྱིས་སྐྱི་གཙུག་པདྨ་ཉི་ཟླའི་གདན་སྟེང་ན། །རྩ་བའི་བླ་མ་གསུམ་ལྡན་རྡོ་རྗེ་འཛིན། །འཆི་རུས་བསྒྲུབ་ཚེ་
དབང་རེ་བའི་འབྲས་བུ་ཚེ་ཡི་རིག་འཛིན་སྩོལ། །ཏིཥྛ་བཛྲ། རང་གི་ཐུགས་ཀ་ནས་སྤྲོས་པའི་རཾ་ཡཾ་ཁཾ་གྱིས་བསྒྲུབ་རྫས་མཆོད་གཏོར་རྣམས་ཀྱི་མ་དག་པའི་ཉེས་སྐྱོན་རྣམས་སྦྱངས། ངོ་བོ་ཟག་པ་

[004A]༄༅། །མེད་པའི་བདུད་རྩི་ལ། རྣམ་པ་རང་རང་གི་བྱེད་ལས་དང་ནུས་པ་དང་ལྡན་པར་གྱུར། ཨོཾ་ཨཿ་ཧཱུཾ། གསུམ། སྭ་བྷཱ་ཝས་སྦྱངས། སྟོང་པའི་ངང་ལས་སེང་གེས་བཏེག་པའི་རིན་པོ་ཆེའི་
ཁྲིའི་སྟེང་དུ། པཾ་ལས་པདྨ། རཾ་ལས་ཉི་མ། ཨ་ལས་ཟླ་བའི་དཀྱིལ་འཁོར་གྱི་སྟེང་དུ་རང་གི་སེམས་ཉིད་ཡི་གེ་ཧྲཱི་དམར་པོ་རིང་ཆ་ཚེག་དྲག་དང་བཅས་པ་ཡོངས་སུ་གྱུར་པ་ལས། བཅོམ་ལྡན་འདས་
མགོན་པོ་ཚེ་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་པ། མཉམ་གཞག་གི་སྟེང་ན་འཆི་བ་མེད་པའི་ཚེའི་བདུད་རྩིས་གང་བའི་བུམ་པ་དཔག་བསམ་གྱི་ཤིང་གི་ཁ་བརྒྱན་པ་བསྣམས་པ་
ཞབས་རྡོ་རྗེའི་སྐུ་ལི་མོ་ཀྲུང་གིས་བཞུགས་པ། དར་དང་རིན་པོ་ཆེའི་རྒྱན་དང་མཚན་དཔེ་གསལ་རྫོགས་ཀྱིས་སྤྲས་པ། ཞི་ཞིང་འཛུམ་ལ་སྒེག་པའི་ཉམས་ཅན། འོད་ཀྱི་རང་བཞིན་ཅན་དུ་གྱུར་པའི་
སྤྱི་བོར་ཨོཾ་མགྲིན་པར་ཨཱ་ཐུགས་ཀར་ཧཱུཾ། ལྟེ་བར་སཱ། གསང་བར་ཧཱ། ཐུགས་ཀའི་ཧཱུཾ་ལས་འོད་ཟེར་འཕྲོས་པས། བདེ་བ་ཅན་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུ་བཾ་ཧོ་
གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་བདག་ལ་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་སརྦ་

[004B] ཞེས་བུམ་པའི་ཆུས་དབང་བསྐུར། སྐུ་གང་དྲི་མ་དག་ཆུའི་ལྷག་མ་ཡར་ལུད་པ་ལས་སྣང་བ་མཐའ་ཡས་ཀྱིས་དབུ་བརྒྱན་པར་གྱུར། ཨོཾ་ཧྲཱི་རཱ་ག་བཛྲ་ཨརྒྷཾ་
པཱདྱཾ་པུཥྤེ། དྷཱུ་པེ། ཨཱ་ལོ་ཀེ་གནྡྷེ། ནཻ་ཝེ་དཡེ། ཤཔྟ། རཱུ་པ། ཤཔྟ། གནྡྷེ། ར་ས༑ སྤརཤ་པྲ་ཏཱི་ཙྪ་ཡེ་སཱ་ཧཱ། འཇིག་རྟེན་འདྲེན་པའི་ཞེས་སོགས་ཚིགས་བཅད་གཅིག་གིས་བསྟོད། ཚེ་ཉམས་པ་གསོ་བའི་དམིགས་པ་དང་
བཅས་ཏེ། ཨོཾ་བཛྲ་ས་ར་ཧ་ཀ་ར་རི་ཤྭ་ར་རི་ཧཱུཾ་ཕཊ་སཱ་ཧཱ། དང༑ ཨོཾ་ཨ་མཱ་ར་ཎི་ཛི་ཝནྟི་ཡེ་སྭ་ཧཱ། དང༑ གཟུངས་རིང་བཅས་ཀྱི་བཟླས་པ་བྱ། ཚེ་འགུགས་པ་ནི། ཧྲཱི་འཆི་བ་མེད་པའི་མགོན་པོ་ཚེ་ཡི་ལྷ། །ཚེ་ཡི་ཊ་
ཀི་གསང་བ་ཡེ་ཤེས་མ། །འབྱུང་བ་ལྔ་ལ་དབང་སྒྱུར་ལྷ་མོ་ལྔས། །འཆི་མེད་ཚེ་ཡི་འཕྲིན་ལས་དུས་ལ་བབ། །དྲག་པོའི་ལས་མཛད་སྔོན་མོ་འབུམ་སྡེ་ཡིས། །འབྱུང་བ་ནམ་མཁའི་བཅུད་སྡུས་ཚེ་སྲོག་
ཁུག་གདོན་བགེགས་ལྷ་འདྲེས་ཁྱེར་བའི་ཚེ་སོག་ཁུག་བརྟན་གཡོའི་ཚེ་དང་བསོད་ནམས་དབང་དུ་སྡུས། །ཐམས་ཅད་ལས་མཛད་ལྗང་མོ་འབུམ་སྡེ་ཡིས། །འབྱུང་བ་རླུང་གི་བཅུད་སྡུས་ཚེ་སྲོག་
ཁུག་གདོན་བརྟན། དབང་གི་ལས་མཛད་དམར་མོ་འབྱུང་བ་མེ་ཡི། གདོན། བརྟན། ཞེ་བའི་ལས་མཛད་དཀར་མོ། འབྱུང་བ་ཆུ་ཡི། །གདོན། བརྟན། རྒྱས་པའི་

[005A]༄༅། །ལས་མཛད་སེར་མོ། འབྱུང་བ་ས་ཡི། གདོན། བརྟན། སྲ་བརྟན་རྡོ་རྗེ་ལྟ་བུའི་ཚེ་སྲོག་ཁུག་ལེགས་ཚོགས་དཔལ་འབྱོར་རྒྱས་པའི་གཡང་སྐྱོབས་ཤིག་
ཉམས་དང་ཟད་དང་ཡར་དང་འཐོར་བ་ཡི། །ཚེ་སོས་ཚེ་ཁུག་ཚེ་ཡི་དངོས་གྲུབ་སྩོལ། །ཚེ་བཅིང་བ་ནི། ཚེ་རྟེན་འོད་དཀར་པོའི་དབུས་སུ་རྣམ་པར་ཤེས་པ་ཡི་གེ་ནྲྀའི་རྣམ་པ་ཉི་ཟླ་གའུ་ཁ་སྦྱོར་གྱི་ནང་
དུ་ཡོད་པ་དེ་ཉིད་རྡོ་རྗེ་ལུ་གུ་རྒྱུད་ཀྱི་ཐག་པས་བར་མཚམས་མེད་པར་བཅིངས་པར་གྱུར། ཉི་ཟླ་གའུ་ཁ་སྦྱོར་དག་མི་ཕྱེད་སྲ་བརྟན་རྡོ་རྗེ་ཡི། །ལུ་གུ་རྒྱུད་ཀྱིས་ཉེར་བསྡམས་པས། །ནམ་ཡང་
མི་གཡོ་བརྟན་པར་གྱུར། །ཨོཾ་བཛྲ་རཀྵ་རཀྵ་ཡེ་སཱ་ཧཱ། ཚེ་སྦ་བ་ནི། ཐུགས་ཀ་ལས་འཕྲོས་པའི་འོད་ཟེར་གྱིས་སྣོད་བཅུད་ཐམས་ཅད་འོད་དུ་ཞུ་སྟེ་རང་ལ་ཐིམས། དེ་ཡང་གའུ། དེ་འོད། དེ་ཡི་གེ་
དེ་ཡང་འཇའ་ཡལ་བ་ལྟར་གྱུར། གང་གིས་གནོད་པར་མི་ནུས་པའི། །གདོད་ནས་དག་པའི་སྟོང་པ་ཉིད། །སྐྱེ་བ་མེད་པའི་ཀློང་ཡངས་སུ། །མི་འགྱུར་བརྟན་པའི་ཚེ་སྦས་སོ། །ཨོཾ་སྭ་བྷཱ་ཝ་ཤུདྡྷ་སརྦ་
དྷརྨཱ་སྭ་བྷཱ་ཝ་ཤུདྡྷོ་ཉཧཾ། ཚེ་སྲུང་བ་ནི། སྟོང་པའི་ངང་ལས་སྐད་ཅིག་གིས་རང་ཉིད་ཚེ་དཔག་མེད་དུ་གསལ་བའི་སྨིན་མཚམས་ཀྱི་རྩ་སྒོར་དཔལ་རྟ་མགྲིན་གྲི་གུག་དང་ཐོད་ཁྲག་འཛིན་པ་

[005B] མེ་དཔུང་འབར་བའི་དབུས་ན་བཞུགས་པས་བར་ཆད་ཐམས་ཅད་སྲུང་བར་གྱུར། སྨིན་མཚམས་རྩ་ཡི་སྒོ་འཕར་དུ། །རྟ་མགྲིན་ཁྲོ་རྒྱལ་དབང་གི་ལྷ། །བཟོད་པར་དཀལ་བའི་གཟི་
བརྗིད་ཀྱིས། །ཚེ་ཡི་བར་ཆད་ཐམས་ཅད་སྲུངས། །ཨོཾ་པདྨནྟ་ཀྲྀ་ཏ་ཧཱུཾ་ཕཊ། ཚེ་སྤེལ་བ་ནི། རབ་ཡངས་མདུན་གྱི་ནམ་མཁའ་ལ། །རྩ་བའི་བླ་མ་ཚེ་དཔག་མེད། །བརྒྱུད་པའི་བླ་མ་སྤྲིན་ལྟར་གཏིབས་
ཡི་དམ་ལྷ་ཚོགས་འཁོར་གྱིས་བསྐོར། །མ་མོ་མཁའ་འགྲོ་གར་སྟབས་སྒྱུར། །ཆོས་སྐྱོང་སྲུང་མ་བྲན་དུ་འཁོལ། །སྙན་པའི་དབྱངས་ཀྱི་འབྲུག་སྟོང་ལྡིར། །བཀྲ་ཤིས་མེ་ཏོག་ཆར་དུ་འབེབས་
འདིར་འདུས་སྐལ་ལྡན་ཚོགས་རྣམས་ལ། །འཆི་མེད་ཚེ་ཡི་བཀྲ་ཤིས་ཤོག་དཔལ་འབྱོར་སྙན་གྲགས་བཀྲ་ཤིས་ཤོག་བདེ་ཆེན་ཡེ་ཤེས་བཀྲ་ཤིས་ཤོག་བསམ་པ་འགྲུབ་པའི་བཀྲ་ཤིས་
ཤོག་མདངས་རྒྱས་ལུས་ཀྱི་བདེ་སྟོབས་འཕེལ་བ་དང། །ངག་སྙན་བརྗོད་པའི་རང་སྒྲ་བདེ་བ་དང། །ངག་གསལ་སེམས་ཀྱི་འཆར་སྒོ་ཡངས་པ་རུ། །གདན་གསུམ་ཚང་བའི་ལྷ་ཡིས་བྱིན་
གྱིས་རློབས། །ཨོཾ་སུ་པྲ་ཏིཥྛ་བཛྲ་ཡེ་སཱ་ཧཱ། དེ་ལྟར་རྒྱལ་མཆོག་ལྔ་པས་མཛད་པའི་ཉེ་བརྒྱུད་ཚེ་ཁྲིད་འཆི་མེད་རྡོ་རྗེའི་སྲོག་ཤིང་གི་རང་ཉིད་ཀྱི་ཚེ་བསྒྲུབ་ཚུལ་བླ་མའི་མན་ངག་བཞིན་ནག་འགྲོས་ཀྱི་ཚུལ་དུ། དད་

[006A]༄༅། །བརྩོན་རྣམ་དཔྱོད་ཡངས་པ་དགེ་སྡིངས་ནེའུ་གསིང་པའི་ཇོ་གསུམ་ཐར་ལགས་ཀྱིས་འཕྲིན་ལམ་ནས་བསྐུལ་ངོར་བན་གཟུགས་དྷ་རྨ་བྷ་དྲས་སྦྱོར་བའོ།། བཀྲ་ཤིས་ཤོག་



﻿   ༈    །ཚེ་སྒྲུབ་འཆི་མེད་རྡོ་རྗེའི་སྲོག་ཤིང་གི། རྡོ་རྗེ་འཆང་དབང་འཁོན་སྟོན་ཆོས་ཀྱི་རྗེས། ་ཞེས་པའི་མཇུག་ཏུ། གུར་
ཐར་བདེ་བའི་རྡོ་རྗེའི་གཞལ་ཡས་ནས། །ཟུར་ཆེན་དཔལ་འབྱོར་འཕྲིན་ལས་རབ་རྒྱས་ཀྱིས། ་གྲུ་འཛིན་ཁམས་གསུམ་ཟིལ་གནོན་ཕོ་བྲང་ནས་རྒྱལ་ཀུན་ངོ་བོ་བློ་བཟང་རྒྱ་མཚོའི་སྡེས་་ཕྱིན་དཀར་ཆོས་ཀྱི་ཕོ་བྲང་
དམ་པ་ནས། །འཇམ་དཔལ་དབྱངས་དངོས་བཀྲ་ཤིས་རྒྱ་མཚོ་ཡིས་་ལྷ་ཤིང་རྭ་བས་བསྐོར་བའི་གནས་མཆོག་ནས། །གྲུབ་དབང་དོན་ལྡན་ངག་དབང་ཆོས་འཕེལ་གྱིས་་དགའ་ལྡན་ཕུན་སུམ་ཚོགས་པའི་གླིང་
མཆོག་ནས། །མཁས་གྲུབ་སློབ་དཔོན་ངག་དབང་བསྟན་འཕེལ་གྱིས་་དབེན་གནས་དམ་པ་གཡུ་ལོའི་ཁང་བཟང་ནས། །ངག་གི་དབང་ཕྱུག་དགེ་ལེགས་འབྱུང་གནས་ཀྱིས་་འབྲས་སྤུངས་དགའ་ལྡན་མཁའ་སྤྱོད་
གཟིམས་ཆུང་ནས། །གྲུབ་མཆོག་བསྐལ་བཟང་བསྟན་པ་དར་རྒྱས་ཀྱིས། ་ལྡོག་སྟོད་ཤར་རྭེ་དཔལ་གྱི་ནགས་ཁྲོད་ནས། །བཀའ་འགྱུར་བླ་མ་དགའ་ལྡན་བསྟན་འཛིན་གྱིས། ་སྤྱི་གཙུག་ཅེས་སོགས་དཀྱུས་ལ་
འཇུག་གོ་



