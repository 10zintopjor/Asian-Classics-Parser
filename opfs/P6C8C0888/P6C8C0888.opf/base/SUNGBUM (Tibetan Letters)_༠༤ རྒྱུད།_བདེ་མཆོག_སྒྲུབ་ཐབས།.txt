   ༈    སྒྲུབས་ཐབས་བདེ་ཆེན་འབྱུང་གནས་འདིར་ཚོགས་ཞིང་མཆོད་པའི་སྐབས་སུ་ཕྱི་མཆོད་ལ་ཆུ་གཉིས་དང་དྲི་ཆབ་མ་གཏོགས་པའི་ཉེར་སྤྱོད་རོལ་མོ་འདོད་ཡོན་དང་བཅས་པ་
བྱིན་གྱིས་བརླབས་ནས་ཆུ་གཉིས་ཉེར་སྤྱོད་རོལ་མོ་ཙམ་གྱིས་མཆོད་པ་འདྲ་ཞིག་འདུག་པ་ཡིག་སྐྱོན་ནམ་གང་ཡིན་ཞུ་ཚོད་མ་ཐིང་ཞིང། རྗེ་རིན་པོ་ཆེའི་ལཱུ་ཨི་བའི་སྒྲུབ་ཐབས་བདེ་ཆེན་གསལ་བར་སྐབས་འདིར་རིག་མ་བཅུ་དྲུག་གི་མཆོད་པ་
དང། རྐང་བརྒྱད་ཀྱི་སྔགས་མཆོད་འབྱུང་བ་གྲུབ་ཆེན་ལྭ་བ་པ་དང། པྲཛྙཱ་རཀྵི་ཏའི་ལཱུ་ཨི་བའི་སྒྲུབ་ཐབས་ཀྱི་འགྲེལ་པའི་དགོངས་པ་དང། རྗེའི་དྲིལ་བུ་བའི་སྒྲུབ་ཐབས་དགོངས་པ་རབ་གསལ་དུ་སྐབས་འདིར་ཆུ་གཉིས་ཉེར་

[005A]༄༅། །སྤྱོད་རོལ་མོ་རྣམས་ཀྱིས་མཆོད་པ་བཤད་རྒྱུད་སྡོམ་འབྱུང་གི་དགོངས་པ་དང། རིག་མ་དྲུག་གིས་མཆོད་པ་དྲིལ་བུ་པའི་ལྷ་ལྔའི་སྒྲུབ་ཐབས་ཡིད་བཞིན་ནོར་བུའི་དགོངས་པ་ཡིན་འདུག་པས་རྗེའི་གསུང་
ལས་དམན་ལྷག་ཏུ་མ་སོང་བ་གནད་ཆེ་བར་གོ་ལགས། ཡང་སྐྱབས་སེམས་ཀྱི་མཇུག་ཏུ་སྡོམ་གཟུང་བྱེད་པ་སྒྲུབ་པའི་མཆོད་པ་ཡིན་པར་གསང་འཇིགས་སུ་བཤད་ཀྱང་ལཱུ་དྲིལ་གཉིས་ཀྱི་རྗེའི་གཞུང་དུ་མི་གསལ་བསམ་བྱས་པ་ལེགས་
པར་གོ་དངོས་གཞིའི་མཆོད་པའི་སྐབས་སུ་ཆུ་གསུམ་ཉེར་སྤྱོད་རོལ་མོ་རིག་མ་དྲུག་བཅས་ཀྱིས་མཆོད་པར་རྗེའི་དགོངས་པ་རབ་གསལ་དུ་གསུངས་པ་གྲུབ་ཆེན་དྲིལ་བུ་པ་རང་གི་དགོངས་པ་ཡིན་པས་དེ་བཞིན་མཛད་ན་ཤིན་ཏུ་ལེགས་
ཤིང། བསྡུ་ན་ཆུ་གཉིས་ཉེར་སྤྱོད་རོལ་མོ་ཙམ་འབུལ་བ་པཎ་ཆེན་ཆོས་ཀྱི་རྒྱལ་པོའི་དགོངས་པ་དང། སྤྲོ་ན་རིག་མ་བཅུ་དྲུག་གིས་ཀྱང་མཆོད་ཆོག་པ་རྒྱལ་མཆོག་བསྐལ་བཟང་རྒྱ་མཚོའི་དགོངས་པ་ཡིན་པར་གོ་སྤྲོ་ན་རྐང་
བརྒྱད་ཀྱིས་བསྟོད་པ་གཞུང་དུ་གསལ་བས་གླེང་བརྗོད་མ་དགོས། ཉེར་བསྡུ་བྱེད་པ་གཞུང་གི་དགོངས་པར་གསལ་ཡང་བྱེད་ཚུལ་མི་གསལ་བར་རྗེ་དགེ་འདུན་རྒྱ་མཚོའི་ལྷ་ལྔའི་སྒྲུབ་ཐབས་ནས་ཁ་འགེངས་མཛད་པ་རྣམ་དཔྱོད་ཀྱི་རྩལ་དུ་
མཐོང་བས་རྗེས་སུ་ཡི་རང་ལ་མངོན་རྟོགས་གཏོང་ངེས་ཀྱི་གཏོར་མ་མ་ཕུལ་བར་ཆོ་ག་ཆར་སྐྱོན་མེད་འདྲ་ཡང་བསྙེན་དུས་རང། རྒྱུན་བར་ཡང་གཏོར་མ་དངོས་སུ་བཤམས་ཡོད་ན་འབུལ་ཚུལ་ཁ་འགེངས་མཛད་པའང་ལེགས་ཚོགས་

[005B] བསྟན་པ་སྲུང་དང་འགྲོ་བའི་དོན་མཛད་ཕྱིར། ཞེས་པ་ནས། དངོས་གྲུབ་ཀུན་གྱི་བཀའ་དྲིན་བདག་ལ་སྩོལ། ཞེས་པའི་བར་གྱིས་ཚོག་པ། ལྕང་སྐྱ་རིན་པོ་ཆེའི་དྲིལ་བུ་པའི་སྒྲུབ་ཐབས་ཆེ་ཆུང་
གཉིས་དང། རྒྱལ་མཆོག་བསྐལ་བཟང་རྒྱ་མཚོའི་བདེ་ཆེན་དབང་རྒྱལ་གྱི་དགོངས་པར་གནས་ཤིང་མགོ་ལུས་མཚུངས་བར་གོ་ལགས་



﻿
[001]
༄༅། །མཁན་ཆེན་ཆོས་ཀྱི་རྒྱལ་པོའི་གསུང་འབུམ་ལས་བདེ་མཆོག་གི་སྒོ་ནས་གཤིན་པོའི་ཆོ་ག་མཁའ་སྤྱོད་མྱུར་ལམ་ཞེས་བྱ་བ་བཞུག་སོ། །

[001] །བཀའ་དྲིན་མཉམ་མེད་རྩ་བའི་བླ་མ་དང། །དབྱེར་མེད་འཁོར་ལོ་སྡོམ་པ་གུས་བཏུད་དེ། །དེ་ཡི་སྒོ་ནས་གཤིན་པོ་རྗེས་བཟུང་
བའི༑ ༑ཐབས་མཆོག་མདོར་བསྡུས་བདག་གིས་བྲི་བར་བྱ། །འདིར་དཔལ་འཁོར་ལོ་སྡོམ་པའི་སྒོ་ནས་གཤིན་པོ་རྗེས་སུ་འཛིན་པར་འདོད་ན། སྦྱིར་
གཤིན་ཆོག་འདི་ལ། འདུལ་འཛིན་གྲགས་རྒྱན་པས་མཛད་པའི་ཀུན་རིག་གི་ཆོ་ག་རྒྱུད་དོན་གསལ་བར་རྒྱས་པར་ཡོད་ཅིང། ཆོ་ག་དེ་ཉིད་ལ་དམིགས་
པ་དང་འདོན་པ་སྤོ་ནས། དཀྱིལ་འཁོར་གཞན་ལ་སྦྱར་བ་མང་ཞིང། དེ་བཞིན་དུ་བོད་ཀྱི་མཁས་པ་མང་པོས་མཛད་ལ། ཁྱད་པར་དུ་རྒྱལ་བ་བློ་བཟང་
[002A] །དོན་གྲུབ་པས་རྒྱུད་སྡེ་འོག་མ་དང། རྗེ་པཎ་ཆེན་ཐམས་ཅད་མཁྱེན་པས་ཀྱང་བླ་མེད་ལ་ཡང་རུང་བར་གསུངས་ཤིང། ཁྱབ་
བདག་རྡོ་རྗེ་འཆང་དཀོན་མཆོག་རྒྱལ་མཚན་པས་ཀྱང་གསང་བ་འདུས་པ་ལ་སྦྱར་ནས་གསུངས་པ་དངོས་སུ་ཐོས་ཤིང། རྗེ་ཞལ་སྔ་ནས་འཇམ་དབྱངས་
གྲགས་པས་ཀྱང་འཇིགས་བྱེད་ལ་སྦྱར་ནས་ཡིག་ཆ་མཛད་པ་མཐོང་བས་ནདེ་བཞིན་དུ་སྦྱར་བར་བྱའོ། །དེ་ཡང་འཁོར་ལོ་སྡོམ་པའི་དཀྱིལ་འཁོར་དུ་དབང་
ཐོབ་ཅིང། དམ་ཚིག་བསྲུང་ལ་བསྙེན་པ་སྔོན་དུ་སོང་བས། མཁོ་བའི་ཡོ་བྱད་རྣམས་མཐོང་རྒྱུད་ལྟར་བཤམས་ཤིང། རང་ཉིད་བདག་བསྐྱེད་སྔོན་དུ་སོང་བས་

[002B] ཁཎྜ་རོ་ཧིས་བསང། ཤཱུ་ནྱ་དས་སྦྱངས། རྟེན་སྣང་བ་མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས་ཚེ་འདས་ཀྱི་མིང་ཡིག་དང་པོ་ཐིག་ལེས་བརྒྱན་པ་
ཡོངས་སུ་གྱུར་པ་ལས། ཚེ་ལས་འདས་པ་ཐ་མལ་པའི་ཆ་བྱད་ཅན། ཕུང་པོ་དང། ཁམས་དང། སྐྱེ་མཆེད་ཐམས་ཅད་གསལ་ཞིང་ཡོངས་སུ་རྫོགས་པ་ལག་པ་གཉིས་ཐལ་མོ་སྦྱར་
བར་གྱུར་པར་བསམས་ལ། ཨོཾ་ཧྲཱིཧ་ཧ་ཧུཾ་ཧཱུཾ་ཕཊ། ཨོཾ་བཛྲ་ས་ཏྭ་ཧཱུཾ་ཛཛ་ཞེས་འགུགས་པའི་ཕྱག་རྒྱ་དང་བཅས་ཏེ་བརྗོད། རྡེར་དྲིལ་དང་བཅས་འདོད་རྒྱལ་གྱི་ཕྱག་རྒྱ་བྱས་ལ་
སངས་རྒྱས་ཀྱི་བདེན་པ་དང། ཆོས་ཀྱི་བདེན་པ་དང། དགེ་འདུན་གྱི་བདེན་པ་དང། དེ་བཞིན་གཤེགས་པ་དང་རྡོ་རྗེ་དང་རིན་པོ་ཆེ་དང་པདྨ་དང་ལས་ཀྱི་རིགས་སུ་གྱུར་པ་ཐམས་ཅད་དང་
སྙིང་པོ་དང་ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཚོགས་ཐམས་ཅད་ཀྱི་བདེན་པ་དང། ཁྱད་པར་དུ་བཅོམ་ལྡན་འདས་དཔལ་འཁོར་ལོ་སྡོམ་པའི་ལྷ་ཚོགས་འཁོར་
དང་བཅས་པ་རྣམས་ཀྱི་བདེན་པ་དང། བདེན་པའི་བྱིན་གྱིས་བརླབ་ཀྱིས་ཚེ་ལས་འདས་པ་མིང་འདི་ཞེས་བགྱི་བའི་རྣམ་པར་ཤེས་པ་སྲིད་པ་བར་དོ་ཁམས་གསུམ། འགྲོ་བ་རིགས་དྲུག། སྐྱེ་

[003A]༄༅། །གནས་བཞིས་བསྡུས་པའི་འཇིག་རྟེན་གྱི་ཁམས་གང་ན་གནས་ཀྱང་སྐད་ཅིག་ཐང་ཅིག་ཡུད་ཙམ་འདིར་མཆིས་པར་གྱུར་ཅིག། ཅེས་ལན་གསུམ་དགུག་གཞུག་བྱ་ལ་
ཚེ་འདས་ཀྱི་རྣམ་པར་ཤེས་པ་ཁ་དོག་དམར་ཞིང་གསལ་བ་ཨ་ཐུང་གི་རྣམ་པར་བཀུག་ཅིང་སྤྱི་གཙུག་ནས་ཞུགས་ཏེ་སྙིང་གར་ཐིམ་པར་གྱུར། ཛཧཱུཾ་བཾ་ཧོཿ་ཞེས་རྟེན་དང་དབྱེར་མེད་དུ་གྱུར་
པར་བསམས་ལ། ཨོཾ་ཨཱཧཱུཾ། ཞེས་སྒོ་གསུམ་བྱིན་གྱིས་བརླབ། དེ་ནས་ཁྲོ་བོའི་མཆོད་པ་བྱིན་གྱིས་བརླབས་ལ། ཧཱུཾ་ཡེ་ཤེས་བསྐལ་པ་མེ་ལྟར་འབར་བའི་འོད། །མ་རིག་འདོད་པའི་
མུན་ཁམས་ཐམས་ཅད་བསྲེག་ཞེ་སྡང་གཤིན་རྗེའི་འཇིགས་པ་ཐམས་ཅད་འཇོམས། །དཔའ་བོ་ཆེན་པོ་དཔའ་མཚན་སྟག་ལྤགས་ཅན། །ལོག་འདྲེན་སྲིན་པོའི་མཐའ་གནོན་དགྲ་འདུལ་
བ༑ ༑རིག་པའི་རྒྱལ་པོ་ཁྲོ་བོ་བཞུགས་སོ་འཚལ། །ལོག་འདྲེན་འདུལ་བའི་སླད་དུ་སྤྱན་འདྲེན་ན། །འགྲོ་བའི་དོན་དུ་མཆོད་ཕྱིར་གཤེགས་སུ་གསོལ། །ཨེ་ཧྱེ་ཧི། པདྨ་ཀ་མ་ལ་ཡེ་སྟྭཾ་
ཨོཾ་བཛྲ་མཧཱ་ཀྲོ་དྷ་རཱ་ཛ་ས་པ་རི་ཝཱ་ར་ཨརྒྷཾ་ནས་ཤཔྟའི་བར་གྱིས་མཆོད། ཨོཾ་ཨཱཧཱུཾ་གིས་ནང་མཆོད་ཕུལ། ཧཱུཾ་ཆོས་ཉིད་སྟོང་པ་གཉིས་མེད་ངང་ཉིད་ལས། །འཇིག་རྟེན་སྤྱོད་

[003B] །ཐབས་ལ་མཁས་པའི་འཇིགས་བྱེད་སྐུར་སྟོན་པ། །ཁྲོ་ཆེན་འབར་བའི་ཚོགས་ལ་ཕྱག་འཚལ་ལོ། །ཡེ་ཤེས་ཞི་བའི་ངང་ལས་མ་གཡོས་ཀྱང། །སྐུ་
ཡི་ཆ་ལུགས་ཟ་བྱེད་རྔམས་སྟབས་ཅན། །གསུང་གི་ང་རོ་འབྲུག་སྟོང་ལྡིར་བའི་སྒྲས། །མ་ལུས་དབང་དུ་སྡུད་ལ་ཕྱག་འཚལ་ལོ། །ལྷག་པའི་ཡེ་ཤེས་རོལ་པ་སྟོན་མཛད་ཅིང། །བསྡིགས་
པའི་མཚོན་ཆ་སྣ་ཚོགས་ཕྱག་ན་བསྣམས། །ཉོན་མོངས་དུག་ཆེན་རྩད་ནས་འཇོམས་མཛད་པ། །སྤྲུལ་གདུག་རྒྱན་གྱིས་བརྒྱན་ལ་ཕྱག་འཚལ་ལོ། །བསྐལ་པའི་མེ་ལྟར་འབར་བའི་ཀློང་
དཀྱིལ་ན། །དཔའ་བོའི་སྟང་སྟབས་བརྐྱང་བསྐུམས་ཚུལ་དུ་བཞུགས། །ཉི་ཟླ་འབར་བའི་སྤྱན་གྱི་སྡང་མིག་གིས། །བགེགས་དཔུང་བསྲེག་པར་མཛད་ལ་ཕྱག་འཚལ་ལོ། །གཏུམ་ཆེན་
དུས་མཐའི་མེ་ལྟར་གཟི་བརྗིད་འབར། །གློག་སྟོང་རྒྱུ་འདྲའི་ཁྲོ་གཉེར་མཆེ་བ་གཙིགས། །རྔམས་པའི་ང་རོ་འབྲུག་སྒྲ་སྟོང་བཞིན་སྒྲོག་ཁྲོ་རྒྱལ་བགེགས་ཚོགས་འདུལ་ལ་ཕྱག་འཚལ་ལོ།།
ཞེས་རྒྱས་པ་འམ། བསྡུ་ན། ཧཱུཾ་འཇིགས་པའི་ཧཱུཾ་སྒྲ་ངེས་སྒྲོག་ཅིང། །བགེགས་རྣམས་མ་ལུས་འཇོམས་མཛད་པ། །དངོས་གྲུབ་ཐམས་ཅད་སྩོལ་བའི་ལྷ། །བགེགས་

[004A]༄༅། །ཀྱི་དགྲ་ལ་ཕྱག་འཚལ་ལོ། །ཞེས་བསྟོད། བགེགས་གཏོར། ཨ་མྲྀ་ཏས་བསང་ལ་བྱིན་གྱིས་རློབས་ལ། ཚེ་འདས་ལ་གནོད་ཅིང། དེའི་ཆ་བྱད་བཟུང་
ནས་གཏམ་མང་པོ་སྨྲ་བར་བྱེད་པ་ཕལ་ཆེར་དྲི་ཟའི་རིགས་སོགས་ཡོད་པས་དེ་དག་ཀྱང་བཀུག་ནས་གཏོར་མས་ཚིམ་པར་བསམ་པ་ཡིན་ཞེས་བླ་མས་གསུངས་པས། དེ་སོགས་བགེགས་
རྣམས་གཏོར་མས་ཚིམ་པར་བསམ་ལ། ཨོཾ་སརྦ་བིགྷྞན་ན་མསརྦ་ཏ་ཐཱ་ག་ཏ་བྷྱོསོགྶ་ལན་གསུམ་གྱིས་བསྔོས་པ་ནི་ཞི་བས་སྦྱང་བའོ། །དེ་ནས། ཏིང་ལོ་གསུམ། ཆང་བུ་གསུམ་
འཐེབ་ཀྱུ་གསུམ་རྣམས་རྟེན་ལ་གཡོན་སྐོར་དུ་བསྐོར་ཞིང། སུཾ་བྷ་ནིའི་སྔགས་ལན་གསུམ་བརྗོད་པ་ནི་ཞི་དྲག་ཕྱེད་མས་སྦྱང་བའོ། །དེ་ནས། སངས་རྒྱས་ཀྱི་བདེན་པ་དང་
ཞེས་པ་ནས། བདེན་པའི་བྱིན་གྱིས་རླབས་ཀྱིས་ཚེ་ལས་འདས་པ། མིང་འདི་ཞེས་བགྱི་བའི་གསོན་གྱི་དུས་ན་ཚེ་གནས་པ་ལ་བར་དུ་གཅོད་ཅིང། ཤི་འཕོས་ནས་གང་དུ་གནས་པའི་
ལུས་སྲོག། མཐོ་རིས་དང་ཐར་པ་ལ་བར་དུ་གཅོད་པ་དང། ཚེ་ལས་འདས་པའི་ཆ་བྱད་བཟུང་ནས་དེའི་ཉེ་འབྲེལ་འཇིག་རྟེན་པ་རྣམས་ལ་བསླུ་ཞིང་གནོད་པར་བྱེད་པའི་གནོད་སྦྱིན་དང་

[004B] འབྱུང་པོ་ལ་སོགས་པ་ཐམས་ཅད་གཏོར་མ་འདིས་ཚིམ་པར་གྱིས་ལ་གནོད་པ་དང། འཚེ་བའི་བསམ་པ་ངན་པ་ཐམས་ཅད་སྤོངས་ལ། ཕན་པ་དང། བྱང་ཆུབ་ཀྱི་སེམས་དང་
ལྡན་པས་རང་རང་གི་གནས་སུ་སོང་ཞིག། གལ་ཏེ་མི་འགྲོ་ན་ཁྲོ་བོ་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བས་བསྲེག་ཞིང་རྣམ་པར་འཇོམས་པར་གདོན་མི་ཟའོ། །ཞེས་བརྗོད་ཅིང། ཞལ་བཞི་
པའི་སྔགས་དང། ཁཎྜ་རོ་ཧིའི་སྔགས་བརྗོད་ཅིང་གུ་གུལ་གྱིས་བདུག། ཡུངས་ཀར་གྱིས་བྲབ། རོལ་མོ་དྲག་ཏུ་བྱ་བ་ནི་དྲག་པོས་སྦྱང་བའོ། །སྦྱིན་སྲེག་གིས་སྦྱང་བ་ནི། མེ་ཁཎྜ་རོ་ཧིས་
བསང། སྟོང་པའི་ངང་ལས་ཡེ་ཤེས་ཀྱི་མེ་འབར་བའི་དབུས་སུ་ཧཱུཾ་དང་རྡོ་རྗེ་ལས་ཁྲོ་བོ་རྡོ་རྗེ་མཁའ་འགྲོ་མཐིང་ནག་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ། ཞལ་གདངས་
པར་གྱུར་པར་བསམས་ལ། ཚེ་འདས་ཀྱི་རྐང་མཐིལ་གཉིས་སུ་ཡཾ་ལས་རླུང་གི་དཀྱིལ་འཁོར། ལྟེ་བར་རཾ་ལས་མེ། སྙིང་གར་སྡིག་པའི་ས་བོན་པཾ་ནག་པོ་ལ་ལུས་ངག་ཡིད་གསུམ་གྱི་
སྡིག་སྒྲིབ་ཐམས་ཅད་འདུས་པར་གྱུར། ལག་པར་ཏིལ་བཟུང་ནས། རྐང་པའི་འོག་གི་རླུང་གཡོས་པས། ལྟེ་བའི་ཡེ་ཤེས་ཀྱི་མེ་འབར་བའི་འོད་ཟེར་གྱིས་སྙིང་ཀའི་པཾ་དེད་ནས་སྣ་སྒོ་

[005A]༄༅། །ནས་ཐོན་ཏེ་སྡིག་པར་ཅན་གྱི་རྣམ་པར་ལག་པར་བཟུང་བའི་ཏིལ་ལ་ཐིམ་པར་གྱུར་པར་བསམས་ལ། ཁྲོ་བོའི་ཞལ་དུ་བཞེས་པར་བསམས་ཤིང། ཨོཾ་བཛྲ་
ཌཱ་ཀ་ཁ་ཁ་ཁཱ་ཧི་ཁཱ་ཧི་སརྦ་པཱ་པཾ་ད་ཧ་ན་བསྨི་ཀུ་རུ་ཚེ་འདས་ཀྱི་སྡིག་པ་དང་སྒྲིབ་པ་ཐམས་ཅད་ཤནྟིཾ་ཀུ་རུ་སཱཧཱ། ཞེས་ཏིལ་མེར་དོར་རོ། །དེ་ནས། ཡུངས་ཀར་དང། བྱེ་མ་ལ་
གཙུག་ཏོར་རྣམ་རྒྱལ་དང། དུརྒ་ཏི། ཀཾ་ཀ་ནི། པདྨོ་ཥྞི་ཥ་སོགས་བཟླས་ལ། ཡི་དམ་ལྷའི་སྙིང་པོ། ཉེ་སྙིང། རྩ་སྔགས་སོགས་ལ། ཚེ་འདས་ཀྱི་སྡིག་པ་དང་སྒྲིབ་
པ་ཐམས་ཅད་ཤནྟིཾ་ཀུ་རུ་སཱཧཱ། ཞེས་སྦྱར་ལ་བྲབས། དེའི་དམིགས་པ་ནི། བྲབ་པའི་ཚེ་སྔགས་ཕྲེང་འོད་ཟེར་དང་བཅས་པ་རྟེན་ལ་ཕོག་པས་སྡིག་སྒྲིབ་ཐམས་ཅད་དག་ནས་ལུས་
ཤེལ་གོང་ལྟར་གྱུར་པར་བསམ་ཞེས་པཎ་ཆེན་རྡོ་རྗེ་འཆང་གིས་གསུངས་སོ། །དེ་ནས་བསྒྲུབ་མཆོད་དང་འདྲེལ་ཚེ། རྣམ་རྒྱལ་བུམ་པའི་ཆུས་བསྒྲུབ་པའི་དཀྱིལ་འཁོར་དང། མེད་ཚེ་
དྲི་བཟང་གི་ཆུས། རྟེན་གསུམ་གང་ཡིན་པ་མེ་ལོང་དུ་འཆར་བ་ལ། རྒྱལ་བའི་སྐུ་གསུང་ཐུགས་ལ་ཉོན་མོངས་མི་མངའ་ཡང། །ཚེ་འདས་ལུས་ངག་ཡིད་གསུམ་དྲི་མ་སྦྱང་ཆེད་དུ། །

[005B] །ཚེ་འདས་ལུས་ངག་ཡིད་གསུམ་སྒྲིབ་པ་དག་གྱུར་ཅིག་ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་སོགས་བརྗོད་ཅིང་ཁྲུས་ནས། ཁྲུས་ཆུ་བུམ་པར་
སླར་བླུགས་ཅིང། རོ་ཡིན་ན་དངོས་སམ། བྱང་མིང་སོགས་ལ་མེ་ལོང་ལ་འཆར་དུ་བཅུག་ལ། འདི་ནི་སྦྱིན་པའི་རང་བཞིན་ཆུ། །སེར་སྣའི་དྲི་མ་སྦྱོང་མཛད་པ། །གཏོང་བ་དྲི་ཡིས་
ལེགས་བགོས་ཆུས། །ཁྲུས་ལེགས་མཛད་ལ་ཕྱག་འཚལ་འདུད། །ཨོཾ་ཤྲཱི་ཧེ་རུ་ཀ་ས་མ་ཡ། སོགས་ཧེ་རུ་ཀའི་ཡིག་བརྒྱ་བརྗོད་ཅིང་ཁྲུས། །འཇིག་རྟེན་འདི་ནས་ཕ་རོལ་དུ་སོང་ཞིང་
ཚེ་ལས་འདས་པ་མིང་འདི་ཞེས་བགྱི་བས། ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་དང་ཁྱད་པར་དུ། ཉོན་མོངས་པ་སེར་སྣའི་སྒྲིབ་པ་ཐམས་ཅད་བྱང་ཞིང་
དག་ནས་སྦྱིན་པའི་ཕ་རོལ་དུ་ཕྱིན་པ་ཡོངས་སུ་རྫོགས་ཏེ་མྱུར་དུ་མངོན་པར་རྫོགས་པར་འཚང་རྒྱ་བར་གྱུར་ཅིག། དེ་བཞིན་དུ་སྦྱར་ཏེ། འདི་ནི་ཚུལ་ཁྲིམས་རང་བཞིན་ཆུ། །ཚུལ་འཆལ་
དྲི་མ་སྦྱོང་མཛད་པ། །བསྲུང་བ་དྲི་ཡིས་ལེགས་བགོས་ཆུས། །ཁྲུས་ལེགས་མཛད་ལ་ཕྱག་འཚལ་འདུད། །ཨོཾ་ཤྲཱི་འཇིག་རྟེན་འདི་ནས་ཐམས་ཅད་དང། ཁྱད་པར་དུ་ཉོན་

[006A]༄༅། །མོངས་པ་ཚུལ་འཆལ་གྱི་སྒྲིབ་པ་ཚུལ་ཁྲིམས་ཀྱི་ཕ་རོལ་ཏུ་འཚང་རྒྱ་བར་གྱུར་ཅིག། འདི་ནི་བཟོད་པའི་ཁོང་ཁྲོའི་དྲི་མ་བྱམས་པ་དྲི་ཡིས་
ཁྲུས་ལེགྶ་ཨོཾ་ཤྲཱི་ཉོན་མོངས་པ་ཁོང་ཁྲོའི་བཟོད་པའི་ཕ་རོལ་དུ་འདི་ནི་བརྩོན་འྒྲུས་ལེ་ལོའི་བརྩོན་པ་ཁྲུས་ཨོཾ་ཤྲཱི་ཉོན་མོངྶ་ལེ་ལོའི་བརྩོན་
འགྲུས་ཀྱི་འདི་ནི་བསམ་གྟན་རྣམ་ཡེང་ཏིང་འྫིན་ཁྲུས་ལེགྶ་ཨོཾ་ཤྲཱི་ཉོན་མོངས་པ་རྣམ་གཡེང་གི་བསམ་གཏན་གྱི་འདི་ནི་ཤེས་རབ་ཤེས་འཆལ་
ཡེ་ཤེས་ཁྲུས་ཨོཾ་ཤྲཱི་ཉོན་མོངས་པ་ཤེས་འཆལ་གྱི་ཤེས་རབ་འཚང་རྒྱ་བར་གྱུར་ཅིག་ཆུ་བོ་དྲུག་གིས་ཁྲུས་བྱས་པས། །བག་ཆགས་རྣམ་དྲུག་སྦྱངས་ནས་ནི། །
གང་ལ་ཉེས་པ་མི་མངའ་ཞིང། །ཁྲུས་ལེགས་མཛད་ལ་ཕྱག་འཚལ་ལོ། །ཨོཾ་ཤྲཱི་ཧེ་རུ་ཀ་ས་མ་ཡ་སོགས་སྔར་བཞིན། འཇིག་རྟེན་འདི་ན་ཞེས་པ་ནས། ཁྱད་པར་དུ་ཕ་རོལ་ཏུ་ཕྱིན་
པ་དྲུག་གི་མི་མཐུན་པའི་ཕྱོགས་ཐམས་ཅད་དག་ནས། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་ཏེ་མྱུར་དུ་ཅེས་ཁྲུས་ཀྱིས་སྦྱངས། དུག་དབྱུང་ནི། འདོད་ཆགས་ཞེ་སྡང་གཏི་མུག་

[006B] །དེ་དག་འཇིག་རྟེན་དུག་གསུམ་སྟེ། །དཀོན་མཆོག་གསུམ་ལ་དུག་མི་མངའ། །མཆོག་གསུམ་གཟི་ཡིས་དུག་བཅོམ་མོ། །ཧེ་རུ་ཀའི་ཡིག་བརྒྱ་དང། འཇིག་རྟེན་འདི་ནས་
ཞེས་པ་ནས། ཁྱད་པར་དུ་ཉོན་མོངས་པ་དང་དེའི་དབང་གིས་བྱུང་བའི་དུག་ཐམས་ཅད་བྱང་ཞིང་དག་ནས་མྱུར་དུ་འབྱུང་བཞི་དུག་གི་མ་ཡིན་ཏེ། །འབྱུང་བཞི་དུག་གི་ཕ་ཡང་ཡིན། །
བདེན་པའི་བདེན་ཚིག་འདི་དག་གིས། །ཚེ་འདས་དུག་ནི་དུག་མད་ཤོག་དུག་ནི་འབྱུང་བཞིའི་ནང་དུ་སོང། །སྲ་བཤེར་ཚ་གཡོས་ནང་དུ་སོང་ཞིག་ཡིག་བརྒྱ་བརྗོད་ཅིང་རྨ་བྱའི་
སྒྲོས་བྱབས་ལ། ཚེ་ལས་འདས་པ་ཆེ་གེ་མོའི་འབྱུང་བ་དང་འབྱུང་བ་ལས་གྱུར་པའི་དུག་ཐམས་ཅད་ཤནྟིཾ་ཀུ་རུ་སཱཧཱ། འདིའི་སྐབས་སུ་དོན་ནི། ལས་སྒྲིབ་སོགས་སྔོན་ལས་ལས་བྱུང་ཡང་
རྐྱེན་རང་རང་གི་འབྱུང་བ་དེ་དག་ལས་སྐྱེ་བར་གསུངས་པས་དེ་དག་ཕ་མའི་ཐ་སྙད་དང། སོང་ཞིག་ཅེས་པ། ལས་སྒྲིབ་ཀྱི་དེ་ཁོ་ན་ཉིད་དེ། གནས་ལུགས་ངོ་བོ་དབྱེར་མེད་དུ་སོང་བ་སྟེ་
བསྒོམ། ས་ཆུ་དངོས་སུ་གཏོར་བ་སོགས་ནི་ནོར་བ་ཡིན་ནོ་ཞེསྤཎ་ཆེན་རྡོ་རྗེ་འཆང་གིས་གསུངས་སོ། །དེ་ནས་མི་ཤིས་པ་སྦྱོང་བ་ནི། དྲིལ་བུ་སིལ་ཞིང་མེ་ཏོག་གཏོར་ལ། གང་ལ་
[007A]༄༅། །སེར་སྣ་རྣམ་ཆགས་པ། །རྣམ་སྦྱོང་དྲི་མ་མེད་མཛད་ཅིང། །ཐུགས་ཞི་གནོད་པ་མེད་པ་དེས། །ཁྱེད་ལ་བདེ་ལེགས་མཛད་པར་གྱུར། །འདྲེན་པ་གང་ཞིག་འགྲོ་བ་
རྣམས། །ཐར་པའི་ལམ་དུ་འཛུད་མཛད་ཅིང། །ཆོས་རྣམས་ཐམས་ཅད་སྟོན་པ་དེས། །ཁྱེད་ལ་བདེ་ལེགས་མྫད་སྟོན་པ་འགྲོ་བ་རྣམས་ཀྱི་རྟེན། །སེམས་ཅན་ཀུན་གྱི་དོན་གྱི་ཕྱིར། །
གང་ཞིག་བདེ་བར་མངའ་མཛད་དེ། །ཁྱེད་ལ་སྐྱོབ་པ་གང་ཞིག་བྱམས་པ་ཡིས། །ཐུགས་ཀྱིས་འགྲོ་བ་འདི་དག་ཀུན། །བུ་གཅིག་བཞིན་དུ་རྟག་བསྐྱངས་དེས། །ཁྱེད་ལ་གང་
ཞིག་འཁོར་བར་འགྲོ་བ་ཡིས། །སེམས་ཅན་ཀུན་གྱི་རྟེན་གྱུར་ཅིང། །གླིང་དང་དཔུང་གཉེན་གྱུར་པ་དེས། །ཁྱེད་ལ་གང་ཞིག་ཆོས་རྣམས་མངོན་སུམ་གྱུར། །གཙང་ཞིང་བསླུ་བ་མི་
མངའ་བ། །གསུང་གཙང་གཙང་མར་བྱེད་པ་དེས། །ཁྱེད་ལ་དཔའ་བོ་ཆེན་པོ་གང་སྐྱེས་པས། །ཕུན་སུམ་ཚོགས་དོན་འབྱོར་གྱུར་ཅིང། །དོན་གྲུབ་ཆོས་ཀྱང་གྲུབ་པ་དེས། །
ཁྱེད་ལ་གང་ཞིག་སྐྱེས་པའི་ས་རྣམས་ནི། །ནགས་ཚལ་བཅས་པས་རབ་གཡོགས་ཅིང། །སེམས་ཅན་ཐམས་ཅད་རབ་དགའ་དེས། །ཁྱེད་ལ་བྱང་ཆུབ་སྙིང་པོར་གཤེགས་པ་ན། །

[007B] །བདུད་ཡིད་མི་བདེར་བྱེད་པ་དེས། །ཁྱེད་ལ་ཆོས་ཀྱི་འཁོར་ལོ་བསྐོར་བ་ན། །འཕགས་པའི་བདེན་པ་རྣམས་གསུངས་ཤིང། །ཐུབ་པའི་སྙན་པ་གང་
བྱུང་དེས། །ཁྱེད་ལ་ཡིད་འཕྲོག་གང་ཞིག་མུ་སྟེགས་བྱེད། །ཐམས་ཅད་ཆོས་ཀྱིས་ཕམ་མཛད་ནས། །ཚོགས་ཀུན་དབང་དུ་མཛད་པ་དེས། །ཁྱེད་ལ་སངས་རྒྱས་ཁྱེད་ལ་བདེ་ལེགས་
མཛད། །བརྒྱ་བྱིན་ཚངས་པའི་ལྷ་རྣམས་དང། །འབྱུང་པོ་ཀུན་གྱིས་བདེ་ལེགས་ནི། །ཁྱེད་ལ་རྟག་ཏུ་སྦྱིན་གྱུར་ཅིག་སངས་རྒྱས་བསོད་ནམས་མཐུ་དག་དང། །ལྷ་རྣམས་ཀུན་གྱི་བསམ་
པ་ཡིས། །ཁྱེད་ཀྱི་འདོད་དོན་གང་ཡིན་པ། །དོན་དེ་དེ་རིང་འགྲུབ་གྱུར་ཅིག་རྐང་གཉིས་ཁྱེད་ཅག་བདེ་ལེགས་གྱུར། །རྐང་བཞི་ཁྱེད་ཅག་བདེ་ལེགས་གྱུར། །ཁྱེད་ཅག་ལམ་འགྲོར་བདེ་
གྱུར་ཅིག་ཕྱིར་འོང་བདག་ཀྱང་བདེ་ལེགས་ཤོག་ཉིན་མོ་བདེ་ལེགས་མཚན་བདེ་ལེགས། །ཉིན་མའི་གུང་ཡང་བདེ་ལེགས་ཤིང། །ཁྱེད་ཅག་རྟག་ཏུ་བདེ་ལེགས་གྱུར། །ཁྱེད་
ཅག་སྡིག་པར་མ་གྱུར་ཅིག་ཚེ་ལས་འདས་པ་ཆེ་གེ་མོ་ཞེས་བགྱི་བས་བདུད་དང་མི་འཐུན་པའི་ཕྱོགས་ཐམས་ཅད་ལས་རྒྱལ་ནས་ཤིན་ཏུ་བཀྲ་ཤིས་པར་གྱུར་ཅིག་ཅེས་བརྗོད་ལ་མི་ཤིས་པ་

[008A]༄༅། །སྦྱང་བའོ། །དེ་ནས་ཚེ་འདས་ཀྱི་བུ་སོགས་ཉེ་འབྲེལ་རྣམས། གཤིན་པོས་ཕྱག་བྱ་བར་བསམ་ལ་ཕྱག་འཚལ་ཞིང། གཤིན་པོས་སྐྱབས་སུ་འགྲོ་བར་བསམས་ཤིང་
གཙོ་བོ་རྒྱལ་བ་འགྲོ་བའི་མགོན། །འགྲོ་བ་སྐྱོབ་པའི་དོན་བརྩོན་པ། །སྟོབས་ཆེན་འཇིགས་པ་ཀུན་སེལ་ལ། །དེ་རིང་ཉིད་ནས་སྐྱབས་སུ་མཆི། །དེ་ཡི་ཐུགས་སུ་ཆུད་པའི་ཆོས། །འཁོར་བའི་འཇིགས་
པ་སེལ་བ་དང། །བྱང་ཆུབ་སེམས་དཔའི་ཚོགས་ལ་ཡང། །དེ་བཞིན་ཡང་དག་སྐྱབས་སུ་མཆི། །བདག་ནི་འཇིགས་པས་རྣམ་སྐྲག་ནས། །ཀུན་དུ་བཟང་ལ་བདག་ཉིད་འབུལ། །འཇམ་
པའི་དབྱངས་ལ་བདག་ཉིད་ཀྱིས། །བདག་གི་ལུས་འདི་དབུལ་བར་བགྱི། །ཐུགས་རྗེ་སྤྱོད་པ་མ་འཁྲུལ་བའི། །སྤྱན་རས་གཟིགས་མགོན་དེ་ལ་ཡང། །ཉམ་ཐག་ང་རོས་འོ་དོད་འབོད། །
སྡིག་ལྡན་བདག་ལ་སྐྱབ་ཏུ་གསོལ། །འཕགས་པ་ནམ་མཁའི་སྙིང་པོ་དང། །ས་ཡི་སྙིང་པོ་དག་དང་ནི། །ཐུགས་རྗེ་ཆེ་མགོན་ཐམས་ཅད་ལ། །སྐྱབས་ཚོལ་སྙིང་ནས་འོ་དོད་འབོད། །
གང་ཞིག་མཐོང་ན་གཤིན་རྗེ་ཡི། །ཕོ་ཉ་ལ་སོགས་སྡང་བ་རྣམས། །སྐྲག་ནས་ཕྱོགས་བཞིར་འབྱེར་བྱེད་པ། །རྡོ་རྗེ་ཅན་ལ་སྐྱབས་སུ་མཆི། །སྔོན་ཆད་ཁྱེད་ཀྱི་བཀའ་ལས་འདས། །ད་ནི་

[008B] །ཁྱེད་ལ་སྐྱབས་སུ་མཆི་ལགས་ཀྱི། །འཇིགས་པ་མྱུར་དུ་བསལ་དུ་གསོལ། །ལྷར་བསྐྱེད་པ་ནི། རྟེན་སྣ་ཚོགས་པདྨ་དང་ཉི་མའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་
པ་ལས་ཧེ་རུ་ཀ་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ་གཡས་བརྐྱང་གིས་བཞུགས་པར་གྱུར་པར་བསམས་ལ། ཨརྒྷཾ་སོགས་ཀྱིས་མཆོད། ཨོཾ་ཤྲཱི་ཧེ་རུ་ཀ་ཨོཾ་ཨཱ་
ཧཱུཾ༑ གིས་ནང་མཆོད་ཕུལ། ཆོས་དབྱིངས་རྣམ་དག་སོགས་ཀྱིས་བསྟོད། ཟས་གཏད་བྱེད་འདོད་ན། སྡིག་པ་དང་མ་འདྲེས་པའི་ཤ་ཆང་ཕྱེ་མར་སོགས། བསང་སྦྱངས་ནང་མཆོད་
ལྟར་བྱིན་གྱིས་བརླབས་ལ། ཁ་དོག་དབྱིབས་ལེགས་ཡིད་འོང་རྒྱན་ཕྲེང་ལྡན། །ཕྱོགས་དུས་ཀུན་ན་གཟུགས་མཆོག་ཅི་མཆིས་པ། །མོས་བློས་ཚེ་འདས་ལྷ་ལ་འབུལ་ལགས་ཀྱི། །
བཞེས་ནས་བླ་མེད་བྱང་ཆུབ་མྱུར་ཐོབ་ཤོག་ཨོཾ་ཤྲཱི་ཧེ་རུ་ཀ་རཱུ་པ་ཀ་མ་གུ་ཎ་བཛྲ་པཱུ་ཛ་ཏི་ཨཱཧཱུཾ། དེ་བཞིན་དུ་སྦྱར་ཏེ། ཕྱོགས་དུས་ཀུན་ན་ཟིན་དང་མ་ཟིན་པའི། །ཡོན་ཏན་ཡིད་འོང་སྒྲ་
སྙན་ཅི་མཆིས་པ། །མོས་སློས་སོགས་དང་ཤཔྟ་སྦྱར། ཕྱོགས་དུས་ཀུན་ན་ཙན་དན་སྦྲུལ་སྙིང་དང། །ཨ་ཀར་ལ་སོགས་དབང་པོ་ཚིམ་བྱེད་པ། །་གནྡྷེ། ཕྱོགས་དུས་ཀུན་ན་རོ་

[009A]༄༅། །དང་བཅུད་ལྡན་པའི། །ལུས་སེམས་བརྟས་བྱེད་ཟས་མཆོག་ཅི་མཆིས་པ། །་རཱ་ས། ཕྱོགས་དུས་ཀུན་ན་འཇམ་མཉེན་འཁྲིལ་ཆགས་པའི། །རེག་བྱའི་ཁྱད་པར་
ལུས་སེམས་ཚིམ་བྱེད་པ། །་སྤརཤ། ཚེ་ལས་འདས་པ་མིང་འདི་ཞེས་བགྱི་བའི་མིག་གི་ཡུལ་དུ་གཟུགས་མཛེས་པ། རྣ་བའི་ཡུལ་དུ་སྒྲ་སྙན་པ། སྣའི་ཡུལ་དུ་དྲི་ཞིམ་པ། ལྕེའི་
ཡུལ་དུ་རོ་མངར་བ། ལུས་ཀྱི་ཡུལ་དུ་རེག་བྱ་འཇམ་པ་ལ་སོགས་པ་འདོད་ཡོན་གང་ལ་ཡང་ཆགས་ཤིང་མེད་པར་ལོངས་སྤྱོད་པའི་སྐལ་བ་དང་ལྡན་པར་གྱུར་ཅིག་ཐམས་ཅད་ནམ་མཁའི་
མཛོད་བཞིན་དུ། །སོགས་བྱའོ། །འདི་ལ་རྒྱུད་སྡེ་འོག་མའི་སྐབས་སུ་ཤ་ཆང་སོགས་མི་རུང་བར་ཤེས་པར་བྱ་དགོས་སོ། །དེང་སང་ཁམ་སོག་གི་བླ་མ་འགའ་ཞིག་ཀུན་རིག་གི་ལྷོ་སྒོའི་
ཆོ་ག་ལ་ལུག་སོགས་བསད་ཅིང། ཤ་ཆེན་པོ་སྤུངས་ནས་འདོད་ཡོན་གྱི་ཚིག་བརྗོད་ནས་རྣམ་ཤེས་ཡར་འདྲེན་བྱེད་པའི་ལུགས་དེ་ནི། ཚེ་འདས་དེ་ངན་སོང་དུ་བསྒྱུར་བའི་ཐབས་དྲག་
ཤོས་རང་ཡིན་པར་གདོན་མི་ཟ་ལ། དེས་མཚོན་དེ་འདྲའི་ནོར་འཁྲུལ་མང་པོ་ཡོད་པ་དེ་ལ་འགག་པ་བྱས་ཀྱང། ས་པཎ་གྱིས། སོལ་བ་འབད་དེ་བཀྲུས་ན་ཡང། །ཁ་དོག་དཀར་པོ་མི་

[009B] །ཞེས་གསུངས་པ་ལྟར་གྱུར་པར་མ་ཟད། ཆགས་སྡང་དང་ཁོང་ཁྲོའི་རྒྱུར་འགྲོ་བས་བདག་ལྟ་བུ་ཙཱུ་ཏའི་ཡུལ་གྱི་རྐང་གཉིས་པ་རྣམས་བཏང་སྙོམས་སུ་བཞག་པ་ལས་འོས་མེད་དོ། །ལམ་
བསྟན་དངོས་ནི། དཀོན་མཆོག་རིན་ཆེན་དཔལ་བཞིན་དུ། །དཀོན་མཆོག་རིན་ཆེན་ལས་བྱུང་བ། །དཀོན་མཆོག་རིན་ཆེན་འོད་ཟེར་གྱིས། །རིན་ཆེན་འཕྲེང་བ་རྣམ་དག་པ། །ཚོགས་ཀྱི་
ལམ་དང་སྦྱོར་བའི་ལམ། །མཐོང་བའི་ལམ་དང་བསྒོམ་པའི་ལམ། །བླ་ན་མེད་པའི་ཁྱད་པར་ལམ། །བྱང་ཆུབ་བར་ཆད་མེད་པའི་ལམ། །རྣམ་པར་གྲོལ་བའི་ལམ་དག་ལ། །བསྟེན་ནས་
སྡིག་པ་ཀུན་བྱང་ནས། །འཕགས་པའི་ལམ་དེར་འགྲོ་བར་ཤོག་ཨོཾ་རཏྣེ་རཏྣེ། མཧཱ་རཏྣེ། རཏྣ་བི་ཤོ་དཧེ། རཏྣ་ཀེ་ར་ནི། རཏྣ་མཱ་ལ་བི་ཤུདྡྷེ། ཤོ་དྷ་ཡ་སརྦ་པཱ་པཾ་ཧཱུཾ་ཕཊ། ཅེས་
བརྗོད་པས། ཚེ་འདས་ཀྱི་རྣམ་ཤེས་ལྷ་དང་དབྱེར་མེད་དུ་ཧཱུཾ་ཡིག་གི་རྣམ་པར་སྤྱི་གཙུག་ནས་འཐོན་པ་ལ། དཔའ་བོ་དང་དཔའ་མོ་རྣམས་ཀྱིས་ལག་ན་མེ་ཏོག་དང་སྤོས་དང་རྒྱལ་མཚན་དང་བདན་
ལ་སོགས་པ་ཐོགས་པས་བསུས་ཏེ། རོལ་མོའི་སྒྲ་སྣ་ཚོགས་དང་བཅས་ཏེ་མཁའ་སྤྱོད་དུ་གཤེགས་པར་གྱུར་པར་བསམས་ལ་མེ་ཏོག་གྱེན་དུ་གཏོར་ཞིང་རོལ་མོ་རྒྱ་ཆེར་བྱའོ། །འདི་ལ་ཞལ་

[010A]༄༅། །ཤེས་ཕྲན་བུ་ཡོད་ལ་དོན་ལ། ཚེ་འདས་མཁའ་སྤྱོད་དུ་སྐྱེ་བའི་རྒྱུར་དཀྱིལ་འཁོར་སྒྲུབ་པ་སོགས་ཚོགས་གསོག་པ་ནི་ཚོགས་ལམ་དང། དེའི་མཐུས་མཁའ་སྤྱོད་དུ་ཉིང་
མཚམས་སྦྱོར་བ་ནི་སྦྱོར་ལམ་དང། དེའི་ཆེད་དུ་རྟེན་ལྷར་བསྒོམ་པ་ནི་བསྒོམ་ལམ་དང། མཁའ་སྤྱོད་དུ་འགྲོ་བའི་ལམ་བསྟན་པ་ཇི་ལྟ་བ་བཞིན་ཚེ་འདས་ཀྱིས་མཐོང་བ་ནི་མཐོང་ལམ་དང། དེར་
བགྲོད་ནས་མཁའ་སྤྱོད་དུ་སྐྱེ་བར་མ་ཟང། ཧེ་རུ་ཀའི་ཞལ་མཐོང་དབང་དང་གདམས་ངག་ཐོབ་པར་དམིགས་པ་ནི་བླ་ན་མེད་པའི་ལམ་དང། དེར་ལམ་རྣམས་མངོན་དུ་བྱེད་པ་ནི་བར་ཆད་མེད་
ལམ་ཡིན་ཞེས་རྡོ་རྗེ་འཆང་བླ་མས་གསུངས་པ། གཞན་བདེ་བ་ཅན་དང་མངོན་དགའ་སོགས་སུ་སྦྱར་ནའང་ཞིང་གི་མིང་མ་གཏོགས་དེ་བཞིན་གསུངས། དེ་ནས། རོ་འམ་མིང་བྱང་སོགས་
སྡིག་སྒྲིབ་དང་ལྷན་ཅིག་རཾ་ལས་སྐྱེས་བའི་ཡེ་ཤེས་ཀྱི་མེས་བསྲེག་པར་བསམས་ལ། གསོན་ཅིག་དགོངས་ཤིག་རིགས་ཀྱི་བུ། །གསོན་ཅིག་ཚེ་འདས་རིགས་ཀྱི་བུ། །ཕུང་པོ་ལྔ་ཡི་བུད་
ཤིང་ལ། །རྒྱལ་བ་རིགས་ལྔའི་མེ་སྦར་རོ། །འབྱུང་བ་བཞི་ཡི་བུད་ཤིང་ལ། །ལྷ་མོ་བཞི་ཡི་མེ་སྦར་རོ། །དབང་པོ་དྲུག་གི་བུད་ཤིང་ལ། །བྱང་ཆུབ་སེམས་དཔའི་མེ་སྦར་རོ། །

[010B] །ལྷ་མོ་དྲུག་གི་མེ་སྦར་རོ། །ལུས་ངག་ཡིད་གསུམ་བུད་ཤིང་ལ། །རྒྱལ་བའི་སྐུ་གསུམ་མེ་སྦར་རོ། །སྐུ་གསུམ་ཡེ་ཤེས་ལྔ་ལྡན་དུ། །འགྲོ་བའི་
དོན་དུ་འགྲུབ་པར་ཤོག་ཅེས་བརྗོད་ཅིང་བསྲེག་གོ་དེ་ནས། དགེ་བར་གསུངས་ཤིང། སྐར་མ་རབ་རིབ་མར་མེ་དང། །སོགས་དང། སྟོང་པ་ཉིད་ལ་གཟུགས་མེད་ཚོར་བ་མེད་
སོགས་བརྗོད་ཅིང། སྟོང་ཉིད་ཀྱི་ལྟ་བས་རྒྱས་འདེབས་ཤིང། ལས་ཀྱི་རྗེས་མི་མངོན་པར་བྱའོ། །རྒྱས་པར་ན་དགུག་དྲལ་དང། ཁྲུས་ཀྱི་ཚིགས་བཅད་དང། དཀོན་མཆོག་
གསུམ་སོ་སོར་ཕྲལ་ནས་བྱེད་པ་དང། འབྱུང་བཞི་སོ་སོར་ཕྲལ་བ་སོགས་ཆོ་ག་རྒྱས་པ་ལྟར་བྱས་ན་ཆེས་ཕུན་སུམ་ཚོགས་པ་ཡིན་ལ། འདིར་ནི་ཆོ་ག་བསྡུས་པ་ལ་མོས་པ་རྣམས་ཀྱི་བློ་དང་
བསྟུན་པར་བྱས་པ་ཡིན་ནོ། །བདེ་བ་མཆོག་གི་སྒོ་ནས་འགྲོ་བ་རྣམས། །བདེ་ལྡན་དག་པའི་ཞིང་དུ་འཁྲིད་པའི་ཐབས། །བདེ་བར་གོ་སླའི་ཚུལ་གྱིས་སྦྱར་བའི་མཐུས། །བདེ་ཆེན་
ལྷན་སྐྱེས་ཡེ་ཤེས་མྱུར་ཐོབ་ཤོག་ཅེས་འཁོར་ལོ་སྡོམ་པའི་སྒོ་ནས་ཚེ་འདས་རྗེས་སུ་བཟུང་བའི་ཆོ་ག་མཁའ་སྤྱོད་མྱུར་ལམ་ཞེས་བྱ་བ་འདི་ནི། རང་གི་སློབ་མ་གུས་ལྡན་གྱི་དགེ་སློང་

[011A]༄༅། །གྲགས་པ་རྒྱལ་མཚན་པས་ནན་ཆེར་བསྐུལ་བའི་ངོར། རྗེ་གྲགས་རྒྱན་པས་མཛད་པའི་ལྷོ་སྒོའི་ཆོ་ག་གཞིར་བྱས་ནས། རྗེ་པཎ་ཆེན་ཐམས་ཅད་མཁྱེན་པའི་
གསུངས་པ་དང་བླ་མའི་མན་ངག་གིས་བརྒྱན་ཏེ། རྡོ་རྗེ་འཆང་ཆེན་པོ་འཁོར་ལོའི་མགོན་པོ་དཀོན་མཆོག་རྒྱལ་མཚན་དཔལ་བཟང་པོའི་བཀའ་དྲིན་གྱིས་ཉེ་བར་འཚོ་བའི་ལྷའི་བཙུན་པ་
་བློ་བཟང་བསྟན་འཛིན་རྒྱལ་མཚན་གྱིས་སྦྱར་བའི་དགེ་བས་མར་གྱུར་སེམས་ཅན་ཐམས་ཅད་བདེ་བ་མཆོག་གི་གོ་འཕང་མྱུར་དུ་ཐོབ་པར་གྱུར་ཅིག། །།ཤུ་བྷཾ། །

[011B][BLANK PAGE]



﻿   ༈    དཔའ་བོ་དཔའ་མོ། ཞེས་པ་སེམས་དཔའ་སེམས་མ་དང། དབང་ལྷ་མོ། ཞེས་པ་གཤེགས་མར་བྱེད་དགོས་ཀྱང། སྐྱབས་ཡུལ་
སྐབས། དཔའ་བོ་དཔའ་མོ་དབང་ལྷ་མོ་ཞེས་པ་སྔགས་ཀྱི་དགེ་འདུན་དང། བྱང་ཆུབ་སེམས་དཔའ་བདག་ཉིད་ཆེ། ཞེས་པ་ཉེ་སྲས་བརྒྱད་སོགས་མདོའི་དགེ་འདུན་ཡིན་པས་ཟློས་སྐྱོན་མེད་

[096B] དེ་ཡི་ཚངས་སྤྱོད་གཉིས་མེད་པ། ཞེས་པའི་ཚངས་པ་ནི། མི་གནས་པའི་མྱང་འདས་དང། སྤྱོད་པ་ནི་མྱང་འདས་ཐོབ་པའི་རྒྱུ་ལ་སློབ་པ་དང། རྒྱུ་ནི་གཅིག་པུ་གཉིས་པ་གཞན་མེད་པ་དམ་ཚིག་ཉི་ཤུ་རྩ་གཉིས་ཡིན་པས་དེ་འབད་
པས་བསྲུང་བར་བྱའོ། །ཞེས་པའོ།།



﻿   ༈    ཕྱི་མ་
གཡས་སྐོར་བྱེད་པའི་རྒྱུ་མཚན་གང་ལགས། ཞེས་པ་ལ། བཤད་པ་མཐོང་ཐོས་མ་བྱུང་ཡང། ཤ་ལྔ་གཤེགས་པའི་ངོ་བོ་ཐབས་དང་གཡོན་སྐོར་ཤེས་རབ་ཀྱི་ཆ་ཐབས་ཤེས་སྦྱོར་བ་དང། བདུད་རྩི་
གཤེགས་མའི་ངོ་བོ་ཤེས་རབ་དང་གཡས་སྐོར་ཐབས་ཀྱི་ཆ་ཐབས་ཤེས་སྦྱོར་པའི་དོན་གྱིས་ཡིན་བྱས་ན་སྟབས་འདིར་འགྲིག་གམ་སྙམ་མོ།།



﻿   ༈    ལུང་རྟོགས་བསྟན་པའི་མངའ་བདག་སྤྲུལ་པའི་སྐུ་རིན་པོ་ཆེའི་ཞབས་དྲུང་དུ། གུས་འཇོས་སུ་ཞུ་གསོལ། དེང་ཡང་སྐུའི་
དཀྱིལ་འཁོར་དྭངས་ཤིང་མཛད་འཕྲིན་བླར་འཕེལ་ནས་གསུང་ཤོག་གནང་རྟེན་ལྷ་རྫས་རིན་གཉིས་འཁོར་ལོ་ཡོན་ཏན་གྱི་གྲངས་ལྡན་བཅས་སྩལ་བ་ཉམས་བྲལ་དུ་སོན་པས་བཀའ་དྲིན་མཆོག་ཏུ་ཆེ། འདིར་ཕྲན་
བུའང་བློ་མིག་ཇེ་འགྲིབས་སུ་འགྲོ་བ་མ་གཏོགས་གཞན་མས་གསར་བསླད་མེད་པར་གནས་ལགས། མཚམས་ཞུའི་སྙིང་པོ་བཀའ་འདྲི་ཇི་ལྟར་ཕེབས་པ་ལ་ལན་གང་དྲན་ཐོལ་སྐྱེས་སུ་འབུལ་བ་ལ། གུང་རུས་ལྷོ་
ཕྱོགས་ནས་སློབ་མ་འཇུག་པར་བཤད་བ་དེ་རི་རབ་ཀྱི་སྟེང་དུ་བདེ་མཆོག་གི་དཀྱིལ་འཁོར་ད་ལྟའང་མ་བསྡུས་པར་ཡོད་གསུངས་པས་གཙོ་བོའི་ཞལ་རང་ཅག་འཛམ་བུ་གླིང་པ་ངོས་སུ་གཟིགས་ནས་ཡོད་པར་གསུངས་
པའི་ཕྱོགས་སྤྱིའི་ལྷོ་ལ་དགོངས་པ་འདྲ་ཡང། དེའི་གཙོ་བོ་དཀྱིལ་འཁོར་གྱི་ཤར་ལ་ལྟ་བར་ཁས་མ་བླངས་ན་གཙོ་བོའི་རྩ་ཞལ་གཟུགས་ཅན་མ་ལ་གཟིགས་པར་ཁས་ལེན་དགོས་པས་བདེ་ཆེན་རོལ་མཚོར། འདིའི་

[089B] །
སངས་རྒྱས་ཆོས་དང་ཞེས་སོགས་ཀྱི་སྐབས་སུ། རྗེ་ལྕང་སྐྱ་ངག་དབང་བློ་བཟང་ཆོས་ལྡན་གྱིས། བྱེ་བྲག་ཏུ་དམ་ཚིག་ཉེར་གཉིས་འཛིན་པའི་ཚིགས་བཅད་ཀྱི་དོན་ནི། ཤོ་ལོ་ཀ་དང་པོས་སྐྱབས་འགྲོ། གཉིས་པས་
དགོངས་གསོལ། གསུམ་པས་བདག་དུས་འདི་ནས་བཟུང་སྟེ་ཇི་སྲིད་སྲིད་ཞིའི་མཐའ་གཉིས་སུ་མེད་པའི་གོ་འཕང་ལ་གནས་ཀྱི་བར་དུ། དེའི་ཚངས་སྤྱོད་གཉིས་སུ་མེད་པ་ཉི་ཤུ་རྩ་གཉིས་ལེགས་པར་བསྲུང་ངོ། །ཞེས་
དམ་བཅའ་བ་བསྟན་ཏོ། །གསུང་ཡང་ཤོ་ལོ་ཀ་དང་པོ་གཉིས་ཀྱིས་སྐྱབས་འགྲོ། གསུམ་པས་དགོངས་གསོལ། བཞི་པས་དམ་ཚིག་ཉེར་གཉིས་པ་སྲུང་བར་དམ་བཅའ་བ་བསྟན་པར་མངོན་སུམ་གྱིས་གྲུབ་བོ། །དེས་
ན་ཚིག་རྐང་དང་པོ་གཉིས་ཀྱིས་སྐྱབས་འགྲོ་མདོར་བསྟན་པ་ནི་གོ་སླའོ། །དེ་ནས་གཉིས་ཀྱིས་ཆོས་ལ་སྐྱབས་སུ་འགྲོ་བ་བསྟན་ཏེ། ཉན་རང་ཕར་ཕྱིན་གྱི་ཐེག་པ་གསུམ་མདོ་ཕྱོགས་ཀྱི་ཆོས་དང། རྣལ་འབྱོར་བླ་ན་མེད་
པའི་རྒྱུད་སོགས་གསང་སྔགས་རྒྱུད་སྡེ་བཞི་པོ་སྤྱི་དང། བྱེ་བྲག་ཏུ་མཁའ་འགྲོ་མའི་རྒྱུད་ཀྱི་རྒྱལ་པོ་བདེ་མཆོག་གི་ཆོས་ལ་སྐྱབས་སུ་འགྲོ་བའོ། །དེ་ནས་གཉིས་ཀྱིས་དགེ་འདུན་ལ་སྐྱབས་སུ་འགྲོ་བ་བསྟན་ཏེ་

[090A]༄༅། །ཁཎྜ་ཀ་པཱ་ལ་སོགས་དཔའ་བོ་དང། རབ་གཏུམ་མ་སོགས་དཔའ་མོ་དང། ཡུམ་བཞི་དང་ཕག་མོ་སྟེ་དབང་བསྐུར་བའི་ལྷ་མོ་རྣམས་ནི་སྔགས་ཕྱོགས་ཀྱི་དགེ་འདུན་དང། བྱང་
སེམས་ཕྱིར་མི་ལྡོག་པའི་བདག་ཉིད་ཆེན་པོ་རྣམས་མདོ་ཕྱོགས་ཀྱི་དགེ་འདུན་ཏེ་དེ་རྣམས་ལ་སྐྱབས་སུ་འགྲོ་བའོ། །དེ་ནས་གཉིས་ཀྱིས་སངས་རྒྱས་ལ་སྐྱབས་སུ་འགྲོ་བ་བསྟན་ཏེ། དཀྱིལ་འཁོར་གྱི་གཙོ་བོ་
ཧེ་རུ་ཀ་དང་སློབ་དཔོན་ངོ་བོ་དབྱེར་མེད་པའི་ལམ་སྟོན་པ་པོ་ལ་དུས་རྟག་ཏུ་སྐྱབས་སུ་འགྲོ་བའོ། །དེ་ནས་ཚིག་རྐང་བཞིས་ཧེ་རུ་ཀ་ལ་སོགས་པའི་དཔའ་བོ་ཐམས་ཅད་དང། རྡོ་རྗེ་རྣམ་པར་སྣང་མཛད་མ་
ལ་སོགས་པའི་རྣལ་འབྱོར་མ་ཐམས་ཅད་དང། བྱང་ཆུབ་སེམས་དཔའ་དཔག་ཏུ་མེད་པ་རྣམས་ལ་ཐུགས་དགོངས་རྩེ་གཅིག་ཏུ་གཏོད་པར་གསོལ་བ་འདེབས་པ་བསྟན་ཏོ། །དེ་ཡང་ཙ་ཞེས་པ་དང་དང་ཡང་
སོགས་ལ་འཇུག་པའི་ཚིག་ཕྲད་ཡིན་ཀྱང། རྣལ་འབྱོར་མ་དང། ཞེས་བསྒྱུར་བ་ལས་རྣལ་འབྱོར་མ་ཡང་ཞེས་བསྒྱུར་པ་འགྱུར་ལེགས་སོ། །དེ་ནས་བཞིས་བདག་གིས་དུས་འདི་ནས་བཟུང་སྟེ་ཇི་སྲིད་
བདེན་གཉིས་དབྱེར་མེད་ཟུང་འཇུག་གི་གོ་འཕང་ལ་གནས་པ་དེ་སྲིད་ཀྱི་བར་དུ་ཟུང་འཇུག་མི་གནས་པའི་མྱང་འདས་ཚངས་པའི་སྒྲས་བསྟན་པ་དེའི་སྤྱོད་པ་སྟེ་རྒྱུ་གཅིག་པུ་གཉིས་པ་གཞན་མེད་པ་ནི་རྩ་ལྟུང་བཅུ་

[090B] །ཞེས་ཁས་ལེན་པ་བསྟན་ཏོ། །ཤེས་རབ་ཀྱི་དམ་ཚིག་བརྒྱད་ནི། བདེ་མཆོག་རྩ་བརྒྱུད་དུ་འབྱུང་བ་སྦ་
དོན་ཀུན་གསལ་དང། འདོད་འཇོ་སོགས་སུ་བཀྲལ་མོད་ཀྱང་ཇི་བཞིན་གོ་དཀའ་བ་ལ་རྗེ་ལྕང་སྐྱ་རོལ་པའི་རྡོ་རྗེས་བདེ་མཆོག་ལུས་དཀྱིལ་གྱི་བསྐྱེད་རིམ་བཀའ་རྒྱ་མར་ཚིག་ལྷུག་ཏུ་གསལ་བར་བཤད་པ་བདག་གིས་
ཚིགས་བཅད་ཉུང་ངུར་བསྒྲིགས་པ་ནི། གཡོན་པའི་ཀུན་སྤྱོད་མི་བརྙས་མཆོད། །མཚན་ལྡན་མིན་ལ་སྙོམས་འཇུག་སྤང། །སྦྱོར་ཚེ་ལྟ་དང་འབྲལ་མི་བྱ། །ཆགས་ལམ་ལ་མོས་འགྱུར་མེད་བྱ། །ཕྱག་རྒྱ་རྣམ་
གཉིས་འདོར་མི་བྱ། །ཕྱི་ནང་ཐབས་ལ་གཙོ་བོར་འབད། །ཀུནྡ་མི་འབྱིན་ཚངས་སྤྱོད་བསྟེན། །བྱང་སེམས་ལེན་ཚེ་སྐྱུག་བྲོ་སྤང། །ཞེས་པའོ། །ཧེ་རུ་ཀ་དཔལ་འབར་བའི་ཞེས་སོགས་ཚིགས་བཅད་གཉིས་
ཀྱི་དོན་ནི། ཐབས་མཚོན་པ་གསལ་བྱེད་སོ་གསུམ་གྱི་ཐ་མ་ཧེ་ལས་ཡབ་དང། ཤེས་རབ་མཚོན་པ་དབྱངས་བཅུ་དྲུག་གི་དང་པོ་ཨ་ལས་ཡུམ་གྱི་ཤིས་བརྗོད་མཛད་པ་ཐབས་ཤེས་མཉམ་པར་སྦྱོར་བའི་དོན་དང། ཧེ་
དང་རུས་ཡུལ་བདག་མེད་གཉིས་དང་ཀས་ཡུལ་ཅན་བདེ་བ་ཆེན་པོའི་ཡེ་ཤེས་དང་དཔལ་གྱིས་བདེ་སྟོང་དབྱེར་མེད་དུ་སྦྱོར་བ་མཚོན་ཞིང། བདེ་སྟོང་དེ་ཉིད་གཟུགས་སྐུའི་རྣམ་པར་ཤར་བའི་སྐུ་ལས་འོད་ཟེར་

[091A]༄༅། །འབར་བའི་རྣམ་པ་ཅན། ཞལ་ནས་བསྡིགས་པའི་གད་བརྒྱངས་ཧ་ཧ་ཞེས་བསྒྲགས་པས་ས་འོག་ས་སྟེང་ས་བླ་གསུམ་རྣམ་པ་དྲུག་ཏུ་གཡོ་བར་བྱེད་ཅིང། ཧཱུཾ་ཧཱུཾ་ཕཊ་ཕཊ་ཀྱི་སྒྲ་སྐད་
དྲག་པོས་ལྷའི་བུ་ལ་སོགས་པའི་བདུད་བཞིའི་ཀླད་པ་འགེམས་པར་བྱེད་པའི་ཡབ་བདེ་མཆོག་འཁོར་ལོ་སྟེ་འཁོར་ལོ་བདེ་མཆོག་གི་སྐུ་གསུང་ཐུགས་ཀྱི་བཀྲ་ཤིས་དེང་གི་དུས་སུ་གནས་འདོར་སློབ་མ་རྣམས་ལ་
སྩོལ་ཅིག་ཅེས་དང། ཨེ་སྟོང་པ་དང་ཝ་ཐབས། ཐིག་ལེས་མཉམ་པར་སྦྱོར་བ་མཚོན་པས་དོན་དམ་པའི་སྔགས་བདེ་སྟོང་གི་ཡེ་ཤེས་གཟུགས་སུ་ཤར་བའི་སྐུ་ཅན། ཨཱ་ལི་ཤེས་རབ་ཀྱི་སྲོག་ཀཱ་ལི་ཐབས་ཀྱི་
ལུས་ལ་ཞུགས་ནས་ཆོས་ཕུང་བརྒྱད་ཁྲི་བཞི་སྟོང་གདུལ་བྱ་ལ་འདོམས་པའི་གསུང་མངའ་བ། ཨ་ཤེས་རབ་ཡུལ་སྟོང་པ་ཉིད་དང་ཐིག་ལེ་ཐབས་ཡུལ་ཅན་བདེ་བ་ཆེན་པོ་ངོ་བོ་དབྱེར་མེད་དུ་སོན་པའི་ཐུགས་མངའ་
བའི་ཡུམ་རྡོ་རྗེ་ཕག་མོའི་སྐུ་གསུང་ཐུགས་ཀྱི་བཀྲ་ཤིས་དེང་འདིར་སློབ་མ་རྣམས་ལ་སྩོལ་ཅིག་ཅེས་པའོ། །ཚིག་དབང་གི་སྐབས་ཀྱི་དངོས་པོ་མེད་པའི་ཆོས་ཉིད་སོགས་ཀྱི་དོན་ནི། བདེན་པའི་དངོས་པོར་གྲུབ་པ་རྡུལ་
ཙམ་ཡང་མེད་པའི་ཆོས་ཉིད་ཀྱིས་འཁོར་འདས་ཀྱི་ཆོས་ཐམས་ཅད་ལ་ཁྱབ་ཅིང། ཆོས་ཉིད་དེ་ནི་ནམ་མཁའ་ལ་ཐོགས་བཅས་ཀྱི་རེག་བྱ་ཡེ་ནས་མེད་པ་ལྟ་བུར་གློ་བུར་གྱི་དྲི་མས་གདོད་མ་ནས་མ་གོས་པ་ཡིན་ལ། དེ་

[091B]ཅེས་པ་སྟེ། དབང་བཞི་པ་ཧྭ་ཤང་གི་སྒོམ་ལ་
ངོས་འཛིན་པ་དང། བདེ་རྐྱང་ལ་ངོས་འཛིན་པ་དང། སྟོང་རྐྱང་ལ་ངོས་འཛིན་པ་དང། བདེ་སྟོང་དབྱེར་མེད་ལ་ངོས་འཛིན་པ་དང། བདེ་སྟོང་དབྱེར་མེད་ལ་ངོས་འཛིན་པ་དང། བདེན་གཉིས་དབྱེར་མེད་ལ་ངོས་འཛིན་པ་སོགས་མང་བས། དེ་རྣམས་དང་
བསྟུན་པའི་འགྲེལ་ལུགས་ཡོད་འདྲ་ཞིང། ཚིག་འདི་རྗེ་རིན་པོ་ཆེའི་རྫོགས་རིམ་དངོས་གྲུབ་སྙེ་མ་དང། སྤྱན་སྔ་ཆོས་དྲུག་གཉིས་སུའང་འགྱུར་མི་འདྲ་ཙམ་འབྱུང་བས་རྒྱུད་འགྲེལ་ལ་བརྟགས་ནས་བདེན་གཉིས་
དབྱེར་མེད་ཟུང་འཇུག་ལ་ངོ་སྤྲོད་ཚུལ་གལ་ཆེ་ཡང། སྤྱིར་བློ་མིག་མི་གསལ་བ་དང། ལྷག་པར་ཕོ་ཉ་ཐོན་པའི་དུས་གཏུགས་ལ་བརྟེན་གང་ཤར་ཐོལ་བྱུང་དུ་བྲིས་ནས་ཕུལ་བ་ལགས་པས་ཞིབ་ཏུ་བརྟག་
པར་མཁྱེན་མཁྱེན་ལགས། ཞུ་འདེགས་བཅས་གུས་པས་འཕྲལ་མར་ཕུལ་



﻿
[001A]༄༅། །མཁན་ཆེན་ཆོས་ཀྱི་རྒྱལ་པོའི་གསུང་འབུམ་ལས་གྲུབ་ཆེན་དྲིལ་བུ་པའི་ལུགས་ཀྱི་བདེ་མཆོག་ལྷ་ལྔའི་
སྒྲུབ་ཐབས་ནག་འགྲོས་སུ་བཀོད་པ་བཞུགས་བཧོ། །།

[001B] །བླ་མ་དང་དཔལ་ཧེ་རུ་ཀའི་ལྷ་ཚོགས་ལ་ཕྱག་འཚལ་ལོ། །སྐད་ཅིག་གིས་རང་ཉིད་ཧེ་རུ་ཀ་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་
པ་གཡས་བརྐྱང་གིས་བཞུགས་པ་ལ། རྡོ་རྗེ་ཕག་མོ་དམར་མོ་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པས་འཁྱུད་པར་གྱུར། རྡོ་རྗེ་ནི་ཐབས་དང་དྲིལ་བུ་ནི་
ཤེས་རབ་སྟེ། དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། །ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་ཏིཥྛ་ཨེ་ཀ་ཏྭཾ་དྷཱ་ར་ཡཱ་མི་བཛྲ་སཏ་ཧི་ཧི་ཧི་ཧི་ཧི་ཧཱུཾ་ཧཱུཾ་
ཧཱུཾ་ཕཊ་སཱཧཱ། ཨོཾ་བཛྲ་གྷཎྜ་ཧཱུཾ། རྡོ་རྗེ་སེམས་དཔའ་ལ་སོགས་པ་རྣམས་མཉེས་པར་བྱའོ། །ཧཱུཾ་སེམས་ཅན་རྨོངས་དང་བྲལ་བ་ཡི། །རྡོ་རྗེ་གསོར་བ་མཛེས་པ་ཡིས། །རྣམ་

[002A] །ཐར་ཆོས་ཀྱི་བྱ་བ་སྟེ། །སྤྲོ་དང་བཅས་པས་རྡོ་རྗེ་བཟུང། །ཧཱུཾ་ཧཱུཾ་ཧཱུཾ། ཧོ་ཧོ་ཧོ། ཨོཾ་བཛྲ་དྷརྨཱ་ར་ཎི་ཏ། པྲ་ར་ཎི་ཏ། སཾ་པྲ་ར་ཎི་ཏ། སརྦ་བུདྡྷ་ཀྵེ་ཊ་པྲ་ཙ་
ལི་ནི་པྲཛྙཱ་པར་མི་ཏནཱད་སབྷཱ་ཝ་བཛྲ་ས་ཏྭ་ཧྲཱི་ད་ཡ། སནྟོ་ཥ་ཎི་ཧཱུཾ་ཧཱུཾ་ཧཱུཾ་ཧོ་ཧོ་ཧོ་སཱཧཱ། ཨོཾ་ཁཎྜ་རོ་ཧི་ཧུཾ་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷ་སརྦ་དྷ་རྨ་སྭ་བྷཱ་ཝ་ཤུདྡྷོ་ཉཧཾ། སྟོང་པ་ཉིད་དུ་
གྱུར། སྟོང་པའི་ངང་ལས་ཡཾ་ལས་བྱུང་བའི་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ཅན་གཡས་གཡོན་གཉིས་སུ་རྒྱལ་མཚན་གྱིས་མཚན་པ། དེའི་སྟེང་དུ་རཾ་ལས་བྱུང་བའི་
མེའི་དཀྱིལ་འཁོར་དམར་པོ་གྲུ་གསུམ་པ་གྲྭ་གསུམ་དུ་མེ་འབར་བས་མཚན་པའི་སྟེང་དུ་ཨོཾ་ཨཱཧཱུཾ་གསུམ་ལས་བྱུང་བའི་མི་མགོ་རློན་པའི་སྒྱེད་བུ་གསུམ་ལ་གནས་པའི་ཨ་དཀར་པོ་ལས་

[002B] བྱང་དུ་ཁཾ་ལྗང་གུ་ལས་བྱུང་བའི་ཀླད་པ་ཁཾ་གིས་མཚན་པ། ནུབ་ཏུ་ཨཾ་དམར་པོ་ལས་
བྱུང་བའི་བྱང་སེམས་དཀར་པོ་ཨཾ་གིས་མཚན་པ། ལྷོར་ཏྲཾ་སེར་པོ་ལས་བྱུང་བའི་རཀྟ་ཏྲཾ་གིས་མཚན་པ། དབུས་སུ་ཧཱུཾ་མཐིང་ག་ལས་བྱུང་བའི་དྲི་ཆུ་ཧཱུཾ་གིས་མཚན་པ། མེར་ལཾ་དཀར་པོ་ལས་བྱུང་བའི་བ་ལང་གི་ཤ་ལཾ་གྱིས་
མཚན་པ། བདེན་བྲལ་དུ་མཾ་སྔོན་པོ་ལས་བྱུང་བའི་ཁྱིའི་ཤ་མཾ་གྱིས་མཚན་པ། རླུང་དུ་པཾ་དམར་པོ་ལས་བྱུང་བའི་གླང་པོ་ཆེའི་ཤ་བཾ་གྱིས་མཚན་པ། དབང་ལྡན་དུ་ཏཾ་ལྗང་གུ་ལས་བྱུང་བའི་རྟའི་ཤ་ཏཾ་གྱིས་མཚན་པ་
དབུས་སུ་བཾ་དམར་པོ་ལས་བྱུང་བའི་མིའི་ཤ་བཾ་གྱིས་མཚན་པ། རླུང་གཡོས་པ་ལས་མེ་འབར་བའི་དྲོད་ཀྱིས་རྫས་རྣམས་ཡི་གེ་དང་བཅས་པ་ཞུ་ནས་ཉི་མ་འཆར་ཀའི་མདོག་ལྟར་དམར་སེར་དུ་གྱུར། དེའི་སྟེང་དུ་ཧཱུཾ་
དཀར་པོ་ལས་བྱུང་བའི་ཁ་ཊྭཾ་ག་དཀར་པོ་བྱང་ཆུབ་ཀྱི་སེམས་ཀྱི་བདུད་རྩིའི་རང་བཞིན་ཅན་མགོ་ཐུར་དུ་བལྟས་པ་ཐོད་པར་ལྷུང་སྟེ་ཞུ་བས་བཅུད་དེ་དག་དངུལ་ཆུའི་མདོག་ཅན་བསིལ་བར་གྱུར། ཨོཾ་ཨ་ཨཱ། ཨི་ཨཱི་
ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། ཨཾ་ཨཿ་ཀ་ཁ་ག་གྷ་ང། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ། ས་ཧ་ཀྵ་ཧཱུཾ་ཧཱུཾ་ཕཊ། ཡི་གེ་དེ་ཉིད་ཁ་དོག་སྣ་ཚོག་

[003A]༄༅། །པ་བདུད་རྩིའི་སྟེང་དུ་གནས་པ་ཡོངས་སུ་གྱུར་པ་ལས། ཨོཾ་དཀར་པོ། ཨཱདྨར་པོ། ཧཱུཾ་སྔོན་པོ་གསུམ་སྟེང་ནས་སྟེང་དུ་གནས་པ་ལས་འོད་ཟེར་འཕྲོས་རྒྱ་མཚོ་ལ་སོགས་པ་ན་གནས་པའི་བདུད་
རྩི་དང་ཕྱོགས་བཅུ་ན་བཞུགས་པའི་དཔའ་བོ་དང་དཔའ་མོ་དབང་ཕྱུག་མ་ཐམས་ཅད་ཀྱི་ཐུགས་ཀའི་ས་བོན་ལས་ཡེ་ཤེས་ཀྱི་བདུད་རྩི་བཀུག་ཅིང་འོད་ཟེར་གྱིས་འགྲོ་བ་རྣམས་འཁོར་ལོ་གསུམ་གྱི་ལྷར་བཅས་པའི་
དཔའ་བོ་དང་དཔའ་མོ་བཀུག་པ་རྣམས་ཀྱང་སྙོམས་པར་འཇུག་པ་སྔོན་དུ་འགྲོ་བས་ཞུ་བ་ཨོཾ་ཨཱཧཱུཾ་གསུམ་ལ་ཐིམ་ཞིང། དེ་གསུམ་ཡང་རིམ་གྱིས་ཐོད་པར་ཐིམ་པར་གྱུར། ཨོཾ་ཨཱཧཱུཾ། ལན་གསུམ་
བརྗོད་ཅིང་ནང་མཆོད་བྱིན་བརླབ་བྱ། དེ་ནས་སྔོན་འགྲོའི་མཆོད་པ། ཁཎྜ་རོ་ཧིས་བསང། སྭ་བྷཱ་ཝས་སྦྱངས། སྟོང་པའི་ངང་ལས་ཀཾ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་
བྱུང་བའི་མཆོད་ཡོན། ཞབས་བསིལ། མེ་ཏོག། བདུག་སྤོས། མར་མེ། དྲི། ཞལ་ཟས། རོལ་མོ་ལ་སོགས་པ་རྣམས་རང་བཞིན་བདེ་སྟོང། རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་
ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱཧཱུཾ། ནས་ཤཔྟ་ཨཱཧཱུཾ། སྔོན་འགྲོའི་གཏོར་མ་ནང་མཆོད་ལྟར་བྱིན་གྱིས་བརླབས། ཕཻཾ་རང་གི་ཐུགས་ཁའི་ཉི་གདན་ལ་གནས་

[003B]
ལས་བདེ་མཆོག་གི་ལྷ་ཡབ་ཡུམ་གྱི་སྐུར་བཞེངས་པའི་མགྲོན་རྣམས་ཀྱི་ལྗགས་ཧཱུཾ་དཀར་པོ་ལས་སྐྱེས་པའི་རྡོ་རྗེ་རྩེ་གསུམ་པ་དཀར་པོ་ནས་འབྲུ་ཙམ་འཁོད་པའི་རྡོ་རྗེའི་འོད་ཟེར་གྱི་སྦུ་གུས་དྲངས་ཏེ་གསོལ་བར་
གྱུར༑ ཨོཾ་ཁ་ཁ། ཁཱ་ཧི་ཁཱ་ཧི། སརྦ་ཡཀྵ། རཀྵ་ས། བཧུ་ཏ། པྲི་ཏ། བི་ཤཱ་ཙ། ཨུནྨ་ཏ། ཨ་ཝསྨཱ་ར། བཛྲ་ཌཱ་ཀ། ཌཱ་ཀི་ནྱཱ་ད་ཡེ། ཨི་མཾ་བ་ལིཾ་གྲི་ཧནྟུ། ས་མ་ཡ་རཀྵནྟུ། མཱ་མ་སརྦ་སིདྡྷི་མམེ་པྲ་ཡ་ཙྪནྟུ་
ཡ་ཐེ་པཾ། ཡ་ཐེ་ཥྚཾ། བཧུ་ཛ་ཐ། །པི་པ་ཐ། ཛི་གྷྲ་ཐི། མཱ་ཏི་ཀྲ་མ་ཐ། མཱ་མ་སརྦྦ་ཀརྟ་ཡ། སད་སུ་ཁཾ་བི་ཤུདྡྷ་ཡེ། ས་ཧ་ཡི་ཀ་བྷ་ཝནྟུ་ཧཱུཾ་ཧཱུཾ་ཕཊ་ཕཊ་སཱཧཱ། ལན་གཉིས་བརྗོད། ཨོཾ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ནས་
ཤཔྟ་པྲ་ཎི་ཙྪ་ཧཱུཾ་སཱཧཱ། ཕྱོགས་སྐྱོང་དང་ཞིང་སྐྱོང་འཁོར་དང་བཅས་པ་རྣམས་ཀྱི་ཞལ་དུ་ཨོཾ་ཨཱཧཱུཾ། ལྷ་ཡི་ཚོགས་རྣམས་མ་ལུས་དང། །ཀླུ་ཡི་གནོད་སྦྱིན་སྲིན་པོའི་འབྱུང་པོའི་ཡི་དགྶ་ཤ་
ཟའི་སྨྱོ་བྱེད་བརྗེད་བྱེད་མཁའ་འགྲོའི་མ་མོའི་ཚོགས་རྣམས་མ་ལུས་དང། །མ་ལུས་པ་ནི་ཐམས་ཅད་དག་འདིར་གཤེགས་བདག་ལ་དགོངས་སུ་གསོལ། །བསྟན་པ་བསྲུང་དང་འགྲོ་བའི་དོན་མཛད་ཕྱིར།།
[004A]༄༅། །ཐུགས་དམ་བཅས་ཤིང་ཞལ་གྱིས་འཆེས་པ་རྣམས། །དཔལ་ཆེན་བཀའ་སྡོད་ཡིད་ལྟར་མགྱོགས་པ་ཡི། །འཇིགས་པའི་གཟུགས་ཅན་དྲག་གཏུམ་མི་བཟད་པ། །གདུག་
འདུལ་མཛད་ནག་པོའི་ཕྱོགས་རྣམས་འཇོམས། །རྣལ་འབྱོར་ལས་ལ་འབྲས་བུ་སྟེར་མཛད་ཅིང། །མཐུ་སྟོབས་བྱིན་རླབས་བསམ་གྱིས་མི་ཁྱབ་པའི། །གནོད་སྦྱིན་ཚོགས་སོགས་བརྒྱད་ལ་ཕྱག་
འཚལ་ལོ། །སྡེ་བརྒྱད་བཙུན་མོ་སྲས་དང་གཡོགས་བཅས་པས། །དངོས་གྲུབ་ཀུན་གྱི་བཀའ་དྲིན་བདག་ལ་སྩོལ། །རྣལ་འབྱོར་དཔོན་སློབ་འཁོར་བཅས་ལ། །ནད་མེད་ཚེ་དང་དབང་ཕྱུག་དང། །
དཔལ་ལྡན་གྲགས་དང་སྐལ་བ་བཟང། །ལོངས་སྤྱོད་རྒྱ་ཆེན་ཀུན་ཐོབ་ཅིང། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །བསྲུང་མས་རྟག་ཏུ་གྲོགས་མཛོད་ཅིག་དུས་མིན་
འཆི་དང་ནད་རྣམས་དང། །གདོན་དང་བགེགས་རྣམས་མེད་པར་མཛོད། །རྨི་ལམ་ངན་དང་མཚན་མ་ངན། །བྱ་བྱེད་ངན་རྣམས་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང། །འབྲུ་རྣམས་
 །བདེ་ལེགས་ཐམས་ཅད་འབྱུང་བ་དང། །ཡིད་ལ་འདོད་པ་ཀུན་འགྲུབ་ཤོག་ཡིག་བརྒྱ་བརྗོད་ཅིང། མ་རྙེད་ཡོངས་སུ་མ་ཤེས་དང། སོགས། ཨོཾ་ཨཱཧཱུཾ། བཛྲ་མུཿ་

[004B] ཞེས་སེ་གོལ་གསུམ་གཏོགས། དེ་ནས་བདག་བསྐྱེད་ཀྱི་མཆོད་པ། ཆུ་བཞི་ཉེར་སྤྱོད། འདོད་ཡོན་རྣམས་བཅུག་ནས་སྔར་བཞིན་བྱིན་གྱིས་
བརླབས། མཎྜལ་ཕུལ། སངས་རྒྱས་ཆོས་དང་དགེ་འདུན་ལ། །རྟག་པར་བདག་ནི་སྐྱབས་སུ་མཆི། །ཐེག་པ་གསུམ་པོ་ཐམས་ཅད་དང། །རྣལ་འབྱོར་གསང་སྔགས་མཁའ་འགྲོ་མ། །དཔའ་བོ་
དཔའ་མོ་དབང་ལྷ་མོ། །བྱང་ཆུབ་སེམས་དཔའ་བདག་ཉིད་ཆེ། །ཁྱད་པར་དུ་ཡང་སློབ་དཔོན་ལ། །རྟག་ཏུ་སྐྱབས་སུ་མཆི་བར་བགྱི། །སེམས་ཅན་ཀུན་གྱི་དོན་གྱི་ཕྱིར། །བདག་ནི་ཧེ་རུ་ཀར་གྱུར་ནས། །སེམས་ཅན་ཐམས་ཅད་ཧེ་རུ་ཀའི། །གོ་འཕང་མཆོག་ལ་བཀོད་པར་བགྱི། །ལན་གསུམ་བྱ། འཚམས་འདིར་རྡོ་རྗེ་སེམས་དཔའི་སྒོམ་བཟླས་བྱ། དེ་ནས་དག་པ་གསུམ་གྱི་རྣལ་འབྱོར་ནི་
ཤྲཱི་ཧེ་རུ་ཀ། ཧེ་ནི་ཀུན་གྱི་འབྱུང་གནས་སུ་གྱུར་པའི་སེམས་ཏེ་རྒྱུའི་བདག་ཉིད་དུ་བརྟག་པར་བྱ་བས་སྟོང་པའི་ཆོས་ཀྱི་བདག་མེད་པ་དང། རུ་ནི་གང་ཟག་གི་རྟག་ཏུ་འཛིན་པའི་རྣམ་རྟོག་གི་དྲ་བས་བཀོད་
པའི་བདག་དང་བྲལ་བའི་གང་ཟག་གི་བདག་མེད་པ་དང། ཀ་ནི་དེ་ཁོ་ན་ཉིད་ཀྱི་ཡུལ་ཡུལ་ཅན་གཉིས་མི་མཐུན་པར་སོ་སོར་གཉིས་སུ་མི་གནས་པ་དང། ཤྲཱི་ནི་ཡུལ་སྟོང་པ་ཉིད་ཅི་འདྲ་བ་དེ་བཞིན་དུ་

[005A]༄༅། །རྗེས་སུ་ཞུགས་པའི་གཉིས་སུ་མེད་པའི་ཡེ་ཤེས་ཨེ་ཝཾ་གྱི་དོན་ནོ། །ཡིད་དག་པའོ། །སྟོང་པའི་ངང་ལས་སྐད་ཅིག་གིས་རང་ཉིད་ཧེ་རུ་ཀ་སྔོན་པོ་ནས་འཁྱུད་པར་གྱུར། ཤྲཱི་ཧེ་རུ་ཀོཉཧཾ་
ལན་གསུམ་བརྗོད་ལུས་དག་པའོ། །ཨོཾ་ཨ་ཨཱ། ནས་ཀྵ་ཧཱུཾ་ཧཱུཾ་ཕཊ། ལན་གསུམ། རང་གི་ལྟེ་བའི་ཕྱོགས་སུ་སྔགས་ཕྲེང་འོད་ཟེར་དང་བཅས་པ་གཡོན་སྐོར་དུ་ལན་གསུམ་བསྐོར་ཏེ་གནས་པ་ལས། ལྷ་
ལྔའི་ཚོགས་སྤྲོས་པའི་སྣ་བུག་གཡས་པ་ནས་འཐོན་ཏེ་ཕྱོགས་བཅུར་སྤྲོས་པས་བགེགས་ཐམས་ཅད་བསྐྲད། སླར་བྱོན་ནས་སྣ་བུག་གཡོན་པ་ནས་ཞུགས་ཏེ་ལྟེ་བའི་སྔགས་ཕྲེང་ལ་ཐིམ་པར་གྱུར། ངག་དག་པའོ།།
རང་ཧེ་རུ་ཀར་གསལ་བའི་ཐུགས་ཁའི་ཧཱུཾ་ལས་འོད་ཟེར་འཕྲོས་འོག་མིན་ནས་བླ་མ་དང་གཉིས་སུ་མེད་པའི་འཁོར་ལོ་སྡོམ་པའི་དཀྱིལ་འཁོར་གྱི་ལྷ་ཚོགས་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བ་མདུན་གྱི་ནམ་མཁར་སྤྱན་དྲངས། འོད་ཟེར་རང་གི་སྙིང་གར་ཐིམ་པར་གྱུར། གང་གི་དྲིན་གྱིས་བདེ་ཆེན་གནས། །སྐད་ཅིག་ཉིད་ལ་ཐོབ་འགྱུར་པ། །བླ་མ་རིན་ཆེན་ལྟ་བུ་ཡི། །རྡོ་རྗེ་ཅན་ཞབས་པད་
ལ་འདུད། །ཧེ་རུ་ཀར་པལ་དཔའ་བོ་ཆེ། །རྣམ་དག་རྡོ་རྗེའི་དབང་ཕྱུག་དང། །རྗེས་ཆགས་ཆགས་པ་ཆེ་རྣམས་ཀྱི། །རྡོ་རྗེ་ཕག་མོ་དེ་ལ་འདུད། །གནས་དང་ཉེ་བའི་གནས་དང་ཞིང། །འདུས་དང་དུར་ཁྲོད་

[005B] །དཔའ་བོ་དཔའ་མོའི་དབང་ཕྱུག་མ། །ཀུན་ལ་བདག་ནི་གུས་ཕྱག་འཚལ། །རང་གི་ཐུགས་ཁའི་ཧཱུཾ་ལས་བྱུང་བའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར། ཨོཾ་གུ་རུ་ཙཀྲ་སཾ་བྷ་ར་མཎྜ་ལེ་
ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ནས་ཤཔྟའི་བར་གྱིས་མཆོད་ཨོཾ་ཨཱཧཱུཾ། བཏགས་ལ་ནང་མཆོད་ཕུལ། ཡབ་ཡུམ་སྙོམས་པར་ཞུགས་པའི་བདེ་བ་ཆེན་པོ་བསྐྱེད་པས་ལྷ་ཐམས་ཅད་
ཀྱིས་ཀྱང་བདེ་བ་ཆེན་པོ་ཉམས་སུ་མྱོང་བར་གྱུར། དཀོན་མཆོག་གསུམ་ལ་བདག་སྐྱབས་མཆི། །ཞེས་པ་ནས། སངས་རྒྱས་འགྲུབ་པར་ཤོག་བགྲོད་དཀའ་སྲིད་པའི་རྒྱ་མཚོ་ལས། །བདག་གིས་
འགྲོ་རྣམས་བསྒྲལ་བའི་ཕྱིར། །རང་གི་བདག་ཉིད་སྐད་ཅིག་མ། །སངས་རྒྱས་རྣམས་ལ་དབུལ་བར་བགྱི། །སངས་རྒྱས་བྱང་ཆུབ་སེམས་དཔའ་རྣམས། །ཞེས་པ་ནས། སེམས་ཅན་མྱ་ངན་འདས་ལ་
དགོང། །སེམས་ཅན་ཐམས་ཅད་སྡུག་བསྔལ་ཐམས་ཅད་དང་འབྲལ་བར་གྱུར་ཅིག་སེམས་ཅན་ཐམས་ཅད་བདེ་བ་ཐམས་ཅད་དང་ལྡན་པར་གྱུར་ཅིག་སེམས་ཅན་ཐམས་ཅད་ཐོབ་ཟིན་པའི་བདེ་
བ་བརྟན་པར་གྱུར་ཅིག་སེམས་ཅན་ཐམས་ཅད་ཡིད་དེ་བཞིན་ཉིད་ལ་རོ་གཅིག་ཏུ་གནས་པར་གྱུར་ཅིག་བཅོམ་ལྡན་འདས་འཁོར་ལོ་སྡོམ་པའི་ལྷ་ཚོགས་རྣམས་ཀྱིས་བདག་ལ་བྱིན་གྱིས་བརླབ་ཏུ་

[006A]༄༅། །གསོལ། ཡིག་བརྒྱ་བརྗོད། ཚོགས་ཞིང་རྣམས་འོད་དུ་གྱུར་ཏེ་རང་གི་སྨིན་འཚམས་ནས་ཞུགས་པས་བྱིན་གྱིས་བརླབས་པར་གྱུར། བསོད་ནམས་ཀྱི་ཚོགས་བསགས་པའོ། །ཨོཾ་
སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷ་ཝ་ཤུདྡྷོཉཧཾ། རང་གི་ཐུགས་ཁའི་ཧཱུཾ་གི་འོད་ཟེར་གྱིས་བརྟན་གཡོ་ཐམས་ཅད་སྦྱངས་ཏེ་འོད་དུ་གྱུར་པ་རང་ལ་ཐིམ། རང་ཡང་སྟོད་སྨད་ནས་རིམ་གྱིས་ཧཱུཾ་ལ་ཐིམ། ཧཱུཾ་གྱི་ཨུ་ནི་
ཧ་ཡ། ཧ་ནི་ཧའི་མགོ་ལ། མགོ་ཟླ་ཚེས་ལ། ཟླ་ཚེས་ཐིག་ལེ་ལ། ཐིག་ལེ་ནཱ་ད་ལ། ནཱ་ད་ཡང་མི་དམིགས་པའི་སྟོང་པར་གྱུར། ཨོཾ་ཤཱུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཡེ་ཤེས་ཀྱི་ཚོགས་བསག་
པའོ། །འཆི་བ་ཆོས་སྐུར་འཁྱེར་བའི་རྣལ་འབྱོར་རོ། །དེ་ལྟར་སྣང་བ་ཐམས་ཅད་བསྡུས་པའི་སྟོང་པའི་ངང་ལས་རང་གི་སེམས་ནཱ་དའི་གཟུགས་གྱེན་དུ་འགྲེང་བ་ཤིན་ཏུ་ཕྲ་བ་དཀར་ལ་དམར་བའི་མདངས་
ཆགས་པ་ནམ་མཁར་གནས་པར་གྱུར། བར་དོ་ལོངས་སྐུར་འཁྱེར་བའི་རྣལ་འབྱོར་རོ། །དེ་ནས་བསྲུང་འཁོར་ནི། ཨོཾ་སུཾ་བྷ་ནི་སུཾ་བྷ་ཧུཾ་ཧཱུཾ་ཕཊ། ཤར་དུ་སྔགས་དེ་ཉིད་ཁ་དོག་ནག་པོ། ཨོཾ་གྲི་ཧྞཱ་གྲི་
ཧྞ་ཧུཾ་ཧཱུཾ་ཕཊ། བྱང་དུ་སྔགས་དེ་ཉིད་ཁ་དོག་ལྗང་གུ། ཨོཾ་གྲྀ་ཧྞཱ་པ་ཡ་གྲི་ཧྞཱ་པ་ཡ་ཧུཾ་ཧཱུཾ་ཕཊ། ནུབ་ཏུ་སྔགས་དེ་ཉིད་ཁ་དོག་དམར་པོ། ཨོཾ་ཨཱན་ཡ་ཧོ་བྷ་ག་ཝཱན་བཛྲ་ཧུཾ་ཧཱུཾ་ཕཊ། ལྷོར་སྔགས་དྲེ་ཉིད་

[006B] སྔགས་དེ་རྣམས་ལས་རང་རང་གི་ཁ་དོག་ཅན་གྱི་འོད་ཟེར་འཕྲོས་བས། ཚངས་པའི་འཇིག་རྟེན་ནས་གསེར་གྱིས་གཞི་ལ་ཐུག་པར་ཁྱབ་པའི་འོད་ཟེར་འབར་
བའི་གཟུགས་ཆེན་པོས་ཁྱབ་པ་རྣམས་སུ་གྱུར། སྔགས་འོད་ཟེར་དང་བཅས་པ་ཡོངས་སུ་གྱུར་པ་ལས། ཤར་ནག། བྱང་ལྗང། ནུབ་དམར། ལྷོ་སེར་བའི་སྣ་ཚོགས་རྡོ་རྗེའི་རྭབ་གྲུ་བཞི་པ་ཚངས་
པའི་འཇིག་རྟེན་ནས་གསེར་གྱིས་གཞི་ལ་ཐུག་གི་བར་དུ་ཁྱབ་པར་གྱུར། རྭབ་གྲུབ་པ་དང་དུས་མཉམ་དུ་ཧཱུཾ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པའི་ཧཱུཾ་གི་འོད་ཟེར་ལས་གསེར་གྱིས་གཞི་
ལ་ཐུག་པའི་འོག་གི་ས་གཞི་སྣ་ཚོགས་རྡོ་རྗེའི་རང་བཞིན་དུ་གྱུར། སྣ་ཚོགས་རྡོ་རྗེའི་ཧཱུཾ་གི་འོད་ཟེར་ལས་ཕྱི་རོལ་དུ་སྟེང་དང་ལོགས་ཀུན་ཏུ་ཁྱབ་པར་རྡོ་རྗེ་རྩེ་ལྔ་པའི་རྣམྤ་ཅན་གྱི་མདའི་དྲ་བ། དེའི་
འོག་ཏུ་རྡོ་རྗེའི་གུར། གུར་གྱི་འོག་རྭ་བའི་སྟེང་དུ་རྡོ་རྗེའི་བླ་རེ་རྣམས་པར་མཚམས་མེད་པར་དུམ་བུ་གཅིག་ཏུ་གྱུར་པའི་ཕྱི་རོལ་ཏུ་རྡོ་རྗེའི་མེ་འྗིགྡུས་ཀྱི་མེ་ལྟ་བུས་བསྐོར་བར་གྱུར། ཨོཾ་མེ་དེ་ནཱི་
བཛྲ་བྷ་ཝ་བཛྲ་བནྡྷ་ཧཱུཾ། ཨོཾ་བཛྲ་པྲཱ་ཀ་ར་ཧཱུཾ་བཾ་ཧཱུཾ། ཨོཾ་བཛྲ་པཉྩ་ར་ཧཱུཾ་བཾ་ཧཱུཾ། ཨོཾ་བཛྲ་བི་ཏཱ་ན་ཧཱུཾ་ཁཾ་ཧཱུཾ། ཨོཾ་བཛྲ་སཱ་ར་ཛཱ་ལ་ཏྲཾ་སཾ་ཏྲཾ། ཨོཾ་བཛྲ་ཛྭ་ལ་ཨན་ལཱརྐ་ཧཱུཾ་ཧཱུཾ་ཧཱུཾ། ཨོཾ་སུཾ་བྷ་ནི་ནས། བཛྲ་ཧུཾ་ཧཱུཾ་ཕཊ་

[007A]༄༅། །རྣམ་པ་ཐམས་ཅད་དུ་འགྲོ་བ་རྣམས་བགེགས་དང་བྲལ་བར་གྱུར། བསྲུང་འཁོར་གྱི་དབུས་སུ་འབྱུང་བཞི་རིམ་བརྩེགས་རི་རབ་སྣ་ཚོགས་པདྨ་ལ་གནས་པའི་སྣ་ཚོགས་རྡོ་རྗེའི་ལྟེ་བར་སྣ་ཚོགས་པདྨ་
འདབ་མ་བརྒྱད་པའི་དབུས་སུ་མཚན་དཔེའི་ངོ་བོ། དབྱངས་སོ་གཉིས་དང། གསལ་བྱེད་བརྒྱད་བཅུ་ལས་དབྱངས་གསལ་གྱི་གཟུགས་བརྙན་དང་ལྡན་པའི་ཟླ་བ་དཀར་ལ་དམར་བའི་མདངས་ཅན། མེ་ལོང་དང་མཉམ་པ་
ཉིད་ཀྱི་ཡེ་ཤེས། རང་ནམ་མཁའི་ནཱ་དས་ཟླ་བ་དཀར་ལ་དམར་བའི་མདངས་ཅན་མཐོང་བ་ན། བདག་གི་སངས་རྒྱས་ཡབ་ཡུམ་གྱི་བྱང་སེམས་དཀར་དམར་གྱི་དབུས་སུ་སྐྱེ་བ་བླངས་ལ་སེམས་ཅན་གྱི་དོན་བྱའོ་སྙམ་པའི་འཕེན་
པ་དང་ལྡན་པས། ཟླ་བའི་དབུས་སུ་ནཱ་ད་ཞུགས་པ་ལས། རིམ་གྱིས་ནཱ་ད་ལས་ཐིག་ལེ། དེ་ལས་ཟླ་ཕྱེད། དེ་ལས་ཧའི་མགོ། དེ་ལས་ཧའི་ལུས། དེ་ལས་ཨུ་གྲུབ་པའི་ཚུལ་གྱིས་ཧཱུཾ་ཡིག་དཀར་ལ་དམར་བའི་
མདངས་ཅན་དུ་གྱུར་པ་ནི་སོ་སོར་རྟོགས་པའི་ཡེ་ཤེས། སྐྱེ་བ་སྤྲུལ་སྐུའི་རྣལ་འབྱོར་རོ། །ཧཱུཾ་ལས་འོད་ཟེར་འཕྲོས། དོན་གཉིས་བྱས། འདུས་ནཱ་ད་ལ་ཐིམ་ཞིང། ཧཱུཾ་ཡིག་ལྷན་སྐྱེས་ཀྱི་དགའ་བའི་རང་བཞིན་དུ་
གྱུར་པ་ནི་བྱ་བ་གྲུབ་པའི་ཡེ་ཤེས་སོ། །ཨོཾ་ཨཱཧཱུཾ། ཨོཾ་སརྦབཱི་ར་ཡོ་གའི་ནི་ཀཱ་ཡ་ཝཱ་ཀ་ཙིཏྟ་བཛྲ་སྭ་བྷཱ་ཝ་ཨཱཏྨ་ཀོཉྷཾ། ཨོཾ་བཛྲ་ཤུདྡྷ་སརྦ་དྷརྨྨབཛྲ་ཤུདྡྷོཉཧཾ། བླ་བ་དབྱངས་གསལ་ཧཱུཾ་དང་བཅས་པ་ཡོངས་སུ་

[007B] རྟེན་དང་བརྟེན་པའི་དཀྱིལ་འཁོར་ཐམས་ཅད་དུས་གཅིག་ཏུ་གྲུབ་པར་གྱུར་པ་ནི་ཆོས་ཀྱི་དབྱིངས་ཀྱི་ཡེ་ཤེས་ཏེ། དེ་ཡང་ཁང་པ་བརྩེགས་པའི་གཞལ་ཡས་ཁང་གྲུ་བཞི་པ། སྒོ་བཞི་པ། ཕྱི་ནས་རིམ་
པ་བཞིན་དཀར་སེར་དམར་ལྗང་སྔོ་བའི་རིམ་པ་ལྔ་དང་ལྡན་པའི་རིན་པོ་ཆེའི་རྩིག་པས་བསྐོར་བའི་སྟེང་ན། རིན་པོ་ཆེའི་ཕ་གུ་གཞི་དམར་པོ་ལ། རིན་པོ་ཆེ་ཟུར་གསུམ་པ་དང། གྲུ་བཞི་པ་ལ་སོགས་པས་སྤྲས་པ་
དེའི་སྟེང་ན་གནས་པའི་གསེར་གྱི་སྐ་རགས་བཞིའི་ཕྱི་ངོས་སུ། ཆུ་སྲིན་གྱི་ཁ་གནས་མུ་ཏིག་གི་དོ་ཤལ་དང་དོ་ཤལ་ཕྱེད་པ་འཕྱང་བ། དེའི་ཕྱི་ངོས་སུ་བྱ་འདབ་ལས་འཕྱང་བའི་རིན་པོ་ཆེའི་ཤར་བུ། དེའི་སྟེང་དུ་
པདྨ་འདབ་མ་ཕྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་བུམ་པ་ནས་ཐོན་པའི་རྒྱལ་མཚན་དང་བ་དན་བརྒྱད་བརྒྱད་ཀྱིས་མཛེས་པར་བྱས་པ། ཕྱིའི་སྟེང་གི་ཟུར་བཞི་ལ་གདུགས་བཞིས་བརྒྱན་པ་
རྩིག་པའི་འགྲམ་ནས་འདོད་ཡོན་གྱི་སྣམ་བུ་དམར་པོས་བསྐོར་བ་ལ། བཞུགས་སྟབས་དང་ཁ་དོག་སྣ་ཚོགས་པའི་ལྷ་མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་འཁྱུད་ཀྱི་མཚམས་དང། རྩིག་པའི་ཕྱི་
ནང་གི་ཟུར་བཞིར་ཟླ་པ་ཕྱེད་པ་ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེས་བརྒྱན་པ། སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་པའི་སྟེང་དུ་བུམ་པ་ལ་གནས་པའི་ཀ་བ་བཞི་བཞིས་བཏེག་པའི་རྟ་བབས་སྣམ་

[008A]༄༅། །བུ་བཅུ་གཅིག་དང་ལྡན་པའི་རྩེ་མོར་ཆོས་ཀྱི་འཁོར་ལོའི་གཡས་གཡོན་དུ་རི་དྭགས་ཕོ་མོ་དང་བཅས་པ། རྟ་བབས་ཀྱི་གཡས་གཡོན་དུ་བུམ་པ་བཟང་པོ་ལས་སྐྱེས་པའི་དཔག་བསམ་གྱི་ཤིང་ལ་
རྒྱལ་སྲིད་རིན་པོ་ཆེསྣ་བདུན་དང། བར་བར་དུ་གྲུབ་པ་ཐོབ་པ་དང། སྤྲིན་གྱི་གསེབ་ནས་བྱུང་བའི་ལྷའི་མེ་ཏོག་གི་འཕྲེང་བ་བཟུང་བ་རྣམས་ཀྱིས་ཀུན་ནས་མཛེས་པར་བྱས་པ། དེའི་ཕྱི་རོལ་ཏུ་སྣ་ཚོགས་
རྡོ་རྗེའི་ར་བས་བསྐོར་བའི་བསྲུང་འཁོར། དེའི་ཕྱི་རོལ་དུ་ཀལྤ་འཇིག་པའི་དུས་ཀྱི་མེ་ལྟ་བུ། ཁ་དོག་སྣ་ལྔ་པའི་རྡོ་རྗེའི་མེ་རི་སྟེང་དང་ལོགས་ཀུན་ཏུ་ཁྱབ་པར་གཡོན་བསྐོར་དུ་འཁྱིལ་ཞིང་འབར་བ། དེའི་
ཕྱི་རོལ་དུ་དུར་ཁྲོད་བརྒྱད། དེ་ལ་གནས་པའི་ཤིང་བརྒྱད། དེའི་རྩ་བ་ན་ཕྱོགས་སྐྱོང་བརྒྱད། ཤིང་གི་སྟོད་ཀྱི་ཡལ་གའི་གསེབ་ནས་ལུས་ཕྱེད་ཐོན་པའི་ཞིང་སྐྱོང་བརྒྱད། ཐུགས་རྗེའི་ཆུ་བརྒྱད། དེ་ལ་གནས་
པའིཀླུ་བརྒྱད། ཆུའི་སྟེང་གི་ནམ་མཁའ་ལ་གནས་པའི་སྤྲིན་བརྒྱད། རི་བརྒྱད། དེ་ལ་གནས་པའི་མཆོད་རྟེན་དཀར་པོ་བརྒྱད། གཞན་ཡང་ཡེ་ཤེས་ཀྱི་མེ་བརྒྱད། ཁྭ་དང། འུག་པ་དང། བྱ་
རྒོད་དང། ལྕེ་སྦྱང་དང། འོལ་བ་ཕོ་མོ་དང། སྦྲུལ་བ་ལང་གི་མགོ་ཅན་ལ་སོགས་པ་ཕྱོགས་སུ་རྒྱུ་ཞིང། གནོད་སྦྱིན་དང། རོ་ལངས་དང། སྲིན་པོ་རྣམས་ཀྱིས་ཀཱི་ལི་ཀཱི་ལི་སྒྲ་ཆེན་པོ་སྒྲོགས་པ་

[008B] རིག་པ་འཛིན་པ་དང། དམ་ཚིག་སྤྱོད་པའི་རྣལ་འབྱོར་པ་དང། རྣལ་འབྱོར་མས་བཅོམ་ལྡན་འདས་ལ་རྩེ་གཅིག་ཏུ་བལྟ་བ། གཅེར་བུ་སྐྲ་བཤིག་པ། ཕྱག་རྒྱ་ལྔས་བརྒྱན་པ། ཅང་
ཏེའུ་དང་ཐོད་པ་དང་ཁ་ཊྭཾ་ག་འཛིན་པ། ཐོད་པའི་སྤྱི་བོར་བརྒྱན་པ། རྒོད་ཅིང་དུར་ཁྲོད་དུ་འཇུག་པ་སོགས་ཀྱིས་ཤིན་ཏུ་ངོ་མཚར་བར་བྱེད་པའོ། །གཞལ་ཡས་ཁང་གི་ནང་དུ་ཀ་བ་བརྒྱད་ཀྱིས་བཏེག་པའི་
རྡོ་རྗེའི་གདུང་བཞིས་མཛེས་པར་ཕུབ་པའི་རྩེ་མོར་རྡོ་རྗེ་ནོར་བུ་རིན་པོ་ཆེའི་ཏོག་གིས་སྤྲས་པ། གཞལ་ཡས་ཁང་གི་ནང་གི་སྟེང་དང་འོག་རྣམས་ཤར་དཀར། བྱར་ལྗང། ནུབ་དམར། ལྷོ་སེར། དབུས་
སྔོ་བ། དེའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཉི་གདན་ལ། རང་ཉིད་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་མཐིང་ག། ཞལ་བཞི་པའི་རྩ་ཞལ་ནག། གཡོན་ཞལ་ལྗང། རྒྱབ་
ཞལ་དམར། གཡས་ཞལ་སེར་བ། ཞལ་རེ་རེ་ལ་ཡང་སྤྱན་གསུམ་གསུམ་པ། ཕྱག་བཅུ་གཉིས་པ། དཔྲལ་བར་རྡོ་རྗེ་རྩེ་ལྔ་པའི་ཕྲེང་བ་འཛིན་པ། ཞབས་གཡས་བརྐྱང་པས་འཇིགས་བྱེད་ནག་པོའི་
མགོ་བོ་མནན་ཅིང། གཡོན་བསྐུམས་པས་དུས་མཚན་མ་དམར་མོའི་ནུ་མ་མནན་པ། ཕྱག་དང་པོ་གཉིས་ཀྱིས་རྡོར་དྲིལ་འཛིན་པས་རྡོ་རྗེ་ཕག་མོ་ལ་འཁྱུད་པ། དེའི་འོག་མ་གཉིས་ཀྱིས་གང་པོ་ཆེའི་ཕག་
[009A]༄༅། །པ་བསྡིགས་མཛུབ་དང་བཅས་པས་བརྐྱངས་ཏེ་འཛིན་པ། གཡས་གསུམ་པ་ན་ཌཱ་མ་རུ། བཞི་པ་ན་དགྲ་སྟ། ལྔ་པ་ན་གྲི་གུག། དྲུག་པ་ན་མདུང་རྩེ་གསུམ་པ། གཡོན་པའི་ཕྱག་གསུམ་
པ་ན་རྡོ་རྗེས་མཚན་པའི་ཁ་ཊྭཾ་ག། བཞི་པ་ན་ཁྲག་གིས་གང་བའི་ཐོད་པ། ལྔ་པ་ན་རྡོ་རྗེའི་ཞགས་པ། དྲུག་པ་ན་ཚངས་པའི་མགོ་གདོང་བཞི་པ་བསྣམས་པ། སྣ་ཚོགས་རྡོ་རྗེས་མཚན་པའི་རལ་པའི་ཐོར་ཅོག་ཅན་
དབུ་རེ་རེ་ལ་ཐོད་པ་སྐམ་པོ་ལྔ་ལྔས་བརྒྱན་ཅིང། དབུའི་གཡོན་དུ་ཅུང་ཟད་ཡོ་བའི་ཟླ་བ་ཕྱེད་པ་འཕྱང་བ། ཞལ་རྣམ་པར་འགྱུར་ཞིང། མཆེ་བ་བཞི་བཞི་གཙིགས་པ། སྒེག་པ་དཔའ་བ་མི་སྡུག་པ་སྟེ་སྐུའི་ཉམས་གསུམ་
དང༑ རྒོད་པ་དང་དྲག་ཤུལ་འཇིགས་སུ་རུང་བ་སྟེ་གསུང་གི་ཉམས་གསུམ་དང། སྙིང་རྗེ་བ་དང་རྔམ་པ་ཞི་བ་སྟེ་ཐུགས་ཀྱི་ཉམས་གསུམ་སྟེ་གར་གྱི་ཉམས་དགུ་དང་ལྡན་པ། སྟག་གི་པགས་པའི་ཤམ་ཐབས་
ཅན༑ མིའི་རྒྱུ་མ་ལ་བརྒྱུས་པའི་མི་མགོ་ལྔ་བཅུའི་ཕྲེང་བ་འཕྱང་བ། ཕྱག་རྒྱ་དྲུག་གིས་རྒྱས་བཏབ་པ། མི་རུས་ཀྱི་ཐལ་བ་ལུས་ཐམས་ཅད་ལ་བྱུགས་པའོ། །བཅོམ་ལྡན་འདས་ལ་མངོན་དུ་ཕྱོགས་པར་བཅོམ་ལྡན་
འདས་མ་རྡོ་རྗེ་ཕག་མོ་སྐུ་མདོག་དམར་མོ་ཞལ་གཅིག་ཕྱག་གཉིས་ཀྱི་ཕྱག་གཡོན་པས་ཡབ་ཀྱི་མགུལ་ནས་འཁྱུད་པའི་ཐོད་པ་ན་བདུད་བཞི་ལ་སོགས་པའི་ཁྲག་གིས་གང་བ་བསྣམས་ནས་ཡབ་ཀྱི་ཞལ་དུ་སྟོབ་པ་

[009B] སྤྱན་གསུམ་དམར་ཞིང་མེ་ལྟར་འབར་བ། བྱིན་པ་གཉིས་ཀྱིས་ཡབ་ཀྱི་བརླའི་སྟེང་དུ་
ལེགས་པར་འཁྲིལ་པ། ཐུགས་རྗེའི་བདག་ཉིད་ཅན། ཕྱག་རྒྱ་ལྔས་བརྒྱན་པ། མི་མགོ་སྐམ་པོ་ལྔའི་ཐོད་དང། སྐམ་པོ་ལྔ་བཅུའི་དོ་ཤལ་ཅན་ནོ། །འདབ་མ་རྣམས་ལ་ཤར་དུ་མཁའ་འགྲོ་མ་ནག་
མོ༑ བྱང་དུ་ལཱ་མ་ལྗང་གུ། ནུབ་ཏུ་ཁཎྜ་རོ་ཧི་དམར་མོ། ལྷོར་གཟུགས་ཅན་མ་སེར་མོ། ཐམས་ཅད་ཀྱང་ཞལ་གཅིག་ཕྱག་བཞི་པའི་གཡས་གཉིས་ཀྱིས་གྲི་གུག་དང་ཌཱ་མ་རུ། གཡོན་གཉིས་ཀྱིས་
ཐོད་པ་དང་ཁ་ཊཱཾ་ག་འཛིན་པ། གཅེར་མོ་སྐྲ་བཀྲོལ་བ། ཐོད་སྐམ་ལྔའི་དབུ་བརྒྱན་དང། སྐམ་པོ་ལྔ་བཅུའི་དོ་ཤལ་ཅན། ཕྱག་རྒྱ་ལྔས་བརྒྱན་ཅིང། རོ་གདན་ལ་གཡས་བརྐྱང་གིས་བཞུགས་པ་
མཚམས་བཞིར་བདུད་རྩིས་གང་བའི་བུམ་པའི་སྟེང་དུ་ཀ་པཱ་ལ་བྱང་ཆུབ་ཀྱི་སེམས་ཀྱིས་གང་བ་རེ་རེ། ཡབ་ཀྱི་ལྟེ་བ་དང་ཐུགས་ཀ། ཡུམ་གྱི་མགྲིན་པ་དང་སྤྱི་བོར་ཟླ་གདན་ལ་ཡུམ་གྱི་སྙིང་པོ་དང་ཉེ་སྙིང་
ཡུམ་གྱི་ལྟེ་བ་དང་ཐུགས་ཀ། ཡབ་ཀྱི་མགྲིན་པ་དང་སྤྱི་བོར་ཉི་གདན་ལ་ཡབ་ཀྱི་སྙིང་པོ་དང་ཉེ་སྙིང་རྣམས་ཕན་ཚུན་ཞལ་སྦྱོར་ཞིང་འོད་ཟེར་འཁྱུད་པའི་རྣམ་པར་གྱུར། ཨོཾ་ཤྲཱི་མཧཱ་སུ་ཁ་བཛྲ་ཧེ་ཧེ་རུ་རུ་ཀཾ་ཨཱཧུཾ་ཧཱུཾ་

[010A]༄༅། །ཕཊ་སཱཧཱ། ཡབ་ཡུམ་སྙོམས་པར་ཞུགས་པའི་བྱང་ཆུབ་ཀྱི་སེམས་སྤྱི་བོ་ནས་མགྲིན་པར་སླེབ་པ་ན་དགའ་བ། མགྲིན་པ་ནས་སྙིང་གར་སླེབ་པ་ན་མཆོག་དགའ། སྙིང་ཁ་ནས་ལྟེ་བར་སླེབ་
པ་ན་ཁྱད་དགའ། ལྟེ་བ་ནས་ནོར་བུའི་རྩེར་སླེབ་པ་ན་ལྷན་སྐྱེས་བདེ་སྟོང་དབྱེར་མེད་དུ་སྦྱར་བ་ནི་བྱང་ཕྱོགས་སོ་བདུན་གྱི་ངོ་བོ་ལྷ་ལྔའི་རྣམ་པར་ཤར་བ་ནམ་མཁའི་འཇའ་ཚོན་ལྟ་བུར་གྱུར། དེ་ནས་གོ་ཆ་འགོད་པ་
ནི༑ རང་གི་སྙིང་ཁར་ཟླ་གདན་ལ་རྡོ་རྗེ་སེམས་དཔའི་ངོ་བོ་ཨོཾ་ཧ་དཀར་པོ། མགོ་བོརྙི་མ་ལ་རྣམ་སྣང་གི་ངོ་བོ་ན་མ་ཧི་སེར་པོ། སྤྱི་གཙུག་ཏུ་ཉི་མ་ལ་པདྨ་གར་དབང་གི་ངོ་བོ་སཱཧཱ་ཧུ་དམར་པོ། ཕྲག་པ་གཉིས་
སུ་ཉི་མ་ལ་དཔལ་ཧེ་རུ་ཀའི་ངོ་བོ་བཽ་ཥ་ཊ་ཧེ་ནག་པོ། མིག་གཉིས་སུ་ནི་མ་ལ་རྡོ་རྗེ་ཉི་མའི་ངོ་བོ་ཧཱུཾ་ཧཱུཾ་ཧོ་དམར་སེར། དཔྲལ་བར་ཉི་མ་ལ་ཡན་ལག་ཐམས་ཅད་ཀྱི་ལུས་དབང་ཀྱི་རང་བཞིན་རྟ་མཆོག་གི་
ངོ་བོ་ཕཊ་ཧཾ་ལྗང་ཀུ། གཙོ་མོའི་ལྟེ་བར་ཉི་མ་ལ་རྡོ་རྗེ་ཕག་མོའི་ངོ་བོ་ཨོཾ་བཾ་དམར་པོ། སྙིང་གར་ཉི་མ་ལ་གཤིན་རྗེ་མའི་ངོ་བོ་ཧཾ་ཨོཾ་སྔོན་པོ། མགྲིན་པར་ཟླ་བ་ལ་རྨོངས་བྱེད་མའི་ངོ་བོ་ཧྲཱིཾ་མོཾ་དཀར་པོ་
མགོ་བོར་ཉི་མ་ལ་སྐྱོང་བྱེད་མའི་ངོ་བོ་ཧྲཱིཾ་ཧྲཱིཾ་སེར་པོ། སྤྱི་གཙུག་ཏུ་ཉི་མ་ལ་སྐྲག་བྱེད་མའི་ངོ་བོ་ཧཱུཾ་ཧཱུཾ་ལྗང་ཀུ། དཔྲལ་བར་ཉི་མ་ལ་ཡན་ལག་ཐམས་ཅད་ཀྱི་ལུས་དབང་གི་རང་བཞིན་ཙཎྜི་ཀའི་ངོ་བོ་ཕཊ་

[010B] སྤྱི་བོ་ལ་སོགས་པའི་གནས་ཉེར་བཞིར་ཉི་གདན་ལ། པཱུ། ཛཱ། ཨོ། ཨ། གོ། རཱ། དེ། མཱ། ཀཱ། ཨོ། ཏྲི། ཀོ། ཀཱ། ལ། ཀ། ཧི། པྲེ། ཀྲི། སཽ། སུ། ན། སི་
མ། ཀུ་རྣམས་ཐིག་ལེས་བརྒྱན་པར་གྱུར། ལྷ་ཐམས་ཅད་ཀྱི་སྤྱི་བོར་ཟླ་བ་ལ་ཨོཾ་དཀར་པོ། མགྲིན་པར་པདྨ་ལ་ཨཱདྨར་པོ། སྙིང་གར་ཉི་མ་ལ་ཧཱུཾ་སྔོན་པོ། འབར་བའི་ཕྱག་རྒྱ་དཔྲལ་བར་བསྐོར་ཏེ་
ཕཻཾ་རང་གི་ཐུགས་ཀའི་ཉི་གདན་ལ་གནས་པའི་ཧཱུཾ་ཡིག་གི་འོད་ཟེར་གྱིས་བསྒོམས་པ་དང་འདྲ་བའི་ཡེ་ཤེས་བ་དབང་གི་ལྷ་མཆོད་པའི་ལྷ་མོ་དང་བཅས་པ་སྤྱན་དྲངས། འོད་ཟེར་རང་གི་སྙིང་གར་ཐིམ་
པར་གྱུར། ཧཱུཾ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཨརྒྷཾ་ནས་ཤཔྟའི་བར་གྱིས་མཆོད། ཛཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། ཨོཾ་ཡོ་ག་ཤུདྡྷ་སོགས་བརྗོད་ལ། ཨོཾ་ཨརྒྷཾ་པྲ་ཏཱི་ཙྪ་
ཧཱུཾ་སཱཧཱ། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། སྒོ་མཚམས་མ་བརྒྱད་ཀྱིས་བགེགས་བསྐྲད། དཔའ་བོ་རྣམས་ཀྱིས་ཤིས་པ་
བརྗོད། དཔའ་མོ་རྣམས་ཀྱིས་རྡོ་རྗེའི་གླུ་ལེན། གཙོ་བོ་དབང་བསྐུར་བའི་དགོངས་པ་མཛད། ཡུམ་བཞི་ཕག་མོ་དང་ལྔས་ཕྱག་གཡོན་པའི་ཐོད་པ་ཅུང་ཟད་ཡོ་བར་བྱས་ཏེ། ཇི་ལྟར་བལྟམས་པ་

[011A]༄༅། །ནས་ཤྲཱི་ཡེ་ཨཱཧཱུཾ། ཞེས་དབང་བསྐུར་བས་གཙོ་བོ་ལ་རྡོ་རྗེ་སེམས་དཔའ། ཕག་མོ་ལ་མི་བསྐྱོད་པ། མཁའ་འགྲོ་མ་བཞི་ལ་རིན་ཆེན་འབྱུང་ལྡན་གྱིས་དབུ་བརྒྱན་ཅིང། དབང་གི་
ལྷ་རྣམས་ཀྱང་རང་ཉིད་ལ་ཐིམ་པར་གྱུར། དེ་ནས་བྱིན་གྱིས་བརླབས་པའི་མཆོད་པ་འབུལ་བ་ནི། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། དེ་བཞིན་དུ་སྦྱར་ཏེ། པཱ་ཏྱཾ། ཨཉྩ་སཱ་ཎཾ་
པྲོཀྵ་ཎཾ། པུཥྤེ་ནས་སརཤ་པྲ་ཏཱི་ཙྪ་ཧཱུཾ་སཱཧཱ། སྤྲོ་ན། ཨོཾ་བཛྲ་ཝཱི་ཎི་ཧུཾ་ཧཱུཾ་ཕཊ། དེ་བཞིན་དུ་སྦྱར་ཏེ། བཛྲ་ཝཾ་ཤེ། བཛྲ་མྲྀ་ཏཾ་གེ། བཛྲ་མུ་ར་ཛེ། བཛྲ་ཧཱ་སྱ། བཛྲ་ལཱ་སྱ། བཛྲ་གིརྟི། བཛྲ་ནྲི་ཏྱ་
བཛྲ་པུཥྤེ། བཛྲ་དཧུ་བེ། བཛྲ་དའི་པེ། བཛྲ་གནྡྷེ། རཱུ་པ་བཛྲི། རཱ་ས་བཛྲི། སྤརཤ་བཛྲི། དྷརྨྨ་དྷཱ་ཏུ་བཛྲི། སྦྱར་ཏེ་རིག་མ་བཅུ་དྲུག་གིས་མཆོད། མགྲོན་རྣམས་ཀྱི་ལྗགས་ཧཱུཾ་དཀར་པོ་ལས་བྱུང་བའི་རྡོ་རྗེ་དཀར་པོ་རྩེ་
གསུམ་པ་ནས་འབྲུ་ཙམ་འཁོད་པར་གྱུར། ཨོཾ་མཆོད་དོ་ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཞེས་པ་ནས། དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱཧཱུཾ། རྒྱལ་
བ་རྡོ་རྗེ་འཆང་གི་ཡུམ་ཆེན་རྡོ་རྗེ་ཕག་མོའི་གྲུབ་ཆེན་དྲིལ་བུ་པའི་གྲུབ་ཆེན་རུས་སྦལ་ཞབས་ཀྱི་གྲུབ་ཆེན་ཛཱ་ལནྡྷ་ར་པའི་གྲུབ་ཆེན་ཀརྣ་པའི་གྲུབ་ཆེན་གུ་གྱ་པའི་གྲུབ་ཆེན་རྣམ་རྒྱལ་བའི་

[011B]
རྗེ་བཙུན་གྲགས་པ་རྒྱལ་མཚན་གྱི་ཆོས་རྗེས་སྐྱ་པཎྜི་ཏའི་འགྲོ་མགོན་ཆོས་རྒྱལ་འཕགས་པའི་ཁྲོ་ཕུ་རིན་པོ་ཆེའི་ཡང་རྩེ་བ་རིན་ཆེན་སེང་གེའི་ཆོས་རྗེ་བུ་སྟོན་རིན་ཆེན་གྲུབ་ཀྱི་ཐུགས་སྲས་རིན་ཆེན་
རྣམ་རྒྱལ་གྱི་ཀུན་མཁྱེན་ཤེས་རབ་དཔལ་བཟང་གི་མཁས་གྲུབ་དགེ་ལེགས་དཔལ་བཟང་པོའི་ཞ་ལུ་བ་ལེགས་པ་རྒྱལ་མཚན་གྱི་རྒྱ་མ་བ་རིན་ཆེན་རྒྱལ་མཚན་གྱི་ཉན་པོ་ཤཱཀྱ་རྒྱལ་མཚན་གྱི་རྗེ་
ཡོན་ཏན་བཤེས་གཉེན་གྱི་ཆོས་རྗེ་བློ་གྲོས་རྣམ་རྒྱལ་གྱི་ཤར་ཆེན་རིན་ཆེན་རྒྱལ་མཚན་གྱི་སྒོམ་སྡེ་བ་ནམ་མཁའ་རྒྱལ་མཚན་གྱི་རྡོ་རྗེ་འཆང་པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་
དཔལ་བཟང་པོའི་རྡོ་རྗེ་འཆང་ཆེན་པོ་ཁྱབ་བདག་དཀོན་མཆོག་རྒྱལ་མཚན་དཔལ་བཟང་པོའི་དྲིན་ཅན་རྩ་བའི་བླ་མ་རིན་པོ་ཆེའི་དབང་བསྐུར་རྒྱུད་ཨོཾ་ཧྲཱིཧ་ཧ་ཧུཾ་ཧཱུཾ་ཕཊ་ཨོཾ་ཨཱཧཱུཾ། ཨོཾ་སརྦ་བུདྡྷ་ཌཱ་ཀི་ཎཱི་
ཡེ་བཛྲ་ཝརྞ་ནཱི་ཡེ་ཧུཾ་ཧཱུཾ་ཕཊ་སཱཧཱ་ཨོཾ་ཨཱཧཱུཾ། ཨོཾ་ཌཱ་ཀི་ནཱི་ཡེ་ཧུཾ་ཧཱུཾ་ཕཊ་ཨོཾ་ལཱ་མེ་ཧུཾ་ཧཱུཾ་ཕཊ་ཨོཾ་ཁཎྜ་རོ་ཧི་ཧུཾ་ཧཱུཾ་ཕཊ། ཨོཾ་རཱུ་པི་ནི་ཧུཾ་ཧཱུཾ་ཕཊ་རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་གྱི་ལྷ་

[012A]༄༅། །ཚོགས་འཁོར་དང་བཅས་པ་རྣམས་ཀྱི་ཞལ་དུ་སྔོན་སངས་རྒྱས་མཐོང་བ། དམ་པའི་ཆོས་ཐོས་པ། འཕགས་པའི་དགེ་འདུན་ལ་བསྟེན་པ་ཞེས་པ་ནས། ལྷར་གྱུར་པ་རྣམས་ཀྱི་ཞལ་
དུ་ཨོཾ་ཨཱཧཱུཾ། ཨོཾ་བཛྲ་ཨ་མྲྀ་ཏ་སྭ་ད་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། མགྲོན་རྣམས་ཡེ་ཤེས་ཀྱི་བདུད་རྩིས་མཉེས་ཤིང་ཚིམ་པར་གྱུར། རང་ཡབ་ཡུམ་སྙོམས་པར་ཞུགས་པའི་བྱང་ཆུབ་ཀྱི་སེམས་སྤྱི་བོ་ནས་མགྲིན་པར་
ཞེས་པ་ནས། ལྷན་སྐྱེས་ཀྱི་དགའ་བ་སྐྱེས། དཀྱིལ་འཁོར་པའི་ལྷ་ཐམས་ཅད་ཀྱིས་ཀྱང་ལྷན་ཅིག་སྐྱེས་པའི་དགའ་བ་ཉམས་སུ་མྱོང་ནས་བདེ་བ་ཆེན་པོ་དང། དེ་ཁོ་ན་ཉིད་དབྱེར་མི་ཕྱེད་པའི་ཏིང་ངེ་འཛིན་ལ་
སྙོམས་པར་ཞུགས་པས་གསང་བ་དང་དེ་ཁོ་ན་ཉིད་ཀྱི་མཆོད་པས་དགྱེས་པར་གྱུར། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧུཾ་ཧཱུཾ་ཕཊ་ཌཱ་ཀི་ནཱི་ཛཱ་ལ་ཤཾ་བྷ་རཾ་སཱཧཱ། ཨོཾ་ཧྲཱིཧ་ཧ་ཧུཾ་ཧཱུཾ་ཕཊ། ཨོཾ་བཛྲ་བཻ་རོ་ཙ་ནཱ་ཡེ་ཧུཾ་ཧཱུཾ་ཕཊ། ཨོཾ་
སརྦ་བུདྡྷ་ཌཱ་ཀཱི་ནཱི་ཡེ་བཛྲ་ཝརྞ་ནཱི་ཡེ་ཧུཾ་ཧཱུཾ་ཕཊ་སཱཧཱ། ཨོཾ་ཌཱ་ཀི་ནཱི་ཡེ་ཧུཾ་ཧཱུཾ་ཕཊ། ཨོཾ་ལཱ་མེ་ཧུཾ་ཧཱུཾ་ཕཊ། ཨོཾ་ཁཎྜ་རོ་ཧི་ཧུཾ་ཧཱུཾ་ཕཊ། ཨོཾ་རཱུ་པི་ནི་ཧུཾ་ཧཱུཾ་ཕཊ། ཅེས་གཙོ་འཁོར་རྣམས་ཀྱི་སྔགས་བརྗོད་ཅིང་སྔགས་མཆོད་བྱའོ།།
དེ་ནས། ཨོཾ་བཅོམ་ལྡན་དཔའ་བོ་དབང་ཕྱུག་ལ་ཕྱག་འཚལ་ཧུཾ་ཧཱུཾ་ཕཊ། །ཨོཾ་བསྐལ་པ་ཆེན་པོའི་མེ་དང་མཉམ་པའི་འོད་ཧུཾ་ཧཱུཾ་ཕཊ། །ཨོཾ་རལ་པའི་ཅོད་པཎ་མི་བཟད་པ་དང་ལྡན་ཧུཾ་ཧཱུཾ་ཕཊ། །ཨོཾ་མཆེ་བ་རྣམ་པར་

[012B] །ཨོཾ་སྟོང་ཕྲག་ཕྱག་ནི་འབར་བའི་འོད་ཟེར་ཅན་ཧུཾ་ཧཱུཾ་ཕཊ། །ཨོཾ་དགྲ་སྟ་ཞགས་གདེངས་མདུང་དང་ཁ་ཊཱཾ་འཛིན་ཧུཾ་ཧཱུཾ་ཕཊ། །ཨོཾ་སྟག་གི་པགས་པའི་ན་བཟའ་
འཛིན་པ་ཅན་ཧུཾ་ཧཱུཾ་ཕཊ། །ཨོཾ་སྐུ་ཆེན་དུང་ཁ་བགེགས་མཐར་མཛད་ལ་འདུད་ཧུཾ་ཧཱུཾ་ཕཊ། །ཨོཾ་བཅོམ་ལྡན་འདས་མ་རྡོ་རྗེ་ཕག་མོ་ལ་ཕྱག་འྪལྷུཾ་ཧཱུཾ་ཕཊ། །ཨོཾ་འཕགས་མ་རིག་མའི་དབང་ཕྱུག་ཁམས་
གསུམ་གྱིས་མི་ཐུབ་ཧུཾ་ཧཱུཾ་ཕཊ། །ཨོཾ་འབྱུང་པོའི་འཇིགས་པ་ཐམས་ཅད་རྡོ་རྗེ་ཆེན་པོས་འཇོམས་ཧུཾ་ཧཱུཾ་ཕཊ། །ཨོཾ་རྡོ་རྗེ་གདན་བཞུགས་གཞན་གྱིས་མི་ཐུབ་དབང་བྱེད་སྤྱན་ཧུཾ་ཧཱུཾ་ཕཊ། །ཨོཾ་གཏུམ་མོ་ཁྲོ་མོའི་
གཟུགས་ཀྱི་ཚངས་པ་སྐེམས་པར་ལྡན་ཧུཾ་ཧཱུཾ་ཕཊ། །ཨོཾ་བདུད་རྣམས་སྐྲག་ཅིང་སྐེམས་པས་གཞན་གྱིཕྱོགྶ་ལས་རྒྱལ་ཧུཾ་ཧཱུཾ་ཕཊ། །ཨོཾ་རྨུགས་བྱེད་རེངས་བྱེད་རྨོངས་བྱེད་ཀུན་ལས་རྣམ་པར་རྒྱལ་ཧུཾ་ཧཱུཾ་
ཕཊ༑ ༑ཨོཾ་རྡོ་རྗེ་ཕག་མོ་སྦྱོར་ཆེན་འདོད་དབང་མ་ལ་འདུད་ཧུཾ་ཧཱུཾ་ཕཊ། །ཅེས་ཡབ་ཡུམ་གྱི་རྐང་བརྒྱད་དང། ཧེ་རུ་ག་དཔལ་དཔའ་བོ་ཆེ། །རྣམ་དག་རྡོ་རྗེའི་དབང་ཕྱུག་དང། །རྗེས་ཆགས་ཆགས་པ་ཆེ་
རྣམས་ཀྱི། །རྡོ་རྗེ་པག་མོ་དེ་ལ་འདུད། །གནས་དང་ཉེ་བའི་གནས་དང་ཞིང། །འདུས་དང་དུར་ཁྲོད་གནས་པ་ཡི། །དཔའ་བོ་དཔའ་མོ་དབང་ཕྱུག་མ། །ཀུན་ལ་བདག་ནི་གུས་ཕྱག་འཚལ། །ཞེས་

[013A]༄༅། །པས་བསྟོད། འཚམས་འདིར་ཟབ་པ་དང་རྒྱ་ཆེ་བའི་བསྐྱེད་རིམ་གྱི་གཙོ་བོ་རྣལ་འབྱོར་ལ་རྩེ་གཅིག་ཏུ་བརྩོན་པར་བྱའོ། །སྐྱོ་ན། བགྲང་ཕྲེང་གསུང་རྡོ་རྗེའི་རང་བཞིན་དུ་གྱུར་པར་བསམས་
ལ། དོ་ལིའི་བཟླས་པ་འམ་ཡང་ན། ལྷ་རྣམས་ཀྱི་ཐུགས་ཁར་ཉི་གདན་ལ་གནས་པའི་ཧཱུཾ་ཡིག་གི་མཐར་བཟླས་བྱའི་སྔགས་ཀྱིས་བསྐོར་བ་ལས་ལྷའི་ཚོགས་སྤྲོས། འགྲོ་བའི་དོན་བྱས། སླར་འདུས་ཏེ་
ཐུགས་ཁའི་ཧཱུཾ་ལ་ཐིམ་པས་སྤྲོ་བ་དང་བསྡུ་བའི་མཛད་པ་ཅན་དུ་གྱུར་ཞིང་ལྷ་ཐམས་ཅད་ཀྱི་ཞལ་ནས་སྔགས་ཀྱི་སྒྲ་འབྱུང་བར་གྱུར་པར་བསམ་ལ་བཟླས་པ་བྱ། མཐར་ཡིག་བརྒྱ་བརྗོད། སྲིད་པ་གསུམ་
པར་སྐུ་ནི་རྗེས་ཆགས་དུལ་བར་ལྡན། །འོད་ཟེར་སྔོན་པོ་སྟོང་ལྡན་ཉི་མ་བརྒྱ་སྟོང་ལྡན། །རྣམ་མང་སྐུ་དང་ཆ་ལུགས་རྗེས་ཆགས་སེམས་པར་ལྡན། །ཧེ་རུ་ཀ་དཔལ་དེ་དང་ལྷན་ཅིག་གར་བྱེད་ཤོག་
ལྷ་མོ་ཚད་མ་དམ་ཚིག་ཚད་མ་དང། །དེ་བརྗོད་གསུང་ཡང་མཆོག་ཏུ་ཚད་མ་སྟེ། །བདེན་པ་དེ་དག་གིས་ནི་ལྷ་མོ་རྣམས། །བདག་ཅག་རྗེས་སུ་འཛིན་པའི་རྒྱུར་གྱུར་ཅིག་སེམས་ཅན་ཀུན་གྱི་དོན་གྱི་
ཕྱིར། །སོགས་བྱའོ། །གཏོར་མ་འབུལ་བ་ནི། ནང་མཆོད་ལྟར་བྱིན་གྱིས་བརླབ། ཕཻཾ་རང་གི་ཐུགས་ཁའི་ཉི་གདན་ལ་གནས་པའི་ཧཱུཾ་ཡིག་གི་འོད་ཟེར་གྱིས་དུར་ཁྲོད་བརྒྱད་ན་གནས་པའི་ཕྱོགས་སྐྱོང་

[013B] ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཨརྒྷཾ་ནས་ཤཔྟའི་བར་གྱིས་མཆོད། ལག་པ་གཉིས་ཨ་ཨཱ་ཨི་ཨཱི་ནས་
ཀྵ་ཡོངས་སུ་གྱུར་པ་ལས་ཟླ་བ་དང་ཉི་མའི་རང་བཞིན་ཅན་དུ་གྱུར་པའི་དབུས་སུ་ཧཱུཾ་ཡིག། ཨོཾ་ཨ་ནྱོ་ནྱ། ཨ་ནུ་ག་ཏ། སརྦྦ་དྷརྨྨཔ་ར་སྥ་ར། ཨ་ནུ་པྲ་བིཥྚ་སརྦྦ་དྷརྨྨ་ཨ་ཏྱནྟ་ཨ་ནུ་པྲ་བིཥྚ་སརྦྦ་དྷརྨྨ་ཨོཾ་ཨཱ་
ཧཱུཾ༑ ཟླ་ཉི་ཧཱུཾ་དང་བཅས་པ་ཡོངས་སུ་གྱུར་པ་ལས་རྡོ་རྗེ་ཐལ་མོར་གྱུར། སུ་ལྷ་མོ་ཚད་མ་ནས་རྒྱུར་གྱུར་ཅིག་མཆོད་པའི་འཁོར་གསུམ་པོ་བདེ་སྟོང་དབྱེར་མེད་དུ་གྱུར། མགྲོན་རྣམས་ཀྱི་ལྗགས་ཧཱུཾ་དཀར་
པོ་ལས་བྱུང་བའི་རྡོ་རྗེ་རྩེ་གསུམ་པ་དཀར་པོ་ནས་འབྲུག་མ་འཁོད་པའི་རྡོ་རྗེའི་འོད་ཟེར་གྱི་སྦུ་གུས་དྲངས་ཏེ་གསོལ་བར་གྱུར། རྡོ་རྗེའི་ཐལ་མོ་ཁ་ཕྱེ་བས། ཨོཾ་ཨཱབཛྲ་ཨ་ར་ལི་ཧོཛཧཱུཾ་བཾ་ཧོབཛྲ་ཌཱ་ཀི་
ནྱ་ས་མ་ཡ་སྟྭཾ་ཏྲི་ཤྱ་ཧོཿ་ལན་གསུམ་གྱིས་གཙོ་འཁོར་ཐམས་ཅད་ལ་འབུལ། ཆུ་གཉིས་ཉེར་སྤྱོད་རོལ་མོ་རིག་མ་བཅུ་དྲུག་གིས་མཆོད། ནང་མཆོད་འབུལ། རྐང་བརྒྱད་ཀྱིས་བསྟོད། སྲིད་པ་དང་མཉམ་
ཞི་བ་ཆགས་བཅོམ་ཀུན་ཏུ་རྟོག་པ་འཇོམས། །ཁྱོད་ནི་དངོས་པོ་མཐའ་དག་མཁའ་ལྟར་གཟིགས་པ་དང་ལྡན་པ། །མགོན་པོ་ཤིན་ཏུ་བརྩེ་བ་ལྕི་བའི་ཆུས་བརླན་ཐུགས་ཀྱི་ཆུས། །མཛོད་ཅིག་ལྷ་མོ་རྣམས་
[008A]༄༅། །ཀྱིས་བདག་ལ་ཤིན་ཏུ་རྗེས་བཙེར་མཛོད། །དུར་ཁྲོད་བརྒྱད་ན་གནས་པའི་ཕྱོགས་སྐྱོང་ངང་ཞིང་སྐྱོང་འཁོར་དང་བཅས་པ་རྣམས་སྐད་ཅིག་གིས་འོད་གསལ་དུ་བཅུག་པ་ལས་བདེ་མཆོག་གི་
ལྷ་ཡབ་ཡུམ་གྱི་སྐུར་བཞེངས་པའི་མགྲོན་ཞེས་པ་ནས། ཡིད་ལ་འདོད་པ་ཀུན་འགྲུབ་ཤོག་གི་བར་སྔོན་འགྲོའི་གཏོར་མ་ལྟར་བྱ། ཡིག་བརྒྱ་བརྗོད། ཨོཾ་ཡོ་ག་ཤུདྡྷསརྦ་དྷརྨྨ་ཡོ་ག་ཤུདྡྷོ་ཉཧཾ། ཨོཾ་ཨཱཧཱུཾ་
བཛྲ་མུཿ་འཇིག་རྟེན་པ་རྣམས་རང་གནས་སུ་གཤེགས་པར་གྱུར། དཀྱིལ་འཁོར་གྱི་འཁོར་ལོ་རྣམས་རང་ཉིད་ལ་ཐིམ་པར་གྱུར། སྲིད་པ་གསུམ་འབར་སྐུ་ནི་སོགས་བྱ། གཏོར་མའི་རིམ་པའོ། །
   ༈    རང་ཡབ་ཡུམ་སྙོམས་པར་ཞུགས་པས་གསང་བ་གཉིས་བསྐྱོད་པའི་སྒྱུ་མའི་སྒྲས་སྣོད་བཅུད་ཐམས་ཅད་བསྡུས་ཏེ་ངུར་ཁྲོད་ལ་ཐིམ། དེ་གཞལ་ཡས་ཁང་ལ་ཐིམ། གཞལ་ཡས་ཁང་
འཁོར་རྣམས་ལ་ཐིས། འཁོར་རྣམས་ཡུམ་ལ་ཐིམ། ཡུམ་རང་ལ་ཐིམ། རང་ཡང་སྟོད་སྨད་ནས་རིམ་གྱིས་ཧཱུཾ་ལ་ཐིམ། ཞེས་པ་ནས། མི་དམིགས་པའི་སྟོང་པ་ཉིད་དུ་གྱུར། སྟོང་པའི་ངང་ལས་སྐད་ཅིག་
གིས་རང་ཉིད་ཧེ་རུ་ཀ་སྔོན་པོ། ཞེས་པ་ནས། འཁྱུད་པར་གྱུར། རང་གི་སྙིང་ཁར་ཟླ་གདན་ལ་རྡོ་རྗེ་སེམས་དཔའི་ངོ་བོ་ཨོཾ་ཧ་དཀར་པོ། ཞེས་པ་ནས། ཐིག་ལེས་བརྒྱན་པར་གྱུར། ཨོཾ་སུཾ་བྷ་ནི་ནས་

[008B] འདི་ཡི་དགེ་བས་བདག་གཞན་མ་ལུས་པ། །ཆེ་ཡི་མཐར་ནི་དཔའ་བོ་རྣལ་འབྱོར་མས། །མེ་ཏོག་རྒྱལ་མཚན་གླུ་དང་རོལ་མོའི་སྒྲས། །དགའ་ལྡན་མཁའ་སྤྱོད་གནས་སུ་འཁྲིད་པར་
ཤོག་ཚེ་རབས་ཀུན་ཏུ་བཅོམ་ལྡན་ཡབ་ཡུམ་གྱིས། །མ་ལྟར་བརྩེ་བས་རྟག་ཏུ་རྗེས་བཟུང་སྟེ། །རིམ་གཉིས་ལམ་གྱི་རྟོགས་པ་མཐར་ཕྱིན་ནས། །བདེ་ཆེན་གནས་སུ་འདོད་དགུར་སྤྱོད་པར་ཤོག་
ཚུལ་འདི་བསྒྲུབ་ལ་ཐོགས་མེད་མཐུ་ལྡན་པའི། །འཛམ་གླིང་གནས་མཆོག་ཉི་ཤུ་རྩ་བཞི་ཡི། །དཔའ་བོ་རྣལ་འབྱོར་མ་རྣམས་འཁོར་བཅས་ཀྱིས། །གཡེལ་བ་མེད་པར་རྟག་
ཏུ་གྲོགྶྦྱེད་ཤོག། །།ཅེས་སྨོན་ལམ་བྱའོ། །



﻿༄༅། །ལྷ་ལྔའི་སྒྲུབ་ཐབས་བདེ་ཆེན་འབྱུང་གནས་གྱི་བསྡུས་དོན་ཉམས་ལེན་སྒོ་བརྒྱ་འབྱེད་པའི་ལྡེ་མིག་སོགས་བདེ་མཆོག་ཡབ་ཡུམ་གྱི་སྐོར་ཁ་ཤས་བཞུགས། །

[001A]༄༅། །ན་མཿ་ཤྲཱི་ཧེ་རུ་ཀཱ་ཡ། བདེ་མཆོག་ལྷ་ལྔའི་སྒྲུབ་ཐབས་བདེ་ཆེན་འབྱུང་གནས་ཉམས་སུ་ཡེན་ཚུལ་ལ་གཉིས། ཐུནྱི་ངོ་བོ་ལ་ཇི་ལྟར་བྱ་བ་ང་ཐུན་
མཚམས་སུ་ཇི་ལྟར་བྱ་བའོ། །དང་པོ་ལ་གསུམ། ཐུན་གྱི་འགོར་ཇི་ལྟར་བྱ་བ། ཐུན་དངོས་གཞིལ་ཇི་ལྟར་བྱ་གཐུན་གྱི་མཇུག་ཏུ་ཇི་ལྟར་བྱ་བའོ། །དང་པོ་ལ་གཉིས་སྔོན་
དུ་བྱ་བའི་རིམ་པ་དང། རྣལ་འབྱོར་གྱི་ཡན་ལག་བསྒྲུབ་ཚུལ་ལོ། །དང་པོ་ལ་ལྔ། ཡོ་བྱད་བཤམས་པ། སྐྱབས་འགྲོ་སེམས་བསྐྱེད། སྐད་ཅིག་དཀྲོང་བསྐྱེད། ནང་མཆོད་བྱིན་
རླབས། ཕྱི་མཆོད་བྱིན་རླབས་སོ། །དང་པོ་ནི། རྣལ་འབྱོར་གྱི་ཡོ་བྱད་རྣམས་ཚོགས་པར་བྱས་ཏེ། ཞེས་པའོ། །གཉིས་པ་སྐྱབས་འགྲོ་སེམས་བསྐྱེད་ནི། སངས་རྒྱས་ཆོས་

[002A]༄༅། །དང། ཞེས་པ་ནས། ལན་གསུམ་བྱ། ཞེས་པའི་བར་རོ། །གསུམ་པ་སྐད་ཅིག་དཀྲོད་བསྐྱེད་ནི། སྐད་ཅིག་གིས་རང་ཉིད་ཧེ་རུ་ཀ་ཡུམ་དང་བཅས་པའི་སྐུར་གྱུར་
ཅེས་པའོ། །བཞི་པ་ནང་མཆོད་བྱིན་རླབས་ནི། ནང་མཆོད་བྱིན་རླབས། ཞེས་པ་ནས་བྱིན་གྱིས་བརླབས། ཞེས་པའི་བར་རོ། །ལྔ་པ་ཕྱི་མཆོད་བྱིན་རླབས་ནི། མཆོད་རྫས་རྣམས། ཞེས་
པ་ནས། བྱིན་གྱིས་བརླབས། ཞེས་པའི་བར་རོ། །གཉིས་པ་རྣལ་འབྱོར་གྱི་ཡན་ལག་བསྒྲུབ་ཚུལ་ལ་བཞི། བསོད་ནམས་ཀྱི་ཚོགས་གསོག་པ། འཆི་བ་ཆོས་སྐུའི་ལམ་འཁྱེར། བར་དོ་
ལོངས་སྐུའི་ལམ་འཁྱེར། སྲུང་བའི་འཁོར་ལོ་བསྒོམ་པའོ། །དང་པོ་ལ་གསུམ། ཚོགས་ཞིང་སྤྱན་འདྲེན་པ། དེ་ལ་ཚོགས་གསོགས་པ། ཚོགས་ཞིང་རང་ལ་བསྡུ་བའོ། །དང་པོ་ནི་
།རང་ཧེ་རུ་ཀར། ཞེས་པ་ནས། ཐིམས་པར་གྱུར། ཅེས་པའི་བར་རོ། །གཉིས་པ་དེ་ལ་ཚོགས་གསོག་པ་ལ་གསུམ། ཕྱག་འཚལ་བ། མཆོད་པ་འབུལ་
བ། རྒྱུན་བཤག་བྱ་བའོ། །དང་པོ་ནི། ན་མོ་གུ་རུ། ཞེས་པ་ནས། ཕྱག་བྱས། ཞེས་པའི་བར་རོ། །གཉིས་པ་མཆོད་པ་འབུལ་བ་ནི། ཨོཾ་སརྦ། ཞེས་པ་ནས། ཉིད་ཀྱིས་མཆོད། ཅེས་

[002B] །གསུམ་པ་རྒྱུན་བཤགས་བྱ་བ་ནི། དཀོན་མཆོག་གསུམ་ལ། ཞེས་པ་ནས། ཡིད་ཀྱིས་བཟུང། ཞེས་པའི་བར་རོ། །གསུམ་པ་ཚོགས་ཞིང་རང་ལ་བལྡུ་བ་ནི། ཚོགས་ཞིང་རྣམས་རང་ལ་ཐིམས་པས་བྱིན་
གྱིས་བརླབས་པར་གྱུར། ཅེས་པའོ། །གཉིས་བ་འཆི་བ་ཆོས་སྐུའི་ལམ་འཁྱེར་ནི། ཨོཾ་ཤཱུ་ཉ་ཏཱ་ཛྙ་ན་བཛྲ་སྭ་བྷཱ་ཝ་ཨཱཏྨ་ཀོ་ཉ་ཧཾ། ཞེས་པའོ། །གསུམ་པ་བར་དོ་ལོངས་སྐུའི་ལམ་འཁྱེར་ནི། དེ་ལྟར་སྣང་བ། ཞེས་
པ་ནས། གནས་པར་གྱུར། ཅེས་པའི་བར་རོ། །བཞི་པ་སྲུང་པའི་འཁོར་ལོ་བསྒོམ་པ་ནི། སྟོང་པའི་ངང་ལས་ཞེས་པ་ནས། མེ་རི་དང་བཅས་པའི། ཞེས་པའི་བར་རོ། །གཉིས་པ་ཐུན་དངོས་གཞི་ལ་ཇི་ལྟར་བྱ་བ་ལ་
བདུན། གཞལ་ཡས་ཁང་གི་གདན་བསྐྱེད་པ། རྟེན་བརྟེན་པ་བསྐྱེད་པ་སྐྱེ་བ་སྤྲུལ་སྐུའི་ལམ་འཁྱེར། བསྐྱེད་པ་དེ་རིམ་གྱིས་གསལ་གདབ་པ། ཕྱོགས་མཐུན་གྱི་དག་པ་བསྒོམ་པ། གོ་བགོ་ཞིང་ཡེ་ཤེས་པ་
བཞུག་པ། དབང་བསྐུར་ནས་རྒྱས་གདབ་པ། མཆོད་ཅིང་བསྟོད་ནས་དཀྱིལ་འཁོར་བསྒོམ་པའོ། །དང་པོ་ནི། དབུས་སུ་འབྱུང་གཞི། ཞེས་པ་ནས། འདབ་མ་བརྒྱད་པའི། ཞེས་པའི་བར་རོ། །གཉིས་པ་རྟེན་བརྟེན་
པ་བསྐྱེད་པ་སྐྱེ་བ་སྤྲུལ་སྐུའི་ལམ་འཁྱེར་ལ་བཞི། མངོན་བྱང་དང་པོ་གཉིས་བསྐྱེད་པ། མངོན་བྱང་གསུམ་པ་བསྐྱེད་པ། མངོན་བྱང་བཞི་པ་བསྐྱེད་པ། མངོན་བྱང་ལྔ་པ་བསྐྱེད་པའོ། །དང་པོ་ནི། དབུས་སུ་མཚན་

[003A]༄༅། །དཔེའི། །ཞེས་པ་ནས། མཉམ་པ་ཉིད་ཀྱི་ཡེ་ཤེས། ཞེས་པའི་བར་རོ། །གཉིས་པ་མངོན་བྱང་གསུམ་པ་བསྐྱེད་པ་ནི། རང་ནམ་མཁའི་ཞེས་པ་ནས། སོ་སོར་རྟོག་པའི་ཡེ་ཤེས། ཞེས་པའི་བར་
རོ༑ ༑གསུམ་པ་མངོན་བྱང་བཞི་བསྐྱེད་པ་ནི། ཧཱུཾ་ལས་འོད་ཟེར། ཞེས་པ་ནས། བྱ་སྒྲུབ་ཡེ་ཤེས་སོ། །ཞེས་པའི་བར་རོ། །བཞི་པ་མངོན་བྱང་ལྔ་པ་བསྐྱེད་པ་ནི། ཨོཾ་ཨཱ་ཧཱུཾ། ཞེས་པ་ནས། དབྱིངས་ཀྱི་ཡེ་
ཤེས་ཏེ། ཞེས་པའི་བར་རོ། །གསུམ་པ་བསྐྱེད་པ་དེ་རིམ་གྱིས་གསལ་གདབ་པ་ལ་གཉིས། རྟེན་གཞལ་ཡས་ཁང་གསལ་གདབ་པ་དང། བརྟེན་པ་ལྷ་གསལ་གདབ་པའོ། །དང་པོ་ནི་དེ་ཡང་
གཞལ་ཡས། ཞེས་པ་ནས། ལྟེ་བར་ཉི་གདན་ལ། ཞེས་པའི་བར་རོ། །གཉིས་པ་བརྟེན་པ་ལྷ་གསལ་གདབ་པ་ལ་གཉིས། །གཙོ་བོ་གསལ་གདབ་པ་དང། འཁོར་གསལ་གདབ་པའོ། །དང་པོ་ལ་གཉིས་ཡབ་
གསལ་གདབ་པ་དང། ཡུམ་གསལ་གདབ་པའོ། །དང་པོ་ནི། རང་ཉིད་བཅོམ་ལྡན། ཞེས་པ་ནས། བྱུགས་པའོ། །ཞེས་པའི་བར་རོ། །གཉིས་པ་ཡུམ་གསལ་གདབ་པ་ནི། བཅོམ་ལྡན་འདས་ལ། ཞེས་པ་
ནས༑ དོ་ཤལ་ཅན། ཞེས་པའི་བར་རོ། །གཉིས་པ་འཁོར་གསལ་གདབ་པ་ལ་གཉིས། ཕྱོགས་ཀྱི་ལྷ་མོ་བཞི་གསལ་གདབ་པ་དང། མཚམས་ཀྱི་བུམ་ཐོད་བཞི་གསལ་གདབ་པའོ། །དང་པོ་ནི་པདྨའི་འདབ་མ། ཞེས་

[003B] བཞུགས་པ། ཞེས་པའི་བར་རོ། གཉིས་པ་མཚམས་ཀྱི་བུམ་ཐོད་བཞི་གསལ་གདབ་པ་ནི། །མཚམས་སུ་བདུད་རྩིའི། ཞེས་པ་ནས། །གང་བ་རེ་རེ། ཞེས་པའི་བར་རོ། །བཞི་པ་ཕྱོགས་མཐུན་གྱི་དག་པ་བསྒོམ་
པ་ལ་གསུམ། གནས་བཞི་བྱིན་གྱིས་བརླབ་པ། གསང་གནས་བརླབས་ནས་དགའ་བཞི་འདྲེན་པ། དག་བ་བསྒོམ་པ་དངོས་སོ། །དང་པོ་ནི། ཡབ་ཀྱི་ལྟེ་བ། ཞེས་པ་ནས། རྣམ་པར་གྱུར། ཅེས་པའི་བར་རོ། །གཉིས་པ་
གསང་གནས་བརླབས་ནས་དགའ་བཞི་འདྲེན་པ་ནི། ཨོཾ་ཨཱ་ཧཱུཾ། སྙོམས་པར་ཞུགས་པས་དགའ་བཞི་རིམ་བཞིན་དྲངས། ཞེས་པའོ། །གསུམ་པ་དག་པ་བསྒོམ་པ་དངོས་ནི། ལྷན་སྐྱེས་ཀྱི། ཞེས་པ་ནས། ལྟ་བུར་གྱུར། ཅེས་
པའི་བར་རོ། །ལྔ་པ་གོ་བགོ་ཞིང་ཡེ་ཤེས་པ་གཞུག་པ་ལ་གཉིས། གོ་ཆ་བགོ་བ་དང། ཡེ་ཤེས་གཞུག་པའོ། །དང་པོ་ནི་སྤྲོན། ཞེས་པ་ནས། ཧཱུཾ་སྔོན་པོ། །ཞེས་པའི་བར་རོ། །གཉིས་པ་ཡེ་ཤེས་པ་གཞུགས་པ་ནི་
ཕཻཾ༑ ཐུགས་ཀའི། ཞེས་པ་ནས། ཤུདྡྷོ་འྟཾ། ཞེས་པའི་བར་དོ། །དྲུག་པ་དབང་བསྐུར་ནས་རྒྱས་གདབ་པ་ལ་གཉིས། དབང་བསྐུར་བ་དང། རིགས་བདག་གི་རྒྱས་གདབ་པའོ། །དང་པོ་ནི། ཨོཾ་ཨརྒྷཾ། ཞེས་པ་
ནས༑ དབང་བསྐུར་བས། ཞེས་པའི་བར་རོ། །གཉིས་པ་རིགས་བདག་གི་རྒྱས་གདབ་པ་ནི། གཙོ་བོ་ལ། ཞེས་པ་ནས། ཐིམས་པར་གྱུར། ཅེས་པའི་བར་རོ། བདུན་པ་མཆོད་ཅིང་བསྟོད་ནས་དཀྱིལ་འཁོར་

[004A]༄༅། །བསྒོམ་པ་ལ་གསུམ། མཆོད་པ་འབུལ་བ། བསྟོད་པ་བྱ་བ། དཀྱིལ་འཁོར་བསྒོམ་པའོ། །དང་པོ་ལ་བཞི། ཕྱིའི་མཆོད་པ། ནང་གི་མཆོད་པ། གསང་བ་དང་དེ་ཁོ་ན་ཉིད་ཀྱི་མཆོད་པ། སྔགས་ཀྱི་མཆོད་
པའོ༑ ༑དང་པོ་ནི། མཆོད་པ། ཞེས་པ་ནས། བར་གྱིས་མཆོད། ཅེས་པའི་བར་རོ། །གཉིས་པ་ནང་གི་མཆོད་པ་ནི། དྲིན་ཅན་རྩ་བ། ཞེས་པ་ནས། ཨོཾ་ཨཱ་ཧཱུཾ་རྗེས་མའི་བར་རོ། །གསུམ་པ་གསང་བ་དང་དེ་ཁོན་ཉིད་ཀྱི་མཆོད་པ་
ནི༑ ཡབ་ཡུམ་སྙོམས་པར། ཞེས་པ་ནས། མཉེས་པར་གྱུར། ཅེས་པའི་བར་རོ། །བཞི་པ་སྔགས་ཀྱི་མཆོད་པ་ནི། དེ་ནས། ཞེས་པ་ནས། སྔགས་མཆོད་བྱ། ཞེས་པའི་བར་རོ། །གཉིས་པ་བསྟོད་པ་བྱ་བ་ནི། ཤེས་ཤིང་
སྤྲོན༑ ཞེས་པ་ནས། ཞེས་པས་བསྟོད། ཅེས་པའི་པར་རོ། །གསུམ་པ་དཀྱིལ་འཁོར་བསྒོམ་པ་ནི། མཚམས་འདིར། ཞེས་པ་ནས། བརྩོན་པར་བྱ། ཞེས་པའི་བར་རོ། །གསུམ་པ་ཐུན་གྱི་མཇུག་ཏུ་ཇི་ལྟར་བྱ་བ་
ལ་བཞི། བཟླས་པ་ཇི་ལྟར་བྱ་བ། གཏོར་མ་ཇི་ལྟར་བྱ་བ། ཉེར་བསྡུ་ཇི་ལྟར་བྱ་བ། བསྔོན་སྨོན་ཇི་ལྟར་བྱ་བའོ། །དང་པོ་ལ་བཞི། བཟླས་འཕྲེང་བྱིན་རླབས། བཟླས་པའི་དམིགས་པ། བཟླ་བྱའི་སྔགས་
བཟླས་པའི་ཁ་སྐོང་ངོ། །དང་པོ་ནི། བསྒོམས་པས་སྐྱོན། འཕྲེང་བ་གསུང་རྡོ་རྗེའི་ངོ་བོར་བྱིན་གྱིས་བརླབས་ལ། ཞེས་པའོ། །གཉིས་པ་བཟླས་པའི་དམིགས་པ་ནི། དམ་ཚིག་གི་བཟླས་པའམ། གོང་བུའི་

[004B] ཞེས་པའོ། །གསུམ་པ་བཟླ་བྱའི་སྔགས་ནི། ཨོཾ་ཤྲཱི་བཛྲ། ཞེས་པ་ནས། ཨོཾ་རཱུ་པི་ཎཱི་ཡེ་ཧུཾ་ཧུཾ་ཕཌ། ཅེས་པའི་བར་རོ། །བཞི་པ་བཟླས་པའི། བསྐོང་ནི། ཧེ་རུ་ཀའི་ཡིག་བརྒྱ་
བཟླས། ཞེས་པའོ། གཉིས་པ་གཏོར་མ་ཇི་ལྟར་བྱ་བ་ནི། འོག་ནས། འདས་པ་དང་མ་འདས་པའི་གཏོར་མའི་རིམ་པ་ལ་བརྩོན་པས་དལ་བ་དོན་ལྡན་དུ་བྱའོ། །ཞེས་པའོ། །གསུམ་པ་ཉེར་བསྡུ་ཇི་
ལྟར་བྱ་བ་ནི། ཉེར་བསྡུ་བྱས་ཏེ། ཞེས་པའོ། །བཞི་པ་བསྔོ་སྨོན་ཇི་ལྟར་བྱ་བ་ནི། སྲིད་པ་གསུམ་འབར། ཞེས་པ་ནས། རྫོགས་བྱང་དུ་བསྔོ། །ཞེས་པའི་བར་རོ། །གཉིས་པ་ཐུན་མཚམས་སུ་ཇི་ལྟར་
བྱ་བ་ནི། ཐུན་མཚམས་སུ་ཡང། ཞེས་པ་ནས། །བཟས་ཀྱི་རྣལ་འབྱོར་དང། ཞེས་པའི་བར་རོ། །ཞེས་སྒྲུབ་ཐབས་བདེ་ཆེན་འབྱུང་གནས་ཀྱི་བསྡུས་དོན་ཉམས་ལེན་སྒོ་བརྒྱ་འབྱེད་པའི་ལྡེ་མིག་ཅེས་བྱ་
བ་འདི་ནི། དགེ་ཚུལ་མ་སྐལ་བཟང་ཆོས་སྐྱིད་ནས་ནན་ཆེར་བསྐུལ་བ་ལྟར་བ་ནེ་དྷརྨ་བྷ་དྲས་དགའ་བའི་ལོ་མེ་ཆུ་ཟླ་བའི་དཀར་ཚེས་བཟང་པོ་གསུམ་པའི་ཉིན་བཞད་དངུལ་ཆུའི་རི་ཕུག་་
སྤྱར་བའོ།།  །    ༈    རྣལ་འབྱོར་མ་རྒྱུད་རྒྱལ་པོར་སྦས་པའི་དོན། །གྲུབ་

[005A]༄༅། །མཆོག་དྲིལ་བུ་ཞབས་ཀྱིས་གསལ་མཛད་པ། །ཟབ་ལམ་རིམ་ལྔའི་རྟོགས་པ་མངོན་གྱུར་ཏེ། །ཚེ་འདིར་ཧེ་རུ་ཀ་དཔལ་ཐོས་པར་ཤོག་ཆོས་འཁོར་པདྨོའི་ལྟེ་བའི་ཧཱུཾ་ཡིག་དང། །རླུང་སྔགས་
དབྱེར་མེད་རྡོ་རྗེའི་བཟླས་པ་ལ། །སེམས་གཞོལ་བདག་བྱིན་རླབས་པའི་རིམ་པ་ཡིས། །དབྱེ་དཀའི་མ་རིག་མདུད་པ་འགྲོལ་བར་ཤོག་དྷཱ་ཏཱིའི་མར་སྣེ་ཡར་སྣེའི་རྡོ་རྗེའི་རྩེར། །ཆེས་ཕྲའི་ཧཱུཾ་དང་ཉི་ཟླ་སྐར་
སུམ་ལ། །དམིགས་པ་སྣ་ཚོགས་རྡོ་རྗེའི་རིམ་པ་ཡིས། །ལྷན་སྐྱེས་བརྟན་ཅིང་བྱེད་སེམས་རྒྱས་པར་ཤོག་དམ་ཚིག་ལས་ཆོས་ཕྱག་ཆེན་སྒེག་མོ་བཞིའི། །རེག་བྱའི་བསིར་བུས་བསྐུལ་བའི་ཚངས་
པའི་མེས། །སྟོང་ཕྲག་དོན་གཉིས་ཀུན་བཞུས་པའི་ཆུས། །ནོར་བུ་འགེངས་པའི་རིམ་པ་མཐར་ཕྱིན་ཤོག་སུམ་མདོ་ཛྭ་ལ་དྷ་རར་ཆོས་འབྱུང་ནང། །རིགས་ལྔའི་ཚོམ་བུ་ར་ཁ་སྦྱོར་བུམ་པ་ཅན། །བཟུངས་
པས་ཨ་ཧཾ་འབར་འཛག་ཆེར་གཡོས་ཏེ། །རྒྱལ་ཀུན་ཐུགས་རྗེའ་འོ་རྒྱུན་འཐུང་བར་ཤོག་སྤྱོད་པ་གསུམ་དང་བསམ་གཏན་གཉིས་ལ་སོགས། །ཕྱི་ནང་ཐབས་མཁས་སྒྱུ་འཕྲུལ་ལ་བརྟེན་ནས། །སྒྱུ་ལུས་
འོད་གསལ་དབྱེར་མེ་ཟུང་འཇུག་པའི། །བསམ་མི་ཁྱབ་ཀྱི་རིམ་པ་མཐར་ཕྱིན་ཤོག་དྷརྨ་བྷ་དྲས་སྦྱར་རོ།། །།    ༈    ཨོཾ་གསུམ་མའི་སྔགས་དོན་ལ། རྗེའི་འདོད་འདོར། བཛལ་

[005B] །སརྦ་བུ་དྡྷ་ཌཱ་ཀི་ནཱི་ཡེ་ནི་སངས་རྒྱས་ཐམས་ཅད་ཀྱི་མཁའ་འགྲོ་མའོ། །བྫྲ་ཝ་རྞ་རའི་ཡེ་ནི་རྡོ་རྗེ་རབ་བསྔགས་མའོ། །ཞེས་གསུངས། རྗེ་བྱམས་པ་
ཆོས་ལེགས་ཀྱི་བསྐྱེད་རིམ་དུ། སྔགས་དོན་ནི། ཨོཾ་ཨོཾ་ཨོཾ་སྐུ་གསུང་ཐུགས། སརྦ་བུདྡྷ་ཌཱ་ཀི་ནའི་ཡེ་སངས་རྒྱས་མཁའ་འབྲོ་ཐམས་ཅད་དང། བྫྲ་ཝ་རྞ་ནའི་ཡེ་རྡོ་རྗེའི་རིགས་ཅན་ནམ་མདོག་ཅན་
བྫྲ་བཻ་རོ་ཙ་ནའི་ཡེ་རྡོ་རྗེ་རྣམ་པར་སྣང་མཛད། ཧཱུཾ་ཧཱུཾ་ཧཱུཾ་སྐུ་གསུང་ཐུགས། ཕཊ་ཕཊ་ཕཊ་སྐུ་གསུང་ཐུགས། སཱཱ་ཧཱ་གཞི་ཚུགས། སྐུ་གསུང་ཐུགས་གོང་འོག་གསུམ་གྱི་དང་པོ་ཆོས་སྐུ། གཉིས་པ་
ལོངས་སྐུ། གསུམ་པ་སྤྲུལ་སྐུའི་སྐུ་གསུང་ཐུགས་སོ། །ཞེས་གསུངས། བསྐྱེད་རིམ་མུན་སེལ་སྒྲོན་མེར། ཨོཾ་གསུམ་མ་འདི་ཉིད་བླ་མ་གོང་མའི་སྙན་བརྒྱུད་ཀྱི་སྒོ་ནས་རྩ་སྔགས། སྙིང་པོ་
ཉེ་སྙིང་རྣམས་གཅིག་ཏུ་བསྡོམས་པས་ན། མགོ་བོར་ཨོཾ་གསུམ་དང། མཇུག་ཏུ་ཧཱ་དང་ཕཊ་གསུམ་གསུམ་སྦྱར་བ། ཡིག་འབྲུ་སུམ་ཅུ་སོ་གཉིས་ཡོད་པས་ཆེས་ཟབ་པ་ཡིན། ཞེས་
འབྱུང་བ་ལ། ངག་དབང་ཉི་ཟླ་བཟང་པོ་དང་བདག་ཆེན་ཀུན་དགའ་བསོད་ནམས་པས། འདི་ལ་ཁ་ཅིག་ཨོཾ་གསུམ་ཡོང་བའི་རྒྱུ་མཚན་རྩ་སྔགས་དང་སྙིང་པོ་དང་ཉེ་སྙིང་ཕྱོགས་གཅིག་ཏུ་

[006A]༄༅། །བསྡེབས་པས་ཐོག་མཐར་ཨོཾ་དང་ཧཱུཾ་ཕཊ་གསུམ་འབྱུང་བ་ཡིན་ཞེས་ཟེར་རོ། །དེ་མིན་ཏེ། འདི་ལ་སྙིང་པོ་དང་ཉེ་སྙིང་གཉིས་ཡོད་ཀྱང། རྩ་སྔགས་ཀྱི་ཆ་ཤས་ཙམ་ཡང་མི་སྣང་བའི་
ཕྱིར་དང། ཡོད་ན་སྔགས་ཀྱི་ཡི་གེ་འདི་དག་ཡིན་ཞེས་སྨྲ་དགོས་པ་ལ། དེ་སྟོན་རྒྱུ་མེད་པའི་ཕྱིར་ཏེ། ཡབ་ཡུམ་གྱི་རྩ་སྔགས་སོ་སོར་ངོ་ཤེས་པར་ཡོད་པས་སོ། །ཞེས་འབྱུང། གཡའ་སེལ་་ལྣ་་ལས་
འདྲི་ནམ་མཁའ་ལ་འགྲོ་བ་ལའོ། །ཞེས་པའི་བྱིངས་ལ། ཌ་རྐྱེན། ཌ་ཕྱིས་གྲོག་གི་ཨ་བཞག། ཌ་རྗེས་སུ་འབྲེལ་བ་ལ་མཐའི་དབྱངས་ལ་སོགས་པ་འོས། བྱིངས་ཀྱི་ང་དང་ཨཾ་གཉིས་ཀ་ཕྱིས། མཚམས་
སྦྱར་བས་ཌ་གྲུབ། ཨ་ཀ་གྱ་གྱུར་འགྲོ་བ་ལའོ། །ཞེས་པའི་བྱིངས་ལ། ཨ་ཙ་རྐྱེན། ཙ་རྗེས་འབྲེལ་ཕྱིས། ཨ་དྲངས་བས་ཨ་ཀ་གྲུབ། ཌ་དར་མཚམས་སྦྱར་བས་ཌཱ་ཀ་དེ་ལ་ལྡན་རྐྱེན་ཨིན་བྱིན། ཨིའི་ཡི་
གེ་དང་དབྱངས་དང་ཡའི་རྐྱེན་ལའང་དབྱིའོ། །ཞེས་པས་ཀའི་ཨ་ཕྱིས། མཚམས་སྦྱར་བས། ཌཱ་ཀ་ནི་ཞེས་པ་ལ། མོ་རྟགས་སུ་བྱེད་པའི་རྐྱེན་ཨཱི་བྱིན་པས། ཌཱ་ཀི་ནཱི་ཞེས་པ་མཁའ་འགྲོ་མ་དང། ཞེས་
འབྱུང། སྒྲའི་སྙེ་མར། ཡི་གེ་རྣམས་ཡ་ཝརྞར་བརྗོད། ཅེས་དང། ཝརྞ་བརྡུང་དཀྲོལ་ཆོགས་བཅང་ཁ། ཞེས་དང། མི་འགྱུར་བ་རང་གསལ་བར་བྱེད། །རྗོད་པར་བྱེད་པའི་ནུས་ལྡན་ཕྱིར། །ཡི་

[006B] །ཞེས་དང། རྗེ་ཞ་ལུ་བས། ཝརྞ་ཞེས་པ་རུས་པ་དང་ལྡན་པ་ཡིན་ཏེ། རྗོད་པར་བྱེད་པའི་ནུས་པ་དང་ལྡན་པའི་ཕྱིར་རོ། །ཞེས་གསུངས་སོ། །རིག་གནས་ཀུན་ཤེས་ལས་ངེས་ཚིག་
ཨ་ཀཱ་ར་བྱཉྫ་དང། །ཝརྞ་ཞེས་པ་གཞན་དུ་མི་འགྱུར་དང། །མིང་ཚིག་གསལ་དང་དོན་རྣམས་རྗོད་བྱེད་དོ། །ཞེས་ཝརྞ་ཞེས་པ་དོན་རྗོད་བྱེད་དུ་བསྒྱུར།    ༈   
དཀར་པོ་སྟེ། ཆུ་གཞན་ལས་བསིལ་ཞིང་ལྦུ་བ་དཀར་པོས་གཡོགས་པའོ། །ཞེས་གསུངས། །   ༈    །སྐྱེ་བ་ཡེ་ཤེས་སྙིང་པོ་གསད། །ནག་པོའི་རྫོགས་རིམ་
རིམ་པ་བཞིའོ།།    ༈    །ཉམས་རྟོགས་འཕེལ་སོགས་བྱིན་རླབས་ཤིན་ཏུ་ཆེ།།    ༈   
རཾ༑ ༑སྟེང་འོག་རླུང་གིས་སྔར་བའི་ཚངས་པའི་མེས། །སྟོང་ཕྲག་དོན་གཉིས་སྙིགས་མའི་ཁམས་བསྲེག་ཏེ། །དྭངས་མས་དྷཱ་ཏཱི་ཡོངས་སུ་གང་བར་ཤོག་ཁ་དོག་ལྔ་ལྡན་སྨིན་མཚམས་ཐིག་ལེ་ནི།།
སྤྱི་བོར་སོན་ལས་བྱུང་བའི་ཟླ་ཆུའི་རྒྱུན། །གསང་བའི་ཆུ་སྐྱེས་ཟེའུ་འབྲུའི་བར་དག་ཏུ། །ཡས་བབས་མས་བརྟན་དྒའཾ་བ་ཞིས་ཚིམ་པར་ཤོག། །ཐིག་ལེ་དེ་ལས་འཕྲོས་པའི་འོད་ལྔའི་ཟེར། །ཕོག་པས་

[007A]༄༅། །རང་ལུས་ལ་སོགས་བརྟན་གཡོ་ཀུན། །དྭངས་གསལ་འཇའ་ཚོན་ཕུང་པོར་གྱུར་ལས་སླར། །རང་གནས་བདེ་སྟོང་དབྱིངས་སུ་འཇུག་པར་ཤོག།    ༈   
དཀར། །གཤིན་རྗེ་མ་ནི་རྣམ་སྣང་སེར། །རྨོངས་བྱེད་པདྨ་གར་དབང་དམར། །སྐྱོད་བྱེད་དཔལ་ཧེ་རུ་ཀ་ནག་སྐྲག་བྱེད་རྡོར་ཉི་དམར་སེར་རོ། །ཙཎྜ་ཀི་ནི་རྟ་མཆོག་ལྗང།།    ༈   
དང་བླ་མ་ལ་སྐྱབས་སུ་འགྲོ་བ་བྱས་ནས། རང་ཉིད་ལྷའི་སྐུ་ཕྱག་རྒྱ་ཆེན་པོར་བསྐྱེད་ལ། རྡོ་རྗེ་དང་དྲིལ་བུའི་དེ་ཁོ་ན་ཉིད་དྲན་ཏེ་བཟུངས་ནས། རང་ལ་མཆོད་པར་བྱེད་ཅིང། ཐེག་པ་གསུམ་ལ་མཁས་
པར་བྱས་ནས། ཉེས་སྤྱོད་མཐའ་དག་ལས་ལྡོག་པ་དང། དགེ་བའི་ཆོས་མཐའ་དག་བསྡུས་ནས་སྦྱིན་པ་བཞིའི་སྒོ་ནས་སེམས་ཅན་གྱི་དོན་བྱེད་པའོ། །འདི་རྣམས་རྗེ་དྷརྨ་བྷ་དྲའི་གསུང་ངོ།། །།
   ༈    །བརྗེད་བྱད་སྐོར་བཞུགས།    ༈    བསྡུས་པ་ཞག་བཅུ་གསུམ་ཙམ་ལ་གྲུབ་པ་བྱེད་ན་
སྒྲོ་འདོགས་གཅོད་པའང་དཀྱུས་རིང་དུ་བྱས་ནས་སེམས་འཛིན་དང་ལྷན་དུ་རྫོགས་པ་བྱེད་ཅེས་པ་ལྟར། ཉིན་དང་པོར་ཉལ་བ་ལྡང་བ་བདུད་རྩི་མྱང་བ་ཚད་མེད་ཀྱི་རྣལ་འབྱོར་བཞི་ལ་སྒྲོ་འདོགས་

[007B]    ༈    ནང་མཆོད་མཆོད་པ་བྱིན་རླབས། རྡོར་སེམས་བསྐྱེད་ཆོག་རྣམས་ལ་སྒྲོ་འདོགས་བཅད་ནས་
ཡིག་བརྒྱ་གསོག།    ༈       ༈   
རྟོགས་ཡོངས་རྫོགས་ལ་བསྔོ་བགྲང་ཙམ་བྱས་ཏེ། ང་རྒྱལ་དང་རྣམ་པ་སྤྱི་ལ་སེམས་འཛིན།    ༈   
ལ་སྒྲོ་འདོགས་བཅད་ནས་སྤྱན་དབུས་མ་ལ་སེམས་འཛིན།    ༈    དཔའ་བོ་དཔའ་མོས་བྱིན་གྱིས་བརླབས། གོ་ཆ་བཅིང་བ་རྣམས་ལ་སྒྲོ་འདོགས་བཅད་ནས་སྤྱན་གཡས་
གཡོན་ནས་མཆུ་སྒྲོས་བར་ལ་སེམས་འཛིན།    ༈    མཆོད་བསྟོད། ངག་བཟླས་རྣམས་ལ་སྒྲོ་འདོགས་བཅད་ནས་མགུལ་པ་ནས་ཕྱག་གཡས་གཡོན་གྱི་
བར་ལ་སེམས་འཛིན།    ༈       ༈   

[008A]༄༅། །སྤྱོད་ལམ་གྱི་རྣལ་འབྱོར་འཁོར་བཅས་ལ་སྒྲོ་འདོགས་བཅད་ནས་རྒྱན་ཆ་ལུགས་ལ་སོམས་འཛིན།    ༈   
བཅད་ནས་ལུས་དཀྱིལ་གཙོ་འཁོར་ལ་སེམས་འཛིན།    ༈       ༈   
ལ་གནས་པས་སྟོང་པ་བསྒྲུབ་པ་དང་མཐར་འབྲས་བུ་འགྲུབ་ཚུལ་གྱི་དམིགས་པ་གཏོང།    ༈   
སྟེ་ཚར་ཆོས་རྒྱུན་གྱི་ཉམས་ལེན་སྙིང་པོར་དྲིལ་ནས་སྟོན། ཆོས་ཐུན་རེ་རེ་བཞིན་གྱི་འགོར། དམིགས་བརྩེ་མ། སྐྱབས་སེམས། དཀྲོང་བསྐྱེད། རྡོར་སེམས་བསྒོམ་བཟླས། ནང་མཆོད་ཕྱི་མཆོད་
གཏོར་མ་རྣམས་བྱིན་གྱིས་བརླབས་ནས་གཏོར་མ་འབུལ་བ། གོ་ཆ་དང་ཚམ་ལྔ་མས་གྱིས་སྲུང་བ། མཎྜལ་དང་དེའི་མཇུག་ཏུ་བདེ་སྟོང་ལྷན་ཅིག་སྐྱེས་པའི་ཞེས་སོགས་དང། དངོས་གྲུབ་འབྱུང་གནས་
བྱིན་རླབས་གཏེར། །གསང་བ་ལས་ཀྱང་གསང་བ་ཆེ། །དཔལ་ལྡན་རྡོ་རྗེ་རྣལ་འབྱོར་མའི། །རིམ་གཉིས་མན་ངག་བཤད་དུ་གསོལ། །ཞེས་པ་དང། བརྒྱུད་འདེབས། སངས་རྒྱས་ཆོས་ཚོགས་ལ་ལན་

[008B] རྣལ་འབྱོར་བཅུ་གཅིག་རིམ་གཉིས་ཀྱི་འཁྲིད། དེ་ཉིད་བཅུ་བཞི་རྣམས་ཀྱི་སྡོམ་ཚིག་ནས་ཚེགས་བཅད་རེའི་འཛིན་ཆོས་རྣམས་བྱ་ཞིང། མཇུག་ཏུ་གཏང་རག་གི་མཎྜལ། བདེ་སྟོང་ལྷན་སྐྱེས་
མ༑ ཨེ་མའོ་སངས་རྒྱས་ཨེ་མའོ་ཆོས། །ཆོས་བཤད་པ་ནི་ངོ་མཚར་ཆེ། །ཡང་དག་དོན་ནི་དག་པའི་དོན། །བྱང་ཆུབ་སེམས་ལ་ཕྱག་འཚལ་ལོ། །ཞེས་ཆེད་བརྗོད་དང། དཔལ་ལྡན་རྡོ་རྗེ་རྣལ་འབྱོར་མའི་
རིམ་གཉིས་མན་ངག་ལེགས་པར་གསུངས། །མགོན་པོ་བདག་ཅག་ཡི་རང་ངོ། །ལེགས་སོ་ལེགས་སོ་ལེགས་པར་གསུངས། །རྣམ་གྲོལ་འབྲས་བུ་འཚལ་བ་ཡི། །འགྲོ་བ་མགོན་མིང་རྣམས་དང་ནི། །བདག་ཅག་
ཡང་དག་རྫོགས་པ་ཡི། །བྱང་ཆུབ་ཐོབ་པའི་དོན་ཆེན་མཛད། །ཅེས་རྗེས་སུ་ཡི་རང་དང་ལེགས་སོ་འབུལ་བ། སྨོན་ལམ་ཤིས་བརྗོད་བཅས་བྱའོ།།    ༈    ཉིན་དང་པོར་ཉལ་བ་ནས་
རྡོར་སེམས་བསྐྱེད་ཆོག་བར་ལ་སྒྲོ་འདོགས་བཅད་ནས་སྐྱབས་སེམས་དང་ཡིག་བརྒྱ་གསོག་    ༈       ༈   
པར་བདག་ལྷར་བཀྱེད་པ་དང་འགྲོ་བ་དག་པའི་རྣལ་འབྱོར་ལ་སྒྲོ་འདོགས་བཅད་ནས་མངོན་རྟོགས་ལྷག་མ་བསྔོ་བགྲང་ཙམ་བྱས་ཏེ་ང་རྒྱལ་དང་རྣམ་པ་སྤྱི་ལ་སེམས་འཛིན།    ༈   

[009A]༄༅། །ཡིད་བཟླས་བར་ལ་སྒྲོ་འདོགས་བཅད་ནས་རྣམ་པ་བྱེ་བྲག་པ་ལས་མེས་འཛིན།    ༈   
ལུས་དཀྱིལ་ལ་སེམས་འཛིན།    ༈       ༈   །    ༈   
ཆོས་ཉིན་དང་པོ་བཞི་ལ་ཚིགས་བཅད་གཉིས་རེ་དང། ལྔ་པ་ལ་གཅིག་གཏོང། ཤུ་བྷཾ། ཡང་ན་ཉིན་དང་པོ་གསུམ་ལ་ཚིགས་བཅད་གཉིས་རེ་དང། བཞི་པ་དང་ལྔ་པ་ལ་ཕྱེད་གཉིས་རེ་གཏོང།    ༈   
ལྟེ་བར་བདེ་མཆོག་ཡབ་ཡུཾ་དང་རྩ་བརྒྱུད་ཀྱི་བླ་མ། མདུན་དུ་ཡི་དམ། གཡས་སུ་སངས་རྒྱས། རྒྱབ་ཏུ་ཆོས། གཡོན་དུ་དགེ་འདུན་མཁའ་འགྲོ་མཐའ་སྐོར་དུ་ཆོས་སྐྱོང་ངོ།།    ༈   
པ་ཐུན་གཅིག་པོར་ཡང་མཎྜལ་ཚོམ་བུ་བདུན་མ་གསོག་    ༈    བླ་མ་ཡི་དམ་མཆོག་གསུམ། མཁའ་འགྲོ་ཆོས་སྐྱོང། འཇིག་རྟེན་པ་རྣམས་དམིགས། ལྔ་བརྗོད་ན་
བླ་མ༑ ཡིད་དམ། མཆོག་གསུམ། མཁའ་འགྲོ་ཆོས་སྐྱོང། འཇིག་རྟེན་པ་རྣམས་ལ་དམིགས། བདུན་བརྗོད་ན། བླ་མ༑ རྣལ་འབྱོར་མའི་ལྷ་ཚོགས། ཡི་དམ། །མཆོག་གསུམ། མཁའ་འགྲོ། ཆོས་སྐྱོང། འཇིག་རྟེན་

[009B] །འདི་རྣམས་ཀྱང་རྗེ་དྷ་རྨ་བྷ་དྲས་བསྙེལ་བྱང་དུ་མཛད་པའོ།།    ༈    རྗེ་བཙུན་ན་རོ་མཁའ་སྤྱོད་མའི་ལུས་དཀྱིལ་རྒྱས་པ་བསྒོམ་ཚུལ་ནི། རང་གི་སྙིང་གར་ནང་གི་དམར་ཆ། ཞེས་པ་ནས། དེ་རྣམས་ཡོངས་སུ་གྱུར་པ་ལས། ཞེས་པའི་བར་བསྡུས་
པ་ལྟར་བྱ། དེ་ནས་དབུས་སུ་ནམ་མཁའི་ཁམས་ཀྱི་ངོ་བོ་ཨ་ཐུང་ལས་རྡོ་རྗེ་རྣལ་འབྱོར་མ་དམར་མོ། །གཡོན་དུ་རླུང་ཁམས་ཀྱི་ངོ་བོ་ཡ་ལས་ལཱ་མ་ལྗང་གུ། རྒྱབ་ཆུ་མེ་ཁམས་ཀྱི་ངོ་བོར་ལས་ཁནྜ་རོ་ཧེ་དམར་མོ། །གཡས་སུ་ས་ཁམས་ཀྱི་ངོ་བོ་ལ་ལས་གཟུགས་ཅན་མ་སེར་མོ། །མདུན་དུ་ཆུ་
ཁམས་ཀྱི་ངོ་བོ་བོ་ལས་མཁའ་འགྲོ་མ་དཀར་མོ། །དེ་རྣམས་ཀྱི་མཐའ་སྐོར་དུ་མདུན་ནས་བརྩམས་ཏེ། སྐྲ་མཚམས་མི་ཕྱེད་མའི་ངོ་བོ་ཨོཾ་ལས་རབ་གཏུམ་མ། སྤྱི་གཙུག་ཕྲ་གཟུགས་མའི་ངོ་བོ་ཨོཾ་ལས་གཏུམ་མིག་མ། རྣ་བ་གཡས་རྩེ་བ་མའི་ངོ་བོ་ཨོཾ་ལས་འོད་ལྡ་ ལྟག་པ་རྩ་
གཡོན་པ་མའི་ངོ་བོས་ལས་སྣ་ཆེན་མ། རྣ་བ་གཡོན་ཐུང་དུ་མའི་ངོ་བོ་རྦ་ལས་དཔའ་བོའི་བློ་ཆེན་མ། སྨིན་མཚམས་རུས་སྦལ་སྐྱེས་མའི་ངོ་བོ་བུ་ལས་ཁར་ཝ་རི། མིག་གཉིས་སྒོམ་པ་མའི་ངོ་བོ་དྡྷ་ལས་ལངྐའི་དབང་ཕྱུག་མ། ཕྲག་པ་གཉིས་དབང་མའི་ངོ་བོ་ཌཱ་ལས་ཤིང་གྲིབ་མ་སྟེ་ཐུགས་ཀྱི་དཔལ་
མོ་བརྒྱད་དམར་མོ་གཡོན་ནས་བརྩམས་ཏེ་མཆན་ཁུང་གཉིས་སྐྱོན་ལྡན་མའི་ངོ་བོ་ཀཾ་ལས་ས་སྲུང་མ། ནུ་མ་གཉིས་འཇུག་མའི་ངོ་བོ་ནི་ལས་འཇིགས་བྱེད་ཆེན་མོ། །ལྟེ་བ་མ་མོའི་ངོ་བོ་མེ་ལས་རླུང་ཤུགས་མ། སྣ་རྩི་མཚན་མའི་ངོ་བོ་བ་ལས་ཆང་འཐུང་མ། ཁ་བསིལ་སྦྱིན་མའི་ངོ་བོ་ཛྲ་ལས་སྔོ་སངས་ལྷ་མོ། །
མགྲིན་པ་ཚབ་མའི་ངོ་བོ་ཝ་ལས་རབ་བཟང་མ། སྙིང་གཞོལ་མའི་ངོ་བོ་རྞྜ་ལས་རྟ་རྣམ། འབྲས་བུ་གཉིས་རངས་མའི་ངོ་བོ་ནི་ལས་བྱ་གདོང་མ་སྟེ་གསུང་གི་དཔའ་མོ་བརྒྱད་དམར་མོ། རྒྱབ་ནས་བརྩམས་ཏེ་མཚན་མ་ཤིན་ཏུ་གཟུགས་ཅན་མའི་ངོ་བོ་ཡེ་ལས་འཁོར་ལོའི་ཤུགས་ཅན་མ། བཤད་

[010A]༄༅། །ལམ་སྤྱི་མའི་ངོ་བོ་བ་ལས་དུ་བསྐྱེས་མ། བརླ་གཉིས་རྒྱུ་སྦྱིན་མའི་ངོ་བོ་ཛྲ་ལས་ཆང་འཚོང་མ། བྱིན་པ་གཉིས་སྦྱོར་བྲལ་མའི་ངོ་བོ་བི་ལས་འཁོར་ལོའི་གོ་ཆམ། སོར་མོ་བཅུ་དྲུག་སྡུག་གུ་མའི་ངོ་བོ་རོ་ལས་ཤིན་ཏུ་དཔའ་མོ། བོལ་གོང་གཉིས་གྲུབ་པ་མའི་ངོ་བོ་
ཅ་ལས་སྟོབས་ཏེན་མ། མཐེ་བོང་བཞི་འཆེད་པ་མའི་ངོ་བོ་ནི་ལས་འཁོར་ལོས་བསྒྱུར་མ། པུས་མོ་གཉིས་ཡིད་བཟང་མའི་ངོ་བོ་ཡེ་ལས་བརྩོན་འགྲུས་ཆེན་མོ་སྟེ་སྐུའི་དཔའ་མོ་བརྒྱད་དམར་མོ། གཡས་ནས་བརྩམས་ཏེ་ཁར་སོན་པའི་རྩེའི་ངོ་བོ་ཧཱུཾ་ལས། བྲ་གདོང་མ། ལྟེ་བར་སོན་པའི་རྩའི་ངོ་བོ་ཧཱུཾ་
ལས་འུག་གདོང་མ། རྟགས་སུ་སོན་པའི་རྩའི་ངོ་བོ་ཧྲི་ལས་ཁྱི་གདོང་མ། བཤང་ལམ་དུ་སོན་པའི་རྩའི་ངོ་བོ་ཕཊ་ལས་ཕག་གདོང་མ། མཛེད་སྤུར་སོན་པའི་རྩའི་ངོ་བོ་ཕཊ་ལས་གཤིན་རྗེ་བརྟན་མ། རྣ་བར་སོན་པའི་རྩའི་ངོ་བོ་ཕཊ་ལས་གཤིན་རྗེ་ཕོ་ཉ་མོ། མིག་ཏུ་སོན་པའི་རྩའི་ངོ་བོ་
སཱ་ལས་གཤིན་རྗེ་མཆེ་བ་མ། སྣར་སོན་པའི་རྩའི་ངོ་བོ་ཧཱ་ལས་གཤིན་རྗེ་འཇོམས་མ་སྟེ་སྒོ་མཚམས་མ་བརྒྱད་དམར་མོ། །ཐམས་ཅད་ཀྱང་ཞལ་གཅིག་ཕྱག་གཉིས། ཞེས་སོགས་དཀྱུས་ལྟར་བརྗོད་པར་བྱའོ། །འདི་དྷརྨ་བྷ་དྲས་བྲིས།། །།



﻿   ༈    བདེ་མཆོག་ལྷན་སྐྱེས་ཀྱི་སྒྲུབ་ཐབས་མདོར་བསྡུས་
བཞུགས་སོ།།     ༈    བདེ་མཆོག་ལྷན་སྐྱེས་ཀྱི་སྒྲུབ་ཐབས་མདོར་བསྡུས་ནི། སངས་རྒྱས་ཆོས་དང་དགེ་འདུན་ལ། །རྟག་ཏུ་བདག་ནི་སྐྱབས་སུ་མཆི། །སེམས་ཅན་ཀུན་གྱི་
དོན་གྱི་ཕྱིར། །བདག་ནི་ཧེ་རུ་ཀར་གྱུར་ཅིག་ཅེས་སྐྱབས་སེམས་བྱས་ལ། ཨོཾ་ཤཱུ་ནྱ་ཏཱ་ཛྙཱན་བཛྲ་སྭ་བྷ་ཝ་ཨཱཏྨ་ཀོཉ་ རང་གི་ཐུགས་ཀའི་ཧཱུཾ་གི་འོད་ཟེར་གྱིས་བརྟན་གཡོ་ཐམས་ཅད་སྦྱངས་ཏེ་འོད་དུ་ཞུ་བ་
རང་ལ་ཐིམ་ཞིང་རང་ཡང་སྟོད་སྨད་ནས་རིམ་གྱིས་ཐུགས་ཀའི་ཧཱུཾ་ལ་ཐིམ། ཧཱུཾ་ཡང་རིམ་གྱིས་འོད་དུ་ཞུ་ནས་འོད་གསལ་སྟོང་པ་ཉིད་དུ་གྱུར། ཅེས་འཆི་བ་ཆོས་སྐུ་དང། སྟོང་པའི་ངང་ལས་རང་གི་སེམས་ན་ངའི་གཟུགས་
གྱེན་དུ་འགྲེང་བ་དཀར་ལ་དམར་བའི་མདངས་ཅན་དུ་གྱུར། ཅེས་པར་དོ་ལོངས་སྐུ་དང། སྟོང་པའི་ངང་ལས་སྐད་ཅིག་གིས་རྡོ་རྗེའི་ས་གཞི་ར་བ་གུར་བླ་རེ་མེ་རི་དང་བཅས་པའི་ནང་དུ་རླུང་མེ་ཆུས་རི་རབ་ཀྱི་སྟེང་
[034B]
བའི་མདངས་ཅན་གྱི་དབུས་སུ་ནང་ དོན་གཉིས་བྱས། འདུས་ཡོངས་སུ་གྱུར་པ་ལས་རྟེན་དང་བརྟེན་པའི་དཀྱིལ་འཁོར་དུས་ཅིག་ཏུ་གྲུབ་པར་གྱུར། ཅེས་སྐྱེ་བ་
སྤྲུལ་སྐུའི་ལམ་འཁྱེར་བསྒོམ། དེ་ཡང་དུར་ཁྲོད་སྲུང་འཁོར་དང་བཅས་པའི་ནང་དུ་གཞལ་ཡས་ཁང་གྲུ་བཞི་སྒོ་བཞི་རྟ་བབས་དང་བཅས་པ་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་པད་ཉིའི་གདན་ལ། རང་ཉིད་
བཅོམ་ལྡན་འདས་དཔལ་ཧེ་རུ་ཀ་སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུམ་རྡོ་རྗེ་ཕག་མོ་དམར་མོ་གཅེར་མོ་རུས་པའི་རྒྱན་གྱིས་སྤྲས་ཤིང་གྲི་ཐོད་འཛིན་པ་ལ་འཁྱུད་པ། རལ་
པའི་ཐོར་ཅོག་ལ་སྣ་ཚོགས་རྡོ་རྗེ་དང་ཟླ་ཕྱེད་ཀྱིས་མཚན་པ། ཐོད་སྐམ་ལྔའི་དབུ་རྒྱན་དང་རློན་པ་ལྔ་བཅུའི་དོ་ཤལ་ཅན། སྟག་ལྤགས་ཀྱི་ཤམ་ཐབས་དང་རུས་པའི་རྒྱན་དྲུག་གསོལ་ཞིང་གར་དགུའི་ཉམས་དང་
ལྡན་པ་ཞབས་གཡས་བརྐྱང་པས་འཇིགས་བྱེད་ནག་པོའི་མགོ་བོ་དང། གཡོན་བསྐུམ་པས་དུས་མཚན་མ་དམར་མོའི་ནུམ་མནན་པ། ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་སྤྱི་བོར་ཟླ་བ་ལ་ཨོཾ་དཀར་པོ་

[035A]༄༅། །མགྲིན་པར་པདྨ་ལ་ཨཱ་དམར་པོ། ཐུགས་ཀར་ཉི་མ་ལ་ཧཱུཾ་སྔོན་པོ། ཕཻཾ༑ ཐུགས་ཀའི་ཧཱུཾ་གི་འོད་ཟེར་གྱིས་བསྒོམ་པ་དང་འདྲ་བའི་ཡེ་ཤེས་པ་དབང་ལྷ་དང་བཅས་པ་སྤྱན་དྲངས། ཛཿ་ཧཱུཾ་བཾ་ཧོཿ་
གཉིས་སུ་མེད་པར་གྱུར། དབང་གི་ལྷས་དབང་བསྐུར། ཡབ་ལ་རྡོར་སེམས་དང་ཡུམ་ལ་རྣམ་སྣང་གིས་དབུ་བརྒྱན་པར་གྱུར། ཅེས་བསྐྱེད་ལ། ཨོཾ་ཙཀྲ་སམྦ་ར་ས་པ་རི་ཝཱ་ར་ཨརྒྷཾ། པཱདྱཾ། པུཥྤེ། དྷཱུ་པེ། དཱིཔེ། གནྡྷེ། ནཻ་ཝི་དཡེ་
ཤཔྟ་པྲ་ཏཱི་ཙྪ་སཱ་ཧཱས་ཕྱི་མཆོད། ཨོཾ་ཙ་ཀྲ་སམྦ་ར་ས་པ་རི་ཝཱ་ར་ཨོཾ་ཨཱ་ཧཱུཾ་གིས་ནང་མཆོད། ཡབ་ཡུམ་སྙོམས་པར་ཞུགས་པས་ལྷན་སྐྱེས་ཀྱི་བདེ་སྟོང་སྐྱེས་པར་གྱུར་གྱིས་གསང་མཆོད་ཕུལ། ཨིནྡྲ་ནཱི་ལའི་
ལྷུན་པོ་ལ། །བྱུ་རུའི་འཁྲི་ཤིང་གིས་འཁྱུད་པ། །སྔོན་མེད་གར་དགུའི་རོལ་གར་མཁན། །བཅོམ་ལྡན་ཡབ་ཡུམ་ལ་ཕྱག་འཚལ། །ཞེས་བསྟོད། ལྷའི་རྣལ་འབྱོར་བསྒོམ་ཞིང་སྐྱོ་ན། འཕྲེང་བ་གསུང་རྡོ་རྗེ་
པདྨ་གར་དབང་གི་ངོ་བོར་གྱུར། ཡབ་ཡུམ་གྱི་ཐུགས་ཀར་ཉི་གདན་ལ་ཧཱུཾ་ཡིག་གི་མཐར་སྔགས་འཕྲེང་གིས་བསྐོར་བ་ལས་སྤྲོ་བ་དང་བསྡུ་བའི་མཛད་པ་ཅན་དུ་གྱུར། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུཾ་ཕཊ། ཌཱ་ཀི་ནཱི་ཛཱ་
ལ་ཤ་བ་རཾ་སཱཧཱ། ཞེས་ཡབ་དང། ཨོཾ་བཛྲ་བཻ་རོ་ཙ་ནཱ་ཡེ་ཧཱུཾ་ཧཱུཾ་ཕཊ་སཧཱ། ཞེས་ཡུམ་གྱི་སྙིང་པོ་བཟླ། མཇུག་ཏུ། གཞལ་ཡས་ཁང་དང་ཡུམ་རང་ལ་ཐིམ་པར་བསམ་ལ། སེམས་ཅན་ཀུན་གྱི་དོན་གྱི་ཕྱིར། །བདག་

[035B] །སེམས་ཅན་ཐམས་ཅད་ཧེ་རུ་ཀའི། །གོ་འཕང་མཆོག་ལ་འགོད་པར་ཤོག་ཅེས་སྨོན་ལམ་བྱའོ། །ཞེས་པ་འདི་ཡང་དཀྱིལ་ཤར་ཨ་ཇོ་ལགས་ཀྱི་ཉམས་བཞེས་སུ་དྷརྨ་བྷ་དྲས་སྦྱར་བའོ།།



﻿༄༅། །ན་མོ་གུ་རུ་ཤྲཱི་ཙཀྲ་སཾ་བ་ར་བཛྲ་ཡོ་གི་ནཱི་བྷྱ་བདེ་མཆོག་ལྷ་ལྔའི་སྒྲུབ་ཐབས་སྙིང་པོ་བསྡུས་པ་བདེ་ཆེན་འབྱུང་གནས་ཅེས་བྱ་བ། ལི་ཁྲིའི་མཚམས་སྤྲིན་གྱིས་འཁྱུད་དབང་སྔོན་གྱི། །ལྷུན་པོ་ལ་འཁུ་རྗེ་
བཙུན་ཡབ་ཡུམ་ལ། །གུས་པས་བཏུད་ནས་དེ་ཉིད་བསྒྲུབ་པའི་ཐབས། །སྙིང་པོ་མདོར་བསྡུས་གསེར་གྱི་ཕྲེང་བ་སྤེལ། །འདིར་བཅོམ་ལྡན་འདས་འཁོར་ལོ་བདེ་མཆོག་གི་སྒྲུབ་ཐབས་ཤིན་ཏུ་བསྡུས་པ་
ཉམས་སུ་ལེན་པར་འདོད་པས། རྣལ་འབྱོར་གྱི་ཡོ་བྱད་རྣམས་ཚོགས་པར་བྱས་ཏེ། སངས་རྒྱས་ཆོས་དང་དགེ་འདུན་ལ། །རྟག་ཏུ་བདག་ནི་སྐྱབས་སུ་མཆི། །ཐེག་པ་གསུམ་པོ་ཐམས་ཅད་དང། །རྣལ་འབྱོར་
གསང་སྔགས་མཁའ་འགྲོ་མ། །དཔའ་བོ་དཔའ་མོ་དབང་ལྷ་མོ། །བྱང་ཆུབ་སེམས་དཔའ་བདག་ཉིད་ཆེ། །ཁྱད་པར་དུ་ཡང་སློབ་དཔོན་ལ། །རྟག་ཏུ་སྐྱབས་སུ་མཆི་བར་གྱི། །སེམས་ཅན་ཀུན་གྱི་དོན་གྱི་ཕྱིར། །

[058B] །སེམས་ཅན་ཐམས་ཅད་ཧེ་རུ་ཀའི། །གོ་འཕང་མཆོག་ལ་དགོད་པར་བགྱི། ཞེས་སྐྱབས་འགྲོ་སེམས་བསྐྱེད་ལན་གསུམ་བྱ། སྐད་ཅིག་གིས་རང་ཉིད་ཧེ་རུ་ཀ་ཡུམ་དང་བཅས་པའི་སྐུར་
གྱུར། ནང་མཆོད་བྱིན་རླབས་ནི། ཧ་ཧོ་ཧྲཱི་ཁ་དོག་དྲི་རོ་ནུས་པའི་སྐྱོན་སྦྱངས། ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱ་ཧཱུཾ་ལན་གསུམ་བརྗོད་ལ། བྱིན་གྱིས་བརླབས། མཆོད་རྫས་
རྣམས། ཁཎྜཱ་རོ་ཧེས་བསངས། སྭ་བྷཱ་ཝས་སྦྱངས། སྟོང་པའི་ངང་ལས། ཀཾ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ་
ཞལ་ཟས། རོལ་མོ་ལ་སོགས་པ། རང་བཞིན་བདེ་སྟོང། རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ། ཞེས་པ་ནས། སྥརཤ་ཨཱ་ཧཱུཾ་
གི་བར་གྱིས་བྱིན་གྱིས་བརླབས། རང་ཧེ་རུ་ཀར་གསལ་བའི་ཐུགས་ཀའི་ཧཱུཾ་གི་འོད་ཟེར་གྱིས། འོག་མིན་ནས་བླ་མ་དང་གཉིས་སུ་མེད་པའི་བཅོམ་ལྡན་འདས་འཁོར་ལོ་སྡོམ་པའི་ལྷ་ཚོགས་མདུན་གྱི་ནམ་མཁར་
སྤྱན་དྲངས། འོད་ཟེར་རང་གི་སྙིང་གར་ཐིམ་པར་གྱུར། ཨོཾ་གུ་རུ་ཙཀྲ་སམྦ་ར་སརྦ་ཌཱ་ཀི་ནཱི་བྷྱ་ཞེས་ཕྱག་བྱས། ཨོཾ་སརྦ་ཏ་ཐཱ་ག་ཏ་ཨརྒྷཾ་ནས་ཤཔྟའི་བར་གྱིས་མཆོད། ཨོཾ་ཨཱ་ཧཱུཾ་གིས་ནང་མཆོད་ཕུལ། ཡབ་

[059A]༄༅། །ཡུམ་སྙོམས་པ་བཞུགས་པས་བདེ་སྟོང་གི་ཡེ་ཤེས། གསང་བ་དང། དེ་ཁོ་ན་ཉིད་ཀྱིས་མཆོད། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་
བའི་དགེ་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་བཟུང། །ཚོགས་ཞིང་རྣམས་རང་ལ་ཐིམ་པས་བྱིན་གྱིས་བརླབས་པར་གྱུར། ཨོཾ་ཤཱུ་ནྱ་ཏཱ་ཛྙ་ན་བཛྲ་སྭ་བྷཱ་ཝ་ཨཱཏྨ་ཀོཉྷཾ། དེ་ལྟར་སྣང་བ་ཐམས་ཅད་
བསྡུས་པའི་སྟོང་པའི་ངང་ལས། རང་གི་སེམས་ནཱ་དའི་གཟུགས་གྱེན་དུ་འགྲེང་བ་ཤིན་ཏུ་ཕྲ་བ། དཀར་ལ་དམར་བའི་མདངས་ཆགས་པ་ནམ་མཁར་གནས་པར་གྱུར། སྟོང་པའི་ངང་ལས། སྐད་ཅིག་གིས་རྡོ་
རྗེའི་ས་གཞི། ར་བ། གུར། བླ་རེ། མེ་རི་དང་བཅས་པའི་དབུས་སུ། འབྱུང་བཞི་རིམ་བརྩེགས། རི་རབ་སྣ་ཚོགས་པདྨ་ལ་གནས་པའི་སྣ་ཚོགས་རྡོ་རྗེའི་ལྟེ་བར། སྣ་ཚོགས་པདྨ་འདབ་མ་བརྒྱད་པའི་དབུས་སུ་
མཚན་དཔེའི་ངོ་བོ་དབྱངས་སོ་གཉིས་དང། གསལ་བྱེད་བརྒྱད་ཅུ་ལས། དབྱངས་གསལ་གྱི་གཟུགས་བརྙན་དང་ལྡན་པའི་ཟླ་བ་དཀར་ལ་དམར་བའི་མདངས་ཅན། མེ་ལོང་དང་མཉམ་པ་ཉིད་ཀྱི་ཡེ་ཤེས་
རང་ནམ་མཁའི་ནཱ་དས་ཟླ་བ་དཀར་ལ་དམར་བའི་མདངས་ཅན་མཐོང་བ་ན། བདག་གིས་སངས་རྒྱས་ཡབ་ཡུམ་གྱི་བྱང་སེམས་དཀར་དམར་གྱི་དབུས་སུ་སྐྱེ་བ་བླངས་ལ། སེམས་ཅན་གྱི་དོན་བྱའོ་སྙམ་

[059B] ཟླ་བའི་དབུས་སུ་ནཱ་ད་ཞུགས་པ་ལས། རིམ་བཞིན། ཧཱུཾ་ཡིག་དཀར་ལ་དམར་བའི་མདངས་ཅན་དུ་གྱུར་པ་ནི། སོ་སོར་རྟོག་པའི་ཡེ་ཤེས་ཧཱུཾ་ལས་འོད་ཟེར་འཕྲོས། དོན་གཉིས་བྱས། འདུས། ན་
ད་ལ་ཐིམ་ཞིང། ཧཱུཾ་ཡིག་ལྷན་སྐྱེས་ཀྱི་དགའ་བའི་རང་བཞིན་དུ་གྱུར་པ་ནི་བྱ་སྒྲུབ་ཡེ་ཤེས་སོ། །ཨོཾ་ཨཱ་ཧཱུཾ་ཨོཾ་སརྦ་བའི་ར་ཡོ་གའི་ནཱི་ཀཱ་ཡ་ཝཱ་ཀ་ཙི་ཏྟ་བཛྲ་སྭ་བྷཱ་ཝ་ཨཱཏྨ་ཀོཉྷཾ། ཨོཾ་བཛྲ་ཤུདྡྷཱ་སརྦ་དྷ་རྨཱ་བཛྲ་ཤུ་དཧོ་ཉཧཾ་
ཟླ་བ་དབྱངས་གསལ་ཧཱུཾ་དང་བཅས་པ་ཡོངས་སུ་གྱུར་པ་ལས། །རྟེན་དང་བརྟེན་པའི་དཀྱིལ་འཁོར་ཐམས་ཅད་དུས་གཅིག་ཏུ་གྲུབ་པ་ནི། ཆོས་ཀྱི་དབྱིངས་ཀྱི་ཡེ་ཤེས་ཏེ། དེ་ཡང་གཞལ་ཡས་ཁང་གྲུ་བཞི། སྒོ་
བཞི། རྟ་བབས་བཞི་དང་བཅས་པ། མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཉི་གདན་ལ། རང་ཉིད་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་མཐིང་ག་
ཞལ་བཞི་པའི་རྩ་ཞལ་ནག་གཡོན་ཞལ་ལྗང། རྒྱབ་ཞལ་དམར། གཡས་ཞལ་སེར་བ། ཞལ་རེ་རེ་ཡང་སྤྱན་གསུམ་པ། ཕྱག་བཅུ་གཉིས་པ། དཔལ་བར་རྡོ་རྗེ་རྩེ་ལྔ་པའི་འཕྲེང་བ་འཛིན་པ། ཞབས་གཡས་
བརྐྱངས་པས་འཇིགས་བྱེད་ནག་པོའི་མགོ་བོ་མནན་པ། གཡོན་བསྐུམས་པས་དུས་མཚན་མ་དམར་པོའི་ནུ་མ་མནན་པ། ཕྱག་དང་པོ་གཉིས་ཀྱིས་རྡོར་དྲིལ་འཛིན་པས་རྡོ་རྗེ་ཕག་མོ་ལ་འཁྱུད་པ། དེའི་འོག་

[060A]༄༅། །མ་གཉིས་ཀྱིས་གླང་པོ་ཆེའི་པགས་པ་སྡིགས་འཛུབ་དང་བཅས་པས་བརྒྱངས་ཏེ་འཛིན་པ། གཡས་གསུམ་པ་ན་ཌཱ་མ་རུ། བཞི་པ་ན་དགྲ་སྟ། ལྔ་པ་ན་གྲི་གུག་དྲུག་པ་ན་མདུང་རྩེ་གསུམ་པ་
གཡོན་པའི་ཕྱག་གསུམ་པ་ན་རྡོ་རྗེས་མཚན་པའི་ཁ་ཊཱཾ་ག་བཞི་པ་ན་ཁྲག་གིས་གང་བའི་ཐོད་པ། ལྔ་པ་ན་རྡོ་རྗེ་ཞགས་པ། དྲུག་པ་ན་ཚངས་པའི་མགོ་བོ་གདོང་བཞི་པ་བསྣམས་པ། སྣ་ཚོགས་རྡོ་རྗེས་མཚན་པའི་
རལ་པའི་ཐོར་ཅོག་ཅན། དབུ་རེ་རེ་ལ་ཐོད་པ་སྐམ་པོ་ལྔ་ལྔས་བརྒྱན་ཅིང། དབུའི་གཡོན་དུ་ཅུང་ཟད་ཡོ་བའི་ཟླ་བ་ཕྱེད་པ་འཆང་བ། ཞལ་རྣམ་པར་འགྱུར་བ། མཆེ་བ་བཞི་བཞི་གཙིགས་པ། སྒེག་པ། དཔའ་བ། མི་
སྡུག་པ་སྟེ་སྐུའི་ཉམས་གསུམ་དང། རྒོད་དང་དྲག་ཤུལ་འཇིགས་སུ་རུང་བ་སྟེ་གསུང་གི་ཉམས་གསུམ་དང། སྙིང་རྗེ་དང། རྔམས་པ། ཞི་བ་སྟེ་ཐུགས་ཀྱི་ཉམས་གསུམ་སྟེ་ཉམས་དགུ་དང་ལྡན་པ། སྟག་གི་
པགས་པའི་ཤམ་ཐབས་ཅན་མའི་རྒྱུ་མ་ལ་བརྒྱུས་པའི་མི་མགོ་ལྔ་བཅུའི་ཕྲེང་བ་འཕྱང་བ། ཕྱག་རྒྱ་དྲུག་གིས་རྒྱས་བཏབ་པ། མི་རུས་ཀྱི་ཐལ་བས་ལུས་ཐམས་ཅད་ལ་བྱུགས་པའོ། །བཅོམ་ལྡན་
འདས་ལ་མངོན་དུ་ཕྱོགས་པར། བཅོམ་ལྡན་འདས་མ་རྡོ་རྗེ་ཕག་མོ་སྐུ་མདོག་དམར་མོ། ཞལ་གཅིག་ཕྱག་གཉིས་ཀྱི་ཕྱག་གཡོན་པས་ཡབ་ཀྱི་མགུལ་ནས་འཁྲུང་པའི་ཐོད་པ་ན། བདུད་བཞི་ལ་

[060B] གཡས་པས་ཕྱོགས་བཅུའི་གདུག་པ་ཅན་ཀུན་ལ་གྲི་གུག་དང་བཅས་པའི་སྡིགས་མཛུབ་གྱིས་བསྡིགས་པར་མཛད་པ། སྤྱན་གསུམ་
དམར་ཞིང་མེ་ལྟར་འབར་བ། བྱིན་པ་གཉིས་ཀྱིས་ཡབ་ཀྱི་བརླའི་སྟེང་དུ་ལེགས་པར་འཁྲིལ་བ། ཐུགས་རྗེའི་བདག་ཉིད་ཅན། ཕྱག་རྒྱ་ལྔས་བརྒྱན་པ། མི་མགོ་བསྐམ་པོ་ལྔའི་ཐོད་དང། བསྐམ་པོ་ལྔ་བཅུའི་དོ་
ཤལ་ཅན། པདྨའི་འདབ་མ་ལ། ཤར་དུ་མཁའ་འགྲོ་མ་ནག་མོ། བྱང་དུ་ལཱ་མ་ལྗང་གུ་ནུབ་ཏུ་ཁཎྜར་ཧེ་དམར་མོ། ལྷོར་གཟུགས་ཅན་མ་སེར་མོ། ཐམས་ཅད་ཀྱང་ཞལ་གཅིག་ཕྱག་བཞིའི་གཡས་གཉིས་
ཀྱིས་གྲི་གུག་དང་ཌ་མ་རུ། གཡོན་གཉིས་ཐོད་པ་དང་ཁ་ཊཱཾ་ག་འཛིན་པ། གཅེར་མོ་སྐྲ་གྲོལ་བ། ཐོད་བསྐམ་ལྔའི་དབུ་རྒྱན་དང། བསྐམ་པོ་ལྔ་བཅུའི་དོ་ཤལ་ཅན། ཕྱག་རྒྱ་ལྔས་བརྒྱན་ཅིང་གཡས་བརྐྱངས་
ཀྱིས་བཞུགས་པ། མཚམས་སུ་བདུད་རྩིའི་བུམ་པའི་སྟེང་དུ། ཀ་པཱ་ལ་བྱང་ཆུབ་ཀྱི་སེམས་ཀྱིས་གང་བ་རེ་རེ། ཡབ་ཀྱི་ལྟེ་བ་དང། ཐུགས་ཀ་དང། ཡུམ་གྱི་མགྲིན་པ་དང། སྤྱི་བོར་ཟླ་གདན་ལ། ཡུམ་གྱི་སྙིང་
པོ་དང། ཉེ་སྙིང། ཡུམ་གྱི་ལྟེ་བ་དང། ཐུགས་ཀ། ཡབ་ཀྱི་མགྲིན་པ་དང། སྤྱི་བོར་ཉི་གདན་ལ་ཡབ་ཀྱི་སྙིང་པོ་དང་ཉེ་སྙིང་རྣམས་ཁ་དོག་དམར་པོ་ཕན་ཚུན་ཞལ་སྦྱོར་ཤིང། འོད་ཟེར་འཁྱུད་པའི་རྣམ་པར་

[061A]༄༅། །གྱུར། ཨོཾ་ཨཱ་ཧཱུཾ། སྙོམས་པར་ཞུགས་པས་དགའ་བཞི་རིམ་བཞིན་དྲངས། ལྷན་སྐྱེས་ཀྱི་བདེ་སྟོང་དབྱེར་མེད་དུ་སྦྱར་བ་བྱང་ཕྱོགས་སོ་བདུན་གྱི་ངོ་བོ་ལྷ་ལྔའི་རྣམ་པར་ཤར་བ་ནམ་
མཁའི་འཇའ་ཚོན་ལྟ་བུར་གྱུར། སྤྲོ་ན་སྔགས་ཙམ་གྱིས་གོ་ཆ་དགོད། བསྡུ་ན། ལྷ་རྣམས་ཀྱི་སྤྱི་བོར་ཟླ་བ་ལ་ཨོཾ་དཀར་པོ། མགྲིན་པར་པདྨ་ལ་ཨཱ་དམར་པོ། ཐུགས་ཀར་ཉི་མ་ལ་ཧཱུཾ་སྔོན་པོ། ཕཻཾ་ཐུགས་
ཀའི་ཧཱུཾ་གི་འོད་ཟེར་གྱིས། བསྒོམས་པ་དང་འདྲ་བའི་ཡེ་ཤེས་པ་དབང་གི་ལྷ་མཆོད་པའི་ལྷ་མོ་དང་བཅས་པ་སྤྱན་དྲངས། འོད་ཟེར་རང་གི་སྙིང་གར་ཐིམ། ཁཎྜ་རོ་ཧེས་ཕྱི་འབྲང་བསྐྲད། ཨོཾ་ཨརྒྷཾ་པྲ་ཏཱི་ཙྪ་ཨཱ་
ཧཱུཾ། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། ཨོཾ་ཡོ་ག་ཤུདྡྷ་སརྦ་དྷརྨ་ཡོ་ག་ཤུདྡྷོ་ཉཧཾ། ཨོཾ་ཨརྒྷཾ་པྲ་ཏཱི་ཙྪ་ཨཱ་ཧཱུཾ། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་
གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། ཞེས་གསུང་ཞིང་དབང་བསྐུར་བས། གཙོ་བོ་ལ་རྡོར་སེམས། ཕག་མོ་ལ་མི་བསྐྱོད་པ། མཁའ་འགྲོ་མ་སོགས་བཞི་ལ་རིན་འབྱུང་
གིས་དབུ་བརྒྱན་ཅིང། དབང་གི་ལྷ་རྣམས་ཀྱང་བདག་ཉིད་ལ་ཐིམ་པར་གྱུར། མཆོད་པ་བྱིན་གྱིས་བརླབས་ཏེ། ཨོཾ་སརྦ་ཏ་ཐཱ་ག་ཏ་ཨརྒྷཾ་ནས་ཤཔྟའི་བར་གྱིས་མཆོད། དྲིན་ཅན་རྩ་བ་དང་བརྒྱུད་པར་

[061B] ཉེ་སྙིང་སོ་སོའི་མཇུག་ཏུ་ཨོཾ་ཨཱ་ཧཱུཾ་བཏགས་ལ་འབུལ། ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་ཞལ་དུ། ཆོས་སྐྱོང་བའི་བསྲུང་མ་
མཐུ་རྩལ་ཅན་རྣམས་ཀྱི་ཞལ་དུ། དཔའ་བོ་དང་རྣལ་འབྱོར་མ་དང། ཕྱོགས་སྐྱོང་དང་ཞིང་སྐྱོང་དང། ཀླུ་ལ་སོགས་པ་རྣམས་ཀྱི་ཞལ་དུ། གཞི་བདག་གཉུག་མར་གནས་པ་དང་སེམས་ཅན་ཐམས་ཅད་ལྷར་གྱུར་
པ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཡབ་ཡུམ་སྙོམས་པར་ཞུགས་པས་ལྷན་སྐྱེས་ཀྱི་བདེ་སྟོང། གསང་བ་དང་དེ་ཁོ་ན་ཉིད་ཀྱི་མཆོད་པས་མཉེས་པར་གྱུར། དེ་ནས་ཡབ་ཡུམ་གྱི་སྙིང་པོ་ཉེ་སྙིང་གཉིས་དང། མཁའ་འགྲོ་
མ་བཞིའི་སྔགས་བརྗོད་པའི་སྔགས་མཆོད་བྱ། ཤེས་ཤིང་སྤྲོ་ན། རྐང་བརྒྱད་གཉིས་ཀྱིས་བསྟོད། བསྡུ་ན། ཧེ་རུ་ཀ་དཔལ་དཔའ་བོ་ཆེ། །རྣམ་དག་རྡོ་རྗེའི་དབང་ཕྱུག་དང། །རྗེས་ཆགས་ཆགས་པ་ཆེ་རྣམས་ཀྱི། །རྡོ་
རྗེ་ཕག་མོ་དེ་ལ་འདུད། །གནས་དང་ཉེ་བའི་གནས་དང་ཞིང། །འདུ་དང་དུར་ཁྲོད་གནས་པ་ཡི། །དཔའ་བོ་དཔའ་མོའི་དབང་ཕྱུག་མ། །ཀུན་ལ་བདག་ནི་ཕྱག་འཚལ་ལོ། །ཞེས་པས་བསྟོད། མཚམས་འདིར་ཟབ་པ་དང་
རྒྱ་ཆེ་བའི་བསྐྱེད་རིམ་གྱི་གཙོ་བོའི་རྣལ་འབྱོར་ལ་རྩེ་གཅིག་ཏུ་བརྩོན་པར་བྱ། བསྒོམ་པས་སྐྱོ་ན། ཕྲེང་བ་གསུང་རྡོ་རྗེའི་ངོ་བོར་བྱིན་གྱིས་བརླབས་ལ། དམ་ཚིག་གི་བཟླས་པའམ། གོང་བུའི་བཟླས་པ་ཅི་རིགས་པའི་སྒོ་

[062A]༄༅། །ནས། ཨོཾ་ཤྲི་བཛྲ་ཧེ་ཧེ་རུ་རུ་ཀཾ་ཧུཾ་ཧཱུཾ་ཕཊ་ཌཱ་ཀི་ནཱི་ཛཱ་ལ་ཤཾ་ཝ་རཾ་སཱཧཱ། ཨོཾ་ཧྲཱི་ཧ་ཧ་ཧུཾ་ཧཱུཾ་ཕཊ། ཨོཾ་བཛྲ་བཻ་རོ་ཙ་ནཱི་ཡེ་ཧུཾ་ཧཱུཾ་ཕཊ་སཱཧཱ། ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞྞ་ནཱི་ཡེ་ཧུཾ་ཧཱུཾ་ཕཊ་སཱཧཱ་
ཨོཾ་ཌཱ་ཀི་ནཱི་ཡེ་ཧུཾ་ཧཱུཾ་ཕཊ། ཨོཾ་ལཱ་མེ་ཧུཾ་ཧཱུཾ་ཕཊ། ཨོཾ་ཁཎྜ་རོ་ཧེ་ཧུཾ་ཧཱུཾ་ཕཊ། ཨོཾ་རཱུ་པི་ཎཱི་ཡེ་ཧུཾ་ཧཱུཾ་ཕཊ། ཧེ་རུ་ཀའི་ཡིག་བརྒྱ་བཟླས། ཉེར་བསྡུ་བྱས་ཏེ། སྲིད་པ་གསུམ་འབར་སྐུ་ནི་རྗེས་ཆགས་དུལ་བར་ལྡན། །འོད་ཟེར་
སྔོན་པོ་སྟོང་ལྡན་ཉི་མ་བརྒྱ་སྟོང་ལྡན། །རྣམ་མང་སྐུ་དང་ཆ་ལུགས་རྗེས་ཆགས་སེམས་དཔར་ལྡན། །ཧེ་རུ་ཀ་དཔལ་དེ་དང་ལྷན་ཅིག་གར་བྱེད་ཤོག་ལྷ་མོ་ཚད་མ་དམ་ཚིག་ཚད་མ་དང། །དེ་བརྗོད་
གཞུང་ཡང་མཆོག་ཏུ་ཚད་མ་སྟེ། །བདེན་པ་འདི་དག་གིས་ནི་ལྷ་མོ་རྣམས། །བདག་ཅག་རྗེས་སུ་འཛིན་པའི་རྒྱུར་གྱུར་ཅིག་སེམས་ཅན་ཀུན་གྱི་དོན་གྱི་ཕྱིར། །བདག་ནི་ཧེ་རུ་ཀར་གྱུར་ནས། །སེམས་ཅན་
ཐམས་ཅད་ཧེ་རུ་ཀའི། །གོ་འཕང་མཆོག་ལ་དགོད་པར་བགྱི། ཞེས་དགེ་བ་རྣམས་རྫོགས་བྱང་དུ་བསྔོ། ཐུན་མཚམས་སུ་ཡང་སྒོ་གསུམ་ཐ་མལ་གྱི་སྣང་ཞེན་དང་བྲལ་བའི་ཚངས་སྤྱོད་ལ་གནས་ནས་
ཉལ་བ་དང། ལྡང་བ་དང། ཁྲུས་དང། ཁ་ཟས་ཀྱི་རྣལ་འབྱོར་དང། འདས་པ་དང། མ་འདས་པའི་གཏོར་མའི་རིམ་པ་ལ་བརྩོན་པས། དལ་བ་དོན་ལྡན་དུ་བྱའོ། །རྒྱ་བོད་མཁས་གྲུབ་བྱེ་བས་གཤེགས་པའི་ལམ་

[062B] །བྱིན་རླབས་གཏེར་ཆེན་བདེ་མཆོག་སྦས་ཆུའི་མཚོ། །རྣམ་དཔྱོད་བརྩོན་པའི་གྲུ་ཡིས་ལེགས་བརྒལ་ཏེ། །རིམ་པ་དང་པོའི་སྙིང་པོའི་སྙིང་པོ་ཡི། །ཕུན་ཚོགས་འདོད་
འཇོའི་བཻ་ཌཱུ་ར་ཕྲེང་མཛེས་གང། །སྤེལ་བར་བྱེད་པོ་མདོ་རྒྱུད་གཞུང་བརྒྱ་ལ། །ལེགས་པར་སྦྱངས་པའི་མང་ཐོས་སྤོང་བ་པ། །དགེ་སློང་བློ་བཟང་ཆོས་ཀྱི་རྒྱལ་མཚན་ཡིན། །འདིས་མཚོན་དགེ་བས་བདག་གཞན་
འགྲོ་བ་ཀུན། །མཐོང་བའི་ཆོས་ལ་དཔའ་བོ་མཁའ་འགྲོའི་དབུས། །བདེ་བ་མཆོག་གི་གར་གྱིས་རོལ་གྱུར་ཅིག་ཅེས་དཔལ་འཁོར་ལོ་བདེ་མཆོག་ལྷ་ལྔའི་སྒྲུབ་ཐབས་ཤིན་ཏུ་བསྡུས་པ་འདི་ནི། ལམ་འདི་ལ་ལྷག་
པར་མོས་པས་ཐུགས་དམ་བྱེད་འདོད་ཀྱང། རྒྱས་པ་མ་ལྕོགས་པ་འགའ་ཞིག་གིས་བསྐུལ་བའི་ངོར། ཚིག་ཕྲེང་བ་སྡུས་ཤིང་དོན་གྱི་གནད་ཆད་པ་མེད་པ་སྙིང་པོར་དྲིལ་ཏེ། མདོ་རྒྱུད་མན་ངག་འཛིན་པ་ཤཱཀྱའི་
དགེ་སློང་བློ་བཟང་ཆོས་ཀྱི་རྒྱལ་མཚན་གྱིས། འབྲོག་རི་བོ་ཆེ་དགེ་ལྡན་རྣམ་པར་རྒྱལ་བར་བཀོད་པའི་ཡི་གེ་པ་ནི་དགེ་ཚུལ་རིན་ཆེན་ཚེ་རིང་ཆོས་འཕེལ་ལོ།། །།



