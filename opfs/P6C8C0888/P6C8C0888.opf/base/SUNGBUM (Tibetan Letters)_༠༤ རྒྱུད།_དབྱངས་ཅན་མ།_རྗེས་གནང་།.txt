༄༅། །ལྷ་མོ་དབྱངས་ཅན་མའི་སྒྲུབ་ཐབས་རྗེ་ཙོང་ཁ་པས་མཛད་པ་དང། དབྱངས་ཅན་མའི་སྒྲུབ་ཐབས་རྗེས་གནང་བ་བཞུགས་སོ། །

[001A] །རང་ཉིད་ལྷ་མོ་དབྱངས་ཅན་མ་དཀར་མོ་ཤེལ་དཀར་པོ་དྲི་མ་མེད་པ་ལྟར། ཕྱི་ལྟས་ནང་གསལ། ནང་ལྟས་ཕྱི་གསལ་བ་འོད་ཟེར་དཀར་པོ་འཕྲོ་བ་དང་བཅས་པ། པདྨ་དཀར་པོ་འདབ་མ་སྟོང་དང་
ལྡན་པའི་ལྟེ་བའི་སྟེང་དུ་ཟླ་བའི་དཀྱིལ་འཁོར་དྲི་མ་མེད་པའི་སྟེང་དུ། ཙོག་པུའི་ཚུལ་དུ་བཞུགས་པ། དབུ་སྐྲ་འཇམ་ཞིང་མཉེན་པ། བུང་བ་ལྟར་གནག་པ། ཐོར་ཙོག་ཅུང་ཟད་དང་བཅས་པ་ལ། མེ་ཏོག་དཀར་པོའི་ཕྲེང་བས་
བཅིངས་པ། ལྷག་མ་རྣམས་རྒྱབ་ཏུ་འཕྱང་བ་ལ། རིན་པོ་ཆེ་སྣ་ཚོགས་པའི་རྒྱན་གྱིས་སྤྲས་པ། གསེར་གྱི་རྣ་ཆ་ལ་རིན་པོ་ཆེ་སྣ་ཚོགས་པའི་ཕྲ་བཀོད་པས་མཁུར་ཚོས་མཛེས་པར་བརྒྱན་པ། དབུ་རྒྱན། མགུལ་རྒྱན་
དོ་ཤལ། ཕྱག་གདུབ་ཞབས་གདུབ་རྣམས་རིན་པོ་ཆེ་སྣ་ཚོགས་པས་སིལ་ཁྲོལ་གྱི་སྒྲ་སྙན་པར་སྒྲོག་པ། གཞོན་ནུ་མ་ལོ་བཅུ་དྲུག་ལོན་པའི་རྣམ་པ་ཅན། ལང་ཚོ་དར་ལ་བབ་པ། རེག་ན་བདེ་བ་བསྐྱེད་པའི་ནུ་འབུར་
གཉིས་འཁྲང་ཞིང་རྒྱས་པ། ཆགས་པའི་ཉམས་དང་ལྡན་པས་གཡོན་དུ་འགྱིང་ཞིང། སྤྱན་མི་གཟུར་གྱིས་གཟིགས་པ། ཀ་ཙ་ལི་ཀའི་སྟོད་གཡོགས་དང། སྨད་གཡོགས་ལ་མེ་ཏོག་གི་ཚོམ་བུས་སྤྲས་པ་

[002A]༄༅། །པདྨ་དཀར་པོའི་མེ་ཏོག་གི་ཆུན་འཕྱང་གིས་མཛེས་པར་བརྒྱན་ཅིང། ཕྱག་གཉིས་ཀྱིས་བཻ་ཌཱུརྱ་སྔོན་པོའི་པི་ཝང་རྒྱུད་སྟོང་དང་ལྡན་པ་བསྒྲེང་བས། ལྷ་དང་དྲི་ཟ་དང་རིག་པ་འཛིན་པ་ལ་སོགས་པའི་སྐྱེ་
དགུ་ཐམས་ཅད་ཀྱི་ཡིད་མགུ་ཞིང་འཕྲོག་པར་བྱེད་པ། སྤྱི་གཙུག་ཏུ་ཟླ་བའི་དཀྱིལ་འཁོར་དྲི་མ་མེད་པ་བསྒོམ། དེའི་སྙིང་གི་མགོ་ཐུར་དུ་བསྟན་ཅིང་ཡོད་པ་བློས་གྱེན་དུ་བསླང་སྟེ། ཚལ་པ་བརྒྱད་ཕྱིར་གྱེས་པས་པདྨ་དཀར་པོ་
འདབ་མ་བརྒྱད་པ། དཀར་ཞིང་འཇམ་པ་ལྟེ་བ་ལྗང་སེར་ལ། ཟེའུ་འབྲུ་དམར་སེར་གྱིས་བསྐོར་བའི་མཚམས་ནས། ཉི་མ་སྟོང་དང་ལྡན་པའི་འོད་ཟེར་འཕྲོ་བ། ལྟེ་བའི་སྟེང་ནས་ཟླ་བའི་དཀྱིལ་འཁོར་ཉ་གང་བ་དྲི་མ་མེད་པའི་
དབུས་སུ། སེམས་ཀྱི་ངོ་བོ་ཧྲཱིཾ་དཀར་པོ་རིང་ཆ་ཟླ་ཚེས་ནཱ་ད་དང་བཅས་པ། འདབ་མ་རྣམས་ལ་མདུན་ནས་བརྩམས་ཏེ། གཡས་སྐོར་དུ་དབྱངས་ཡིག་བཅུ་དྲུག་འདབ་མ་རེ་ལ་ཡི་གེ་གཉིས་གཉིས་གནས་པ། ཐམས་ཅད་
ཀྱང་ཤེལ་དཀར་པོ་དྲི་མ་མེད་པ་ལྟར་དྭངས་ཤིང་གསལ་བ། འོད་ཟེར་དཀར་པོ་དྲི་མ་མེད་པ་འཕྲོ་བ་ལྷམ་མེར་གདན་ལ་མ་རེག་ཙམ། ཅུང་ཟད་འདར་ཞིང། འཁོར་ལོ་ཡི་གེ་དང་བཅས་པའི་འོད་ཟེར་གྱི་དྲ་བས་
སྙིང་གི་མུན་པ་མ་ལུས་པ་སེལ་བར་གྱུར། ཐུགས་ཀའི་འཁོར་ལོ་ཡིག་འབྲུ་དང་བཅས་པ་ལས། འོད་ཟེར་སྣ་བུག་གཡས་ནས་སོང། ལྷོ་ཕྱོགས་རྒྱ་མཚོའི་འགྲམ་ནས་ལྷ་མོ་འཁོར་དང་བཅས་པ་སྤྱན་དྲངས། མདུན་

[002B] ཨོཾ་སྭ་ར་སསྟི་ཧྲི་ད་ཡ་ཏིཥྛ་ཧྲཱིཾ་ཞེས་བརྗོད་པས། དམ་ཚིག་པའི་ལུས་ངག་ཡིད་གསུམ་ལ་ཡེ་ཤེས་པའི་ལུས་ངག་ཡིད་གསུམ་ཐིམ་སྟེ། གཉིས་སུ་མེད་པར་སྒོམ། ལུས་ཀྱི་དམིགས་པ་དེ་དང་མ་
བྲལ་བར་སྒོམ་ཞིང། ཐུགས་ཀའི་ཧྲཱིཾ་ལས་ཧྲཱིཾ་མུ་ཏིག་གི་དོ་ཤལ་ལྟ་བུ་ཁ་ནས་དོན། ལྟེ་བ་ནས་ཞུགས། ཐུགས་ཀའི་ཧྲཱིཾ་ལ་ཐིམ། དེ་ལས་འོད་ཟེར་ཕྱོགས་བཅུར་འཕྲོས། ཕྱོགས་བཅུའི་སངས་རྒྱས་བྱང་སེམས་ཉན་ཐོས་རང་རྒྱལ་གྲུབ་ཐོབ་
པཎྜི་ཏ་རིག་འཛིན། དྲང་སྲོང། རིན་པོ་ཆེ། སྨན། བདུད་རྩི་ལ་སོགས་ཐམས་ཅད་ཀྱི་མཐུ་ནུས་ཤེས་རབ། ཡོན་ཏན་གྱི་ཚོགས་ཐམས་ཅད་བསྡུས། སྙིང་གའི་འཁོར་ལོ་ཡིག་འབྲུ་དང་བཅས་པ་ལ་ཐིམ་པས། ཤེས་བྱ་ཐམས་ཅད་ལ་བློ་གྲོས་
ཐོགས་པ་མེད་པར་རྒྱས་པར་སྒོམ་ཞིང། ཧྲཱིཾ་ཞེས་པའི་བསྙེན་པ་ཅི་ནུས་བཟླས་ནས། བསྙེན་པའི་རྟགས་སྔར་ལས་ལྕེ་བདེ་བ་དང། དྲན་པ་གསལ་བ་དང། འཛིན་བཟང་བ་དང། བུ་མོ་གཞོན་ནུ་མས་ཟས་གོས་དང་ཕྲེང་བ་བྱིན་པ་དང། ཉི་ཟླ་ཤར་
བ་དང། མར་མེ་ཟོས་པ་ལ་སོགས་པའི་རྟགས་དངོས་སམ། རྨི་ལམ་དུ་འབྱུང་ངོ། །བསྙེན་པ་ནི་འབུམ་ཕྲག་ལྔ་ལ་སོགས་པའམ་གོང་གི་རྟགས་བྱུང་གི་བར་བྱའོ། །དབྱངས་ཡིག་ནི། ཨ་ཨཱ། ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། ཨཾ་ཨཱ་
   ༈    དབྱངས་ཅན་མའི་སྒྲུབ་ཐབས་རྗེས་གནང་བ་ནི།  ངག་དབང་ལྷ་མོ་དབྱངས་ཅན་མ་ལ་ཕྱག་འཚལ་ལོ། །འདིར་སྒྲ་དབྱངས་ལྷ་མོ་དབྱངས་ཅན་མའི་སྒྲུབ་པ་ཉམས་སུ་ལེན་པར་འདོད་པས། གནས་ཡིད་དུ་འོང་བ་ལ་སྟན་བདེ་བ་ལ་འདུག་སྟེ། སྐྱབས་སུ་

[003A]༄༅། །འགྲོ་བ་བྱ། ཚད་མེད་པ་བཞི་སྒོམ། སངས་རྒྱས་ཐོབ་པར་བྱ། དེའི་ཆེད་དུ་སྒྲ་དབྱངས་ལྷ་མོ་དབྱངས་ཅན་མ་ཉམས་སུ་བླང་སྙམ་དུ་བསམ་ཞིང་སྭ་བྷཱ་ཝའི་སྔགས་ཀྱིས་ཆོས་ཐམས་ཅད་སྟོང་པར་བསམ། སྟོང་པའི་ངང་ལས་པཾ་
ལས་པདྨ་ཨ་ལས་ཟླ་བའི་དཀྱིལ་འཁོར་གྱི་སྟེང་དུ། བདག་ཉིད་ཀྱི་སེམས་ཉིད་ཧྲཱི་དཀར་པོ་ལས་འོད་འཕྲོས་འཕགས་པ་རྣམས་མཆོད། སེམས་ཅན་གྱི་དོན་བྱས་ཚུར་འདུས་ཡོངས་སུ་གྱུར་པ་ལས། རང་ཉིད་ལྷ་མོ་དབྱངས་ཅན་མ་སྐུ་མདོག་
དཀར་མོ་ཞལ་གཅིག་ཕྱག་གཉིས་མ་འཛུམ་པའི་མདངས་ཅན། དགྱེས་པས་སྤྱན་གཉིས་རྒྱུད་མདངས་ཅན། དགྱེས་པས་སྤྱན་གཉིས་རྒྱུད་མངས་བསྒྱུར་བ་ལ་གཟིགས་ཤིང་དབུ་སྐྲའི་ཐོར་ཅོག་མེ་ཏོག་དཀར་པོའི་ཕྲེང་བས་བཅིངས་པ་གསིལ་བུར་འཕྱང་བ་རྣམས་ལ་གསེར་གྱི་གཡེར་ཁ་དཔག་
ཏུ་མེད་པ་འཁྲོལ་བ། ཕྱག་གཡོན་དུ་བཻ་ཌཱུ་རཡ་སྔོན་པོ་ལས་གྲུབ་པའི་པི་ཝཾ་རྒྱུད་སྟོང་དང་ལྡན་པ་བསྣམས་པ། ལག་པ་གཡས་པའི་འདུ་བྱེད་ཀྱིས་བསྒྱུར་བས་ལྷ་དང་དྲི་ཟ་སོགས་སྐྱེ་དགུ་རྣམས་ཀྱི་ཡིད་རང་དབང་མེད་པར་འགུགས་པ། རིན་པོ་ཆེ་དང་
དར་སྣ་ཚོགས་ཀྱི་རྒྱན་ཅན་ཀ་ཙ་ལི་ཀའི་སྟོད་གཡོགས་དང་སྨད་གཡོགས་ཀྱིས་མཛེས་པ་པདྨ་དཀར་པོའི་ཆུན་འཕྱང་དང་ལྡན་ཞིང། གཞོན་ནུ་མ་བཅུ་དྲུག་ལོན་པའི་ན་ཚོད་ཅན་རེག་ན་བདེ་བ་སྐྱེད་པའི་ནུ་འབུར་གཉིས་རྒྱས་པ། ཆགས་པའི་ཉམས་
དང་ལྡན་པས་གཡོན་དུ་འགྱིང་ཞིང། པད་ཟླའི་གདན་ལ་ཅོག་པུའི་ཚུལ་གྱིས་བཞུགས་པའི་སྤྱི་གཙུག་ཏུ་ཟླ་བའི་དཀྱིལ་འཁོར་གྱིས་མཚན་པ་ཞིག་སྒོམ་མོ། །དེ་ནས་བདག་གི་སྙིང་མགོ་གྱེན་དུ་བསླངས་ཏེ་ཚལ་པ་བརྒྱད་དུ་གྱེས་པ་ལས་

[003B] ཟེའུ་འབྲུ་དམར་སེར་གྱིས་བསྐོར་བའི་མཚམས་ནས་ཉི་མ་སྟོང་གི་འོད་ཟེར་དང་མཉམ་པའི་འོད་ཟེར་འཕྲོས་པས་སྙིང་གའི་མུན་པ་སེལ། དེའི་ལྟེ་བར་ཟླ་བའི་དཀྱིལ་འཁོར་གྱི་སྟེང་དུ་བདག་གི་སེམས་
ཉིད་དབྱངས་ཅན་གྱི་ངོ་བོ་ཧྲཱིཾ་གི་རྣམ་པར་སྒོམ། ཧྲཱིཾ་གི་མཐའ་མ་རྣམས་ལ་མདུན་ནས་བརྩམས་ཏེ་གཡས་སྐོར་དུ། ཨཱ་ལིས་བསྐོར་བ་གསུང་དབྱངས་ཡན་ལག་དྲུག་ཅུའི་རྣམ་པར་སྒོམ། རྣམ་ཤེས་འོད་གསལ་དང་བཅས་པ་གདན་ལ་མ་རེག་
ཙམ་དུ་བཞུགས་པར་བསམ། དེ་ནས་སྙིང་གའི་ཡིག་འབྲུ་རྣམས་ལས་འོད་ཟེར་འཕྲོས་པས་རྒྱ་མཚོའི་འགྲམ་ན་ལྷ་མོ་བཞུགས་པར་འཕོག་པས་ཐུགས་རྒྱུད་བསྐུལ་ནས་མདུན་གྱི་ནམ་མཁར་སྤྱན་དྲངས། ཨརྒྷཾ་ལ་སོགས་པའི་མཆོད་པས་
མཆོད། བསྟོད་ནས་རང་ལ་ཐིམ་པས་གཉིས་སུ་མེད་   པར་གྱུར། དེའི་ངང་ལས་ཅི་ནུས་པའི་བཟླས་པ་བྱ་ཞིང། དེ་ཡང་ཧྲཱིཾ་ལས་མུ་ཏིག་གི་ཕྲེང་བ་ཁ་ནས་འཐོན་ནས། ལྟེ་བ་ནས་ཞུགས་པའི་
འོད་ཟེར་གྱིས་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་རྗེ་དང་འཕྲིན་ སྣ་བུག་གཡོན་ནས་ཞུགས་པར་བསྒོམས་ལ་རླུང་ཅུང་ཟད་ནང་དུ་རྡུབ་བོ།  །ལས་ལྷ་དང་དྲང་སྲོང་རྣམས་ཀྱི་རིག་པ་སྔགས་འཆང་གྲུབ་པ་ 
འཁོར་བར་བསམ།  བརྙེས་པ་རྣམས་ཀྱི་མཐུ་སྟོབས་དང་རྟོགས་པ། པཎྜི་ཏ་རྣམས་ཀྱི་མཁྱེན་བརྩེ། འབྲུ་རྣམས་ཀྱི་བཅུད་དང་ནུས་པ་རྣམས་ལྟེ་བར་ཞུགས་སྙིང་གར་ཧྲཱིཾ་ལ་ཐིམ་པའི་དམིགས་པས་འབུམ་ཕྲག་ལྔའི་བར་དུ་བཟླས་པའི་ཐུན་

[004A]༄༅། །འཕྲོ་འཇོག་པ་ན། ལྷ་མོ་མདུན་དུ་སྤྱན་དྲངས་ནས་གང་ཤེས་པས་བསྟོད་ཅིང་མཆོད་ནས། གང་འདོད་པའི་དོན་ལ་གསོལ་བ་གདབ། བསྔོ་བ་སྨོན་ལམ་གྱིས་རྒྱས་བཏབ་ལ་མཐར་ལྷ་མོ་རང་ཉིད་ལ་བསྟིམ། དམིགས་
པ་གསལ་བར་བྱུང་ནས་ཆགས་པ་དྲག་པོ་སྐྱེས་ན་རྣམ་པར་མི་རྟོག་པའི་ཤེས་རབ་ཀྱིས་རྒྱས་གདབ་བོ། །རྗེ་རིན་པོ་ཆེ་རང་ཉིད་ཀྱིས་མཛད་པ། རྗེས་དགྱེས་བཞིན་དུ་བཀོད་པའོ།། མངྒ་ལཾ།། །།



﻿༄༅། །སྒྲ་ཚང་པ་རིན་ཆེན་རྣམ་རྒྱལ་གྱི་སྒྲ་དབྱངས་ལྷ་མོའི་རྗེས་གནང་གི་ཟིན་བྲིས་བཞུགས་སོ། །

[001A] །སྒྲ་དབྱངས་ལྷ་མོའི་རྗེས་གནང་སྒྲ་ཚང་བ་རིན་ཆེན་རྣམ་རྒྱལ་ནས་བརྒྱུད་པའི་ཐུན་མོང་མ་ཡིན་པའི་ཕྱག་ལེན་ལ། དང་པོར་
ཁྲུས་ལན་གསུམ། ནང་དུ་ཕྱག་གསུམ་གྲལ་ལ་འཁོད། བླ་མས་དྲི་བཟང་ཐུམ་བུ་རེ་གནང། དེས་སློབ་མའི་ལུས་ལ་ཁྱབ་པར་བྱུགས་པའམ་
སྙིང་ཁ་སོགས་སུ་བྱུགས། ཁྲུས་ལན་གསུམ་དང་དྲི་བཟང་གི་ཕྱེ་མ་འདི་གཉིས་ཐུན་མོང་མ་ཡིན་པའི་ཕྱག་ལེན་ཡིན་གསུང། བགེགས་
མཆོད་ངེས་ཅན་དགོས་པ་མིན་གསུང་ད་རེས་བཤམས་འདུག་སྤྱན་འདྲེན་མཆོད་འབུལ་ཚར་འཕྲལ་མཆོད་པ་བསྡུས། །བསྟོད་པ་གཏོར་མ་བྱིན་རླབས་

[002A] །ཨ་ཀ་རོ་ལ་རྡོར་བསྡམས་ནང་འགུགས་ཀྱི་ཕྱག་རྒྱ། དེ་མིན་སྤྱན་འདྲེན་བསྟོད་པ་བཀའ་བསྒོ་སོགས་ལ་ཕྱག་རྒྱ་མི་
བྱེད་མཛེས་ཆོས་སུ་འགྲོ་བའི་རྒྱུ་མཚན་གྱིས་བླ་བྲང་ཨ་ཁུ་དང་མཁན་པོ་སོགས་ཀྱི་ཕྱག་ལེན་ལ་དབང་རྗེས་གནང་གང་ལ་རང་ཕྱག་རྒྱ་མི་གནང་
ཨ་རོལ་ཁོང་ཐུགས་རྗེ་ཅན་གྱི་ཕྱག་ལེན་ལ་གནང་གིན་ཡོད་གསུང། དེ་ནས་རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་སློབ་མ་འདི་རྣམས་
ལ་སྒྲ་དབྱངས་ལྷ་མོའི་ཐུན་མོང་མ་ཡིན་པའི་རྗེས་གནང་ཟབ་མོ་བཀུག་པར་གྱུར། ཨོཾ་སརྦ་བིགྷྣན་ལ་གཞན་དང་མི་འདྲ་བར་བླ་མས་ཕྱག་

[002B] སུཾ་བྷ་ནི་ལ་ཕྱག་རྒྱ་དེ་ལས་
བཟློག་སྟེ་ཁ་སྦུབ་ཀྱི་ཚུལ་དུ་གནས་པའི་སྲིན་ལག་དང་མཐེའུ་ཆུང་གཉིས་ཀྱི་བར་དུ་གོང་ལྟར་ཏིང་ལོ་བཟུང་ནས་གཡོན་བསྐོར་གསུམ། དེ་ནས་དཀྱིལ་འཁོར་ཆེན་པོའི་གདོན་མི་ཟ། །ན་མོ་
རྗེ་བཙུན་སྒྲ་དབྱངས་ལྷ་མོའི་གསང་བ་བླ་ན་མེད་པའི་བདེན་པའི་མཐུ་ལ་བརྟེན་ནས། བདག་ཅག་དཔོན་སློབ་ཡོན་མཆོད་འཁོར་དང་བཅས་པའི་དམ་ཆོས་ཟབ་མོ་སྒྲུབ་པ་སོགས་འགལ་རྐྱེན་བར་
དུ་གཅོད་པ་སློབ་མ་ཁྱེད་རང་རྣམས་ཀྱི་སྒོ་གསུམ་མི་མཐུན་པའི་ཕྱོགས་ཐམས་ཅད་དང། ཁྱད་པར་རྡོ་རྗེ་སློབ་མ་ཁྱེད་རང་རྣམས་ལ་སྒྲ་དབྱངས་ལྷ་མོའི་ཐུན་མོང་མིན་པའི་རྗེས་སུ་གནང་
བཟབ་མོ་འབུལ་པ་ལ་བར་དུ་གཅོད་པར་རྩོམ་པའི་བགེགས་གང་ཡིན་པ་ཐམས་ཅད་མཆོད་སྦྱིན་གྱི་གཏོར་མ་རྒྱ་ཆེན་པོ་འདོད་པའི་ཡོན་ཏན་ལྔ་དང་ན་ལྡན་པ་མཁོ་དགུ་ཡོ་བྱད་མ་ཚང་བ་མེད་པ་
འདི་ཉིད་ཀྱིས་ཚིམ་པར་གྱིས་ལ་ཞི་བའི་སེམས་དང་ལྡན་པས་རང་རང་སོ་སོའི་གནས་སུ་དེངས་ཤིག་འཁྱིལ་བའི་སྔགས་བཟླས་ལ་ཡུངས་ཀར་ལ་ཕུས་བཏབ་སྟེ་འཐོར་ཞིང་ཞལ་བཞིའི་སྔགས་

[003A]༄༅། །ལན་གསུམ་བཟླ་གཏོར་གདན་འདབ་བརྒྱད་དབུས་སུ་ཧྲཱིཾ་མདུན་ནས་གཡས་སྐོར་དུ་ཨ་ཨཱ་བཅུ་དྲུག་བཀོད་པའི་སྟེང་མཎྜལ་ཚོམ་བུ་ཅན་གཅིག་མཆོད་པ་གྲུ་བཞིའི་ཚུལ་
གྱིས་བཤམས་པ་འདི་ས་སྐྱ་པའི་ལུགས་རེད་གསུངས། དེ་ཡང་མདུན་ཕྱོགས་སློབ་མ་གནས་པར་བྱས་ནས་མཆོད་ཡོན་སོགས་ཉེར་སྤྱོད་ལྔ་འཚམས་འཛིན་གྱི་མེ་ཏོག་བཅས་དང་དེའི་མདུན་དུ་ཟླུམ་གཏོར་
པད་འདབ་བཞི་པ་དཀར་རྩི་ཅན། དེའི་གཡོན་དུ་ཏིང་ལོ་སློབ་མའི་གྲངས་ལྡན་སྣོད་བཅས་དང། དེའི་མཐར་ཉེར་སྤྱོད་ཆུ་བཞི་ཚར་གཅིག་འགོ་གཡོན་ནས་བརྩམས་ཏེ་བཤམས། བགེགས་གཏོར་ཡང་གཏོར་མ་
དང་ཏིང་ལོ་ཕྲེང་ཚར་དུ་བཤམས་པ་གནང་ལགས་སོ། །དེ་ནས་བསྲུང་འཁོར་འདི་ལ་མི་དགོས་གསུང། བླ་མ་དང་སྒྲ་དབྱངས་ལྷ་མོ་ཐ་མི་དད་པར་མོས་ལ་མཎྜལ་ཕུལ་གསུངས། སློབ་མ་རྣམས་འདབ་
བརྒྱད་དང་ཀུ་ཤའི་རྩེ་བླ་མ་ལ་ཕྱོགས་པའི་གདན་ལ་འཁོད། བླ་མས་དབུ་མན་བས་བཞེས་པ་ཕྱག་བཞེས་ཡིན། ཟ་མ་ཏོག་བཀོད་པའི་མདོ་ལས། སྔོན་བསྐལ་པ་དྲུག་ཁྲི་འདས་པའི་སྔ་རོལ་ན། སྤྱན་རས་
གཟིགས་དབང་ཕྱུག་ཕྱི་ནང་ཐུན་མོང་གི་ཆོས་ཉེ་བར་སྟོན་སླད་དུ། ཉིད་ཀྱི་སྨིན་འཚམས་ནས་ཚངས་པ། ཕྲག་འགོ་གཉིས་ནས་དབང་ཕྱུག་ཁྱབ་འཇུག་མིག་གཉིས་ནས་ཉི་ཟླ། མཆེ་བའི་རྩེ་ནས་དབྱངས་

[003B]
མིན་པའི་རྗེས་སུ་གནང་བ་འབུལ་བ་ལ། གསོལ་འདེབས་རྡོ་རྗེ་འཛིན་པ་དགོངས་སུ་གསོལ་ཞེས་པ་འདི་གནང། བླ་མས་རྩེ་གསུམ་ཕྱག་རྒྱ་དངོས་སུ་གཏུགས། སྔགས་ཀྱི་གསོལ་བཏབ་སྐབས་
ཧྲཱིཾ་གསུམ་ཕྲེང་གཅིག་རེ་རེ་བས་ལན་གསུམ་རྗེས་བཟློས་སོ་དྲུག་མཉམ་དུ་འདོན། ཧྲཱིཾ་དབྱངས་ཨ་ཨཱ་བཅས་སྔར་ལྟར་ཉེར་གཅིག་རྗེས་བཟློས། སྔགས་རིང་སྐབས་ལངས་ཏེ་རྗེས་བཟློས་ཚར་
རེ་ཕྱག་རེ་སྦྲགས་ཏེ་གསུམ་བྱ། །



