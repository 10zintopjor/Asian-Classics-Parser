༄༅། །དཔལ་གསང་བ་འདུས་པའི་དབང་གི་ཟིན་བྲིས་བཞུགས་སོ།།    ༈    འོ་དེ་ཡང། རྟོག་པ་ཐམས་ཅད་
ལེགས་པར་བསྡུས་ནས་ནི། །ཤིན་ཏུ་བསམ་པ་བཟང་དང་ལྡན་པས་ཉོན།།    ༈      ༈    མར་ལུགས། གསང་འདུས་ཀྱི་
ཁྱད་ཆོས། ཐུབ་པ་ཆེན་པོས་ཆོས་ཕུང་པོ།    ༈    གང་ཞིག་ཐུན་བཞིར།    ༈    སྔགས་ཀྱི་བསྟན་པ་གནས་མི་
གནས་ནི་གསང་བ་འདུས་པ་འདི་ཉིད་ཡིན་ཏེ། འདི་དོན་རྣ་བར་འཕོ་བྱེད་པ།    ༈    འདི་ན་འཁོར་བའི་རྒྱ་མཚོ་ལས། །ཞེས་ཉེ་ཚིག་སྨྲོས་པ་ཕུང་པོའི་སྟེང་ན་འཁོར་

[231A]༄༅། །བ་ཡོད་ཚུལ། འདིར་བདེ་བ་ལས་སྐྱོབ་པར་གསུངས་པའི་བདེ་བ་དེ་ཉན་རང་གི་ཞི་བདེ་ལ་བྱེད། ཐམས་ཅད་རྣལ་འབྱོར་གྱི་སེམས་བཟུང་སྐབས། བླ་མའི་ཐུགས་ཀར་
ཡང་ཟླ་བ་རྡོ་རྗེ་བསྐྱེད་ལ། དེ་ལས་རང་འདྲ་དཔག་མེད་བྱུང་ནས། སློབ་མའི་ཐུགས་ཀའི་ཟླ་བ་རྡོ་རྗེ་ལ་ཐིམ་པས་བྱིན་གྱིས་བརླབས་པར་མོས།    ༈    འོད་
དཔག་མེད་འདི་བཞེངས་སྟབས་ཅན་ཡིན་པ་ལས། གཞན་མངོན་རྟོགས་འདྲ།    ༈    འཕགས་པའི་བདེན་བཞི་གཟིགས་
པའི་ཡེ་ཤེས་ཀྱི་ངོ་བོ་ངོས་བཞིར་འགྱུར།    ༈    སྡིག་པ་བསྲེགས་པ། དེ་ནས་དྲི་མ་འཁྲུ་བ་ལ། ཁམ་ཕོར་ནི་ཁྲུས་སྣོད། ལུས་འཁྲུ་བ་དང་
ཡན་ལག་གཞན་འཁྲུ་བའི་སླད་གཉིས།    ༈    བ་ལྕི་ཆང་བུ་ནི། འདག་རྫ་ལྟ་བུ། ཟན་ཆང་ནི། དྲིལ་ཕྱིས་དང། སེང་རས་ནི། ལུས་ཕྱིས་བྱེད་
དེ་རྣམས་ལུས་ཀྱི་སྟོད་སྨད་རེ་རེར། རེ་རེ་སྟེ་གཉིས་རེ། ཉེ་རེག་དང་མཆོད་པའི་རྗེས། རླུང་སངས་བཀག་པ་ལྟ་བུ་རླུང་མར་གདུག་རྒྱུད་གྲས། གཡོན་དུ་གཉིས་བསྐོར་ནས་འདོར་

[231B] ཡང་ཕྱག་ལེན་གཞན་ཞིག་ལ། གཡོན་དུ་གཅིག་གཡས་སུ་གཅིག་བསྐོར་ནས་འདོར། ཡང་དེ་བཞིན་དུ་བྱས་ནས་འདོར་
   ༈    རིགས་ལྔ་སོ་སོར་རིགས་ཀྱི་ལྷ་དེ་ཉིད་གཙོ་བོར་གྱུར་པའི་དཀྱིལ་འཁོར་དཔག་མེད་སྤྱན་དྲངས། དབང་ལྷ་བསྟིམ་པའི་མཇུག་གི་མཆོད་པ་འདིར་
རྒྱུད་སྨད་པས་དྲིལ་བུ་མི་བཀྲོལ་བ། རྒྱུད་སྟོད་པས་དྲིལ་བུ་བཀྲོལ་བ། རྒྱུད་སྨད་ལྟར་ན་བདག་འཇུག་ལེན་པོ་རང་ཉིད་ལ་ཕུལ་བ་ཡིན་པས་རྒྱུ་མཚན་གྱིས་དང། རྒྱུད་སྟོད་ལྟར་ན་
གཙོ་བོས་མཆོད་ལྷ་སྤྲོ་ནས་ཕུལ་བ་གསལ་འདེབས་ཕྱིར་བཀྲོལ་བ་ཡིན། རང་རྒྱུ་མཚན་དུ་བྱས་པ་དང། གཞན་རྒྱུ་མཚན་དུ་བྱས་པ་མི་འདྲ་བས་ཡིན། བདེ་བ་ཆེན་པོ་འདོད་ཆགས་ཆེ་
ཞེས་པ་འདི་མི་བསྐྱོད་པ་ཆུ་དབང་ཐོབ་ནས་དགའ་བའི་གླུ་བླངས་པ་ལྟ་བུ། འཇིགས་བྱེད་ལྟར་ན། ཨོཾ་རྡོ་རྗེ་དཀྱིལ་འཁོར་  ྾  སོགས་དང་འདྲ། ཨེ་མ་ཧོ། དང་པོའི་སངས་རྒྱས་ཞེས་
དང་པོ་ཞེས་པ། རིགས་ཀུན་གྱི་དང་པོའམ་བདག་པོ་རྡོ་རྗེ་འཆང་གི་ངོ་བོ་ཡིན་པ་དང། ཡང་ན། དང་པོ་ནས་ཡོད་པའི་རླུང་སེམས་དེ་ཉིད་ལྷ་སྐུར་གསལ་བ་ཡིན་པས་དེ་སྐད་ཟེར་

[232A]༄༅། །གཟུང་དུ་མེད་ཅིང། སྒྲ་དོན་འཛིན་པའི་རྟོག་པས་གཟུང་དུ་མེད། བརྗོད་དུ་མེད། མཉམ་གཞག་གིས་གཟིགས་པ་བཞིན་བརྗོད་དུ་མེད།    ༈    བྱ་བ་སྔ་
མ་བརྟུལ། བྱ་བ་ཕྱི་མ་ལ་ཞུགས་པ་ཞིག་ལ་ཟེར་གསུངས། བདེ་ཆེན་ཐེག་པ་འདི་ལས་ནི། །ཕྱིན་ཆད་མཆི་བ་ཡོད་མ་ཡིན། །ཞེས་མཆི་བ་སྟེ། སྲིད་པར་འགྲོ་བ་ཡོད་པ་མིན་པའི་
དོན་དུ་བཀྲལ་བར་མཛད། འདི་འཆི་བ་མི་རྟག་པ་དེ་མིན་གསུངས། བཅས་དཔལ་གསང་བ་འདུས་པའི་དབང་གི་ཟིན་བྲིས་འདི་བཞིན་དགའ་ལྡན་ཤར་རྩེ་ཛེ་སྨད་སྤྲུལ་མིང་པ་བློ་བཟང་དཔལ་ལྡན་བསྟན་འཛིན་ཡར་རྒྱས་
ཀྱིས་བགྱིས་པའོ།། །།



