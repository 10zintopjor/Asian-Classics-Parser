   ༈   །     ༈    དཀོན་མཆོག་
གསུམ་ལ་སྐྱབས་སུ་མཆི། །འགྲོ་ལ་ཕན་ཕྱིར་སངས་རྒྱས་ཤོག་གསུམ། ཆོས་རྣམས་མི་དམིགས་སྟོང་པར་གྱུར། །སྟོང་པའི་ངང་ལས་པད་ཉིའི་སྟེང། །ཧྲཱི་ཡིག་དམར་པོའི་འཕྲོ་འདུ་ལས། །རང་ཉིད་རྟ་མགྲིན་སྐུ་མདོག་
དམར། །དམར་ལྗང་དཀར་བའི་ཞལ་གསུམ་སྟེང། །རྟ་མགོ་ལྗང་ཞུར་རྟ་སྐད་འཚེར།ཕྱག་དྲུག་རྡོ་རྗེ་ཁ་ཊཾ་གྲི། །སྡིགས་མཛུབ་མདུང་ཐུང་རྒྱུ་ཞགས་འཛིན། །གར་དགུའི་ཉམས་རྫོགས་དུར་ཁྲོད་ཀྱི། །ཆས་ཅན་ཞབས་བརྒྱད་
གཡས་བཞི་བསྐུམས། །གཡོན་བཞི་བརྐྱང་པས་སྦྲུལ་བརྒྱན་བརྫིས། །མེ་དཔུང་དབུས་བཞུགས་མགྲིན་པ་ནས། །ལོང་བུའི་བར་ཀུན་ཁྲོ་ཚུའི་གཏམས། །གནས་གསུམ་ཡི་གེ་གསུམ་གྱིས་མཚན། །ཧཱུཾ་གི་འོད་ཀྱིས་ཡེ་ཤེས་པ། །
དབང་ལྷར་བཅས་པ་སྤྱན་དྲངས་ཐིམ། །དབང་ལྷས་དབང་བསྐུར་རིགས་ཀྱི་བདག་འོད་དཔག་མེད་ཀྱིས་བརྒྱན་པར་གྱུར། །ཨོཾ་པདྨའྣྟ་ཀྲིཏ་ཨརྒྷཾ་སོགས་ཀྱི་ཕྱི་མཆོད་དང། འབྲུ་གསུམ་བཏགས་པས་ནང་མཆོད་ཕུལ། དུས་གསུམ་

[014A]༄༅། །བདེ་གཤེགས་ཐམས་ཅད་ཀྱི། །གསུང་གི་རང་བཞིན་མཐུ་སྟོབས་བདག་དབང་དྲག་ཁྲོས་པའི་གར་མཛད་པ། །པདྨ་དབང་ཆེན་ལ་ཕྱག་འཚལ། །ཞེས་བསྟོད། རང་གི་སྐུ་དང་ཐུགས་ཀ་སོགས། །གནས་ལས་མེ་
འོད་འཕྲོས་པ་ཡིས། །བདེ་གཤེགས་ནུས་མཐུ་བདག་ལ་ཐིམ། །གདུག་པའི་ཚོགས་རྣམས་ཚར་གཅོད་གྱུར། །ཨོཾ་ཧྲཱི་པདྨཱནྟ་ཀྲྀ་ཏ་བཛྲ་ཀྲོ་དྷ་ཧ་ཡ་གྷྲི་ཝ་ཧུ་ལུ་ཧུ་ལུ་ཧཱུཾ་ཕཊ། ཅེས་བཟླ། དགེ་བ་འདི་ཡིས་མྱུར་དུ་བདག་རྟ་
མཆོག་རོལ་པ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་སྨྲས་པ། རྟ་མཆོག་རོལ་པའི་བསྒོམ་བཟླས་འདི། །ཁུངས་ལྡན་དམ་པའི་རྗེས་འབྲངས་ནས། །ཞབས་དྲུང་བློ་བཟང་ཆོས་
འཕེལ་གྱིས། །བསྐུལ་ཚེ་དྷརྨ་བྷ་དྲས་བྲིས།།



