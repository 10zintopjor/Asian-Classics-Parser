༄༅། །བཀའ་དྲིན་མཚུངས་མེད་བླ་མ་བློ་བཟང་ཐུབ་དབང་རྡོ་རྗེ་འཆང་རྗེ་བཙུན་བློ་བཟང་ཡེ་ཤེས་བསྟན་འཛིན་རྒྱ་མཚོ་དཔལ་བཟང་པོའི་
དྲུང་ནས་ལམ་རིམ་རྣམ་གྲོལ་ལག་བཅངས་ཀྱི་ཉམས་ཁྲིད་ནོས་པའི་ཟིན་ཐོར་བཀོད་པ་བཞུགས་སོ།།
   ༈    སྦྱོར་ཆོས། མཎྜལ། སངས་རྒྱས་ཆོས་ཚོགས་མ་ཚར་གསུམ། ལྷ་དང་ལྷ་མིན་མི་དང་  ྾  ལྷ་ཡི་སྐད་དང་  ྾  ཇི་སྐད་དུ། འཇམ་
མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་གསུང་ལས། དལ་བའི་རྟེན་འདི་  ྾  སོགས་ཀུན་སློང་བཅོས་ཚུལ།    ༈    ཆོས་བརྒྱ་ཐམ་པ་ཚང་ན་ཡང་དོན་
དག་ཅིག་མེད་ན་ཕན་མི་ཐོགས་ཀྱང། འདི་ལ་གནས་སྐབས་དང་མཐར་ཐུག་གི་དོན་ཆེ་ངེད་ཚོ་ཤི་ཐེངས་གཅིག་ལའང་སྐྲག་དགོས་ན། ཉིན་རེ་ལའང་ཤི་ཐེངས་བརྒྱ་དང་གསོན་
ཐེངས་བརྒྱ་བྱ་དགོས་ན་སྐྲག་ལོས་དགོས།    ༈       ༈    སླར་
ཡང་ལུགས་ལྡོག་ལྟ་བུ་མ་མདོར་བསྡུས་ཤིག་སྩལ།    ༈    སྐྱེ་བའི་ལུས་ཀྱང་མ་བྱན་ལག་པ་ལྟ་བུའི་ཚིག་དཀའ་བ་མེད། ཤའུ་གསོས་པ་ལྟ་བུ་
ཡོད་ཅེས་རྗེ་ཕ་བོང་ཁས་གསུངས། ་རྒྱལ་མཆོག་བདུན་པས། མདོ་སྔགས་གཞུང་ལ་ཐོས་བསམ་གྱིས་འབད་ཀྱང། །མཁས་འདོད་སྒྲ་སྤྱིའི་སློབ་གཉེར་ལ་ཟད་ནས། །གོ་དོན་ལག་

[138A]༄༅། །ཏུ་ལེན་དུས་ཤིག་མི་འདུག་ཕྱི་མར་ཕན་པའི་ལྷ་ཆོས་དང་བྲལ་ལོ། །ཞེས་གསུངས། མངོན་རྟོགས་རྒྱན་དུ། སྐབས་དང་པོས་ཆོས་བཅུ་མཚོན་པའི་རྣམ་མཁྱེན་
བསྟན་ནས་ཐོབ་བྱ་འབྲས་བུ་ངོས་བཟུང་བ། སྐབས་གཉིས་པས་ཐོབ་བྱེད་ལམ་གྱི་རིམ་པ་བསྟན། སྐབས་གསུམ་པས་ཆོས་དགུས་མཚོན་པའི་གཞི་ཤེས་བསྟན་ནས་གེགས་སེལ་བོགས་
འདོན་བསྟན། སྐབས་བཞི་པས་རྣམ་རྫོགས་སྦྱོར་བ་བསྟན་ནས་ཉམས་ལེན་གྱི་རིམ་པ་རྒྱས་པར་བསྟན་པ་ཡིན། མངོན་རྟོགས་རྒྱན་དུ། སངས་རྒྱས་སོགས་དམིགས་དད་པ་དང།།
སྐྱེས་བུ་ཆུང་འབྲིང་གཉིས། སངས་རྒྱས་བཤེས་གཉེན་དང། སྐྱབས་གསུམ་ལས་འབྲས་སོགས་ལ་དད་པ་གསུམ། སྦྱིན་སོགས་སྤྱོད་ཡུལ་བརྩོན་འགྲུས་དང།། རྒྱལ་སྲས་ཀྱི་སྤྱོད་པ་
བསམ་པ་ཕུན་ཚོགས་དྲན་པ་དང།། རྟེན་སེམས་བསྐྱེད། རྣམ་པར་མི་རྟོག་ཏིང་འཛིན་དང། །ཞི་གནས། ཆོས་རྣམས་རྣམ་པ་ཐམས་ཅད་དུ།། ཤེས་པའི་ཤེས་རབ་དང་རྣམ་ལྔ།།
ལྷག་མཐོང།    ༈    ཤ་ར་བའི་ལམ་རིམ། སྣེ་ཟུར་པའི་ལན་རིམ་སོགས་ཡོད། ཤ་ར་བའི་ལམ་རིམ་འདི་རིགས་ནས་འོག་བཙུགས་ཏེ་བཤད་པ་དྭགས་

[138B] དེའི་རྒྱུ་མཚན་ཡང། རིགས་ཡོད་ན་བྱ་རིན་ཆོག་པ་ཡོད། རྭ་སྒྲེང་རྒྱལ་ཐོག་སྐབས་བཀའ་གདམས་པའི་ལམ་རིམ་པར་བསྐོ་མཛད་པ་ཕྱིས་ཞོལ་དུ་ཡོད་
ཀྱང་དཔར་མ་ཐེབས་སྙམ།    ༈    ད་ལྟ་ཀ་ལི་ཀ་ཏའི་ས་ཡིན་པ། སྐབས་དེའི་ཕོ་བྲང་ལ་རྫིང་བུ་སོགས། སྔོན་རྒྱལ་པོ་དད་པ་བརྟན་པར་འཁྲུངས་སྐབས་
ཀྱི་ཀླུ་རྒྱལ་གཉིས་ཀྱིས་བཟོས་པ་དེའི་ཆ་འདྲ་ཞིག་ཡོད། སྔོན་གྱི་བྱ་ཡུལ་བའི་ལམ་རིམ་ནང། ཨར་ཚོ་བན་དེ་བཅོ་བརྒྱད་ཀྱི་གྲངས་འདྲེན་སོགས་གསལ་ཞིང། བླ་མ་ཞག་བདུན་
སངས་རྒྱས་ཞེས་པའང་སྐབས་དེར་བྱུང། དམིགས་རིམ་སོགས་ཕོག་ནས་ས་འོག་ཏུ་ཞག་བདུན་བསྡད་དགོས་པ་དང། དེར་སྦོས་ནས་འཆི་བའང་ཅ་ཨེ་བྱུང། ཞེས་གསལ། །
བྱང་ཆུབ་འོད་ཀྱིས། ཇོ་བོ་གདན་འདྲེན་སྐབས་དུང་ཆེན་འདི་གསར་བཟོ་བགྱིས་པ་དང། དེ་བཏང་ནས་བ་གླང་རྟ་དྲེལ་སོགས་འདྲོགས་པའི་ལོ་རྒྱུས་མཆིས། འདིར་ཇོ་བོས་སྐུ་ཚེ་
རིལ་པོར་ཤ་མི་བཞེས་ཞེས་པ་དང། གོང་དུ་བླ་མ་འཚོལ་དུ་ཕེབས་སྐབས། ཤ་དང། མར་དང། འོ་མ་ཅུང་ཟད་དགོས་པར་གསུངས་པ་འགལ་བ་ལྟར་སྣང་ཡང། དོན་ལ་རབ་

[139A]༄༅། །ཏུ་བྱུང་ནས་ཤ་མི་བཞེས་པ་ཡིན་གསུངས། ཇོ་བོས་འབྲོམ་ལ་ལྐོག་ཆོས་སུ་མཛད་སྟངས་ཞུ་ལན་ནོར་བུའི་ཕྲེང་བའི་སྟེང་ནས་གནང་བ་ཡིན། བཀའ་གདམས་གཞུང་པ་
བ་ཞེས་པ། མི་ཚང་ཆེན་པོའི་ཤག་ཆས་སམ་ཐབ་ཆས་དང། གདམས་ངག་པ་མི་ཚང་འབྲིང་པོ། མན་ངག་པ་གྲ་རྐྱང་ལྟ་བུའི་ཤག་ཆས་ལ་སྦྱར། ལམ་རིམ་བདེ་མྱུར་གཉིས་
སྔགས་དང་འབྲེལ་བ་ཡིན་ཡང། སྔགས་ཀྱི་ལམ་ཉམས་ལེན་དངོས་མིན། ཉམས་ཁྲིད་ལ། བྲོ་བ་མྱོང་ཙམ་མྱོང་ཙམ་བྱེད་པ་སྟེ། བཤད་པ་གསུམ་བཤད་བཞི་བཤད་གནང་སྲོལ་
དེ་ཡང་བཤེས་གཉེན་བསྟེན་ཚུལ་མན་ཆད། སྤྱོད་པ་སྤྱི་བསླབ་ཡན་ཆད་ལ་བཤད་པ་བཞི་བཤད་མཛད་སྲོལ་ཡོད།    ༈   
ཚུལ་དང། རྟོགས་པའི་བསྟན་པ་འགལ་མེད་དུ་རྟོགས་ཚུལ་གཉིས་ཡོད་པའི་དང་པོར་རྒྱལ་བའི་གསུང་རབ་ལ་སྐྱོན་སྣ་རེ་མི་སེལ་བ་དང། ཡོན་ཏན་སྣ་རེ་མི་བསྐྱེད་པ་མེད། རྒྱུད་
བླ་མར། གང་ཞིག་དོན་ལྡན་  ྾    ྾  ཉོན་མོངས་དགྲ་རྣམས་  ྾    ྾     ༈    རྡོ་རྗེ་རྩེ་མོ་ལས། ཞེས་གསུངས་པ་དང། འོད་དཔག་མེད་ཀྱི་

[139B] དེ་བཟུང་ཚུལ་དཔེ་མཛོད་དཀོན་གཉེར་ལྟར་བཟུང་བ་མིན་པར་རྒྱུད་སྟེང་དུ་བཟུང་དགོས་
སྡུད་པར། རྒྱལ་བ་འདས་དང་མ་བྱོན་ད་ལྟར་གང་བྱོན་དང།།    ༈    ཞེས་པའང། ཇི་ལྟར་སྐྱེས་བུས་ཟོ་ཆུན་རྒྱུད། །རྡོག་ཐབས་གཅིག་གིས་  ྾  ཞེས་
པ་ལྟར། དམིགས་སྐོར་གཅིག་གི་ནང་ལྟག་འོག་ཚང་མ་ཧྲུག་གིས་འདུ་བ་ཞིག་འབྱུང། དཔེར་ན། གྲོག་ཐག་གཅིག་ལ་བསྒུལ་ཚེ་ཚང་མར་དོ་ཕོག་འབྱུང་བ་ལྟར་དང། ཡང་གཞུང་
གོང་འོག་ལ་མཁས་ན་རྟགས་གསལ་ལྟག་འོག་ཏུ་མར་ཕྱིན་ནས་དམ་བཅའ་སློག་ཐུབ་པ་ལྟར་འབྱུང།    ༈   
ཆེ་བ་ཡོད་པས། འདི་མན་ངག་ལུགས་སུ་གསུངས་པའི་ཟིན་བྲིས་ཡིན་པར་གྲགས། འབྲོམ་སྟོན་པས། ཆོས་མང་དུ་བསླབས་ནས་ཉམས་སུ་ལེན་ཚུལ་གཞན་ལས་འཚོལ་དགོས་པ་བྱུང་
ན་ནོར་བ་ཡིན། ལམ་རིམ་འདི་ལྡེ་མིག་དང་འདྲ་བ་དང། རབ་འབྱམས་གསུང་རབ་ཀུན་ལ་བལྟ་བའི་མིག་ཡིན་པ་དང། ཐག་རིང་བལྟ་བའི་རྒྱངས་ཤེལ་དང་འདྲ་བ་ཡིན། ཉེས་སྤྱོད་

[140A]༄༅། །ཆེན་པོ་ནི། ལམ་རིམ་གྱིས་སྤང་བྱའི་ཉོན་མོངས་རྣམས་ལ་ཟེར། ཆོས་སྤོང་ཐད། རྒྱ་མཚོ་ལ་གངྒའི་ཀླུང་ཟེར། ལམ་རིམ་འདི། གསུང་རབ་ཀུན་གྱི་སྙིང་པོ་བསྡུ་
བསྡུ་བ། བ་སྟོང་གི་འོ་མ་ཉིང་ཁུར་བྱས་པ་ལྟ་བུ་ཡིན། དེའི་ཚུལ་ནི། བ་སྟོང་ལས་འོ་མ་བཞོས་ནས་སྟོང་ལ་བླུད། དེ་ལས་བཞོས་ནས་ལྔ་བརྒྱར་བླུད། དེ་ཉི་བརྒྱ་ལྔ་བཅུ། དེ་བརྒྱ་
དང་ཉེར་ལྔ། དེ་དྲུག་ཅུ་རེ་གསུམ། དེ་སུམ་ཅུ་སོ་གཉིས། དེ་བཅུ་དྲུག་དེ་བརྒྱད། དེ་ལས་བཞོས་པའི་འོ་མ་སྔོན་བཅོམ་ལྡན་འདས་ལ་ཕུལ་བའི་ལོ་རྒྱུས་བཞིན། གསུང་རབ་
མཐའ་དག་སྡེ་སྣོད་གསུམ་དུ་བསྡུས་ཏེ། བསྡུས་པའི་ཕྱིར་ནི་རྒྱུ་ནི་དགུར་འདོད་དོ། །ཞེས་པ་ལྟར་ཡིན། མངོན་རྟོགས་རྒྱན་གྱིས། འགྲོ་རྣམས་ཞི་བའི་ལས་དང། ཞེས་པའི་ཞི་བ་
དེ་ལ། ངན་འགྲོའི་སྡུག་བསྔལ་ཞི་བ། འཁོར་བའི་སྡུག་བསྔལ་ཞི་བ། ཞི་བའི་རྒུད་པ་ཞི་བ་བཅས་གསུམ་ཡོད། དེ་ཞི་བར་བྱེད་པའི་ཐབས་ཀྱང། བསྡུ་རྣམ་བཞི་ལ་འགོད་པ་དང།།
ཞེས་བསྡུ་བ་བཞིས་བྱེད་པ་ཡིན། མངོན་རྟོགས་རྒྱན་དུ་ཐོག་མར་སེམས་བསྐྱེད་ནས་གསུངས་པའི་གནད་འགག་ནི། དེ་མན་ཆད་ཀྱི་ལམ་རྣམས་ཐེག་ཆེན་གྱི་ལམ་དུ་ཁྱེར་བ་ལ། ཐེག་

[140B] ཐོས་པའི་ཆོས་རྣམས་  ྾  ཐོས་པའི་སྡིག་ལས་  ྾  ཐོས་པས་དོན་མ་ཡིན་  ྾  ཐོས་པས་མྱང་ངན་འདས་པ་  ྾  བཞིས་
རིམ་བཞིན། ་ཡང་དག་པའི་ལྟ་བ། ་ལས་ཀྱི་ཀུན་འབྱུང། ་ཉོན་མོངས་པའི་ཀུན་འབྱུང། ་སྐྱེ་བའི་ཀུན་འབྱུང་བཅས་ལྡོག་པ་ལ་རིམ་བཞིན་སྦྱར། དེ་ཡང། རབ་
གནས་ནང། སྐྱེ་བའི་ལྗོན་ཤིང་རྩད་ནས་གཅོད་དོ།། ཡང་དེ་བཞིན་འདུལ་བ་ཁོ་ན་ལ་སྦྱར་ན། ཆོས་འདུལ་བ་ལ་དད་པ་དང། དེ་ནས་རབ་ཏུ་བྱུང་བ། དབང་པོའི་སྒོ་བསྡོམས་པ་
བདེན་པ་མཐོང་ནས་ཐར་པ་མྱང་འདས་ཐོབ་པ། དེ་ནས་ཐོས་བསམ་སྒོམ་གསུམ་རིམ་པ་བཞིན་དུ་དགོས་ཏེ། ངེས་བྱེད་ཡན་ལག་དང་མཐོང་བའི།།   ྾    ྾  སྒོམ་པ་ལ་བསམ་བྱུང་སྔོན་
དུ་འགྲོ་དགོས། ཉམས་ལེན་མ་ནུས་ཀྱང། ཐོས་པ་ཙམ་ལའང་ཕན་ཡོན་ཆེ་སྟེ། དྲང་སྲོང་ལྔ་བརྒྱས་ལྐོག་ཉན་བྱས་ཚུལ་དགེ་འདུན་འཚོའི་ལོ་རྒྱུས་ནས་བྱུང་བ་དང། སློབ་དཔོན་
བློ་བརྟན། མཁར་བས་བརྫི་བའི་སྦལ་པ་སོགས་ཀྱི་ལོ་རྒྱུས།    ༈    ཞབས་རྡོལ་བས་བསམ་པ། དྲི་མ་ཅན་གྱིས་སྒོམ་པ་ལ་སྐྱོན་བྱེད་པ་ཡིན། གཡོག་པོ་

[141A]༄༅། །རྙིང་པ་ཅ་ལག་གར་ཡོད་སོགས་སྦྱིན་བདག་ལས་ཀྱང་རྒྱུས་ཆེ་ཡང། རང་ལ་ཅུང་ཟད་ཀྱང་མེད་པ་ལྟར་དང། སྣ་ཐ་གོམས་ནས་རྒྱུས་ཡོད་ཆགས་པའི་སྐབས་ཡ་མ་ལ་མི་
ཕན་པ་ལྟར། ཆོས་དྲེད་ཆོས་ཀྱིས་མི་ཐུལ། འབྲོམ་རིན་པོ་ཆེས། ཚིག་ལ་མཁས་ཀྱང་སེམས་ལ་མ་ཕན་ན། །ཆུ་ཡིས་ཁྱེར་བ་སྐོམ་དྲིར་ཤི་བ་བཞིན། །ཆོས་དྲེད་ནི། ཆུ་ལ་མེ་
ཤོར་བ་དང། ལྷ་བདུད་དུ་བབས་པ་ལྟར་ཆེས་ངན། ཐེག་ཆེན་གྱི་ཆོས་འཆད་ཉན་བྱེད་པ་ལ་ཕན་ཡོན་གསུམ་ཡོད་དེ། བླ་སློབ་གཉིས་ཀར་གཞི་དུས་སུ་ཐེག་ཆེན་གྱི་རིགས་སད་པ་དང་
ལམ་དུས་སུ་སྒྲིབ་གཉིས་སྤང་བའི་བག་ཆགས་བཞག་པ། འབྲས་དུས་སུ་རྣམ་མཁྱེན་གྱི་གོ་འཕང་ཐོབ་པ་དང་གསུམ་ཡོད། གལ་ཏེ་འདིར་བདག་འཛིན་པར་མི་བྱེད་ན། །ཞེས་པའི་
འདིར་ཞེས་པ་གོ་ཚུལ་གཉིས་ཡོད། དེ་ཡང་འདི་ཞེས་པ་དུས་ལ་སྦྱར་ནས། དལ་འབྱོར་གྱི་མི་ལུས་ཐོབ་པའི་དུས་འདིར། ཞེས་སྦྱར་བ་དང། ཡང། འཁོར་བ་ལ་འདི་སྒྲ་སྦྱར་ནས་
འཁོར་བ་ལས་འཛིན་པར་མི་བྱེད་ན། ཞེས་སྦྱར་བ་གཉིས་ཡོད། སྐབས་འདིར་འཁོར་བ་ལ་འདི་སྒྲ་སྦྱར་བ་ཡང་ཁུངས་ཡོད་དེ། འདི་ན་འཁོར་བའི་རྒྱ་མཚོ་ལས། །ཞེས་པ་ལྟར་

[141B] བྱི་དོར་གྱི་ཕན་ཡོན་སྐབས། དཀར་ཕྱོགས་པའི་ལྷ་འཁོར་མི་ནུས་པའང། འཕགས་པ་ལྷས་རྟ་དབྱངས་བཏུལ་སྐབས་མི་གཙང་བའི་ཐུམ་བུ་
བཏགས་པས་དབང་ཕྱུག་ལུས་ལ་ཞུགས་མི་ནུས་པ་ལྟར་ཡིན། ་རྒྱལ་བ་རིམ་བྱོན་གྱིས་བྱི་དོར་མཛད་ཚུལ་ཡང། ་རྒྱལ་དབང་ལུང་རྟོགས་རྒྱ་མཚོའི་རྣམ་ཐར་དུ། གསེར་ཁང་
པ་བློ་བཟང་བསྟན་འཛིན་གྱིས་ཞུས་པ་ལྟར་སྐབས་དེའི་མཆོད་དཔོན་མཁན་པོ་རྒྱལ་དབང་ཆོས་རྗེས་བཙལ་ནས། ་རྒྱལ་དབང་སྐལ་བཟང་རྒྱ་མཚོའི་ཕྱག་བཞེས་ཕྱགས་མ་རྙེད་ཚུལ་
སོགས་ཡོད། སྤྱོད་འཇུག་ལས། ཇི་ལྟར་ལུས་ལ་ཀུན་ནས་མེ་འབར་བ།།    ༈    རིང་ཐུང་མི་སྙོམས་པ།    ༈   
ལུས་ལ་རྨ་ཕྱུང་བས་རྙེད་པ་འཚོལ་བ་དང། སེམས་ལ་རྨ་ཕྱུང་བས་རྙེད་པ་འཚོལ་བ་གཉིས།    ༈    རང་
རྒྱལ་གདུང་བ་སེལ་བ་སོགས་བཅུ་གཉིས་ཀུན་རིག་ཏུ་གསལ། དཔའ་བོ་མཁའ་འགྲོ་བཀོད་ལུགས་གསུམ། གཉིས་རེར་བཀོད་པ། དཔའ་བོ་གཡས་གྲལ་དང་དཔའ་མོ་གཡོན་གྲལ་

[142A]༄༅། །བྱས་པ། ཕན་ཚུན་འཁྱུད་པ་གསུམ་ལས་འདིར་མདོ་ལགས་ལྟ་བུར་བརྟེན་ཕྱི་མ་མི་བྱ། ཕྱག་དྲུག་པ་མདུན་དུ་བསམ་པའི་དགོས་པ་ནི། བཀའ་གདམས་ལྷ་བཞི་ལྟར་
སྙིང་རྗེའི་ལྷ་སྤྱན་རས་གཟིགས་ཡིན་པ་དེ་དྲག་པོར་ཁྲོས་པ་དང། འདིར་བྱང་ཆུབ་སེམས་བསྒོམས་བྱ་གཙོ་བོར་བྱས་པ་སོགས་ཀྱིས་ཡིན། ཆོས་ཀྱི་གར་ཁྱབ་ལ་སྟོང་ཉིད་ཀྱིས་ཁྱབ་
དེ་ལ་ཡེ་ཤེས། སྐུ་བཅས་ཀྱིས་རིམ་བཞིན་ཁྱབ་པ་ཡིན། སངས་རྒྱས་མ་ཐག་ཏུ་སེམས་ཅན་རེ་རེའི་མགོ་ཐོག་ཏུ་སྤྲུལ་པ་རེ་རེ་འབྱུང་བས་ཁྱབ་པ་ཡིན། དེ་ཡང་ཤེས་བྱ་ཇི་སྙེད་ཁྱབ་
གྱུར་པ་  ྾   ྾  ཞེས་སོགས་དང། ཡང་འདུས་པར། ལུས་སེམས་ལྟ་བུ་དང། སེམས་ལུས་ལྟ་བུར་ཤེས་པར་གྱིས། ཞེས་པའི་དོན་ཡང་འདི་ཡིན། འཕགས་པ་ཐོགས་མེད་སར། རྗེ་
བཙུན་བྱམས་པ་མགོན་པོ་དང་པོ་ནས་ཡོད་ཡོད་པ་ཡིན་པ། བུ་ཆུང་གཡང་ལ་ལྷུང་ཉེར་འཇིགས་པས་ཨ་མ་ཞེས་བོས་ན། ཨ་མས་དེ་མ་ཐག་འཛིན་པར་འགྱུར་བ་ལྟར། རང་རེས་ཀྱང་
གསོལ་བ་བཏབ་ན་དཀོན་མཆོག་གིས་དེ་མ་ཐག་བསྐྱབས་པ་ཆོས་ཉིད་ཡིན། བླ་མ་སངས་རྒྱས་ཐུགས་དགྱེས་ཚུལ་ལ་གསུམ་ཡོད་དེ། རྒྱུན་དུ་སྤྱོད་ངན་འབའ་ཞིག་བྱས་ཀྱང། ད་

[142B] རང་རེས་ད་རེས་དལ་འབྱོར་ཐོབ་པས་རྒྱལ་བ་དགྱེས་པ། ཡང་མས་སེམས་འཕྲལ་ཡོད་ཀྱང། དགའ་
འཛུམ་སྟོན་པ་ལྟ་བུའི་དགྱེས་ཚུལ་སྟོན་པ།    ༈    འདི་ལ་གཉིས་ཡོད། དང་པོ་ནམ་མཁའ་མཐའ་མེད་པ་ལྟར། ཆོས་ལ་མཐའ་མེད། དེ་མེད་པས་
བདེན་འཛིན་ལ་མཐའ་མེད། དེས་ལས་དང་ཉོན་མོངས། དེས་སྐྱེ་བ། དེས་འཁོར་བ་ལ་མཐའ་མེད་པ་འགྲུབ། གཉིས་པ་ནི། སྐྱེ་བའི་ཡ་མཐའ་མེད་པས་ཉོན་མོངས་ལ་མཐའ་མེད་
དེས་ལས། དེས་སྐྱེ་བར་མཐའ་མེད། གཏིང་མེད་པ་ནི། འདི་ཙམ་ཞེས་ཚད་གཟུང་དུ་མེད་པ་སྟེ། ངེས་འབྱུང་མཚན་ཉིད་པ་མ་སྐྱེས་ཀྱི་བར་དུ། གཏིང་མི་དཔོག་མདོ་ལུགས་
ལ་འོད་ཟེར་འབེབས་སྦྱངས་རྐྱང་པ་དང། སྔགས་ལུགས་ལ་བདུད་རྩི་འབེབས་སྦྱངས་བྱེད་པ་ནི། བདུད་རྩིའི་སྐད་དོད། འཆི་མེད་དེ། འཆི་མེད་རྡོ་རྗེའི་སྐུ་དེ་སྔགས་ལམ་ཡར་ཙམ་
ལ་མ་གཏོགས་མེད་པ་དང། མཉམ་གཞག་འོད་གསལ་དེ་མདོ་ལའང་ཡོད་པའི་གནད་ཀྱིས་ཡིན། བདུད་རྩི་འབེབས་སྦྱངས་ལ། འོད་ཟེར་ལ་འཁྲིལ་བ་དང། སྦུ་གུའི་ནང་ནས་

[143A]༄༅། །བྱུང་བ། དྲག་ཆར་འབབ་པ་ལྟར་བབས་པ་གསུམ། རྡོར་སེམས་བསྒོམས་བཟླས་སྐབས་དྲག་ཆར་འབབ་པ་ལྟར་བྱེད་པ་རྟེན་འབྲེལ་ཆེད་ཡིན། སྐྱབས་འགྲོ་སྔ་མ་བཞི་
སྐོར་བྱེད་པ་ནི། རྒྱུ་སྐྱབས་གཙོ་ཆེ་བ་དང། ཕྱི་མ་སངས་རྒྱས་ཆོས་ཚོགས་མ་འདི། འབྲས་སྐྱབས་གཙོ་ཆེ་བ་ཡིན། སེམས་ཅན་ལ་ཉེ་རིང་སྙོམས་པའི་བཏང་སྙོམས་སྒོམ་ཚུལ། ཕ་
མ་གཉིས་འཐབ་རྩོད་ཤོར་བའི་བུ་ལྟར་བྱ་དགོས་ལ། སྐབས་འདིར་ཚད་མེད་ཀྱི་བཏང་སྙོམས་ནི། སེམས་ཅན་ཁོ་རང་ཚོ་ཕན་ཚུན་ཉེ་རིང་མེད་པར་གནས་པ་དང། འོག་གི་རྒྱུ་འབྲས་
མན་ངག་བདུན་དང། བདག་གཞན་མཉམ་བརྗེའི་སྐབས་དེ། རང་ངོས་ནས་ཉེ་རིང་སྙོམས་པ་ལ་བྱེད་པ་ཡིན། བྱང་ཆུབ་སེམས་ཀྱིས་རྩིས་ཟིན་པ་ལ། སྐབས་ཐམས་ཅད་དུ་ཡོད་མི་
དགོས་པ་གཉིད་ཉལ་ཁར་དགེ་སེམས་ཀྱིས་རྩིས་ཟིན་པས། གཉིད་དགེ་བར་གྱུར་པ་དང་འདྲ།    ༈    མངལ་སྐྱེས་ཁམས་དྲུག་
ལྡན་ཐོབ་བྱེད་ལམ་གྱི་ཆ་ནས་མྱུར་བ།    ༈    རྒྱུ་མཚན་ནི། མཎྜལ་གྱི་སྐབས་གསེར་གྱི་ས་གཞི་དང་འདྲ་བར་

[143B]  ྾   ྾  སོགས་པ་ལྟར་རོ། །མཆོད་པའི་སྤྲིན་གཟུངས་འདི། རྡོ་རྗེ་སྙིང་པོ་རབ་ཏུ་འཇོམས་པའི་གཟུངས་ཡིན། སྔགས་འདི་བཏོན་པ་ཙམ་གྱི་མཐུས་
སངས་རྒྱས་ཀྱི་ཞིང་དུ་མཆོད་པའི་སྤྲིན་ཆེན་པོ་འབྱུང་བར་གསུངས་ཡོད། ཉི་གདན་འོག་དང། ཟླ་གདན་སྟེང་དུ་བྱེད་པ་ལ་དགོས་པ་ཡོད་དེ། ལྟེ་བ་དང་སྤྱི་བོའི་བྱང་སེམས་དཀར་དམར་
ཉི་མས་ཟླ་བ་བཞུ་བ་སོགས་ཀྱི་གནད་དོན་གལ་ཆེ། མདོ་སྡེ་རྒྱན་ལས། སྤྲུལ་པ་དག་ནི་སྟོན་པར་མཛད། །ཅེས་དང། སྤྲུལ་པ་དག་གིས་སྟོན་པར་མཛད། །ཅེས་པ་འདི་གཉིས་
ཀར་གོ་རྒྱུ་ཡོད། མ་ལུས་སེམས་ཅན་  ྾  ཚིག་རྐང་གསུམ་གྱིས་རིམ་བཞིན་བརྩེ་བ་དང། ནུས་པ། མཁྱེན་པའི་ཡོན་ཏན་བཅས་བསྟན། མུ་ཏིག་བླ་བྲེས་ཀྱི་གསེབ་ནས་
མདག་ཆལ་གྱི་ཐུམ་བུ་འཕྱང་བར་བསམས་པ་གསུང་རྒྱུན་ལ་ཡོད། ཕྱོགས་བཞིའི་ཐེམ་སྐས་དང་བུ་གསུམ་པ། འདིས་བདེན་བཞིའི་འཇུག་ལྡོག་མཚོན་པ་དང། སྐྱེས་བུ་གསུམ་གྱི་
ལམ་མཚོན་པ་ཡིན། སྡོམ་ཁྲིམས་མེད་ན་བདག་མེད་གཏེར་དང་འདྲ། །ཞེས་པ་ལྟུང་བ་འབྱུང་བའི་སྒོ་ཕྱེ་ནས་ཡོད་པས། ནང་གི་ནོར་རྣམས་ཚང་མ་བོར་བརླག་ཏུ་འགྲོ། ཕྱག་ནི་

[144A]༄༅། །སེར་སྣ་ཅན་གྱིས་འཚལ་ཐུབ། མཆོད་པ་རྐུན་ཇག་གིས་ཀྱང་འབུལ་ཐུབ། སྡིག་པ་བཤགས་པ་ཐེག་དམན་ཉན་རང་གིས་བྱེད་ཀྱང། རྗེས་སུ་ཡི་རང་མན་ཆད་ཐེག་ཆེན་
པ་འབའ་ཞིག་གིས་བྱེད། འདིར་རྗེས་སུ་ཡི་རང་ཡང་རྒྱལ་སྲས་ཀྱི་སྤྱོད་པ་ལ་ཡི་རང་བ་ཡིན་པས་ཐེག་དམན་གྱིས་མི་ནུས།    ༈   
བླ་མ་རང་ལ་ཐིམ་རང་ཉིད་ཐུབ་དབང་གི་སྐུར་གྱུར་ནས་གསུང་ཚངས་དབྱངས་ཀྱིས་འཆད་པར་མོས། བདེ་གཤེགས་སྐུ་གཟུགས་རྩིག་ངོས་  ྾   ྾  ཞེས་པ་ཆ་ཚད་སོགས་གང་ཡང་མེད་
པ་བྱིས་པས་རྩེད་མོ་རྩེད་དེ་བྲིས་པ་ལྟ་བུ།    ༈    རྭ་སྒྲེང་ས་གཡོས་ཀྱིས་ས་འབུམ་གཤིག་པ། ཞིག་གསོར་བསམ་འགྲུབ་རིན་པོ་ཆེ་དང། རྣམ་གྲྭ་སློབ་དཔོན་
བསྟན་པ་དར་རྒྱས་ཕེབས་པར་ཕལ་པ་ལྟར་ཙོག་པུར་བཞུགས་པ་སྐུ་ཆོས་ཉིས་བརྩེགས་ལས་གཞན་མེད་པ་དང། རྒྱ་བོ་ཞིག་བཞུགས་ཚུལ།    ༈   
ལང་ལ་བརྟེན་པས་བ་ལང་སྤྱོད་འདི་ཕྱོགས་ཡིན་འདྲ་ཞེས་རྒྱུད་སྨད་མཁན་ཟུར་ངག་དབང་ལགས་གྱིས་ཟེར། མཎྜལ་དུ། རྒྱལ་མཚན་རང་ངོས་སུ་བྱེད་པ་ལུགས་དེར་སྒྲུབ་པའི་རྒྱལ་

[144B] སྟོང་སྤྱི་ཕུད། སྟོང་བར་མ། སྟོང་གསུམ། སྟོང་གསུམ་རབ་འབྱམས། རབ་འབྱམས་རྒྱ་མཚོ། རབ་འབྱམས་རྒྱ་མཚོའི་རྒྱུད།    ༈   
རྒྱས་ལ་ཕྲུ་གུ་གཉིས་ཀྱིས་རྩེད་མོ་དང་སྦྲགས་བྱེ་མ་ཕུལ་བར་མ་བསྙེགས་ནས་གཅིག་གིས་སྒུར་སྒུར་བྱེད། གཅིག་གིས་དེའི་སྟེང་འཛེགས་ནས་བྱེ་མ་ཕུལ་བས། ཆོས་རྒྱལ་མྱ་ངན་མེད་
དུ་གྱུར་བ་དང། སྒུར་མཁན་དེ་དགྲ་བཅོམ་པ་གྲགས་པར་གྱུར། ངོ་བོ་རྗེས་ལུང་བསྟན་དུ། ཁྱོད་ལ་མཛེ་བྱུང་ན་ཕྱི་མ་ངའི་སར་སྐྱེ་གསུངས་པ་ལྟར། རྒྱལ་བ་འབྲོམ་སྟོན་པ་མཛེ་
བསྙུང་བ་དང། དེ་བཞིན་ཕག་མོ་གྲུབ་པས་ཀྱང་མཛེ་བཞེས། ལྟུང་བཤགས་ལྷ་སོ་བཞི་འགོད་ཚུལ་ནི། སྟེང་དང་འོག་ཏུ་བཅུ་རེ་དང། གཡས་གཡོན་དུ་བདུན་རེ་སྟེ་སོ་བཞི་ཡིན་
བསྔོ་བ་བྱ་ལུགས་ནི། རང་གི་དགེ་རྩ་དེ། གཞན་གྱི་དགེ་རྩ་དང་སྡོམ་ནས། རྒྱལ་བར་མཆོད་རྫས་སུ་བསྒྱུར་ནས་ཕུལ། དེའི་དགེ་རྩ་མར་སེམས་ཅན་གྱི་ཕན་བདེ་བསྒྲུབ་པའི་ཆེད་
དུ་བསྔོས་ན་དགེ་རྩ་མི་ཟད་པར་འགྱུར། ལམ་མཆོག་སྒོ་འབྱེད་སྐབས། རྒྱ་ཆེན་སྤྱོད་བརྒྱུད་བླ་མ་ཚོར་རྒྱ་ཆེ་བའི་ལམ་རིམ་རྒྱུད་ལ་སྐྱེ་བའི་གེགས་སྦྱངས་ཤིང། དེའི་རྟོགས་པ་རྒྱུད་

[145A]༄༅། །ལ་སྐྱེ་བར་མོས། དེ་བཞིན་ཟབ་མོ་ལྟ་བརྒྱུད་ལ། ཟབ་མོའི་ལམ་གྱི་རིམ་པ། དེ་མན་ཆད་བཀའ་གདམས་བླ་མ་ཚོར་ཟབ་རྒྱས་གཉིས་ཀའི་ལམ་གྱི་རིམ་པ།    ༈   
མགོན་ཕག་མོ་གྲུབ་པས་ཀྱང། ཚོགས་བསགས་སྒྲིབ་སྦྱང་བྱ་དགོས་པས་བླ་མ་བསྟེན་དགོས། ཡོན་ཏན་གོང་ནས་གོང་འཕེལ་དགོས་པས་ཀྱང་བླ་མ་བསྟེན་དགོས། ཚེ་འདིར་འཚང་
མི་རྒྱ། ཕྱི་མར་སངས་རྒྱས་དགོས་པས་ཀྱང་བླ་མ་དགེ་བའི་བཤེས་གཉེན་བསྟེན་དགོས་གསུངས། ཡོངས་རྫོགས་བསྟན་པའི་མངའ་བདག་ཅེས་པའང་ས་དགེ་བཀའ་རྙིང་སོགས་
ཀྱི་ལུགས་ཤེས་པ་དང། སྐྱོར་འཛིན་ཐུབ་པ་ལ་མི་ཟེར་འགོ་བཤེས་གཉེན་བསྟེན་ཚུལ་ནས་མི་སློབ་པའི་བར་གྱི་ལམ་ཡོངས་རྫོགས་ལ་འཁྲིད་ཐུབ་པ་ལ་ཟེར། གང་གི་དྲིན་གྱིས་བདེ་
ཆེན་ཉིད། །ཞེས་པ་དང། བདེ་ཆེན་གནས། །ཞེས་པ་དོན་འདྲ། ལམ་རིམ་ཆེན་མོར། མཐའི་ཆོས་དཀོན་མཆོག་ནི། སྐྱོན་སྣ་རེ་སེལ་བ་དང། ཡོན་ཏན་སྣ་རེ་སྐྱེ་བ་རིམ་
གྱིས་འཕེལ་བ་ཞིག་ལ་བྱེད་ཀྱི། གློ་བུར་དུ་བྱུང་བ་ཞིག་མིན། གསུངས་པ་ལྟར་རིམ་གྱིས་སྐྱོན་སེལ་ཞིང་ཡོན་ཏན་རིམ་གྱིས་སྐྱེས་དགོས། ཕ་མ་ཞིག་ལ་བུ་ཤིན་ཏུ་གཅེས་པ་ཞིག་

[145B] སྦྱིན་བདག་བཟང་པོ་ཞིག་དང་འཕྲད་པར་ཐོས་པ་ན། དགའ་བ་སྐྱེས་པ་ལྟར། རྒྱལ་བ་རྣམས། རང་ཉིད་བླ་མ་བཟང་པོ་དང་འཕྲད་པས་ཐུགས་དགྱེས་
པ་ཡིན། འདུལ་བ་ལས་ཀྱང། གནས་བརྟན་འདུལ་བ་འཛིན་པ་གང་ན་ཡོད་པའི་གནས་དེར་སྟོང་པ་མིན་པར་ངས་མཐོང་ངོ། །དེར་སྣང་བ་དང་བཅས་པ། འོད་དང་བཅས་པར་
ངས་མཐོང་ངོ། །ཞེས་གསུངས་པ་ལྟར་རོ། །བསོད་ནམས་ཅན་ལ། འཇིག་རྟེན་པ་ལྟ་ཅི། འཇིག་རྟེན་ལས་འདས་པས་གླག་རྙེད་དཀའ་བ། སྔོན་མུ་སྟེགས་པར་ན་ལེནྡཱའི་སྲུང་
མས་གླགས་མ་རྙེད་པར། ཕྱིས་མུ་སྟེགས་པ་དེས་རྡོ་རྗེ་གདན་བྱང་ཆུབ་ཆེན་པོའི་ཕྲ་བཀོག་པས་བསོད་ནམས་ཉམས་ཏེ་བསྒྲལ་བའི་ལོ་རྒྱུས་གསུངས། བཤེས་གཉེན་གཅིག་ལ་བསྟེན་
ཚུལ་ལོག་ན་བཤེས་གཉེན་ཐམས་ཅད་ལ་བསྟེན་ཚུལ་ལོག་པ་ཡིན། དྭགས་པོ་ལྷ་རྗེས། བླ་མ་མིད་ལའི་སྣང་བ་དང་མི་འབྲལ་བ་ཞིག་ནམ་བྱུང་བ་ནས་རྟོགས་པ་སྐྱེས་བྱུང། གསུངས་
པ་ལྟར། མ་གཅིག་ཞྭ་མས། བླ་མ་རྨ་ ཕྱིས་འཛག་གེགས་བྱུང་བར་ཕ་དམ་པས་བླ་མའི་སྐུ་འབག་དྲུང་བཤགས་

[146A]༄༅། །པ་བྱེད་བཅུག་པ་སོགས་མཆིས་པ་དེབ་སྔོན་དུ་གསལ་སྙམ། སྣེ་ཟུར་གྱི་སློབ་མ་དམ་ཚིག་ཉམས་པས་ཤི་ཁར། སྣེ་ཟུར་རི་ཁྲོད་ནས་མེ་བྱུང་བ་སེམས་ལ་མི་བདེ་བ་བྱུང་ཟེར་
དེ་ནས་ཚུར་རིམ་གྱིས་འོང་བ་མཐོང་ནས་སྡོད་གནས་ཁང་པའི་སྒོ་ཁར་སླེབས་སོང་ཟེར་བ་དང་མཉམ་དུ་ཤི་སོང་བ་བྱ་ཡུལ་བསྟན་རིམ་དུ་གསལ།    ༈   
རྫོགས་པར་འཇིག་རྟེན་སྟོང་ཚེ་མནར་མེད་གཅིག་ནས་གཅིག་ཏུ་སྤོ་བ། དཔེར་ན། སྨོན་ལམ་ཆེན་མོའི་སྐབས། བཙོན་པ་ཚོ་སྣང་རྩེ་ཤག་ནས་ཞོལ་དུ་སྤོ་བ་ལྟར་ཡིན། རྒྱལ་ཚབ་རྗེས་
རྗེ་རིན་པོ་ཆེའི་དྲུང་དུ་ཕེབས་ས་གཉལ་དུ་ཡིན་པར་བཤད་པ་དང། གཙང་གནས་རྙིང་དུ་ཡིན་པར་བཤད་ཚུལ་གཉིས་ཡོད། ལམ་རིམ་བསྒོམ་ན། བསྟེན་པའི་ཕན་ཡོན་ལྟ་བུར་རེ་རེ་
ནས་བསམ་སྟེ་དཔྱད་སྒོམ་བྱས། མདོར་ན་ཟས་གོས་ཕྲན་ཚེགས་རྙེད་པའམ། དམྱལ་བར་རླུང་བསིལ་བུ་ཕོགས་པ་ཚུན་ཆད་ནས། སངས་རྒྱས་ཀྱི་སའི་བར་གྱི་བདེ་བ་མཐའ་དག་བླ་
མ་བསྟེན་པ་ལས་བྱུང། ལུས་ལ་ཚེར་མ་ཟུག་པ་ནས་གཉིས་སྣང་ཕྲ་མོའི་བར་མཐའ་དག་མ་བསྟེན་པའི་ཉེས་དམིགས་ཡིན་ཚུལ་བསམ་ནས་མྱོང་བ་འདོན། བཤེས་གཉེན་བསྟེན་པར་

[146B] ལག་རྗེས་བཞག་པའམ་ཐག་བཅད་པའོ། །དེ་བཞིན་ས་བཅད་ཚང་མར་ཐོག་མར་དཔྱད་བསྒོམ། དེ་ནས་མྱོང་བ་འདོན། དེ་ནས་ལག་རྗེས་བཞག་པ་བཅས་ཀྱིས་
བསྒོམ་དགོས། རྒྱས་པར་བཤད་པའི་སྒོ་ནས་དཔྱད་སྒོམ། མདོར་བསྟན་པའི་སྒོ་ནས་མྱོང་བ་འདོན།    ༈   
ཐད། ས་པཎ་གྱིས། ཡོན་ཏན་ཀུན་ལྡན་དཀོན་པ་དང། །ཡོན་ཏན་ཅི་ཡང་གཏན་ནས་མེད་པ་དཀོན། རྩོད་ལྡན་དབང་གིས་བླ་མ་སྐྱོན་དང་ཡོན་ཏན་འདྲེས། དཔུང་བཟང་གིས་ཞུས་
པའི་རྒྱུད་ལས། ཇི་ལྟར་འཁོར་ལོ་གཅིག་པའི་ཤིང་རྟ་ནི། ཏཻ་ལོ་པས། སེམས་ལ་གུས་པ་ཡོད་ན། བླ་མ་ཐག་རིང་དུ་ཡོད་ཀྱང་ཉེ། དད་གུས་མེད་ན་བླ་མ་ཐག་ཉེ་རུ་བཞུགས་ཀྱང་
འགྱངས་པ་ཡིན། གསུངས། རང་རེ་ཉམས་ཐག་པ་དེ་སངས་རྒྱས་ཀྱིས་མཁྱེན་མཁྱེན་ནས་ཡལ་བར་མི་དོར། འོ་ན་རང་ཉིད་སྐལ་ཆད་ཡིན་ནམ་ཞེ་ན་མིན། དེ་ལྟར་སངས་རྒྱས་སུ་
ཡིན་མ་ཤེས་པ་དེ་ཡིན་པའི་རྟགས་ཡིན། བླ་མ་སངས་རྒྱས་ཡིན་པའི་རྒྱུ་མཚན་བཞི་ནི། ཆོས་དབྱིངས་རོ་གཅིག་པའི་རིགས་གཅིག་ཡིན་པ་དང། ཐུགས་རྗེ་གཅིག་པ། འཕྲིན་ལས་

[147A]༄༅། །གཅིག་པ། རྒྱུད་ལ་བྱིན་གྱིས་བརླབས་པ་གཅིག་པ། གསང་འདུས་ལས། ཁམས་རྣམས་དང་ནི་  ྾  བླ་མ་དང་ནི་སངས་རྒྱས་མཉམ། །ཞེས་དང། མདོ་སྡེ་རྒྱན་ལས་
འོད་ཟེར་དཔག་ཏུ་མེད་འདྲེས་ཤིང།། ཡང་བླ་མ་སངས་རྒྱས་སུ་བསྒྲུབ་པའི་རྒྱུ་མཚན་ལ་བདག་རྐྱེན་ལ་བརྟེན་པ། བྱིན་གྱིས་བརླབས་པའི་སྒོ་ནས། མཛད་པའི་གཙོ་བོ་མཛད་པའི་སྒོ་ནས་
དེའི་གཉིས་པ་ནི། དབེན་ས་པས། ཁྱད་པར་མཚན་ཉིད་ལྡན་པའི་བླ་མ་ལ་  ྾   ྾  མཆོད་པ་བཞེས། ཞེས་པ་ལྟར། རྒྱལ་བ་ཀུན་སྐུ་ལུས་ལ་བཞུགས་མཆོད་པ་བཞེས་པ། ཆུ་བཟང་
གི་དགེ་སློང་དོན་གྲུབ་ཀྱིས་ཁྲིད་ནས་འོང་བའི་ཀོང་པོ་བ་ཞིག་གིས་ཇོ་བོ་མ་མཇལ་བར་སྐྱབས་རྗེ་རིན་པོ་ཆེར་གསེར་གྱི་རྣ་ལུང་ཕུལ་བ་དང། ཇོ་བོའི་དྲུང་སྟོང་མཆོད་ཕུལ་ཡང། བཞུགས་
ཁྲི་དང། མཆོད་མེ་ཙམ་ལས་མ་མཇལ་བས་སྨྱོ་གྲབས་ལྟ་བུ་བྱེད། བསོད་ནམས་བསགས་པའི་ཚོགས་ཀྱི་ཞིང་དུ་བཞུགས་པ་བཀའ་དྲིན་ཆེ་བ་དང། དགའ་ལྡན་ལྷ་བརྒྱ་མར་ཐོག་མར་
མྱ་ངན་ལས་མི་འདའ་བའི་གསོལ་འདེབས། བསྟེན་པའི་བསམ་པ་སྤྱིར་བསྟན་པ་དེ་མར་སྦྱོར་བས་བསྟེན་ཚུལ་ལ་སྦྱར་དགོས་ཤིང། ཡང་ལམ་རིམ་ཆེན་མོ་ལྟར་གོང་དུ་བསམ་ཡང་

[147B] སེམས་དགུས་བསྟེན་པ་དེ་དམ་བཅའ་ལྟ་བུ་སྟེ། དེའི་སྒྲུབ་བྱེད་དུ་བླ་མ་སངས་རྒྱས་སུ་བསྒྲུབ་པ་དེ་སྦྱར། དེའི་ཚུལ་ནི་ཅི་གསུངས་བཀའ་བསྒྲུབ་སོགས་སྡུག་རུས་དེ་ལྟར་བྱ་
དགོས་པ་གང་ཡིན་ཟེར་ན། བླ་མ་སངས་རྒྱས་ཡིན་པས་སོ་ཞེས་སྦྱར། དབང་པོའི་སྒོ་བསྡོམས་པ་ལ། གང་གིས་བསྡམས་ན། དྲན་པས་བསྡམས། གང་བསྡམས་ན། དབང་པོ་
གང་ལས་བསྡམས་ན། གཟུགས་སོགས་ལས། ཇི་ལྟར་བསྡམས་ན། དེའི་རྗེས་སུ་མི་འབྲང་བར་བསྡམས། སྡོམ་པའི་ངོ་བོ་ནི། དེ་ལྟར་བགྱིས་པའི་དགེ་བའོ། །ལོག་ལྟ་ལ། སྒྲོ་
སྐུར་གཉིས་ལས། འདིར་ལོག་ལྟ་སྐུར་འདེབས། འཇིག་རྟེན་བྱ་བ་མིག་གིས་བལྟས་རོགས་པ་འཚོལ་རྒྱུ་སོགས་ཡོད་པ་བརྒྱད་རྙེད་དཀའ་ན། རང་ལ་རང་དབང་མེད་པའི་དོན་བརྒྱད་
རྙེད་པར་ལོས་དཀའ། མིའི་སྐད་དོད། མ་ནུ་ཥ་ནི་ཡིད་ཤས་ཆེ་བ་ལ་འཇུག་པས། མིའི་རྟེན་གལ་ཆེ། ཐེག་མཆོག་འཁོར་ལོ་བཞིའི་ནང་ནས་བདག་ཉིད་ལེགས་སྨོན་ནི། ཆོས་
ལ་དོན་གཉེར་ཡོད་པ། དོན་ཆེ་བའི་ཐད་དམར་ཁྲིད་ལས། རྟེན་དང་བསམ་པ། སེམས་ཅན་རེ་རེའི་སྟེང་ནས་དགེ་བ་ཡུངས་འབྲུ་ཙམ་རེ་ལས་མ་བྱུང་ཡང། ཕྱོགས་གཅིག་ཏུ་

[148A]༄༅། །སྤུངས་ན་རི་རབ་ལྟ་བུར་འགྱུར། དུད་འགྲོ་དང་འདྲ་བ་ནི། སློབ་སྤྲིང་ལས། ཇི་ལྟར་གླང་བུ་ཁྲོན་ཟབ་ཁ་ནས་  ྾  ལྟུང་བ་འབྱུང་བའི་སྒོ་བཞིའི་ནང་ནས། མ་གུས་པ་ནི་
རྒྱལ་བའི་བཀའ་ལ་མ་གུས་པ་སྟེ་དེར་ཡིད་མ་ཆེས་པ། ་ན་་དེར་ཐེངས་གཅིག་ལྷུང་ཚེ་ཞེས་ཡོད་ན་ལེགས།    ༈   
སྒོ་འབྱེད་སྐབས་ཚིག་རྐང་དང་པོར་བདུད་རྩི་འབེབས་སྦྱངས་དང། གཉིས་པར་རང་འདྲ་རེ་བསྟིམ། སྐབས་འདིར་མོས་ན་འཇམ་དབྱངས་ཀྱི་མཐར་སངས་རྒྱས་བསྐྱངས་དང་འཕགས་
པ་ལྷ་སོགས་གསལ་བ་དང། ཡང་བྱང་ཆུབ་སེམས་སྦྱོང་སྐབས་ཞི་བ་ལྷ་སོགས་རླབས་ཆེན་སྤྱོད་བརྒྱུད། གཡས་ངོས་བྱམས་པའི་མཐར་བཀོད་ཀྱང་རུང། ཡང་ལྟ་བའི་སྐོར་ཉམས་
ལེན་སྐབས། གཡས་གཡོན་གཉིས་ཀར་འཇམ་དཔལ་དབྱངས་བཀོད་པ་སོགས་སྣ་ཚོགས་ཆོག་དེ་བཞིན་དུ་ཡོན་ཏན་གཞི་གྱུར་མའི་ཤླཽ་ཀ་དང་པོའི་སྐབས་བླ་མ་སྤྱི་དང་ཁྱད་པར་ཆོས་
འབྲེལ་དངོས་ཐོབ་ཀྱི་བླ་མ་ལས་བདུད་རྩི་འབེབས་སྦྱངས། རང་འདྲ་བསྟིམ། དེ་དང་དེའི་རྟོགས་པ་སྐྱེ་བར་མོས། རང་ཉིད་སྲིད་མཚོའི་  ྾  མཇུག་བར། རྒྱ་ཆེ་བའི་ཕྱོགས་ཡིན་

[148B] ལོག་པའི་ཡུལ་ལ་  ྾  སྐབས་ཟབ་མོ་ལྟ་བརྒྱུད་ལས་བདུད་རྩི་འབེབས་སྦྱངས། ཐུན་མོང་ལམ་སྦྱངས་  ྾  སྐབས་ཉམས་ལེན་
བྱིན་རླབས་བརྒྱུད་ལས་བདུད་རྩི་འབེབས་སྦྱངས། ཡང་འདིའི་སྐབས་ཡི་དམ་རྒྱུད་སྡེ་བཞི་ལས་བདུད་རྩི་འབེབས་སྦྱངས་བྱེད་ཀྱང་རུང། དེ་ལྟར་ལམ་བཟང་  ྾  ཆོས་སྲུང་སྤྱི་དང་
ཁྱད་པར་མགོན་པོ་ཕྱག་དྲུག་པ་ལས་བདུད་རྩི་འབེབས་སྦྱངས་བྱེད་པ་གནད་ཆེ་བར་ཡོད། ཡང་ལས་སྒྲུབ་ན། བླ་མ་བློ་བཟང་ཐུབ་དབང་རྡོ་རྗེ་འཆང་གི་ཐུགས་ཀའི་འོད་ཟེར་ལས་མཐུན་
དཀར་དམར་སེར་སྔོ་སོགས་གང་འོས་སྤྲོ་བ། ཆོས་འབྲེལ་དངོས་ཐོབ་ཀྱི་བླ་མའི་གཙོ་བོའི་ཕྱག་མཚན་རྡོར་དྲིལ། གླེགས་རལ། ཚེ་བུམ། ནོར་བུ། རྒྱལ་མཚན། མཉན་གཞག་
རལ་གྲི་སོགས་ལས་གང་སྒྲུབ་པ་དེ་དང་བསྟུན་ནས་བརྗེ་བ་སོགས་བྱ་མཆོག་ཡང་དབང་སྡུད་ལ་གཙོ་བོའི་ཐུགས་ཀའི་རྡོ་རྗེ་འཆང་གནས་བསྒྱུར་ནས་རིག་བྱེད་མ་བཀོད་པ་དང། ཡང་
ན་རྡོ་རྗེ་འཆང་གི་ཐུགས་ཀར་རིག་བྱེད་མ་བཀོད་པ་སོགས་ཀྱིས་དབང་སྡུད་ཀྱི་ལས་སྒྲུབ་པ་དང། སྐབས་འགར་མགོན་པོ་ཕྱག་དྲུག་པའི་ཐུགས་ཀ་ནས་འོད་ཟེར་དང། ལྷ་མོ་སོགས་

[149A]༄༅། །སྤྲོས་ནས་ལས་མཛད་པ་དང། ཡང་ནོར་སྒྲུབ་ལ། མགོན་པོ་ཉིད་དགྱེས་པའི་གར་མཛད་ནས་ཚོགས་བདག་གིས་མ་བཟོད་པར་ནོར་བུ་སྐྱུག་པ་དང། མགོན་དཀར་
བསྒྱུར་བ་སོགས་རྣམ་འགྱུར། དྲག་པོའི་སྐབས། བདུད་རྩི་འོད་ཟེར་སྔོན་པོ་ཡིན་པ་ལ་ཞིབ་ཏུ་ན་མཐའ་དག་ཁྲོ་བོའི་རྣམ་པར་ཡོད་པ། སྐྱེས་བུ་གསུམ་གྱི་ལམ་སོགས་ཐེག་པ་སྣ་
ཚོགས་གསུངས་པ་ནི། དགེ་ཕྲུག་ཆུང་ངུ་ལའི་རྩེར་འཁྲིད་པའི་སྐབས་ཡར་ཙམ་འགྲོ་ན་སྤང་ལེགས་པ་དང། སྐྱིད་པོ་ཡོད་ཚུལ་བརྗོད་དེ་རིམ་གྱིས་འཁྲིད་པའི་ཐབས་མཁས་ལྟར་ཡིན་
ཕུར་ལྕོག་ངག་དབང་བྱམས་པས། ང་ཚོས་མི་ཚེ་གཅིག་ལ་འབད་ནས་མ་བྱུང་བ་དེ། ཁྱེད་ཚོས་ཉིན་ཁ་ཤས་ལ་བྱུང་ན་ལྟས་ངན་ཡིན་གསུངས། ཞང་འགྲོ་བའི་མགོན་པོས། སྒྲུབ་
སྒོམ་མ་ཐག་ནས་གྲོལ་འདོད་པ། །ཤོལ་ལ་ཁད་ཀྱི་སྔ་ལྟས་ཡིན།། ས་པཎ་གྱིས། ཚུལ་ཁྲིམས་དང་ཐོས་དང་སྒོམ་པ་གསུམ། །ཚེ་འདི་ལ་དམིགས་ནས་བྱས་པ་དེ། །ཆོས་པ་མིན་
གྱི་བཤོལ་ལ་ཞོག་ཅེས་གསུངས། བ་གླང་གི་རྗེས་མཆོག་ཏུ་གསུངས་ཚུལ་གཉིས་ཡོད་པ། གླང་ཆེན་གྱི་རྗེས་པདྨ་དང་འདྲ་བས་ལེགས་པར་བཤད་པ་དང། ཡང་གསུང་རྒྱུན་

[149B] མི་རྟག་པ་དྲན་པ་ཐོ་བ་དང་འདྲ་ཚུལ་གསུང་རྒྱུན་ཐོ་བས་འོག་རྡོ་དང། ལྕགས་མཉམ་དུ་བརྡུངས་པ་ལྟར། དེས་ཉོན་མོངས་དང་
ཉེས་སྤྱོད་གཉིས་མཉམ་དུ་འཇོམས་པ་ཡིན། ཞེས་རྗེ་ཕ་བོང་ཁས་གསུངས། མི་རྟག་དྲན་པ་ཐོག་མཐའ་བར་གསུམ་དུ་གལ་ཆེ་བ་ནི། ཐོག་མར་ཆོས་དྲན། ཆོས་བསྐུལ། ཆོས་
མཐར་ཕྱིན་པར་བྱེད། འཆི་བ་ལ་བྲོས་ས་ཡོད་ན། མངོན་ཤེས་ཀྱིས་བལྟ་ཀྱིན་རྫུ་འཕྲུལ་གྱིས་བྲོས་ན་འགྲིག་ཀྱང་འབྲོས་ས་མེད། དགེ་བཤེས་མཆད་ཀ་བས། ལོ་དྲུག་ཅུ་ལ་ལྟོ་
རྒྱབ་ཕུད། ཆོས་སུ་འགྲོ་བ་ལོ་ལྔ་ལས་མེད། རྒྱལ་བ་དབེན་ས་པ། ཚེར་མ་ཟུག་པ་ལྷོག་པར་སོང་བའི་བསྙུན་གྱིས་གཤེགས། གྲུབ་དབང་ཐར་པའི་རྒྱལ་མཚན། སྐུ་རྒྱབ་ལ་གཡམ་
པ་ཟུག་ནས་དེའི་རྐྱེན་གྱིས་སྐུ་གཤེགས་པ། རྒྱལ་པོ་ཁྲིའི་སྟེང་ནས་ཤི་པ་དང། གྲོག་མ་རྐང་པའི་འོག་ཏུ་ཤི་བ་གཉིས་ཤི་ལུགས་མི་འདྲ་བ་ཙམ་ལས། ཤི་བའི་རྗེས་གཅིག་པ་ཡིན་
ཆོས་ལ་བསྟེན་པའི་སྡིག་པའི་གམ་ན་སྡིག་པ་གཞན་རྣམས་དྲལ་དྲུད་ཡིན། ཀླུ་སྒྲུབ་ཀྱིས། རབ་ཏུ་ཚ་ཞིང་གྲང་བ་ཡི། །དམྱལ་བ་ཉི་མ་གཅིག་བཞིན་དྲན།། རྒྱ་སྐྱེགས་ཀྱི་མེ། རྩ་

[150A]༄༅། །ཤིང་ཕལ་པའི་མེ། ཚེར་མའི་མེ། ཙན་དན་གྱི་མེ། མགར་བའི་སོལ་མལ་གྱི་མེ་རྣམས་སྔ་མ་ལས་ཕྱི་མ་བདུན་འགྱུར་གྱིས་ཚ་བར་བཤད་པ་བྱ་ཡུལ་བསྟན་རིམ་དུ་ཡོད་
ཤལ་མ་ལིའི་སྡོང་པོར་འབབ་འཛེགས་སོགས་ལ་རང་དབང་མེད་པ། ཕྱེ་མ་ལེབ་མེས་བསྲེག་གིན་མར་མེར་འཆོངས་པ་དང་འདྲ། ཀྱི་ཧུད་དང་ཨ་ཆུ་ཟེར་བ། འདི་བོད་སྐད་མི་བརྒྱབ་
ཀྱང་དེ་མཐུན་གྱི་སྐད་བརྒྱབ་པ།    ༈    བགོ་རྫས་དང། འཇོག་རྫས་ཀྱི་ཁྱད་ཡོད། བགོ་རྫས་ལ་དགེ་འདུན་དེ་སྙེད་མ་ཚང་ན་སྡིག་པ་མི་འདག་འཇོག་རྫས་
ལ་དེ་མཚུངས་ཕུལ་ནས་བཤགས་ན་འདག་ཚུལ་སོགས་སྩལ།    ༈    མི་ཤུགས་ཆེ་ཆུང་མཉམ་པ་ཞིག་ཡོད་ན་ལག་སྔ་རྟིང་གི་ཁེ་གྱོང་དུ་འགྱུར་བ་བཞིན་དུ་
སངས་རྒྱས་ཀྱི་འཕྲིན་ལས་དང། སེམས་ཅན་གྱི་ལས་གཉིས་མགྱོགས་ལོད་ཀྱིས་འབྲས་བུ་སྨིན་པ་དང། འབྲས་བུ་གྲུབ་ཟིན་ན་གཅིག་ཤོས་ལ་བྱ་ཐབས་མེད། རང་རེ་ལ་དཀོན་
མཆོག་ལ་སྐྱོབ་པའི་ནུས་པ་མེད་སྙམ་པ་མེད་ཀྱང། ངན་སོང་གི་སྡུག་བསྔལ་ལ་འཇིགས་སྐྲག་མ་བྱུང་བས་ལན་པ་ཡིན། ཆོས་དཀོན་མཆོག་ལམ་དངོས་ད་ལྟ་མེད་ཀྱང། ད་

[150B] ལམ་རིམ་ཆེན་མོར། མཐའི་ཆོས་དཀོན་མཆོག་དེའང་
ལས་དང་པོ་བའི་དུས་ཀྱི་སྐྱོན་ཕྱོགས་རེ་ཙམ་སྤོང་བའི་སྤངས་པ་དང། ཡོན་ཏན་ཕྱོགས་རེ་ཙམ་སྒྲུབ་པའི་རྟོགས་པ་གཉིས་གོང་ནས་གོང་དུ་ཁྱད་ཞུགས་པ་ལ་འཇོག་གི། དེ་ལས་གཞན་
གློ་བུར་དུ་བྱུང་བ་མ་ཡིན་ནོ། །ཞེས་གསུངས། ཀུན་རིག་འདོན་མཆོག་ཏུ། བློ་མཆོག་རྣམས་ལ་ཀུན་དགའ་རྭ་བ་སྟེ། །དམན་པའི་འཇིགས་པ་རྣམས་ཀྱིས་རྒྱལ་བྱེད་ཚལ། །སྲིད་
པའི་འབྱོར་པ་ཟིལ་གྱིས་གནོན་པའི་མཆོག་གསུང་མཆོག་ཆོས་ལ་རྟག་ཏུ་སྐྱབས་སུ་མཆིས། །ཞེས་གསུངས་པ་ལྟར། གསུང་རབ་རྣམས་ཆོས་དཀོན་མཆོག་དངོས་སྟོན་བྱེད་ཡིན་
   ༈    དེ་ཁོ་ན་ཉིད་མངོན་སུམ་དུ་རྟོགས་པ། སྐྱབས་སུ་འགྲོ་ཞེས་པའི་འགྲོ་བ་ནི། དཔེར་ན། གོམ་པ་རེ་རེ་ནས་སོང་ན་
ཡུལ་དུ་སླེབས་པར་འགྱུར་བ་བཞིན། བློའི་བགྲོད་པ་རིམ་གྱིས་འགྲོ་བ་ལ་བྱེད། གང་ཞིག་རིགས་པར་ལྡན་པའི་ཚིག་ཅེས་པ་བདེན་པར་གསུངས་བ་ལ་བྱེད་ཅེས་སྩལ། ལས་

[151A]༄༅། །འབྲས་མི་བདེན་ཟེར་བ་དང་འགྲོགས་མི་རུང་བར། འདུལ་བ་མདོ་ལས། འཁོར་དག་པ་གལ་ཆེ་བར་གསུངས་པ་དང། ཉན་ཐོས་ནང་དུ་ཞག་བདུན་གནས་ན། ཤན་
གོས་ཏེ་བྱང་སེམས་སྔགས་པར་སྦོམ་པོར་གསུངས་པ་ཡོད། རང་རེས་བརྙས་སྨོད་བྱེད་ས། རང་དང་རང་མཉམ་སོ་སོ་སྐྱེ་བོ་རྣམས་མ་གཏོགས་བྱམས་འཇམ་དབྱངས་སོགས་ལ་
བརྙས་མོད་བྱེད་ས་མི་རྙེད། སློབ་གཉེར་མེད་ན་སྐྱབས་འགྲོ་བྱ་ཚུལ་ཡང་ལེགས་པོ་མི་ཡོང། དཀོན་མཆོག་ལ་གུས་པ་ཆེན་པོས་འབུལ་དགོས་པ་ནི། དཀོན་མཆོག་སྲི་ཞུའི་མགྲོན་ལ་
རྒྱལ་པོ་ལ་སྲི་ཞུ་བགྱིས་པ་ལྟ་བུ། མགོན་པོ་ཡོན་ཏན་མགྲོན་ལ་གྲོགས་པོ་ལ་སྟོན་མོ་བྱས་པ་ལྟ་བུ་སོགས་གསུངས་པ་ལྟར་རོ།། མནའ་སྐྱེལ་བར། ལྷ་དཔང་དང། ལྷ་སྤང་ཞེས་
པ་གཉིས་མི་འདྲ། ཞོར་འཕྲོས། ཏྲེ་ཧོར་ཁྲི་ཟུར་བྱམས་པ་ཆོས་གྲགས་རིན་པོ་ཆེས། དཀོན་མཆོག་དཔང་དུ་བཙུགས་ནས་ཞེས་གསུངས་ཏེ་སྐུ་ཟླམ་ཕུད་ནས་བརྡེག་པ་སོགས་མཛད་པས་
རྒྱུད་པས་དཀོན་མཆོག་དཔང་བཙུགས་ཞེས་མིང་འདོགས་བྱ་ཚུལ། གསུང་བཤད་འགྲོ། ཚིགས་བཅད་ལུང་འདྲེན་མཛད་ཚེ། སྐབས་དེའི་གསུང་བཤད་འགྲོས་དང་བསྟུན་པར་མཛད་

[151B] དེ་ཡང་ས་གཞི་སྤོས་བྱུགས་དང། དེ་ལྟར་ལམ་བཟང་
ངམ་སྐྱེ་བ་ཀུན་ཏུ་  ྾  སྐྱབས་འགྲོའི་དམིགས་སྐོར་ནི། རང་གི་སྤྱི་བོའི་བླ་མ་ལས་ཚོགས་ཤིང་ཆ་ཚང་ཞིག་ཕར་སྤྲོས་ནས་མདུན་གྱི་ནམ་མཁར་ཚུར་ཞལ་གཟིགས་ཏེ་བཞུགས། དེ་ནས་
རང་ཉིད་ཚད་པ་ལྟ་བུའི་ནད་མནར་བྱུང་བ་དང། འཆི་བའི་རྣམ་པ་དང། བར་དོ་སྐྱེས། དམྱལ་ཁམས་ཡང་སོས་དང་དེར་སྐྱེ་ནས་སྡུག་བསྔལ་མྱོང་ཚུལ་སོགས་བདག་བསྐྱེད་ལྟ་
བུར་བསྒོམ། དེར་འཇིགས་པ་སྐྱེ་སོང་ན། སྐྱབས་འགྲོ་བྱེད། ད་ལྟ་བསྒོམ་པ་ཙམ་ལས་དེར་མ་སྐྱེས་སྙམ་ན། སྐྱེ་ངེས་ཀྱི་ཉམས་འདོན་ཏེ། ད་ལྟ་མ་སྐྱེས་ཀྱང། སྐྱེ་ཆོག་ཆོག་
གི་ལས་བསགས་ཟིན་པས། སྐྱེས་ཟིན་པ་དང་ཁྱད་པར་མེད། དཔེར་ན། ཁྲིམས་འགལ་བྱས་ཟིན་པ་དང། དུག་ཟོས་ཟིན་པ་དང་སྦྱར་ནས་བསམ། དེ་ལྟར་སྐྱེ་རྒྱུ་ཐག་བཅད་ནས་
འཇིགས་སྐྲག་བྱུང་ན་སྐྱབས་འགྲོ་བྱེད། དམིགས་སྐོར་གསུམ་པ། དེ་ལས་སྐྱོབ་པའི་ནུས་པ་ཡོད་པར་བསམ་ནས་དེ་ལྟར་ཐག་བཅད་པ་ཡིན། དེ་ལྟར་ཡང་སོས་ལ་བསམ་རྗེས་རིམ་

[152A]༄༅། །བཞིན་ཐིག་ནག་བསྡུས་འཇོམས་སོགས་དམྱལ་ཁམས་རེ་རེ་ནས་བསམ་དགོས། རྭ་ལོ་ཙཱ་བ་ཡང། དམྱལ་བར་དར་གྱི་འཕོང་ལོ་བརྡབས་པ་ཙམ་བྱོན་ནས། དེ་རྗེས་
འཇམ་དཔལ་གྱི་ཞིང་དུ་བྱོན་པ་དང། མ་སྐྱེས་དགྲ་ཡང་དེ་ལྟར་སྐྱེ་བ་སོགས་ཡོད། ལས་འབྲས་ཤིན་ཏུ་ཕྲ་གསུངས།    ༈    དཔེར་
ན་མི་འཕྲོད་པའི་ཟས་དང་སྨན་གཉིས་མཉམ་དུ་ཟ་བ་ལྟར་གཉེན་པོ་ཅུང་ཟད་ཡོད་ན་ཕན་ཡང། དེ་མེད་པའི་ལྕི་བ། དཔེར་ན། མ་རྩ་རྣམ་སྨིན་དམྱལ་བ་དང། སྐྱེད་ཆ་ལྟ་བུ་རྒྱུ་
མཐུན་གྱི་འབྲས་བུ་མྱོང་བ་ཡིན། སྡིག་པ་དག་ལ་ལྟུང་བ་མི་དག་པ་སོགས་མུ་བཞི་ཡོད། དེས་ན་སྡིག་པ་ཐམས་ཅད་སོ་སོར་བཤགས། ཞེས་པའི་དོན་ཡང་དེ་ཡིན། བྱས་ལ་མ་
བསགས་པ་ནི། མི་ཤེས་པས་བྱས་པ་སོགས་བཅུ་ཡོད། རྣམ་སྨིན་གྱི་ཡོན་ཏན་བརྒྱད་ཚང་བ་དེ་ཆོས་བསྒྲུབ་པའི་རྐྱེན་དུ་འགྱུར་དགོས་ཀྱི། དེ་མིན་མའོ་ཅེ་ཐུང་ལྟ་བུར་ཚང་མོད་མི་ཕན་
མི་རྟག་པ་ལ། འཇིག་པའི་མི་རྟག་པ། འགྱུར་བའི་མི་རྟག་པ། འབྲལ་བའི་སྐད་ཅིག་མའི་མི་རྟག་པ་བཅས་ཡོད། མངོན་རྟོགས་རྒྱན་ལས། མེད་པའི་རྣམ་པ་ནས་བཟུང་སྟེ། །ཞེས་

[152B] ངོམས་པ་མེད་པ་སོགས་སྡུག་བསྔལ་བསམ་ཚུལ་འདི་ཡིན་ལ། མདོ་ལས། མ་མཆིས་པའི་ཕ་རོལ་ཏུ་ཕྱིན་པའོ། །ཞེས་ཟེར་ཡོད། རང་རེའི་ལུས་འདི་
ཁུ་ཁྲག་དུ་མ་འདུས་པའི་ཉིང་ཁུ་ལྟ་བུ་སྟེ། ཕ་མ། དེའི་ཕ་མ། དེའི་ཕ་མ་སོགས། གཉིས། བཞི། བཅུ་དྲུག་སོགས་མདོར་ན་མི་གཙང་བ་བསགས་པའི་གོང་བུ་ཉིད་ཡིན། རང་
རེས་སྐྱིད་པོའི་ངང་ནས་མི་ཚེ་འཁྱོལ་ཟེར་ཡང། མཐར་རྒུད་པས་སྡུད་པ་སྟེ། ཤི་བ་བྱུང་བ་ཡིན། གཟུགས་གཟུགས་མེད་ལ་ཇི་ཙམ་གནས་ཀྱང། གཉིད་ཁུག་པ་ལྟར་དགེ་བ་སྣེ་
གཅིག་གསར་དུ་བསགས་མི་ཐུབ། འདུ་བྱེད་སྡུག་བསྔལ་ལ་དགོངས་ནས། སྡུག་བསྔལ་སྤངས་བར་གསུངས་པ་ཡིན། ཁྱབ་པ་འདུ་བྱེད་ཅེས་པའི་ཁྱབ་པ་ནི། སྲིད་རྩེ་ནས་མནར་
མེད་བར་ཁྱབ་པའམ། སྡུག་བསྔལ་མཐའ་དག་སྐྱེད་པར་བྱེད་པས་ཁྱབ་པ་ཞེས་ཟེར། འདུ་བྱེད་པ་ནི་ལས་ཉོན་གྱི་འདུ་བྱེད་པ། འདོད་ཆགས་ནི། འོད་དཔག་མེད་ཀྱི་དག་བྱ་སྟེ་
དབང་ཆོག་ཏུ། འཇིག་རྟེན་དབང་ཕྱུག་སྲིད་པའི་དྲ་བ་འཇོམས་པ་པོ། །ཞེས་པ་ལྟར། འདོད་ཆགས་དེ་སྲིད་པར་འཆིང་བའི་དྲ་བ་ཡིན་པ། འདོད་སྲེད་ཞགས་པས་འཁོར་བའི་གཙོན་

[153A]༄༅། །རྭར་བཅིང། །ཞེས་པ་ལྟར་ཡིན། བརྟུལ་ཞུགས་ནི། སྔ་མའི་འཕྲོ་བརྟུལ། ཕྱི་མར་ཞུགས་པ་སྟེ། དཔེར་ན་སྔར་ཁྱིམ་པའི་བྱ་བ་བསྡུས་ནས། ཕྱི་མ་རབ་བྱུང་གི་
ལས་ལ་ཞུགས་པ་ལྟ་བུ། ལས་གསུམ། བསོད་ནམས་མིན་པའི་ལས་དེ། ཚེ་འདི་དོན་གཉེར་གྱིས་བསགས་པ་དང། བསོད་ནམས་ཀྱི་ལས་ནི། ཕྱི་མ་དོན་གཉེར་གྱིས་བསགས་པ་ཡིན་
མི་གཡོ་བའི་ལས་ནི། ཁམས་གོང་མ་དོན་གཉེར་གྱིས་བསགས་པ་ཡིན། སྲེད་ལེན་གཉིས་ཀྱིས་གསོས་བཏབ་ཚུལ། ཤི་ཁ་རྐྱང་པ་མིན་པར། ད་ལྟ་ནས་རིམ་གྱིས་གསོས་འདེབས་
པ་ཡིན། དཔེར་ན། ད་ལྟ་ནས་བདེ་བ་ཅན་དུ་སྨོན་པ་སོགས་ཀྱིས་ཤི་བའི་ཚེ་བདེ་བ་ཅན་དུ་སྐྱེས་པ་སོགས་དང་མཚུངས་པ་ཡིན། བྲ་སྟི་དགེ་བཤེས་རིན་ཆེན་དོན་གྲུབ་ཀྱི་དྲི་ལན་དུ་
གསལ་བ། དཔེར་ན། ཞིང་ལ་ས་བོན་བཏབ་ནས་བཟུང་རིམ་གྱིས་ཆུ་ལུད་ཀྱིས་གསོས་པ་དང་འདྲ།    ༈    གནད་
གཅོད་ཅེས། གནད་ཆེ་སར་སྲོག་དབང་ཆད་པ་ལ་ཟེར།    ༈    ས་བོན་གྱི་བག་ཆགས། རྟེན་འབྲེལ་བཅུ་གཉིས་ཀྱི་སྟེང་ནས་ཉིན་

[153B] འཁོར་བ་ལ་མཐའ་མེད་པས་ཡི་ཐང་ཆད་པ་དང། འཇིགས་སྐྲག་སྐྱེ་བ་ཡོད། དེ་འདྲའི་ལས་སྤངས་པ་ལ་མ་རིག་པ་
སྤངས་དགོས་པ་ནས་ཡར་དེད་ཀྱི་བཤེས་གཉེན་བསྟེན་དགོས་པའི་བར་དུ་བསྐྱེལ། དེ་ལྟར་བཤེས་གཉེན་བསྟེན་ཚུལ་ལ་ཕན། དེ་བཞིན་རྟེན་འབྲེལ་འདི་བསམ་ནས། དལ་འབྱོར་
རྙེད་དཀའ་བ་དང། ཡང་སྐྱབས་འགྲོ་དང། ལས་འབྲས་སོགས་ཀྱང་བསམ་ཚུལ་ཐུན་མོང་མ་ཡིན་པར་འགྲོ། གཤམ་དུ་སྐྱེས་བུ་ཆེན་པོ་ལའང། ཟོ་ཆུན་འཕྱན་ལྟར་རང་དབང་
མེད་པ་ཡི། །འགྲོ་ལ་སྙིང་རྗེ་  ྾  ཞེས་པ་ལྟར། སྙིང་རྗེ་བསྐྱེད་ཚུལ་ཐུན་མོང་མ་ཡིན་པ་སྟེ། འབྲས་བུ་སྡུག་བསྔལ་མྱོང་ཚུལ་བསམ་ནས་སེམས་ཅན་ལ་སྙིང་རྗེ་བསྐྱེད་པ་ཡིན་ཡང་
དེ་ལས་ཀྱང་རྒྱུ་ལས་ཉོན་གྱི་མནར་ཚུལ་དང། དེ་ལས་རང་དབང་མེད་པར་འཁོར་ཚུལ་བསམས་ནའང་གནད་ཆེ། དེ་ལྟར་རྩ་བ་ནས་རུལ་པ་དེ་བསམས་གསུངས། འདི་མན་ངག་
ལུགས་སྟེ། ཚོགས་བཤད་མི་བྱ་གསུང་ཞིང། ཡང་བདེ་མྱུར་གྱི་ས་བཅད་དང། རྟེན་འབྲེལ་སྦྲགས་ཚུལ་ཡང་སྩལ་སོང། འདི་ལ་རྒ་ཤིའི་རྟེན་འབྲེལ་ཐད་ནས། ཉོན་མོངས་པའི་

[154A]༄༅། །ཉེས་དམིགས་བསམས་པ་ཡིན། མི་གཉིད་ཐུག་པོ་ཞིག་ཞོག་ཉལ་བརྒྱབ་པའི་རིང། གཞན་གྱིས་ཇ་བཟོས་བཏུང་ལས་ཀ་མང་ཙམ་ཚར་བ་ལྟ་བུ། ཉན་ཐོས་རྣམས་འགོག་
པ་ལ་སྙོམས་པར་ཞུགས་པའི་རིང། བྱང་སེམས་འགའ་ཞིག་དམྱལ་བ་ནས་ཐར་ཏེ། སངས་རྒྱས་པའང་སྲིད་པ། སྔོན་འཇམ་དཔལ་གྱིས་འོད་སྲུངས་ཀྱི་སྔོན་དུ་དགེ་སློང་དྲུག་ཅུ་ལ་
ཆོས་བསྟན་པ་ལྟ་བུ། དཔལ་ཕྱག་ན་རྡོ་རྗེས། ལྷོ་བྲག་ལས་ཀྱི་རྡོ་རྗེར། དྲག་པོའི་སྔགས་བཟླས་ཙམ་གྱིས་བགེགས་མཚན་ཉིད་པ་མི་ཐུལ། བགེགས་འདུལ་བ་ལ་དབང་རྣམ་དག་བྱང་
ཆུབ་ཀྱི་སེམས་ལས་གཞན་དུ་མ་གཡོས་པ་ཞིག་བྱུང་ན། ཁྲོ་བོའི་རྒྱལ་པོ་འབྱོར་པ་ཞིག་འོང་བ་ཡིན། གཤེད་དམར་གྱི་རྒྱུད་ལས། བྱང་ཆུབ་སེམས་ནི་མ་སྐྱེས་དང།།   ྾     ༈   
རབ་ཀྱིས་ཐེ་ཚོམ་མི་ཟ་བ། བུ་སྟོན་རིན་པོ་ཆེ་བསྙུང་སྐབས། རྒྱལ་སྲས་ཐོགས་མེད་གདན་དྲངས་པས་ཕན་པ། སྐབས་ཤིག་ཇོ་བོ་རྗེ་སྐུ་སྟོད་བསྙུང་བར། འབྲོམ་ལ་ཁྱེད་སེམས་
བཟང་བས། ངའི་སྒལ་པར་འཕུར་ཅིག་ཅེས་གསུངས་པ། རྣམ་ཀུན་མཆོག་ལྡན་གྱི་སྟོང་ཉིད་ཅེས་པ་ཡང་ཐབས་ཀྱི་རྣམ་པ་ཀུན་ཚང་བའི་མཆོག་དང་ལྡན་པ་ཡིན་པས་དེ་ལྟར་ཟེར་

[154B] བསྟན་པ་དེ་སངས་རྒྱས་ལས་བྱུང། སངས་རྒྱས་བྱང་སེམས་ལས་བྱུང། བྱང་སེམས་ཀྱང་སྙིང་རྗེ། བྱང་ཆུབ་ཀྱི་སེམས་འདི་
འཁོར་བསྒྱུར་གྱི་འཁོར་ལོ་དང། མིའི་དབང་པོའི་སྲོག་དང་འདྲ། ལྷ་འབྲི་བ་ལ་རས་གཞི་འཇམ་པོ་དགོས་པ་དང། བཏང་སྙོམས་ས་གཞི་བྱམས་པའི་ཆུས་བརླན་ཞིང། །ཞེས་པ་ལྟར་
བཏང་སྙོམས་གལ་ཆེ། དགྲ་གཉེན་བར་མ་གསུམ་མདུན་དུ་གསལ་ནས། ཇོ་བོ་རྗེ་སྙེ་ཐང་དུ་བཞུགས་སྐབས། བེའུ་ཞིག་ཤིང་གཉིས་བར་སྐེ་ཆུད་པ་གཟིགས་ནས། འབྲོམ་ལ་
མགྱོགས་པོ་ཤོག་དང། མ་རྒན་འོ་བརྒྱལ་བར་འདུག་གསུངས་པ། རི་བོ་དང་ནི་ས་གཞི་གང། །དེ་ནི་བདག་གི་ཁུར་མིན་གྱི། །བྱས་པ་མི་བཟོ་གང་ཡིན་པ། །དེ་ནི་བདག་གི་ཁུར་
ཆེན་ཡིན། །ནད་དང་གདོན་གྱིས་ཟིན་པའི་ནད་པས་སྨན་པར་རྒོལ་ཡང་སྨན་པས་ནད་པར་དེར་བརྩེ་བར་བྱ་དགོས་པ་ལྟར། ཡིད་འོང་གི་བྱམས་པ་སྔོན་དུ་འགྲོ་དགོས་པ་ཡིན། འོན་
ཀྱང་བདེ་བ་དང་ལྡན་འདོད་ཀྱི་བྱམས་པ་དང། སྡུག་བསྔལ་དང་བྲལ་འདོད་ཀྱི་སྙིང་རྗེ་གཉིས་ལ་གོ་རིམ་ངེས་པ་མེད། བྱམས་པའི་སེམས་ཀྱིས་གླིང་དང་འཇིག་རྟེན་ཇི་ཙམ་ལ་ཁྱབ་པ་

[155A]༄༅། །དེ་ཙམ་ལ་དབང་བའི་འཁོར་བསྒྱུར་དུ་སྐྱེ་བར་འགྱུར། རྒྱུད་བླ་མར། ཐུགས་རྗེ་ཆེན་པོས་འཇིག་རྟེན་མཁྱེན། །ཞེས་སོགས་ལྟར། སངས་རྒྱས་ལ་མཁྱེན་པ། བརྩེ་བ་
ནུས་པ་མངའ། དེ་དག་རེ་རེ་ནས་མེད་ན་དོན་མི་མཛད་པ་དང། མི་ནུས་པ་ཡིན། འབྲུག་པ་ཀུན་ལེགས་པས། སངས་རྒྱས་དོན་གཉིས་འགྲུབ་པའི་བྲེལ་ལུགས་དང། སྦལ་པ་ཉི་
མ་བསྲོ་བའི་དལ་ལུགས་ལ། ཞེས་པ། ཕྱུགས་ཀྱི་ཤིང་རྟ་དང། ཉི་ཟླ་ལྟ་བུས་འགྲོ་བ་སོགས་ཀྱི་མྱུར་བུལ་ཡང། བྱང་ཆུབ་སེམས་ཀྱི་བྱེད་པ་ཡིན། བཞི་བརྒྱ་པ་ལས། མི་རྟག་པ་
ལ་ངེས་པར་གནོད། །གང་ལ་གནོད་ཡོད་དེ་བདེ་མིན། །དེ་ཕྱིར་མི་རྟག་གང་ཡིན་པ། །ཐམས་ཅད་སྡུག་བསྔལ་ཞེས་བྱར་འགྱུར། །ཞེས་པ་ལྟར། ལུས་ལ་གནོད་པ་ཡོད་པས་རིམ་
གྱིས་འགྱུར་ནས་མཐར་རྒུད་པས་སྡུད་པ་འདིར་དེས་མི་ཚད་པ་ཡིན་པས། ལུས་བདེ་བའི་ཟས་གོས་སོགས་སྦྱིན་པ་ཙམ་གྱིས་ཕུགས་མི་བརྟན་པར། སེམས་ཅན་རྣམས་གཏན་དུ་བདེ་བའི་
ཆེད་དུ་ཡིད་ལ་བདེ་བ་ཐོབ་པ་ཞིག་སྒྲུབ་དགོས། སྙིང་རྗེ་ཆེན་པོ་ཁྱད་ཆོས་གསུམ་ལྡན་སྟེ། བྱམས་སོགས་སྔོན་དུ་འགྲོ་བའི་རྒྱུའི་ཁྱད་པར། སེམས་ཅན་གྱི་སྡུག་བསྔལ་རྣམས་རང་ཐོག་

[155B] ལྷག་བསམ་འདྲེན་ནུས་བྱེད་པ་འབྲས་བུའི་ཁྱད་པར། བྱང་ཆུབ་སེམས་སྒོམ་དགོས་པའི་རྒྱུ་མཚན། འཆི་བ་མི་རྟག་པ་ལ་ཐུག་དེ་ཡང་
ནམ་མཁས་གར་ཁྱབ་ལ་སེམས་ཅན་གྱིས་ཁྱབ། དེས་གར་ཁྱབ་ལ་འཆི་བ་མི་རྟག་པས་ཁྱབ། སྡུག་བསྔལ་གྱི་ནང་ནས་འཆི་བ་སྟེ་སྡུག་བསྔལ་ཆེ་ཤོས་ཡིན་ལ། དེ་འདས་པའི་དུས་མྱོང་
ད་ལྟ་མྱོང། མ་འོངས་པར་ཡང་མྱོང་བར་འགྱུར་བས། དེས་ན་སྡུག་བསྔལ་དེས་སེམས་ཅན་མནར་བ་མི་བཟོད་པའི་བྱང་ཆུབ་ཀྱི་སེམས་སྒོམ། ཕུར་ལྕོག་ངག་དབང་བྱམས་པས། འཁོར་
བའི་གནས་སྐབས་གང་ལ་བལྟས་ཀྱང་ཁྱོད་སེམས་བསྐྱེད་ཅིག་ཟེར་བ་ལྟ་བུ་དང། ཉན་རང་དགྲ་བཅོམ་སོགས་ལ་བལྟས་ཀྱང་དེ་བཞིན། འབྲས་བུ་སངས་རྒྱས་ལ་བལྟས་ཀྱང་དེ་ལྟར་སེམས་
བསྐྱེད་ཅིག་ཟེར་བ་ལྟ་བུ་ཡོད་གསུངས། བར་པ་འདི་ནི་ཞི་མཐར་ལྟུང་བའི་སྐྱོན་ལ་བལྟས་ནས་སེམས་བསྐྱེད་པ་ཡིན། འདི་རྣམས་དཔེར་ན། དཔེ་ཆ་མི་ཤེས་པ་རྣམས་ཀྱི་སྤྱོད་ཚུལ་དང་
དཔེ་ཆ་ཤེས་པའི་མཁས་པ་རྣམས་ཀྱི་སྤྱོད་ཚུལ་སོགས་ལ་བལྟས་ནས་དཔེ་ཆ་བལྟ་དགོས་པ་དང། དེ་བཞིན་སློབ་སྦྱོང་བྱས་ནས་ལག་ཁྱེར་སོགས་ཐོབ་པ་དང། མ་བྱས་པར་བསྡད་

[156A]༄༅། །པས་དོ་ཁྱེར་ལྟ་བུའི་ལས་བྱ་བ་སོགས་བྱས་པའི་ཕན་ཡོན་མ་བྱས་པའི་སྐྱོན་སོགས་ལ་བལྟས་ནས་སློབ་སྦྱོང་བྱ་རྒྱུའི་སེམས་ཤུགས་སྐྱེད་པ་ལྟ་བུ་ཡིན། བདག་གཞན་མཉམ་
ཚུལ་ལ། གཉིས་ཀ་བདེན་པས་སྟོང་བའི་བདག་མེད་པར་མཉམ་པ། བདེ་བ་འདོད་སྡུག་བསྔལ་མི་འདོད་པར་མཉམ་པ། སྡུག་བསྔལ་སྤོང་དགོས་པར་མཉམ་པ། དེ་ཡང་རང་གི་སྡུག་
བསྔལ་སེལ་བར་ལན་དང་རྣམ་སྨིན་ལ་མི་རེ་བ་ལྟར། གཞན་གྱི་སྡུག་བསྔལ་སེལ་བ་ལའང་ལན་དང་རྣམ་སྨིན་ལ་མི་རེ་བ་སོགས་ཡོད་པ་ལས་འདིར་ཕན་བདེ་སྒྲུབ་པར་མཉམ་པ་ཡིན་
མར་ཤེས་ཀྱི་སྔོན་འགྲོའི་བཏང་སྙོམས་ཏེ། རང་ངོས་ནས་སེམས་ཅན་ལ་ཆགས་སྡང་སྤོང་བར་མཉམ་པ་དང། འདིར་བདག་གཞན་མཉམ་བརྗེའི་བཏང་སྙོམས་ནི། རང་གཞན་
གཉིས་ཀའི་སྡུག་བསྔལ་སེལ་བ་དང། ཕན་བདེ་སྒྲུབ་པའི་ཁུར་རང་གིས་ཁྱེར་བར་མཉམ་པ་ལ་བྱེད། དགེ་བ་བཅུའི་འབྲས་བུ་རྣམས་གཞན་གཅེས་འཛིན་གྱི་འབྲས་བུ་དང། མི་དགེ་
བཅུའི་འབྲས་བུ་རྣམས་རང་གཅེས་འཛིན་གྱི་སྐྱོན་ཡིན།    ༈    དགྲ་གཉེན་བར་མ་གསུམ་གྱི་

[156B] སེམས་ཅན་རྣམས་གཞི་ལམ་འབྲས་གསུམ་ཚང་མར་གལ་ཆེ། གཞི་ལ་ལྟོ་གོས་གཏམ་གསུམ་ཀུན་ལ་དྲིན་ཆེ་ཞིང། སེམས་ཅན་ལ་རག་ལུས་
ཤིང་དེའི་དྲིན་ལ་བརྟེན། ཐར་པ་འཐོབ་པ་ཡང། ཤེས་རབ་ལ་རག་ལུས་དེའི་རྩ་བ་ཚུལ་ཁྲིམས་ཡིན་པས་སེམས་ཅན་ལ་གནོད་སེམས་སྤང་དགོས། སྙིང་རྗེ་ཐོག་མཐའ་བར་གསུམ་
དུ་གལ་ཆེ་བ་ལྟར་དེའི་དམིགས་ཡུལ་སེམས་ཅན་ཡང་དེ་ལྟར་གལ་ཆེ་བ་ཡིན། གཞན་གཅེས་འཛིན་སྟོབས་ཆེ་ཆུང་གི་དབང་གིས་སྟག་མོ་ལུས་སྦྱིན་དང། བྲམ་ཟེ་རྒྱ་མཚོ་རྡུལ་གྱི་ལོ་རྒྱུས་
འཁོར་བའི་སྡུག་བསྔལ་སེལ་བ་དང། བདེ་བ་སྒྲུབ་པ་ནི་སྔ་ཕྱི་བར་གསུམ་ཚང་མར་སེམས་ཅན་ལ་བརྟེན་ནས་བསྒྲུབ་པ་ལས་ཐབས་མེད། རང་གིས་དྲིན་ཅན་གྱི་སེམས་ཅན་བློས་བཏང་
བ་འདི་ནི་མ་རབས་དུད་འགྲོ་དང་འདྲ་བ། འདྲེ་ངན་དང་འདྲ། གཅན་གཟན་གདུག་པ་ཅན་དང་འདྲ་བ་ཡིན། གཞན་གྱི་སྡུག་བསྔལ་གྱི་རང་ལ་མི་གནོད་སྙམ་ན། རྐང་པའི་སྡུག་
བསྔལ་ལག་པས་མི་སེལ་བར་ཐལ། གཏོང་ལེན་གཉིས་ཀྱི་ནང་ནས་ལེན་པ་སྔོན་དུ་བྱ་དགོས། དེ་ཡང་ཚེམ་བུ་བའི་ཁབ་སྦྱོང་ལྟར། ཕྱི་དྲོའི་སྡུག་བསྔལ་སྔ་དྲོ་ལེན་པ་སོགས་རིམ་

[157A]༄༅། །གྱིས་སྦྱངས། སེམས་ཅན་ལ་ལུས་ལོངས་སྤྱོད་དགེ་རྩ་རྣམས་བཏང་ནས་ཕྱི་བཏུམ་ནང་བརྒྱངས་བྱ། བསད་བྱའི་མི་ཞིག་ལག་བཅད་དེ། །གལ་ཏེ་ཐར་ན་ཅིས་མ་ལེགས་
།ཞེས་པ་ལྟར། དམིགས་སྐོར་བཅུ་གསུམ་བྱས་ན། བཅུ་གཅིག་གི་སྟེང་བརྗེ་འོས་པ། བརྗེ་བའི་བསམ་པ་དངོས། དམིགས་སྐོར་བཅོ་ལྔ་བྱེད་ན། དེའི་སྟེང་བྱམས་པའི་གཞི་སྒྲུབ་
པ་དང། སྙིང་རྗེའི་གཞི་སྒྲུབ་པ་གཉིས་བགྲང། རྒྱུན་དུ་ལམ་རིམ་ལ་བློ་གོམས་པ་དེས། དཔེར་ན། དགའ་ལྡན་ནས་ལྷ་ས་བར་ཞེས་བརྗོད་ཚེ། དེའི་ལམ་རྣམས་བློ་ལ་ཤར་བ་ལྟར་
ལམ་རིམ་ལ་བློ་གོམས་ན་དེ་ལྟར་ཡོང། དགེ་བཤེས་པོ་ཏོ་བ་ཆོས་ཁྲིའི་སྟེང་ནས་བདག་གཞན་མཉམ་བརྗེའི་སྐོར་གསུང་བཞིན་དུ་སྐུ་མྱ་ངན་ལས་འདས། བཀོལ་བ་རྣམས་ལ་རྟག་ཏུ་
སྦྱངས། །ཞེས་པ་དཔེར་ན། གཞུང་ཆེན་མོའི་ཟུར་བཀོལ་འཛིན་གྲྭ་སོགས་ཡོད་པ་ལྟར། དཀའ་ས་ལ་ཟུར་དུ་བསླབ། ཀློང་རྡོལ་བླ་མས། སེར་བྱེས་སུ་བཞུགས་སྐབས་གཞོན་ཁྲལ་
གྱིས་མར་ལྟང་ཞིག་བསྣམས་ནས་ལྷ་ས་ནས་ཡར་སེ་རྭར་ཕེབས་སྐབས། ལྷ་ས་བ་ཞིག་གིས་སྙིང་རྗེ་ཟེར་བར། ཁྱོད་ང་འདྲ་བ་སྐྱེ་བ་ཚེ་རབས་མང་པོར་མི་འབྱུང། གསུངས་པ་ལྟར་

[157B] ཞུམ་པའི་ལེ་ལོ་ལ། ཐོབ་བྱེད་ལམ་ལ་ཞུམ་པ་དང། འཐོབ་བྱ་འབྲས་བུར་ཞུམ་པ་གཉིས་ཡོད། དེ་གཉིས་ནི། དཔེར་ན། འབྲས་བུ་དགེ་བཤེས་དང་
རྒྱུ་དཔེ་ཆ་བལྟ་བར་ཞུམ་པ་སྐྱེ་བ་དང་སྦྱར་ནས་བཀའ་སྩལ། མ་འོངས་བསྐལ་པ་ཐམས་ཅད་འཇུག་པར་ཡང། །སྐད་ཅིག་གཅིག་གིས་བདག་ཀྱང་འཇུག་པར་བགྱི། །ཞེས་པ་དང་
སྐད་ཅིག་གཅིག་གིས་  ྾    ྾  ཞེས་པ་ལྟར། བསྐལ་པ་གྲངས་མེད་དུ་མར་ཚོགས་བསགས་པའི་ཡུན་ཚད་རྣམས། སྤྱིར་རང་རེ་འཁོར་བར་འཁོར་ཡུན་ལ་བལྟས་ན། སྐད་ཅིག་ཙམ་
ལས་མེད་སྙམ་དུ་བསམ་ན་ཞུམ་པའི་གཉེན་པོར་འགྲོ། དམིགས་རྟེན་བ་ལང་གི་རྭ་ལ་དམིགས་ནས་སྒོམ་མཁན་སློབ་དཔོན་ཀླུ་བྱང་ཡིན། སེམས་དམིགས་པ་ལ་བཞག་ཚུལ་དཔེ་ལག་
པས་ཕོར་བ་འཛིན་པ་ལ་སྦྱར། དྲན་པས་དམིགས་རྟེན་མ་ཤོར་བར་བཟུང་བ། དེ་དམ་པོར་འཛིན་པ་དང། ལྷོད་དེ་འཛིན་པ། ཤེས་བཞིན་ནི། སོ་ཉུལ་བ་གྲུང་པོ་ལྟ་བུ་ཞིག་དགོས་
དཔེར་ན། ཕྱིའི་དགྲ་རྒྱ་མི་རྒྱ་ཆས་སྤྲས་ནས་འོངས་པ་ངོས་འཛིན་སླ་ཡང། རྒྱ་མིས་བོད་ཆས་སྤྲས་པའམ། བོད་མི་རྒྱ་མིར་བློ་ཕྱོགས་པ་ལྟ་བུ་ནང་གི་དགྲ་ངོས་འཛིན་དཀའ་བ་ལྟར་

[158A]༄༅། །བྱིང་རྒོད་གཉིས་ཀྱི་ནང་ནས་རྒོད་པ་ངོས་བཟུང་སླ་ཡང་བྱིང་བ་ངོས་བཟུང་བ་དཀའ། ཡང། བྱིང་རྒོད་འབྱུང་མི་འབྱུང་ལ་གཉེན་པོ་བསྟེན་མི་བསྟེན་སོགས་དགེ་ཕྲུག་གིས་
དཔེ་ཆ་འདོན་མི་འདོན་ལ་གཉེན་པོ་བསྟེན་མི་བསྟེན། དགེ་ཕྲུག་དཔེ་ཆའི་སར་བསྡད་ཀྱང། ལག་པས་རྩེད་མོ་རྩེ་བ་ལྟ་བུ་རྒོད་པ་ཕྲ་མོ། གླན་ཏེ་འཇོག་པ། གཏོར་མའི་དཀར་རྒྱན་
ཚ་བས་ལྷུང་ན་ཡར་སྦྱར་ཡང་ལྷུང་ན་ཡར་སྦྱར་གྱིན་བྱ། ཉེ་བར་འཇོག་པ། དཔེར་ན། དགེ་ཕྲུག་གདན་དུ་བསྡད་ཀྱང། གཉིད་དང་རྩེ་མོ་བྱེད་པ། ལྔ་པའི་སྐབས། བྱིང་ཕྲའི་
ཉེན་གྱིས་སེམས་གཟེངས་བསྟོད།    ༈    ཞི་ལྷག་སྐོར་རྒྱས་པོ་མེད་པ། ལམ་ཟིན་གཞན་དང་ཐུགས་
ངེས་ཡོད་པ་ནས་བསྡུས་ཏེ། འགོ་ལུས་མཚུངས་པ་ཞིག་བཟོས་པ་ཡིན་པས། འདིར་ཞི་ལྷག་སྐོར་རྒྱས་པོ་ཡོད་ཅེས་སྩལ། སྤྱོད་འཇུག་ལས། བརྟགས་པའི་དངོས་ལ་མ་རེག་པར་
།ཞེས་པ་བརྟགས་པ་དང། བཏགས་པ་ཞེས་གཉིས་ཡོད་པ་དོན་འདྲ། ཏཻ་ལོ་པས། སྣང་བས་མི་འཆིང་ཞེན་པས་འཆིང། །ཞེན་པ་ཐོངས་ཤིག་ནཱ་རོ་པ། །ཞེས་པ་ལྟར་ཞེན་ཡུལ་

[158B] ཕག་གྲུས་དྭགས་པོ་ལྷ་རྗེར། འཁོར་བའི་རྩ་བ་གང་ཡིན་ཞུས་པ་ན། ད་ལྟ་རང་རེའི་སྣང་བ་འདི་ག་ཡིན། གསུངས་པ་ལྟར། སོ་སྐྱེའི་སྣང་བ་འདི་དག་བཀག་དགོས་
རྗེ་ཕ་བོང་ཁ་པའི་གསུང་རྒྱུན་ལ། དཔེར་ན། འབྲས་སྤུངས་ཚོགས་ཆེན་ཞལ་ངོའི་མི་བབས་སྦྱན་ཞུར་བསྐྱོད་སྐབས་དང། ཕྱག་རྟགས་ཕེབས་རྗེས་གཉིས་ཀར་མི་གཅིག་ཡིན་པ་དང་
གཟབ་འཆོར་ལྕགས་རྒྱུགས་སོགས་གཅིག་པ་ཡོད་ཀྱང། ཞལ་ངོའི་བློ་སྐྱེ་མི་སྐྱེ་དང། འཇིགས་སྣང་སྐྱེ་མི་སྐྱེ་ཡོད་པ་དེ། རྟོགས་པས་བཏགས་མ་བཏགས་གིས་དབང་གིས་བྱུང། ཡང་
བརྒྱ་ལོར་དང་བཅུ་ལོར་སོགས་ཀྱི་སྟེང་ནས་དངུལ་དུ་གྲུབ་རྒྱུ་རྡུལ་ཕྲན་ཙམ་ཡང་མེད་ཀྱང། དངུལ་བློ་དོན་མཐུན་སྐྱེ་བ། སྟོང་ཉིད་ཐོག་མར་རྟོགས་པ་ན། ཡུད་ཙམ་ལས་མི་
གནས་ཀྱང། དེ་ལ་ཡང་ཡང་དཔྱད་དེ་དཔྱད་མཐར་འཇོག་པ་རིམ་གྱིས་གོམས་པར་བྱ་དགོས། སྒྱུ་མ་ལྟ་བུ་ལ། མེད་ཀྱང་སྣང་བ་སྒྱུ་མ་ལྟ་བུ་དང། ཡོད་ཙམ་དུ་སྣང་ཡང། བདེན་
པར་མེད་པའི་སྒྱུ་མ་ལྟ་བུ་གཉིས་ལས་རྗེས་ཐོབ་སྒྱུ་མ་ལྟ་བུ་ཞེས་པ་དེ་ཕྱི་མ་འདི་ཡིན། ་སྐྱབས་རྗེ་ཁྲི་བྱང་རྡོ་རྗེ་འཆང་གིས། དེ་སྔོན་རྗེ་ཕ་བོང་ཁའི་དྲུང་ནས་ལམ་རིམ་ཐོག་མར་གསན་

[159A]༄༅། །སྐབས་སོགས་ལ་སྦྱོར་ཆོས་རྟ་དབྱངས་དང། ལམ་མཆོག་སྒོ་འབྱེད་ཀྱང་ཚང་མ་རྟ་དབྱངས་མཛད། ཡང། སྐབས་ཤིག་ལ་འཇམ་དཔལ་ཞལ་ལུང་དབུས་བརྒྱུད་དང་ལྷོ་
བརྒྱུད་སོགས་ཡོད་སྟབས། འདོན་པ་ཅུང་ཟད་ཉུང་ཁྱད་ལྷོ་བརྒྱུད་ཀྱི་སྦྱོར་ཆོས་གསུང་གནང་མཛད། ཡང། དགའ་ལྡན་ལམ་རིམ་སོགས་ཀྱི་སྐབས་དགའ་ལྡན་ལྷ་བརྒྱ་མ་དང་
དེ་ནས་ཡོན་ཏན་གཞི་གྱུར་མ་གསུང་ནས་གོ་བཅད་པར་མཛད། རྗེ་ངག་དབང་བྱམས་པས། ང་ཚོས་མི་ཚེ་ཧྲིལ་པོ་བསྒོམ་བྱས་ཀྱང་མ་འོངས་པ་དེ། ཁྱོད་ཚོས་ཆོས་ཐུན་གཅིག་
གཉིས་ལ་ཡོང་ན་ལྟས་ངན་ཡིན། གསུངས་པས་ལམ་རིམ་རྒྱ་ཆེ་བས་ཡོང་གི་མི་འདུག་ཟེར་བ་ངང་ཐུང་བའི་རྟགས་ཡིན། དགེ་བཤེས་སྣེའུ་ཟུར་པས། མི་བྱ་བ་སཾ་སྐྲྀ་ཏའི་སྐད་ལ་
པུ་རུ་ཥ་ཞེས་ནུས་པ་དང་ལྡན་པ་སྟེ། རང་གཞན་གྱི་སྡུག་བསྔལ་མཐར་འབྱིན་པ་དང། བདེ་བ་མཐར་འགྲོ་བའི་ནུས་པ་ཡོད་པ་ཡིན། ཡང། མ་ནུ་ཥའི་སྒྲ་ལས་དྲངས་ན་ཡིད་
ཤས་ཆེ་བར་འགྲོ་སྟེ། ལམ་དང་ལམ་མ་ཡིན་པ། བདེ་བ་དང་སྡུག་བསྔལ་སོགས་ཀྱི་བླང་དོར་རྣམ་པར་འབྱེད་པའི་བློ་འམ་ཤེས་རབ་དང་ལྡན་པ་ཡིན་པས། མདོ་དང་བསྟན་བཅོས་

[159B] མདོ་ལས། འཇིག་ཚོགས་ལ་ལྟ་བ་སངས་རྒྱས་ཀྱི་གདུང་ཡིན་གསུངས་པ་དགོངས་པ་ཅན་ཡིན་ཏེ། འཇིག་པ་ནི་མི་
རྟག་པ། ཚོགས་པ་ནི་དུ་མ། མི་རྟག་ཅིང་དུ་མར་བལྟ་བའི་གང་ཟག་གི་བདག་མེད་བསྒོམ། དེས་ན་མི་རྟག་པ་དང། དུ་མ་དང། དུ་མར་བལྟ་བ་སངས་རྒྱས་ཀྱི་གདུང་ཡིན་ནོ། །
ཟག་པ་ནི། ཁམས་གསུམ་དུ་ཟག་པར་བྱེད་པའི་དོན་ཅན་གྱིས་ཟག་པ་སྟེ། གང་གིས་ན། ཉོན་མོངས་དང་ཉེ་བའི་ཉོན་མོངས་པས་སོ། །ཞེས་དགེ་བཤེས་ལག་སོར་བའི་བསྟན་རིམ་
ལས་བྱུང། བློ་སྦྱོང་སྐབས། སྐབས་རེ་དཔའ་བོ་གཡུལ་སྤྲོད་པའི་ཚེ། ཕ་རོལ་གྱི་གཙོ་བོ་དེ་གཞོམ་ན་གཞན་སླ་བ་ལྟར། གང་གནོད་པ་དང་སྙིང་ན་བ་དེར་དམིགས་བཀར་གྱིས་
དྲིན་བསྒོམ་ནས་སྙིང་རྗེ་སྐྱེས་ན་གཞན་ལ་སླ་བ་ཡིན། ལམ་རིམ་རྣམས་སུ་སྐྱབས་འགྲོའི་རྗེས་སུ་ལས་འབྲས་གསུངས་པའང། སྐྱབས་དངོས་སུ་གྱུར་པའི་ཆོས་ཀྱི་ངོ་བོ་ལས་འབྲས་ཀྱི་
བླང་དོར་ཡིན་པའི་གནད་ཀྱིས་ཡིན། ཡང། རྒྱུད་ལས། བློ་མཆོག་རྣམས་ཀྱི་ཀུན་དགའ་རྭ་བ་སྟེ། །   ྾    ྾  ཞེས་པ་ལྟར། ལུང་གི་ཆོས་དེ་སྐྱབས་དངོས་སུ་བྱས་ནས་རང་རྒྱུད་ལ་མ་

[160A]༄༅། །བསྟེན་པར། འགོག་ལམ་གྱིས་བསྡུས་པའི་ཆོས་དཀོན་མཆོག་དངོས་དེ་སྐྱེ་ཐབས་མེད། ལམ་རིམ་ཆེན་མོར། མཐའི་ཆོས་དཀོན་མཆོག་དེའང་  ྾    ྾  ཞེས་གསུངས་ཤིང་
གསུང་རབ་ལ་ཐོས་བསམ་བྱས་ནས། ངན་འགྲོའི་སྡུག་བསྔལ་ལ་སྐྲག་ཅིང་ཡིད་འབྱུང་ནས་རྒྱུ་མི་དགེ་བ་སྤོང་འདོད་སྐྱེ་ཞིང་ལས་འབྲས་ཀྱི་བླང་དོར་བྱས་ན་ངན་འགྲོའི་སྡུག་བསྔལ་
ལས་གྲོལ་ནུས་པར་མཐོང་སྟེ། དེ་འདྲའི་གྲོལ་བ་ཐོབ་དོན་དུ་མི་དགེ་བཅུ་སྤོང་གི་ཚུལ་ཁྲིམས་བསྲུང། དེ་ལ་བརྟེན་ནས་ངན་སོང་གི་འཇིགས་པ་ལས་གྲོལ་བ་ཐོབ་པ་དེ་འགོག་ལམ་
རྗེས་མཐུན་པ་ཡིན། རྐྱེན་ངན་དང་སྡུག་བསྔལ་ལམ་གྱི་གྲོགས་སུ་འབྱུང་སྟེ་བརྩོན་འགྲུས་ཀྱི་བསྐུལ་མ། རྟོགས་པའི་ནང་བྱན། དངོས་གྲུབ་ཀྱི་མཚམས་སྦྱོར། ཉམས་མྱོང་གི་
བོགས་འདོན་གྱི་རྐྱེན་ཡིན། བདུད་སངས་རྒྱས་ཀྱི་སྤྲུལ་པ་སྟེ། བསྟན་པའི་ཆ་རྐྱེན། དད་བརྩོན་བསྐུལ་མའི་ལྕགས་འདེབས། ལམ་གྱི་གྲོགས། ཉམས་ཀྱི་གསལ་འདེབས་
རྣལ་འབྱོར་པའི་རྒྱན། རྐྱེན་ངན་སེམས་ཀྱི་བསྐུལ་མ་ཡིན། དེ་མེད་ན་བསྐུལ་མ་མེད། ཉམས་ཀྱི་བོགས་འདོན་ཡིན། མེད་ན་བོགས་མི་ཐོན། དངོས་གྲུབ་ཀྱི་མཚམས་སྦྱོར་ཡིན་

[160B] སྡུག་བསྔལ་བདེ་བའི་ལམ་ཡིན། དེ་མེད་ན་བདེ་བ་མེད། རྐྱེན་ངན་གྲོགས་ཀྱི་མཆོག་ཡིན་པས་ཅི་བྱས་ཅི་བྱུང་ལེགས་པའི་ལམ།    ༈   
བཞག་པའི་བག་ཆགས་དང། ས་བོན་གྱི་བག་ཆགས་གཉིས། དང་པོ་དགྲ་བཅོམ་པ་ཀུ་ཅོ་དང། མཆོངས་རྒྱུགས་སོགས་ཡོད་པ་ལྟ་བུ་དང། གཉིས་པ་ས་བོན་ནམ་རྫས་རྒྱུན་གྱི་བག་
ཆགས་ནི། ཉོན་མོངས་སྔ་མས་ཕྱི་མ་སྐྱེ་བའི་བག་ཆགས། གཉིས་སྣང་ལ། ཡུལ་ཡུལ་ཅན་གྱི་གཉིས་སྣང། དོན་སྤྱིའི་གཉིས་སྣང། བདེན་གྲུབ་ཀྱི་གཉིས་སྣང་དང་གསུམ་ཡོད་
དང་པོ་ཡུལ་ཡུལ་ཅན་རྒྱངས་ཆད་དུ་སྣང་བ། གཉིས་པ་སླ། གསུམ་པ་དགག་བྱའི་བདེན་གྲུབ་ཀྱི་སྣང་བ་སོགས་ཆོས་ཐམས་ཅད་བདག་མེད་པར་མཉམ་པ་དང། བདེ་འདོད་སྡུག་
བསྔལ་མི་འདོད་པར་མཉམ་པ། རང་གི་སྡུག་བསྔལ་སེལ་བ་ལ་ལན་ལ་མི་རེ་བ་ལྟར། གཞན་གྱི་སྡུག་བསྔལ་སེལ་བ་ལའང་ལན་ལ་མི་རེ་བ་དགོས་པ་མཉམ་པ། བྱང་ཆུབ་ཀྱི་
སེམས་གཞན་གྱིས་ཇི་ལྟར་རྟོགས་པ་བཞིན་རང་གིས་ཀྱང་རྟོགས་པ་ཡིན་པས་མཉམ་པ། སྐབས་འདིར་རང་ལ་གཅེས་འཛིན་ཇི་ཙམ་སྐྱེ་བ་དེ་ཙམ་གཞན་ལའང་སྐྱེ་བ་ཞིག་ལ་ཟེར། བྱང་

[161A]༄༅། །སེམས་རྒྱུད་ལ་སྐྱེས་ཟིན་པ་ཚོས་ཀྱང་དུས་རྟག་ཏུ་བློ་སྦྱོང་དགོས་ན་རང་རེ་ལྟ་ཅི་སྨོས། འཛམ་གླིང་ལས་ཀྱི་ས་པ་ཟེར་བ་སྤྱི་ཙམ་ལ་མ་སོང་བར་རང་ལ་གོ་བར་བྱས་ནས་
སེམས་བསྐྱེད་དགོས། དགེ་བཤེས་ཤ་བོ་སྒང་པས། ཇི་སྲིད་རང་ལ་དགྲར་མ་མཐོང་བའི་རིང་ལ། བླ་མ་སོགས་སུས་ཀྱང་ཕན་ཐོགས་མི་ནུས། རང་ལ་དགྲར་མཐོང་ཡོད་ན་ཕན་
ཐོགས་སུ་ཡོང་གསུངས། འཕྲུལ་སྣང་སྐུ་བཞིར་བལྟ་བ་ཡི།།   ྾  བླ་ན་མེད་ཅེས་པ་སྟེ། ད་ལྟ་འཁོར་འདས་གནོད་བྱ་གནོད་བྱེད་སོགས་ཕྱི་ནང་སྣོད་བཅུད་དུ་སྣང་བ་འདི་ཐམས་ཅད་
རང་གི་སེམས་ཉིད་འཕྲུལ་པའི་སྣང་བ་འབའ་ཞིག་ཡིན་པར་ཐག་བཅད། ཀུན་རྫོབ་འཕྲུལ་པའི་སྣང་ངོ་ཙམ་དུ་གཉིས་ཀས་གནོད་པ་བསྐྱལ་ལོང་མེད། དགག་སྒྲུབ་བྱ་ལོང་མེད་པར་སྐད་
ཅིག་གིས་འགག་པས་ཀུན་རྫོབ་ཙམ་དུ་ཡང་གནོད་པ་ཡང་ཡེ་ནས་གྲུབ་པ་མེད། ནམ་མཁའ་དག་པའི་དཀྱིལ་ལྟར་གཅིག་ཡིན། བདག་ཀྱང་རིག་པ་དངོས་མེད་ཡིན། གནོད་བྱེད་
ཀྱང་རིག་པ་དངོས་མེད་ཡིན་པས་གནོད་བྱ་གནོད་བྱེད་དུ་གྲུབ་པ་མེད་དོ། །ནད་གདོན་དང་རང་ཉིད་གསུམ་ལ་སོ་སོར་རྟོག་པའི་ཡེ་ཤེས་ཀྱིས་དཔྱད་ན་ཡེ་ནས་སྐྱེ་མ་མྱོང་བ་དེ་སྐྱེ་མེད་

[161B] མ་སྐྱེས་པ་ལ་འགག་རྒྱུ་མེད་པས་འགག་པ་མེད་དེ་འགག་མེད་ལོངས་སྤྱོད་རྫོགས་སྐུ་ཡིན། སྐྱེ་འགག་གིས་སྟོང་བའི་བར་ན་གནས་པ་མེད་པས་གནས་པ་མེད་པ་དེ་གནས་
མེད་སྤྲུལ་སྐུ་ཡིན། དེ་ལྟར་དུས་གསུམ་གང་ན་ཡང་མ་གྲུབ་པ། འབྲས་བུ་སྐུ་བཞི་ལོགས་ན་མེད་པ་དེ་ཉིད་སྐུ་བཞིར་བལྟ་བར་བྱའོ། །དེ་ལྟར་དམ་དོན་བྱང་ཆུབ་ཀྱི་སེམས་ཀྱིས་རྐྱེན་
ངན་ལམ་དུ་བྱས་པ་བསྟན་ཏེ། ཏིང་ངེ་འཛིན་རྒྱལ་པོའི་མདོར། འདས་པའི་དུས་ན། སངས་རྒྱས་པདྨའི་ཟླ་བ་རྣམ་པར་དག་པ་མངོན་པར་འཕགས་པའི་རྒྱལ་པོ། བསྐལ་པ་བྱེ་བ་
ཁྲག་ཁྲིག་དགུ་བཅུ་གོ་དགུར་བཞུགས། ཉིན་རེ་བཞིན་སེམས་ཅན་དེ་ཉིད་ཕྱིར་མི་ལྡོག་གི་ས་ལ་བཀོད། དེ་འདས་ནས་ཆོས་ནུབ་པའི་ཚེ་རྒྱལ་པོ་དཔའ་བས་བྱིན་ཞེས་པ། བུད་མེད་
བརྒྱད་ཁྲི་བཞི་སྟོང་སོགས་འབྱོར་པ་ཆེ་བ་ཞིག་ཡོད། མདོ་སྡེ་འདི་ལྟ་བུ་སྐྱེ་བོ་མང་པོས་སྤང་ནས། འཇིགས་པ་དང་འཚེ་བ་མང་བ་བྱུང་བའི་ཚེ། བྱང་ཆུབ་སེམས་དཔའ་བདུན་སྟོང་
གྲོང་དང། ཡུལ་འཁོར། ཕོ་བྲང་དང་ལྗོངས་ནས་བསྐྲད་ནས། ཆོས་སྨྲ་བ་མེ་ཏོག་ཟླ་མཛེས་དང་ལྷན་དུ་ནགས་ཁྲོད་ཀུན་ཏུ་བཟང་པོ་ཞེས་པར་ཆོས་འདི་སྟོན་ཅིང་གནས། ནགས་

[162A]༄༅། །ཁྲོད་དེ་ཤིན་ཏུ་རྒྱས། མེ་ཏོག་ཟླ་མཛེས་གཅིག་པུ་དབེན་པར་སོང་ནས། ཡང་དག་པར་འཇོག་པ་ལ་ཞུགས་ནས། ལྷའི་མིག་གིས་བལྟས་པས། བྱང་ཆུབ་སེམས་དཔའ་ཁྲག་
ཁྲིག་དུ་མ་དགེ་རྩ་བསྐྱེད་པ་འདིར་སྐྱེས་ཏེ། ཆོས་འདི་མཉན་པ་རྙེད་ན་ནི། ཕྱིར་མི་ལྡོག་པ་དང། མ་རྙེད་ན་ཕྱིར་ལྡོག་པ་མཐོང། མེ་ཏོག་ཟླ་མཛེས་ལངས་ནས་བྱང་སེམས་ཀྱི་
ཚོགས་དེར། ཁོ་བོ་འགྲོ་འོ། །ཆོས་ཉན་ནོ། །དེ་དག་གིས་དེ་མི་རུང་སྟེ། ཁྱོད་ཀྱི་སྲོག་གཅད་པར་འགྲུར་རོ། །ངས་བདག་ཉིད་བསྲུང་བར་བྱས་ན། དུས་གསུམ་གྱི་སངས་རྒྱས་
བསྲུང་བར་མི་འགྱུར་ཏེ། ཞེས་སོང་སྟེ། ཕོ་བྲང་དུ་འོངས་ནས་སྲོག་ཆགས་བྱེ་བ་ཁྲག་ཁྲིག་གོ་དགུ་ཕྱིར་མི་ལྡོག་པ་ལ་བཀོད། ཕོ་བྲང་རིན་ཆེན་ལྡན་དུ་ཞུགས་ནས་སྲོག་ཆགས་བྱེ་བ་
ཁྲག་ཁྲིག་སུམ་ཅུ་རྩ་དྲུག་ཕྱིར་མི་ལྡོག་པར་བཀོད་དོ། །ཟས་བཅད་དེ་ཉིན་བདུན་གྱི་བར། ཉིན་གཉིས་པར་བྱེ་བ་ཉི་ཤུ་རྩ་གསུམ། བྱེ་བ་བརྒྱ་སྟོང་ཕྲག་གོ་དགུ། བྱེ་བ་ཁྲག་ཁྲིག་བརྒྱ་
སྟོང་ཕྲག་གོ་དགུ། བཙུན་མོའི་འཁོར་བརྒྱད་ཁྲི། བུ་སྟོང། ཉིན་བདུན་པར་རྒྱལ་པོ། བཙུན་མོ། བྲམ་ཟེའི་འཁོར་དུ་མ་དང་བཅས་འོངས་བ། འཁོར་ཐམས་ཅད་ཀྱིས་དགེ་སློང་

[162B] དགེ་སློང་ལུས་མཛེས་པ་ལ། རྒྱལ་པོ་ཕྲག་དོག་གིས་བུ་སྟོང་ལ་འདི་གསོད་ཟེར་བར་ཕྱིར་རྒོལ་བ་ན། གཤེད་མ་དགའ་བྱེད་བྱ་བ་
གཏུམ་པོ་བརྩེ་བ་མེད་པ་དེར་སྨྲོས། དགེ་སློང་གི་རྐང་ལག་བཅད་པ་དང། དེ་དག་ལས་འོད་ཟེར་སྟོང་ཕྲག་དུ་མ་འཕྲོས། ལམ་དུ་ཤི་བ་ཞག་བདུན་ལོན་ཡང་མདོག་མ་གྱུར་བ་རྒྱལ་
པོས་མཐོང། བདག་དམྱལ་བར་སྐྱེ་བར་འགྱུར་སྙམ་པ། ནམ་མཁའ་ལྷའི་བུ་བརྒྱད་ཁྲིས་རྒྱལ་པོ་དེ་དེ་བཞིན་ཏེ། འདི་ཕྱིར་མི་ལྡོག་པ་ཡིན་ནོ། །རྒྱལ་པོ་དཔའ་བས་བྱིན་ཡིད་མི་
བདེ་ནས་བཤགས་པ་བགྱིས།   ཡང་དག་པར་བསྡོམ་པའི་སྐུ་ཅན་ཞེས་པ་དང་གནད་གཅིག་
སངས་རྒྱས་རྣམས་ལ་ལྷག་པར་བྱས་  ྾    ྾  སྟོན་པ་ཐུབ་དབང་གི་ཐུགས་ཀར་ཧཱུཾ་སེར་པོ་བྱེད་པ་ནི། གཟུགས་སྐུར་བཞེངས་ནས་གདུལ་བྱའི་རྒྱུད་ལ་ལུང་རྟོགས་ཀྱི་ཡོན་ཏན་རྒྱས་པར་
བྱེད་པའི་ཆ་ནས་ཡིན། ཧཱུཾ་སྔོན་པོ་བྱེད་པ་ཆོས་སྐུ་མཚོན་པ་སྟེ། ཆོས་གཟུགས་ཀྱི་སྐུ་གཉིས་མཚོན་ནོ། །བཅས་ཟིན་བྲིས་འདི་བཞིན་དགའ་ལྡན་ཛེ་སྨད་སྤྲུལ་མིང་པ་བློ་བཟང་

[163A]༄༅། །དཔལ་ལྡན་བསྟན་འཛིན་ཡར་རྒྱས་སམ་མིང་གཞན་བློ་གཏེར་དགྱེས་པའི་ལང་ཚོས་བགྱིས་པས་དགེ་བས་འགྲོ་ཀུན་བླ་མེད་བྱང་ཆུབ་ཐོབ་པའི་རྒྱུར་གྱུར་ཅིག། །།

[163B][BLANK PAGE]



﻿༄༅། །་སྐྱབས་རྗེ་རྡོ་རྗེ་འཆང་ཆེན་པོའི་དྲུང་ནས་ལམ་རིམ་མཆན་བཞི་དང། དེའི་སྟེང་རྗེ་ཕ་བོང་ཁ་པའི་མཆན་བཅས་
ལྔ་སྦྲགས་ཀྱི་ཚུལ་དུ་ཐོབ་སྐབས་ཀྱི་ཟིན་བྲིས་བཞུགས་སོ།།
   ༈    དེའི་སྟེང་རྗེ་ཕ་བོང་ཁའི་མཆན་བཅས་ལྔ་སྦྲགས་ཀྱི་ཚུལ་དུ་
ཐོབ་སྐབས། ཐོག་མར། ཤེར་སྙིང། དགའ་ལྡན་ལྷ་བརྒྱ་མ་ཚར་གཅིག་གསོལ་འདེབས་ལམ་མཆོག་སྒོ་འབྱེད། མཎྜལ། སངས་རྒྱས་ཆོས་ཚོགས་མ་ཚར་གསུམ་བཅས་ཀྱི་རྗེས་
དེ་ལ་དཀར་ཆག་གི་ལུང་སྩལ་དགོས་པ་མཆན་བཞི་དཔར་གསར་དུ་གསལ། མཆན་བཞི་དཔར་རྙིང་གི་དཀར་ཆག་་བ་་པར་བྱང་སེམས་ལ་མཛད་པ་བཅུ་གཉིས་ཀྱི་ནང་ནས་
སངས་རྒྱས་པའི་མཛད་པ་སྟོན་པ་ཡོད་མེད་དཔྱད། ཕུན་ཚོགས་དགེ་ལེགས་སོགས་ལ་ཚིག་རྐང་རེ་རེ་བཞིན་སྐུ་གསུང་ཐུགས་གསུམ་གར་སྦྱར། འདིར་རྒྱལ་བའི་མཛད་པ་ཀུན་གྱི་ཁུར་
བསྣམས་ཚུལ་ནི། གདུལ་བྱ་རྣམས་དལ་རྟེན་ལ་འགོད་པ་ནས་འབྲས་བུ་ཆོས་སྐུ་ལ་འགོད་པའི་བར་ནི། སངས་རྒྱས་ཀྱི་མཛད་པའམ་འཕྲིན་ལས་ཡིན་ལ། དེ་འདྲའི་བྱང་སེམས་ཆེན་
པོའི་གོ་འཕང་ཐོབ་པར་བྱེད་པ་ལ། ལམ་ཟབ་རྒྱས་གཉིས་དགོས་པས་དེ་གཉིས་གསལ་བར་མཛད་པས་སྒོ་ནས་ཡིན།    ༈    འཇམ་དབྱངས་

[176A]༄༅། །བདེ་རྡོར། ལམ་རིམ་མཆན་བཞི་རང་གི་ཤོག་གྲངས་་ན་་ཕུན་ཚོགས་ནི་དཔལ་ཏེ་ལུས་སོགས་དང་ཞེས་པ། སྐུ་གསུང་ཐུགས་གསུམ་ལ་ཕུན་ཚོགས་ཞེས་བརྗོད་དེ་
དེ་ཉིད་བསོད་ནམས་ཀྱིས་བསྐྲུན་པ་ལ་བྱེད་དགོས་ཀྱི།    ༈    བར་དུ་ལུས་ཏེ་འཆོངས་པ། དུག་
ཅན་ནི། བསྲེས་ལྷད་ཅན།    ༈    དེ་གསུམ་ཐུལ་ནས་དུལ་བར་བྱེད་པ་ལ་ཟེར། ་ན་་འདི་ནི་ཉན་ཐོས་ཀྱི་ཆེད་དུ་
གསུངས་པའོ། །ཞེས་སོགས་ཆོས་སྤོང་དུ་གསུངས་པ་ཀུན་སློང་གི་ཁྱད་པར་ཡོད།    ༈    །ཞེས་སོགས་ནི། དད་པས། ཚུལ་ཁྲིམས་
དགའ་ལ་བརྟན་པས་ཏིང་ངེ་འཛིན། ཤེས་རབ་སྐྱེ་བའི་ཤེས་རབ་སྟེ། བསླབ་པ་གསུམ།    ༈   
ནས་བརྗོད་ཀྱང་མི་ཁྲོ་བ།    ༈    ཇི་ལྟར་ཡིན་དཔྱད། ཡང། ས་གསུམ་མའི་ལུང་འདིར་རྟོག་གེའི་གཞུང་ལ་སྦྱངས་པའི་རྒོལ་བས་གླག་མི་

[176B] ཡང་ན། རྗེ་ཉིད་ཀྱིས་རྟོག་གེའི་གཞུང་ལ་སྦྱངས་པ་ལ་བརྟེན་ནས་རྒོལ་བ་གཞན་གྱིས་གླག་མི་རྙེད། ཅེས་འགྲེལ་ཚུལ་གཉིས་ཡོད་ཚུལ་འདུག་འདིར་ཆོས་ཐོས་པ་
ཙམ་ལ་བརྟེན་ནས་སྡིག་ལས་བཟློག་པ་མི་འབྱུང་བས་ཆོས་ཉན་ཚུལ་གལ་ཆེ་བའི་ཚིག་འདི་དག་གསུངས་ཞེས་དང། འདི་ལྟར་ཚུལ་གལ་ཆེ་བའི་ཚིག་འདི་དག་གསུངས་ཞེས་དང། འདི་ལྟར་
པ་དང་ལྡན་པའི་སྡེ་དྲུག་མཁན་ཆེན་ཁ་རོག་ངག་དབང་རབ་བརྟན་གྱིས་རྟོག་གེ་ལ་སྦྱངས་  ྾  སོགས་ས་གསུམ་མའི་ལུང་དྲང་ནས་བཤད་པ་ཤིན་ཏུ་ལེགས་ཞེས་ཁོ་བོ་ཇེའི་བསམ་པར་གོས་
ཡང་དཔྱད།    ༈    ཅེས་པའི་གར་ནི། དམག་ལ་བྱེད་ཅིང། དམག་ལ་བལྟས་ནས་དཔའ་བོའི་ཡོན་ཏན་བརྗོད་པ་བཞིན།    ༈   
བཤེས་གཉེན་ཆོས་བཅུ་ལྡན་སྐབས། དང་པོ་ཤེས་རབ་ཀྱིས་ཉེ་བར་ཞི་བ་ནི། ཡིད་དཔྱོད་ཙམ་གྱིས་བདག་མེད་གོ་བ་དང། དེ་ཉིད་རབ་ཏུ་རྟོགས་པ། མངོན་རྗེས་རྟོགས་པ་ལ་བྱེད་
   ༈    བདའ་བ་སྟེ་བག་མེད་དུ་ཡན་པའི་སེམས་རྟ་ཁ་བླན་དཀའ་བ་ཞེས་སོ།།    ༈    དེ་ལ་མཁས་པ་

[177A]༄༅། །་བ་དད་པ་སྔོན་འགྲོ་མ་ལྟར། ཞེས་སོགས་ལམ་ལྔ་ལ་སྦྱར་བ་ལྟ་བུ་ཞིག་དྲན་གསུངས། དེ་ཡིན་ན་དད་པ་སྔོན་  ྾  ཚོགས་ལམ། ཡོན་ཏན་ཐམས་ཅད་  ྾  སྦྱོར་ལམ་
དོགས་པ་སེལ་ཞིང། མཐོང་ལམ། ཆུ་བོ་རྣམས་ལས་སྒྲོལ་བ་  ྾  སྒོམ་ལམ། དད་པ་བདེ་ལེགས་གྲོང་  ྾  མི་སློབ་ལམ་ལ་སྦྱར་དགོས་པ་འདུག་གསུངས། ཤེད་བུ་སེར་སྐྱ་ལྟ་བུ་
ལས་དུ་མས་སྐྱེ་བ་གཅིག་འཕེན། རྡུལ་སྤང། དྲི་མ་སྤང། ཞེས་པའི་རྡུལ་ཉོན་མོངས་མངོན་གྱུར་བ་དང། དྲི་མ་ནི་དེའི་ས་བོན། ཚོགས་ཞིང་རྣམས་དོན་ལ་ཉན་རང་སོགས་
དེ་དང་དེ་ཡིན་ཡང། འདིར་བླ་མའི་རྣམ་རོལ་ལམ་སངས་རྒྱས་ཀྱི་ངོ་བོར་བལྟ་དགོས།    ༈       ༈   
ཅན་གྱིས་ནི་  ྾  སོགས། ཉོན་མོངས་ཅན་གྱི་ཟས་མི་རན་པ་ནི། བསླང་བའི་ཚེ་ཆོས་མིན་པས་བསོད་སྙོམས་ཡོངས་སུ་བསླངས། ཞེས་པའི་དོན་ཡིན།    ༈   
ཞེན་འཆུམས་གསུམ་ནི། སྔར་ཆགས་ཞེན། ཕྱིས་འཆུམས་པ་སྟེ། དམ་པོར་འཛིན་པའམ་སྲེད་པ། ཉལ་ཚེ་མགོ་ཤར་ཕྱོགས་སུ་བལྟ་བ་ནི། མི་འཁྲུགས་པའི་ཞིང་མངོན་དགའ་

[177B] སྐྱ་རེངས་ཀྱི་མིང་བཏགས་པའི་བྱང་ཆུབ་སེམས་དཔའ་ནམ་སྙིང་ལ་སྡིག་བཤགས་བྱ་བས།    ༈       ༈   
ན་་ཞི་གནས་དགུ། འདི་འོག་ཏུ་ཞི་གནས་སྐབས་སེམས་གནས་དགུ་ལ། ཞི་གནས་ཀྱི་མིང་བཏགས་པར་གསུངས་པས་དེ་མིན་ནམ་སྙམ་དུ་ཛེས་དོགས། གླེན་ལྐུག་སོགས་ལ་ཆོས་
སྟོན་མཁན་ཡོད་ཀྱང་ཇི་ལྟར་ཤེས། མཆན་དུ་ཐོས་མཁན་མེད་པར། ཞེས་པ་དཔྱད། གཞན་ཕྱིར་སྙིང་བརྩེ་བ་ནི། ནད་མེད་པ། ས་བཟང་བ། གྲོགས་བཟང་བ། མཐུན་རྐྱེན་
རྙེད་སླ་བ། ཟས་གོས་ཀྱི་མི་ཕོངས་པ། ཆོས་མཐུན་གྱི་རྒྱལ་པོས་སྐྱོང་བ་སོགས་སོ།།    ༈    ཆུ་
ལ་འཁྱགས་རོམ་ཆགས་མི་ཆགས་ལ་བྱེད་པ། མདོ་རྩར་ཆུ་ལ་འཁྱགས་རོམ་ཆགས་པའི་ཡུལ་དུ་ནི་ལྷམ་སྒྲོག་གུ་ཅན་ཡང་ངོ། །ཞེས་སོ།། ཅ་་བ་མཐའ་ནི་ཟད་དང་མཇུག་
ཆ་དང། །ཉེ་དང་ཕྱོགས་དང་སྨད་པ་ལའོ། །འཁོར་བ་ཟད་པའི་མཇུག་གི་ཆ་ཐར་པ། མྱང་འདས་ནི། ལས་ཀྱི་མཐའ་དང། མཚམས་མེད་ཀྱིས་ཐར་པ་ལས་ལོག་པས་ཏེ་

[178A]༄༅། །མཛོད་ལས། འཕགས་དང་མཚམས་མེད་བྱས་པ་དག་ཡང་དག་ལོག་པ་ཉིད་དུ་ངེས། །ཞེས་སོ།། ཅ་་ན་འདྲེན་པར་ཆས་པ་ནི། བྱ་བ་དེ་ལ་ཞུགས་པ་སྟེ། འཇུག་
པ་སེམས་བསྐྱེད། དཔེ་སྔོན་ལ་བསམས་ནས་བར་དུ་ངོ་བོའམ་གྲངས། རྗེས་སུ་རྒྱུའི་སྒོ་ནས་རྙེད་དཀའ་བ་བསམས་དགོས་གསུངས། སྡིག་སྤྱོད་ཤིན་ཏུ་མང་བས་དལ་འབྱོར་རྙེད་པར་
དཀའ་བ། སྡིག་སྤྱོད་གཅིག་ཀྱང་སྟོབས་ཆེ་བས་རྙེད་དཀའ་བ། དེ་གཅིག་གིས་ཀྱང་འཛམ་གླིང་ན། །གནས་པའི་  ྾  ཕྱོགས་གཞན་  ྾  ཞེས་དང། སྐད་ཅིག་གཅིག་བྱས་སྡིག་
པས་ཀྱང། །བསྐལ་པར་  ྾  ཐོག་མེད་  ྾  བདེ་འགྲོ་  ྾  གཉེན་པོ་དགེ་བ་མེད་པས་རྙེད་དཀའ་བ། སླར་སྡིག་པའི་རྒྱུན་མི་ཆད་པས་རྙེད་དཀའ་བ། དེ་ཙམ་ཁོ་ན་མྱོང་གྱུར་ནས།།
འདི་ནི་རྣམ་ཐར་  ྾  འདི་ལྟར་དེ་ནི་མྱོང་བཞིན་དུ། །སྡིག་པ་གཞན་དང་  ྾  ལམ་རིམ་མཆན་བཞིའི་བཤད་ལུང་ཐོབ་ན་ལམ་རིམ་ཆེན་མོ་ཟུར་དུ་མ་ཐོབ་ཀྱང་འགྲིག་པ་་སྐྱབས་རྗེ་རྡོ་
རྗེ་འཆང་ནས་རྗེ་ཕ་བོང་ཁ་ལ་དགོངས་སྐོར་ཞུས་པ་ཡིན་ཞེས་གསུངས།    ༈       ༈    འཕགས་

[178B]    ༈    ཁོ་བོ་རིག་འཛིན་གྱི་ཞིང་དུ་འགྲོ་ཆོག་ཆོག་ཡིན་ཟེར་བ། མི་རྟག་པ་བསྒོམ་པ་ནི། སྐྱེས་
བུ་ཆུང་ངུའི་དངོས་གཞི། འབྲིང་གི་སྔོན་འགྲོ། མི་རྟག་སོགས་བཅུ་དྲུག་  ྾  སྐྱེས་བུ་ཆེན་པོའི་འགྲོ་བ་གཡོ་བ་ཆུ་ཡི་ནང་གི་ཟླ་བ་  ྾  ཞེས་སོགས་ལྟར་ལམ་གྱི་བསྐུལ་བྱེད་དུ་འགྱུར་
འཆི་བདག་ངེས་པར་འོང་ལ་རྐྱེན་གང་གིས་ཀྱང་བཟློག་ཏུ་མེད་པ་ལ། ལུས་ཇི་འདྲ་ཞིག་བླངས་ཀྱང་འཆི་བས་མི་ཚུགས་པ་མེད་པས་ངེས་པར་འཆི་བ། གནས་ཇི་འདྲ་ཞིག་ཏུ་བསྡད་
ཀྱང་ངེས་པར་འཆི་བ། ཐབས་ཇི་འདྲ་ཞིག་བྱས་ཀྱང་ངེས་པར་འཆི་བ། མདོར་ན་མི་འཆི་བའི་མཚན་གཞི་ངོས་བཟུང་རྒྱུ་མེད་པས་ངེས་པར་འཆི་བ། ངེས་པར་འཆི་བའི་རྒྱུ་མཚན་
གསུམ་པ་བསམས་སྐབས་དེ་ལྟར་ངེས་པར་འཆི་བ་མ་ཟད། ཆོས་བྱེད་ལོངས་མེད་པར་ཡང་ངེས་པར་འཆི་ཞེས་འགྲེལ།    ༈    མཆོག་ཡིན་ཞེས་
པ་འདི་དྭགས་པོ་བླ་མ་རིན་པོ་ཆེའི་གསུང་སྲོལ།    ༈   

[179A]༄༅། །་ན་་ཆར་གསེ་བ་ནི་ཆ་ཤས་སུ་གསེ་བ་སྟེ་བལ་གསེ།    ༈     ྾  ཐང་ཀ་བསྒྲིལ་བ་བཞིན།    ༈   
ཐིང་པ་ནི། བརྒྱུས་ཐིང་པོ་འདུག་ཅེས་པ་ལྟར་གཏིང་ཟབ་པའི་དོན།    ༈    ཞེས་ཡིན་འདྲ། ་དམྱལ་བར་སྐྱེ་བའི་ཉམས་འདོན། ་ད་ལྟ་མ་སྐྱེས་
པས་སྐྲག་མི་དགོས་སྙམ་ན། སྐྱེ་ངེས་ཀྱི་ཉམས་འདོན། ་དེ་རྗེས་དེ་ལས་སྐྱོབ་བྱེད་དཀོན་མཆོག་ཡིད་ཆེས་བསྒྲུབ། ་སྤྱོད་འཇུག་ལས། གློག་འགྱུ་སྐད་ཅིག་རབ་སྣང་
སྟོན་པ་ལྟར། །ཞེས་པ་ལ། དལ་འབྱོར་གྱི་རྟེན་ལ་སྦྱར་བ། སངས་རྒྱས་ཀྱི་བསྟན་པ་ལ་སྦྱར་བ། དགེ་བའི་བསམ་པ་ལ་སྦྱར་བ་དང་གསུམ།    ༈   
བ་ནི། རས་མ་སྟེ་ལྷག་མའམ་འཕྲོས་ཚར། གསོལ་རས་ཞེས་པ་ལྟ་བུ།    ༈       ༈   
ཞེས་པ་སྐུ་གཟུགས་སོགས་མཐོང་བའི་ཚེ་སྨོན་ལམ་འདེབས་ཤིང་བཞག་དགོས། སྐུ་འདྲའི་རྒྱུ་ལེགས་ཉེས་ལ་བལྟས་ཏེ་འདོར་ལེན་སོགས་མི་རུང།    ༈   

[179B] བཅག་བཅག་ནན་ནན་བྱེད་ཞེས་པ་ལྟར། ནན་ཏན་བྱེད་པའི་དོན།    ༈    གཉིས་པ་བདེ་ལེགས་
ཐམས་ཅད་ཀྱི་  ྾  ཞེས་པ་གོང་གི་ས་བཅད་ཕྱེ་སྐབས་སོ་སོར་ཡོད་ཀྱང།    ༈   
ཚུལ་ནི། འཁོར་བསྒྱུར་བརྒྱད་ཁྲིར་སྐྱེ་འགྱུར་གྱི་ཚོགས་རྗེས་འཇུག་རབ་བྱུང་ལ་བསྔོས་བས། རྗེས་འཇུག་འཚོ་བའི་མི་ཕོངས་པ་ཡིན་པ་ལྟ་བུའི་བསོད་ནམས་ལ་རང་རེས་ལོངས་
སྤྱོད་ཚུལ།    ༈    མནར་མེད་ཀྱི་མཐའི་བར་མཚམས་ལ་གོ་དགོས།    ༈   
རང་ཙམ་ཞིག་ཤོར་ན་ངོ་ལོན་མེད། ཅེས་པ་ནི། རང་ག་པ་འགྲོ་ལྟ་བུ་རང་ཟེར་བ་ལྟ་བུའི་ཞེ་ས་མེད་པའི་ཚིག་ཅིག་ཤོར་སོང་ན་དེ་ལ་ངོ་ལོན་ཏེ་དོ་ཟླ་མེད་ཅེས་དང།    ༈   
སེམས་ཅན་ཐམས་ཅད་ལ་དག་སྣང་དང། སྙིང་རྗེ་མི་འགལ་ལུགས། འདིར་དག་སྣང་ནི། སེམས་ཅན་རྣམས་ལ་སྟོན་པའི་འདུ་ཤེས་བསྐྱེད་པ་དང། དེ་ཡང་སེམས་ཅན་རྣམས་

[180A]༄༅། །སངས་རྒྱས་སུ་བལྟ་བ་མིན་གྱི། སངས་རྒྱས་བཞིན་དུ་མཆོད་པའི་འོས་སུ་བལྟ་བའི་དོན་ཡིན། སྤྱིར་སེམས་ཅན་ལ་དག་སྣང་བསྒོམ་པའང། ལོག་ཤེས་སུ་འགྱུར་བ་
ཡིན་རུང། དེ་བསྒོམ་ན་ཁེ་འབྱུང་གི་གྱོང་མི་འབྱུང་བས་ངེས་པར་སྒོམ་དགོས།    ༈     
སུ་སྡིག་པར་འགྱོད་སེམས་མེད་པ།    ༈    སྡུག་བསྔལ་ཞེས་སོགས་
ཁོང་ཁྲོའི་ཐད་བཀོད་པ།    ༈    ཞེས་པ་སོག་པོའི་མིང་སྟེ། འདི་ལས་འཕྲོས། ཧོ་ཐོན་ལུགས་ཀྱི་ཆར་འབེབས་ཆར་རྡོ་འཇོག་པ་སོགས།    ༈   
བསམས་བཞིན་དུ་བྱས་ལ། མ་བསགས་པ་ཞེས་པར། དཔར་གསར་དུ་བསམ་བཞིན་དུ་མ་བྱས་ལ་ཞེས་བྱུང་བ་དཔྱད་པས། མ་བྱས་ལ་ཞེས་པ་བདེ་འམ་སྙམ་གསུངས།    ༈   
བ་་ཉེ་བ་ཞིག་ན་ཕྱི་མ་རེད་དུས། ཞེས་པ་འདི་སྐབས་འདིར་ཕྱི་དྲོའི་དུས་ལྟ་བུ་ཞིག་ལ་གསུངས་ཤིང། གཞན་དུ་ཕྱི་མ་རེད། ཅེས་པ་མ་འོངས་པའི་དུས་ལ་གོ་དགོས་གསུངས། །

[180B] ཞེས་པ་ནི། སྡེ་པའི་བང་མིའམ། དོན་གཅོད་པ་ལྟ་བུ་ཞིག་སྟེ། དེ་ལ་ཧོར་འདྲ་ཟེར་བའང། སྔར་ཧོར་དོར་རྟ་སོགས་ཀྱིས་བོད་ལ་བཙན་མནོན་
ཆེས་པས། དེའི་ཆ་ནས་མིང་བཏགས་པ་ཡིན་གསུངས།    ༈       ༈    །
་ན་་ཤ་ར་བའི་གསུང་གི། གཏིང་རིང་པོར་འགྲོ་བའི་མཆན་ཡིན།    ༈    བྱང་བའི་གསུང་རིགས། མེད་པ། ཞེས་པ་ནི། ཚིགས་བཅད་
དམ་སྙན་ངག་ལ་བྱང་བའི་གསུང་རིགས། འདི་ཡོང་རིགས་སུ་མི་འདུག་ལྟ་བུའི་རིགས།    ༈    དེའི་ལོངས་  ྾  དཔེར་ན་སྦྱིན་བདག་
བརྩེ་ལྡན་ཡོད་ན། རང་ལ་དགོས་པའི་འབྱོར་བ་ལྟ་བུ།    ༈    ཞེས་པ་མི་བདེ་བས། འབྱུང་བ་གཞན་ཞེས་པའམ། འབྱུང་བ་འོས་མེད་
པའི་ཞེས་པ་ལེགས།    ༈    བྱིན་པོ། ཞེས་པ་ཡོངས་རྫོགས་སམ་ཧྲིལ་པོའི་དོན་ཡིན།    ༈    ་བ་་ཡུལ་ཟག་བཅས་རྣམས་སྡུག་བསྔལ་

[181A]༄༅། །དུ་བསྡུ་བ་ནི། སྡུག་བསྔལ་ཡིན་དགོས་པ། འདི་ཡང་ཚོར་བ་གཅིག་པུ་ལ་མི་བྱ་བ་སྔར་ལྟར་རོ། །ཞེས་པའི་ཚིག་ནུས་ཀྱིས་འགྲུབ་པ་དང། གཞན་ཡང་ཟག་བཅས་
ཐམས་ཅད་སྡུག་བསྔལ་བ། ཞེས་པ་དང་སྦྱར་ནས་དཔྱད་པ་མཛད།    ༈      ༈    དགོས་མེད་ཡིན་འདྲ།    ༈   
དགའ་བོ་མངལ་འཇུག་ལས། འབྱུང་བ།    ༈   
   ༈     ྾  ཞེས་པ་འདོད་པའི་འདོད་ཆགས་ཀྱི་དབང་གིས། གཡེངས་བ་མེད་པའི་སེམས་ལ་སྐད་ཅིག་ཀྱང་དབང་བར་བྱེད་མི་ནུས་པས་
པོ་ཏོ་བ། གནས་མལ་བླ་གབ་མེད་པའི་སྦྱངས་ཡོན་ལ་གནས་ཡོད་གསུངས། ཞི་གནས་དང་པོ་ཅུང་ཞིག་དཔྱད་ནས། དེ་ནས་དམིགས་རྟེན་རྙེད་ན་མི་དཔྱོད་པར་འཇོག་པ་འདི་
གཟུགས་བརྙན་ལ་རྣམ་རྟོག་དང་བཅས་མ་བཅས་ཀྱིས་འཇོག་སྟོང་ཁུན་ཞེས་པ་གསེར་སྲང་སྟོང་གིས་སྦྱར་བའི་ཟས་སྟོང་འཁོར་ལོའི་རྩིབས་སྟེང་དུ་བཀོད་ནས། དེའི་ནང་ཟ་རུང་བ་

[181B] སྟོང་ཁུན་ཟེར་ཚུལ་ཞིག་ཁང་གསར་་སྐྱབས་མགོན་གསུང་ཟིན་དུ་སྣང། ཁྲི་ཆེན་ངག་དབང་སྙན་གྲགས་ལོ་བརྒྱ་ལྷག་བཞུགས། གཤེགས་
ཉིན་ཡང། འདོན་སྐལ་དང། བཟུང་སྐལ། སྐྱོར་སྐལ་སོགས་མཛད་ནས་ཞིང་བརྗེས། རྔོག་ལོས། ཆོས་རྣམས་ཐམས་ཅད་སྟོང་པའི་ཚུལ་དུ་འཇུག་པའི་སྒོ། །ཡང་དག་རིགས་
ཚོགས་ཀླུ་སྒྲུབ་ཞལ་ལས་གསུངས་པ་དེ། །རིག་པའི་མཐར་ཐུག་རྣམ་འགྲེལ་མཛད་པའི་གཞུང་མཛེས་ལས། །གསལ་བར་རྟོགས་ནས་ལུགས་ངན་གཞན་ཀུན་རྩྭ་བཞིན་དོར། །ཞེས་གསུངས་
མདོ་ལས། ཆོས་རྣམ་བདེན་བཞི་མི་རྟག་སོགས་བཅུ་དྲུག། །དྲི་མ་དང། རྣམ་གྲོལ་ལམ་
བསྟན་པ་ཡིན། །ཞེས། གླིང་འདིར་དངོས་པོ་ཡར་རྒྱས་ཙམ་གྱིས་དགྲ་དང་འཁོན་རྩོད་མང། དེ་གཞན་ལ་ཡོང་དོགས་ཀྱི་ཕྲག་དོག་རང་ལ་ཡོད་པའི་
ང་རྒྱལ། དེར་ཞེན་པའི་འདོད་ཆགས་སོགས་འབྱུང། དེའི་གནས་སྐབས་ཀྱི་བདེ་བ་མཐའ་དག་འགྱུར་བའི་སྡུག་བསྔལ་ཡིན། དངོས་པོ་ཡར་རྒྱས་པ་ལ་བརྟེན་ནས་བདེ་བ་མཐར་ཐུག་

[182A]༄༅། །སྒྲུབ་པའི་ནུས་པ་ནི། ཕྱི་དངོས་པོ་མི་རྟག་པ་ཡིན་པ། དེ་འགྱུར་བའི་ཚེ་ལྡོག་རྒྱུ། ཡུལ་གྱི་ངོས་ནས་བདེ་སྡུག་གང་བསྒྲུབ་ཀྱང་དེར་མི་འགྱུར་བས། ཡུལ་ཅན་གྱི་ངོས་
ནས་དེ་བསྒྲུབ་ན་ལེགས་པ་ནི། དཔེར་ན། གཟུགས་བརྙན་ཤར་རྒྱུའི་དངོས་པོ་ལ་བྱི་དོར་བྱེད་པ་ལས། མེ་ལོང་ལ་བྱི་དོར་བྱེད་ན། གཟུགས་བརྙན་གསལ་ཞིང་ལེགས་པ་ལྟ་བུ་ཡིན་
ཚེ་འདིའི་སྣང་བ་ནུབ་པའི་ཚེ། ཚེ་འདིར་བསྒྲུབ་པའི་ཡུལ་གྱི་བདེ་བ་མཐའ་དག་འགག་འགྲོ་དེ་ཚེ་འདིའི་ཡུལ་སྣང་འགག་པའི་དབང་གིས་ཡིན། རང་རེའི་སེམས་འདི་ཚེ་རབས་ནས་
ཚེ་རབས་བརྒྱུད་སངས་རྒྱས་ཀྱི་སར་འགྲོ་མཁན། ད་ལྟ་བདེ་སྡུག་གི་སྣང་བ་ཚང་མ་ཤར་ས། དགེ་སྡིག་ལས་ཐམས་ཅད་ཀྱི་བྱེད་པ་པོ། རྗེས་སུ་ལས་དེའི་འབྲས་བུ་དེ་མྱོང་མཁན་
ཞིག་ཡིན། འདིའི་ངོ་བོ་ནི། དང་པོ་ཉིད་ནས་གསལ་ཞིང་ཡུལ་རིག་པ་ཞིག་ཡིན། དེས་ན། གསལ་རིག་ཡིན་པ་དེ་མིན་པར་བསྒྱུར་བ་དང། དེ་མིན་པ་ཞིག་དེའི་ངོ་བོར་བསྒྱུར་རྒྱུ་མེད་
འོན་ཀྱང། གསལ་རིག་དེའི་ངོ་བོ་གདོད་མ་ཉིད་ནས་འདོད་ཆགས་དང་ཞེ་སྡང་གི་ངོ་བོར་མེད། དེས་ན་ཆགས་སོགས་གློ་བུར་བ་དེ་ལས་བཟློག་ནུས། ཆགས་སོགས་བཟློག་བྱེད་ཆོས་

[182B] བྱམས་པ་དང་མཐུན་པ་འཕེལ། ཆོས་ཤེས་ན་སྡུག་བསྔལ་སེལ་ཚུལ་ཡང་སྡུག་བསྔལ་དེ་སྔོན་ལས་སུ་དྲན། ད་དུང་རྒྱུ་ལས་ངན་དག་སོང་སྙམ་དུ་
དགའ་བ་བསྒོམ། ཆོས་ཤེས་པས་བདེ་བ་བསྒྲུབ་ཚུལ་ཡང་སྐྱིད་པའི་འབྱུང་གནས་ཞེས། ཚེ་འདི་ཞོར་དང། ཕྱི་མ་ཕན་ཆད་ཀྱི་བདེ་བ་སྒྲུབ་པ། འདས་པའི་བདེ་བ་ཀུན་ཆོས་ཀྱི་
འབྲས་བུ་ཡིན་པ། དཔེར་ན། རྡུལ་ཕྲན་མཚོན་ཆ་བཟོས་མེད་ན། ད་ཚོད་དེའི་འཇིགས་སྐྲག་དང། དེ་ལ་བརྟེན་པའི་དམག་འཁྲུགས་ཡོང་དོན་མེད། སེམས་ལ་བསྒྱུར་བཅོས་
དགོས་པ་ནི། ལུས་ངག་གཉིས་ལས་སེམས་བརྟན་པའི་དབང་གིས་ཡིན།    ༈    སྡོམ་པ་མཆོག་དམན་བྱུང་བ་ནི་
རིམ་བཞིན་བློའི་གོམས་པ་སྤེལ་ནས་མཐར་བསྲུང་བྱ་མཐའ་དག་ལ་སློབ་ནུས་པའི་ཆེད་དུ་ཡིན། ལམ་རིམ་ཆུང་ངུར་་ན་་ཞི་བདེ་དོན་གཉེར་སོགས་བསམ་པ་ཐུན་མོང་མ་ཡིན་
པ་དང། བཅས་པ་ཐུན་མོང་མ་ཡིན་པ་སོགས་མ་གཏོགས་པའོ། །ཞེས་པའི་བཅས་པ་ཐུན་མིན་གང་ཡིན་དཔྱད་དགོས་ཤིང། ལམ་རིམ་ཆེན་མོར་་བ་་མི་གསལ་

[183A]༄༅། །ཐོས་པས་ཆོས་རྣམས་  ྾    ྾  ཞེས་པས་ཤེས་རབ། ཚུལ་ཁྲིམས། ཏིང་ངེ་འཛིན་གསུམ་བསྟན་ཚུལ།    ༈    ལམ་རིམ་
ཆེན་མོར་་བ་མི་སྣང། ལམ་རིམ་ཆུང་བར་་ན་་རང་གིས་ཤེས་ཀྱང། ལམ་རིམ་ཆེན་མོར་་ན་་རང་གི་ཤས་ཀྱང། ཞེས་གསུངས།    ༈   
ནས་མ་སྒྲུབ་ན། འཆི་བའི་ཚེ་འགྱོད་པ་སྐྱེ་བ། ཟློས་གར་ལ་ལད་མོ་བྱེད་པ་འདྲ། བུ་རམ་གཉེར་བས་བུར་ཤིང་ཟ་བ་འདྲ། ཞེས་ལྷག་བསྐུལ་ལུང་རེ་རེ་ཡོད།    ༈   
པའི་ཕན་ཡོན་ཐད། མཛོད་ལུང། ཆོས་སྦྱིན་ཉོན་མོངས་  ྾    ྾  མང་ར་སྒོམ་པའི་གསུང་  ྾    ྾  སོགས་ལམ་རིམ་ཆུང་བར་་ཡོད། ལམ་རིམ་ཆེན་མོར། ་བ་མེད།    ༈   
གཉེན་ཐ་མའི་མཚན་ཉིད། ལམ་རིམ་ཆུང་བ་་བ་སྐྱོན་ཡོན་གཉིས་ལས། ཡོན་ཏན་ལྷག་པ་ཞིག་དགོས། ་བ་ལམ་རིམ་ཆེན་མོར། མཚན་ཉིད་ཀྱི་བརྒྱད་ཆ་ལྡན་པ་
དགོས་གསུང།    ༈    འདིས་བྱེད་ལས་བསྟན་ཞིང། དབྱེ་གཞི་ཡིན། བསྔོ་བྱའི་རྫས་ལ་བདེན་

[183B] བསྔོ་བྱེད་སེམས་ལ་བདེན་ཞེན་བཀག། བསྔོ་བ་པོ་ལ་བདེན་ཞེན་བཀག།
སངས་རྒྱས་སྲས་བཅས་ཀྱི་དགེ་བའི་ཚོགས་ཀྱི་རང་བཞིན་དྲན་པའི་སྤྱོད་ཡུལ་ཅན། སངས་རྒྱས་ཉན་ཐོས་དགེ་འདུན་བཅས་པའི་དགེ་བ་དང། བྱང་སེམས་རང་གི་དགེ་བ་སྟེ། རང་
གཞན་གྱི་དགེ་རྩ་ལ་བཟང་ངན་གྱི་བདེན་ཞེན་བཀག་པ། སྦྱིན་སོགས་ཕྱིན་དྲུག་གི་དགེ་རྩལ་བཟང་ངན་དུ་བདེན་ཞེན་བཀག་པའི་བསྔོ་བ།
་མཚན་ཉིད་མེད་པའི་ཡོངས་སུ་བསྔོ་བ་ནི། འཁོར་གསུམ་ཐབས་ཅད་ལ་བདེན་ཞེན་བཀག་པའི་བསྔོ་བ། ཐ་སྙད་དུ་རྟེན་
འབྲེལ་སྒྱུ་མ་ལྟ་བུར་རྟོགས་ནས་སངས་རྒྱས་ཀྱི་སར་བསྔོ་བ། འཁོར་བའི་རྒྱུར་མི་བསྔོ་ཞིང། སངས་རྒྱས་ཀྱི་སར་བསྔོ་བ།
བསོད་ནམས་རྒྱ་ཆེན་པོ་འབྱུང་བའི་བསྔོ་བ་ཆུང་ངུ་ནི། གདུལ་བྱ་དགེ་བཅུ། ཚད་མེད་བཞི། བསམ་གཟུགས། མངོན་ཤེས་ལྔ་ཐོབ་པའི་ལས་ལམ་ལ་བཀོད་པའི་དགེ་བ་རྣམས་

[184A]༄༅། །དོན་དམ་པར་མི་དམིགས་ཤིང་ཐ་སྙད་དུ་བྱང་ཆེན་དུ་བསྔོ་བ། གདུལ་བྱ་བླ་མེད་རྫོགས་བྱང་ལ་བཀོད་པའི་
དགེ་བ་དོན་དམ་པར་མི་དམིགས་ཤིང། ཐ་སྙད་དུ་བྱང་ཆེན་དུ་བསྔོ་བ། ལམ་རིམ་ཆེན་མོར་ལུང་དོན་བཞག་ཆོག་པ་གཉིས་ནི། ལེགས་ལྡན་
གྱིས་རྡུལ་ཕྲན་རང་མཚན་གྱིས་གྲུབ་པར་བཞེད་པས། དོན་གྱི་ཆ་མེད་དུ་ཁས་ལེན་པ་ལ་དགོངས། གོང་མའི་རྟེན་ལ་མཐོང་
ལམ་སྐྱེ་བ་མེད་པ་གཉིས་ཡིན། དེ་མིན་ལུང་དོན་སྒྲ་ཇི་བཞིན་དུ་ཁས་ལེན་དགོས། དེ་མ་ལེན་ཚེ་དམ་བཅའ་བའི་ཞྭ་མོ་ཆོས་རའི་ཕྱིར་འཕེན་ཆོག་པ་དང། དེ་བྱས་སྒྲིག་དབྱུང་ཡིན་
སྐད་འདུག་ཕྱི་མ་འདི་ཐེག་དམན་པ་ལ་དགོངས་ཀྱི། ཐེག་ཆེན་བྱང་ཆུབ་སེམས་པ་རྣམས་ཐབས་ཆེ་བས་གོང་མའི་རྟེན་ལ་མཐོང་ལམ་སྐྱེ་བར་འདོད། སྒོ་མང་དུ་ལོ་རེར་ཟླ་བ་་
ཚེས་་སྐོར་ལ་ཁས་ལེན་འཛིན་མཚམས་ཞེས་རྩོད་ཡིག་ཁག་ལ་རྟོག་ཞིབ་ཀྱིས་རང་ལུགས་འཛིན་ཐུབ་པ་དགོས་ངེས་དང། དེའི་དགེ་རྒན་དྲག་དྲས་ནས་བྱེད་ཅིང། དགེ་བཤེས་

[184B] རྒྱ་ནག་ཏུ་མེར་ཤོར་སྐད། འཇམ་བཞད་ཀྱིས་ཉག་རེ་ཆོས་གྲགས་དྲུང་ལམ་རིམ་ཆེན་མོ་ཞུས་པས་
རྒྱུན་མ་ཆད་པ་བྱུང་ཞིང། དེས་ལམ་རིམ་ཆེན་མོར་ཤིན་ཏུ་བརྩིས་ཆེ་བ་དང། མཁན་པོ་སོ་སོས་ལམ་རིམ་ཆེན་མོའི་འཆད་ཉན་ཚུགས་པས། མཁན་སྤྲུལ་རྣམས་གྲྭ་ཚང་ནང་ཁུལ་
དུ་ཚོགས་ཆེན་སྤྲུལ་སྐུ་དང་གོ་ས་མཉམ་ཞིང། ཁས་ལེན་སློག་མི་ཆོག་པ་སོགས་ཀྱི་སྲོལ་ཡོད།    ༈    ཉན་རང་གི་ཚེ་གཉིས་གསུམ་ལ་སྟོང་ཉིད་མྱུར་དུ་རྟོགས་
ཐེག་ཆེན་པས་བསྐལ་ཆེན་གྲངས་མེད་བར་དུ་ཚོགས་བསགས་པས་རྒྱུན་རིང་འགོར་བས། ཐབས་ཤེས་ཟུང་འབྲེལ་དུ་ཉམས་སུ་བླངས་པའི་སྐྱོན་ཡིན་ནམ། དེས་རིགས་པའི་རྣམ་གྲངས་
མཐའ་ཡས་པའི་སྒོ་ནས་རྟོགས་པས་མི་འདྲ་ཚུལ་གྱི་ལན་འདེབས། དགེ་ལེགས་འཕེལ།།



