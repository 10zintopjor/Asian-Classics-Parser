
༄༅། །མཁར་སིལ་གྱི་མཚོན་དོན་བཀའ་གདམས་གླེགས་བམ་ལས་ཟུར་དུ་བཀོལ་བ་བཞུགས་སོ། །ང་་

[001B] །མཁར་སིལ་གྱི་མཚོན་དོན་བཀའ་གདམས་གླེགས་བམ་ལས་ཟུར་དུ་བཀོལ་བ་ལ། འབྲོམ་སྟོན་རིན་པོ་ཆེས་ཞུས་པ་ནི་
བཞུགས་གནས་སྙེ་ཐང་འོར་དུ་ན། །ལས་ཅན་ཨུ་པ་སི་ཀ་ཡིས། །ཇོ་བོ་རྗེ་ལ་འདི་སྐད་ཞུས། །བློ་ལྡན་བླ་མ་དགོངས་སུ་གསོལ། །
མདུད་བ་གཅིག་དང་དུ་མ་བུ་གསུམ། །བར་ཤིང་བསོམ་དང་སྨད་ཞོགས་བདུན། །སྟོད་ཞོགས་བརྒྱད་དང་རྭ་ཆིན་བཞི། །མཆོད་རྟེན་གཉིས་དང་འཁོར་
ལོ་ཀྱུ། །སྦུགས་གཉིས་སྟོང་དང་ཟུང་དུ་འབྲེལ། །ཨ་ལོང་བཅུ་གཉིས་ཡོད་བ་འདི། །བདག་གི་ཐེ་ཚོམ་བཅད་བའི་ཕྱིར། །གང་ལྟར་ལགས་པ་
གསུང་དུ་གསོལ། ་ཇོ་བོ་ཨ་ཏི་ཤས་མཚོན་དོན་གསུངས་བ་ནི། ཇོ་བོའི་ཞལ་ནས་འདི་སྐད་གསུང། །མདུད་པ་གཅིག་ཏུ་ཡོད་བ་ནི། །

[002A] །ངན་སོང་སྒོ་གཅོད་མཚོན་པའི་བརྡ། །དུམ་བུ་གསུམ་དུ་ཡོད་པ་ནི། །ཚུལ་ཁྲིམས་སེམས་དང་ཤེས་རབ་སྟེ། །
བསླབ་བ་གསུམ་པོ་མཚོན་པའི་བརྡ། །བར་ཤིང་བསོམ་དུ་ཡོད་པ་ནི་།དགེ་སྐྱོང་སེམས་ནི་ཡང་ཤིང་གསོད། །གཡོ་སྒྱུ་མེད་པར་མཚོན་པའི་བརྡ། །
སྨད་ཞོགས་བདུན་དུ་ཡོད་པ་ནི། །བྱང་ཆུབ་ཡན་ལག་བདུན་པོ་མཚོན་།སྟོད་ཞོགས་བརྒྱད་དུ་ཡོད་པ་ནི། །འཕགས་ལམ་བརྒྱད་པོ་མཚོན་པའི་བརྡ།།
རྭ་ཆེན་བཞི་རུ་ཡོད་པ་ནི། །འཕགས་པའི་བདེན་བཞི་མཚོན་པའི་བརྡ། །མཆོད་རྟེན་གཉིས་སུ་ཡོད་པ་ནི། །གཟུགས་སྐུ་རྣམ་གཉིས་མཚོན་པའི་བརྡ།།
ཆོས་སྐུ་སྤྲོས་བྲལ་བརྗོད་ལས་འདས། །འཁོར་ལོ་འདི་ནི་བདེན་བཞི་ཡིས། །ཆོས་ཀྱི་འཁོར་ལོ་སྤྲུལ་སྐུ་ཡིས། །ཝ་ར་ཎཱ་སེར་ལྔ་སྡེ་དང། །

[002B] །ལྕགས་ཀྱུ་འདི་ནི་ཐུགས་རྗེ་ཡིས། །འགྲོ་བ་མ་ལུས་འདྲེན་པར་མཚོན། །སྟོད་སྦུབས་སྟོད་པར་ཡོད་པ་ནི། །ཆོས་བདག་རང་བཞིན་མེད་པའི་བརྡ། །སྨད་སྦུབས་
སྟོད་པར་ཡོད་པ་ནི། །གང་ཟག་བདག་མེད་མཚོན་བའི་བརྡ། །སྟོད་སྨད་ཟུང་དུ་འབྲེལ་བ་ནི། །ཐབས་དང་ཤེས་རབ་གཉིས་བོ་མཚོན་།ཨ་ལོང་བཅུ་གཉིས་ཡོད་པ་ནི། །མ་རིག་འདུ་བྱེད་རྣམ་པར་ཤེས།།
མིད་གཟུགས་སྐྱེ་མཆེད་དྲུག་དང་ནི། །རེག་ཚོར་སྲེད་ལེན་སྲིད་སྐྱེ་དང། །རྒ་ཤི་དང་ནི་བཅུ་གཉིས་ཏེ། །རྟེན་འབྲེལ་བཅུ་གཉིས་མཚོན་པའི་བརྡ། །དུས་གསུམ་རྒྱལ་བ་སྲས་དང་བཅས། །ཉན་རང་འཕགས་
བའི་ཚོགས་རྣམས་ཀྱིས། །ཕྱག་འཁར་མཆོད་རྟེན་བརྡ་མཚོན་ཡིན་།མདོ་ནས་གསིལ་བྱེད་བྱ་བར་གསལ། ་མཁར་སིལ་གྱི་ཁྱད་པར་སོགས་བསྟན་པ་ནི། སླར་ཡང་ཨུ་པ་སི་ཀ་ཡིས། །
ཇོ་བོ་རྗེ་ལ་འདི་སྐད་ཞུས། །འདི་ལ་ལུགས་ནི་རྣམ་པ་དུ། །འདི་ལ་འཆད་ལུགས་ཇི་ལྟར་བགྱི། །འདི་ཐོགས་པ་ལ་ཡོན་ཏན་ཅི། །འདི་ཐོགས་གང་ཟག་སུ་ཞིག་ཡིན། །གོང་དུ་གསུངས་བ་ཁོ་ནའམ། །
འདི་འཆད་རྣམས་ཀྱི་བྱ་བ་ཅི། །འདི་ཐོགས་བསོད་སྙོམས་ཇི་ལྟར་རྒྱུ། །ཇོ་བོའི་ཞལ་ནས་འདི་སྐད་གསུང། །འདི་ལ་ལུགས་ནི་རྣམ་པ་བཞི། །འདས་པའི་ལུགས་དང་མ་འོངས་ལུགས། །ད་ལྟར་

[003A]༄༅། །ལུགས་དང་གསུམ་སྦྱང་ལུགས། །མར་མེ་མཛད་དུས་བདེན་པ་གཉིས། །ཀུན་རྫོབ་དང་ནི་དོན་དམ་སྟེ། །རྭ་ཆེན་གཉིས་ཀྱིས་མཚོན་པ་ཡིན། །འདི་ནི་འདས་པའི་སངས་རྒྱས་
ལུགས། །བྱམས་པ་མགོན་དུས་བདེན་པ་གཅིག་མྱ་ངན་འདས་པ་བདེན་གཅིག་པོ། །རྭ་ཆེན་གཅིག་གིས་མཚོན་པ་ཡིན། །འདི་ནི་མ་འོངས་སངས་རྒྱས་ལུགས། །ཤཱཀྱ་ཐུབ་དུས་བདེན་པ་བཞི། །
སྡུག་བསྔལ་ཀུན་འབྱུང་འགོག་བ་ལམ། །རྭ་ཆེན་བཞི་ཡིས་མཚོན་པ་ཡིན། །འདི་ནི་ད་ལྟར་སངས་རྒྱས་ལུགས། །གསུམ་ག་སྦྱོད་ལུགས་ཕར་ཕྱིན་དྲུག་སྦྱིན་དང་ཚུལ་ཁྲིམས་བཟོད་བརྩོན་འགྲུས།།
བསམ་གཏན་ཤེས་རབ་འདི་དྲུག་པོ། །རྭ་ཆེན་དྲུག་གིས་མཚོན་པ་ཡིན་།ལུགས་བཞི་འདི་ལ་མཁས་བར་གྱིས། ་མཁར་སིལ་འཆད་ཚུལ་ནི་འདི་ལ་འཆད་ལུགས་འདི་ལྟར་བགྱི། །མདུད་
ཐོགས་བཞིན་དུ་མི་བསླད་ཞིང། །དོད་ཐོགས་བཞིན་དུ་མི་སྒྱེར་རོ་།མ་ནི་བུ་གཅེས་འཛིན་པ་བཞིན། །སེམས་ཀྱི་བསླབ་པ་ཐུགས་ཁར་བཅད། །ཀུ་ཀུ་ར་ཙ་ལ་སོགས་པས། །གད་ན་འཇིགས་བ་
ཡོད་པའི་སར། །གང་ལྟར་བྱས་ཀྱང་ཉེས་པ་མེད། །བསླབ་གསུམ་ཐབས་དང་ཤེས་རབ་ནི། །ནམ་ཡང་འབྲལ་བར་མི་བྱའོ། །མཆོད་རྟེན་ཡིན་པས་གུས་པར་བཅད། །བརྡ་ཆོས་ཡིན་པས་

[003B] ་མཁར་སིལ་འཆད་བའི་ཕན་ཡོན་ནི། འདི་ཆད་ཡོན་ཏན་བསྟན་པ་འཛིན། །མི་ཁོམ་བརྒྱད་སྤངས་སྐམ་སར་གནས། །གང་ན་འདི་འཆད་ཡུལ་གྱི་དབུས། །
མཐའ་འཁོབ་རྣམས་ན་འདི་འཆད་མེད། །ཁྱིམ་པ་རྣམས་ཀྱི་སྤྱོད་ཡུལ་མིན། །ཁྱིམ་པ་རྣམས་ནི་སྡུག་བསྔལ་བ། །འདི་འཆད་རྣམས་ནི་བདེ་བ་ཡིན། །ཁྱིམ་ནས་ཕྱུང་ལ་འདི་ནི་ཆོངས། །འདོད་པ་
ཆུང་ཞིང་ཆོག་ཤེས་ལ། །རབ་ཏུ་དབེན་པ་གང་ཡིན་བ། །འདི་འཆད་བ་ཡི་གང་ཟག་ཡིན། །སྡེ་སྣོད་གསུམ་ལྡན་སུ་སྦྱོད་པ། །འདི་འཆང་བ་ཡི་གང་ཟག་ཡིན། ་ལྷུང་བཟེད་བཟུང་བ་བོ་ནི། །
གནག་ལ་ཟླུམ་པ་དྲང་སྲོང་སྣོད། །ཚང་དང་ལྡན་པ་སུ་འཆད་བ། །འདི་འཆད་བ་ཡི་གང་ཟག་ཡིན། ་ཆོས་གོས་གྱོན་པ་པོ་ནི་དུར་སྨྲིག་གྲུ་བཞི་ཕུ་དུང་མེད། །རུང་བའི་གོས་ནི་སུས་ཀྱོན་པ་
འདི་འཆད་བ་ཡི་གང་ཟག་ཡིན། །རྟག་ཏུ་བསོད་སྙོམས་ཟས་འཚོ་བ་།འདི་འཆད་བ་ཡི་གང་ཟག་ཡིན། ་ལྷུང་བཟེད་ཀྱི་ཁྱད་ཆོས་ནི་ལུད་མེད་སྣོད་ནི་འགྲིལ་སྙིང་འདོད། །བྱ་བ་མང་པོ་འོང་
རེ་སྐན། ་ཆོས་གོས་དང་བསོད་སྙོམས་ཀྱི་ཁྱད་ཆོས་ནི། གྲུ་བཞི་གོས་ནི་འབུང་སྙིང་འདོད། །བྱ་བ་མང་པོ་འོད་རེ་སྐན་།ཕོངས་བ་རྣམས་ལ་ཐུགས་བརྩེ་བས། །རྟག་ཏུ་བསོད་སྙོམས་

[004A]༄༅། །ཟས་འཚོལ་བ། །བྱ་བ་མང་པོ་འོད་རེ་སྐན། །ཕ་ཡུལ་བདུད་ཀྱི་བཙོན་ཁང་འགྱེལ། །མི་ཆོས་ལས་ཀྱི་འཆིད་ཐག་ཆད་།མཛའ་བའི་བཤེས་དང་སྡང་བའི་དགྲ། །ལས་ངན་
ཆགས་སྡང་ཡུལ་ལས་བྲོས། །ཞིང་མེད་འབྲོག་དགོན་དེ་ལ་མེད་།ནོར་ཚོལ་བཟོ་དད་གཞན་དཔོན་དང། །ཁྱེ་ཚོལ་གཡོག་ཀྱང་དེས་མི་འོང། །བྱ་བ་མང་པོ་འོད་རེ་སྐན། །མི་གྲལ་ནས་བུད་རི་དྭགས་འདྲ།།
འཕྲལ་ལ་ཟས་ཚོལ་བྱ་དང་འདྲ། །ཀོག་སྟེ་ལངས་པས་གཞིས་རྫོགས་པ། །བྱ་བ་མང་པོ་འོད་རེ་སྐན། །ས་གཅིག་གནས་གཅིག་མི་བསྟེན་པ། །ཉི་ཟླ་བཞིན་དུ་ཀུན་དུ་རྒྱུ། །ཤེས་རབ་གསུམ་གྱིས་རྒྱུད་
སྤྱོད་ཞིང། །བྱ་བ་ངན་པ་མཐའ་དག་སྤོང། །ཤཱཀྱ་སེང་གེའི་རྣམ་ཐར་ལ། །བྱ་བ་མང་པོ་འོད་རེ་སྐན། །རང་དགའ་མ་ཡིན་མདོ་རྣམས་ལྟོས། །ཞིབ་པར་ཡོད་ཀྱིས་དོན་གཉེར་མཛོད། །བྱ་བ་མེད་པར་ཐར་
ལམ་གནས། །རྣམ་མཁྱེན་གོ་འཕང་བརྩོན་པས་བགྲོད། ་མཁར་སིལ་ཐོགས་པས་ཁྱིམ་དུ་བྱོན་ཆོ་ཇི་ལྟར་བྱ་ཚུལ་ནི། འདི་ཐོགས་བསོད་སྙོམས་རྒྱུ་བའི་ཚེ། །ཁྱིམ་པ་རྣམས་ཀྱི་སྒོ་དྲུང་དུ། །
ངན་སོང་སྒོ་གཅོད་རྒྱ་མདུད་ཀྱིས། །ངན་སོང་སྒོ་གཅོད་མཚོན་པའི་ཕྱིར། །མ་ཐེམ་ལ་ནི་ལན་གསུམ་དུ། །དུས་གསུམ་ལན་གསུམ་བརྡུང་བར་བྱ། །དེ་བཞིན་ཡ་ཐེམ་ལོངས་སྐུ་ཡིས། །ཆོས་

[004B] །མི་མཐུན་སྤང་བྱ་དེ་ཡང་བརྡུང། །བར་དུ་རྟེན་འབྲེལ་བཅུ་གཉིས་སྒྲ། །ཁྱིམ་བ་རྣམས་ལ་སིལ་ལི་ལི། །སྒྲ་དང་ལྡན་པས་བསྒྲག་པར་བྱ། །འོ་དོད་རྒྱང་བོས་མི་བྱ་ཞིང། །མི་དང་སྤྱོད་པ་
རྣམས་སྤང་སྟེ། །བག་ཡོད་སྤྱོད་པས་ལེགས་གནས་ལ། །སྙན་པའི་ཚིག་གིས་སྒྲོལ་བར་བྱ། །འཚོ་བ་མི་རུང་མ་གཏོགས་པ། །དམན་ཡང་གང་ཕུལ་བླང་བར་བྱ། །བཟང་ངན་ཆགས་སྡད་རྣམས་སྤང་སྟེ། །དགེ་རྩ་
བསྔོ་ཞིང་སྨོན་ལམ་བཏབ། །དམན་ཆ་བླངས་ལ་མཐོ་ས་བསྐྱངས། །རྟག་ཏུ་བསོད་སྙོམས་དོན་ཡོད་རྒྱུ། །ཐུབ་པའི་རྣམ་ཐར་མི་ནུབ་བཟུང། །ལུང་དང་མཐུན་པར་རིགས་པས་སྡེབས། །དེ་བསྟེན་སྐུ་གསུམ་
མཉེས་པར་ཤོག། །།འདིས་ཀྱང་བསྟན་འགྲོ་ཡོངས་ལ་ཕན་ཐོགས་འབྱུང་བར་གྱུར་ཅིག། །།མངྒ་ལཾ།། །།
་པར་ཡིག་བ་དགེ་སློང་དཔལ་འབྱོར་རབ་བརྟན་ནོ།། །།


﻿
ཀ་་༄༅། །ཞྭ་སེར་གྱི་ཚིགས་བཅད་བཞུགས། ། ་

[001B]༄༅། །ཨོཾ་བདེ་ལེགས་སུ་གྱུར་ཅིག་འཇམ་དཔལ་སྙིང་པོས་རྗེས་སུ་གཟུང་དུ་གསོལ། །ཞྭ་འདི་ཐུབ་པ་
དུས་སུ་མ་མཆིས་ཀྱང། །ཞྭ་མཆོག་པཎ་ཞྭ་འཕགས་པའི་ཡུལ་ན་དར། །དེའི་ཕྱིར་ཞྭ་ཡི་འབྱུང་ལུག་ས་འདི་ལྟར་ཡིན། །རབ། །
བྱུང་ཆས་དང་མི་མཐུན་ཞྭ་ནག་དང། །མང་པོས་གྱོན་ན་འགོང་པོ་འདྲ་བའི་ཞྭ། །ཞྭ་ཐེ་ག་དེ་ཡང་རིང་དུ་སྤང་བར་བྱ། །རྒྱལ་བ་
གཉིས་པ་བློ་བཟང་གྲགས་པ་ཡི། །དབུ་ཞྭ་ཁྱད་པར་འཕགས་པའི་ཞྭ་སེར་འདི། ཞྭ་གདོང་ཐལ་སྦྱར་ཟུང་འཇུག་ལོངས་སྤྱོད་
རྫོགས། །ཞྭ་མདོག་སེར་པོ་སྤྲུལ་སྐུ་ཐུབ་པ་མཚོན། །ཞྭ་ཡི་ཟེ་བས་སངས་རྒྱས་སྟོང་སྐུ་མཚོན། །ཞྭ་ཡི་སྤུ་འཁྱིལ་འཕགས་

[002A]༄༅། །པའི་དགེ་འདུན་མཚོན། །ཞྭ་ཡི་སྐུ་ཉག་ཆོས་ཕུང་བརྒྱད་ཁྲི་མཚོན། །ཞྭ་ཡི་གོང་སྦྱོར་
ཚོགས་གཉིས་ཟུང་དུ་འཇུག་ཞྭ་འདིབ་ཟུང་འབྲེལ་བདེན་གཉིས་ཟུང་འཇུག་མཚོན། །ཞྭ་དར་དམར་པོ་མཁའ་འགྲོ་འདུ་བ་
མཚོན། །ཞྭ་འདབ་ཚེམ་དཀད་ཆོས་སྐྱོང་འཁོར་བར་མཚོན། །ཞྭ་འདི་ད་ཀྱོ་རྣ་མཆོག་གཙུག་ན་བཀུར་བའི་ཞྭ། །ཞྭ་འདི་གང་
དར་ས་ན་བསྟན་པ་དར། །ཞྭ་འདི་གང་གིས་གྱོན་པ་ཕལ་ཆེར་མཁས། །ཞྭ་འདི་གང་གིས་གྱོན་པ་ཕལ་ཆེར་བཙུན། །ཞྭ་འདི་
གྱོན་ན་བཟང་བར་རིམ་གྱིས་ཤེས། །ཞྭ་འདི་བཟོ་བར་སླ་ཞིང་སྐྱོང་བ་བདེ། །ཞྭ་མཆོག་འདི་ལ་སྡང་ཞིང་སྨད་པ་རྣམས། །ཞ་

[002B] །ཞྭ་འདི་མཛེས་བར་བཟོས་ལ་མཛེས་པར་གྱོན། །ཞྭ་འདིས་བླ་མའི་སྐུ་ཚེ་བརྟན་པ་དང། །ཞྭ་འདིས་རྒྱལ་བའི་བསྟན་པ་འཛིན་པར་ནུས། །ཞྭ་
འདིས་གདུལ་བྱའི་དད་པ་འདྲེན་པར་བྱེད། །ཞྭ་འདི་འབྲལ་མེད་རྒྱུན་དུ་བཅང་བར་མཛོད། །ཅེས་ཞྭ་སེར་གྱི་མཛད་དོན་ཅུང་ཟད་བརྗོད་བ་འདི་ནི། །གཙང་ནི་རང་གི་པཎ་ཆེན་གྱིས་ཞུས་
པའི་ལན་དུ་ཞྭ་དམར་འཛིན་པ་བཞི་པ་ཆོས་ཀྱི་གྲགས་བས་སྦྱར་བའོ།། །།འདི་རྣམས་ལ་ཞིབ་ཏུ་བརྟགས་ནས་ཞྭ་ནག་སོགས་ལ་ཞེན་པས་གྱོན་པ་དག་ལ་དཀོན་མཆོག་གསུམ་གྱི་བྱིན་
རླབས་མི་འཇུག་བ་དང། མཁའ་འགྲོ་ཆོས་སྐྱོད་གིས་མི་བསྲུང་བ་དང། རབ་བྱུང་རྣམས་ཞྭ་ནག་གྱོན་པའི་གནས་དེར་བསྟན་པ་ཉམས་བ་དང། ཞྭ་ནག་ལ་ཞེན་པ་ཕལ་ཆེར་མོངས་ཤིང་
འཆལ་བ་དང་རིམ་གྱིས་ངན་པར་འགྱུར་བའི་སྐྱོན་རྣམས་ཤེས་ནས་སྤངས་ཏེ། ཞྭ་སེར་ལ་རྗེ་ཙོང་ཁ་པས་བྱིན་གྱིས་བརླབས་པའི་ཞྭ་ཡིན་པར་བསམ་པའི་དད་པས་གྱོན་ཞིང། གཙང་སྦྲ་
བྱའོ། །གྱོན་པའི་ཚེ། བླ་མ་མཆོག་གསུམ་གྱིས་བྱིན་གྱིས་བརླབ་པར་གྱུར་ཅིག་མཁའ་འགྲོ་ཆོས་སྐྱོང་རྣམས་ཀྱིས་བསྲུང་ཞིང་སྐྱོད་བར་གྱུར་ཅིག་སྐྱེ་བ་ཐམས་ཅད་

[003A]༄༅། །དུ་མཁས་བཙུན་བཟང་པོའི་ཡོན་ཏན་རྫོགས་པ་དང། མྱུར་དུ་སངས་རྒྱས་ཀྱི་གོ་འཕང་ཐོབ་པར་གྱུར་ཅིག་སྙམ་དུ་བསམ་པར་བྱའོ། །འདིས་ཀྱང་
བསྟན་འགྲོ་ཡོངས་ལ་ཕན་ཐོགས་པར་གྱུར་ཅིག། །།མངྒ་ལཾ།། །།
   ༈   
པའོ། །འདིས་རིགས་འགྲེས་ནས་་འཇམ་མགོན་བླ་མའི་རིང་ལུགས་འདི་ལ་རབ་ཏུ་བྱུང་བ་དག་གི་ན་བཟའ་དང་ཀུན་སྤྱོད་ཇི་ལྟར་མཛད་པ་ཐམས་ཅད་ལ་འཕྲལ་ཕུགས་ཀུན་དུ་
ཕན་པའི་རྒྱུ་མཚན་ཡང་དག་ཡོད་པར་ངེས་སྙམ་དུ་དད་པ་བསྐྱེད་ཅིང། ཚུལ་དང་མཐུན་པར་བྱེད་པ་ལ་འབད་པར་བྱའོ། །འདིས་ཀྱང་་རྗེ་ཙོང་ཁ་པའི་རིང་ལུགས་དྲི་མ་མེད་པ་
འདི་ཉིད་དར་ཞིང་རྒྱས་པ་དང། འགྲོ་བ་ཐམས་ཅད་བདེ་སྐྱིད་ཕུན་སུམ་ཚོགས་པར་གྱུར་ཅིག། །།མངྒ་ལཾ།། །།

[003B]   ༈    ། ༄༅། །ན་མོ་ཨཱ་དྱ་ཏཱ་ར་ཡེ། མཁྱེན་བརྩེའི་རང་
བཞིན་བད་དཀར་ཟླ་གདན་སྟེང། །བཅོམ་ལྡན་ཡིད་བཞིན་འཁོར་ལོ་སྐུ་མདོག་དཀར། །ཞལ་གཅིག་ཕྱག་གཉིས་རྡོ་རྗེའི་སྐྱིལ་ཀྲུང་བཞུགས། །རབ་མཛེས་བདེ་ཆེན་སྩོལ་ལ་ཕྱག་འཚལ་ལོ།།
ཚེ་མཆོག་སྩོལ་ཕྱིར་ལང་ཚོ་བཅུ་དྲུག་ཉམས། །དངོས་གྲུབ་སྩོལ་ཕྱིར་ཕྱག་གཡས་མཆོག་སྐྱིན་མཛད། །འཇིགས་པ་ཀུན་སྐྱོབ་ཕྱག་གཡོན་སྐྱབས་སྐྱིན་ཅན། །ལྷག་པའི་ལྷ་མཆོག་ཁྱོད་ལ་
ཕྱག་འཚལ་ལོ། །དུས་ཀུན་བརྩེབས་སྐྱོང་ཕྱིར་སྤྱན་གསུམ་ལྡན། །རྣམ་ཐར་སྒོ་བཞིའི་སྤྱན་གྱིས་མཐིལ་བཞི་བརྒྱན། །མངོན་མཐོ་དེས་ལེགས་བདེ་ལ་འགོད་པའི་ཕྱིར། །རིན་ཆེན་རྒྱན་
གྱིས་མཛེས་ལ་ཕྱག་འཚལ་བསྟོད། །ཚེ་དང་ཡེ་ཤེས་མཆོག་ཀུན་སྩོལ་བའི་སླད། །མགོན་པོ་ཚེ་དཔག་མེད་ཀྱིས་དབུ་ལ་བརྒྱན། །སྲིད་པའི་རྒུད་པ་ཀུན་ལས་སྐྱོབ་པའི་སླད། །རབ་མཛེས་
ཉམས་ཀྱིས་བཞུགས་ལ་ཕྱག་འཚལ་ལོ། །དཀར་སེར་དམར་ལྗང་མདོག་ཅན་སྒྲོལ་མ་བཞི། །སྒེག་མོ་བདུག་སྤོས་མ་སོགས་ལྷ་མོ་བརྒྱད། །རྒྱལ་ཚན་བཞི་དང་གནས་གཙང་

[004A]༄༅། །ལྷ་གཉིས་བཅས། །འཁོར་དང་བཅས་ལ་གུས་པས་ཕྱག་འཚལ་ལོ།།    ༈    །།འགྲོ་ཀུན་སྐྱབས་ཀྱི་འོག་ཏུ་ཚུད་བའི་སླད། །
པདྨ་དམར་པོ་འདབ་མ་སྟོང་ལྡན་སྟེང། །བླ་གདན་ལ་བཞུགས་མགོན་པོ་ཚེ་དཔག་མེད། །མཆོག་ཐུན་དངོས་གྲུབ་སྩོལ་ལ་ཕྱག་འཚལ་ལོ། །འཆི་མེད་ཚེ་ཡི་དངོས་གྲུབ་སྩོལ་བའི་སླད། །
ཕྱག་གཉིས་མཉམ་བཞག་དབུས་ན་འཆི་མེད་ཀྱི། །བདུད་རྩིས་གང་བའི་རིན་ཆེན་བུམ་པ་བསྣམས། །མཚན་དཔེ་གསལ་རྫོགས་ཁྱད་ལ་ཕྱག་འཚལ་ལོ། །དགོས་འདོད་སྩོལ་ཕྱིར་དར་གྱི་ན་བཟའ་
དང། །སྣ་ཚོགས་རིན་ཆེན་རྒྱན་གྱིས་མཛེས་པར་སྤྲས། །འགལ་རྐྱེན་ཀུན་གྱིས་མི་ཚུགས་ཞི་བའི་ཉམས། །འོད་ཟེར་དམར་པོ་འཁྲིགས་ལ་ཕྱག་འཚལ་ལོ།། །།
   ༈    །པད་ཟླའི་སྟེང་ན་མཛེས་པའི་རྣམ་རྒྱལ་མ། །སྐུ་མདོག་དཀར་མོ་ཞལ་གསུམ་ཕྱག་བརྒྱད་མ། །ཞབས་གཉིས་སྐྱིལ་ཀྲུང་
བཞུགས་ལ་ཕྱག་འཚལ་ལོ། །དབུས་ཞལ་དཀར་ཞིང་ཞི་བས་རྒུད་མུན་སེལ། །གཡས་ཞལ་སོར་ཞིང་སྒག་པས་བདེ་སྐྱེད་སྩོལ། །གཡོན་ཞལ་སྔོ་ཞིང་ཁྲོས་པས་སྡུག་བསྔལ་

[004B] །གཏན་གྱི་སྐྱབས་གནས་ཁྱེད་ལ་ཕྱག་འཚལ་ལོ། །ཕྱག་གཡས་དང་པོས་སྣ་ཚོགས་རྡོ་རྗེ་བསྣམས། །གཉིས་བར་པདྨའི་སྟེང་བཞུགས་འོད་དཔག་མེད། །གསུམ་པར་མདའ་དང་
བཞི་པས་མཆོག་སྦྱིན་མཛད། །དགྲ་ཚོགས་ཀུན་ལས་རྒྱལ་ལ་ཕྱག་འཚལ་ལོ། །གཡོན་གྱི་དང་པོས་བསྡིགས་མཛུབ་ཞགས་པ་འཛིན། །གཉིས་པས་འཇིགས་པ་ཀུན་སྐྱོབས་ཕྱག་རྒྱ་
མཛད། །གསུམ་པས་གཞུ་དང་བཞི་པས་བུམ་པ་བསྣམས། །མཆོག་ཐུན་དངོས་གྲུབ་སྩོལ་ལ་ཕྱག་འཚལ་ལོ། །འཕགས་པ་སྤྱན་རས་གཟིགས་དང་གསང་བའི་བདག་མི་གཡོ་འདོད་
རྒྱལ་དབྱུག་སྔོན་སྟོབས་པོ་ཆེ། །གནས་གཙང་ལྷ་ཡི་བུ་གཉིས་བཅས་པ་ཡི། །འཁོར་དང་བཅས་ལ་གུས་པས་ཕྱག་འཚལ་ལོ། །ཟླ་མ་རྗེ་བཙུན་ཡིད་བཞིན་འཁོར་ལོ་དང། །བླ་མ་བཅོམ་
ལྡན་མགོན་པོ་ཆེ་དཔག་མེད། །བཅོམ་ལྡན་འདས་མ་གཙུག་ཏོར་རྣམ་རྒྱལ་མས། །འཆི་མེད་ཚེ་ཡི་དངོས་གྲུབ་བསྩལ་དུ་གསོལ། །རིག་འཛིན་ཚེ་ཡི་དངོས་གྲུབ་བསྩལ་དུ་གསོལ་
ཚེ་དཔལ་མི་འགྱུར་གཡུང་དྲུང་ལྟ་བུར་མཛོད། །ཐུབ་ཆེན་རྒྱལ་བའི་བཀའ་དྲིན་གསོབ་པ་དང། །རྣམ་མང་རང་གཞན་དོན་ཆེན་སྒྲུབ་པ་དང། །སྣ་ཚོགས་དགེ་བའི་ཕུང་པོ་སྤེལ་བའི་སླད།།

[005A]༄༅། །རྟེན་འདི་རིང་དུ་འཚོ་བར་བྱིན་གྱིས་རློབས། །འདིས་ཀྱང་བསྟན་འགྲོ་ཡོངས་ལ་ཕན་པའི་རྒྱུར་གྱུར་ཅིག། །།མངྒ་ལཾ།། །།
༄༅། །ཇེ་བཟང་དུ་འགྲོ་བའི་ཐབས་བཞུགས་སོ། །༄༅། །ན་མོ་གུ་རུ། ཇེ་བཟང་ཇེ་མཐོང་འགྲོ་བའི་
ཐབས། །འདི་ཕྱིར་གང་ཕན་བསམ་བློ་ཐོང། །དོན་ལྡན་དགེ་བའི་བྱ་བ་སྒྲུབ། །དོན་མེད་མི་དགེའི་བྱ་བ་སྤོང། །ཞེས་པ་ཡིན་ལ། དེ་ཡང་གཞོན་ནུའི་དུས་སུ་ཡོན་ཏན་གྱི་རིགས་སློབ་དགོས་
པས། སོག་ཡིག་དང་བོད་ཀྱི་གཟབ་གཤར་གྱི་ཡི་གེ་སློབ་པ། ཡི་གེ་འབྲི་བ། འདོན་ཆ་སྦྱང་བ། དེ་ལ་མཁོ་བའི་ཤོ་གུ་འབྱར་བ། ཐིག་གདབ་པ། སྣག་ཚ་འདུལ་བ་སོགས་སོ། །
ཡང་ཊ་དྲིལ། རྔ་སྦུབས། རྒྱ་གླིང། རག་དུང་སོགས་རོལ་ཆ་སྦྱོང་བ། དབྱངས་ཕྱག་རྒྱ་སོགས་སྦྱོང་བ། དེ་ནས་རིམ་གྱིས་མཛུབ་ཁྲིད་བཤད་པ་སོགས་ཉན་ནས་ཆོས་ཀྱི་ཚིག་དོན་
གོ་བའི་རིག་པ་སློབ་པ། འཕྲལ་དུ་མཁོ་བའི་སྐར་རྩིས། ནག་རྩིས། སྨན་དཔྱད་སློབ་པ་སོགས་ཏེ་འདི་རྣམས་སློབ་བ་ནི་དོན་ལྡན་གྱི་བྱ་བའོ། །དེ་ནས་ཉིན་རེ་བཞིན་ཁ་ཏོན་བྱེད་པ་

[005B] དོན་ལ་དཔྱད་ནས་ཀུན་སློང་འཆོས་པ། ལྷ་རྟེན་ལ་ཕྱག་མཆོད་བསྐོར་བ་བྱེད་པ། རང་གཞན་ལ་ཕན་པའི་ཆོས་མཐུན་གྱི་བྱ་བ་བྱེད་པའི། །འདི་རྣམས་ནི་དོན་ལྡན་དགེ་
བའི་བྱ་བ་སྟེ་སྒྲུབ་དགོས་པའི་རིགས་ཡིན་ནོ།    ༈    །ཡང་སྤོང་བར་འོས་པའི་དོན་མེད་ཀྱི་བྱ་བ་ནི། དགོས་པ་གང་ཡིན་མ་བརྟག་པར། འགྲོ་ནའང་གྱི་ནར་འགྲོ་བ། འདུག་
ནའང་ཀྱ་བ་གང་ཡང་མི་སྒྲུབ་པར་གྱི་ནར་སྡོད་པ། བཤད་ནའང་དོན་མེད་གྱི་གཏམ་མང་པོ་ཅལ་ཅོལ་དུ་ལབ་པ། དོན་མེད་དུ་ཀུ་རེ་ག་ཞ་བྱེད་བ། སྐོམ་པ་མིན་ཡང་ཇ་ཡང་ཡང་འཐུང་བ་
དར་བ་དང་ཆང་གིས་ཧ་ཅང་འུར་གཡེང་བྱེད་པ། ཁ་ལ་དུ་བ་ཡང་ཡང་འཐེན་པ། སྣ་ལ་ཡང་ཡང་ལྡུག་པ། མཆུ་ལ་ཁ་སླུ་དོན་མེད་དུ་བཞག་ནས་དེ་ཉིད་འཐེན་འཆོས་དལ་མེད་དུ་བྱེད་པ་
སོགས་ཆོས་དང་འཇིག་རྟེན་གང་ལ་ཡང་མཁོ་བར་མི་འགྱུར་བའི་བྱ་བ་མང་པོ་རྣམས་ཏེ་སྤོང་བར་འོས་པའི་རིགས་ཡིན་ནོ། །མི་དགེ་བ་ནི། གསོང་རྐུ་རྫུན་དང། འཐབ་རྩོད་སོགས་དང་
གཞན་ལ་གནོད་འཚེ་བྱེད་པ་སོགས་ཏེ་སྤོང་བར་འོས་བ་ཡིན་ནོ།    ༈    །ལེགས་ཉེས་ཀྱི་བྱ་བ་དེ་དང་དེ་འདྲའི་རིགས་ལ་ཉིན་རེ་བཞིན་དུ་མནོ་བསམ་བཏང་སྟེ། དོན་ལྡན་དང་དོན་མེད་

[006A]༄༅། །གང་ཡིན། སྤོང་འོས་པ་དང་སྦོང་ནུས་བྲ་གང་ཡིན་ལ་དཔྱད་དེ་སོང་བར་བྱའོ། །བྱེད་ནུས་པ་དང་བྱ་བར་འོས་པ་གང་ཡིན་ལ་དཔྱད་དེ་བསྟེན་པར་བྱའོ། །དེ་ལྟར་
བྱས་ན་ཚེ་འདིར་ཚེ་རིང་བ་དང་ནད་མེད་པ་དང། འདོད་དོན་བདེ་བླག་ཏུ་འགྲུབ་པ་དང། ཕྱི་མར་ཡང་བླ་མ་སངས་རྒྱས་བྱང་སེམས་རྣམས་དང་མཇལ་ནས། གནས་སྐབས་སུ་ལྷ་མིའི་བདེ་བ་འཐོབ་པ་དང་
མཐར་ཐུག་སངས་རྒྱས་ཀྱི་གོ་འཕང་འཐོབ་བར་འགྱུར་རོ། །དེ་རྣམས་བསམ་ནས་རང་གི་སེམས་འཆོས་པ་ནི་བདེ་ལེགས་ཐམས་ཅད་ཀྱི་རྩ་བ་ཡིན་ནོ། །དེའི་ཕྱིར་བློ་ལྡན་དག་གིས་གར་བབ་པབ་
ཏུ་གང་ཐུག་ཐུག་མི་བྱེད་པར་དོན་ལྡན་གྱི་བྱ་བ་བཟང་པོ་ལ་བསྟེན་པར་བྱའོ། །དགེ་ལེགས་སུ་གྱུར་ཅིག། །།མངྒ་ལཾ།། །།
༄༅། །དུ་བ་འགོག་བྱེད་ཀྱི་གཏམ་བཞུགས་སོ།། ། ༄༅། །ན་མོ་གུ་རུ། ཀུན་གཟིགས་རྒྱལ་དབང་ལྔ་པ་ཆེན་པོས་མཛད་
པའི་འདུལ་བའི་ལས་ཆོག་རྣམ་རྒྱལ་གསེར་མདོག་ཅེས་བྱ་བ་ལས། ཆད་མ་བསུངས་ན་ཁ་ནམ་ཐོ་བ་གཞན་མཐའ་དག་འབྱུང་བའི་ཕྱིར་རོ། །ཞེས་དང། ཡང་དེ་ཉིད་ལས། དེ་ལྟར་ཆད་གིས་

[006B] །དུས་དེར་དམར་བས་གསལ་ཁ་མ་བྱུང་བ་མ་གཏོགས་ཐ་མི་ཁར་གྲགས་པའི་སྔོ་འདི་ལོ་བརྒྱ་ལྷག་ཙམ་ནས་
རྒྱ་གར་དང་རྒྱ་ནག་ཏུ་བྱུང་ཞིང། དེ་ཡང་བུད་མེད་ཅིག་གིས་སྨོན་ལམ་ལོག་པར་བཏབ་པའི་ཁྲག་ས་ལ་ལྷུང་བ་ལས་སྐྱེས་ཤིང། བྱེད་རྐྱེན་གྱིས་འབྱུང་པོ་སྙིང་ལ་ཞུགས་ནས་དུ་བ་ཇུབ་དགོས་པའི་
གང་ལ་ཡང་ཕན་པ་ཆུང་ཞིང་ནང་སོགས་མང་དུ་བསྐྱེད་པས་དགག་བྱ་ཆེ་བ། ཁྱད་པར་དུ་བག་མེད་པའི་གནས་སུ་སྦྱོར་བ་ལ་ཆད་དང་འདྲའོ། །ཞེས་གསུངས་པས་དུ་བ་འདི་ནི་རྒྱུའི་དབང་དུ་བྱས་ན་
ལོག་པའི་སྨོན་ལམ་བཏབ་པའི་བུད་མེད་ཀྱི་ཁྲག་ལས་བྱུང་བས། ཉོན་མོངས་འཕེལ་བ་དང། སྡིག་ལྷུང་ལ་འཇུག་པའི་བསམ་པ་བསྐྱེད་པའི་ཟས་ཡིན་ནོ། །ལོག་པའི་སྨོན་ལམ་གྱི་
འབྲས་བུ་ཡིན་པས་ཉོན་མོངས་འཕེལ་བའི་རྐྱེན་དུ་འགྱུར་ལ། བུད་མེད་ཀྱི་ཁྲག་ལས་བྱུང་བས་དགེ་བའི་བསམ་པ་ཉམས་པར་བྱེད་ཅིང། ལུས་ངག་ཡིད་གསུམ་མི་གཙང་བར་བྱེད་དོ། །
དེས་ན་མི་གཙང་བའི་གྲིབ་གྱིས་སྔགས་བཟླ་བ་སོགས་བྱས་ཀྱང་ཕན་ཡོན་མངོན་དུ་མི་འགྱུར་བ་དང། ཆོས་སྐྱོང་ལ་མཆོད་བསྟོད་འཕྲིན་བཅོལ་བྱས་ཀྱང་འདོད་དོན་མི་འགྲུབ་པ་དང་

[007A]༄༅། །རིམ་གྱིས་དད་པ་ཤེས་རབ་སོགས་ཉམས་པར་འགྱུར་བས། བག་མེད་བའི་གནས་སུ་སྦྱོར་བ་ཡིན་པར་གསུངས་སོ། །རྒྱལ་དབང་ལྔ་པས་ལོ་བརྒྱ་ལྷག་ཙམ་ནས་
བྱུང་བར་གསུངས་པས། བདག་ཅག་གི་སྟོན་པའི་དུས་དང། རྗེ་རིན་པོ་ཆེ་བྱོན་པའི་དུས་སུ་ཡང་མ་བྱུང་བ་ཡིན་ལ། གལ་ཏེ་སྟོན་པའི་དུས་སུ་ཡོད་ན་ནི་ཆང་དང་འདྲ་བར་འདི་འཐེན་པ་དགག་པའི་
བཅས་པ་མཛད་བར་ངེས་སོ། །སྟོན་པ་ཤཱཀྱའི་རྒྱལ་པོ་མངོན་པར་རྫོགས་པར་སངས་རྒྱས་པའི་ཆུ་ཕོ་རྟ་ལོ་ནས་ཉིས་སྟོང་ཉིས་བརྒྱ་སོ་ལྔ་འདས་ཏེ་སོ་དྲུག་པ་མེ་བྱ་ལ་རྗེ་རིན་པོ་ཆེ་འཁྲུངས་པ་ཡིན་
ལ། མེ་བྱ་ནས་རྒྱལ་དབང་ལྔ་པས་རྣམ་རྒྱལ་གསེར་མདོག་བརྩམས་པའི་བར་དུ་ལོ་ཉིས་བ་རྒྱ་ལྷག་སོང་བ་ཡིན་པས། དེས་ཏ་མ་ཀ་འདི་བྱུང་བའི་དུས་ཚིགས་ལ་བརྟག་པར་བྱ། །རྒྱ་ནག་ཏུ་
འདིའི་ལོ་རྒྱུས་ཀྱི་ཡི་གེ་ཡོད་པ་འདྲ་ཡང་བོད་སོག་ཏུ་མ་བྱུང་བས་ཡི་གེ་དག་ཀོར་བ་མི་མཐོང་ངོ། །རྗེ་སྒྲུབ་ཁང་པ་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས་ཞེས་བྱ་བ་བླ་མ་བྱམས་
པ་རིན་པོ་ཆེས་མཛད་པ་ལས། དྭགས་པོ་གྲྭ་ཚང་གི་གྲྭ་ལྔ། ཐམས་ཅད་དུ་བས་གང་ཞིང་འཚུབས་འདུག་པ་ལ། བུད་མེད་མི་སྡུག་བའི་ཆ་བྱད་སྐྲ་ངད་སེན་མོ་རིང་བ། ཉིད་ཀྱི་མདུན་དུ་མང་པོ་

[007B] ཞེས་གསུངས་བས་དུ་བ་འཐེན་ན་མགོན་པོ་ཆོས་རྒྱལ་ལ་སོགས་པ་ཆོས་སྐྱོང་ཐམས་ཅད་ཐུགས་མི་
དགྱེས་ཤིང། བསྲུང་སྐྱོབ་སོགས་མི་མཛད་པར་ངེས་སོ། །དེ་ཡང་ཆོས་སྐྱོང་ཆེན་པོ་འདི་རྣམས་ནི་བསྟན་འགྲོའི་དོན་འབའ་ཞིག་མཛད་པ་ཡིན་པས། རབ་བྱུང་རྣམས་ཀྱིས་ཆོས་དང་མི་མཐུན་པའི་བྱ་
བ་ལ་ཞུགས་ན་བསྟན་པ་ཉམས་ཤིང། འགྲོ་བ་ཐམས་ཅད་སྡུག་བསྔལ་མྱོང་བར་འགྱུར་བ་དང། ཆོས་སྐྱོང་རྣམས་ཀྱིས་བརྩེ་བ་ཆེན་པོས་ཡར་ལ་འདྲེན་པའི་འཕྲིན་ལས་ཇི་ལྟར་མཛད་ཀྱང། ལས་
འབྲས་བསླུ་བ་མེད་པའི་དབང་གིས་ཕན་མི་ཐོགས་པར་ངེས་པས་སོ།། །དུ་བ་འཐེན་པའི་མི་དེ་ལ་ཆོས་སྐྱོང་གི་འཕྲིན་ལས་མི་འཇུག་པས་གདོན་བགེགས་ཀྱི་གནོད་པ་འབྱུང་ཞིང། ནང་དང་སྡུག་བསྔལ་
སྣ་ཚོགས་གྱིས་མནར་བར་འགྱུར་རོ། །ཁ་ཅིག་ལ་དུ་བ་འཐེན་ཀྱང་འཕྲལ་དུ་ན་ཚ་སོགས་མ་བྱུང་བ་ནི་སྔོན་བསགས་དགེ་བའི་ལྷག་མ་ཡོད་པས་ཡིན་ལ། དགེ་བའི་འབྲས་བུ་ཟད་པའི་རྗེས་སུ་བླ་མ་
དམ་པ་རྣམས་ཀྱིས་གསུངས་པ་ལྟར་སྡུག་བསྔལ་འབྱུང་བར་ངེས་པས་འདི་ལ་ཡང་ཡང་བསམས་ནས་དུ་བ་སྤོང་བར་བྱའོ། རྗེ་སྒྲུབ་ཁང་པའི་མནལ་ལམ་དུ་ལྷ་མོའི་སྐུ་མི་སྡུག་པའི་རྣམ་པར་

[008A]༄༅། །གཟིགས་པ་ནི་དུ་བ་འཐེན་མཁན་རྣམས་སྡུག་བསྔལ་གྱིས་མནར་བའི་རྟགས་ཡིན་ཞིང། སྐྲ་དང་སེན་མོ་རིང་བ་ནི་མཐོ་རིས་དང་ཐར་པ་ཐོབ་བ་སོགས་ཀྱི་བཟང་པོ་མི་ཡོང་
བའི་རྟགས། མང་པོ་དུ་བ་ནི་གང་ཕན་གྱི་འཕྲིན་ལས་མཛད་ཀྱང་ཕན་མི་ཐོགས་བའི་རྟགས་ཡིན་ནོ། །པཎ་ཆེན་ཐམས་ཅད་མཁྱེན་བས་ཆང་དང་དུ་བ་སྦང་ན་ཚེ་རིང་བར་གསུངས་པས། དུ་བ་འཐེན་
ན་ཚེ་ཐུང་བར་འགྱུར་བ་ཤུགས་ལ་བསྟན་པ་ཡིན་ནོ། །དེ་ལྟར་དམ་བ་རྣམས་ཀྱི་གསུང་ལས་འབྱུང་བ་མང་དུ་ཡོད་ལ། བློ་ལྡན་དོན་གཉེར་བ་དག་གིས་ཡིད་ལ་བཞག་ནས་སྦོང་ལེན་ཆོས་བཞིན་དུ་
བྱའོ།    ༈    །སླར་ཡང་ཚིགས་བཅད་ཀྱི་སྒོ་ནས་བརྗོད་པར་བྱ་སྟེ། འདི་ལྟར། ཀ་ལ་གསུམ་གྱི་རྒྱལ་ཀུན་སྨད་པའི་ཏ་མ་ཀ་ཁ་ནས་དྲི་ངན་རབ་ཏུ་མནམ་བྱེད་ཏ་མ་ཀ་ག་ནས་
བརྟགས་ཀྱང་ཕན་ཡོན་ཡེ་མེད་ཏ་མ་ཀ་ད་རུ་འཛིན་བའི་གཏི་མུག་རབ་བསྐྱེད་ཏ་མ་ཀ་ཅ་ཅོའི་གཏམ་སྣ་འབྱུང་བའི་རྐྱེན་མཆོག་ཏ་མ་ཀ་ཆ་ལུགས་དམན་པའི་གྲལ་དུ་འཇུག་བྱེད་ཏ་མ་ཀ་
ཇ་ཐུག་ལྟ་བུའི་དགོས་ནུས་གཏན་མེད་ཏ་མ་ཀ་ཉ་ལྟོ་བ་སོགས་མཁས་ཀུན་སྤངས་པའི་ཏ་མ་ཀ་ཏ་ཐཱ་ག་ཏའི་བསྟན་ལ་གནོད་འགྱུར་ཏ་མ་ཀ་ཐ་ཆད་མི་རྣམས་སྲེད་པས་འཕུད་བྱེད་ཏ་མ་ཀ་

[008B]ན་ཚ་ལ་སོགས་སྐྱོང་མང་རྟེན་གྱུར་ཏ་མ་ཀ་པ་ར་མི་ཏའི་ཡོན་ཏན་བགེགས་གྱུར་ཏ་མ་ཀ་ཕ་རོལ་བསམས་ན་སུས་ཀྱང་འདོར་འོས་ཏ་མ་ཀ་
བ་ལང་ལྟར་དུ་འཆི་ཚེ་རྨོངས་བྱེད་ཏ་མ་ཀ་མ་རབས་རྣམས་ཀྱི་སྙིང་རྩ་རུལ་བྱེད་ཏ་མ་ཀ་ཙ་ཤིང་ཀུན་གྱི་དན་པའི་ཐ་ཆད་ཏ་མ་ཀ་ཚ་བ་སྲེག་དམྱལ་འཕེན་ཉོན་མོངས་ཁ་ཟས་ཏ་མ་ཀ་
ཛ་ཡའི་རྗེས་འཇུག་འདོད་ན་སྤོང་རིགས་ཏ་མ་ཀ་ལྭ་འདྲའི་སྐྱེ་བོས་རྟག་ཏུ་བསྟེན་བའི་ཏ་མ་ཀ་ཞ་ལྟར་བ་གུར་ཀྱང་ལྷམ་བཞིན་དམན་བྱེད་ཏ་མ་ཀ་ཟ་ཟི་མང་པོ་འབྱུང་བའི་རྩ་བ་ཏ་མ་ཀ་འ་འུར་
འཐབ་རྩོད་ལྷག་ཏུ་མང་བྱེད་ཏ་མ་ཀ་ཡ་ལམ་དགག་ཅིང་མ་ལམ་སྒོ་འབྱེད་ཏ་མ་ཀ་ར་རོ་མེད་ཀྱང་ཆང་ལྟར་སྐྱོན་ཆེན་ཏ་མ་ཀ་ལ་རྒྱ་ཀུན་གྱི་ལུགས་བཟང་ཉམས་བྱེད་ཏ་མ་ཀ་ཤ་ཟ་སྲིན་པོའི་
བྱིན་རླབས་ཞུགས་པའི་ཏ་མ་ཀ་ས་ལས་སྐྱེས་པའི་དུག་གི་གཙོ་བོ་ཏ་མ་ཀ་ཏ་མ་གོ་མིན་སུས་ཀྱང་མི་འདོད་ཏ་མ་ཀ་ཨ་བོ་ཙ་ཞེས་བཞག་ཏུ་མི་ཉན་ཏ་མ་ཀ་མདོར་ན་སྐྱོན་མང་ཡོན་
ཏན་མེད་པའི་ཏ་མ་ཀ་ལུས་དག་ཡིད་གསུམ་མི་གཙང་འགྱུར་བྱེད་འདི་སྦོངས་ཤིག་སྦྱིར་ནི་རབ་ཏུ་བྱུང་བས་དེ་འདྲ་བའི། །དྲིང་ན་མནམ་བར་བྱེད་པ་མི་ལེགས་ཤིང། །ལྷག་ཏུ་

[009A]༄༅། །རྟེན་གསུམ་དྲུང་དམ་རང་ལྷ་རུ། །བསྒོམ་བཞིན་དུ་བ་འཐེན་ན་ཉེས་བ་ཆེ། །དབེར་ན་ཁྱི་སྐྱག་མེ་ལ་བསྲེགས་ནས་ནི། །དུ་བས་མཆོག་གསུམ་མཆོད་
རྫས་དང་བཅས་པ། །བདུགས་ན་མི་དེ་རབ་བྱུང་ཡིན་པར་ནི། །སུས་ཀྱང་བརྩི་བ་མེད་པར་མི་འགྱུར་རམ། །གལ་ཏེ་བདེ་བ་མྱོང་བའི་ཕྱིར་ཞེ་ན། །ཙན་དན་སོགས་ནི་གཙང་ཞིང་དྲི་ཞིམ་
བས། །དེ་འདྲ་བསྲེགས་ནས་འཐེན་ན་མི་དུད་དམ། །ཅི་ཡི་ཕྱིར་ན་ངན་པ་འདི་ལ་ཞེན། །ཁ་ཅིག་དུ་བ་མི་འཐེན་སྙམ་འདུག་ཀྱང། །དེ་ཉིད་ཕྱེ་མར་བྱས་པ་སྣར་ལྡུག་སྣང། །དེ་ལང་
ལུས་ཀྱི་བུ་ག་ཐམས་ཅད་དུ། །བླུགས་ན་བདེ་བ་ཇེ་ཆེར་མི་མྱོང་དམ། །འདི་ནི་སྔོན་དུས་བུད་མེད་སྡིག་ཅན་ཞིག་འཆི་ཁར་སྨོན་ལམ་ལོག་པར་བཏབ་པ་ལས། །རོ་བར་ས་ནས་ཏ་མ་ཀ་འདི་
བྱུང། །དེ་ནས་འགྲོ་བའི་ལས་ཀྱིས་ལོག་བོར་འཕེལ། །དེས་ན་སྡིག་ཅན་འབྱུང་པོའི་ཟས་འདི་ལ། །ཞེན་སྲེད་སྤངས་ཏེ་ཆོས་བཞིན་སྤྱོད་པར་རིགས། །ཚེ་རབས་ཀུན་དུ་ལོག་འཚོའི་ཟས་
སྦངས་ནས། །ཆོས་ཀྱི་འཚོ་བས་རྟག་ཏུ་འཚོ་བར་ཤོག་ འདིས་ཀྱང་བསྟན་འགྲོ་ཡོངས་ལ་ཕན་པའི་རྒྱུར་གྱུར་ཅིག། །།མངྒ་ལཾ།། །།

[009B]   ༈    །༄༅། །ན་མོ་གུ་རུ་ཝེ། པཎ་ཆེན་ཐམས་ཅད་མཁྱེན་པ་ཡིས། །ཚེ་ནི་རིང་བར་
འདོད་འགྱུར་ན། །ཆང་དང་དུ་བ་འཛེམ་དགོས་ཞེས། །བཀའ་སྩལ་ལགས་ཏེ་ཇི་སྐད་དུ། །མི་དགེ་སྣ་ཚོགས་བྱེད་པ་དང། །ལྷག་པར་ཆང་འཐུང་ཐ་མི་ཁ། །འཐེན་འདུག་དེ་དག་སྦངས་
ན་རིང། །ཞེས་སོ་བླ་མ་སྦོད་རིན་པོ་ཆེས། །ཀ་ལ་གསུམ་གྱི་རྒྱལ་ཀུན་སྨང་བའི་ཏ་མ་ཀ་ཁ་ནས་དྲི་ངན་རབ་ཏུ་མནམ་བྱེད་ཏ་མ་ཀ་གནས་བརྟགས་ཀྱང་ཕན་ཡོན་ཡེ་མེད་ཏ་མ་ཀ་
ང་རུ་འཛིན་པའི་གཏི་མུག་རབ་བསྐྱེད་ཏ་མ་ཀ་ཅ་ཅོའི་གཏམ་སྣ་འབྱུང་བའི་རྐྱེན་མཆོག་ཏ་མ་ཀ་ཆ་ལུགས་དམན་པའི་གྲལ་དུ་འཇུག་བྱེད་ཏ་མ་ཀ་ཇ་ཐུག་ལྟ་བུའི་དགོས་ནུས་གཏན་མེད་
ཏ་མ་ཀ་ཉ་ལྟོ་བ་སོགས་མཁས་ཀུན་སྤངས་པའི་ཏ་མ་ཀ་ཞེས་སོགས་གསུངས་སོ་ལོ་ཆེན་ཁྲོ་ཕུ་བས། །སྙིགས་དུས་འགྲོ་བའི་ཟས་དན་ཐ་མ་ཀ་ལྷ་དང་བླ་མ་རྟེན་དྲུང་འཐེན་པ་དང། །
དུ་བ་དྲི་ངན་གང་དུ་ཁྱབ་བ་དེར། །བསྲུད་ཚོགས་མིག་ཙང་དྲི་མས་ནོལ་བ་ཤོར། །ཁྲོ་ཕུ་ལོ་ཆེན་གྱིས་དཀར་ཕྱོགས་ལྷ་རྣམས་བྲོས་ཤིང་ནག་ཕྱོགས་འཁོར། །མི་དེ་བློ་སྣ་མི་བརྟན་བདུད་

[010A]༄༅། །ཀྱིས་འཁྱེར། །ཐ་མར་དམྱལ་བ་མི་གཙང་ཁྲོད་དུ་སྐྱེ། །ཁྱད་པར་ཀླུ་དང་ས་བདག་ནད་ཀྱིས་ཐེབས། །དེ་མཐུས་ཡུལ་ཁམས་ཐན་པ་མུ་གེ་འབྱུང། །ཞེས་སོགས་
གསུངས་བས་ཉེས་དམིགས་ཤིན་ཏུ་ཆེ། །ཐ་མི་ཁ་འདི་སྔོན་གྱི་དུས། །བདག་ཅག་སྟོན་པ་བཅོམ་ལྡན་འདས། །མྱ་ངན་འདས་ཚུལ་བསྟན་པའི་རྗེས། །བདུད་ཀྱི་རིགས་ཅན་བུད་མེད་ཅིག་
སྨོན་ལམ་ལོག་པར་བཏབ་པ་ཡིས། །མངལ་ཁྲགས་ལ་ལྷུང་བ་ལས། །དྲི་ངན་སྔོ་ཞིག་སྐྱེས་པ་ལས། །རྒྱ་སོག་ཡུལ་དུ་དར་བར་བཤད།། །།མངྒ་ལཾ།། །།
༄༅། །ཆང་གི་ཉེས་དམིགས་སྟོན་པའི་ཚིགས་བཅད་བཞུགས་སོ།། ༄༅། །ཀ་ལ་གསུམ་གྱི་རྒྱལ་བས་སྨད་པའི་ཆང། །ཁ་ན་མ་ཐོ་
ཉེས་པ་སྐྱེད་བྱེད་ཆང། །ག་ན་བཏུད་ཀྱང་འཁྲུག་པ་སློང་བྱེད་ཆང། །ང་རྒྱལ་ཞེ་སྡང་དྲག་པོ་བསྐྱེད་བྱེད་ཅིང། །ཅ་ཅོ་ཆོ་དེ་དྲག་པོ་འདེབས་བྱེད་ཆང། །ཆ་ལུགས་སྤངས་ནས་གཅེར་བུར་རྒྱག་བྱེད་
ཆད། །ཇ་སོགས་ལོངས་སྤྱོད་ཀུན་དང་འབྲལ་བྱེད་ཆང། །ཉ་རྒྱ་བཞིན་དུ་ཚུལ་ཁྲིམས་རོལ་བྱེད་ཆང། །ཏ་ཐཱ་ག་ཏས་འཁོར་ལ་བཀག་པའི་ཆད། །ཐ་ཆད་རྣམས་ཀྱི་ཐར་པའི་སྲོག་གཅོད་

[010B] །ད་ལྟ་འཐུང་ན་མ་འདས་འཕུད་བྱེད་ཆང། །ན་རཀ་དབྱལ་བའི་གནས་སུ་ཁྲིད་བྱེད་ཆང། །པ་ར་མི་ཏའི་སྤྱོད་པ་ཉམས་བྱེད་ཆང། །ཕ་ཡིས་འཐུང་ན་བུ་ཡང་གསོད་བྱེད་ཆང། །
བ་ཡིས་འཐུང་ན་བེའུ་མྱོས་བྱེད་ཆང། །མ་རབས་སྤྱོད་པ་ཀུན་པ་འཇུག་བྱེད་ཆང། །ཙ་མཆོག་གིས་ཀྱང་བཏུང་བ་བཀག་པའི་ཆང། །ཚ་དམྱལ་དུ་འབོད་ཆེན་པོར་འཕེན་བྱེད་ཆང། །
ཛ་ཡའི་བསྟན་པ་རྨད་ནས་འཇིག་བྱེད་ཆང། །ཝ་སྐྱེས་ཁྱི་ཕག་དག་དང་མཚུངས་བྱེད་ཆང། །ཞ་ལྟར་བཀུར་ཀྱང་ལྷམ་ལྟར་དམན་བྱེད་ཆང། །ཟ་མ་མཆོག་དང་མི་གཙང་ནོར་བྱེད་ཆང། །
འ་ཡིག་ཁ་བཞིན་ཐུར་ལ་བལྟ་བྱེད་ཆང། །ཡ་རབས་སྤྱོད་པ་མ་ལུས་ཉམས་བྱེད་ཆང། །རཱ་ཛཱས་བཏུང་ན་བྲན་ལས་དམན་བྱེད་ཆང། །ལ་ནས་ཉེས་མེད་གཉེན་ཀྱང་གསོད་བྱེད་ཆང། །
ཤ་ཟ་བཞིན་དུ་འཇིགས་ཚུལ་སྟོན་བྱེད་ཆང། །ས་ལམ་བ་སྒྲོད་ལ་བར་དུ་གཅོད་བྱེད་ཆང། །ཧ་ལའི་དུག་ལྟར་དམ་པས་སྤོད་བྱེད་ཆང། །ཨ་ཏི་ཤ་སོགས་བླ་མའི་རྐང་འདྲེན་ཆང། །
ཅུང་ཟད་བཏུང་ན་མཁའ་ལ་འཕུར་སྣང་ཆང། །དེ་ལས་མེད་ན་སྨྱོན་པའི་བརྟུལ་ཞུགས་སྦྱོད། །སྐྱུགས་པས་ལུས་གོས་ཁ་ལ་ཁྱི་ཡིས་ལྷག་གྲོང་ཁྱེར་སུམ་མདོར་ཤི་བའི་རོ་དང་འདྲ།།

[011A]༄༅། །དམ་པས་ཁྲེལ་ཞིང་བླུན་པོས་འཕྱ་བར་འགྱུར། །དུར་སྨིག་རྒྱལ་མཚན་གྱོན་ནས་ཆར་འཐུང་རྣམས། །སངས་རྒྱས་བསྟན་པ་བཤིག་པའི་ཆོམ་རྐུན་ཏེ།།
ཇི་ལྟར་རི་དྭགས་རྒྱལ་པོ་ཤི་ཡང་རོ། །སྲོག་ཆགས་གཞན་གྱིས་ཟ་བར་ག་ལ་ནུས། །རང་ལས་བྱུང་བའི་འབུ་ཡིས་འཇིག་པ་བཞིན། །རྒྱལ་བ་མྱ་ངན་འདས་ཀྱང་བསྟན་པ་འདི། །
མུ་སྟེགས་དག་དང་ཁྱིམ་པས་འཇིག་མི་བྱེད། །རབ་བྱུང་གཟུགས་བརྙན་ཚུལ་འཆལ་དག་གིས་བཤིག་བཙུན་པ་ཆད་འཐུང་དངོས་སམ་རི་མོས་ཀྱང། །སངས་རྒྱས་བསྟན་པ་འདི་
ལ་གནོད་ཅེས་ཐོས། །ཉོན་མོངས་སྤངས་པའི་དགྲ་བཅོམ་ལེགས་འོད་ཡང། །སྨྱོས་བྱེད་ཆད་གིས་བག་མེད་གྱུར་པ་ན། །མུ་སྟེགས་རྣམས་ཀྱིས་འཕྱ་ཞིང་སྐུར་བ་བཏབ། །དེ་ལ་སྟོན་
པས་བཅས་པ་མཛད་ཅེས་ཐོས། །འཕགས་ཡུལ་ཀུན་མཁྱེན་གཉིས་པ་དབྱིག་གཉེན་ཡང། །གངས་རིའི་ཁྲོད་འདིར་བྱོན་པའི་ལམ་སྲང་ནས། །ཆང་གི་བུམ་པ་ཁུར་བའི་བཙུན་པ་
གཟིགས། །སྐྱོ་བ་སྐྱེས་ནས་མྱ་ངན་འདས་ཞེས་ཐོས། །རྒྱལ་པོ་དར་མས་བསྟན་པ་བསྣུབས་པའི་ཚེ། །ལྷ་སའི་ལོགས་ལ་བཙུན་པ་ཆང་འཐུང་གི་གཟུགས་ཀྱི་རི་མོ་

[011B] །དེ་ཡི་དབང་གིས་བསྟན་པ་ནུབ་ཞེས་ཐོས། །ཐུབ་བསྟན་འཇིག་པ་སྙིང་གིས་མ་བཟོད་ནས། །དེ་སྐད་སྨྲས་ཀྱང་གཞན་ལ་ཕྲག་དོག་དང། །འགྲན་སེམས་
ཁྱང་གསོད་བསྙེན་བཀུར་འདོད་པས་མན། །རྒྱལ་བའི་གསུང་ལ་མང་དུ་ཐོས་པས་དབེན། །བསླབ་པའི་གནས་ལ་ཁྱད་གསོད་ཁོ་ནས་འདས། །ཆང་དང་ལོག་པར་གཡེམ་གྱི་དབང་གྱུར་
བའི། །བླུན་པོ་རྣམས་ལ་དགའ་བ་མི་སྐྱེ་ཡང། །མང་དུ་ཐོས་པས་བློ་ཡི་མུན་པ་བསལ། །ཚུལ་ཁྲིམས་ལྡན་པས་དམ་པའི་སྤྱན་སྔར་མཛེས། །སྒྲུབ་ལ་བརྩོན་པས་དལ་འབྱོར་
དོན་ཡོད་བྱས། །དེ་འདྲའི་དམ་པས་མཐོང་ན་དགའ་བ་བསྐྱེད། །ཅེས་པ་འདི་ནི་ཕ་དམ་པས་གསུངས་སོ།། །།
༄༅། །ཆང་སྤོང་བའི་བསླབ་ཚིག་བཞུགས། །༄༅། །རྒྱ་གར་གྲུབ་ཆེན་ཕ་དམ་པ་ཡིས་ཀྱང། །ཤ་ཟ་བཞིན་དུ་འཇིགས་ཚུལ་སྟོན་
བྱེད་ཆང། །ས་ལམ་བསྒྲོད་ལ་བར་དུ་གཅོད་བྱེད་ཆང། །ལྷ་ལའི་དུག་ལྟར་དམ་པས་སྤོང་བྱེད་ཆང། །ཨ་ཏི་ཤ་སོགས་བླ་མའི་རྐང་འདྲིན་ཆང། །ཅུང་ཟད་བཏུད་ན་མཁའ་ལ་

[012A]༄༅། །འཕུར་སྣང་ཆང། །དེ་ལས་མང་ན་སྨྱོན་པའི་བརྟུལ་ཞུགས་སྤྱོད། །སྐྱུགས་པས་ལུས་གོས་ཁ་ལ་ཁྱི་ཡིས་ལྡག་གྲོང་ཁྱེར་སུམ་མདོར་ཤི་བའི་རོ་དང་
འདྲ། །དམ་པས་ཁྲེལ་ཞིང་བླུན་པོས་འཕྱ་བར་འགྱུར། །དུར་སྨྲིག་རྒྱལ་མཚན་གྱོན་ནས་ཆང་འཐུང་རྣམས། །སངས་རྒྱས་བསྟན་པ་བཤིག་པའི་ཆོམ་རྐུན་ཏེ། །ཞེས་པ་ལ་སོགས་ཉེས་དམིགས་
མང་པོ་བཤད། །བཅོམ་ལྡན་ཐུབ་པའི་དབང་པོ་ཡིས། །དགའ་བ་ཅན་གྱི་མདོ་ལས་ནི། །མྱོས་འགྱུར་ཉེས་བ་སོ་ལྔ་གསུངས། །དེ་ཕྱིར་རང་ལ་ཕན་འདོད་ན། །ཉེས་ཀུན་རྩ་དེ་བཏུང་
མི་བྱ། །སྐྱེ་ཀུན་དལ་འབྱོར་རྟེན་རྙེད་ནས། །ཟས་སྤྱོད་ངན་པས་མ་སྦགས་པར། །དམ་ཆོས་བདུད་རྩིའི་ཆུ་རྒྱུན་གྱིས། །ཉེས་སྐྱོན་དྲི་མ་འཁྲུང་པར་ཤོག། །།
།། མངྒ་ལཾ།། །།

[012B][BLANK PAGE]


﻿
[001A]
༄༅། །གསར་དུ་བརྩམས་པའི་ཆོས་རྣམས་ཀྱི་དགོས་པ་རབ་བསྡུས་དོན་བསྟན་པ་བཞུགས་སོ། །

[001B] །ན་མོ་གུ་རུ། འདིར་གཟུར་གནས་བློ་ལྡན་དོན་གཉེར་བའི་གསར་བུ་པ་དག་པ་ཕན་པར་འདོད་པས། གསར་དུ་བསྒྲིགས་
པའི་ཆོས་རྣམས་ལས་འགའ་ཞིག་གི་བརྗོད་བྱ་དང། ལ་ལའི་དགོས་པ་དང། ལ་ལའི་དོན་བསྡུས་ལྟ་བུ་ཅི་རིགས་འབྲི་པར་བྱའོ།།
།དེ་
ལ་པར་དུ་བསླབས་པའི་པོ་ཏི་དང་པོའི་ནང་ནས། ཐུབ་པའི་དབང་པོའི་བསྟོད་པ་ལ། རྨད་བྱུང་ཡོན་ཏན་ཚོགས་ཚིགས་བཅད་གཉིས་ནི་སྤྱིར་སངས་རྒྱས་
ཀུན་ལ་ཐུན་མོང་དུ་མངའ་བའི་ཡོན་ཏན་ཤེས་ནས་དྲན་པའི་བསྟོད་པ་ཡིན། མཛའ་གཙུགས་བརྩེག་དུད་སོགས་ཤོ་ལོ་ཀ་བཞི་ནི་ཁྱད་པར་ཤེས་ནས་དྲན་པའི་
བསྟོད་པ་ཡིན་ལ། ཁྱད་པར་ཤེས་པ་ལ་དྲུག་ཡོད་པའི་ནང་ནས་རྒྱལ་སྲིད་སྤངས་པའི་མཚན་ཉིད་ཀྱི་ཁྱད་པར་གཙོ་པོར་དྲན་པའི་བསྟོད་པའོ། རིང་ནས་

[002A] །ཐུགས་ལ་སོགས་ཤོ་ལོ་ཀ་བདུན་ནི་འཕྲིན་ལས་ཀྱི་ཁྱད་པར་དྲན་པའི་བསྟོད་པ་ཡིན་ལ། དེ་ཡང་གཙོ་བོར་དམ་པའི་ཆོས་གསུངས་པ་
དྲན་པའི་བསྟོད་པའོ། །ཉིད་ཀྱི་བསྟན་ལ་སོགས་ཤོ་ལོ་ཀ་གསུམ་ནི་བྱིན་རླབས་དབུང་ཞུས་དང། ནམ་ཡང་ཁྱིམ་པའི་སོགས་ཤོ་ལོ་ཀ་ཐ་མ་ནི་སྨོན་ལམ་
སྟེ། བྱིན་བུ་སྨོན་ལམ་འདི་ནི་ཚེ་འདིའི་ཞེན་ལོག་གཙོ་བོར་བྱས་པའོ།།    ༈    །།རྗེ་རིན་པོ་ཆེའི་གསོལ་འདེབས་ལ། རབ་འབྱམས་རྒྱལ་པའི་
སོགས་ཤོ་ལོ་ཀ་གཉིས་ནི་ངོ་བོའི་ཁྱད་པར་དྲན་ནས་གསོལ་བ་བཏབ་པའོ། །ཐ་མལ་སྣང་དོར་སོགས་ཤོ་ལོ་ཀ་ལྔ་ནི་སྐུ་ཚེ་འདིའི་བསྟན་འགྲོད་ཕན་པའི་མཛད་པ་
འཕྲིན་ལས་དང་རང་ཅག་ལ་ཕན་པའི་བཀའ་དྲིན་དྲན་ནས་གསོལ་བ་བཏབ་པའོ། །སྙིགས་མ་ལས་ཀྱང་སོགས་བཞི་ནི་བྱིན་ཞུ་སྨོན་ལམ་མོ། །བསྟོད་

[002B] ཁྱད་པར་ཤེས་ནས་སྐྱབས་སུ་འགྲོ་བའི་ཕྱོགས་སུ་འདུའོ། །བྱིན་རླབས་ཞུ་བ་དང་སྨོན་ལམ་ནི། ཁས་ལེན་པས་སྐྱབས་སུ་བགྲོ་བ་དང། གཞན་དུ་མི་སྨྲ་བས་
སྐྱབས་སུ་འགྲོ་བའི་ཕྱོགས་སུ་འདུའོ། །འདི་དག་གིས་དཔེ་བླངས་ནས་བསྟོད་པ་སོགས་གཞན་མང་པོ་ལ་དཔྱོད་པ་དང། ཡོན་ཏན་ཤེས་པ་སོགས་སྐྱབས་སུ་འགྲོ་ཚུལ་ལའང་གོ་དགོས་ལ། ཡོན་ཏན་དང་ཁྱད་པར་རྣམས་ནང་ཕན་ཚུན་གཞི་
མཐུན་ཡོད་པ་འང་མང་ངོ། །མུན་སེལ་སྒྲོན་མེ་ནི། གཙོ་ཆེད་རྒྱུ་ལ་དཔྱོད་པའི་སྒོ་ནས་གཞུང་ལུགས་གདམས་པར་འཆད་པ་དང་རྒྱུད་ལ་རྟོགས་པ་བསྐྱེད་ཚུལ་བཤད་པ་ཡིན་ཞིང། གནད་ཀྱི་ལྡེ་མིག་ནི་གཙོ་ཆེར་འབྲས་བུ་ལ་
དཔྱོད་པའི་སྒོ་ནས་གཞུང་ལུགས་གདམས་པར་འཆད་བ་དང། རྟོགས་པ་བསྐྱེད་ཚུལ་བཤད་པ་ཡིན་ནོ། །དེ་ཡང་མུན་སེལ་དུ་རྒྱུ་གཙོ་བོར་བྱས་ཞེས་པའི་རྒྱུ་ནི་ཐོས་བསམ་བསྒོམ་པ་བྱ་ཚུལ་ཡིན་ལ། ལྡེ་མིག་ཏུ་འབྲས་བུ་གཙོ་བར་བྱས་
ཞེས་པའི་འབྲས་བྱུ་མི་ཕྱི་མའི་དལ་འབྱོད་རྟེན། མཐོ་རིས་གྱི་ཡོན་ཏན་སོགས་ཡིན་ནོ།    ༈    །དེ་ལྟར་རྒྱུ་འབྲས་གཉིས་ལ་རྟོག་དཔྱོད་བྱེད་པ་གཞིར་བཞག་ནས། རྟོགས་པ་སྐྱེ་བ་དང་འཕེལ་བ་དང་བརྟན་པར་འགྱུར་བའི་ཡན་ལག་ཏུ་བསམ་ནས་
ཡིག་གཞན་རྣམས་བྱས་བ་ཡིན་ནོ། །དེ་ལ་དམིགས་བརྩེ་མའི་ཁྲིད་དང་འགྲེལ་བ། རྗེའི་རྣམ་ཐར་རྒྱས་འབྲིད་བསྡུས་གསུམ། དེ་དང་བརྗོད་བྱ་མཐུན་པའི་ཡི་གེ་རྣམས་ནི་རྟོགས་པ་བསྐྱེད་པ་གཙོ་བོར་བྱས་ནི། སྐྱེ་འགྲེལ་བཏན་གསུམ་

[003A]༄༅། །གལ་མཁོ་ཆེ་བ་མེད་དུ་མི་རུང་བ་ཡིན་ནོ། །དྲན་པ་གསོབ་སོགས་ཉམས་ལེན་གྱི་ཡན་ལག་ཏུ་བྱེད་རྒྱུ་ཅེ། ལམ་རིམ་ཕྱི་ཆེ་བ་བཞིའི་རྣམ་གཞག་རྒྱུན་གྱི་ཉམས་ལེན། རྗེ་བཙུན་འཇམ་པའི་དབྱངས་ཀྱི་མན་ངག་
གཉིས། རྟོགས་པ་ཕྱེ་བའི་གཞི་ཚུགས་ཐབས་སོགས་ཆོས་ཚན་བཞི། ཁྱད་པར་ཤེས་པའི་བརྗེད་བྱང་སོགས་བཅུ་གཉིས། སྐྱབས་འགྲོའི་བསྔར་བྱང་སོགས་གཉིས། གླུ་ཚིགས་བརྒྱད། བསླབ་བྱ་སོགས་བཅུ་གཉིས་རྣམས་སོ།།    ༈    །།གང་ལ་
གཙོ་བོར་ཐོས་བསམ་རྒོམ་པ་བྱེད་པའི་གཞུང་ནི་ལམ་རིམ་ཆེ་ཆུང་ལ་བྱད་གོས་པར་གོ་བའི་ཆེད་དུ་ལམ་རིམ་གྱི་ཆེ་བ་བཞིའི་ས་གཅོད་བཤད་དོ། །རྟོགས་བ་གང་ལ་གཙོ་བོར་བྱེད་དགོས་པ་གོ་བའི་ཆེད་དུ་རྗེ་བཙུན་འཇམ་པའི་དབྱངས་ཀྱི་མདོ་ཕྱོགས་ཀྱི་གསུང་
བཀོད་དོ། །ཡི་དམ་ཆོས་སྐྱོང་གང་ལ་གཙོ་བོར་བསྟེན་དགོས་པ་གོ་བའི་ཆེད་དུ་སྔགས་ཕྱོགས་ཀྱི་གསུམ་བཀོད་དོ། རྒྱུན་གྱི་ཉམས་ལ་ནའི་ཀུན་སྨོད་འཚས་པར་གོས་པར་གོ་བའི་ཆེད་ཡིན། རྟོགས་པ་སྐྱེ་པའི་གཞི་ཚུགས་ཐབས་ནི་ཉམས་ལེན་བྱེད་
བའི་སྐབས་སུ་གང་ལ་བླང་དོར་བྱང་གོས་པ་གོ་བའི་ཆེད་ཡིན། ཆོས་པའི་གྲལ་དུ་ཚུར་པ་ནི། བླང་དོར་གྱི་ནང་ནས་ཚེ་འདིའི་ཞེན་པ་སྤང་བ་དང། གཙོ་ཆེར་ཨུ་ཚུགས་སྤོང་བ་སོགས་བཅུ་གསུམ་གོ་བའི་ཆེད་ཡིན་ནོ། །
ཁུ་བྱུག་གཱ་བའི་རྟོགས་བརྗོད་ཀྱི་མན་ངག་ནི། །ཆོས་བྱེད་པའི་ཚེ་དགེ་བའི་བཤེས་གཉེན་ལ་སྐྱོན་རྟོག་གི་བློ་སྤོང་བ་གོ་བའི་ཆེད་ཡིན། །ཆོས་ལ་སློབ་པའི་གོ་རིམ་གྱི་ཡིག་ཆུད་ནི། ཆོས་བྱེད་པ་ལ་སྒྱིད་

[003B] །ཁྱད་བར་ཤེས་པའི་བརྗེད་བྱང་སོགས་བཅུ་གཞིས་དང། སྐྱབས་འགྲོའི་བརྗེད་བྱང་སོགས་ཆོས་ཚན་གཉིས་རྣམས་གཙོ་ཆེད་ལམ་རིམ་གྱི་སྐྱབས་
འགྲོའི་ཡན་ལག་གོ་བའི་ཆེད་ཡིན་ནོ། །ཆོས་སྒྲུབ་པར་འདོད་པའི་གླུ་ཚིག་སོགས་བརྒྱད། བསླབ་བྱ་བཅུ་དགུའི་སྡོམ་ཚག་སོགས་བཅུག་ཞིས་རྣམས་ནི་ཡུན་རིང་དུ་ཆོས་བྱེད་པའི་སྐབས་སུ་དོན་གཉེར་མི་ཉམས་ཤིང། །
མི་རིགས་པའི་ཕྱོགས་ལ་འཇུག་པའི་བློ་ངན་སྤོང་བའི་ཆེད་ཡིན་པས། བླ་མ་རྣམས་ཀྱི་གསུང་མགུར་བསླབ་ཚིག་སོགས་དང། རྗེའི་རྣམ་ཐར་ཆེན་མོར་བྲིས་པའི་ཞལ་གདམས་མང་པོ་ལ་སྐབས་སྐབས་སུ་བ་ལྟ་རྟོག་དང་
མ་གྱུར་དུ་འཐེན་བ་གོ་བའི་ཆེད་ཡིན་ནོ།།    ༈    །།རྟོགས་པ་བསྐྱེད་པའི་རྐྱུ་རྐྱེན་ལག་ཏུ་ལེན་ཚུར་ནི། ལམ་རིམ་འདོད་དོན་ཀུན་འགྲུབ། དེའི་ཡན་ལག་ཏུ། མཎྜལ་གྱེ་འཁྲིད། དངོས་གྲུབ་ཀུན་འགྱུར་སོགས་
བཞི་སྐྱབས་སུ་ལ་གསལ་འདེབས་སོགས་བདུན། ཡེདྷརྨའི་འགྲེལ་པ། བསྙེན་ཡིག་དངོས་གྲུབ་ཀུན་འབྱུང། ཞག་གཅིག་གི་ཉམས་ལེན། དུས་དྲན་སོགས་ལྔ། བདེན་ཚིག་དཀོད་སྤྱོང་སོགས་བཅུ་རྣམས་
ཡིན་ནོ།།    ༈   །པོ་ཏི་གཉིས་པ་ལ། རྗེ་རིན་པོ་ཚེའི་རྣམ་ཐར་ཏེ། རྣམ་ཐར་བྱི་ཚིག་ཅོམ་ངག་ཏུ་ཀློག་པ་དང། རྣ་བས་ཐོས་པ་དང། གླེགས་པ་མ་མིག་གིས་མཐོང་བ་སོགས་ཀྱི་འབྲལ་བ་

[004A]༄༅། །ཕྲན་བུ་བཞག་བ་ལའང་ཕན་ཡོན་ཆེབས། །རང་གཞན་ཐམས་ཅད་ཀྱིས་སྐྱེ་བ་ཀུན་དུ་རྗེ་བླ་མའི་སློབ་མར་གྱུར་ན་ཅི་མ་རུང་སྙམ་དུ་བསམ་བ་སྟེ། རྒྱས་བ་ལས་འབྱུང་བ་རྣམས་ཀྱི་དོན་ཡིད་
ལ་འཛེན་བའི་ཕྱིར་བསྡུས་དོན་དང། སྙིང་བོ་ཙམ་བློ་ལ་བཇོག་བའི་ཕྱིར་ཤིན་ཏུ་བསྡུས་བ་དང། བར་བར་དུ་སྨོན་ལམ་གང་བ་བའི་ཕྱིར་རྗེས་སུ་འཛིན་བའི་སྨོན་ལམ་སོགས་ཐིས་བ་ཡིན་ཞིང། ཉམས་སུ་ལེན་པའི་མཁོ་བར་
ཨེ་འགྱུར་བསམ་ནས་ལོགས་སུ་ཡིག་ཆུད་བྲིས་བ་དང་ཡེང་ལགས། བཤད་མ་ཐག་བའི་སོགས་ཁོངས་སུ་བསྡུས་པ་ནི། བོ་ཏི་བརྒྱད་བར་རྣམ་ཐར་གྱི་ཟུར་རྒྱན་དང། མཛད་འཕྲིན་གྱི་ཆ་ཤས་འཕྲན་བུ་བྲིས་པ་
སོགས་སོ།། །བོ་ཏི་གསུམ་བ་ལ། རྒྱན་འགྲོལ་དངོས་གྲུབ་གུན་འབྱུང་སྟེ། འདི་ནི་མུན་སེལ་སྒྲོན་མར་ཐོས་བསམ་སྒོམ་བ་བྱ་དགོས་བར་བཤད་བའི་ཐོས་སོགས་བྱར་རྒྱུའི་གཞུང་གི་གཙོ་
བོ་ཡིན་ཞིང། དེ་ཡང་ལེ་ཚན་བཅུང་བྱས་བ་ཡོད་ཅིང། ལས་དང་བོ་བའི་དུས་ཀྱི་ཉམས་ལེན་ནས་བཟུང་སྟེ་སངས་རྒྱས་ཀྱི་སའི་བར་གྱི་ལམ་གྱི་ངོ་བོ་དང། དེ་རྣམས་རྒྱུད་ལ་སྐྱེ་བའི་རིམ་བ་གོ་བའི་ཆད་དུ་ལམ་
བསྒྲིགས་དང་བཅས་བཤད་དོ། །ཡང། འདོད་ལྷའི་རྣང་ཚན་རྒྱལ་ཆེན་བཞི་དང་སུས་བཅུ་རྩ་གསུམ་བའི་བཅི་བའི་སྡུག་བསྔལ་ཏེ་འདི་ནི་ལམ་རིམ་དང་ཕར་ཕྱིན་ལ་སྤྱོར་རྒྱུ་ཡིན། ལུས་མི་གཙང་བ་བསམ་ཚུལ་བདི་

[004B] བུང་མེད་ལ་ཆགས་བ་སྤོང་བའི་གསུང་ཚན་བ་གཞིས། འགྲོ་བ་གང་ལས་སྐྱེས་བའི་རྟགས་འདི་ཡང་ཞེན་ལོག་བྱམས་བ་བསྒོམ་བའི་ཕན་ཡོན་ཆོས་གྱི་ཡོན་ཏན་
རྒྱུ་མ་མཁན་བཟང་པོའི་མཛོའི་དོན་བསྡུས་ཏེ་སངས་རྒྱས་ཀྱི་ཡོན་ཏན་ནོ། །གསེར་ཕྲེང་གིད་སུའི་གསུང་འགའི་ས་བཅད་དི་དཔེ་ཆ་བལྟ་རྟོག་བྱེད་ཚུལ་ལ་གོ་དགོས་བ་ལིན།།    ༈   །བ་ཏ་བཞི་བ་ལ་
མངན་ཏགས་རྒྱན་གྱི་བཤད་བྱ་རྩ་བའི་རྨ་བ་ཡུམ་འབུམ་བའི་ས་བཅད། །ཉི་ཁྲིའི་ས་བཅད། བརྒྱད་སྟོང་བའི་ས་བཅིང་དང། གནན་ཡང་རྒྱ་གཞུང་འགའི་མཚན་བྱང། ཡུམ་གྱི་མདོ་དང་མངོན་རྟོགས་རྒྱན་གྱི་འགྲེལ་
བའི་གྲངས། སྟོན་བ་སངས་རྒྱས་བ་དང་ཆོས་འཁོར་གྱི་ཡིག་ཆུང། ཀྲྀ་བྀའི་རྨི་ལམ་གྱི་ཏགས། མདོ་སྡེ་བསྐལ་དབང་གི་བརྗེད་ཐོ། དཀོན་བརྩེགས་ཀྱི་བརྗེད་བྱང། མུ་སྟེགས་དང་སྲོ་དགེ་སྤྱོང་བམ། ཤོ་ལོ་ག་
དཅས། བློ་སྦྱོང་ནོར་བུའི་ཕྲིང་བ་འདི་བླང་དོར་བསྟན་བ། དགེ་བཤེས་ངག་དབང་རྒྱལ་མཚན་གྱི་དྲི་སལ་ནོ། འདི་ཡན་པར་བྱིན་དང་སྤྱོར་གྱུ་ཡིན། དགའ་སྔོན་སོགས་ངག་ཞིང་ས་སྐྱ་བའི་སྨོན་ལམ། འབྲེལ་ཆང་ལ་
ཕན་བའི་སྨོན་ལམ། ཆོས་མཐུན་གྱིས་འཚེ་བའི་སྨོན་ཚིག་འདི་བྱི་ཀུན་དུ་ཉེ་བར་ཕན་བའི་འདོད་གསོལ་སྨོན་ལམ། འདི་བྲེར་བསྟན་བའི་མདོའི་སྨོན་ལམ། དམིགས་བསལ་སོམ་ཞལ་མ་སྟེ་དྲུག་པོ་

[005A]༄༅། །ལམ་རིམ་དང་སྤྱར་ནས་ལག་ཏུ་ལེན་རྒྱུ་ཡིན། བྱམས་པ་གླིང་བསྐོར། འདིར་བྱམས་གཞུང་ལ་སྤྱད་ནས་བལྟ་རྒྱུ་ཡོས། བླ་མཁྲི་འདོན་དབུ་མཛེད་དགེ་བསྐོས་བསྒོ་ཚུལ་སོགས། སྟོང་
སྙིང་ལ་ཆན་འབུལ་ཚུལ། མི་སྤྱིའི་བསྡོ་བསྟེ་བཞི་པོ་འདུས་སྡེ་ལ་མཁོ་བའོ། །བསླབ་ཚིག་སྙིང་གི་ནོར་བུ། བསླབ་ཚིག་བསམ་འཕེལ་ནོད་སྟེ། ནང་བཅད་བྱི་གཏམ། བསམ་དོན་འགྲུབ་པའི་བསླབ་ཚིག་སྟེ་
བཞི་པོ་ཐོས་བསམ་སྐོང་གཉིད་བྱེད་པ་ལ་མཁེ་བ། སྐྱེ་བའི་སྡུག་བསྔལ་བསམ་ཚུལ། འཆི་བའི་སྡུག་བསལ་བསམ་ཚུལ་ཏེ་གཉིས་པོ་ལམ་རིམ་དང་རྟེན་འབྲེལ་ཡན་ལག་བཅུ་གཉིས་དང་སྦྱར་ནས་བརྟག་རྒྱུ་ཡིན། འདི་ཡན་མདོ་
ཕྱོགས་སོ། །རྡོ་རྗེ་འཇིགས་བྱེད་དཔའ་གཅིག་གི་བླ་མ་བརྒྱུད་འདེབས། ནང་མཆོད་འབུལ་ཚིག་མངོན་རྟོགས་མདོད་བསྡུས་ཀྱི་དམིགས་རིམ། སྔགས་སྡོམ་ཐོབ་བདག་ལ་མ་ལོ་བ་ཕྲན་ཚོགས་
ཁ་སྐོང་སྦྱིན་སྲེག་སྨོན་ལམ་བཅས། བཅུ་ཆ། དཔའ་གཅིག་གི་བསྙེན་ཡིག་ཁ་སྐོང་སོགས་ལ་མཁོ་བའི་ཡིག་ཆུང་བཞི། རྒྱས་པའི་ཁྱད་པར། དབང་གི་ཁྱད་པར། དྲག་པོའི་ཁྱད་པར། དྲག་པོའི་ཐབ་བྱ་ཚུལ་
སྤེལ་ཚིག་མང་པོ། ཡིད་ཀྱི་སྤྱིན་སྲེག་སྟེ་བཅུ། ལྷ་བཅུ་གསུམ་མའི་བརྒྱུད་འདེབས། ནང་མཆོད་འབུལ་ཚིག་བཅུ་གསུམ་མའི་བུ་མཆོག་སྙན་གསན་སོགས་ཀྱི་དམ་པ། སྒྲུབ་མཆོད་ཀྱི་གཏང་དག་སྟེ་ལྔ་

[005B] བདུད་རྩིའི་འཁུ་སྒྲུབ་ཚུལ་ཏེ་གཉིས། རབ་གནས་ཀྱི་ཆོ་ག་ཀླུའི་ཐུམ་གཏེར།།    ༈   །བོ་ཏི་ཝ་པ་ལ། རྣམ་འགྲེལ་མཆོད་བརྗོད་དང། །ཆོས་དང་དགེ་འདུན་གྱི་ཡོན་ཏན་བཤད་པ་
ནི་སྐྱབས་གྲོའི་ཕྱོགས་སུ་འདུའོ། །ཆོས་སྤྱོར་བཅུ་ནི་ཉམས་ལེན་ནོ། །དེ་ཡང་དམ་པའི་ཆོས་འབྲི་བའམ་དབྲིད་འཇུག་པ་ནི་ཆོས་སྤྱོར་གཅིག་ཡིན། རྟེན་ལ་མཆོད་པ་ནི་གཅིག་སྤྱིན་བ་གཏོང་བ་མཆིལ་སྣབས་སྔགས་
ཀྱིས་གཏོང་བ་སོགས་ནི་གཅིག་ཆོས་ཉན་པའམ་དཔེ་ཆ་བལྟ་བ་ནི་གཅིག་དྤ་ཀེག་པོ་ནི་གཅིག་ཆོས་ཀྱི་ཚིག་དོན་ཐོད་འཛིན་པ་ནི་གཅིག་གཞན་ལ་འཆད་པ་ནི་གཅིག་ཉིན་ངའི་ཁྲེ་ཏན་ནི། གཅིག། ཆོས་ཀྱི་དོན་
བརྟག་ཅིང་བསམ་པ་ནི་གཅིག་བསྐོམ་པའི་གཅིག་སྟེ་བཅུ་སོ་སོའི་ཕན་ཡོན་དཔག་མེད་དུ་གསུངས་སོ།།    ༈    །།ལས་བརྒྱ་བ་སོགས་ཀྱི་བརྗེད་བྱང་ལས། འཕྱེ་བའི་བྱུང་བ་ལ། དེ་དང་རྒྱུས་གཅིག་པའི་སྔོན་དུས་
ཁྱ་མི་རེས་དང་གི་ཕུ་པོ་ཕྱིང་འོང་ལ་ཁྲོས་ནས་འཕྱེ་བ་བཞིན་ཞེས་སླས་བདེ་ནི་རྫོགས་བྱེད་ཀྱི་ལས་སུ་གྱུར་ཏེ་སྐྱེ་བ་མང་པོར་འགྲོ་མི་ཐུབ་པའི་འཕྱེ་པོར་གྱུར་ཏོ་ །སྐུན་པོ་རྣམས་ཀྱིས་གྲི་བརྡང་བ་སོགས་གསོད་གྲབས་བྱས་པས་ཤིན་ཏུ་
སྐྲག་པ་དང། སངས་རྒྱས་ལ་སྐྱབས་སུ་སོང་བས་སྡིག་བ་དག་ནས་སངས་རྒྱས་དང་མཇལ་ཏི་དགྲ་བཅོམ་ཐོབ་པོ། །འདིས་སྐྱབས་འགྲོའི་ཕན་ཡོན་ཤེས་པར་བྱ་ཞིང། རང་ལ་རྨི་ལྟས་ངན་པ་བྱུང་བ་དང། གཞན་གྱི་གནོད་པ་

[006A]༄༅། །ལ་སྐྲག་པ་དང། ན་ཚ་གང་བ་སོགས་བྱུང་བ་ལ། བླ་མ་ཡི་དམ་ཆོས་སྐྱོང་སོགས་ཀྱི་སྐྱབས་ཡུལ་ལ་སྐྱབས་སུ་འཕེན་འཇིགས་པ་དང་སྡུག་བསྔལ་ལས་བྲང་བར་འགྱུར་བ་ཤེས་པར་བྱ་
འཕྱེ་པོ་ལ། མི་ཉིད་དབུས་སྐྱེས་དབང་པོ་ཚང། །ལས་མཐའ་མ་ལོག་གནས་ལ་དང། །ཅེས་པའི་རང་འབྱོར་ལྔའི་ནང་ནས་དབང་པོ་མ་གཏོགས་ཚང་བ་དང། གཞན་འབྱོར་ལྔ་ལས། སངས་རྒྱས་བྱོན་དང་དེས་
ཆོས་གསུངས། །ཞེས་པ་རྣམས་ཚང་བ་དང། འཇིགས་སྐྱོབ་ཀྱི་བསམ་པས་སངས་རྒྱས་གཅིག་ལ་སྐྱབས་སུ་སོང་བའི་ཕན་ཡོན་ལ་བསམས་ནས། ད་ལྟ་རང་ཅག་ལ་སངས་རྒྱས་ཀྱི་སྡུལ་བ་བླ་མ་བཟང་པོ་དང་
མཇལ་བ་སོགས་ལ་གོ་བར་བྱ། ཡང་འབྱེ་བོའི་སྔོན་གྱི་མིངས་རབ་ཏུ་བྱུང་ནས་བསླབ་སྡོམ་བསྲུངས་བ་དང་སྨོན་ལམ་བཏབ་པ་ནི་འཕེན་བྱེད་ཀྱི་ལས་སུ་གྱུར་ཏེ་མིང་སྐྱེས་པ་དང་སངས་རྒྱས་དང་མཇལ་བ་སོགས་སུ་
གྱུར་ཏོ། །ཕོངས་པའི་བྱུང་བ་ལ། སྔོན་ཕོངས་པ་ཞེས་བྱ་བའི་རྒྱལ་པོ་ཞིག་གིས་དགྲ་བཅོམ་པ་ལྔ་བརྒྱ་ཁྲུག་གིས་བཞུས། གསལ་ཤིང་ལ་བསྐྱོན་པ་དང། །མཚོན་གྱིས་བུག་པ་དང། ཁྱིས་ཟར་བཅུག་
པ་སོགས་བྱས་པ་ནི་འཕེན་རྫོགས་གཉིས་ཀར་གྱུར་ཏེ་བསྐལ་པ་མང་པོར་འམྱལ་བར་སྐྱེས། སྡང་བའི་མིག་གིས་བལྟས་པས་ལོང་བར་གྱུར། བརྡེག་འཆོག་སོགས་ཀྱིས་ལུས་ལ་རྨས་ཁྱབ་པ་དང་སྲོག་གས་ཀྱིས་

[006B] །དེ་ལྟ་བུ་རྣམས་ནི་ལམ་རིམ་གྱི་ལས་འབྲས་དང་ཕར་ཕྱིན་གྱི་བདེན་བཞི་རྟེན་འབྲེལ་སོགས་དང་སྦྱར་ནས་དབྱོད་རྒྱུ་ཡིན་ནོ། །ཞལ་ཏ་བའི་བྱུང་བ་སོགས་གཞན་ཐམས་ཅད་ལ་སྦྱར་ནས་
དེ་རྣམས་ཀྱིས་བྱས་པའི་ཡན་ལག་གཉིས་པ་འདུ་བྱད་ཀྱི་ལས་དང། དེའི་འབྲས་བུ་སྐྱེ་བ་རྒ་ཤིའི་སྡུག་བསྔལ་དང། སྡུག་བསྔལ་མྱོང་བའི་མིང་གཟུགས་སྐྱེ་མཆེད་རེག་ཚོར་ཇི་ལྟ་བུ་དང། སྲེད་ལེར་གྱིས་ལྟར་གསོག་
སོགས་ནི་གཞུད་དུ་ཁ་ཅིག་གསལ་བར་གསུངས་པ་ལས་གཞན་ལ་སྦྱར་ནས་དབྱད་དགོས་པ་སོགས་བློ་ལ་བཞག་ནས་ལེགས་པར་ངོས་གཟུང་བའི་བར་དུ་བརྟག་པར་བྱའོ། བརྡད་ཐེ་སྣ་ཚོགས་ལས་འབྱུང་བདག་ལ་སྐབས་
བརྟུན་གྱིས་རིགས་པ་འཕེལ་བ་དང། ལས་འབྲས་དང་མི་རྟག་པ་སོགས་ལ་སྤྱོར། སྒྲ་རྒྱན་སོགས་ཀྱི་ཡིག་ཆུང། འདི་ཡན་མདོ་ཕྱོགས་སུ་འདུལ། འདིར་སྔགས་ཕྲན་ཡང་ཡོད། དེ་རྗེས་སྔགས་ཕྱོགས་ཏེ། དེ་ཡང་
ཀུན་དག་གི་སྐོར་ལ་ཆོས་ཚན་བཅུ་བཞི་ཡོད། ཚེ་དཔག་མེད་ཀྱི་ཆོས་ཚན་བརྒྱད། མ་ཎི་རིལ་སྒྲུབ། ཐུགས་རྗེ་ཆེན་པོའི་མངོན་རྟག་པ། སྨན་བླའི་ཕོ་བྲང་གི་དྲིག་རྟབ་བས་སོགས་ཀྱི་ཐིག་སེང་གདོང་མའི་སྒྲུབ་ཐབས་
ཁྱབས་ཁྲུས་བཞི། མེ་བསོ། འམ་ཚད་གསུམ། འབུམ་ཁང་དངོས་ཙཚ་གཉིས་མེད་ལ། འདིའི་ནང་དུ་རྒྱལ་རབས་དང་སྒྲ་རྒྱན་སོགས་བྲིས་པའི་དགོས་པ་ནི། སྒྲ་རྒྱན་གྱི་མཇུག་ཏུ། རིག་

[007A]༄༅། །གནས་དུ་མ་ལ་ཐོས་པ་བྱས་ན་གཞུང་ལུགས་ཀྱི་དོན་ལ་བརྟག་པ་དང། རིག་པའི་སྒོ་དུ་མ་ནས་བསམ་བསྒོམ་བྱེད་པ་ལ་མི་རྨོངས་ཤིང་མུན་འཐོམ་དུ་རྡུགས་བར་མི་འགྱུར་ས་
སོགས་མཁོ་ཆེབས་རློ་ལྡན་དག་གིས་ནད་རིག་པ་གཙོ་བོར་བྱ་ཞིང། ཐ་སྙད་ཀྱི་རིག་གནས་ལའང་གང་འཚམ་གྱི་ཐོས་པ་བྱའོ། །ཞེས་དང། །འདིས་ཀྱང་རང་གཞན་ཐམས་ཅད་ལུང་རིགས་མན་ངག་མཐའ་དག་ལ་
མཁས་པར་གྱུར་ཏེ། དབྱར་འཇོག་གི་སྒོམ་གྱིས་རྟོགས་པ་མཆོག་འཐོབ་པའི་རྒྱུར་གྱུར་ཅིག་ཞེས་པ་ལྟར་དང། མེ་ལྷ་མཆོད་པ་སོགས་འགའ་ཟུད་ནི། ཕྱོགས་འདིར་སྔ་མོ་ནས་དེ་འདྲའི་སྲོལ་ཞིག་འདུག་ཀྱང་
གཞི་སུ་ལ་མཆོད་པ་ངོས་འཛིན་མེད་པ་དང། བསམ་པ་དང་སྦྱོར་བ་ལ་ཡང་ཆོས་དང་མཐུན་མི་མཐུན་སྣ་ཚོགས་པ་ཡོད་པས་བཅོས་ན་འགའ་ཞིག་ལ་བན་པར་ཨེ་འགྱུར་བསམ་པ་ལགས་སོ།།    ༈   །པ་ཏི་
དྲུག་པར། ཆོ་བ་སྐྱོད་ལ་མཚད་གཏོར་འབུལ་བ་སོགས་ཀྱི་སྐོར་ཏེ། །མགོན་པོ་ཆོས་རྒྱལ་རྣམ་སྲས་སོགས་ཀྱི་གཤེགས་གཏོར་འབུལ་ཚུལ། གཏོར་ཐོར་དང་དྲུག་ཅུ་པའི་ཆོག་རྟ་མགྲིན་གུར་མགོན་སྐུ་ལྔ་
བཀྭན་ལོ་ཡེ་རྣམས་ཀྱི་བསྐད་གསོ། དགྲ་ལྷ་མཆོད་ཚུལ། གཏོར་མ་བཟོ་ཚུལ། ས་ཆོག་ལྟོ་འཕྱེ་བརྟག་ཚུལ། །ལྷ་ཐོ་བརྩིགས་ཚུལ། །ཚར་འབེབས་ཀྱི་ཆོག་སྨན་གྱི་སྐོར་འགའ་རྣམས་སོ། །

[007B]
ལགས་སོ།།    ༈   །པོ་ཏི་བདུན་པ་ལ་རྩིས་སྐར་ཏེ། སྐར་རྩིས་ཀྱི་དགོས་པ་ཕལ་བ་ནི་ལོ་ཟླ་ཞག་དང་གཟའ་སྐར་སོགས་ལ་བརྟེན་ནས་འཕྲལ་གྱི་བྱ་བྱད་བླང་དར་ཤེས་ནས་སྤོང་ལན་བྱེད་པ་ཡིན་ལ། འོན་ཁྱད་ཁྱད་
བར་བའི་དགོས་ཡིན། སོ་ཐར་གྱི་སྡོམ་པའི་བོགས་ནོད་བྱེད་པ་ལ་ལོ་ཟླ་ཞག་དང་དུས་ཆོད་རྣམས་ཤེས་ནས་བསྙེན་བཀུར་གྱི་གནས་སོགས་ཤེས་པ་དང། གསོ་སྤྱོང་དང་དཔྱར་ཁས་ལེན་སོགས་གོ་པ་དང། རྒྱུན་གྱི་ཉམས་ལེན་
བྱེད་པ་དག་གེས་ཀྱང་སྔ་དྲོའི་ཆོས་སྦྱོང་དང་གུད་དང་ཕྱི་དྲོའི་ཆོས་སྤྱོད་དང། དུས་ཆེན་བྮ་དང། དབྱར་དགུན་གྱི་ཉི་ལོག་དང། དུས་ཚིགས་རྣམས་ལས། ཚེ་དང་ལྡན་པ་དག་སང་གི་སྐྱ་རངས་ཤར་བའི་ཚེ། སག་སོགས་
ཀྱི་དེ་ཙམ་ནི་འདས། ད་ཙམ་ནི་ལུས། ཞེས་སོགས་ཀྱིས་དྲན་པ་གསོས་ནས་ཆོས་ལ་འབད་པ་དང། འདུས་ཚོགས་ཀྱི་ལས་བྱེད་རྣམས་ཀྱིས་ཀྱང། དཔྱིད་ཆོས་དང་དབྱར་ཆོས་སོ་ངས་ཚེས་ཐག་ཚས་འཚམས་ཀྱེ་བྱ་
བྱང་གོ་བ་དང། དབྱར་དགུན་གྱི་སྒོམ་སྒྲུབ། སྟོན་དཔྱིད་ཀྱི་བས་བསམ་གྱི་དུས་ཚོད་འབྱད་པ་དང། རང་རང་གི་ན་ཚོད་གན་གཞོན་ལ་རྩིས་ནས། ད་ནི་མང་ལ་བྱིས་པ་ཆུང་དུ་ཅི་ཡང་མི་ནུས་པ་ནི་

[008A]༄༅། །མིན། ཡང་ལགས་ནས་ནུས་པ་ཆེས་ཆེར་ཉམས་པ་ནི་མིན། དེ་ཅིའི་ཕྱིར་ཉིན་མཚན་དོན་མེད་དུ་འདའ་བར་བྱེད་སྙམ་ནས་ཆོས་ལ་གཞོལ་བ་དང། སྡོམ་པ་བླངས་
ནས་ལོ་བླ་ཇི་ཙམ་སོང་བ་ལ་བསམས་ནས་ཆོས་པ་གཞོལ་བ་དང། རང་པས་བསླབ་པ་གཞོན་བ་རྣམས་ལུང་རྟོགས་ཀྱི་ཡོན་ཏན་མཐོན་བོང་སླེབ་འདུག་ཀྱང་དང་ཉིད་ཡེམ་འཕགས་པ་ལ་བསམས་ནས་ངོ་ཚ་སྐྱབ་སོགས་
དང། སྔར་འདས་སོང་པའི་ལོ་ཟླ་རྣམས་སུ་དོན་བཟང་པོ་གང་དང་གང་བསྒྲུབས་ཟིན་པ་དང། ད་ལྟ་གང་གང་སྒྲུབ་དགོས་པ་ལ་བསམ་ནས་བརྩོན་འཐུས་བསྐྱད་དགོས་པ་སོགས་རྩིས་ཀྱི་དགོས་པ་ཤེས་ནས་བླང་དོར་ལ་
འབད་པར་བྱའོ། །གསང་སྔགས་ཀྱི་ཉམས་ལེན་བྱེད་པ་དག་ལ་ནི་ཕྱི་ནང་གཞན་གསུམ་སྦྱར་ནས་སྒོམ་བྱེད་པའི་དོན་ཆེན་པོ་ཡོང་པར་སྣང་ངོ། །རིག་གནས་གང་ལའང་སྤྱོར་བར་མི་བྱེད་པ་དང། །རྣམ་གཡེང་
དག་འཁྱལ་བཟའ་བཏུད་སོགས་ཀྱིས་མི་ཚེ་དོན་མེད་དུ་འདའ་བ་ནི་ཤིན་ཏུ་པངས་པ་སྟེ། ས་རྐྱ་པཎ་ཆེན་བྱིས། ཕན་དང་མི་ཕན་མིང་བྱེད་ཅིང། །བློ་དང་བོས་པ་མི་བགྲུབ་པར། །ལྟོ་འགྲངས་འབའ་ཞིག་དོན་གཉེར་
བ། །སྤུ་མེད་པ་ཡི་ཕག་པ་ཡིན། །ཞེས་དང། གདན་བཟའ་བཏུད་ཡོད་དེང་རྐྱུག་དགོས་ངའི་བྱ་བ་བཅོལ་ཡང་འབྲོས། །གདམ་དང་བ་ཉ་དགད་ཤེས་ན་ལང། མཇུག་མ་མེད་པའི་ཁྱི་རྒན་ཡིན། །

[008B] །དྲངས་མ་ཐག་པའི་ཆོབ་ས་བཅད་དེ་ནི་འདྲ་ཆོས་དང་མའི་ཅ་བའི་ཀྱང་པར་གྱི་སྒོ་ནས་བསྟན་པ་ཡིན་
ལ། དེ་ཡང་མིང་ནང་ཀ་གི་ཕག་དང་འདྲ་བའི་ཆོས་ནི། ཕན་གནོད་ལ་མིང་བྱོད་པ་དང། ཡོན་ཏན་སྨོབ་བར་མི་བྱེད་པ་དང། བཐའ་བཐུང་གིས་ལྟོ་ཞ་གེངས་པ་ཅོམ་ལ་ཞེན་པ་སྟེ་གསུམ་ཡིན་ལ། མ་འདྲ་པའི་
ཁྱད་པར་ནི་ལུས་ལ་ཕག་གི་སྤུ་མེད་པ་ཙམ་ཡིན་པར་བསྟན་པ་ཡིན་ནོ། ཡང་ཁྱིད་ང་འདྲ་བའི་ཚོས་ནི། བཟའ་བཏུང་ཅོམ་ཚོལ་བ་དང། གཞན་གྱིས་ཆོས་དགེ་བ་ལ་བསྐུལ་ཡང་མི་ཉན་བ་སྟེ་གཉིས་ཡིན་ལ་
མི་འདྲ་བའི་ཁྱད་པར་ནི། ངག་འཁྱལ་དང་རྩོད་མོའི་གཏམ་ལ་བ་ནུས་ཤིང་མཇུག་མ་མེད་པ་མ་གཏོགས་དོན་ལ་ཁྱི་གན་ཡིན་ཞེས་སྨད་པར་མཛད་དེ།།    ༈   །པོ་ཏི་བརྒྱད་པ་ལ། རྗེའི་རྣམ་ཐར་ཕྱི་
ཐུར་རྒྱན་ནི་རྗའི་རྣམ་ཐར་ཆེན་མར་འདུའོ། །ཐོར་བུ་སྣ་ཚོགས་ལ་ཆོན་པ་ཉི་ཤུ་ལས། རྗེའི་མཛད་འཕྲིན་གྱི་ཆ་འགའི་བརྗེད་ཐོ། ཁྲུས་དང་ཙན་དན་བྱི་བརྗོད་ཐོ་གཉིས་ནི་ནམ་ཐར་དུ་འདུའོ། །ཁྱད་པར་ཤེས་པ་
སོགས་དང། རབ་ཉེར་ལྔ་སོགས་ཚན་པ་བཅུ་གསུམ། དགའ་ལྡན་རིལ་བུ་གཉིས། སྟོང་མཆོད་གཉིས་རྣམས་ཀྱང་ཉམས་ལེན་ཅི་རིགས་བུ་འདུའོ། ཆོས་གོས་ལ་དད་པའི་སྒོ་འབྱད། གཞི་གསུམ་ཉམས་ལེན་

[009A]༄༅། །གཞི་གསུམ་ཉེར་མཁོ། བསྙེན་རྫོགས་སྒྲུབ་ཚུལ་གྱི་ཉམས་ལེན་དང། བོ་ཏི་དང་པོང་བྲིས་པའི་དུས་དྲན་སོགས་འདུལ་བའི་སྐོང་རྣམས་ནི་རྟོགས་པ་སྐྱེ་
འཕལ་སོགས་ཀུན་ལ་མཁོ་བ་དང་ཅག་རབ་ཏུ་བྱུང་བ་རྣམས་ལ་མེད་དུ་མི་རུང་བ་ཡིན་ཞིང། ཆོས་གོས་ཀྱི་ཚལ་བུ་ལུས་ལ་བཅད་པ་སོགས་ཀྱང་འཁོད་པ་ལས་གྲོལ་ནས་སངས་རྒྱས་ཀྱི་གོ་འཕར་འཐོབ་
པར་འབྱུང་པར་གསུངས་བས་བསླབ་སྡོམ་བསྲུང་བར་མ་ནུས་ཀྱང་འདུལ་བསྙིང་པོ། དག་ཏུ་འདོན་པ་ལན་ཆད་ཀྱིས་བག་ཆགས་ཅི་འརྫོག་བྱེད་པ་དགོས་པ་དགོས་བའི་ཆེད་དུ་བྲིས་པ་ཡིན་ནོ། །གྲོ་བཞིན་
ཀྱིས་ཀྱི་གཏམ་རྒྱུད་སོགས་ལྔ་ནི་ལས་འབྲས་སུ་འྡུའ། །གཞན་ཡང། ཀུན་རིག་གི་སྐོར་གསུ་པ། མགོན་པོའི་སྔགས་སོགས་དྲུག་རྩིས་གཉིས། གཏེར་བུམ་སོགས་
གསུམ་ཡོད། ཆོས་ལ་འཇུག་ཚུལ་ནི་པོ་ཏི་དང་པོད་ཡོན་པའི་མུན་སེལ་སྒྲོན་མེ་དང་བརྗོད་བྱ་མཐུན་ནོ།།    ༈   །པོ་ཏི་དགུ་པ་ལ། ཞྭ་སེར་གྱི་ཚིགས་
བཅད་སོགས་བདུན། ལམ་ཁྲིད་བཇེད་བྱང་སོགས་བཅུ། བོད་དུ་འདུལ་བ་བྱུར་ཚུལ་སོགས་བཞི། མཁར་གསིལ་གྱི་མཚོན་དོན། ལྷ་ཁང་གིས་བྱིན་བརླབ་དགོས་པ་

[009B] དྲིས་ལན་སོགས་ལྔ། བོད་ཡིག་གི་འཇུག་ཚུལ་སོག་པ། ཚོགས་འཁོར་གྱི་ཆོ་ག་སོགས་གཉིས། །གདུགས་དཀར་གྱི་ཆོས་སྐོར་བརྒྱད། ཞི་བྱེད་
སྤྱིན་སྲེག་རྒྱས་བྱེད་སྤྱིན་སྲེག་དགྲ་ལྟའི་རྟེན་འཇུག་ཚུལ། ས་བདག་གདོན་འགྲོལ། བསྲུང་བ་ལྔའི་བྱབས་ཁྲུས་རྣམས་སོ།།    ༈   །པོ་ཏི་
བཅུ་པ་ལ་མཚན་ཉིད་ཀྱི་སྐོར་ཏེ། ཚོགས་སུ་ལངས་ནས་ཆོས་འཁོར་གྱི་བཤད་པ་བྱ་ཚུལ། ཆོས་འཁོར་གྱི་མཐའ་དཔྱོད། །ཚོགས་ལངས་ཀྱི་དགོས་པ། བྱམས་
གཞུང་གི་གཉིས། ཉན་ཐོས་ཞི་ཚོལ་མའི་གཉིས། སེམས་བསྐྱད་ཀྱི་གཉིས། སྐྱབས་གསུམ་གྱི་གཉིས། བགྲ་གླང་གལ་ཆེ་བ་སོགས་གསུམ། རྗེས་
ཁྱབ་ལྡོག་ཁྱབ་སོགས་གསུམ། བསྲེ་བསླད་སྤོང་པའི་གཏམ། དབང་རྣོན་དང་བ་སྐྱེ་ཚུལ་གྱི་ཡིག་ཆུང་བཅུ་བཞི། བསྡུས་གའི་སྐོར་རྣམས་སོ། །
གོང་དུ་བརྗེད་པ་དག་གིས་རིགས་འགྲེས་ནས་བླ་མ་དམ་པ་རྣམས་ཀྱི་གསུང་འབུམ་ལ་རྟོག་དབྱོད་བྱའོ། དེ་ལྟར་རང་འདོད་དང་གཞན་དབང་གིས་གསར་དུ་བརྩམས་པའི་

[010A]༄༅། །ཆོས་རྣམས་ཀྱི་དགོས་པ་དང་བསྡུས་དོན་བསྟན་པ་འདིས་ཀྱུད་བསྟན་འགྲོ་ཡོངས་ལ་ཕན་ཐོགས་པར་གྱུར་ཅིག། །།
མངྒ་ལཾ།། །།
་འྡིའཱི་པར་གྱི་ཡི་གེ་པ་ནི་དགེ་ཚུལ་སྐལ་བཟང་རྡོ་རྗེའོ།། ། ་སྐྱེ་ཞིང་སྐྱེ་བ་དག་ནི་ཐམས་ཅད་དུ། །འདྲེན་མཆོག་བླ་མ་ཁྱོད་དང་མི་འབྲལ་ཞིང། །མགོན་པོ་ཁྱོད་ཀྱི་ཐུགས་ཀྱི་བཅུད་ཕྱུང་བ། །ལེགས་བཤད་བདུད་རྩིའི་རོ་ཡིས་འཚོ་བར་ཤོག། །།
ཨོཾ་མ་ཎྀ་པདྨེ་ཧཱུཾ། ཨོཾ་ཨཱ་ར་པཱ་ཙ་ནི་དཧྲིཿ་ཨོཾ་བཛྲ་པཱ་ཎྀ་ཧཱུཾ་ཕཊ་

[010B][BLANK PAGE]


