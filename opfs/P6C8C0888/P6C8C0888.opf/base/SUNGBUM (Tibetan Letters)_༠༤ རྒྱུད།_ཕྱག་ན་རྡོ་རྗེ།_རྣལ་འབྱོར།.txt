   ༈    ཕྱག་རྡོར་གཏུམ་པོ་ཁྱུང་ལྔའི་བདག་བསྐྱེད་རྗེས་གནང་བཞུགས་ །    ༈    འདིར་ཕྱག་རྡོར་གཏུམ་པོ་ཁྱུང་
ལྔའི་བསྒོམ་བཟླ་བྱ་ཚུལ་ནི། དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ། །འཕགས་
པའི་དགེ་འདུན་རྣམས་ལ་སྐྱབས་སུ་མཆིའོ། །ལན་གསུམ་གྱིས་སྐྱབས་འགྲོ་དང། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་གསང་བའི་བདག་པོ་གཏུམ་པོ་ཁྱུང་ལྔ་
བསྒོམ་པར་བགྱིའོ། །ལན་གསུམ་གྱིས་སེམས་བསྐྱེད། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་པཾ་ལས་པདྨ་དང། རཾ་ལས་ཉི་མའི་སྟེང་དུ། ཧཱུཾ་ལས་རྡོ་རྗེ་ཧཱུཾ་གིས་མཚན་པ་
ཡོངས་སུ་གྱུར་པ་ལས། རང་ཉིད་ཕྱག་ན་རྡོ་རྗེ་གཏུམ་པོ་སྐུ་མདོག་མཐིང་ནག་ཁྲོ་བོའི་ཉམས་དང་ལྡན་པའི་ཞལ་གཅིག་ཕྱག་གཉིས་ཀྱི་གཡས་གསེར་གྱི་རྡོ་རྗེ་རྩེ་ལྔ་པ་འཕྱར་ཞིང། གཡོན་དྲིལ་བུ་དཀུར་བརྟེན་པ། རིན་པོ་ཆེ་
དང་སྦྲུལ་གྱིས་བརྒྱན་ཅིང་དར་སྔོན་གྱི་སྟོད་གཡོགས་དང་སྟག་ལྤགས་ཀྱི་ཤམ་ཐབས་ཅན། ཡེ་ཤེས་ཀྱི་མེ་རབ་ཏུ་འབར་བའི་དབུས་ན་ཞབས་གཡས་བསྐུམས་པས་འཇིགས་བྱེད་ནག་པོ་ཁ་སྤུབ་དང། གཡོན་བརྐྱངས་
[027A]༄༅། །པས་དུས་མཚན་མ་དམར་མོ་གན་རྐྱལ་དུ་མནན་པ། དེའི་སྤྱི་བོར་ཨོཾ་ལས་ཁྱུད་དཀར་པོ་གཡས་འཁོར་ལོ། མགྲིན་པར་ཨཱ་ལས་ཁྱུང་དམར་པོ་གཡས་པདྨ། ཐུགས་ཀར་ཧཱུཾ་ལས་ཁྱུང་སྔོན་
པོ་གཡས་རྡོ་རྗེ། ལྟེ་བར་སཱ་ལས་ཁྱུང་སེར་པོ་གཡས་རིན་པོ་ཆེ། གསང་གནས་སུ་ཧཱ་ལས་ཁྱུང་ལྗང་གུ་གཡས་རལ་གྲི་འཛིན་ཅིང། གཡོན་པ་རྣམས་ཀྱིས་རང་རང་གི་མདོག་ཅན་གྱི་སྦྲུལ་བཟུང་ནས་ཟ་བ་རང་གི་སྤྱི་བོར་
ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ལྟེ་བར་སཱ་སེར་པོ། གསང་བར་ཧཱ་ལྗང་གུ། ཐུགས་ཀའི་ཧཱུཾ་ལས་འོད་ཟེར་འཕྲོས་པས། ལྕང་ལོ་ཅན་ནས་བསྒོམས་པ་དང་འདྲ་བའི་ཡེ་ཤེས་པ་དབང་
ལྷ་དང་བཅས་པ་སྤྱན་དྲངས། ཛཿ་ཧཱུཾ་བཾ་ཧོཿ་རང་དང་གཉིས་སུ་མེད་པར་གྱུར། དབང་གི་ལྷས་དབང་བསྐུར། མི་བསྐྱོད་པས་དབུ་བརྒྱན་པར་གྱུར། ཅེས་བསྐྱེད་ལ། ཨོཾ་བཛྲ་པ་ཎི་ས་པ་རི་ཝཱ་ར་ཨརྒྷ། ནས༑ ཤཔྟ་པྲ་ཏཱི་ཙྪ་
ཏཱུཾ་སཱ་ཧཱའི་བར་གྱིས་མཆོད། ལྕང་ལོ་ཅན་གྱི་གནས་མཆོག་དམ་པ་ན། །གསང་སྔགས་རིག་སྔགས་ཀུན་གྱི་བདག་པོ་སྟེ། །ལོག་འདྲེན་འགེགས་ཀྱི་ཚོགས་རྣམས་འཇོམས་མཛད་པའི། །བཅོམ་ལྡན་རྡོ་རྗེ་འཛིན་ལ་
ཕྱག་འཚལ་ལོ། །ཞེས་བསྟོད། རང་གི་ཐུགས་ཀར་ཉི་མའི་སྟེང་དུ་ཧཱུཾ་གི་མཐར་སྔགས་ཀྱིས་བསྐོར་བ་ལས་འོད་ཟེར་འཕྲོས་པས་ནད་གདོན་སྡིག་སྒྲིབ་ཐམས་ཅད་སྦྱངས། སྲིད་ཞིའི་ལོགས་ཚེགས་ཐམས་ཅད་འོད་

[027B] ཨོཾ་བཛྲ་ཙཎྜ་མཧཱ་རོ་ཥ་ཎ་ཧཱུཾ་ཕཊ། ཅེས་པ་དང། ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ་ག་རུ་ཌ་ཧཾ་ས་ཧེ་ཙ་ལེ་ཙ་པོ་སཱ་ཧཱ། ཞེས་པ་གཉིས་གང་མང་བཟླ། མཇུག་ཏུ། དགེ་བ་
འདི་ཡིས་མྱུར་དུ་བདག་གཏུམ་པོ་ཁྱུང་ལྔ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་ཅེས་བརྗོད་དོ།།     ༈      གནས་གཙང་མར་མཎྜལ་གྱི་ཁར་
སྣ་ཚོགས་པད་ཉིའི་སྟེང་དུ་ཚོན་སྤུངས་སྔོན་པོ། དེའི་སྟེང་དུ་མཉྫིའི་ཁར་བསྐྱེད་གཏོར་དམར་པོ་ཟུར་གསུམ་པ་རྒྱན་ལྡན། མདུན་དུ་འབུལ་གཏོར་ཟླུམ་པོ། བདག་མདུན་གྱི་མཆོད་པ་ཆུ་གཉིས་ཉེར་སྤྱོད། ལས་བུམ་རྡོར་
དྲིལ་སོགས་དགོས་པའི་ཡོ་བྱད་རྣམས་འདུ་བྱས། བདག་བསྐྱེད་བསྒོམ། གསང་ཆུ་སྒྲུབ། མདུན་བསྐྱེད་བཟླས་པ་གཏོར་འབུལ་རྣམས་ཕྱག་ལེན་ལྟར་སྔོན་དུ་བཏང། སྤྱི་བྱེ་བྲག་གི་ཆོས་བཤད། མཎྜེལ། ཀུན་མཁྱེན་
ཡེ་ཤེས་སོགས་ཀྱི་གསོལ་འདེབས་མཎྜལ་བསྟན་པ། སེམས་བསྐྱེད། སློབ་མ་ལྷར་བསྐྱེད་པ་རྣམས་སྤྱི་ལྟར་བྱ། དེ་ནས་བླ་མ་ཕྱག་ན་རྡོ་རྗེའི་ལྷ་ཚོགས་རྣམས་ཀྱིས་བདག་ལ། བུམ་དབང་དང་སྐུའི་བྱིན་རླབས་གསང་
དབང་དང་གསུང་གི་བྱིན་རླབས། ཤེར་དབང་དང་ཐུགས་ཀྱི་བྱིན་རླབས། ཚིག་དབང་དང་ཡོན་ཏན་འཕྲིན་ལས་ཀྱི་བྱིན་རླབས་སྩལ་དུ་གསོལ། ཞེས་དང། བླ་མ་དང་མདུན་བསྐྱེད་ཀྱི་སྤྱི་བོའི་ཁྱུང་ལས་གཉིས་པ་

[028A]༄༅། །ཆད་ནས་སློབ་མའི་སྤྱི་བོའི་ཁྱུང་ལ་ཐིམ། སྤྱི་བོའི་ཨོཾ་ལས་ཕྱག་རྡོར་དཀར་པོ་དཔག་མེད་བྱུང་བས་སློབ་མའི་མགྲིན་པ་ཡན་ཆད་གང། ལུས་ཀྱི་ནད་གདོན་སྡིག་སྒྲིབ་སྦྱངས། བུམ་དབང་
དང་སྐུའི་བྱིན་རླབས་ཐོབ། མགྲིན་པའི་ཁྱུང་ལས་གཉིས་པ་ཆད་ནས་སློབ་མའི་མགྲིན་པའི་ཁྱུང་ལ་ཐིམ། མགྲིན་པའི་ཨཱ་ལས་ཕྱག་རྡོར་དམར་པོ་དཔག་མེད་བྱུང་བས། སློབ་མའི་སྙིང་ག་ཡན་ཆད་གང། ངག་གི་
ནད་གདོན་སྡིག་སྒྲིབ་སྦྱངས། གསང་དབང་དང་གསུང་གི་བྱིན་རླབས་ཐོབ། ཐུགས་ཀའི་ཁྱུང་ལས་གཉིས་པ་ཆད་ནས་སློབ་མའི་ཐུགས་ཀའི་ཁྱུང་ལ་ཐིམ། ཐུགས་ཀའི་ཧཱུཾ་ལས་ཕྱག་རྡོར་སྔོན་པོ་དཔག་མེད་བྱུང་བས་
སློབ་མའི་ལྟེ་བ་ཡན་ཆད་གང། ཡིད་ཀྱི་ནད་གདོན་སྡིག་སྒྲིབ་སྦྱངས། ཤེར་དབང་དང་ཐུགས་ཀྱི་བྱིན་རླབས་ཐོབ། ལྟེ་བ་དང་གསང་གནས་ཀྱི་ཁྱུང་ལས་གཉིས་པ་ཆད་ནས་སློབ་མའི་ལྟེ་བ་དང་གསང་གནས་ཀྱི་ཁྱུང་ལ་ཐིམ་
ལྟེ་བའི་སཱ་དང་གསང་གནས་ཀྱི་ཧཱ་ལས་ཕྱག་རྡོར་སེར་པོ་དང་ལྗང་གུ་དཔག་མེད་བྱུང་བས། སློབ་མའི་རྐང་མཐིལ་ཡན་ཆད་གང། སྒོ་གསུམ་གྱི་ནད་གདོན་སྡིག་སྒྲིབ་བག་ཆགས་དང་བཅས་པ་སྦྱངས། ཚིག་དབང་དང་
ཡོན་ཏན་འཕྲིན་ལས་ཀྱི་བྱིན་རླབས་ཐོབ་པར་བསམ། བླ་མའི་ཐུགས་ཀའི་སྔགས་འཕྲེང་ལས་གཉིས་པ་ཆད་ནས། སློབ་མའི་ཐུགས་ཀར་འཁོར་བའི་མེ་འོད་ཀྱིས་ནད་གདོན་སྡིག་སྒྲིབ་ཐམས་ཅད་བསྲེགས་པར་

[028B] གཏོར་མ་མགོར་བཞག་སྟེ། བླ་མ་ཕྱག་ན་རྡོ་རྗེའི་ལྷ་ཚོགས་ཀྱིས། །སློབ་མའི་ནད་གདོན་སྡིག་སྒྲིབ་ཀུན་སྦྱངས་ནས། །ཚེ་བསོད་ཡོན་ཏན་ཡར་ཟླ་ལྟར་རྒྱས་ཤིང། །དབྱེར་མེད་ཐིམས་ལ་
སྒོ་གསུམ་བྱིན་གྱིས་རློབས། །ཛཿ་ཧཱུཾ་བཾ་ཧོཿ་ཞེས་བཀའ་བསྒོ། དམ་ཚིག་ཁས་ལེན། མཎྜལ། ལུས་འབུལ། བསྡུ་ཆོག་སྤྱི་དང་འདྲ། ཞེས་པ་འདི་སངས་རྒྱས་བཀའ་འབུམ་དང་ཡོངས་འཛིན་རིན་པོ་ཆེའི་ཕྱག་ལེན་གང་ངེས་
གུང་བསྒྲིགས་ནས་རང་གི་དྲན་ཐོར་དྷརྨ་བྷ་དྲས་བྲིས་པའོ།།



﻿   ༈    རྗེ་
རིན་པོ་ཆེས། གནད་བསྡུས་ཚང་བའི་ལམ་ལ་འདྲིས་པར་བྱ། ཞེས་གསུངས་པས་སོ།།



