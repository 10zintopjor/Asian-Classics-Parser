   ༈    ཞེས་པའི་དོན་ནི། སྲོག་གཅོད། མ་
བྱིན་ལེན། ལོག་གཡེམ་སྟེ། ལུས་ཀྱི་ལས་ལམ་གསུམ། རྫུན༑ ཕྲ་མ༑ ཚིག་རྩུབ། ངག་བཀྱལ་ཏེ། ངག་གི་ལས་ལམ་བཞི། བརྣབས་སེམས། གནོད་སེམས། ལོག་ལྟ་སྟེ་ཡིད་ཀྱི་ལས་ལམ་གསུམ་སྟེ། མི་དགེ་བའི་ལས་ལམ་བཅུའོ། །མི་དགེ་
བ་བཅུ་ལ་ལས་ཀྱི་ལམ་ཞེས་བརྗོད་པའི་རྒྱུ་མཚན་ནི། འདི་རྣམས་ཡིད་ཀྱི་ལས་སེམས་བྱུང་སེམས་པ་འཇུག་པའི་གྮིའམ་ལམ་ཡིན་པའི་ཕྱིར་ཏེ། ལམ་རིམ་ཆེན་མོ་ལས། དེ་དག་ལས་སེམས་པ་ནི། ལས་ཡིན་ལ་ལས་ཀྱི་ལམ་ནི་
མིན་ནོ། །ལུས་ངག་གི་བདུན་ནི་ལས་ཀྱང་ཡིན་ལ། སེམས་འཇུག་པའི་གཞི་ཡིན་པས་ལས་ཀྱི་ལམ་ཡང་ཡིན་ནོ། །བརྣབས་སེམས་སོགས་གསུམ་ནི་ལས་ཀྱི་ལམ་ཡིན་གྱི་ལས་ནི་མིན་ནོ། །ཞེས་གསུངས་པ་ལྟར་རོ། །ཡང་དག་པར་བླང་
བ་ལ་ཞུགས་པ་ནི། ཏཱ་ར་ནཱ་ཐའི་འགྲེལ་པ་ལས། ཡང་དག་པ་ནི་ཚབས་ཆེན་པོའི་མིང་ཡིན་ལ། བླངས་པ་ནི་ལས་དེ་ལ་ཞུགས་པའམ། ཡང་ཡང་བྱེད་པའི་དོན་ཡིན་གྱི། དམ་འཆའ་ཞིང་བླངས་པ་ངེས་པར་དགོས་པ་ནི་མ་ཡིན་ནོ། ཞེས་གསུངས་
པ་ལྟར་རོ།།



