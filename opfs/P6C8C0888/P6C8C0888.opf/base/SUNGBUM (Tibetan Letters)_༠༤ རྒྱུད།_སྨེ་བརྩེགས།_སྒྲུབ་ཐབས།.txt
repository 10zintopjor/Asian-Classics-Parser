༄༅། །བཅོམ་ལྡན་འདས་སྨེ་བརྩེགས་ཀྱི་སྒྲུབ་ཐབས་རྗེས་གནང་བ་བཞུགས་སོ། །

[001A] །བླ་མ་དམ་པ་རྣམས་ལ་ཕྱག་འཚལ་ལོ། །བཅོམ་ལྡན་འདས་སྨེ་བ་བརྩེགས་པ་སྒོམ་པར་འདོད་པས། སྐྱབས་འགྲོ་དང་སེམས་བསྐྱེད་པ་སྔོན་དུ་སོང་ནས། སྭ་བྷཱ་ཝས་སྟོང་པར་བསྒོམ། སྟོང་པའི་
ངང་ལས་པཾ་ལས་པདྨ། རཾ་ལས་ཉི་མའི་སྟེང་དུ། ཧཱུཾ་ལྗང་སྔོན་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་རང་གི་སྡིག་པ་དང་སྒྲིབ་པ་ཐམས་ཅད་སྦྱངས། དེ་ཡོངས་སུ་གྱུར་པ་
ལས། རང་ཉིད་ཁྲོ་བོ་སྨེ་བ་བརྩེགས་པ་སྐུ་མདོག་ལྗང་སྔོན། ཞལ་གསུམ་ཕྱག་དྲུག་པ། རྩ་ཞལ་ལྗང་གུ་ གཡས་དཀར། གཡོན་དམར་བ། ཕྱག་དང་པོ་གཉིས་ཐུགས་ཀར་སྡིགས་མཛུབ་བསྣོལ་བ། གཡས་ཀྱི་འོག་མ་
གཉིས་རྡོ་རྗེ་དང་རལ་གྲི་འཛིན་པ། གཡོན་འོག་མ་གཉིས་ཞགས་པ་དང་ལྕགས་ཀྱུ་འཛིན་པ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། ཁྲོ་གཉེར་མཆེ་བ་གཙིགས་པ། སྐྲ་ཁམ་པ་གྱེན་དུ་བརྫེས་པ། སྐུ་ལ་རིན་
པོ་ཆེའི་རྒྱན་སྣ་ཚོགས་ཀྱིས་བརྒྱན་པ། སྐུ་སྟོད་ལ་དར་ལྗང་སྔོན་གྱི་ན་བཟའ་གསོལ་བ། སྐུ་སྨད་ལ་སྟག་གི་པགས་པའི་ཤམ་ཐབས་ཅན། ཞབས་གཡས་ཅུང་ཟད་བསྐུམ་པ། གཡོན་བརྐྱང་བས་བཞུགས་པའོ། །དེའི་
དཔྲལ་བར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཧཱུཾ་ལས་འོད་ཟེར་འཕྲོས་པས། ཡེ་ཤེས་པ་མདུན་གྱི་ནམ་མཁར་སྤྱན་དྲངས་ལ། ཨརྒྷཾ་ལ་སོགས་པས་མཆོད་ནས། ཛཿ་ཧཱུཾ་བཾ་ཧོཿ་ས་རང་དང་གཉིས་སུ་མེད་

[002A]༄༅། །བསྟིམ། ཡང་ཧཱུཾ་ལས་འོད་འཕྲོས་དབང་གི་ལྷ་རིགས་ལྔ་འཁོར་དང་བཅས་པ་སྤྱན་དྲངས་ལ། ཨརྒྷཾ་ལ་སོགས་པས་མཆོད་ནས། ཨོཾ་སརྦ་ཏ་ཐཱ་ག་ཏ་ཨ་བཧི་ཥིཉྩ་ཏུ་མཾ། ཞེས་གསོལ་བ་བཏབ་
པས། དེ་བཞིན་གཤེགས་པ་ཐམས་ཅད་ཀྱི་ཞལ་ནས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་གསུང་ཞིང་སྤྱི་བོ་ནས་ཡེ་ཤེས་ཀྱི་ཆུས་དབང་བསྐུར་བས། དྲི་མ་ཐམས་ཅད་དག་ཆུ་ལྷག་མ་
ཡར་ལུད་པས། དོན་ཡོད་གྲུབ་པས་དབུ་བརྒྱན་པར་བསམ་མོ། །སྔགས་བཟླ་བར་འདོད་ན། རང་གི་སྙིང་གར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ལྗང་སྔོན། དེའི་མཐར་གཡས་སྐོར་དུ། ཨོཾ་བྷཱུར་ཀུཾ་མཧཱ་པྲཱ་ཎཱ་ཡེ་བྷཱུ་རྩི་
བྷཱུར་ཀི་བཧི་མ་ནཱ་སེ་ཨུ་ཙུཥྨ་ཀྲོ་དྷ་ཧཱུཾ་ཧཱུཾ་ཕཊ་ཕཊ་སཱཧཱ། ཞེས་པས་བསྐོར་བར་བསམ་མོ། །དེ་དག་ལས་འོད་འཕྲོས་འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་རང་གི་སྡིག་པ་དང་སྒྲིབ་པ་ཉམས་གྲིབ་
ལ་སོགས་པ་མི་གཙང་བ་ཐམས་ཅད་དག་པར་བསམ། བསོད་ནམས་དང་ཡེ་ཤེས་ཀྱི་ཚོགས་རྒྱས་པར་བསམ་ཞིང། གོང་གི་སྔགས་བཟླ་བར་བྱའོ། །ཡང་རང་གཞན་གྱི་དོན་དུ་ཁྲུས་བྱེད་པར་འདོད་ན། རང་སྔར་བཤད་
པ་ལྟར་ལྷར་བསྒོམ། མདུན་དུ་ཟངས་གཞོང་ལ་སོགས་པའི་སྣོད་ཁ་ཏེབ་ཀྱི་ནང་དུ། སྲོག་ཆགས་མེད་པའི་ཆུ་གཙང་མ་བླུག་ལ། དེའི་སྟེང་དུ་ཟླ་བའི་དཀྱིལ་འཁོར། དེའི་སྟེང་དུ་གོང་གི་སྔགས་ཀྱི་ཡིག་འབྲུ་ཁ་དོག་ལྗང་

[002B] །དེ་ནས་རང་གི་སྙིང་ག་ནས་ས་བོན་དང་ཡིག་འབྲུ་ལས་འོད་ཟེར་འཕྲོས་པས། མདུན་གྱི་ཡིག་འབྲུ་ལ་ཕོག་དེ་ལས་བདུད་རྩིའི་རྒྱུན་བབས་པར་བསམ་ཞིང་གོང་གི་སྔགས་བཟླ་བར་བྱའོ། །བཟླས་པ་ཚར་བ་དང། ཨརྒྷཾ་
ལ་སོགས་པས་མཆོད་ནས། སྔགས་བཟླས་པའི་མཆིལ་མ་ཟངས་གཞོང་དུ་བཏབ་པས། ཟླ་བ་དང་ཡིག་འབྲུ་འོད་དུ་ཞུ་ནས་ཆུ་ལ་ཐིམ་པར་བསམས་ལ། རང་གཞན་གྱི་ཁོང་དུ་བཏང་བ་དང། ཁྲུས་བྱས་ན། དམེ་དང། མཛེ་དང། ཡུག་ས་དང། ཉམས་གྲིབ་
ལ་སོགས་པ་མི་གཙང་བ་ཐམས་ཅད་སེལ་བའི་མཆོག་ཏུ་འགྱུར་རོ། །ཟས་དང། གནས་དང་གྲོགས་ལ་སོགས་པ་ཉམ་ང་བ་བྱུང་བའི་ཚེ་རང་ལྷར་དྲན་པ་ཙམ་བྱས་ལ། སྔགས་ལན་གསུམ་ཙམ་བཟླས་པས་ཐུབ་པར་ངེས་སོ། །འདིའི་བརྒྱུད་པ་ནི་རྡོ་རྗེ་
སྨེ་བ་བརྩེགས་པ། དཔལ་ལྡན་ཨ་ཏི་ཤ། དགོན་པ་བ་དབང་ཕྱུག་རྒྱལ་མཚན། སྣེའུ་ཟུར་བ་ཡེ་ཤེས་འབར། དགྱེར་སྒོམ་གཞོན་ནུ་གྲགས། དབོན་སྟོན་གཞོན་ནུ་འབྱུང་གནས། དཔལ་ལྡན་དགོན་པ་བ། བླ་མ་དོ་པ། བླ་མ་བཀྲ་ཤིས་རྒྱལ་མཚན་
མགོན་པོ་ཚུལ་ཁྲིམས་སོ།། མངྒ་ལཾ།། །



﻿༄༅། །ཁྲོ་མོ་སྨེ་བ་བརྩེགས་པའི་སྒྲུབ་ཐབས་བཀྲུ་བྱ་བ་བསྲུང་གསུམ་བྱ་ཚུལ་དང་བཅས་པ་བཞུགས་སོ།།

[001A] །བླ་མ་དམ་པ་རྣམས་ལ་ཕྱག་འཚལ་ལོ། །ཁྲོ་མོ་སྨེ་བརྩེགས་བསྒྲུབ་པར་འདོད་པས་སྐྱབས་འགྲོ་སེམས་བསྐྱེད་སྔོན་དུ་བཏང་ནས། སྭ་བྷཱ་ཝས་སྟོང་པར་སྦྱངས་
སྟོང་པའི་ངང་ལས་སྣ་ཚོགས་པདྨ་དང་ཉི་མའི་སྟེང་དུ་རང་ཉིད་དང། རང་གི་མདུན་དུ་ཁྲོ་མོ་སྨེ་བ་བརྩེགས་པ་སྐུ་མདོག་སོལ་བ་བཅག་པའི་ངོས་ལྟར་གནག་པ། ཞལ་གཅིག་ཕྱག་གཉིས་
མ༑ ཞབས་གཉིས་མཉམ་པར་བཞེངས་པ། སྤྱན་གསུམ་མེ་སྟག་གི་ཕུང་པོ་ལྟར་རབ་ཏུ་འབར་བ། འཁྱོག་པོའི་སྨིན་མ་ཅན། དབུ་སྐྲ་ཕྱེད་གསིལ་བུར་འཕྱང་བ། ཕྱེད་རལ་པའི་ཐོར་ཅོག་
ཅན། ཕྱག་གཉིས་ཀྱིས་དག་བྱེད་ཀྱི་བདུད་རྩིས་གང་བའི་ཁྲོ་མོའི་བུམ་པ་སྟོབ་པའི་ཚུལ་གྱིས་ཐུགས་ཀར་བསྣམས་པ། དེའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་

[002A]༄༅། །ཧཱུཾ་ལས་འོད་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། ཨོཾ་གར་ཁང། ཙིར་ཁང། བི་མ་
ན་སེ༑ མཤུ་ཥྨ་ཀྲོ་དྷ་ཧཱུཾ་ཕཊ། ཅེས་བསྙེན་པ་ཅི་ནུས་བཟླས། རང་ལ་མི་གཙང་བའི་རྣམ་རྟོག་ནམ་སྐྱེས་པའི་ཚེ། བསྐྱེད་རིམ་གསལ་བའི་ངང་ནས་སྙིང་པོ་བརྒྱ་རྩ་བཟླས་ན་ཉམས་གྲིབ་ལ་སོགས་
པ་སེལ་བར་ནུས་སོ། །གཙང་སྦྲ་ཤིན་ཏུ་ཆུང་བས་ཀྱང་འགྲུབ་པར་འགྱུར་རོ། །ཁྲོ་མོ་སྨེ་བརྩེགས་ལ་བརྟེན་ནས། བཀྲུ་བ་དང་བྱ་བ་བསྲུང་བྱེད་ན། དཀྱིལ་འཁོར་འདབ་བརྒྱད་བྲིས་པའི་དབུས་
སུ་བུམ་པ་མགུལ་ཆིངས་ཁ་རྒྱན་དང་བཅས་པ་བཞག་མཐའ་མཆོད་པ་དང་གཏོར་མ་བཞིས་བསྐོར། རང་ཉིད་བདག་བསྐྱེད་སྔར་ལྟར་བསྒོམས། བཟླས་པ་བྱས་ལ། བུམ་པ་སྟོང་པ་ཉིད་དུ་
གྱུར། སྟོང་པའི་ངང་ལས་སྣ་ཚོགས་པདྨ་དང་ཉི་མའི་སྟེང་དུ་ཁྲོ་མོ་སྨེ་བ་བརྩེགས་པ་སྐུ་མདོག་སོལ་བ་བཅག་པའི་ངོས་ལྟར་གནག་པ། ཞེས་པ་ནས། གཉིས་སུ་མེད་པར་གྱུར། ཨོཾ་ཨརྒྷཾ་པྲ་

[002B] ནས་ཤཔྟ་པྲ་ཏཱི་ཙྪ་ཧཱུཾ་སཱ་ཧཱས་མཆོད་པ་ཕུལ། ཨོཾ་གར་ཁང། ཙིར་ཁང། བི་མ་ན་སེ། ཨུ་ཙུ་སྨ་ཀྲོ་དྷ་ཧཱུཾ་ཕཊ། ཅེས་བཟླས་པ་བྱ། བཟླས་པའི་ཚེ། ལྷའི་ཐུགས་ཀའི་ཧཱུཾ་ལས་བདུད་རྩིའི་རྒྱུན་
བབས། སེམས་ཅན་ཐམས་ཅད་ཀྱི་སྤྱི་བོ་ནས་ཞུགས་པས་ནད་གདོན་སྡིག་སྒྲིབ་མི་གཙང་བ་ཐམས་ཅད་ཞི་བར་བསམ། གཏོར་མ་དང་པོ་ཡི་དམ་གཉིས་པ་ཆོས་སྐྱོང་གསུམ་པ་གཞི་བདག་
བཞི་པ་བགེགས་ལ་བསྔོས། དེ་ནས་བསྒྲུབ་བྱ་རྣམས་བུམ་ཆུས་བཀྲུ་བ་ནི། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་
གིས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཏ་ཏ་ས་མ་ཡ་ཤྲཱི་ཨཱ་ཧཱུཾ། ཨོཾ་གར་ཁང་ནས་ཀྲོ་དྷ་ཧཱུཾ་ཕཊ། ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་ཤནྟི་ཀུ་རུ་ཡེ་སཱཧཱ། རིམས་ཐམས་ཅད་ཤནྟིཾ་ཀུ་
རུ་་གདོན་ཐམས་ཅད་ཤནྟིཾ་ཀུ་རུ་་ཉེ་བར་འཚེ་བ་ཐམས་ཅད་་དུས་མ་ཡིན་པའི་འཆི་བ་ཐམས་ཅད་་འཁོན་ཐམས་ཅད་་གྲིབ་ཐམས་ཅད་་བདུད་ཐམས་ཅད་་བྱད་ཐམས་ཅད་་བྱུར་
ཐམས་ཅད་་སྐལ་བ་ངན་པ་ཐམས་ཅད་་ལྟས་ངན་པ་ཐམས་ཅད་་མཚན་མ་ངན་པ་ཐམས་ཅད་་རྨི་ལམ་ངན་པ་ཐམས་ཅད་་བཀྲ་མི་ཤིས་པ་ཐམས་ཅད་་མཚན་མོ་ནག་མོའི་གདོན་

[003A]༄༅། །ཐམས་ཅད་་བདུད་ཀྱི་ཞགས་པ་ཐམས་ཅད་་གཤིན་རྗེའི་ཕོ་ཉ་ཐམས་ཅད་་བགེགས་དང་ལོག་འདྲེན་ཐམས་ཅད་་གཟའ་དང་རྒྱུ་སྐར་གྱི་ཉེས་པ་ཐམས་ཅད་་ནད་བཞི་
བརྒྱ་རྩ་བཞིའི་གནོད་པ་ཐམས་ཅད་་བགེགས་རིགས་སྟོང་ཕྲག་བརྒྱད་ཅུའི་གནོད་པ་ཐམས་ཅད་་གློ་བུར་ཡེ་འབྲོག་སུམ་བརྒྱ་དྲུག་ཅུའི་གནོད་པ་ཐམས་ཅད་ཤིནྟཾ་ཀུ་རུ་ཡེ་སཱཧཱ། ཞེས་བརྗོད་ཅིང་
ལན་མང་དུ་བཀྲུའོ། །དེ་ནས་བསྒྲུབ་བྱ་རྣམས་ཀྱི་ཁར་བུམ་ཆུ་ཅུང་ཟད་གཟུང། སློབ་དཔོན་གྱིས་རྨ་བྱའི་སྒྲོས་བྱབས་ནས། ཁྱེད་རང་རྣམ་པའི་ནད་གདོན་ལ་སོགས་པ་ཐམས་ཅད། རྨ་བྱའི་སྒྲོ་འདིས་
བྱབས་ནས་དོར་བའི་མོས་པ་མཛོད་ཅིག་ཅེས་བརྡ་སྤྲད་ནས། ཨོཾ་གར་ཁང་ནས་ཀྲོ་དྷ་ཧཱུཾ་ཕཊ། ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་ཨ་པ་ན་ཡེ་སཱཧཱ། ནད་ཐམས་ཅད་ཨ་པ་ན་ཡེ་སཱཧཱ་
རིམས་ཐམས་ཅད་་གདོན་ཐམས་ཅད་་ཉེ་བར་འཚེ་བ་ཐམས་ཅད་་དུས་མ་ཡིན་པར་འཆི་བ་ཐམས་ཅད་་འཁོན་ཐམས་ཅད་་གྲིབ་ཐམས་ཅད་་བདུད་ཐམས་ཅད་་བྱད་ཐམས་ཅད་་
བྱུར་ཐམས་ཅད་་སྐལ་བ་ངན་པ་ཐམས་ཅད་། ལྟས་ངན་པ་ཐམས་ཅད་་མཚན་མ་ངན་པ་ཐམས་ཅད་་རྨི་ལམ་ངན་པ་ཐམས་ཅད་་བཀྲ་མི་ཤིས་པ་ཐམས་ཅད་་མཚན་མོ་ནག་མོའི་

[003B]
བགེགས་རིགས་སྟོང་ཕྲག་བརྒྱད་ཅུའི་གནོད་པ་ཐམས་ཅད་་གློ་བུར་ཡེ་འབྲོག་སུམ་རྒྱ་དྲུག་ཅུའི་གནོད་པ་ཐམས་ཅད་ཨ་པ་ན་ཡེ་སཱཧཱ། ཞེས་བརྗོད་ཅིང་བྱབས་པའི་རྗེས་སུ་ཁའི་ཆུ་བཀྲུས་པའི་ནང་དུ་འདོར་དུ་གཞུག་
བཀྲུས་པའི་ཆུ་ལྷག་མ་རྣམས་ཁྱེད་རང་རྣམ་པའི་ཁའི་ཆུ་དང་ལྷན་ཅིག་ཏུ་དོར་བའི་མོས་པ་མཛོད། ཅེས་བརྡ་སྤྲད་ནས་སློབ་དཔོན་གྱིས། ན་མོ་སངས་རྒྱས་ཀྱི་བཀའ་བདེན་པ་དང། ཆོས་ཀྱི་་དགེ་འདུན་གྱི་་གསང་
སྔགས་དང། རིག་སྔགས་དང། སྙིང་པོ་དང། ལས་ཀྱི་རིགས་སུ་གྱུར་པ་རྣམས་ཀྱི་་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་་ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་བདེན་
པ་དང། བདེན་པ་ཆེན་པོའི་བྱིན་གྱིས་བརླབས་ཀྱིས། རྡོ་རྗེ་སློབ་མ་འདི་དག་ལ་གཅོད་ཅིང་འཚེ་བར་བྱེད་པའི་གདོན་བགེགས་ཐམས་ཅད་འདིར་མ་གནས་པར་ཕྱིར་དེངས་ཤིག་གལ་ཏེ་མི་འགྲོ་ན་ཁྲོ་བོའི་རྡོ་རྗེ་མེ་རབ་
ཏུ་འབར་བས་བསྲེག་ཅིང་འཇོམས་པར་འགྱུར་བར་གདོན་མི་ཟའོ། །ཨོཾ་སུམྦྷ་ནི་སུམྦྷ་ཧཱུཾ། གྲྀ་ཧྞ་གྲྀ་ཧྞ་ཧཱུ། གྲྀ་ཧྞ་པ་ཡ་གྲྀ་ཧྞ་པ་ཡ་ཧཱུཾ། ཨོཾ་ཨཱ་ན་ཡ་ཧོཿ་བྷ་ག་ཝན་བིརྱཱ་རཱ་ཛ་ཧཱུཾ་ཕཊ། ཅེས་བརྗོད་ཅིང་གུ་གུལ་གྱིས་

[004A]༄༅། །བདུགས། ཉུང་ཀར་གྱིས་བྲབས། རོལ་མོའི་སྒྲ་དྲག་ཏུ་བྱའོ། །དེ་ནས་བཀྲུས་པའི་ཆུ་ཡང་ཕྱིར་དོར་རོ། །འདིའི་སྐབས་སུ་བགེགས་གཏོར་བསྔོས་ནས་བཀྲུས་པའི་ཆུ་དང་ལྷན་ཅིག་འདོར་བ་བྱས་ན་
ལེགས་སོ། །སློབ་མའི་སྡིག་སྒྲིབ་ནད་གདོན་ཐམས་ཅད་བཀྲུས་པའི་ཆུ་དང་ལྷན་ཅིག་བསྐྲད་པར་བསམ་མོ། །འདི་སྐད་ཅེས་བརྗོད་དོ། །སངས་རྒྱས་རྣམས་ནི་བདུད་ལས་རྒྱལ། །ཆོས་ནི་ཆོས་མ་ཡིན་ལས་སོ། །དགེ་འདུན་
མུ་སྟེགས་རྣམས་ལས་རྒྱལ། །དབང་པོ་ལྷ་མིན་རྣམས་ལས་རྒྱལ། །ལྷ་མིན་ཟླ་བ་རྣམས་ལས་རྒྱལ། །ནམ་མཁའ་ལྡིང་ནི་རྒྱ་མཚོ་ལས། །མེ་ནི་ཤིང་རྣམས་ཀུན་ལས་རྒྱལ། །ཆུ་ནི་མེ་ལས་རྒྱལ་བར་གྱུར། །རླུང་ནི་སྤྲིན་
ལས་རྒྱལ་བར་གྱུར། །རྡོ་རྗེ་ཡིས་ནི་རིན་ཆེན་ཕུག་ལྷ་རྣམས་བདེན་པར་རབ་ཏུ་གནས། །ས་ཡང་བདེན་པར་གནས་པ་ལ། །སངས་རྒྱས་དང་ནི་ཆོས་ཀྱང་བདེན། །བདེན་པ་རྒྱལ་འགྱུར་བརྫུན་མ་ལགས། །བདེན་པ་དང་བདེན་
པའི་ཚིག་འདི་དག་གིས་ཆེ་གེ་མོ་ཞེས་བྱ་བ་བདུད་དང་མི་མཐུན་པའི་ཕྱོགས་ཐམས་ཅད་ལས་རྒྱལ་བར་གྱུར་ཅིག་ཛ་ཡ་ཛ་ཡ། སིངྔྷི་སིངྡྷི། ཕ་ལ་ཕ་ལ། དེ་ནས་སློབ་མའི་མགོ་དང། ཕྲག་པ་གཉིས་ལ་སོགས་པའི་ལུས་
ཀྱི་གནས་རྣམས་སུ་རྡོ་རྗེ་བཞག་ནས། ཁྱེད་རང་གི་སྡིག་སྒྲིབ་ལ་སོགས་པ་བཀྲུས་ཤིང་བྱབས་ནས་དོར། ད་ཕྱིས་མི་འཇུག་པའི་ཕྱིར་དུ་ལུས་ལ་རྡོ་རྗེའི་གོ་བསྐོན་པའི་མོས་པ་མཛོད་ཅིག་ཆེ་གེ་མོའི་སྡིག་པ་དང་སྒྲིབ་པ་

[004B] ནད་ཐམས་ཅད་རཀྵ་རཀྵ། རིམས་ཐམས་ཅད་་གདོན་ཐམས་ཅད་་ཉེ་བར་འཚེ་བ་ཐམས་ཅད་་དུས་མ་ཡིན་པར་འཆི་བ་ཐམས་ཅད་་འཁོན་ཐམས་ཅད་་གྲིབ་ཐམས་ཅད་་བདུད་ཐམས་ཅད་་
བྱད་ཐམས་ཅད་་བྱུར་ཐམས་ཅད་་སྐལ་བ་ངན་པ་ཐམས་ཅད་་མཚན་མ་ངན་པ་ཐམས་ཅད་་རྨི་ལམ་ངན་པ་ཐམས་ཅད་་བཀྲ་མི་ཤིས་པ་ཐམས་ཅད་་མཚན་མོ་ནག་མོའི་གདོན་ཐམས་ཅད་་བདུད་ཀྱི་ཞགས་
པ་ཐམས་ཅད་་གཤིན་རྗེའི་ཕོ་ཉ་ཐམས་ཅད་་བགེགས་དང་ལོག་འདྲེན་ཐམས་ཅད་་གཟའ་དང་རྒྱུ་སྐར་གྱི་ཉེས་པ་ཐམས་ཅད་རཀྵ་རཀྵ། ནད་བཞི་རྒྱ་རྩ་བཞིའི་གནོད་པ་ཐམས་ཅད་རཀྵ་རཀྵ། བགེགས་རིགས་སྟོང་
ཕྲག་བརྒྱད་ཅུའི་གནོད་པ་ཐམས་ཅད་རཀྵ་རཀྵ། བློ་བུར་ཡེ་འབྲོག་སུམ་རྒྱ་དྲུག་ཅུའི་གནོད་པ་ཐམས་ཅད་རཀྵ་རཀྵ། ཞེས་བརྗོད་ཅིང་གནས་རྣམས་སུ་རྡོ་རྗེ་བཞག་གོ་དེ་ནས་མགོ་བོར་རྡོ་རྗེ་བཞག་སྟེ། རྒྱལ་བ་སྲས་བཅས་
བདེན་པའི་བྱིན་རླབས་དང། །ཁྲོ་མོ་སྨེ་བ་བརྩེགས་པའི་བྱིན་རླབས་ཀྱིས། །འགྲོ་བ་འདི་ལ་བདག་གིས་བསྲུངས་ཟིན་གྱིས། །སུས་ཀྱང་འདི་ལ་གནོད་པ་མ་བྱེད་ཅིག་ཅེས་བརྗོད་ནས་བསྲུང་བར་བྱའོ། །པཎ་ཆེན་བློ་བཟང་
ཆོས་ཀྱི་རྒྱལ་མཚན་གྱི་གསུང་ངོ།། །།མངྒ་ལཾ།། །།    ༈    ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་
[005A]༄༅། །འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ།། །།སརྦ་ཛ་ག་ཏཾ།། །



﻿༄༅། །ཁྲོ་བོ་སྨེ་བ་བརྩེགས་པའི་སྒྲུབ་ཐབས་བདུད་རྩིའི་ཆུ་རྒྱུན་ཞེས་བྱ་བ་བཞུགས་སོ། །

[001A] །སྭ་སྟི༑ ཁྲོ་བོ་སྨེ་བ་བརྩེགས་པ་བསྒྲུབ་པར་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང། ཨོཾ་སྭ་བྷཱ་ཝ་ཤུདྡྷཱ་སརྦ་དྷརྨཱ་སྭ་བྷཱ་ཝ་
ཤུདྡྷོ་ཉ་ཧཾ་གིས་སྟོང་པར་སྦྱངས། སྟོང་པའི་ངང་ལས་པདྨ་དང་ཉི་མའི་གདན་གྱི་སྟེང་དུ། རང་གི་སེམས་ཉིད་ཧཱུཾ་ཡིག་དུ་བའི་མདོག་ཅན་ཡོངས་སུ་གྱུར་པ་ལས། རང་ཉིད་ཁྲོ་བོ་སྨེ་བ་
བརྩེགས་པ་སྐུ་མདོག་དུད་ཀ། གཡས་ཞལ་དཀར་པོ། གཡོན་ཞལ་དམར་པོ། ཕྱག་དྲུག་གི་གཡས་དང་པོ་ན་རྡོ་རྗེ་རྒྱ་གྲམ། གཉིས་པ་ན་རྡོ་རྗེ་རྩེ་ལྔ་པ། གསུམ་པ་ན་རྡོ་རྗེ་ལྕགས་ཀྱུ་
གཡོན་དང་པོ་ན་རྡོ་རྗེ་དབྱུག་པ། གཉིས་པ་ན་རྡོ་རྗེ་ཞགས་པ། གསུམ་པས་རྡོ་རྗེ་སྡིགས་མཛུབ་མཛད་པ། ཐོད་པ་བསྐམ་པོ་ལྔའི་དབུ་རྒྱན་དང། རློན་པ་ལྔ་བཅུའི་དོ་ཤལ་ཅན། ཐོད་པ་

[002A]༄༅། །བསྐམ་པོའི་ཕྲེང་བས་སེ་རལ་ག་བྱས་པ། ཡན་ལག་ཐམས་ཅད་སྦྲུལ་གྱིས་བརྒྱན་ཅིང། མི་ལྤགས་ཀྱི་སྟོད་གཡོགས་དང། སྟག་གི་པགས་པའི་ཤམ་ཐབས་ཅན། ཞབས་
གཉིས་བགྲད་པའི་སྟབས་ཀྱིས་བཞུགས་པའི་སྤྱོ་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། དེ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས་
ཛཿ་ཧཱུཾ་བཾ་ཧོཿ་རང་ལ་ཐིམ་པས་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་རྣམས་ཀྱིས་བདག་ལ་མངོན་
པར་དབང་བསྐུར་དུ་གསོལ། ཞེས་གསོལ་བ་བཏབ་པས་དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། ཞེས་
གསུང་ཞིང་དབང་བསྐུར་བས་ལུས་གང། དྲི་མ་དག་ཆུ་ལྷག་པ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། མི་བསྐྱོད་པས་དབུ་བརྒྱན་པར་གྱུར། མཆོད་པ་རྣམས། ཨོཾ་བཛྲ་ཨ་མྲྀ་ཏ་

[002B] ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོ་ཉ་ཧཾ་གིས་སྟོང་པར་སྦྱངས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། །ཨོཾ་འོད་
དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་རང་བཞིན་སྟོང་པ། རྣམ་པ་མཆོད་རྫས། བྱེད་ལས་དབང་
པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ། ཨོཾ་པཱ་དྱཾ་ཨཱ་ཧཱུཾ། ཨོཾ་པུ་ཥྤེ་ཨཱ་ཧཱུཾ། ཨོཾ་དྷཱུ་པེ་ཨཱ་ཧཱུཾ། ཨོཾ་ཨཱ་ལོ་ཀེ་ཨཱ་ཧཱུཾ། ཨོཾ་གནྡྷེ་ཨཱ་ཧཱུཾ། ཨོཾ་ནཻ་བི་དྱ་ཨཱ་ཧཱུཾ། ཨོཾ་
ཤཔྟ་ཨཱ་ཧཱུཾ། ཞེས་བྱིན་གྱིས་བརླབས། དེ་ནས་འབུལ་བ་ནི། རྟེན་ཅིང་འབྲེལ་བར་འབྱུང་བ་ཡི། །ལྷ་རྫས་བཟང་པོའི་མཆོད་ཡོན་འདི། །བཅོམ་ལྡན་འཁོར་དང་བཅས་ལ་འབུལ། །འགྲོ་བའི་དོན་དུ་བཞེས་
སུ་གསོལ། །ཨོཾ་བཛྲ་མཧཱ་ཀྲོ་དྷ་རཱ་ཛ་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་སཱཧཱ། དེ་བཞིན་དུ་འོག་མ་རྣམས་ལའང་འགྲེ་བར་ཤེས་པར་བྱས་ཏེ། མཆོད་ཡོན་ཞེས་པའི་གནས་སུ། ཞབས་བསིལ། མེ་ཏོག་བདུག་
སྤོས། མར་མེ། དྲི་ཆབ། ཞལ་ཟས། རོལ་མོ་རྣམས་བཅུག་ཨརྒྷཾ་ཞེས་པའི་གནས་སུ། པཱ་དྱཾ་པུ་ཥྤེ། དྷཱུ་པེ། ཨཱ་ལོ་ཀེ་གནྡྷེ། ནཻ་བིདྱ། ཤཔྟ་རྣམས་བཅུག་ལ། ཚིགས་བཅད་སྔགས་དང་སྤེལ་ལ་མཆོད། དེ་

[003A]༄༅། །ནས་བསྟོད་པ་བྱ་བ་ནི། དམིགས་མེད་མཁའ་ལྟར་ཡངས་པའི་དཀྱིལ་འཁོར་ནས། །གདུལ་དཀའི་བགེགས་དང་ལོག་འདྲེན་འདུལ་ཕྱིར་དུ། །དུས་གསུམ་རྒྱལ་བའི་འཕྲིན་ལས་སྒྲུབ་མཛད་པའི། །
ཁྲོ་ཆེན་འཆོལ་བ་ཁྱོད་ལ་ཕྱག་འཚལ་ལོ། །སྣ་ཚོགས་པདྨ་ཉི་མའི་གདན་སྟེང་དུ། །དུས་མཐའི་མེ་ཆེན་འབར་བའི་ཀློང་དཀྱིལ་ན། །ཞལ་གསུམ་ཕྱག་དྲུག་ཞབས་གཉིས་བགྲད་པའི་སྟབས། །དྲན་པས་བགེགས་འཇོམས་ཁྱོད་
ལ་ཕྱག་འཚལ་ལོ། །མཚེ་གཙིགས་བགྲད་པའི་ཞལ་དབུས་ཞེ་སྡང་འདུལ། །གཡས་དཀར་བཞད་པའི་གང་མོས་གཏི་མུག་སེལ། །གཡོན་ཞལ་མེ་འོད་འབར་བས་འདོད་ཆགས་འཇོམས། །སྤྱན་གསུམ་གྱེན་ལྡོག་
ཁྲོ་གཉེར་དཔྲལ་བར་བསྡུས། །དབུ་སྐྲ་གྱེན་བརྫེས་ཐོད་བསྐམ་ལྔ་ལྔས་བརྒྱན། །ན་ར་ངན་ཏའི་པགས་རློན་སྟོད་གཡོགས་ཅན། །མི་མགོའི་ཕྲེང་བའི་དོ་ཤལ་མགུལ་དུ་འཕྱང། །སྟག་ལྤགས་སྨད་དཀྲིས་བག་
ཡོད་རི་མོས་མཛེས། །དུག་ལྔ་རྣམ་དག་ལྟོས་འགྲོའི་རྒྱན་གྱིས་བརྗིད། །རྡོ་རྗེ་རྒྱ་གྲམ་རྩེ་ལྔ་ལྕགས་ཀྱུ་གཡས། །དབྱུག་ཐོ་ཞགས་པ་དྲག་པོའི་སྡིགས་མཛུབ་གཡོན། །སྐུ་གསུམ་མཐར་ཕྱིན་རྒྱུད་དྲུག་འདྲེན་པའི་རྟགས་
སྒེག་པ་དཔའ་བ་མི་སྡུག་དྲག་པོའི་གཟུགས། །དགོད་དང་དྲག་ཤུལ་འཇིགས་སུ་རུང་བའི་གསུང། །སྙིང་རྗེ་རྔམས་པ་ཞི་བའི་ཐུགས་མངའ་བ། །སྟོབས་ལྡན་ཁྲོ་རྒྱལ་ཁྱོད་ལ་བདག་བསྟོད་ཀྱི། །ནད་གདོན་ཁོ་ན་

[003B] །ཚེ་རིང་ནད་མེད་དཔལ་འབྱོར་རྒྱས་པ་དང། །གནས་སྐབས་མཐར་ཐུག་སྐྱེ་དགུའི་རེ་འདོད་རྣམས། །མྱུར་དུ་བདག་ལ་ལྷུན་གྱིས་གྲུབ་པར་མཛོད། ཅེས་སོགས་ཀྱིས་བསྟོད། རང་གི་ཐུགས་ཀར་ཉི་མའི་
དཀྱིལ་འཁོར་གྱི་སྟེང་དུ། ཧཱུཾ་ཡིག་གི་མཐར། ཨོཾ་བྷཱུར་ཀུཾ་མཧཱ་པྲཱ་ཎཱ་ཡ་བྷཱུ་རྩི་བྷཱུར་ཀི་ནཱ་ས་ཨུ་ཙུ་ཥྨ་ཀྲོ་དྷ་ཧཱུཾ་ཧཱུཾ་ཕཊ་ཕཊ་སཱཧཱ། ཨོཾ་བཛྲ་བྷཱུར་ཀུཾ་རི་ལི་ཤུ་དརྵ་ཧུར་ཤི་བི་མ་ལི་ཨུ་ཙུཥྨ་ཀྲོ་དྷ་ཧཱུཾ་ཧཱུཾ་ཕཊ་ཕཊ་སཱཧཱ། ཅེས་པའི་སྔགས་གཉིས་ཀ་འམ་
ཡང་ན་དང་པོ་འདིས་བསྐོར་བ་ལ་དམིགས་ཏེ་བཟླའོ། །ཨོཾ་བཛྲ་མཧཱ་ཀྲོ་དྷ་རཱ་ཛ་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་སཱཧཱ། དེ་བཞིན་དུ། པཱ་དྱཾ་ནས། ཤཔྟའི་བར་ལ་ཨོཾ་བཛྲ་མཧཱ་ཀྲོ་དྷ་རཱ་ཛ་སྦྱར་བའི་ཉེར་སྤྱོད་སྔགས་རྐྱང་གིས་མཆོད། འཇིགས་པའི་
ཧཱུཾ་སྒྲ་ངེས་སྒྲོག་ཅིང། །བགེགས་རྣམས་མ་ལུས་འཇོམས་མཛད་པ། །དངོས་གྲུབ་ཐམས་ཅད་སྩོལ་བའི་ལྷ། །བགེགས་ཀྱི་དགྲ་ལ་ཕྱག་འཚལ་ལོ། ཞེས་པས་བསྟོད། ཡིག་བརྒྱ་གསུམ་བཟླ། མ་རྙེད་ཡོངས་སུ་མ་ཤེས་
དང༑ ༑གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱོད་ཀྱིས་བཟོད་མཛད་རིགས། བཛྲ་མུཿ་བདག་བསྐྱེད་ཀྱི་ལྷ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་འོད་དུ་ཞུ་ནས་
རང་ལ་ཐིམ་པར་གྱུར། དགེ་བ་འདི་ཡིས་མྱུར་དུ་བདག་ཁྲོ་རྒྱལ་སྨེ་བརྩེགས་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་ཅེས་སོགས་བསྔོ་སྨོན་གང་མཚམ་བྱའོ།།    ༈    །།

[004A]༄༅། །རང་གཞན་གྱི་དོན་དུ། བུམ་བསྐྱེད་དང་སྦྲེལ་ནས་བྱེད་ན། བྱ་རྒྱུད་ནས་བཤད་པའི་བུམ་རྫས། གསེར། དངུལ། བྱུ་རུ། མུ་ཏིག་མུ་མེན་ཏེ་རིན་པོ་ཆེ་ལྔ། ནས། འབྲས། གྲོ༑ སྲན། ཏིལ་ཏེ་འབྲུ་ལྔ། སྦྲང་
ཀར། མར། འོ་མ། ཞོ་སྟེ་བདུད་རྩི་ལྔ། སླེ་ཏྲེས། ཀཎྜ་ཀ་རི། དབང་ལག་རྒྱ་མཚོ་ལྦུ་བ། ཤུ་ཐག་སྟེ་སྨན་ལྔ། ཙནྡན་དཀར་དམར། ཛ་ཏི། ག་བུར། གུར་ཀུམ་སྟེ་དྲི་ལྔ་ཞེས་གསུངས་པ་ལྟར། རིན་པོ་ཆེ་ལྔ། འབྲུ་ལྔ། བདུད་རྩི་ལྔ་
སྨན་ལྔ། དྲི་ལྔ་སྟེ་བུམ་རྫས་རྣམས་བླུག་བུམ་པའི་མདུན་དུ་ཅི་འབྱོར་བའི་མཆོད་པ་དང། གཙོ་བོའི་གཏོར་མ་རྣམས་བཤམས། རྒྱས་པར་སྤྲོ་ན་ཆ་གསུམ་གྱི་གཏོར་མ་ཡང་བྱ། དེ་ནས་ཆོ་ག་ལ་འཇུག་པའི་ཚེ་སྔར་བཤད་
པའི་བདག་བསྐྱེད་བཟླས་པ་དང་བཅས་པ་གྲུབ་པའི་རྗེས་སུ་ཉེར་བསྡུ་མ་བྱས་པར། རང་ལྷའི་ང་རྒྱལ་ལ་གནས་ཏེ། བུམ་པ་ཨ་མྲྀ་ཏས་བསངས། སྭ་བྷཱ་ཝ་ས་སྟོང་པར་སྦྱངས། སྟོང་པའི་ངང་ལས་བཾ་ལས་པདྨ་དང། ཨ་ལས་
ཟླ་བའི་དཀྱིལ་འཁོར་གྱི་སྟེང་དུ། བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ། ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏཱ་པྟེ་ཏཱ་པྟེ་མཧཱ་ཏཱ་པྟེ་སཱཧཱ། ལྷའི་ཆུ་བོ་གངྒཱ་དང་
བུམ་པའི་ཆུ་དབྱེར་མི་ཕྱེད་པར་གྱུར། རྣམ་རྒྱལ་བུམ་པའི་ནང་དུ་སྣ་ཚོགས་པདྨ་དང་ཉི་མའི་གདན་གྱི་སྟེང་དུ། ཧཱུཾ་དུ་བའི་མདོག་ཅན། དེ་ཡོངས་སུ་གྱུར་པ་ལས་ཁྲོ་བོ་སྨེ་བ་བརྩེགས་པ་སྐུ་མདོག་དུད་ཀ། གཡས་ཞལ་དཀར་པོ་

[004B] ཕྱག་དྲུག་གི་དང་པོ་ན་རྡོ་རྗེ་རྒྱ་གྲམ། གཉིས་པ་ན་རྡོ་རྗེ་རྩེ་ལྔ་པ། གསུམ་པ་ན་རྡོ་རྗེ་ལྕགས་ཀྱུ། གཡོན་དང་པོ་ན་རྡོ་རྗེ་དབྱུག་པ། གཉིས་པ་ན་རྡོ་རྗེ་ཞགས་པ། གསུམ་པས་རྡོ་རྗེ་སྡིགས་མཛུབ་མཛད་པ་
ཐོད་པ་བསྐམ་པོ་ལྔའི་དབུ་རྒྱན་དང། རློན་པ་ལྔ་བཅུའི་དོ་ཤལ་ཅན། ཐོད་པ་བསྐམ་པོའི་ཕྲེང་བས་སེ་རལ་ག་བྱས་པ། ཡན་ལག་ཐམས་ཅད་སྦྲུལ་གྱིས་བརྒྱན་ཅིང། མི་ལྤགས་ཀྱི་སྟོད་གཡོགས་དང། སྟག་གི་པགས་
པའི་ཤམ་ཐབས་ཅན། ཞབས་གཉིས་བགྲད་པའི་སྟབས་ཀྱིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། དེ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས་
ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་
བཏབ་པས་དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ཏེ། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། ཞེས་གསུང་ཞིང་དབང་བསྐུར་བས། ལུས་གང་དྲི་མ་དག་ཆུ་ལྷག་པ་སྤྱི་གཙུག་ཏུ་གནས་པ་ཡོངས་
སུ་གྱུར་པ་ལས་མི་བསྐྱོད་པས་དབུ་བརྒྱན་པར་གྱུར། དེ་ནས་ཨ་མྲྀ་ཏས་བསངས། སྭ་བྷཱ་ཝས་སྦྱང་བ་ནས་བཟུང། བདག་བསྐྱེད་བཞིན་མཆོད་པ་བྱིན་རླབས་བྱས་ཏེ་འབུལ་བ་ནི། སྟོང་གསུམ་འྡིའམ་སྟོང་གསུམ་གཞན་དག་

[005A]༄༅། །ན༑ ༑ལྷ་རྫས་མཆོད་ཡོན་ཇི་སྙེད་མཆིས་པ་རྣམས། །བཅོམ་ལྡན་བུམ་པའི་ལྷ་ལ་བདག་འབུལ་ན། །ཐུགས་རྗེས་འགྲོ་བའི་དོན་དུ་བཞེས་སུ་གསོལ། །ཨོཾ་བཛྲ་མཧཱ་ཀྲོ་དྷ་རཱ་ཛ་ས་པ་རི་ཝཱ་ར་ཨརྒྷཾ་
པྲ་ཏཱི་ཙྪ་སཱཧཱ། དེ་བཞིན་དུ་རིགས་འགྲེ་སྦྱར་ལ་ཚིགས་བཅད་སྔགས་དང་སྤེལ་བ་རོལ་མོའི་བར་གྱིས་མཆོད། བསྟོད་པ་རྒྱས་བསྡུས་གང་རུང་བྱ། རང་གིས་གཟུངས་ཐག་ནས་བཟུང། རང་ལྷར་གསལ་བའི་ཐུགས་ཀའི་ཧཱུཾ་
ལས་འོད་ཟེར་འཕྲོས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་དཔག་ཏུ་མེད་པ་བཀུག་ནས། བུམ་པའི་ནང་གི་ཆུ་ལ་ཐིམ་པས་དག་བྱེད་ཀྱི་བདུད་རྩིར་གྱུར་
པར་བསམས་ལ། གཟུངས་ཅི་མང་བཟླའོ། །དེ་ནས་ལྷག་ཆད་ཀྱི་ཉེས་པ་ཞི་བར་བྱ་བའི་ཕྱིར། ཡིག་བརྒྱ་བདུན་ནམ་གསུམ་བཟླ། གཏོར་མ་འབུལ་བ་ནི། གཏོར་མ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་
ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ། ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་གཏོར་མ་དྭངས་ཤིང་ཐོགས་པ་མེད་པ། ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་
ཨཱ་ཧཱུཾ། ལན་གསུམ་བརྗོད། བུམ་པའི་ལྷའི་ལྗགས་འོད་ཟེར་གྱི་སྦུ་གུས་དྲངས་ཏེ་གསོལ་བར་གྱུར། ཨོཾ་བཛྲ་མཧཱ་ཀྲོ་དྷ་རཱ་ཛ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ། ཁཱ་ཧི་ཁཱ་ཧི། གསུམ་གྱིས་ཕུལ་ནས། ཨོཾ་བཛྲ་མཧཱ་ཀྲོ་དྷ་རཱ་

[005B] གོང་བཞིན་བསྟོད། བཛྲ་མུཿ་བུམ་པའི་ལྷ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་འོད་དུ་ཞུ་ནས་བུམ་པའི་ཆུ་དང་རོ་གཅིག་ཏུ་གྱུར་པར་བསམ་མོ། །དེ་ནས་
བྱ་བས་བསྲུང་བྱ་བ་ནི། ཁྲོ་བོ་སྨེ་བརྩེགས་ཞུ་བ་ལས་བྱུང་བའི་བུམ་པའི་ཆུས་རང་གཞན་གང་ཡང་རུང་བའི་སྤྱི་བོ་ནས་རྐང་མཐིལ་གྱི་བར་གྱི་ཕྱི་ནང་བར་གསུམ་ཐམས་ཅད་ཁྱབ་པར་བཀྲུས་པས། ནད་གདོན་སྡིག་སྒྲིབ་ཐམས་ཅད་
དབང་པོའི་སྒོ་དང་བ་སྤུའི་བུ་ག་སོགས་ནས་འཐོན་ཏེ་བྱང་ཞིང་དག་པར་བསམས་ལ། ཨོཾ་བྷཱུར་ཀུཾ་ཞེས་སོགས་གོང་གི་སྔགས་གཉིས་ཀའམ་གང་རུང་ཞིག་གི་མཐར། མིང་འདི་ཞེས་བྱ་བའི་སྡིག་པ་དང་སྒྲིབ་པ་ཐམས་ཅད་ཤཱནྟིཾ་
ཀུ་རུ་སཱཧཱ། དེ་བཞིན་དུ་རིགས་འགྲེ་སྦྱར་ལ། ནད། གདོན། རིམས། ཁོན། གྲིབ། བྱད། བྱུར། སྐལ་བ་ངན་པ། ལྟས་ངན་པ། བཀྲ་མི་ཤིས་པ། ཉེ་བར་འཚེ་བ། དུས་མ་ཡིན་པར་འཆི་བ། གཟའ་དང་རྒྱུ་སྐར་གྱི་གནོད་པ། རྒྱལ་པོ་དང་
ཆོམ་རྐུན་གྱི་འཇིགས་པ། བདུད་ཀྱི་ཞགས་པ། གཤིན་རྗེའི་ཕོ་ཉ། བགེགས་དང་ལོག་འདྲེན། བར་གཅོད་མི་མཐུན་པའི་ཕྱོགས་ཐམས་ཅད་ཤཱནྟིཾ་ཀུ་རུ་སཱཧཱ། དེ་ནས་དྲི་གླུད་ཅིག་བཅས་ལ་སྣོད་དུ་བཞག་བཀྲུ་བྱ་རྣམས་རང་རང་
གི་ཁར་ཆུ་ཅུང་ཟད་རེ་འཛིན་དུ་བཅུག་ལ། རྡོ་རྗེ་དང་བཅས་པའི་རྨ་བྱའི་སྒྲོའི་ཆུན་པོའི་སྟེང་དུ་ཉི་མ་ལ་གནས་པའི་ཧཱུཾ་ཡིག་སྔགས་ཕྲེང་དང་བཅས་པ་ལས་འོད་ཟེར་འཕྲོས་པས། བཀྲུས་ཤིང་མ་དག་པའི་ནད་གདོན་སྡིག་

[006A]༄༅། །སྒྲིབ་ཐམས་ཅད་འོད་ཟེར་གྱི་རྩེ་མོས་བྱབས་ཤིང་དེད་པས་ཁ་ནང་གི་ཆུ་ལ་ཐིམ་པར་གྱུར། ཨོཾ་བྷཱུར་ཀུཾ་ཞེས་སོགས་ཀྱི་མཐར། མིང་འདི་ཞེས་བྱ་བའི་སྡིག་པ་དང་སྒྲིབ་པ་ཐམས་ཅད་ཨ་པ་ན་ཡེ་སཱཧཱ་
ཞེས་པ་ནས། མི་མཐུན་པའི་ཕྱོགས་ཐམས་ཅད་ཨ་པ་ན་ཡེ་སཱཧཱ། ཞེས་པའི་བར་དང། དེ་ནས་བདེན་བདར་ནི། རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང། སངས་
རྒྱས་ཀྱི་བཀའ་བདེན་པ་དང། ཆོས་ཀྱི་བཀའ་བདེན་པ་དང། དགེ་འདུན་གྱི་བཀའ་བདེན་པ་དང། ཁྲོ་བོའི་རྒྱལ་པོ་སྨེ་བ་བརྩེགས་པའི་ལྷ་ཚོགས་ཀྱི་སྐུ་གསུང་ཐུགས་ཀྱི་གསང་བ་བླ་ན་མེད་པའི་བདེན་པ་ལ་བརྟེན་ནས། མིང་འདི་
ཞེས་བགྱི་བ་ལ་གནོད་ཅིང་འཚེ་བའི་གདོན་བགེགས་ཐམས་ཅད་དྲི་ཆུ་འདིས་ཚིམ་པར་གྱིས་ལ། སོ་སོ་རང་རང་གི་གནས་སུ་སོངས་ཤིག་ཨོཾ་སུཾ་བྷ་ནི་སུཾ་བྷ་ཧཱུཾ། གྲྀ་ཧྞ་གྲྀ་ཧྞ་ཧཱུཾ། གྲྀ་ཧྞཱ་པ་ཡ་གྲྀ་ཧྞཱ་པ་ཡ་ཧཱུཾ། ཨཱ་ན་ཡ་ཧོ་བྷ་ག་
ཝཱ་ན་བི་དྱཱ་རྱ་ཛ་ཧཱུཾ་ཕཊ། སངས་རྒྱས་རྣམས་ནི་བདུད་ལས་རྒྱལ། །ཆོས་ནི་ཆོས་མ་ཡིན་ལས་རྒྱལ། །དགེ་འདུན་མུ་སྟེགས་རྣམས་ལས་རྒྱལ། །དབང་པོ་ལྷ་མིན་རྣམས་ལས་རྒྱལ། །ལྷ་མིན་ཟླ་བ་རྣམས་ལས་རྒྱལ། །ནམ་
མཁའ་ལྐིང་ནི་རྒྱ་མཚོ་ལས། །མེ་ནི་ཤིང་རྣམས་ཀུན་ལས་རྒྱལ། །ཆུ་ནི་མེ་ལས་རྒྱལ་བ་སྟེ། །རླུང་ནི་སྤྲིན་ལས་རྒྱལ་བར་གྱུར། །རྡོ་རྗེ་ཡིས་ནི་རིན་ཆེན་ཕུག་ལྷ་རྣམས་བདེན་པར་རབ་ཏུ་གནས། །ས་ཡང་བདེ་བར་གནས་

[006B] །སངས་རྒྱས་དང་ནི་ཆོས་ཀྱང་བདེན། །བདེན་པ་རྒྱལ་གྱུར་བརྫུན་མ་ལགས། །བདེན་པ་དང་བདེན་པའི་ཚིག་འདི་དག་གིས་མིང་འདི་ཞེས་བྱ་བ་བདུད་དང་མི་མཐུན་པའི་ཕྱོགས་ཐམས་ཅད་ལས་རྒྱལ་བར་གྱུར་ཅིག་ཛ་ཡ་ཛ་ཡ་
སིདྡྷི་སིདྡྷི་སཱཧཱ། རང་གི་ཐུགས་ཀའི་ཉི་མ་ལ་གནས་པའི་ཧཱུཾ་ལས་འོད་ཟེར་འཕྲོས། ལུས་ཀྱི་ཕྱི་ནང་བར་གསུམ་ཐམས་ཅད་ཁྱབ། ཤ་སྐྱེ་པགས་མཚམས་ཐམས་ཅད་འོད་ཟེར་ལས་གྲུབ་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་
གྱུར་ཏེ། ནད་གདོན་སྡིག་སྒྲིབ་ཐམས་ཅད་ཀྱི་གནོད་པས་མི་ཚུགས་པའི་བསྲུང་བ་ཆེན་པོར་བྱིན་གྱིས་བརླབས་པར་གྱུར། ཨོཾ་བྷཱུར་ཀུཾ་ཞེས་སོགས་ཀྱི་མཐར། མིང་འདི་ཞེས་བྱ་བ་སྡིག་པ་དང་སྒྲིབ་པ་ཐམས་ཅད་ལས་རཀྵ་རཀྵ་
ཞེས་པ་ནས། མི་མཐུན་པའི་ཕྱོགས་ཐམས་ཅད་ལས་རཀྵ་རཀྵ། དེ་ནས་བཀྲ་ཤིས་བྱ་བ་ནི། ཆེ་བའི་ཆེ་མཆོག་སྟོན་པ་བླ་ན་མེད། །ཆོས་རྗེ་ཉི་མ་རྒྱལ་བའི་བྱིན་རླབས་ཀྱིས། །བདུད་དང་བགེགས་རིགས་གནོད་པའི་དགྲ་ཞི་ནས། །
རྟག་ཏུ་དཔལ་གནས་ཉིན་མཚན་བཀྲ་ཤིས་ཤོག་ཆོས་ཉིད་བདེན་པའི་ཆོས་མཆོག་བླ་ན་མེད། །དམ་ཆོས་བདུད་རྩི་བདེན་པའི་བྱིན་རླབས་ཀྱིས། །ཉོན་མོངས་སྡུག་བསྔལ་གདུང་བའི་དགྲ་ཞི་ནས། །རྟག་ཏུ་དཔལ་གནས་ཉིན་
མཚན་བཀྲ་ཤིས་ཤོག་དགེ་འདུན་ཡོན་ཏན་རིན་ཆེན་དཔལ་འབར་བ། །རྒྱལ་སྲས་ཕན་མཛད་བདེན་པའི་བྱིན་རླབས་ཀྱིས། །ཉེས་པའི་སྐྱོན་བྲལ་དགེ་ཚོགས་རྣམ་པར་འཕེལ། །རྟག་ཏུ་དཔལ་གནས་ཉིན་མཚན་བཀྲ་ཤིས་

[007A]༄༅། །ཤོག་ཚངས་དང་ལྷ་དབང་བསྲུང་མའི་བྱིན་རླབས་དང། །ཕན་མཛད་ལྷ་ཡི་བཀྲ་ཤིས་གནས་གྱུར་ཏེ། །དགེ་ལེགས་བསམ་པ་ཡིད་བཞིན་འགྲུབ་པ་དང། །ཚེ་རིང་ནད་མེད་བདེ་སྐྱིད་ལྡན་པར་ཤོག་
ཅེས་སོགས་ཤིས་པ་བརྗོད། མཇུག་ཆོག་སྤྱི་ལྟར་བྱའོ། །ཞེས་ཁྲོ་བོའི་རྒྱལ་པོ་སྨེ་བ་བརྩེགས་པའི་སྒྲུབ་ཐབས་འདི་ཡང། མཚན་སྒྲོག་མཁན་ཆེན་ནོར་བཟང་རྒྱ་མཚོས་བསྐུལ་བ་ལ་བརྟེན་ནས། ཤཱཀྱའི་དགེ་སློང་བློ་བཟང་
ཆོས་ཀྱི་རྒྱལ་མཚན་གྱིས་སྦྱར་བའོ།། །།    ༈    ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་
གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །སརྦ་ཛ་ག་ཏཾ།། །།



