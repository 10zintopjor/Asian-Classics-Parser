༄༅།དཔལ་ནཱ་རོ་ཆོས་དྲུག་ལས་གཏུམ་མོའི་དམིགས་རིམ་བཞུགས་སོ།། ༄༅། །དཔལ་ལྡན་རིགས་བརྒྱའི་ཁྱབ་བདག་རྡོ་རྗེ་འཆང། །ཐུབ་བསྟན་
སྙིང་པོ་གསལ་མཛད་ཙོང་ཁ་པ། །ཟབ་རྒྱས་གདམས་པའི་མཛོད་འཛིན་དཀོན་མཆོག་མཚན། །རྣམ་གསུམ་དབྱེར་མེད་ཞབས་ལ་གུས་བཏུང་ནས། །གསང་ཆེན་བླ་མེད་རྒྱུད་སྡེ་གཉིས་ཀྱི་བཅུད་
རྒྱ་བོད་མཁས་གྲུབ་དུ་མ་གཤེགས་པའི་ཤུལ། །གཏུམ་མོལ་སོགས་ཆོས་དྲུག་ཉམས་ལེན་ཚུལ། །གསུམ་ལྡན་བླ་མའི་དྲིན་ལས་མདོ་ཙམ་བྲི། །དེ་ལ་ཇི་སྐད་དུ་རྗེ་བདག་ཉིད་ཆན་པོས། སྨྲ་
བ་ཟླ་མེད་ཐུབ་པའི་དབང་པོ་ཡིས། འགྲོ་བའི་དོན་དུ་གསུངས་པའི་གསུང་རབ་ནི། །ཀུན་གྱི་མཆོག་ནི་རྣལ་འབྱོར་བླ་མེད་ཀྱི། །རྣལ་འབྱོར་མ་ཡི་རྒྱུད་དང་ཕ་རྒྱུད་ཡིན། །མ་རྒྱུད་ལ་བརྟེན་ཨ་

[084A]༄༅། །ཐུང་སྲོག་རྩོལ་གྱི། །ཙཎྜ་ལི་ལ་གནད་དུ་བསྣུན་པ་ཡིས། །གཉུག་མ་ལྷན་སྐྱེས་ཡེ་ཤེས་མཚོན་པའི་ཐབས། །འདི་ཉིད་གཙོ་བོར་རྩལ་དུ་བྱ་ཏོན་པ་ལས། །དཔལ་ལྡན་འདུས་པའི་
སྒྱུ་ལུས་འོད་གསལ་དང། །རྡོ་རྗེ་གདན་བཞིའི་འཕོ་བ་གྲོང་འཇུག་ཀྱང། །དེ་ལ་བརྟེན་ནས་ཇི་བཞིན་སྐྱེད་བྱེད་པ། །གྲུབ་ཆེན་ཏེ་ལོ་ནཱ་རོའི་གདམས་པ་མཆོག་དཔལ་ལྡན་ནཱ་རོ་ཆོས་དྲུག་ཅེས་གྲགས་
པ༑ ༑གངས་རིའི་ཁྲོད་འདིར་སྐལ་ལྡན་མཐའ་དག་ལ། །ཟབ་མོ་རྡོ་རྗེ་ཐེག་པའི་དགའ་སྟོན་མཆོག་ཀུན་ནས་རྩོལ་བར་མཛད་པའི་གདམས་པ་འདི། །ཞེས་གསུངས་པ་ལྟར་གྱི་ཁྱད་པར་ཅན་གྱི་
ཆོས༑ ༑ཡིད་ཆོས་གསུམ་ལྡན་ལས། ནཱ་རོའི་ཆོས་དྲུག་ཏུ་བྱེད་ཚུལ་ནི། གཏུམ་མོ་དང་སྒྱུ་ལུས་དང་འོད་གསལ་དང་འཕོ་བ་དང་གྲོང་འཇུག་དང་བར་དོའི་གདམས་ངག་དྲུག་ཏུ་བྱེད་དོ། །ཞེས་
གསུངས་པ་ལྟར་གཏུམ་མོ་སོགས་དྲུག་ཉམས་སུ་ལེན་ཚུལ་ལ་སྔོན་འགྲོ། །ལམ་ཐུན་མོང་བས་རྒྱུད་སྦྱང་བ་ནས། གསུམ་ལྡན་ནས། འདིའི་གཏུམ་མོ་ནི་བདེ་དགྱེ་གཉིས་ཀའི་ཐུན་མོང་བ་
ཡིན་པས་བསྐྱེད་རིམ་དེ་གཉིས་གང་བྱས་ཀྱང་ཆོག་ལ། དཀྱིལ་འཁོར་གྱི་འཁོར་ལོའི་བསྐྱེད་རིམ་བསྒོམ་པས་རྒྱུད་སྨིན་པ་འདྲ་བ་ལྷ་དཔའ་བོ་གཅིག་པ་དང་དཔའ་མོ་གཅིག་པ་ལ་མི་འབྱུང་བས། དྲིལ་བུ་
ཞབས་ཀྱི་ལྷ་ལྔ་ལྟ་བུ་ཡན་གྱི་དཀྱིལ་འཁོར་ལོ་གཅིག་ལ་འཁྲིད་པའི་ཐུན་བཞིའི་རྣལ་འབྱོར་བྱའོ། །ཞེས་གསུངས་པ་ལྟར་བསྐྱེད་རིམ་ལ་སྦྱོང་བའི་བར་དང། རྡོར་སེམས་བསྒོམ་བཟླས་བླ་མའི་
རྣལ་འབྱོར་རྣམས་སྔོན་དུ་བཏང་ནས། ཐོག་མར་འཁྲུལ་འཁོར་དང་སྟོང་རབ་སྒོམ་པ་ལ་འཇུག་པར་བྱ་སྟེ། དང་པོ་ནི། དཔལ་ཕག་མོ་གྲུབ་པས་མཛད་པའི་ཐབས་ལམ་ཚིགས་བཅད་མའི་ལྷན་

[084B] །ལུས་སྦྱོང་ནི་བུམ་པ་ལྟར་དགར། འཁོར་ལོ་ལྟར་བསྐོར། ལྕགས་ཀྱུ་ལྟར་དགུག་རྡོ་རྗེ་བསྡམ་པའི་ཕྱག་རྒྱ་གནམ་དུ་འཕང་ཞིང་འོག་ཏུ་བསྒྱུར། ཁྱི་མོའི་སྐྱུག་ཚུལ་གྱིས་མདའ་ལྟར་བསྲང་
ལུས་ལ་རྩ་དང་ཁྲག་གནས་པར་བྱ་བའི་ཕྱིར་མགོ་ལུས་མེད་པ་སྤྲུག་ཅིང་ཚིག་པ་བགྲང་དེ་ལྟར་དྲུག་གོ་ཅེས་པ་ལྟར་རོ། །གཉིས་པ་ནི། གསུམ་ལྡན་ལས། སྟོང་རབ་སྒོམ་པ་ནི་རང་ཡི་དམ་དུ་གསལ་བ་
སོགས་སྔར་བཞིན་དུ་བྱས་ལ་འདིའི་དམིགས་པ་ཁྱད་པར་བ་ནི། སྤྱི་གཙུག་ནས་རྐང་མཐིལ་གྱི་བར་དུ་ཕྲུ་མ་ཕུས་བཏབ་པ་ལྟར་སྟོང་སང་བ་ལ་དམིགས་པ་གཏད་ནས་དེ་ལ་སེམས་བརྟན་བརྟན་དུ་བསྒོམ་པ་ཡིན་
ཏེ༑ འདི་དང་ལུས་སྦྱོང་གཉིས་སྦེལ་མར་བསྐྱད་དོ། །ཞེས་པ་ལྟར་རོ། །དེ་གཉིས་བསྒོམ་པའི་དགོས་པ་ནི། གསུམ་ལྡན་ལས། སྟོང་ར་འདི་ལུས་ཐོགས་རྟུག་ཅན་དུ་མེད་པའི་འཇའ་ཙོན་
བཞིན་དུ་ཡིད་ངོར་སྒོམ་པ་ཡིན་གྱི། འདིས་དངོས་སུ་ལུས་དེ་ལྟར་བྱ་མི་ནུས་ཀྱང། དམིགས་པ་དེ་ལ་སེམས་བརྟན་ན་རྩ་རླུང་བསྒོམ་པ་ལ་རྩ་ཟུག་དང་རླུང་ཟུག་དྲག་པོ་མི་འབྱུང་བ་དང། གལ་ཏེ་བྱུང་
ཡང་དམིགས་པ་དེ་བསྒོམ་པས་ཞི་བར་བྱེད་ནུས་པ་ལ་ཁྱད་ཆེ་བས་སྒོམ་པ་ཡིན་ཏེ། ལུས་སྦྱོང་གི་དགོས་པ་ཡང་དེ་དང་འདྲའོ། ཞེས་དང། སྟོང་ར་ལུས་སྦྱོང་འདི་དག་རྒྱ་གཞུང་ཁུངས་ཐུབ་ཆེ་བ་ལས་
མི་འབྱུང་ཡང། བླ་མ་རྣམས་ཀྱི་མན་ངག་གིས་མཛད་འདུག་ལ། དེ་ཡང་རྩ་རླུང་བསྒོམ་པ་ལ་འཇམ་སྦྱོར་གྱིས་ཏིང་ངེ་འཛིན་སྐྱེ་དཀའ་བར་བྱུང་ན། དྲག་སྦྱོར་གྱིས་བྱེད་པ་ལ། འདི་དག་སྦྱངས་ན་གེགས་
ཆུང་བ་ལ་བསམས་སོ། །ཞེས་སོ། །དེ་ནས་དངོས་གཞི་ལ་ལམ་གྱི་རྨད་རྡོ་གཏུམ་མོ་སྒོམ་པ་ལ་ཐོག་མར་ལུས་གནང་ནི། གསུམ་ལྡན་ལས། དེ་ནས་རང་ཡི་དམ་གྱི་ལྷར་གསལ་བ་སྔོན་དུ་བཏང་
[085A]༄༅། །ནས། བསམ་གཏན་གྱི་སྟེགས་པུ་ལ་འཇུག་སྒོམ་ཐག་གྱོན། རྐང་པ་རེའུ་མིག་ཏུ་བསྣོལ། སྐལ་ཚིགས་དྲང་པོར་བསྲང་མགྲིན་པ་ཅུང་ཟང་དགུག་མིག་སྣ་རྩེར་དབ་བ། ལྕེ་རྩེ་
ཅུང་ཟད་རྐན་ལ་སྦྱར། སོ་དང་མཆུ་རང་ལུགས་པར་བཞག་ལུས་སེམས་ཅུང་ཟད་སྒྲིམ། རོ་སྟོད་འཕེལ་ཀ་བསྐྱེད། མཉམ་གཞག་གི་ཕྱག་རྒྱ་ལྟེ་འོག་ཏུ་བཅར་བ་བྱས་ལ། ཞེས་པ་ལྟར་བྱས་ཏེ་
གསུམ་ལྡན་ལས། རྩ་གསུམ་གསལ་བཏབ་པ་ནི། ལྟེ་བའི་བུག་པའི་ཐད་ནས་འོག་ཏུ་སོར་བཞི་སོང་བར། ལུས་ཀྱི་ནང་གི་སྒལ་ཚིག་ངོས་ལ་ཉེ་བར་དབུས་སུ་རྩ་ཨ་ཝ་དཧུ་ཏི། གཡས་སུ་རོམ་
གཡོན་དུ་རྐྱང་མ་གསུམ་འཁོར་ལོ་བཞིའི་སྲོག་ཤིང་གི་ཚུལ་དུ་སྤྱི་གཙུག་བར་དུ་གཤིབས་ནས་གནས་ཤིང་སྔར་བཤད་པའི་མར་སྣ་རོ་རྐྱང་གཉིས་དབུ་མའི་རྩའི་ནང་དུ་གུགས་ནས་ཡོད་པར་བསམ་མོ། །ཞེས་
པ་ལྟར༑ རྩ་གསུམ་དང། ཡང་གསུམ་ལྡན་ལས། དེ་ནས་འཁོར་ལོ་བཞི་གསལ་འདེབས་པ་ནི། ལྟེ་བ་སྤྲུལ་པའི་འཁོར་ལོ་ཕྱི་དབྱིབས་ཨེ་གྲུ་གསུམ་གྱི་རྣམ་པ་ཅན། རྩ་འདབ་ཀྱི་གྲངས་
རེ་བཞི་པ། ཁ་དོག་དམར་པོ། །ཁ་གྱེན་དུ་ཕྱོགས་པའི་རྣམ་ཅན་དུ་བསྒོམ་མོ། །འདི་དག་ལ་འདབ་མའི་གྲངས་རགས་པ་རྣམས་སྨོས་ནས་ཞིབ་པར་མ་སྨོས་འདུག་པ་བཞིན་འདིར་ཆོག་བར་འདུག་པས་
མ་བཤད་དོ། །སྙིང་ཁ་ཆོས་ཀྱི་འཁོར་ལོ་ཕྱི་དབྱིབས་བཾ་ཡིག་ཟླུམ་པོའི་རྣམ་པ་ཅན། རྩ་འདབ་ཀྱི་གྲངས་བརྒྱད་པ། ཁ་དོག་དཀར་པོ། །ཁ་འོག་ཏུ་ཕྱོགས་པའི་རྣམ་པ་ཅན་དང། མགྲིན་པ་ལོངས་
སྤྱོད་ཀྱི་འཁོར་ལོ་ཕྱི་དབྱིབས་བཾ་ཡིག་ཟླུམ་པོའི་རྣམ་པ་ཅན། རྩ་འདབ་ཀྱི་གྲངས་བཅུ་དྲུག་པ། ཁ་དོག་དམར་པོ། །ཁ་གྱེན་དུ་ཕྱོགས་པའི་རྣམ་པ་ཅན་དང། སྤྱི་བོ་བདེ་ཆེན་གྱི་འཁོར་ལོ་ཕྱི་དབྱིབས་ཨེ་

[085B] རྩ་འདབ་ཀྱི་གྲངས་སོ་གཉིས་པ། ཁ་དོག་སྣ་ཚོགས་པ། ཁ་འོག་ཏུ་ཕྱོགས་པའི་རྣམ་པ་ཅན་དུ་བསྒོམ་སྟེ། འཁོར་ལོ་ཟུང་རེ་ཐབས་ཤེས་ཟུང་རེའི་ཚུལ་དུ་བསྒོམ་པ་ཡིན་ནོ། །
ཞེས་གསུངས་པ་ལྟར། འཁོར་ལོ་བཞི་གསལ་བཏབ་ནས། གསུམ་ལྡན་ལས། ལུགས་འདི་ལ་རྩའི་གསལ་སྣང་གི་གནས་ཆ་བརྟན་པོ་རིང་དུ་བསྒྲུབ་པ་དང་མི་བསྒྲུབ་པ་གཉིས་སྣང་ནའང་སྔ་མ་ལྟར་
བྱས་ན་ལེགས་པ་ཡིན་ནོ། །གྲུབ་ཆེན་ལ་བ་བའི་གཞུང་ལས་རྩའི་གསལ་སྣང་བསྒྲབ་པར་བཤད་དོ། །ཅེས་གསུངས་པས་གསལ་སྣང་བསྒྲུབ་པར་བྱའོ། །དེ་ནས་ཡི་གེ་གསལ་འདེབས་ཚུལ་རྗེ་
མར་བས། གནས་ངོ་མཚར་མཁའ་འགྲོས་ལུང་བསྟན་པ། བྱང་ཕྱོགས་པུ་ལ་ཧ་རིར་ཕྱིན། སྒོ་བསྲུང་ན་རོ་པཎ་ཆེན་ལ། རྒྱུད་ཟབ་མོད་གྱེས་པ་རྡོ་རྗེ་ཐོས། བསྲེ་འཕོ་འཚམས་སྦྱོར་གྱི་གདམས་
ངག་ཐོབ། ཁྱད་པར་གཏུམ་མོ་ལས་རྒྱ་ཞུས། སྙན་རྒྱུད་ཀྱི་གནད་ལ་ངོ་སྤྲོད་བྱས། ཞེས་གཏུམ་མོའི་མན་ངག་གཙོ་བོར་དགྱེས་རྡོར་ལ་བརྟེན་ནས་རྙེད་པར་གསུངས་པས་འདིར་བདེ་དགྱེས་ཐུན་
མོང་པའི་བཤད་རྒྱུད་སཾ་བུ་ཊ་ལས། ལྟེ་བར་ཨ་ཡི་གཟུགས་ཀྱིས་ནི། །ཐུང་དུ་རུ་ནི་རབ་ཏུ་གྲགས། སྙིང་ལ་ཡང་ནི་ཧཱུཾ་ཉིད་ནི། །རིང་པོ་མ་མོ་གཉིས་དང་གནས། །མགྲིན་པར་ཨོཾ་གྱི་
གཟུགས་ཀྱིས་ནི། །མ་མོ་གསུམ་བརྗོད་པུ་ལུ་ཏ། །དཔྲལ་བར་ཧཾ་གི་རྣམ་པ་འདི། སྒྲ་དང་ཐིག་ལེ་མི་ཤིགས་པ། །ཅེས་གསུངས་པ་ལྟར་ཏེ་དེ་ཡང། གསུམ་ལྡན་ལས། ཨ་ཐུང་
བསྒོམ་པའི་གནས་ནི་ལྟེ་བའི་འཁོར་ལོའི་དབུས་ཀྱི་རྩ་དབུ་མ་སྐལ་བའི་ནང་ངོས་ལ་ཉེ་བ་དེའི་ན་བ་ཁོ་ནར་བསྒོམ་དགོས་སོ། །དེར་བསྒོམ་པའི་ཆུ་ལ་ནི། ཟླ་གདན་ཆུང་དུ་གཅིག་གི་སྟེང་དུ་

[086A]༄༅། །རྒྱ་ཡིག་གི་ཨ་ཐུང། བོད་ཡིག་གི་དབུ་ཅན་གྱི་ཤད་འདྲ་བ་གཅིག་ཡོད་པས། ཡི་གེ་ཨ་ཐུང་ཤད་ཀྱི་རྣམ་པ་འདྲ་བགྱེན་དུ་འགྲེང་བ་མདོག་དམར་པོ་གཅིག་བསྒོམ། སྙིང་ཁར་ཡི་གེ་
བསྒོམ་པ་ལ། བསྒོམ་པའི་གནས་ནི། ཆོས་ཀྱི་འཁོར་ལོ་འདབ་མ་བརྒྱད་པའི་དབུས་ཀྱི་རྩ་དབུ་མ་ནུ་མ་གཉིས་ཀྱི་དབུས་དྲང་ཐད་ནས་སྐལ་པ་ལ་ཉེ་བར་ཡོད་པའི་དཧུ་ཏིའི་ནང་ཁོ་ནར་བསྒོམ་དགོས་སོ། །
བསྒོམ་པའི་ཚུལ་ནི། དེར་ཟླ་གདན་ལ་ཧཱུཾ་ཡིག་སྔོན་པོ་མགོ་ཐུར་དུ་ལྟ་བ་བྱང་ཆུབ་ཀྱི་སེམས་ཁ་བ་ལྟ་བུ་འཛག་པ་ཅིག་བསྒོམ་མོ། །མགྲིན་པར་ཡི་གེ་བསྒོམ་པ་ལ་བསྒོམ་པའི་གནས་ནི་ལོངས་སྤྱོད་ཀྱི་
འཁོར་ལོ་རྩ་འདབ་བཅུ་དྲུག་པའི་དབུས་ཀྱི་རྩ་དབུ་མ་མགྲིན་པའི་དབུས་ནས་ནང་གི་སྐལ་བའི་ངོས་ལ་ཉེ་བའི་དཧུ་ཏིའི་ནང་ཁོ་ནར་བསྒོམ་དགོས་སོ། །བསྒོམ་པའི་ཚུལ་ནི་དེར་ཟླ་གདན་ལ་ཨོཾ་ཡིག་དམར་
བོ་མགོ་གྱེན་དུ་ལྟ་བ་ཅིག་བསྒོམ་མོ། །སྤྱི་བོར་ཡི་གེ་བསྒོམ་པ་ལ་བསྒོམ་པའི་གནས་ནི། སྤྱི་གཙུག་ཏུ་བདེ་ཆེན་གྱི་འཁོར་ལོ་རྩ་འདབ་སོ་གཉིས་པའི་དབུས་ཀྱི་རྩ་དབུ་མའི་ནང་ཉིད་དུ་བསྒོམ་དགོས་སོ། །
བསྒོམ་པའི་ཚུལ་ནི་དེར་ཟླ་གདན་ལ་ཧཾ་ཡིག་དཀར་པོ་མགོ་ཐུར་དུ་ལྟ་བ་ཅིག་བསྒོམ་སྟེ། དེ་བཞི་ཀ་ཡང་འཁོར་ལོ་སོ་སོའི་དབུས་ཀྱི་དཧུ་ཏི་ལ་རོ་རྐྱང་གི་མདུང་པས་དཀྲིས་པའི་ཐད་ཀའི་རྩ་དབུ་མའི་
ནང་དུ་བསྒོམ་པ་ནི་གནད་ཤིན་ཏུ་ཆེ་བ་ཡིན་ནོ། །ཞེས་པ་ལྟར་རོ། །ཡི་གེ་རྣམས་འཁོར་ལོ་འདི་བུས་སུ་བསྒོམ་དགོས་པ་ནི། སཾ་བུ་ཊ་ལས། སྙིང་ཀའི་ནང་སོན་པདྨ་ནི། །འདབ་མ་བརྒྱད་
པ་སྙིང་པོར་བཅས། དེ་ཡི་ནང་དུ་སོན་པའི་རྩ། །མར་མེའི་རང་གི་ངོ་བོ་ཅན། །ཆུ་ཤིང་གི་ནི་མེ་ཏོག་ལྟར། །བརྒྱད་ཞིང་ཁ་ནི་འོག་ཏུའོ། །དེ་ཡི་ནང་གནས་དཔའ་བོ་ནི། །ཉུང་དཀར་

[086B] །མི་ཤིགས་ཧཱུཾ་གི་ས་བོན་ནི། །ཁ་བ་ལྟ་བུ་འཛག་པ་ཉིད། །ལུས་ཅན་རྣམས་ཀྱི་སྙིང་དགའ་བ། །དབྱེད་ཅེས་བྱ་བར་རྣམ་པར་བཤད། །ཅེས་དང། གསུམ་ལྡན་
ལས༑ དེ་ཡི་ནང་དུ་སོན་པའི་རྩ་ནི་སྙིང་པོ་ཞེས་པ་རྩ་དབུ་མའོ། །དེ་ཡི་ནང་དུ་གནས་པ་ཞེས། །ཧཱུཾ་ཡིག་རྩ་དབུ་མའི་ནང་དུ་བསྒོམ་པར་གསུངས་པ་ནི། ཡི་གེ་གཞན་གསུམ་ལའང་
འདྲའོ། །ཞེས་པས་སོ། །ཡི་གེ་ཆེ་ཆུང་ནི་གསུམ་ལྡན་ལས། ཡི་གེ་ཆེ་ཆུང་ག་ཚད་ནི་ཧཱུཾ་ཡིག་གི་སྐབས་སུ་ཡུངས་དཀར་སྦོམ་པོའི་ཚད་ཙམ་དུ་གསུངས་པ་ཡང་ཡི་གེ་བཞི་ཀ་ལ་འདྲ་
བས༑ ཡི་གེ་ཇི་ལྟར་ཆུང་ཞིང་རྣམ་པ་གསལ་བ་ལ་སེམས་འཛིན་ཐུ་བ་ན་རླུང་ཤིན་ཏུ་འདུ་སླ་བས་གནད་ཆེའོ། །ཞེས་པ་ལྟར་རོ། །ཨ་ཐུང་ཡང་ཟླ་ཕྱེད་ཐིག་ལེ་ནཱ་ད་དང་བཅས་པར་
བསྒོམ་སྟེ། གསུམ་ལྡན་ལས། ཨ་ཐུང་ཀླད་ཀོར་ཅན་དུ་སཾ་བུ་ཊ་ལས་མ་གསུངས་ཀྱང། མན་ངག་གིས་ཀླད་ཀོར་ཅན་དུ་བྱེད་པ་མན་ངག་སྙེ་མ་ལས་བཤད་པ་བཞིན་དུ་བདེ་མཆོག་སྡོམ་འབྱུང་ལས་
གསུངས་པས། ཡི་གེ་བཞི་ཀའི་མགོར་ཟླ་ཕྱེད་དང་ཐིག་ལེ་ནཱ་ད་དང་བཅས་པ་དང། བྱང་ཆུབ་ཀྱི་སེམས་པ་མོ་ལྟ་བུ་འཛག་པའི་རྣམ་པ་ཅན་དུ་བསམ་སྟེ། འདི་ལ་བདེ་བ་ཆེ་བའི་གནད་ཡོད་དོ། །ཞེས་སོ།།
ཡི་གེ་རྣམས་དངས་ཤིང་འཚེར་བར་བསྒོམ་སྟེ། གསུམ་ལྡན་ལས། ཤིན་ཏུ་འཚེར་བའི་འོད་ཅན་དུ་བསྒོམ་ན་བྱིང་བ་གཅོད་སླ་ཞིང་ཏིང་ངེ་འཛིན་གསལ་ཉམས་ཆེའོ། །ཞེས་སོ། །དེ་རྣམས་ལ་སེམས་
འཛིན་ལུགས་ནི། གསུམ་ལྡན་ལས། དམིགས་པ་དེ་རྣམས་ལ་སེམས་འཛིན་ཚུལ་ནི་དམིགས་རྟེན་ཕྲ་མོའི་ནང་དུ་སེམས་ཞུགས་པའི་ཚུལ་གྱིས་འཛིན་པར་གསུངས་པས། ཚུར་ངོས་ནས་ཕར་ལ་ལྟ་
[087A]༄༅། །བའི་རྣམ་པ་ཅན་དུ་མི་བྱའི། ཡུལ་ཅན་གྱི་སེམས་ཡུལ་དེའི་ནང་དུ་འདྲེས་བ་བཞིན་དུ་བྱ་སྟེ། སྐྱེད་ཚུལ་འདི་ལྟར་བྱས་ནད་གཟོད་སེམས་ཐིག་ལེ་དང་འདྲེས་པར་འགྱུར་བའི་ཉམས་སྐྱེས་ནས་
རླུང་འདུ་བར་ཤིན་ཏུ་སླའོ། །དེ་ལྟར་སེམས་འཛིན་པ་ཧ་ཅང་གྲིམ་གྲགས་པ་དང། ཧ་ཅང་ལྷོང་གྲགས་པས་བྱིང་རྒོང་སྐྱེ་བས། དེ་གཉིས་སྤངས་ནས་སེམས་བཟུང་བར་བྱའོ། །དེ་ཡང་སྙིང་ཁ་ཡན་ཆད་
ཀྱི་ཡི་གེ་གསུམ་ལ་དང་པོ་ཡུན་ཐུང་བ་རེ་བཟུང་ལ་ཤས་ཆེར་ཨ་ཐུང་ལ་སེམས་བཟུང། དམིགས་པ་ཕྲ་མོ་ལ་གང་བྱས་ཀྱང་སེམས་འཛིན་པ་དཀའ་བར་སྣང་ན། ཅུང་ཆེ་རུ་བཏང་ལ་དེ་ལ་བརྟན་པ་ན། དམིགས་
པ་ཕྲ་མོར་བྱས་ལ་སེམས་བཟུང་ངོ། །ཞེས་པ་ལྟར་རོ། །གནས་བཞིར་ཡི་གེ་བཞི་བསྒོམ་པའི་དགོས་པ་ནི། གསུམ་ལྡན་ལས། འདི་འདྲ་བའི་གཏུམ་མོ་བསྒོམ་པ་ནི་དགའ་བ་བཞི་བསྐྱེད་པའི་ཆེད་ཡིན་
ལ༑ དེ་བསྐྱེད་པ་ལ་ཐོག་མར་རྩ་རྣམས་ཞུ་བའི་བྱང་སེམས་དང་རླུང་གཉིས་སྤྱི་བོའི་རྩ་འཁོར་དུ་འདུས་པ་ན་དགའ་བ་སྐྱེ་དེ་ཡང་རྩ་གནས་སོ་སོར་གྱིས་ནས་མགྲིན་པའི་རྩ་འཁོར་དུ་འདུས་པ་ན་མཆོག་
དགའ་སྐྱེ། དེ་ནས་ཡང་སོ་སོར་གྱིས་ནས་སྙིང་ཀའི་རྩ་འཁོར་དུ་འདུས་བ་ན་ཁྱད་པར་གྱི་དགའ་བ་སྐྱེ། དེ་ནས་ཡང་སོ་སོར་གྱེས་ནས་ལྟེ་བའི་རྩ་འཁོར་དུ་འདུས་པ་ན་ལྷན་སྐྱེས་ཀྱེ་དགའ་བ་སྐྱེ་དགོས་སོ།།
དེའི་ཕྱིར་འཁོར་ལོ་བཞི་སོ་སོའི་ལྟེ་བའི་དཧུ་ཏིའི་ནང་དུ་ཡི་གེ་ལ་སེམས་བཟུང་བས་གནས་དེ་བཞིར་རླུང་སེམས་ཤིན་ཏུ་འདུ་སླ་བ་དང། གནས་དེ་བཞིར་དགའ་བར་སྐྱེས་ནས་དེ་ཉམས་མྱོང་གིས་ལེགས་པར་མཚོན་
ཐུབ་པ་དགོས་པ་ལ། གནས་གོང་མ་ནས་བྱང་སེམས་ཞུ་ནས་བབས་པ་གནས་དེ་དག་ཏུ་གནས་ཡུན་མི་རིང་ན། དགའ་བ་རྣམས་ཀྱི་ཁྱད་པར་ལེགས་པར་ངོས་མི་ཟིན་ཅིང། ཁྱད་པར་དུ་ལྷན་སྐྱེས་

[087B] །གནས་བཞི་པོ་དེར་སེམས་འཛིན་ཡུན་རིང་བའི་གནས་ཆ་བརྟན་པོ་རྙེད་ན། དེ་དག་ཏུ་བྱང་སེམས་བབས་པ་རིང་དུ་གནས་པའི་གནད་ཆེའོ། །གཞན་ཡང་སྦྱི་བོའི་ཧཾ་ཡིག་ལ་
སེམས་བརྟན་ན། དེ་ཐིག་ལེ་དཀར་བོའི་གནས་ཡིན་པས། དཀར་ཆ་འཕེལ་བ་སྟོབས་ཆེ། མགྲིན་པའི་ཡི་གེ་ལ་སེམས་བརྟན་ན། དེ་རོ་མས་ཁྲག་འབེལ་འཛིན་བྱེད་པའི་གནས་ཡིན་པས། ལྟེ་བ་
ནས་འོང་བའི་གཏུམ་མོའི་རྡུལ་ཐིག་ལེའི་གནས་སུ་འཁྲིད་ལ་སྟོབས་ཆེ་ཞིང་རྨི་ལམ་གྱི་དག་སྦྱོར་ལ་བོགས་ཐོན་བ་ཅིག་འོང། །སྙིང་ཁའི་ཧཱུཾ་ཡིག་ལ་སེམས་བརྟན་ན། དེ་འོད་གསལ་འཆར་བའི་གནས་
མཆོག་ཡིན་པས། སད་དུས་དང་གཉིད་དུས་གཉིས་ཀའི་འོད་གསལ་འཆར་བ་ལ་སྟོབས་ཆེའོ། །ལྟེ་བའི་ཨ་ཐུང་ལ་སེམས་བརྟན་ན། དེ་རྐྱང་མས་ཁུ་བ་འཕེལ་འཛིན་བྱེད་པའི་གནས་ཡིན་པས་
ལྟེ་བ་ནས་བྱང་སེམས་དཀར་པོས་ལུས་ཀུན་རྒྱས་པར་བྱེད་པའི་གནད་ཆེ་ལ། ཡང་གནས་དེ་གཏུམ་མོའི་མེ་གནས་པའི་གནས་ཁྱད་པར་ཅན་ཡིན་པས། བྱང་སེམས་ཞུ་བྱེད་ཀྱི་མེ་འབར་པ་ལ་མཆོག་
ཏུ་བསྔགས་པས། རྩ་འཁོར་དང་དེ་ལ་བཀོད་པའི་ཡི་གེ་བསྒོམ་པའི་གནད་རྣམས་ལེགས་པར་ཤེས་པ་གལ་ཆེའོ། །ཞེས་པ་ལྟར་རོ། །དམིགས་པ་དེ་རྣམས་ལ་གསལ་སྣང་བསྒྲུབ་པར་བྱ་སྟེ། གསུམ་
ལྡན་ལས། རྩ་ལ་བཀོད་པའི་ཡི་གེ་ཡང། གསལ་སྣང་བྱུང་གི་བར་དུ་བསྒོམ་པར་ལ་བབས་གསུངས་སོ། །ཞེས་སོ། །དམིགས་པ་དེ་དག་ལེགས་པར་གོམས་པས་ལྷན་སྐྱེས་བསྐྱེད་པར་ནུས་པ་ནི་
སཾ་བུ་ཊ་ལས། རྒོད་མའི་མེ་ཡི་གཟུགས་ཀྱི་ནི། བདག་མེད་མ་ནི་ཐིག་ལེར་བརྫོད། །ལས་ཀྱི་རླུང་གིས་བསྐུལ་བ་ཡིས། །ལྟེ་བའི་དཀྱིལ་འཁོར་དུ་ནི་འབར། །དཔྱིད་ཐོབ་པ་ཡིས་ཚོད་

[088A]༄༅། །ཤེས་པས། །སྙོམས་པར་འཇུག་པས་རྣམ་པར་གནས། །དཔའ་བོ་ཤྲཱི་ནི་ཧེ་རུ་ཀ་འདི་ནི་དཔྱིད་དང་ཐིག་ལེར་བརྗོད། །ཅེས་དང། གསུམ་ལྡན་ལས། དེས་ན་སྔར་བཤད་
པའི་སེམས་འཛིན་ལུགས་ལེགས་བར་ཤེས་ནས་བསྒོམ་ན། དེ་ཙམ་གྱིས་སྲོག་དཧུ་ཏའི་ཚུར་ནས་གཏུམ་མོ་འབར་སྟོབས་ཀྱིས་བྱང་སེམས་ཞུ་བ་ལ་བརྟེན་ནས་དགའ་བཞི་སྐྱེ་བ་ནི་ངེས་པར་འོང་ངོ། །
ཞེས་སོ། །དེ་ལྟར་ནའང་བླ་མ་སྔ་མའི་མན་ངག་ནས་འབྱུང་བ་ལྟར་བུམ་པ་ཅན་དང་སྤྲགས་ནས་བསྒོམ་ཚུལ་ལོ། རླུང་སྦྱོར་བསྒོམ་པའི་དུས་ནི། གསུམ་ལྡན་ལས། དང་པོ་གསར་དུ་
བསྒོམ་པའི་མགོ་འཛུགས་ལ། སྤྱི་ཙམ་ནས་རླུང་གསུང་རྡོ་རྗེའི་ངོ་བོ་ཡིན་ལ། དེའི་ནང་ནས་ཀྱང་པདྨ་མགོན་པོའི་རླུང་གྱེན་རྒྱུ་གཙོ་བོར་རྒྱུ་དུས་སུ་བསྒོམ་པར་སྡོམ་འབྱུང་གི་འགྲེལ་པ་པདྨ་ཅན་ནས་བཤད་
དོ༑ །ཞེས་པ་ལྟར་རོ། །བུམ་པ་ཅན་ནི་གསུམ་ལྡན་ལས། འོན་ཀྱང་བོད་ཀྱི་བླ་མ་རྣམས་ཀྱི་གཏུམ་མོའི་མན་ངག་ལ་རྩ་དང་ཡི་གེ་བསྒོམ་པ་རླུང་བུམ་པ་ཅན་དང་སྤྲགས་ནས་བྱེད་མང་བར་བྱུང་བ་ནི་
གཏུམ་མོའི་ཉམས་མྱོང་མྱུར་བའི་ཆེད་དུ་མཛད་སྣང་བ་བཞིན། འདིར་ཡང་བཤད་ན། རྡུབ་དང་དགང་དང་གཞིལ་བ་དང། མདའ་ལྟར་འཕང་དང་རྣམ་བ་བཞིའོ། །ཞེས་བུམ་པ་ཅན་གྱི་རླུང་སྦྱོར་
ཁྱད་པར་བཞི་ལྡན་ཅིག་དགོས་པར་འདི་པའི་བླ་མ་གོང་མ་བཞེད་དོ། །ཞེས་པ་ལྟར་ལས་ཁྱད་པར་དང་པོ་ནི། གསུམ་ལྡན་ལས། དེ་ལ་རྡུབ་པའི་སྦྱོར་བ་ནི་ཁ་ནས་མི་རྡུབ་པར་སྣ་བུག་ནས་བྱེད་པ་དང་
དེ་ཡང་དྲག་པོ་མིན་པར་འཇམ་པོ་རིང་བར་རྡུབ་གསུངས་པ་ལྟར་རོ། །གཉིས་པ་ནི། གསུམ་ལྡན་ལས་དགང་བའི་སྦྱོར་བ་ནི་ནང་དུ་རྡུབ་བའི་འཚམས་དེ་ནས་ཕྱིར་མི་གཏོང་བར་ནང་དུ་མནན་པས་རོ་རྐྱང་

[088B] །ཞེས་པ་ལྟར་རོ། །གསུམ་པ་ནི། གསུམ་ལྡན་ལས། །གཞིལ་བའི་སྦྱོར་བ་ནི་
ནང་དུ་རྡུབ་པའི་འཚམས་དེ་ནས་རྩ་གཉིས་ཀྱི་རླུང་ཐམས་ཅད་དབུ་མའི་ནང་དུ་སུར་གྱིས་ཆུད་པར་བསྒོམས་ལ་མཆིལ་མ་ཅིག་སྒྲ་མེད་དུ་མྱིང་དེ། སྟེང་རླུང་གནས་དེར་མནན། དེ་ནས་འོག་གི་སྒོ་གཉིས་
ནས་འོག་རླུང་འཇམ་པོ་གཅིག་ཨ་ཐུང་གི་སར་འཐེན་ལ། དེར་དམིགས་པ་གཏང་ལ་རླུང་ཐུབ་ཚད་དུ་བཟུང་ངོ། །ཞེས་པ་ལྟར་རོ། །བཞི་པ་ནི། གསུམ་ལྡན་ལས། མདའ་ལྟར་འཕངས་པའི་སྦྱོར་
བ་ནི་རླུང་ཕྱིར་གཏོང་བ་ན་རྩ་དབུ་མའི་ནང་ན་ཡར་བདེ་ཕྲིའི་ལི་འགྲོ་བར་བསམ་གྱི། སྤྱི་གཙུག་ནས་ཐོན་པར་བསམ་པར་མི་བྱའོ། །ཞེས་པ་ལྟར་རོ། །རླུང་ནང་དུ་འཛིན་པའི་ཚེ། གཉིས་ཀ་ཨ་
ཐུང་ལ་ཐིམ་པར་བསྒོམ་པར་བྱ་སྟེ། གསུམ་ལྡན་ལས། སྟེང་འོག་ནས་ལྟེ་བར་དྲངས་ཏེ་འཛིན་པ་ན། ལུས་བྱིན་པོ་རླུང་གིས་ཁེངས་པ་དང། མགྲིན་པ་དང་སྙིང་ཀ་ཡན་ཆད་ཁེངས་པ་ལ་དམིགས་
བ་གཏད་པ་སོགས་བྱར་མི་རུང་གི་ཨ་ཐུང་གང་དུ་བསྒོམ་པ་དེར། རླུང་གཉིས་ཁ་སྦྱོར་བ་ལ་དམིགས་པ་གཏོད་པ་གནད་དམ་པ་ཡིན་ཏེ། སྲོག་དབུ་མར་འཛུད་པ་ལ་སྲོག་ཐུར་གཉིས་དེའི་ནང་དུ་ཁ་
སྦྱོར་བ་གཅིག་དང། དེར་ཡི་གེ་སྔར་བཞིན་བསྒོམ་པ་ལ་དམིགས་པ་གཏོད་པའི་སེམས་ཀྱི་གནད་གཉིས་དང་ལྡན་དགོས་པའི་ཕྱིར་རོ། །ཞེས་སོ། །དེ་ལྟར་བསྒོམ་པས་སྲོག་དབུ་མར་འཛུད་ནུས་པ་
ནི༑ གསུམ་ལྡན་ལས། དེ་ཡང་རོ་རྐྱང་ཁ་ཕྱེ་བའི་ཚེ་དབུ་མ་ཁ་ཟུམ། དབུ་མ་ཁ་ཕྱེ་བའི་ཚེ། རོ་རྐྱང་ཁ་ཟུམ་པར་ངེས་པ་ཡིན་པས། བུམ་པ་ཅན་གྱིས་རོ་རྐྱང་ནས་རླུང་ཕྱི་རོལ་ཏུ་རྒྱུ་བ་

[089A]༄༅། །འགོག་པ་དང་དབུ་མར་འཛུད་པའི་དམིགས་པ་གཉིས་གོམས་པར་བྱས་པས། གོམས་པའི་མཐའ་དབུ་མར་འཛུད་ནུས་པ་འབྱུང་ངོ། །ཞེས་པ་ལྟར་རོ། །རླུང་འགོག་ལུགས་ཇི་ལྟར་
བྱེད་པ་ནི། གསུམ་ལྡན་ལས། རླུང་འགོག་ལུགས་དང་ཡུན་ཅི་ཙམ་ཅིག་ནས་ཕྱིར་གཏོང་བ་ནི། དཔལ་ཕག་མོ་གྲུ་པའི་གདམས་ངག་ལས། །དང་པོ་རྩ་སྦྱོང་བ་ཡིན་པས་རླུང་མི་ཐུབ་བཞིན་དུ་མི་
གནོན་པར་དབུགས་ཀྱིས་ཐུབ་ཚད་མི་དྲག་ཙམ་དུ་མནན་ལ། ཕྱི་ནས་ཇེ་དྲག་ཇི་དྲག་ཏུ་གནོན་པ་ཡིན་ནོ། །ཞེས་གསུངས་པ་ལྟར་རླུང་འཇམ་པོར་རེ་དགའ་ཅིག་ཏུ་མ་སོང་བར་དུ། རོ་སྟོད་བསིགས་ཀྱི་ན་
གནོན་པ་དང། རླུང་དྲག་ཏུ་འཐེན་ནས་གནོན་པ་སོགས་ཀྱི་དྲག་པོ་མི་བྱ་བ་དང། ཡུན་ཀྱང་མི་བདེ་བར་མངོན་པ་མ་བྱུང་བར་དུ་བྱའི། མི་བདེ་བ་བྱུང་ཡང་འཛིན་ཡུན་སྲིང་བ་མི་བྱ་སྟེ། དེ་ལྟར་
བྱས་ཀྱང་དབུ་མར་འདུ་བ་ལ་དེ་ཙམ་མི་ཕན་པའི་ཕྱིར་ཏེ། ཡུན་ཅིག་གི་རིང་ལ་སྤྲུལ་བའི་འཁོར་ལོའི་དབུས་སུ་བཟུང་བ་དེ་ཡུན་ཅུང་ཟད་རེ་ལས་དེར་མི་གནས་པར་ཕྱིར་ལ་འཆུགས་འགྲོ་བའི་ཕྱིར་དང། འཁོར་
ལོའི་དབུས་ལས་ཕྱིར་རིང་པར་རླུང་ཟིན་བ་ལ་དྲོད་དང་བདེ་བ་ཐན་ཐུན་སྐྱེ་ཡང་སྲོག་དྷཱུ་ཏིར་ཚུད་བལ་ཕན་ཚུང་བའི་ཕྱིར་རོ། །ཞེས་དང། རླུང་འཁོར་ལོའི་ལྟེ་བར་རང་ཤུགས་ཀྱི་གནས་པ་བྱུང་བའི་འཚམས་
ནས་ཡུན་བསྲེང་བ་ཤེས་དགོས་སོ། །ཞེས་པ་ལྟར་རོ། །དེ་བསྒོམ་བའི་སྐབས་ནི་གསུམ་ལྡན་ལས། བུམ་པ་ཅན་བསྒོམ་པ་ནི་ལྟོ་སྟོང་དང་ཟས་ཟོས་པའི་རྗེས་ཡིན་ན་ལྟོ་བདེ་མོར་སོང་བའི་འཚམས་
རྣམས་སུ་བྱལ། བར་མ་ཆད་དུ་ཧ་ཅང་རྒྱུན་རིང་མི་བྱ་བར་བར་སྐབས་སུ་ངལ་གསོ་ཞིང་བསྒོམ་མོ། །ཞེས་པ་ལྟར་རོ། དེ་དང་སྦྲགས་ཏེ་འབར་འཛག་གི་དམིགས་པ་བྱེད་ཚུལ་ནི། གསུམ་ལྡན་ལས་

[089B] བུམ་པ་ཅན་གྱི་རླུང་སྦྱོར་བསྒོམ་བཞིན་པའི་སྟེང་ནས། ལྟེ་བ་དང་སྙིང་ཁ་དང་མགྲིན་པ་དང་སྤྱི་བོའི་རྩ་འཁོར་བཞིའི་ལྟེ་བར་རྩ་མདུད་ཀྱིས་དཀྲིས་པའི་བུ་གར་
སྔར་བཤད་པ་བཞིན་དུ། ཨཾ། ཧཱུཾ། ཨོཾ། ཧཾ། བཞི་གསལ་གདབ་བོ། །དེ་ནས་གསང་གནས་ཀྱི་འཁོར་ལོར་གནས་པའི་རླུང་གིས་མེ་བསྐུལ་བའི་གཏུམ་མོའི་རང་བཞིན་གྱི་ཨོཾ་ཡིག་འབར་བའི་མེའི་འོད་
ཟེར་དཧུ་ཏིའི་ནང་ལ་གྱེན་དུ་སོང་ནས། ཧཾ་ཨོཾ་ཧཱུཾ་གསུམ་བཞུས་པ་ལྟེ་བར་ཨཾ་ཡིག་ལ་བབས་སྟེ་དེ་དང་དབྱེར་མེད་དུ་གྱུར་ཏེ་ལྷན་ཅིག་སྐྱེ་དགའི་རང་བཞིན་གྱི་ཐིག་ལེར་བལྟས་ལ་སེམས་བཟུང་ངོ། །དེ་ལ་སེམས་ཟིན་པ་ན་ཐིག་
ལེ་དེ་ལས་གཏུམ་མོའི་མེ་ཕྲ་མོ་མེ་ལྕེ་གཅིག་ཏུ་འབར་བ་ལྟར་གནས་པར་བསྒོམ་མོ། །དེའི་འོད་ཀྱིས་འཁོར་ལོ་གོང་མའི་གནས་ནས་བྱང་ཆུབ་ཀྱི་སེམས་ཞུ་བའི་བདུད་རྩི་ཟག་པས། ལྟེ་བའི་ཨཾ་ཡིག་གང་ཞིང། ཨཾ་ཡིག་
དེ་ལ་སེམས་རྩེ་གཅིག་པས་བརྟན་པ་ཐོབ་པའི་མཚན་མ་མཐོང་བདེ་སྲིད་དུ་བསྒོམ་མོ། །སེམས་བརྟན་པ་ན་གཏུམ་མོའི་འོད་ཟེར་གྱི་སྣང་བས་ལས་ཀྱི་ཕྱི་ནང་དང་གནས་ཁང་སོགས་ཐམས་ཅད་ལག་མཐིལ་གྱི་སྐུ་རུང་བཞིན་
དུ་གསལ་བར་བསྒོམ་ཞིང། མེ་ཕྲ་ཞིང་མེ་ལྕེ་གཅིག་ཏུ་གྱུར་པ་ལ་སེམས་འཛིན་པ་གལ་ཆེའོ། །དེས་ནི་ཏིང་ངེ་འཛིན་གསལ་ཉམས་ཆ་ཞིང་ཏིང་ངེ་འཛིན་མྱུར་དུ་རྫོགས་པར་འགྱུར་རོ། །ཞེས་པ་ལྟར་རོ། །དེ་ལྟར་
བསྒོམ་པས་རླུང་དབུ་མར་ཞུགས་གནས་ཐིམ་གསུམ་འབྱུང་བའི་རྟགས་ནི། རྗེ་བཙུན་མི་ལའི་ཞལ་ནས། རླུང་རོ་རྐྱང་དཧུ་ཏིར་ཚུར་བ་བདེ་ཞེས་དང། དབུ་གསལ་འགྲོ་འོང་མེད་ན་བདེ། རྒྱུ་བ་ཆད་ན་ཡོངས་ཀྱང་
བདེ༑ ཞེས་དང། གྲུབ་ཆེན་ལབ་བས། དང་པོ་རི་དྭགས་སྲེད་བཞིན་སྣང་བ་སྟེ། །མཚན་མ་གཉིས་པ་དུད་ཁོའི་རྣམ་པ་ཅན། །གསུམ་པ་སྲིན་བུ་མ་ཁྱེར་དང་འདྲ་བ། །བཞི་པ་སྒྲོན་མེ་འབར་བ་ལྟ་བུར་

[090A]༄༅། །གསལ༑ །མཚན་མ་ལྔ་བ་རྣམ་པར་མ་བརྟགས་པར། །སྤྲིན་བྲལ་ནམ་མཁའ་ལྟ་བུར་སྣང་བ་ཡིན། །ཞེས་པ་ལྟར་རོ། །དགའ་བཞི་འདྲེན་ཚུལ་ནི། གསུམ་ལྡན་ལས་སྣ་བུག་གི་རྒྱུ་བ་
ཕྲ་མོ་ཡང་ལོག་པ་ལ་ཐིམ་དཀའ་སླ་གཉིས་ལས། ཐིམ་དཀའ་ན་ཡུང་ཅིག་ལ་ལྟོ་བ་རླུང་གིས་ཁེངས་པ་འབྱུང་ཞིང། དེ་ནས་ཞི་བར་འགྱུར་ལ། ཞི་མ་ཐག་ལྟེ་བ་དང་གསང་གནས་མེ་གནས་པའི་ཐད་ན་དྲོང་ཁྱད་པར་ཅན་
སྐྱེ། དེ་ནས་རིམ་གྱིས་ཞུ་བདེ་འདྲེན་ནོ། །ཞེས་དང། རྡོར་འཕྲེང་ལས། རྡོ་རྗེས་ལུགས་འབྱུང་བཤད་བྱ་སྟེ། ཞེས་སོགས་དང། སྤྲུལ་བའི་འཁོར་ལོར་དགའ་བ་དང། ཞེས་སོགས་ལྟར་རོ། །དེ་ལྟར་
དྲངས་པས་ལྷན་སྐྱེས་ཀྱི་ཡེ་ཤེས་བསྒོམ་ཚུལ་ནི། གསུམ་ལྡན་ལས། སྔར་བཤད་པ་ལྟར་གྱི་ཡས་བབས་ཀྱི་དུས་སུ་བྱང་སེམས་ཞུ་བ་ནོར་བུའི་རྩེའི་བར་དུ་སླེབ་ནས་ཕྱིར་མཐོན་པ་ན་ལྷན་སྐྱེས་ཀྱི་དགའ་བ་སྐྱེ་བས་
དེའི་དུས་སུ་སྔར་གཏན་ལ་ཕབ་པའི་ལྟ་བ་དྲན་པར་བྱས་ནས་ལྟ་ཐོག་ཏུ་བཞག་སྟེ་བདེ་སྟོང་དབྱེར་མེད་བསྐྱང། ལྟ་བའི་གོ་བ་ལེགས་པོ་མེད་ནའང་སེམས་ཀྱི་སྤྲོ་བསྡུ་རྣམས་ངོར་ལ་བདེ་བ་དེ་ཉིད་ལ་ཅིག་ནས་གནས་ཀྱི་བར་
དུ་བསྐྱད་དོ། །དེ་བཞིན་དུ་བྱང་སེམས་ནོར་བུར་ཟིན་བགྱེན་དུ་ཟློག་པ་ན་སྤྱི་གཙུག་ཏུ་ནམ་སླེབ་པའི་ཚེ། མས་བརྟན་གྱི་ལྷན་ཅིག་སྐྱེས་བའི་ཡེ་ཤེས་སྐྱེ་བས། དེའི་ཚེ་ཡང་དེ་ངོ་ཤེས་པར་བྱས་ལ་བདེ་སྟོང་དབྱེར་མེད་
དམ་པ་དེ་བ་རྐྱང་བའི་མི་རྟོག་པ་སྔར་བཤད་པ་བཞིན་ཅི་ཙམ་གནས་ནུས་ནུས་ཀྱི་བར་དུ་བསྐྱང་ངོ། །ཞེས་པ་ལྟར་རོ། །དེ་ལས་ལྡང་བར་འདོད་པ་ན་ཕུང་པོ་རྙེད་བ་ལས་གོས་ལོགས་སུ་ཡི་དམ་གྱི་སྐུར་ལྡང་ཞིང་དེ་དང་
དུས་མཉམ་དུ་ལུགས་ལྡོག་གི་རྟགས་འཆར་རོ། །མཉམ་བཞག་ལས་ལྡང་བར་འདོད་པ་ན་ཕུང་པོ་རྙིང་པ་དམ་ཚིག་སེམས་དཔར་བལྟས་པའི་ཐུགས་ཀར་ཡེ་ཤེས་སེམས་དཔའི་ཚུལ་གྱིས་ཞུགས་ཏེ་གང་སྣང་སྔར་གྱི་

[090B] །གཉིད་དང་འཆི་དུས་སྙིང་ཀའི་ཧཱུཾ་ཡིག་ལ་དམིགས་ཏེ་བསྲེ་བ་རྣམས་བྱའོ། །སྒྱུ་ལུས་དང་འོད་གསལ་གྱི་རྣམ་བཞག་ནི། རྗེ་མར་པས་
ནུབ་ཏུལ་ཀྵེ་ཊི་འགྲོང་ཁྱེར་དུ། དཔལ་ཡེ་ཤེས་སྙིང་པོའི་ཞབས་ལ་གཏུགས། །ཕ་རྒྱུད་གསང་བ་འདུས་པ་ཉན། །སྒྱུ་ལུས་འོད་གསལ་གྱི་གདམས་པ་ཐོབ། །ལམ་རིམ་པ་ལྔ་ཡི་དོན་ལ་བསླབ། །ཅེས་
གསུངས་པས་འདུས་པའི་མན་ངག་ལས་འབྱུང་བ་ལྟར་སྦྱང་ངོ། །བར་དོ་ནི་རིམ་ལྔ་བསྡུས་གསལ་ལས། །བར་དོ་རྣམ་གསུམ་བསྲེ་བར་བྱ། །ཞེས་གསུངས་པ་ལྟར་གྱི་བསྲེ་བའི་སྐོར་དང་ཁྱད་པར་དུ་འཆི་དུས་
ཀྱི་རྣམ་བཞག་ལེགས་པར་ཤེས་པར་བྱས་ཏེ་སྦྱང་ངོ། །འཕོ་བ་དང་གྲོང་འཇུག་གཉིས། རྗེ་མར་བས། ལོ་གསུམ་བལ་པོའི་མཐིལ་དུ་བསྡད། །རྗེ་བྱིན་བརླབས་ཅན་གྱི་བལ་པོ་ལ། །རྒྱུད་ཟབ་མོར་གྲགས་
པའི་གདན་བཞི་ཉན། །འཕོ་བགྲོང་འཇུག་གི་གདམས་པ་ཐོབ། །ཅེས་གསུངས་པས་གཙོ་བོར་གདན་བཞི་སོགས་ལས་འབྱུང་བ་ལྟར་སྦྱང་དགོས་ལ། དང་པོ་ནི། རྗེ་བདག་ཉིད་ཆེན་པོས་མཛད་པའི་འཕོ་ཁྲིད་
ཆེན་མོ་ལས་ཤེས་པར་བྱའོ། །དེ་ལ་གཏུམ་མོ་ལ་བརྟེན་ནས་སེམས་དབེན་གྱི་དོར་ཐུབ་པའི་དགའ་བཞི་འདྲེན་ཞིང་དེས་སྒྱུ་ལུས་མངོན་དུ་བྱེད་ནུས་ལ། སྒྱུ་ལུས་པས་འོད་གསལ་མངོན་དུ་བྱས་ཏེ་སློབ་མི་སློབ་ཀྱི་
ཟུང་འཇུག་རྣམས་རིམ་གྱིས་མངོན་དུ་བྱེད་པས། །གདམས་པ་འདི་ལ་རིམ་ལྔའི་གདམས་ངག་གི་གནད་རྣམས་ལེགས་པར་ཚང་ཞིང། ཚེ་འདིར་མཆོག་མི་འགྲུབ་པར་བར་དོར་འགྲུབ་པ་ལ་གཙོ་བོར་མཁོ་བའི་ཡན་
ལག་བར་དོ་དང། སྐྱེ་བ་བརྒྱུད་དགོས་པ་ལ་སྡགས་སྤྱོད་པའི་རྟེན་ཁྱད་པར་ཅན་དུ་སྐྱེས་ནས་ལམ་མྱུར་བར་བྱེད་པའི་ཡན་ལག་འཕོ་བ་དང། རང་གཞན་གྱི་རྟེན་དམན་མཆོག་བརྗེས་ནས་ལམ་མྱུར་བར་གཅོད་པའི་

[091A]༄༅། །ཡན་ལག་གྲོང་འཇུག་གི་གདམས་པ་རྣམས་ཚད་བས་ལམ་གྱི་ཡན་ལག་ཀྱང་ལེགས་པར་ཚང་བ་ཡིན་ཏེ། རིམ་ལྔ་བསྡུས་གསལ་ལས། །གཏུམ་མོའི་རྣལ་འབྱོར་རླུང་གིས་ཏེ། །སེམས་
དམིགས་བདེ་བ་ཆེན་པོའོ། །རྨི་ལམ་སྐུ་མ་གཅིག་ཏུ་སྦྱང། །བར་དོ་རྣམ་གསུམ་བསྲེ་བར་བྱ། །ཉོན་མོངས་ཡེ་ཤེས་ལམ་དུ་འགྱུར། །ལམ་མྱུར་གཅོད་པ་འཕོ་བ་སྟེ། །གྲོང་དུ་འཇུག་པ་ཡན་ལག་གོ་
འོད་གསལ་གནས་ཐོབ་མངོན་སངས་རྒྱས། །ཞེས་སོ། །ཅེས་པ་འདི་ནི་གྱི་ན་བ་ངག་དབང་བློ་བཟང་ཆོས་ལྡན་གྱིས་རང་བཟོས་བསླད་པ་མེད་པར་བཀའ་དྲིན་མཉམ་མེད་གསུམ་ལྡན་རྡོ་རྗེ་འཛིན་པ་རྗེ་བཙུན་དཀོན་
མཆོག་རྒྱལ་མཚན་དཔལ་བཟང་པོའི་ཞལ་སྔ་ནས་ཀྱི་མན་ངག་དྲི་མ་མེད་པ་ལ་བརྟེན་ནས་ཡིད་ཆེས་པའི་ཁུངས་ལས་ཉམས་ལེན་གྱི་གནད་རྣམས་བཏུས་ཏེ་རང་གི་བརྗེད་ཐོར་བཀོད་པའོ། །འདིས་ཀྱང་རྒྱལ་བ་བློ་བཟང་
གྲགས་པའི་བསྟན་པ་ཕྱོགས་དུས་ཀུན་ཏུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །།



