   ༈    མཁས་གྲུབ་རྗེའི་སངས་རྒྱས་དཔལ་པའི་དྲི་ལན་ལས། དེས་ན་
དེ་ལྟར་གསོལ་བ་འདེབས་པའང་ལྷ་བཞུས་པ་དང་མ་བཞུས་པ་གང་གི་སྐབས་སུ་བྱས་ཀྱང་རུང་སྟེ། གཏོར་མ་འབུལ་བ་དེ་གཉིས་གང་གི་སྐབས་སུ་བྱས་ཀྱང་རུང་བ་བཞིན་ནོ། །ཞེས་གསུངས་པས་སོ། །འོན་ཀྱང་ངག་འདོན་
ལྟར་བྱས་ན་རང་རེ་ལྟ་བུ་ལ་འཆར་བདེ་བར་མངོན་ནོ།།



﻿༄༅། །བུམ་སྒྲུབ་ཀྱི་རྫས་ཅུང་ཟད་བརྗོད་པ་བཞུགས། །

[001] །ན་མོ་གུ་རུ། ཡི་དམ་གྱི་ལྷ་འགའ་ཞིག་གི་བུམ་པ་སྒྲུབ་པ་ལ་མཁོ་བའི་རྫས་ཀྱི་རིམ་པ་བརྗོད་པར་བྱ་སྟེ། དེ་ལ་གཞུང་ནས་གསུངས་ཚུལ་
ལག་ཏུ་ལེན་ཚུལ། རྫས་ཀྱི་བྱེད་ལས་དང་གསུམ། དང་པོ་ལ། བུམ་རྫས་ཉེར་ལྔ་དང་སུམ་བཅུ་དང་སོ་ལྔར་ཡང་གསུངས་པ་ལས། རིན་པོ་ཆེ་ལྔ་ནི་སློབ་དཔོན་
ཀླུ་བྱང་གིས་མཛད་པའི་དཀྱིལ་ཆོག་ཉི་ཤུ་པ་ལས། གསེར་དངུལ་མུ་ཏིག་བྱུ་རུ་པདྨ་རཱ་ག་སྟེ་ལྔ་ཡིན་པར་གསུངས་ལ། གཞུང་གཞན་དུ་པདྨ་རཱ་ག་མེད་ན་ཟངས་སམ་
དུང་གིས་ཆོག་པར་བཤད། སྔགས་རིམ་ཆེན་མོར་དངུལ་མ་བགྲངས་པར་མུ་མེན་བཤད་དོ། །འབྲུ་ལྔ་ནི་ཉི་ཤུ་པ་ལས། གྲོ། ནས། ཏིལ། མོན་སྲན་
བྲེའུ། མོན་སྲན་རྡེའུ་སྟེ་ལྔ་དང། ཕྲེང་བ་ལས་གྲོ་ནས་ཏིལ་གསུམ་འདྲ་ལ། མོན་སྲན་དང་འབྲས་སོབ་སྟེ་ལྔ་དང། རྡོ་རྗེ་མཁའ་འགྲོ་ལས་གྲོ་ནས་ཏིལ་གསུམ་གྱི་
[002A] །སྟེང་དུ། མོན་སྲན་གྲེའུ་དང་མུད་ཀ་སྟེ་ལྔ་གསུངས་ལ། སྔགས་རིམ་ལས་མོན་སྲན་གྲེའུ་དང་མོན་སྲན་རྡེའུ་ནི་སྲན་མ་ཆེ་ཆུང་ཡིན་པར་གསུངས་
སུམ་པ་རིན་པོ་ཆེས་མཛད་པའི་སྨན་གྱི་མངོན་བརྗོད་ལས། མོན་སྲན་གྲེའུ་ལམ་ཤ། སྲན་ཆུང་ལ་མ་སཱུ་ར་དང་བཀྲ་ཤིས་ཅན། སྲན་ཟླུམ་ལ་ཧ་དེ་ཎུ། རླུང་སྐྱེད་
ཅིས་དང། དངོས་གྲུབ་རྒྱ་མཆོད་སྦྱིན་སྲེག་གི་རྫས་ཀྱི་བྱེད་ལས་གསུངས་པའི་སྐབས་སུ། མཱ་ཤས་སྟོབས་ནི་ཆེན་བོར་བཤད། །ཅེས་འབྱུང་བས་མོན་སྲན་གྲེའུ་ནི་
སྲན་མ་དགར་ཟླུམ་ལ་བྱའམ་དབྱད་དེ། །ཡང་ཨེ་ཕུ་མགོན་པོ་སྐྱབས་ཀྱིས་སྨན་མིང་རྒྱ་བོད་ཤན་སྦྱར་བྱས་པ་ལས། སྲན་ཆུད་ནི་རྒྱ་ནག་གི་སྐད་དུ་ལན་དཧེའུ་
མོན་སྲན་ན་ཚན་དཧེའུ། མདའ་རྒྱུས་ནི་ཆི་བྷྱོའུ་དཧེའུ། མ་ཤ་ནི་བཞིན་ཧང་དཧའུ་ཞེས་པ་འདུག་ལ། ཚོང་ར་ནས་ཉོ་བ་ལ། ཝན་དཧེའུ་ན་སྲན་མ་དཀར་ཟླུམ་སྟེང་ལྟ་མང་

[002B]ཚན་དཧེའུ་ནི་ཁ་དོག་སེར་སྨུག་ཤས་ཆེར་ལེབ་འཇོད་གི་དབྱིབས་ཅན། སྲན་མ་གཞན་རྣམས་ལས་ཆེ་བ་ཞིག་གོ་ཆི་ཥྱོའུ་དཧེའུ་ནི་སྨད་ངོས་ནག་ལ། སྟོང་དམར་པོ། ཟླུམ་ཞིང་
འཇོང་ཉམས་ཡེད་པ་ཆུང་དུ་ཞིག་སྟེ། བོད་ཀྱིས་དམར་རུ་མགོ་ནག་ཟེར་རོ། །བཞིན་ཧྭད་དཧེའུ་ནི་དཀར་ལེབ་འཇོད་བ་ཞིག་སྟེ། པགས་པ་ལྟ་བུའི་ཤུན་པ་ཕུད་ན་སེར་ཤས་ཆེ་བ་ཞིག་ཏུ་འདུག་གོ་དབང་དོན་ལས། སྲན་མ་
མུང་ག་སྲན་ཆུད། ཞེས་གསུངས་བས། མོན་སྲན་རྡེའུ་དང་མུད་ཀ་དང་སྲན་ཆུད་རྣམས་དོན་གཅིག་ཡིན་ནམ་དབྱད། གྲོ་ནས་གཉིས་ལ་རིགས་མི་འདྲ་བ་མེད་ཅིང། ཏིལ་ལ་དཀར་ནག་གཉིས་ཡོད་པ་ལས་
མཁས་གྲུབ་རྗེའི་དུས་འཁོར་དཀྱིལ་ཆོག་ཏུ། ཏིལ་དཀར་གསུངས་ཤིང། ཕྱག་ལེན་ལའང་ཏིལ་དཀར་ལ་བྱེད་པར་སྣང་ངོ། །སྨན་ལྔ་ནི་ཉི་ཤུ་པ་ལས། བྲི་ཧཱ་ཏཱི༑ ཀཱཎྚ་ཀཱ་རི། ཧ་ས་དེ་བ། ཨ་པ་ར་
ཛི་ཏ། དཎྚ་ཨུཏྤལ་སྟེ་ལྔ་དང། ཕྲེང་བར་ཧ་ས་དེ་བ་མ་བགྲངས་པར་དཎྚ་ཨུཏྤལ་དཀར་དམར་གཉིས་སུ་ཕྱེ་ཞིང། དབང་གི་རབ་བྱེད་ལས། དབང་ལག་གཅིག་ཏུ་བགྲངས་ལ། རྡོ་རྗེ་མཁའ་འགྲོ་ལས་
བྱ་གྲི་སིང་གྲའི་དབྱུག་པ་ཡི། །ཨུཏྤལ་དང་གཞན་མི་ཐུབ། །ཧ་ས་དེ་བའི་སྨན་ཆེན་བཅས། །ཞེས་གསུངས། དེ་ལ་བམ་པ་རིན་པོ་ཆེས། བྲི་ཏཱ་ཏཱི་ནི་སྟག་ཚེར་ཏེ་ཀཎྚ་ཀཱ་རི་སྨུག་པོ་དང། ཀཱཎྚ་ཀཱ་རི་ནི་ཚེར་

[003A]༄༅། །མ་བྱེད་པ་སྟེ་ཀཱཎྚ་ཀཱ་རི་དཀར་པོ་དང། ཨ་བ་ར་ཛི་ཏ་ནི་གཞན་གྱིས་མི་ཐུབ་པ་སྟེ་ཤུ་ངག་དཀར་པོ་ཡིན་པར་བཤད། དབང་དོན་དུ་ཧ་ས་དེ་བ་ནི་ལྷར་བཅས། དཎྚ་ཨུཏྤལ་ནི་དབྱུག་
པའི་ཨུཏྤ་ལར་བཤད། སུམ་པ་རིན་པོ་ཆེས། བྱཱ་གྷྲི་སྟག་ལྡན་ནམ་སྟག་ཚེར་བྱེད་པ། ཚེར་ཁྱབ། སེང་ཚེར་རྣམས་ཀཎྚ་ཀ་རི་དཀར་བོའི་མིང་དང། བྱ་ཝ། ར་པ་དིང་གཎྚ་ག་རི་སྨུག་པོའི་མིང་དུ་
བཤད༑ དབང་དོན་ལས། བྱཱ་གྷྲི་ཀཎྚ་ཀ་རི་དང། སིཾ་གྷྲི་ཆུ་སྲིན་སྡེར་མོ་དང། ཧ་ས་དབང་ལག་ཡིན་པར་གསུངས་ལ། དེ་ལྟར་ན་རྣམ་སྲས་ཀྱི་བསྐང་རྫས་ལ། བྱ་དྲི་སིང་དྲ་ཧ་སི་དེ་བ་དང། །གར་ནི་
ག་དང་སྨན་མཆོག་རྣམ་ལ་དང། །ཞེས་པའི་བྱི་དྲི་སིང་དྲི་ནི་ཀཎྚ་ཀ་རི་དང་ཆུ་སྲིན་སྡེར་མོ་ཡིན་ལ། ཧ་ས་དེ་བ་དང་ཀརྣི་ཀ་གཉིས་ཀྱི་ངོས་འཛིན་གསལ་བ་མ་མཐོང་ཞེས་དབང་དོན་དུ་གསུངས། རཎྚ་ཨུདྤ་
ལའི་རྩ་བ་སྦྱོར་དགོས་པར་གསུངས་ཀྱང། སྨན་གྱིས་སྟོབས་རྫས་དང་ངོས་འཛིན་གྱི་ཡི་གེ་རྣམས་སུ་རཎྚ་ཨུཏྤ་ལའི་བཤད་པ་མ་མཐོང་ཞིང། སྨན་དུ་སྦྱོད་བའི་ཨུཏྤལ་དཀར་སེར་དམར་སྔོ་བཞི་ཡོད་པར་གསུངས་
པས་དེ་དག་གང་རུང་གི་མིང་ཡིན་ནམ་ལོགས་སུ་ཡོད་དམ་དབྱད་པར་བྱའོ། །བརྒྱ་རྩའི་རྣམ་བཤད་ལས་ཧ་ས་དེ་བ་ནི་ཆུ་སྲིན་སྡེར་མོ་ཡིན་པར་བཤད། དབང་ལག་ལ་སོར་མོ་ལྔ་ཡན་ཆད་བཟང། སོར་བཞི་

[003B] གསུམ་པ་མན་དན་པར་སྨན་ཡིག་ཏུ་བཤད་པས་འདིར་ཡང་སོར་ལྔ་བ་སོགས་སྦྱར་ན་ལེགས་སོ། །དྲི་ལྔ་ནི། དབང་དོན་ལས། ག་བུར། གུར་གུམ། ཙན་དན་དཀར་དམར། གླ་རྩི་སྟེ་
ལྔ་གསུངས་ཤིང༑ འདི་ནི་དཱ་རི་ཀ་པའི་བཞེད་པ་ཡིན་པར་གསུངས་སོ། །ནད་གི་བདུད་རྩི་ལྔ་ནི། སྔགས་རིམ་དུ་ཕྲེང་བ་ཁུངས་སུ་དངགས་ནས་གསུངས་ཤིང། དེ་ཡང་རྒྱལ་བ་བཟང་པོས་བདེ་མཆོག་གི་
དཀྱིལ་ཆོག་ཏུ༑ དྲི་ཆེན་དྲི་ཆུ་བྱང་ཆུབ་སེམས། །དེ་བཞིན་ཤ་ཆེན་དང་ནི་ཁྲག་དེ་རྣམས་བདུད་རྩི་ལྔ་ཞེས་བྱ། །བླ་མེད་བྱང་ཆུབ་རྒྱུ་ཡིན་ནོ། །ཞེས་བུམ་རྫས་ཀྱི་སྐབས་སུ་བཤད་པ་ལྟར་ཡིན་པར་དབང་དོན་ལས་
གསུངས་སོ། །སྙིང་པོ་ལྔ་ནི། ཀུན་རིག་ཊིཀ་ཆེན་ལས། ཆུའི་སྙིང་པོ་ལན་ཚྭ། རྩི་ཐོག་གི་སྙིང་པོ་མར། མེ་ཏོག་གི་སྙིང་པོ་སྦྲང་རྩི། ཤིང་ཏོག་གི་སྙིང་པོ་ཀར། འབྲུའི་སྙིང་པོ་ཏིལ་མར་ཏེ་ལྔ་
གསུངས་ཤིང། འགའ་ཞིག་ཏིལ་མར་གྱི་ཆབ་ལ། སའི་སྙིང་པོ་གསེར་རམ་བཅུད་ཀྱི་སྙིང་པོ་འོ་མ་འདྲེན་པ་ཡང་ཡོད་པར་བཤད། ཡེ་ཤེས་རྡོ་རྗེའི་རྣམ་འཇོམས་ཀྱི་འགྲེལ་པ་ལས། ལན་ཚྭ་དང་མར་དང་སྦྲང་
རྩི་གསུམ་སྔ་མ་དང་འདྲ་ལ། སའི་སྙིང་པོ་ཏིལ་དང། ཤིང་ཐོག་གི་སྙིང་པོ་བུ་རམ་དུ་བཤད། དབང་དོན་ལས། ཀར་དང་བུ་རམ་ནི། བུ་རམ་ཤིང་གཅིག་ཉིད་ལས་འབྱུང་བས་ཤིང་ཏོག་གི་སྙིང་བོ་ཡིན་པར་འདྲ་

[004A]༄༅། །ལ༑ འབྲུའི་སྙིང་པོ་ཏིལ་མར་བགྲངས་པ་ནི། ཏིལ་འབྲུའི་གྲས་སུ་བྱུང་བ་དང་མི་ཟློས་པས་ལེགས་པར་མངོན། ཞེས་དང། ཡང་དབང་དོན་ལས། དེ་ལྟར་བུམ་རྫས་ལྔ་ཕྲག་དྲུག་
བླ་མེད་སྤྱི་ཐམས་ཅད་ལ་འདྲ་ཞིང། ས་ར་ཧའི་ཐོད་པའི་དཀྱིལ་ཆོག་ཏུ་ཤ་ལྔ་གཞུག་པར་ཡང་གསུངས། ཞེས་གསུངས་པས་གསང་བདེ་འཇིགས་གསུམ་སོགས་ཀྱི་བུམ་པ་ལ་གོང་གི་བུམ་རྫས་ཉེར་ལྔའམ་
སྙིང་པོ་ལྔ་བཅས་རྫས་སུམ་བཅུ་ཚད་མ་ལྡུགས་ན་ལེགས་ལ། དེ་མ་ནུས་ན་གང་འབྱོར་གྱིས་ཕྱ་ཞིང། རྣམ་རྒྱལ་བུམ་པ་ལ་རྫས་དེས་པར་དགོས་པར་གསུངས་སོ།།    ༈    །།གཉིས་པ་ལག་ཏུ་ལེན་ཚུལ་ལ་
དབལ་རྡོ་རྗེ་འཇིགས་བྱེད་ཀྱི་བུམ་རྫས་ནི། གསེར་དངུལ་མུ་ཏིག་བྱུ་རུ་དམར་པོ། པདྨ་རཱ་གའམ་དུད་ངམ་ཟངས་ཏེ་རིན་བོ་ཆེ་ལྔ་དང། གྲོ་ནས། ཏིལ་དཀར། ཚན་དཧེའུ་ཟེར་བའི་སྲན་ཆེན་སེར་སྨུག་གམ་སྲན་མ་
དཀར་ཟླུམ། སྲན་ཆུད་ལྗང་ཁུ་སྟེ་འབྲུ་ལྔ། ཀཎྚ་ཀ་རི་དཀར་སྨུག་གཉིས། ཤུ་དག་དགར་བོ། དབང་ལག་དབྱུག་པའི་ཨུཏྤ་ལའི་རྩ་བའམ་ཨུཏྤ་ལ་གང་འབྱོར་ཏེ་སྨན་ལྔ། ག་བུར། གུར་གུམ། ཙན་
དན་དཀར་དམར། གླ་རྩི་སྟེ་དྲི་ལྔ། ནང་གི་བདུད་རྩི་ལྔའམ་བདུད་རྩི་རིལ་བུའམ། དྲི་ཆེན་གྱི་ཚང་ལ་ཛ་ཏི། དྲི་ཆུ་ལ་ཨ་ག་རུ་ནག་པོ། བྱད་སེམས་དཀར་པོ་ལ་ཅོད་ཞི། ཁྲག་ལ་ཙན་དན་དམར་པོ་

[004B] ལན་ཚྭ། མར་ཁུ། སྦྲང་རྩི། ཀ་ར། ཏིལ་མར་ཏེ་སྙིང་པོ་ལྔ་རྣམས་སོ།    ༈    །ཀུན་རིག་རྣམ་པར་སྣང་མཛད་ཀྱི་བུམ་རྫས་ནི། མུ་ཏིག་བྱུ་རུ། གསེར་
དུང་དམ་མུ་མེན། པདྨ་རཱ་གའམ་དངུལ་ལམ་ཟངས་ཏེ་རིན་པོ་ཆེ་ལྔ། ཀཎྚ་ཀ་རི་དཀར་སྨུག་ཤུ་དག་དབང་ལག་ཨུཏྤལ་སྟེ་སྨན་ལྔ་འཇིགས་བྱེད་དང་འདྲ། ནས། འབྲས། གྲོ། སྲན་ལྔར་
ཏིལ་དཀར་ཏེ་འབྲུ་ལྔ། ཙན་དན་དཀར་དམར། ཛ་ཏི། ག་བུར། གུར་གུམ་སྟེ་དྲི་ལྔ། ལན་ཚྭ་མར་སྦྲང་ཀ་ར་ཏིལ་མར་ཏེ་སྙིང་པོ་ལྔ་རྣམས་སོ། །འདི་ནི་རྣལ་འབྱོར་རྒྱུད་ཐམས་ཅད་ལ་འདྲ་ཞིང་
ཊིཀ་ཆེན་དུ་བཤད་མ་ཐག་པའི་བུམ་རྫས་ཉོར་ལྔ་གསུངས་ལ། གཞན་ལས་བཅོ་ལྔ་ཙམ་བཤད་པའང་ཡོད་པར་གསུངས་སོ།    ༈    །མགོན་པོ་ཚེ་དཔག་མེད་ཀྱི་བུམ་རྫས་ནི། གསེར་དངུལ་མུ་ཏིག་བྱུ་རུ་
མུ་མེན་ཏེ་རིན་པོ་ཆེ་ལྔ། ནས་འབྲས་གྲོ་སྲན་ཏིལ་ཏེ་འབྲུ་ལྔ། སྦྲང་ཀ་ར་ཞོ་འོ་མ་མར་ཏེ་བདུད་རྩི་ལྔ། སླེ་ཏྲེས། ཀཎྚ་ཀ་རེ་དཀར་པོ། དབང་ལག་རྒྱ་མཚོའི་ལྦུ་བ། ཤུ་དག་དཀར་པོ་སྟེ་སྨན་ལྔ་
ཙན་དན་དཀར་དམར། ཛ་ཏི། ག་བུར། གུར་གུམ་སྟེ་དྲི་ལྔ་རྣམས་སོ། །འདི་ནི་བྱ་རྒྱུད་སྤྱིལ་སྦྱར་ཆོག་པར་གསུངས། རྫས་ཀྱི་ཚད་ནི། དུས་འཁོར་མ་གཏོགས་བ་གཞན་ལས་ཆད་དེས་

[005A]༄༅། །གཟུང་མ་གསུངས་པས་གང་འབྱོར་གྱིས་ཆོག་གོ་སྦྱོར་ཚུལ་ནི། དབང་དོན་ལས། དེང་སང་བུམ་རྫས་རྣམས་ཕྱོགས་གཅིག་ཏུ་རིལ་བུར་བསྲེས་ཏེ་བུམ་པར་འདེབས་པ་
རྟེན་འབྲེལ་གྱི་རྫས་ལྟ་བུས་དང་ཤས་ཆེ་ཡང། རྡོ་རྗེ་རྣམ་འཇོམས་ལས། རིན་ཆེན་རྨ་མེད་ཙན་དན་བཅས། །ཞེས་པའི་ཐད་ཀྱི་འགྲེལ་པ་དུ་མར་རིན་པོ་ཆེ་བུག་པ་མེད་པ་དང་མ་ཉམས་པ་དགོས་པར་
གསུངས་པ་ལ་བརྟགས་ན་བསྡོད་པ་ཧཱི་གཞིའོ། །ཞེས་གསུངས་པས་རྫས་རྣམས་ཁྲོལ་བུའམ་ཕྱེ་མའམ་རིལ་བུ་གང་རུད་བྱ། རིང་དུ་བསྲེལ་ནས་དུས་དུས་སུ་བུམ་པ་སྒྲུབ་པ་ལ་འཇུག་རྒྱུ་ཡིན་ན་རིལ་བུར་
བྱས་པ་ལེགས་ཏེ། ཡུན་དུ་བཞག་ན་སྨན་འགའ་ཞིག་གི་ནུས་པ་ཉམས་པ་དང། ག་བུར་ལྟ་བུ་ནི་ཡལ་འགྲོ་བ་དང། འོ་ཞོ་ལྟ་བུ་དུལ་སུངས་སོགས་སུ་འགྱུར་བས་སོ། །དེས་ན། རློན་གྱི་རིགས་
རྣམས་སོ་སོར་བསྐམ། སྦྲད་བུར་བསྐོལ་ནས་འཐེན་པ་སོགས་ཀྱིས་སྦྱར་དུ་དུང་བར་བྱ། དེ་རྣམས་ཕྱེ་མར་བྱས་ལ་མར་གྱི་རིགས་བསྲེ། དེ་ནས་སྦྲང་ངམ་བུ་རམ་བསྐོལ་བའི་དྭངས་མ་ལ་སྦྱང་ནས་འདམ་
བཏགས་བྱས་ཏེ་རིལ་བུ་ཆེ་ཆུང་གང་འདོད་དུ་དྲིལ། ཀར་ཡོལ་གྱི་སྣོད་དུ་བསྐོར་བ་སོགས་ཀྱིས་སྐམ་ཐག་ལེགས་པར་བྱ། མཁོ་བའི་ཚེ་ཁྲམ་ཁྲུམ་བརྡུངས་ལ་བུམ་པར་ལྡུག་གོ་བྱིན་རླབས་བྱ་ཚུལ་ནི་

[005B] སྔགས་རིམ་སོགས་ལས་གསུངས་པས་བྱས་ན་ཕུན་སུམ་ཚོགས་པའི་ཡན་ལག་ཏུ་འགྱུར་རོ། །དེ་ཡང། རྫས་ཁྲོལ་བུ་ལ་བྱེད་ན། རིན་པོ་ཆེ་དང་སྨན་
སོགས་སྣོད་སོ་སོར་བཞག་ལ། ཕྱེ་མའམ་རིལ་བུ་ཡིན་ན་དེ་ཉིད་སྣོད་དུ་བཞག་ནས། རང་ཉིད་ཡི་དམ་གང་འོས་སུ་བསྐྱེད། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། ཕྱོགས་བཅུའི་རྒྱལ་བ་སྲས་བཅས་ཀྱི་བྱིན་རླབས་ཐམས་
ཅད་བདུད་རྩི་འོད་ཟེར་གྱི་རྣམ་པར་སྤྱན་དྲངས་ཏེ་རྫས་རྣམས་ལ་ཐིམ་པར་གྱུར་པར་བསམ་ལ། སྨན་ལྔ་ལ། ཨོཾ་པཉྩ་བེ་ཥ་ཛྱེ་ཨཱ་ཧཱུཾ། རིན་ཆེན་ལྔ་ལ། ཨོཾ་པཉྩ་རཏྣ་ཨཱ་ཧཱུཾ། དྲི་ལྔ་ལ། ཨོཾ་པཉྩ་གནྡྷེ་ཨཱ་
ཧཱུཾ། འབྲུ་ལྔ་ལ། ཨོཾ་པཉྩ་བེ་ག་ཨཱ་ཧཱུཾ། སྙིང་པོ་ལྔ་ལ། ཨོཾ་པཉྩ་གརྦྷ་ཨཱ་ཧཱུཾ། བདུད་རྩ་ལྔ་ལ། ཨོཾ་པཉྩ་ཨ་མྲྀ་ཏ་ཨཱ་ཧཱུཾ། ཞེས་བ་རྣམས་སོ་སོར་བདུན་ནམ་ཉེར་གཅིག་སོགས་ཅི་རིགས་བཟླའོ། །རྣལ་འབྱོར་རྒྱུད་ལ་བདུད་
རྩེ་ལྔ་དང། བྱ་རྒྱུད་ལ་སྙིང་བོ་ལྔ་མི་སྦྱོར་བས་དེ་དག་གི་སྔགས་བཟླ་མི་དགོས་སོ། །བུམ་པར་གཞུག་ཚུལ་ནི། དཀྱིལ་ཆོག་རིན་ཆེན་ཕྲེང་བ་ལས། ཆུ་གཙང་མ་སྲོག་ཆགས་མེད་པ་དྲི་བཟང་དང་བསྲེས་པས་རན་པར་དགད་
དེ་དག་གི་ནང་དུ་རིན་པོ་ཆེ་ལྔ། འབྲུ་ལྔ་སྨན་ལྔ་དྲི་ལྔ་ལ་སོགས་པ་གཞུག་ཅེས་གསུངས་ཤིང། རྗེ་ཡབ་སྲས་ཀྱི་གསུང་གཞན་རྣམས་ལས་ཀྱང་དེ་ལྟར་དུ་འབྱུང་བས། སྔོན་དུ་དྲི་བཟང་གི་ཆུ་བླུག་དེ་རྗེས་རྫས་

[006A]༄༅། །གང་འཚམ་བླུག་གོ་བུམ་ཆུའི་ཚད་ནི། དབང་དོན་ལས། དེའི་ཚད་དེས་བཟུང་རྗེ་ཡབ་སྲས་ཀྱི་གསུང་རྣམས་ལས་མི་འབྱུང་ལ། འགྲོ་མགོན་འཕགས་པས། བུམ་པ་ཆ་གསུམ་དུ་
ཕྱི་བའི་ཆ་གཉིས་ཆུས་གད་བ་དང། ཆ་གཅིག་སྟོད་པར་འཇོག་ཅིང། ཆ་གཉིས་གང་བས་གཟུགས་སྐུ་གཉིས་དང། སྟོང་པའི་ཆ་གཅིག་གིས་ཆོས་སྐུ་མཚོན་པ་ཡིན་གསུང། ཞེས་བཤད་པས་གར་འཆམ་གྱིས་ཆོག་
གོ་འདི་རྣམས་ནི་བདག་འཇུག་སོགས་ལ་མཁོ་བའི་ལྷ་བུམ་བསྒྲུབ་པའི་དབང་དུ་བྱས་པ་ཡིན་ནོ།    ༈    །ལྷ་མཆོད་པའི་གད་བུམ་ལ་ནི། རིན་ཆེན་མཛེས་པའི་བཀྲ་ཤིས་བུམ་པ་འདི། །སྣ་ཚོགས་བཅུད་
ཀྱིས་བཀང་སྟེ་ཕུལ་བ་ཡིས། །ཞེས་གསུངས་པས་བུམ་པ་གང་མཛེས་ཀྱིས་བརྒྱན་པ་དང། ནང་དུ་དཀར་གསུམ་མདར་གསུམ་སོགས་རོ་བཅུད་བསྲེས་པའི་ཆུས་བཀད་བ་བྱ་ཞིང། ཁྲུས་བུམ་ལ་ནི། རབ་
གནས་ཀྱི་ཆོ་གར་མངར་གསུམ་གྱི་བུམ་པ་དང་ཞོའི་བུམ་པ་སོགས་གསུངས་ལ། སྤྱིར་བཏང་ཝ། རིན་ཆེན་བུམ་པ་མང་པོ་སྤོས་ཀྱི་ཆུ། །ཡིད་འོང་ལེགས་པར་བཀང་བ་གླུ་དང་ནི། །རོལ་མོར་
བཅས་བ་དུ་མས་སྐུ་ཁྲུས་གསོལ། །ཞེས་གསུངས་པ་ལྟར། ཁ་དོག་དྲི་རོ་རེག་བྱ་ཡིད་དུ་འོང་བ་སྟེ། ཁ་དོག་ནི་རྙོག་མེད་དྭངས་གཙང། དྲི་ཞིམ་པོ། རོ་མངར་བ། རེག་བྱ་དྲོ་བསིལ་རན་བ་དང་

[006B] །དེང་སང་ཁྲུས་ཆུ་ལ་བུ་རམ་སྦྱར་བ་མང་ཞིང། དེའི་སྟེང་དུ་དྲི་བཟང་གི་རིགས་སྦངས་བའི་ཆུ་བསྲེས་ན་ལེགས་པས་བཤད་མ་ཐག་པ་
ལྟར་བྱའོ།། །།གསུམ་བརྫས་ཀྱི་བྱེད་ལས་ནི། ཁྲི་ཆེན་བློ་བཟང་བསྟན་པའི་ཉི་མའི་ཞལ་སྔ་ནས་ཀྱིས་མཛད་པའི་གཏོར་མ་བརྒྱ་རྩའི་རྣམ་བཤད་ལས། གསེར་དངུལ་མུ་ཏིག་བྱི་རུ་མུ་མེན་ཏེ་
རིན་པོ་ཆེ་ལྔ་ནི་ལྷ་མོ་ནོར་རྒྱུན་མས་སངས་རྒྱས་ལ་ཕུལ་བས་བཀྲ་ཤིས་ཤིང་དགོས་འདོད་འབྱུང། མཚོན་འཁྲུག་དང་དབུལ་བ་ཞི་བར་བྱེད། སྟག་གིས་ཕུལ་བས་བྱི་ཀྲི་སྟེ་སྟག་ཚེར་བ་དང་མིང་གཞན་ཀཎྚ་
འདིར་དང༑ སེང་གེས་ཕུལ་བས་སིང་ཀྲི་སྟེ་མིང་གཞན་སླེ་ཏྲེས་དང། ནགས་ཀྱི་ལྷ་མོས་ཕུལ་བས་ཨ་པ་ར་ཛི་ཏ་དང་གཞན་གྱིས་མི་ཐུབ་པ་སྟེ་ཤུ་དག་དཀར་པོ་དང། ཆུ་སྲིན་གྱིས་ཕུལ་བས་ཆུ་སྲིན་སྡེར་
མོར་གྲགས་པ་སྟེ་ཧ་ས་དེ་བ་ཞེས་པ་དང། བརྒྱ་བྱིན་གྱིས་ཕུལ་བས་ཨིནྡྲ་ཧ་རི་སྟེ་དབང་པོ་ལག་བ་དང། སྨན་ལྔས་ནད་སོགས་མི་འབྱུང་ཞིང་བདེ་བ་བསྐྱེད། ནས་གྲོ་མོན་སྲན་གྲེའུ་འབྲས་ཏིལ་
བཅས་འབྲུ་སྣ་ལྔས་ལོངས་སྤྱོད་སོགས་འཕེལ་ཞིང་མུ་གེ་སོགས་ཞི་བར་བྱེད། སྤྲིན་གྱི་རྒྱལ་མོ་འོང་འཆང་ལྷ་མོས་ག་བུར་དང། རྒྱ་གར་སྐྱོང་བྱེད་ལྷ་མོས་ཙན་དན། ཁ་ཆེ་དྲི་བཟང་བཙུན་

[007A]༄༅། །མོས་གུར་གུམ། གསེར་མདོག་ལྷ་མོས་ཨ་ག་རུ། སྲིན་མོས་ཛ་ཏི་ཕུལ་བས། དྲ་ལྔས་ཚུལ་ཁྲིམས་རྣམ་པར་དག་ཅིང་ངན་འགྲོར་མི་ལྟུང། དྲང་སྲོང་རྣམ་མང་གིས་ཕུལ་བས་སའི་
སྙིང་པོ་གསེར་དང། ཀླུའི་རྒྱལ་པོ་རྒྱ་མཚོས་ཕུལ་བས་ཆུའི་སྙིང་པོ་ལན་ཚྭ་དང། ཚོད་དབོན་ཀ་གེན་གྱིས་ཕུལ་བས་མེ་ཏོག་གི་སྙིང་པོ་སྦྲང་རྩ་དང། ཞིང་པའི་བུ་སོ་པ་ལེགས་སྐྱེས་མས་ཕུལ་བས་རྩི་ཐོག་གི་སྙིང་པོ་
མར་དང། སྤྲེལ་རྒྱལ་ཧ་ལུ་མཉྫུས་ཕུལ་བས་ཤིང་ཐོག་གི་སྙིང་པོ་བུ་རམ་སྟེ། སྙིང་པོ་ལྔས་འཁོར་འདས་ཀྱི་བཅུད་འཕེལ་ཞིང། དགོས་འདོད་རེ་བ་སྟེར་ཞིང་དོན་ཐམས་ཅད་འགྲུབ་པར་བྱེད་པས་བུམ་གཏེར་སོགས་
སུ་འཇུག་པར་མ་ཟད། འདིར་བཅུག་ནའང་ཕན་ཡོན་ཆེ་བར་དམ་པ་གོང་མ་རྣམས་ཀྱིས་གསུངས་སོ། །ཞེས་དང། རྡོ་རྗེ་འཇིགས་བྱེད་ཀྱི་མངོན་རྟོགས་ཀྱི་དམིགས་རིམ་ལས། འབྲུ་ལྔས་མུ་གེའི་བསླལ་
བ་ལས་ཐར་པར་བྱེད། རིན་པོ་ཆེ་ལྔས་མཆོན་གྱི་བསྐལ་པ་ལས་ཐར་བར་བྱེད། སྨན་ལྔས་ནད་རིམས་ཀྱིས་གདུད་བ་ལས་ཐར་བར་བྱེད། དྲི་ལྔས་ཚུལ་འཆལ་གྱི་ཉེས་པ་ལས་ཐར་བར་བྱེད། སྙིང་
པོ་ལྔས་ཁ་ཟས་རེ་བརྒྱ་དང་ལྡན་པར་བྱེད་འོ། །ཞེས་གསུངས་ཏེ། སྤྱིར་བཟའ་བཏུང་གིས་བཀྲེས་སྐོམ་སེལ་བ་དང། སྨན་གྱིས་ནད་སལ་བ་སོགས་ཡོད་པ་ལྟར་རྫས་ཀྱི་ནུས་པ་བསམ་གྱིས་མི་ཁྱབ་བ་དང་

[007B]
ཁྱད་པར་དུ་ཡི་དམ་གྱི་ལྷ་བསྒོམས་ནས་སྔགས་བཟླས་པ་སོགས་བྱས་པའི་བུམ་ཆུ་ནི་སྒོ་གསུམ་གྱི་སྡིག་སྒྲིབ་བག་ཆགས་དང་བཅས་པ་སྦྱད་བ་དང། ཚེ་བསོད་སོགས་གང་འདོད་ཀྱི་བདེ་སྐྱིད་དང་ལེགས་ཚོགས་
ཐམས་ཅད་ཡིད་བཞིན་དུ་འགྲུབ་པར་བྱེད་པས་ན་བདུད་རྩི་ཞེས་བྱ་བ་ཡིན་ཞིང། བུམ་པའི་ཆུས་དབང་བསྐུར་བས་ཕུང་པོ་ལྔ་གནས་བསྒྱུར་བ་དང། ཡེ་ཤེས་ལྔ་དང་སྐུ་བཞི་ཐོབ་པར་འགྱུར་བ་སོགས་དབང་ཚོག་ལས་
གསུངས་པ་ལྟར་རོ། །དེ་ལ་ཆོས་དབྱིངས་ལ་ཤེས་ནི། སྒྲིབ་གཉིས་སྤངས་པ་སོགས་ཀྱི་ཁྱད་པར་དང་ལྡན་པའི་ཆོས་ཉིད་མངོན་སུམ་དུ་རྟོགས་པ་མཐར་ཐུག་པའི་ཡེ་ཤེས་ཡིན་ནོ། །མཉམ་ཉིད་
ཡེ་ཤེས་ནི༑ སེམས་ཅན་ཐམས་ཅད་ལ་མཉམ་པ་ཉིད་དུ་འཇུག་པ་བྱམས་སྙིང་རྗེ་གཉིས་དང་མཚུངས་པར་ལྡན་ཞིང་གདུལ་བྱ་ལ་གང་འདུལ་གྱི་སྤྲུལ་པ་སྟོན་པའི་བྱེད་ལས་ཅན་ནོ། །སོ་སོར་རྟོག་པའི་ཡེ་
ཤེས་ནི། ཤེས་བྱ་ཐམས་ཅད་ལ་ཐོགས་པ་མེད་པར་སོ་སོར་གཟིགས་པ་སྟེ། འགྲོ་བའི་ཐེ་ཚོམ་སེལ་ཞིང་ཆོས་ཀྱི་ཆར་འབེབས་པའི་བྱེད་ལས་ཅན་ནོ། །བྱ་སྒྲུབ་ཡེ་ཤེས་ནི། འཇིག་རྟེན་གྱི་

[008A]༄༅། །ཁམས་ཐམས་ཅད་དུ་སྤྲུལ་པ་སྣ་ཚོགས་ཀྱི་སྒོ་ནས་སེམས་ཅན་གྱི་དོན་སྒྲུབ་པའི་བྱེད་ལས་ཅན་ནོ། །མེ་ལོང་ཡེ་ཤེས་ནི། དུས་གསུམ་གྱི་ཤེས་བྱ་ཐམས་ཅད་རང་རང་གི་གན་
སྐབས་ཇི་ལྟ་བ་བཞིན་མ་འདྲེས་པར་གཟིགས་པའོ། །བྱིན་རླབས་ནུས་པ་དེ་རྣམས་ནི་རིལ་བུ་བསྒྲུབ་པ་སོགས་གཞན་ལ་ཡང་གོ་དགོས་ཤིང། བུམ་སྒྲུབ་དང་བདག་འཇུག་གི་སྐབས་སུ་ཇི་སྐད་
བཤད་པའི་ཕན་ཡོན་རྣམས་ཐོབ་པར་གྱུར་ཅིག་སྙམ་དུ་སྨོན་པ་བྱས་ན་ལེགས་སོ། །ཅེས་བུམ་སྒྲུབ་ལ་མཁོ་བའི་རྫས་ཀྱི་རིམ་པ་ཅུང་ཟད་བརྗོད་པ་འདི་ནི་་བླ་མ་དམ་པ་རྣམས་ཀྱི་གསུང་རབ་དུ་མ་ལ་
བརྟེན་ནས་་ཚུལ་ཁྲིམས་ཀྱིས་བསྒྲིགས་པའོ། །འདིས་ཀྱད་བསྟན་འགྲོ་ཡོངས་ལ་ཕན་པའི་རྒྱུར་གྱུར་ཅིག། །།མངྒ་ལཾ།། །།



﻿   ༈    ཧ་ས་དེ་བ། དབང་འདྲ་ །པྲ་ཧི་ཏི། སླེ་ཏྲེས་
ཨ་པ་ར་ཅི་ཏ། ཤུ་དག་དཀར་པོ། དཎྜ། མེ་ཏོག་ཨུཏྤ་ལའི་རྩ་བ། འབྲུ་ལྔའི་གྲས། མོན་སྲན་དྲེའུ། རྒྱ་སྲན་ཆེ་བ། མོན་སྲན་རྡེའུ། རྒྱ་སྲན་ཆུང་བ་



