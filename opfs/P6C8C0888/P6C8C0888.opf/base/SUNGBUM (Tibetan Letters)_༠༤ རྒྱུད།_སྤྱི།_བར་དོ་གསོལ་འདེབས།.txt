   ༈   
ཀྱི༑ རང་ངོ་རང་གིས་ཤེས་ལུགས་ཇི་ལྟར་ཡིན། ཞེས་པ་ལ། རང་གི་སེམས་དང་སེམས་ཀྱི་ཆོས་ཉིད་གཉིས་མེ་དང་མེའི་ཚ་བ་ལྟར་གདོད་མ་ནས་ལྷན་ཅིག་ཏུ་ཡོད་ཀྱང། གློ་བུར་གྱི་དྲི་མས་བསྒྲིབས་ཏེ། སེམས་
ཀྱིས་རང་བཞིན་ཆོས་ཉིད་མ་རྟོགས་པ་ནི་རང་ངོ་རང་གིས་མ་ཤེས་པ་ཡིན་པས། ད་ཤེས་པར་བྱིན་གྱིས་རློབས་ཤིག། ཅེས་པ་སྟེ། འདིའི་ཐད་ཀྱི་རྗེ་རོལ་པའི་རྡོ་རྗེའི་འགྲེལ་བ་ལས། རང་གི་སེམས་ཀྱི་ངོ་བོ་སྟེ་གནས་ལུགས་
ཇི་ལྟ་བ་བཞིན་དུ་རང་གི་ཉམས་མྱོང་གིས་ཤེས་པར་བྱིན་གྱིས་རློབས། ཞེས་པའོ། །ཞེས་གསུངས་པའི་ཕྱིར་རོ།།



﻿༄༅། །བར་དོ་འཕྲང་སྒྲོལ་གྱི་གསོལ་འདེབས་འཇིགས་སྒྲོལ་གྱི་དཔའ་བོའི་རྣམ་བཤད་པཎ་ཆེན་དགོངས་རྒྱན་ཞེས་བྱ་བ་བཞུགས་སོ། །

[001A] །ན་མོ་གུ་རུ་ཝཱ་གིནྡྲ་བཛྲྙ་ཡ། སྐུ་གསུམ་དབང་ཕྱུག་ཁྱབ་བདག་རྡོ་རྗེ་འཆང། །བསླབ་གསུམ་རྒྱན་ལྡན་ངུར་སྨྲིག་ཟློས་གར་མཁན། །ཁམས་གསུམ་
འགྲོ་བའི་བླ་མ་ཙོང་ཁ་པའི། །གསང་གསུམ་ཤེས་པས་རྣམ་ཀུན་སྐྱོང་གྱུར་ཅིག་བློ་བཟང་ཆོས་ཀྱི་རྒྱལ་མཚན་འཛིན་པའི་ཞབས། །བདག་སྙིང་འདབ་བརྒྱའི་ཟེའུ་འབྲུར་
བཞུགས་ཤིག་དང། །ཁྱོད་ཀྱི་རྨད་བྱུང་ལེགས་བཤད་དཀའ་བའི་མདུད། །རྣམ་དཔྱོད་སོར་མོས་དགྲོལ་བ་བདག་གིས་བྱ། དེ་ཡང་པཎ་ཆེན་བློ་བཟང་ཆོས་ཀྱི་རྒྱལ་མཚན་
གྱིས་མཛད་པའི་བར་དོ་འཕྲང་སྒྲོལ་གྱི་གསོལ་འདེབས་འཇིགས་སྒྲོལ་གྱི་དཔའ་བོ་ཞེས་བྱ་བ་འདི་ཉིད་འཆད་པ་ལ་གསུམ། རྩོམ་པ་ལ་འཇུག་པ་ཀླད་ཀྱི་དོན། བརྩམ་པར་

[002A]༄༅། །བྱ་བ་གཞུང་གི་དོན། རྩོམ་པ་མཐར་ཕྱིན་པ་མཇུག་གི་དོན་ནོ། །དང་པོ་ནི། ན་མོ་གུ་རུ་མཉྫུ་གྷོ་ཥཱ་ཡ་ཞེས་པ་སྟེ། ན་མོ་ཕྱག་འཚལ་བའམ་འདུད་པ། གུ་རུ་བླ་མ། མཉྫུ་འཇམ། གྷོ་ཥ་དབྱངས། དེ་ལ་རྣམ་དབྱེ་བཞི་པའི་གཅིག་ཚིག་དེ་བྱིན། ཀ་ལཱ་པ་ལས། དེ་ཡའོ། ཞེས་པས་དེ་ཡ་སྲོག་ལྡན་དུ་བསྒྱུར། ཨ་ཡིག་སྒྲ་ལྡན་ལ་རིང་པོའོ། ཞེས་
བས་ཥའི་སྲོག་གི་ཨ་ཡིག་སྒྲ་ལྡན་ཡ་ཕ་རོལ་ལ་རིང་པོར་བསྒྱུར་བས། གྷོ་ཥཱ་ཡ་སྟེ། དོན་དུ་བླ་མ་འཇམ་དབྱངས་ལ་ཕྱག་འཚལ་ལོ། །ཞེས་མཆོད་པར་བརྗོད་པའོ། །གཉིས་
པ་བརྩམ་པར་བྱ་བ་གཞུང་གི་དོན་ལ་གཉིས། མདོར་བསྟན་པ་དང། རྒྱས་པར་བཤད་པའོ། །དང་པོ་ནི། དུས་གསུམ་བདེ་གཤེགས་ཞེས་སོགས་ཚིགས་བཅད་གཅིག་སྟེ། ཚིག་
རྐང་དང་པོས་སྐྱབས་ཡུལ། གཉིས་པས་སྐྱབས་སུ་འགྲོ་མཁན། གསུམ་པས་སྐྱབས་སུ་འགྲོ་བའི་དུས། བཞི་པས་བསྐྱབ་བྱའི་འཇིགས་པ་སྟོན་པས། འདས་མ་འོངས་ད་ལྟའི་

[002B] སངས་རྒྱས་ལ་བདེ་གཤེགས་ཞེས་བརྗོད་པ་ནི། ལམ་བདེ་བ་ནས་འབྲས་བུ་བདེ་བ་སྤངས་རྟོགས་ཁྱད་པར་གསུམ་ལྡན་
གྱི་སར་གཤེགས་པས་སོ། །ཆོས་དང་ཞེས་པ་ཆོས་དཀོན་མཆོག་སྟེ། ལུང་དང་རྟོགས་པའི་ཆོས་གཉིས་ཀའོ། །ཚོགས་བཅས་ཞེས་པ་དགེ་འདུན་དཀོན་མཆོག་སྟེ་ཉན་རང་བྱང་འཕགས་
སོགས་སོ། །སྐྱབས་སུ་འགྲོ་མཁན་ནི། བདག་དང་ནམ་མཁའི་མཐའ་དང་མཉམ་པའི་འགྲོ་བ་རིགས་དྲུག་པར་དོ་དང་བཅས་པ་མ་ལུས་པའོ། །དུས་ནི་ཐེག་ཆེན་གྱི་སྐྱབས་འགྲོ་ཡིན་པས་བྱང་
ཆུབ་སྙིང་པོ་མ་ཐོབ་ཀྱི་བར་དུ་སྐྱབས་སུ་མཆི་བ་སྟེ་འགྲོའོ། །བྱང་ཆུབ་སྙིང་པོ་ལ། རྟོགས་པ་བྱང་ཆུབ་སྙིང་པོ་ཡེ་ཤེས་ཆོས་ཀྱི་སྐུ། ལོངས་སྐུའི་གནས་བྱང་ཆུབ་སྙིང་པོ་འོག་མིན་སྟུག་པོ་
བཀོད་པ། སྤྲུལ་སྐུའི་གནས་བྱང་ཆུབ་སྙིང་པོ་རྒྱ་གར་རྡོ་རྗེ་གདན་དང་གསུམ་ཡོད་དོ། །བསྐྱབ་བྱའི་འཇིགས་པ་ནི། སྐྱབ་འདི་ལ་འཇིགས་པ་དང། སྐྱབ་ཕྱི་མ་རྣམས་ཀྱི་འཇིགས་པ་དང། སྲིད་
པ་བར་དོའི་འཇིགས་པ་གསུམ་ཡིན་ཏེ། འདིར་མ་འདུས་པའི་བསྐྱབ་བྱའི་འཇིགས་པ་གང་ཡང་མི་སྲིད་པས་འདི་ནི་འཇིགས་པ་ལས་སྒྲོལ་བའི་གསོལ་འདེབས་ཕྱི་མ་རྣམས་ཀྱི་མདོར་བསྟན་

[003A]༄༅། །ནོ། །འོ་ན་བར་དོར་མ་ཟད་སྐྱེ་བ་འདི་ཕྱིའི་འཇིགས་པ་ལས་སྒྲོལ་བའི་གསོལ་འདེབས་ཀྱང་འདུག་ན། གཞུང་འདི་ལ་བར་དོ་འཕྲད་སྒྲོལ་གྱི་གསོལ་འདེབས་ཞེས་
བརྗོད་པ་ཅི་ཞིག་ཅེ་ན། སྤྱིར་རས་ཡུག་གི་ཕྱོགས་གཅིག་ཚིག་པ་ལ་རས་ཡུག་ཚིག་གི་ཞེས་པ་ལྟར་ཆ་ཤས་ལ་ཚོགས་པ་དང་ཚོགས་པ་ལ་ཆ་ཤས་ཀྱི་སྒྲ་འཇུག་པ་དུ་མ་སྣང་བས་མི་
འགལ་ལ། ཁྱད་པར་རིམ་ལྔ་བསྡུས་པ་གསལ་བ་ལས། བར་དོ་རྣམ་གསུམ་བསྲེ་བར་བྱ། ཞེས་པ་ལྟར། སྐྱེས་ནས་མ་ཤིའི་བར་ལ་སྐྱེ་འཆི་བར་དོ་དང། གཉིད་དུ་སོང་ནས་མ་སང་ཀྱི་
བར་ལ་རྨི་ལམ་བར་དོ་དང། ཤི་ནས་སྐྱེ་བ་མ་བླངས་ཀྱི་བར་ལ་སྲིད་པ་བར་དོ་ཞེས་འབྱུང་བས། སྐྱེ་བ་འདི་ཕྱིར་འཇིགས་པ་ཐམས་ཅད་བར་དོའི་འཇིགས་པར་ཁས་བླངས་ཆོག་གོ་
གཉིས་པ་རྒྱས་པར་བཤད་པ་ལ། ཚེ་འདི་དང་བར་དོ་དང་སྐྱེ་བ་བརྒྱུད་ནས་འཚང་རྒྱ་བའི་ཚུལ་གསུམ་མམ། ཚེ་འདི་དང་འཆི་ག་དང་བར་དོའི་ཉམས་ལེན་གསུམ་དུ་བསྡུས་ཀྱང་རུང་
མོད། འོན་ཀྱང་འདི་ལ་གཉིས། ཚེ་གང་གི་ཉམས་ལེན་རྙིང་པོར་དྲིལ་བ་དང། འཆི་དུས་ཀྱི་བསྲེ་སྐོར་ཉམས་སུ་ལེན་ཚུལ་ལོ། །དང་པོ་ལ་གཉིས། དོན་ཆེན་གྱི་སྙིང་པོ་ལན་ཚུལ་
[003B] དོན་མེད་ཀྱི་རྣམ་གཡེང་འགོག་ཚུལ་ལོ། །དང་པོ་ནི། རྙེད་དཀའ་འཇིག་པར་ཞེས་སོགས་ཚིགས་བཅད་གཅིག་སྟེ། རྒྱུ་དང་འབྲས་བུའི་སྒོ་ནས་རྙེད་པར་དཀའ་ཞིང་ཆུའི་ཆུ་བུར་ལྟར་རྐྱེན་ཅུང་ཟད་ཀྱིས་ཀྱང་
འཇིག་པར་སླ་བའི་དལ་འབྱོར་རྡོ་རྗེའི་ལུས་རྟེན་བཟང་པོ་གནས་སྐབས་དང་མཐར་ཐུག་གི་དགོས་པ་ཐམས་ཅད་བདེ་བླག་ཏུ་སྒྲུབ་ནུས་པ་ཐོབ་པའི་དུས་འདིར། ཚེ་བློས་བཏང་སྟེ་ཆོས་ཚུལ་བཞིན་དུ་བྱས་ན་སྐྱེ་བ་
གཏན་གྱི་སྐྱིད་འགོ་ཚུགས་པའི་ཁེ་དང། ཚེ་འདིའི་ཆེད་དུ་སྡིག་པ་བསགས་ན་སྐྱེ་བ་གཏན་གྱི་སྡུག་འགོ་ཚུགས་པའི་ཉེན་ཤིན་ཏུ་ཆེ་བ་གཉིས་གང་བྱེད་རང་ལ་འདམ་ག་ཡོད་པའི་སྐབས་ཡིན་ཏེ། རྗེ་མི་ལས། བསོད་
ནམས་ཅན་ཐར་པ་འདོད་པ་རྣམས་ཀྱི་དལ་འབྱོར་ལུས་ཀྱི་གྲུབ་ཆེན་ལས་ངན་ཅན་སྡིག་པ་གསོག་པ་རྣམས་ཀྱི་ངན་འགྲོར་འཁྲིད་པའི་སྣ་འདྲེན། ཡར་འགྲོ་མར་འགྲོའི་ས་མཚམས། མདུན་མ་གཏན་ལེགས་དང་
གཏན་ཉེས་ཀྱི་ཁྱེ་ཉེན་ཤིན་ཏུ་ཆེ་བའི་དུས་ཀྱེམ་པ་ཅིག་ཡིན་པར་གོ་ཞེས་དང། ཡོངས་འཛིན་པཎྜིཏ་ཆེན་པོས་ཀྱང། ཡར་འགྲོ་མར་འགྲོའི་མཚམས་འདིར་བསམ་བློ་ཐོངས། །གཏན་གྱི་སྐྱིད་སྡུག་འདམ་ག་ད་
རེས་བྱུང། ཞེས་གསུངས་པའི་ཕྱིར། དེས་ན་དོན་མེད་ཚེ་འདི་ཙམ་གྱི་ཆེད་དུ་དགྲ་འདུལ་གཉེན་སྐྱོང་ཚོད་ཞིང་ཕྱུགས་འཚོ་སོགས་ཆོས་བརྒྱད་དཀར་ནག་ཁྲ་གསུམ་གྱི་བྱ་བ་ངན་པས་མི་གཡེང་བར། དོན་ཆེན་རང་

[004A]༄༅། །གཞན་གཏན་གྱི་བདེ་བ་བསྒྲུབས་ཏེ་དལ་འབྱོར་ཐོབ་པ་ལ་སྙིང་པོ་ལེན་ནུས་པར་བྱིན་གྱིས་རློབས་ཤིག་ཅེས་པ་སྟེ། སྙིང་པོ་ཇི་ལྟར་བླང་བ་ནི། རྗེ་རང་ཉིད་ཀྱིས་སྙིང་པོ་ལེན་པའི་ཚུལ་
ཡང་བླ་མ་སངས་རྒྱས་འབྲལ་མེད་དུ་བསྟེན་ནས། དེས་བསྟན་པའི་ཐེག་པ་མཆོག་གི་གདམས་པའི་སྙིང་པོ་ཉམས་སུ་བླངས་ལ། ཚེ་གཅིག་ཉིད་ལ་སངས་རྒྱས་ཀྱི་གོ་འཕང་ཐོབ་པར་བྱའོ། ཞེས་གསུངས་
པ་ལྟར་རོ། །གཉིས་པ་དོན་མེད་ཀྱི་རྣམ་གཡེང་འགོག་ཚུལ་ནི། འདུས་པ་འབྲལ་ཞིང་ཞེས་སོགས་ཚིགས་བཅད་གཅིག་སྟེ། དེ་ཡང་འདུལ་བ་ལུང་ལས། བསགས་པ་ཀུན་གྱི་མཐའ་འཛད་ཅིང། །མཐོན་
པོ་རྣམས་ཀྱི་མཐའ་ལྟུང་འགྱུར། །ཕྲད་པའི་མཐའ་ནི་འབྲལ་བ་སྟེ། །གསོན་པའི་མཐའ་ནི་འཆི་བ་ཡིན། ཞེས་གསུངས་པ་ལྟར། གཉེན་གྲོགས་ལྷན་ཅིག་ཏུ་འདུས་པ་ཐམས་ཅད་མཐར་ངེས་པར་འབྲལ་
དགོས་ཤིང། ཟས་ནར་འབད་རྩོལ་གྱིས་བསགས་པ་རྣམས་མཐར་ཏིལ་འབྲུ་ཙམ་ཡང་མ་ལུས་པར་འཛད་ངེས་པ་དང། འཁོར་བའི་གོས་མཐོན་པོ་ཇི་འདྲ་ཞིག་ཐོབ་ཀྱང་མཐའ་རྒུད་པས་སྡུད་ཅིང་
སྐྱེས་པ་ཐམས་ཅད་ཀྱི་མཐའ་མ་འཆི་བ་ལས་མ་འདས་ལ། མཐར་འཆི་དགོས་པ་ཙམ་དུ་མ་ཟད་ནམ་གྱི་ཚེ་འཆི་བའི་ཆ་རྒྱུས་ཀྱང་མེད་པས་ན་དེ་རིང་སང་ལྟ་བུར་ཡང་འཆི་ཉན་ཡོད་པས། ཚེ་འདིའི་

[004B]ཅེས་པའོ། །གཉིས་པ་འཆི་
དུས་ཀྱི་བསྲེ་སྐོར་ཉམས་སུ་ལེན་ཚུལ་ལ་གཉིས། བསྲེ་སྐོར་ཉམས་སུ་ལོངས་པའི་ཐབས་བསྟན་པ་དང། བསྲེ་སྐོར་ཉམས་སུ་ལེན་ཚུལ་དངོས་བསྟན་པའོ། །དང་པོ་ལ་གཉིས། བསྲེ་སྐོར་ཉམས་སུ་ལོངས་
བའི་འགལ་རྐྱེན་འགོག་པ་དང། བསྲེ་སྐོར་ཉམས་སུ་ལོངས་པའི་མཐུན་རྐྱེན་སྒྲུབ་པའོ། །དང་པོ་ལ་གཉིས། གནད་གཅོད་ཀྱི་སྡུག་བསྔལ་འགོག་པ་དང། མི་དགེ་བའི་འཁྲུལ་སྣང་འགོག་པའོ། །དང་པོ་ནི། གཟུང་
འཛིན་རྣམ་རྟོག་ཅེས་སོགས་ཚིགས་བཅད་གཅིག་སྟེ། སོ་སྐྱེའི་རྒྱུད་ཀྱི་གཟུགས་སྒྲ་སོགས་ཕྱི་གཟུང་བའི་ཡུལ་གྱི་རྣམ་རྟོག་དང། མིག་གི་རྣམ་ཤེས་དང་རྣ་བའི་རྣམ་ཤེས་སོགས་ནང་འཛིན་པའི་སེམས་ཀྱི་རྣམ་
རྟོག་གིས་བསྡུས་པའི་ཆོས་ཐམས་ཅད་མ་རིག་པས་བསླད་པའི་འཁྲུལ་སྣང་ཤས་ཆེ་བས། དེ་འདྲའི་འཁྲུལ་བར་ཤར་བའི་ཁམས་གསུམ་འཁོར་བའི་གྲོང་ཁྱེར་ཆེན་པོ་འདིར། མི་གཙང་བའི་རྫས་སོ་དྲུག་དང་
འབྱུང་བ་བཞི་ལས་གྲུབ་ཅིང། སྣང་ཡང་བདེན་མེད་སྒྱུ་མའི་རྟ་གླང་དང་འདྲ་བའི་གཟུགས་ཀྱི་ཕུང་པོ་དང། ཡིད་ཀྱི་རྣམ་པར་ཤེས་པ་གཉིས་སོ་སོར་འབྲལ་ཁ་མའི་ཕྱི་ནང་གི་འཆི་རྐྱེན་སྣ་ཚོགས་བས་འབྱུང་བ་

[005A]༄༅། །འཁྲུགས་པའི་གནད་གཅོད་ཀྱི་སྡུག་བསྔལ་དྲག་པོ་དེ་ཞི་ཞིང་མི་འགྱུར་བར་བྱིན་གྱིས་རློབས་ཤིག་པ་སྟེ། མི་གཙང་བའི་རྫས་སོ་དྲུག་ནི། སྐྲ་སྤུ་སོ་སེན་རྡུལ་དྲི་ཤ་རུས་པགས། །རྩ་རྒྱུས་
སྙིང་མཁལ་མཆིན་མཆེར་རྒྱུ་གློ་གཉེ་མ། །ཕོ་ལོང་ལྒང་པ་མཆི་མ་མཆིལ་སྣབས་རྟུག་གཅིན་ཞག་རྐང་ཚིལ་བད་མཁྲིས་རྣག་ཁྲག་ཆུ་སེར་ཀླུང་རྒྱུད་པ། ཞེས་པ་ལྟར་དང། འབྱུང་བ་བཞི་ནི། མ་ཤ་རུས་པ་སོགས་སྲ་
བས་ཁམས། ཁྲག་ཆུ་སེར་སོགས་མ་གཤེར་བ་ཆུ་ཁམས། སྟོད་སྨད་ཀྱི་དྲོད་སོགས་ཚ་བ་མེ་ཁམས། སྲོག་ཐུར་སོགས་གཡོ་བ་རླུང་ཁམས་སྣམས་སོ། །གནད་གཅོད་ཅེས་པའི་
གནད་ནི། བཤད་རྒྱུད་ལས། གཉན་པའི་གནད་ལ་ཤ་ཚིལ་རུས་པ་དང། ཆུ་རྒྱུས་དོན་སྣོད་རྩ་ཡི་གནད་དང་བདུན་ཞེས་གསུངས་པ་ལྟར། གང་ཉམས་ན་སྲོག་འགག་པའི་ལུས་ཀྱི་གནད་སའམ་གཉན་པ་དང་
གཅོད་པ་ནི། མཛོད་ལས། གནད་གཅོད་པ་ནི་ཆུ་སོགས་ཀྱིས། ཞེས་གསུངས་པ་ལྟར། བད་ཀན་ཤས་ཆེ་ན་ཆུ་ཁམས་དང། མཁྲིས་པ་ཤས་ཆེ་ན་མེ་ཁམས་དང། རླུང་ཤས་ཆེ་ན་རླུང་ཁམས་རྣམས་
འཁྲུགས་ནས་ལུས་ཀྱི་གནད་ས་ཞིག་ཉམས་པར་བྱས་པའི་སྒོ་ནས་སྲོག་གཅོད་པ་སྟེ། དེ་ལྟ་བུའི་གནད་གཅོད་ནི་ལྷ་དང་དམྱལ་བ་མ་གཏོགས་པའི་སྐྱེ་གནས་ཐམས་ཅད་ལ་ཡོད་ཅིང། དགེ་བ་ཅན་

[005B] །དེ་འདྲའི་གནད་གཅོད་ཀྱིས་གདུངས་ན་བསྲེ་སྐོར་ཉམས་སུ་ལེན་པའི་གེགས་བྱེད་པས། དེ་མེད་པར་
གསོལ་བ་འདེབས་པའོ།    ༈    །གཉིས་པ་མི་དགེ་བའི་འཁྲུལ་སྣང་འགོག་པ་ནི། གཅེས་པར་བསྐྱངས་པའི་ཞེས་སོགས་ཚིགས་བཅད་གཅིག་སྟེ། ཟས་གོས་གནས་མལ་སྨན་དཔྱད་རིམ་གྲོ་སོགས་ཀྱི་སྒོ་ནས་གཅེས་
བར་བསྐྱངས་པའི་རང་གི་ལུས་ཀྱིས་དགོས་གལ་ཆེ་བའི་དུས་སུ་ཕན་མ་ཐོགས་པར་བསླུས་པར་གྱུར་ཅིང། སྤྱོད་འཇུག་ལས། གཤིན་རྗེའི་ཕོ་ཉ་འཇིགས་འཇིགས་ལྟའི། །ཤ་ཚུགས་ཅན་གྱིས་བཟུང་གྱུར་ཅིང། །
འཇིགས་ཆེན་ནད་ཀྱིས་ཐེབས་གྱུར་པ། །རབ་ཏུ་ཉམ་ཐག་སྨོས་ཅི་དགོས། །ཞེས་གསུངས་པ་ལྟར། འཇིགས་སུ་རུང་བའི་ཆ་བྱད་ཅན་གྱི་འཆི་བདག་གི་གཤིན་རྗེ་སྲོག་འཕྲོག་པའི་དགྲ་བོ་མངོན་སུམ་དུ་འོངས་
བར་གྱུར་ལ། རང་རྒྱུད་ཀྱི་ཉོན་མོངས་འདོད་ཆགས་ཞེ་སྡང་གཏི་མུག་གི་དུག་གསུམ་གང་ཤས་ཆེ་བ་དང་མཐུན་པའི་གནད་གཅོད་པའི་འབྱུང་བའི་མཚོན་གྱིས་རང་གི་སྲོག་གཅོད་པར་བྱེད་པ་དེའི་ཚེ་ན། སྡིག་
ཅན་རྣམས་ལ་གཟུགས་མི་སྡུག་པ་དུ་མ་རྨི་ལམ་བཞིན་དུ་མཐོང་ནས་སྡུག་བསྔལ་དང་དངངས་སྐྲག་འབྱུང་བར་གསུངས་པས། དེ་ལྟ་བུའི་མི་དགེ་བའི་འབྲས་བུའི་འཁྲུལ་སྣང་ངན་པ་ཞི་བར་བྱིན་གྱིས་རློབས་

[006A]༄༅། །ཤིག་པ་སྟེ། བཤད་རྒྱུད་ལས། འདོད་ཆགས་ཞེ་སྡང་གཏི་མུག་དུག་གསུམ་ལས། །འབྲས་བུ་རླུང་མཁྲིས་བད་ཀན་ཉེས་པ་སྐྱེད། །ཅེས་གསུངས་པ་ལྟར། དུག་གསུམ་གྱིས་
ཉེས་པ་གསུམ་དང། དེ་གསུམ་གྱིས་རླུང་མེ་ཆུའི་གནད་གཅོད་གསུམ་སྐྱེད་པས་དུག་གསུམ་མཚོན་གྱིས་རང་སྲོག་གཅོད་པར་གསུངས་སོ། །གཉིས་པ་བསྲེ་སྐོར་ཉམས་སུ་ལོངས་པའི་མཐུན་རྐྱེན་
སྒྲུབ་པ་ལ་གཉིས། བླ་མའི་གདམས་ངག་དྲན་པར་སྨོན་པ་དང། དྲན་ནས་གདེངས་ཚེད་རྙེད་པར་སྨོན་པའོ། །དང་པོ་ནི། སྨན་པས་བོར་ཞིང་ཞེས་སོགས་ཚིགས་བཅད་གཅིག་སྟེ། རྒྱལ་མཆོག་ལྔ་བས། སྨན་
མོ་བོན་རིམ་གྲོས་མ་ཕན་པར། །ཞག་རེ་རེ་སོང་གིན་ཇེ་ཐུར་ན། །གྲོགས་ཉེ་དུ་འཁོར་གཡོག་སུན་ནས་འབྱོལ། །འདི་གཤིན་རྗེས་འབོད་པའི་ཕོ་ཉ་ཡིན། ཞེས་གསུངས་པ་ལྟར། སྨན་པ་རྣམས་ཀྱིས་མི་འཚོ་
བར་རྟོགས་ནས་ཐབས་ཀྱིས་བོར་ཞིང། རིམ་གྲོ་ཇི་ལྟར་བསྒྲུབས་ཀྱང་བཟློག་པའི་མཚན་མ་མེད་པ་དང། གཉེན་བཤེས་རྣམས་སྔར་གསོན་དུ་རེ་ཡང་ད་རེ་ཐག་ཆད་ནས་གཤིན་དགེ་དང་ངུར་གྱི་གཤོམ་ང་
བྱེད་པའམ་འགའ་ཞིག་མྱ་ངན་གྱིས་ནོན་ཅིང། ཁ་ཅིག་སུན་པའི་རྣམ་འགྱུར་སྟོན་པར་བྱེད་ལ། རང་ཉིད་མྱ་ངན་གྱི་ཐབ་ལ་དགྲ་བོས་བཅོམས་པ་ལྟར་ཅི་བྱ་གཏོལ་མེད་དུ་གྱ་བར་གྱུར་པའི་ཚེ་ན། སྔར་བླ་

[006B] །གཉིས་པ་དྲན་ནས་གདེངས་ཚད་རྙེད་པར་སྨོན་པ་ནི། སེར་
སྣས་བསགས་པའི་ཞེས་སོགས་ཚིགས་བཅད་གཅིག་སྟེ། རྒྱལ་སྲས་རིན་པོ་ཆེས། འཚོལ་བའི་ཚེ་ན་ཉོན་མོངས་བརྒྱ་ཡི་རྟེན། །རྙེད་ནས་སྤྱོད་པར་འདོད་ཚེ་སེར་སྣའི་གཞི། །གལ་ཏེ་གཞན་གྱིས་ཕྲོགས་ན་སྨེ་
སྔགས་རྒྱུ། །ཤི་ནས་ཕམ་པ་མེད་པའི་ནོར་གྱིས་ཅི། །ཞེས་གསུངས་པ་ལྟར། ཡོ་བྱད་གཏོད་མི་ནུས་པའི་སེར་སྣས་བསགས་པའི་ཟས་དང་ནོར་ཡིད་དུ་འོད་པ་ཇི་ཙམ་ཡོད་ཀྱང་རང་ཉིད་ཀྱི་ཁ་ཕོར་ཙམ་
ཡང་འཁྱེར་དུ་མེད་པར་ཤུལ་དུ་ལུས་འགྲོ་ཞིང། རྗེ་ཉིད་ཀྱིས། བརྩེ་གདུང་དང་ལྡན་པའི་གྲོགས་དབུས་ནས། །གཅིག་པུ་རུ་འགྲོ་བ་འདི་ཤིན་ཏུ་མཚེར། །ཞེས་གསུངས་པ་ལྟར། ཕན་ཚུན་བརྩེ་ཞིང་
གདུང་བའི་དབང་གིས་སྐད་ཅིག་ཀྱང་འབྲལ་མི་ཕོད་པ་ལྟ་བུའི་ཉེ་བའི་གཉེན་དང་མཛའ་བའི་བཤེས་སུ་གྱུར་པ་རྣམས་དང་སླར་ལན་ཅིག་ཀྱང་ཕྲད་དུ་མེད་པར་གཏན་བྲལ་བྱས་ཏེ། ཉམ་ང་བ་བར་དོའི་
འཕྲད་རིང་བརྒལ་ནས་གྲོགས་མེད་གཅིག་པུར་འགྲོ་རེས་བབ་པ་དེའི་ཚེ་ན། ཆོས་པ་རབ་འཆི་བ་ལ་དྲོང། འབྲིང་མི་མཆེར། ཐ་མ་མ་འགྱོད་ཅེས་པ་དང། རབ་ཀྱི་དྲོད་ལུགས་ཀྱང་རྗེ་བདག་ཉིད་ཆེན་

[007A]༄༅། །པོས། མདོར་ན་སྐྱེ་ཤི་བར་དོ་གང་ཤར་ཡང། །སྔོན་ཆད་བསྒོམས་པའི་ལམ་འཁྱེར་རྣམ་གསུམ་གྱི། །གསལ་འདེབས་དགེ་སྦྱོར་བསྐུལ་མར་རྟོགས་གྱུར་ནས། །འཆི་ཚེ་ཡིད་ལ་
དགའ་བ་རྒྱས་པར་ཤོག་ཅེས་དང། རྗེ་ཉིད་ཀྱིས། ཐ་མལ་སྐྱེ་ཤི་དང་བར་དོ། །བླ་མའི་མན་ངག་དང་ལྡན་ལ། །རྒྱལ་བའི་སྐུ་གསུམ་དུ་ཡོད་པས། །ཉམས་དགའི་རོལ་པ་དེར་སྒྱུར་ཅིག་ཅེས་གསུངས་པ་ལྟར་
འཆི་བ་ལ་བུ་ཕའི་ཁྱིམ་དུ་འགྲོ་བ་ལྟ་བུའི་དགའ་སྤྲོ་དང་སྐུ་གསུམ་ལམ་འཁྱེར་གྱི་མན་ངག་ལ་རང་དབང་ཐོབ་པའི་བློའི་གདེངས་ཁྱད་པར་ཅན་དང་ལྡན་པར་བྱིན་གྱིས་རློབས་ཤིག་པའོ། །གཉིས་པ་བསྲེ་
སྐོར་ཉམས་སུ་ལེན་ཚུལ་དངོས་བསྟན་པ་ལ་གསུམ། འཆི་བ་ཆོས་སྐུའི་བསྲེ་སྐོར་ཉམས་སུ་ལེན་ཚུལ། བར་དོ་ལོངས་སྐུའི་བསྲེ་སྐོར་ཉམས་སུ་ལེན་ཚུལ། སྐྱེ་བ་སྤྲུལ་སྐུའི་བསྲེ་སྐོར་ཉམས་སུ་ལེན་
ཚུལ་ལོ། །དང་པོ་ལ་གཉིས། རྟགས་བཞིའི་དུས་སུ་ཉམས་སུ་ལེན་ཚུལ་དང། སྟོང་པ་བཞིའི་དུས་སུ་ཉམས་སུ་ལེན་ཚུལ་ལོ། །དང་པོ་ལ་གཉིས། རྟགས་དང་པོ་གསུམ་གྱི་དུས་སུ་ཉམས་སུ་ལེན་
ཚུལ་དང། རྟགས་བཞི་པའི་དུས་སུ་ཉམས་སུ་ལེན་ཚུལ་ལོ། །དང་པོ་ལ་གཉིས། ཕྱི་རྟགས་ངོས་ཟིན་པས་བྱང་སེམས་བསྒོམ་པར་སྨོན་པ་དང། ནང་རྟགས་ངོས་ཟིན་ནས་སྟོང་ཉིད་བསྒོམ་པར་སྨོན་

[007B] །དང་པོ་ནི། ས་ཆུ་མེ་རླུང་ཞེས་སོགས་ཚིགས་བཅད་གཅིག་སྟེ། འཕགས་པ་ལྷས། ས་ཡི་ཁམས་ནི་ཆུ་ལ་ཐིམ། །ཆུ་ནི་མེ་ལ་ཐིམ་པར་འགྱུར། །མེ་ནི་ཕྲ་བའི་ཁམས་ལའོ། །ཞེས་གསུངས་པ་ལྟར་
འཆི་བའི་ཚེ་ས་ཆུ་མེ་རླུང་གི་འབྱུང་བ་རྣམས་སྔ་མ་ཕྱི་མ་ལ་རིམ་གྱིས་ཐིམ་པའི་ཕྱིའི་རྟགས་ནི། ས་ཆུ་ལ་ཐིམ་པ་ན་ལུས་ཀྱི་སྟོབས་ཤོར་ནས་བསྒྲུལ་བསྐྱོད་མི་ནུས་ཤིང། ཟུངས་མི་ཐུབ་པར་ལྷོད་ལྷོད་པོར་
འགྲོ་ལུས་ས་ལ་བྱིང་བ་སྙམ་བྱེད་རིང་འཐེན་ཟེར་བ་འབྱུང། ཆུ་མེ་ལ་ཐིམ་པ་ན་ཁ་དང་སྣའི་ཆུ་བསྐམས་ཤིང་མ་མཆུ་གྱེན་དུ་བརྫེས་པ་དང་ལྕེ་ཐུང་དུ་འགྲོ་མེ་རླུང་ལ་ཐིམ་པ་ན་ལུས་ཀྱི་དྲོད་ཆུང་དུ་འགྲོ་ཞིང་
མཐའ་ནས་སྙིང་གར་སྡུད་པར་འགྱུར་པས། རྟགས་དེ་ལྟ་བུ་མངོན་དུ་གྱུར་པའི་ཚེ་དགེ་སེམས་ཐམས་ཅད་ཀྱི་ནང་ནས་ཤིན་ཏུ་སྟོབས་དང་ལྡན་པ་དེས་སེམས་ཅན་ཐམས་ཅད་ཀྱི་དོན་དུ་འཆི་བ་ཆོས་སྐུ་དང་
བར་དོ་ལོངས་སྐུ་དང། སྐྱེ་བ་སྤྲུལ་སྐུར་བསྒྱུར་ཏེ་སྐུ་གསུམ་གྱི་གོ་འཕང་མངོན་དུ་བྱའོ་སྙམ་པའི་བྱང་ཆུབ་ཀྱི་སེམས་རིན་པོ་ཆེ་སྐྱེ་བར་བྱིན་གྱིས་རློབས་ཤིག་པ་སྟེ། འདིའི་དབུགས་བརྩེགས་དར་སྒྲ་འབྱིན་
ཞེས་བརྟགས་བཞི་པའི་ཆ་ཤས་སུ་སྣང་བས་འོག་ཏུ་འཆད་དོ། །གཉིས་པ་ནང་རྟགས་ངོས་ཟིན་ནས་སྟོང་ཉིད་བསྒོམ་པར་སྨོན་པ་ནི། འཇིགས་སྐྲག་འཁྲུལ་སྣང་ཞེས་སོགས་ཚིགས་བཅད་གཅིག་སྟེ། འབྱུང་

[008A]༄༅། །བ་ཐིམ་པ་ན་སྤྱིར་སྡིག་ཅན་རྣམས་ལ་འཇིགས་སྐྲག་དང་དེའི་རྒྱུ་འཁྲུལ་སྣང་ངན་པ་མ་ངེས་པ་སྣ་ཚོགས་འབྱུང་བར་གོང་དུ་བཤད་པ་ལྟར་ཡིན་ཅིང། ཁྱད་པར་དུ་ནང་གི་རྟགས་ནི་
ལྭ་བ་པས། དང་པོ་རི་དྭགས་སྲེད་བཞིན་སྣང་བ་སྟེ། །མཚན་མ་གཉིས་པ་དུད་ཁའི་རྣམ་པ་ཅན། །གསུམ་པ་སྲིན་བུ་མེ་ཁྱེར་དང་འདྲ་བ། ཞེས་གསུངས་པ་ལྟར། ས་ཆུ་ལ་ཐིམ་པ་ན་སྨིག་རྒྱུ་ལྟ་བུ་ཆུར་མེར་
རེ་སང་བ་ཞིག་འབྱུང། ཆུ་མེ་ལ་ཐིམ་པ་ན་དུ་བ་ལྟ་བུ་སྔོ་མེར་བ་ཞིག་གིས་ཁེངས་པ་འདྲ་བ་འབྱུང། མེ་རླུང་ལ་ཐིམ་པ་ན་མཁའ་སྣང་མེ་ཁྱེར་དང་འདྲ་བའི་དམར་ཁྲམ་ཁྲམ་པ་མང་པོ་ཞིག་གི་སྣང་བ་ཤར་
འོང་ཞིང་སྐབས་དེར། ཆགས་བྲལ་གསུམ་དང་མྱ་ངན་གསུམ། །ཞི་པ་རྣམ་རྟོག་འཇིགས་པ་གསུམ། །སྲེད་པ་གསུམ་དང་ཉེར་ལེན་དང། །མི་དགེ་བཀྲེས་སྐོམ་ཚོར་བ་གསུམ། །རིག་པོ་རིག་བྱེད་རིག་བྱའི་
ལས། །སོར་རྟོག་ངོ་ཚ་སྙིང་རྗེ་དང། །བརྩེ་བ་གསུམ་དང་དོགས་པ་དང། །བསགས་དང་ཕྲག་དོག་སུམ་ཅུ་གསུམ། ཞེས་པ་ལྟར་གྱི་སྣང་བའི་རང་བཞིན་གྱི་ཀུན་རྟོག་སོ་གསུམ། ཆགས་དང་ཞན་དང་དགའ་
བ་གསུམ། །རངས་དང་མགུ་དང་ངོ་མཚར་རྒོད། །ཚིམ་དང་འཁྱུད་དང་འོ་བྱེད་འཇིག་བརྟན་བརྩོན་ང་རྒྱལ་བྱ་དང་བྲོག་སྟོབས་དང་སྤྲོ་དང་དཀའ་སྦྱོར་གསུམ། །དྲག་དང་རྣམ་སྒེག་ཞེ་འགྲས་དང། །དགེ་
[008B] །ངེས་དང་ཉེ་བར་མི་ལེན་དང། །སྦྱིན་པོ་བསྐུལ་བ་དཔའ་བོ་དང། །ངོ་ཚ་མེད་དང་སྒྱུ་དང་གདུག་མི་སྲུན་གྱ་གྱུ་བཞི་བཅུ་སྟེ། །ཞེས་པ་ལྟར་གྱི་མཆེད་པའི་རང་བཞིན་གྱི་ཀུན་རྟོག་
བཞི་བཅུ། ཆགས་པ་བར་མ་བརྗེད་ངས་དང། །འཁྲུལ་དང་མི་སྨ་སྐྱོ་བ་དང། །ལེ་ལོ་ཐེ་ཚོམ་བདུན་ཡིན་ནོ། །ཞེས་པ་ལྟར་གྱི་ཉེར་ཐོབ་ཀྱི་རང་བཞིན་གྱི་ཀུན་རྟོག་བདུན་ཏེ། རང་བཞིན་བརྒྱད་ཅུའི་ཀུན་རྟོག་གི་
བཞོན་པར་གྱུར་པའི་རླུང་རྣམས་འགག་པ་ལ་མངོན་དུ་ཕྱོགས་པའི་ཚེ། འཆི་བ་ཞེས་པ་རྟོག་པས་བཏགས་པ་ཙམ་ལས་བདེན་པར་གྲུབ་པ་མེད་པའི་གནས་ལུགས་སྟོང་པ་ཉིད་རྟོགས་པར་བྱིན་གྱིས་རློབས་ཤིག་
པའོ། །གཉིས་པ་རྟགས་བཞི་གའི་དུས་སུ་ཉམས་སུ་ལེན་ཚུལ་ནི། རླུང་ཁམས་རྣམ་ཤེས་ཞེས་སོགས་ཚིགས་བཅད་གཅིག་སྟེ། འཕགས་པ་ལྷས། རླུང་ནི་སེམས་ལ་ཐིམ་པར་འགྱུར། ཞེས་དང། ལྭ་བ་པས་
བཞི་པ་སྒྲོན་མེ་འབར་བ་ལྟ་བུར་གསལ། །ཞེས་གསུངས་པ་ལྟར། ཀུན་རྟོག་གཡོ་བའི་རླུང་ཁམས་རྣམ་པར་ཤེས་པ་སྣང་བ་ལ་ཐིམ་པའི་འགོ་རྩོམ་པ་ནི། ཕྱི་རྟགས་ནི། དབུགས་བརྩེགས་པ་སྟེ་ཕྱིར་རིང་དུ་
རྒྱུ་ཞིང་རང་རང་གི་སྒྲ་འབྱིན། ནང་དུ་སྡུད་མ་ཤེས་ཤིང་ཅུང་ཟད་སྡུད་ཀྱང་ཐུང་ལ་རྩུབ་པར་སྡུད། མཐར་ཕྱི་དབུགས་འགྲོ་འོང་གི་རྒྱུན་ཆད་པར་འགྱུར་ལ། དེའི་ནང་རྟགས་ནི། གཟུང་འཛིན་གཉིས་སྣང་གི་རྣམ་རྟོག་

[009A]༄༅། །རགས་པ་གཞན་ཐམས་ཅད་ཐིམ་ནས་རླུང་གིས་མ་བསྐྱོད་པའི་མར་མེ་ཏ་ལ་ལ་ཐལ་འབར་བ་དང་འདྲ་བའི་སྣང་བ་ཤར་བར་གྱུར་པའི་ཚེ་སྟོང་ཉིད་མ་བརྗེད་པའི་དྲན་པ་དང། ཡེངས་
མ་ཡེངས་ལྟ་བའི་ཤེས་བཞིན་ཤུགས་དྲག་སྐྱེ་བར་བྱིན་གྱིས་རློབས་ཤིག་པའོ། །རྟགས་བཞི་དང་སྟོང་པ་བཞི་སྔ་མ་ཕྱི་མ་ལ་ཐིམ་པའི་དོན་ནི། རིམ་ལྔ་ཡང་གསལ་སྒྲོན་མེ་ལས། སྔ་མའི་ནུས་པ་བསྡུས་
ནས་མི་གསལ་དུ་སོང་བ་ན། ཕྱི་མ་ལ་ནུས་པ་འཕོས་པ་འདྲ་བ་ཞིག་བྱུང་བ་ལ། ཕྱི་མ་ལ་སྔ་མ་ཐིམ་པ་ཞེས་བཏགས་པ་ཡིན་ནོ། །ཞེས་གསུངས་པ་ལྟར་རོ། །གཉིས་པ་སྟོང་པ་བཞིའི་དུས་སུ་ཉམས་སུ་
ལེན་ཚུལ་ལ་གཉིས། འཆི་བ་དང་པོ་གསུམ་གྱི་དུས་སུ་ཉམས་སུ་ལེན་ཚུལ་དང། སྟོང་པ་བཞི་པའི་དུས་སུ་ཉམས་སུ་ལེན་ཚུལ་ལོ། །དང་པོ་ནི། སྣང་མཆེད་ཐོབ་གསུམ་ཞེས་སོགས་ཚིགས་བཅད་གཅིག་སྟེ་
འཕགས་པ་ལྟས། སེམས་ནི་སེམས་ལས་བྱུང་ལ་ཐིམ། །སེམས་ལས་བྱུང་བ་མ་རིག་པར། ཞེས་གསུངས་པ་ལྟར། སྣང་བ་དང་མཆེད་པ་དང་ཉེར་ཐོབ་གསུམ་སྔ་མ་ཕྱི་མ་ལ་ཐིམ་ནས་ཟླ་བ་དང་ཉི་མ་དང་
མུན་པ་གསུམ་གྱིས་སྟོན་གནམ་ཁྱབ་པ་དང་འཕྲ་བའི་ཉམས་སྣང་འཆར་ཚུལ་ནི། རླུང་ཁམས་རྣམ་ཤེས་ལ་རྫོགས་པར་ཐིམ་ཟིན་པའི་སྣང་བ་རང་དུས་ན་སྟོན་གནམ་གཡའ་དག་པ་ལ་ཟླ་འོད་ཤིན་ཏུ་

[009B] སྣང་བ་མཆེད་པ་ལ་ཐིམ་པའི་མཆེད་པ་རང་དུས་ན་སྟོན་གནམ་གཡའ་དག་པ་ལ་ཉི་འོད་ཀྱིས་ཁྱབ་པ་དང་འདྲ་བའི་དམར་
ལམ་མེ་པའམ་དམར་སེར་དུ་སྣང་བ་དང། མཆེད་པ་ཉེར་ཐོབ་ལ་ཐིམ་པའི་ཉེར་ཐོབ་ཀྱི་སྟོད་ན་སྟོན་གནམ་གཡའ་དག་བ་ལ་སྲོད་ཀྱི་མུན་པས་ཁྱབ་པ་དང་འདྲ་བའི་ནག་མུན་ནེ་བ་དང། སྨད་ཀྱི་མཚམས་ཤིག་
ནས་དྲན་མེད་དུ་ནག་ཐོམ་ཏེ་སང་བ་རྒྱལ་འགྲོ་ཡང་བ་རྒྱལ་ཕུལ་ཇི་ཙམ་ཆེ་བ་ལྟར་འོག་གི་འོད་གསལ་བརྟན་པར་འགྱུར་བས་སྐྱོན་མིན་གསུང། དེ་ལྟ་བུའི་ཉམས་རྣམས་ཤར་བའི་ཚེ་སྲིད་པ་འཁོར་བ་དང་ཞི་བ་
མྱང་འདས་ཀྱིས་བསྡུས་པའི་ཆོས་ཐམས་ཅད་བདེན་པས་སྟོངས་པར་རྟོགས་པའི་སྟོང་ཉིད་ནམ་མཁའི་རྣལ་འབྱོར་ལ་གོམས་པའི་མཐུས། རྗེ་ལྕང་སྐྱས། ཚོལ་དགོས་མི་འདུག་སྟེ་འཚོལ་མཁན་རང་ཡིན། ཞེས་
གསུངས་པ་ལྟར། སྣང་བ་ཐམས་ཅད་རང་སེམས་ཀྱིས་བཏགས་པ་ཙམ་དང་རང་གི་སེམས་དེ་ཡང་སྟོང་པ་ཉིད་དུ་རང་གིས་ཤེས་པར་བྱིན་གྱིས་རློབས་ཤིག་པ་སྟེ། སྐབས་འདིའི་རྒད་པོས་ཐ་གུ་སྟོར་བའི་དཔེས་
ཀྱང་བསྟན་ནོ།    ༈    །གཉིས་པ་སྟོང་པ་བཞི་པའི་དུས་སུ་ཉམས་སུ་ལེན་ཚུལ་ལ་གཉིས། ཐམས་ཅད་སྟོང་པ་འོད་གསལ་འཆར་ཚུལ་དང། དེ་ལྷན་སྐྱེས་ཀྱི་བདེ་བ་དང་སྦྱོར་ཚུལ་ལོ། །དང་པོ་ནི་

[010A]༄༅། །ཉེར་ཐོབ་ཐམས་ཅད་ཅེས་སོགས་ཚིགས་བཅད་གཅིག་སྟེ། འཕགས་པ་ལྷས། དེ་ཡང་འོད་གསལ་བར་འགྲོའོ། །ཞེས་གསུངས་པ་ལྟར། ཉེར་ཐོབ་ཀྱི་སྨད་ཆའི་དྲན་མེད་སངས་
ནས་ཐམས་ཅད་སྟོང་པ་ཤར་བ་ལ་ཉེར་ཐོབ་དེ་ཐམས་ཅད་སྟོང་པ་འོད་གསལ་དུ་ཐིམ་པའི་ཐ་སྙད་བྱས་པ་ཡིན་པས་དེའི་ཚེ་ན་འོད་གསལ་ཇི་བཞིན་འཆར་བ་ལ་སྒྲིབ་པའི་ཀུན་རྟོག་གི་སྤྲོས་པ་ཕྲ་རགས་
ཀུན་ལྷག་མེད་དུ་ཞི་ནས་ཟླ་འོད་ཉི་འོད་སྲོད་ཀྱི་མུན་པ་སྟེ་ནམ་མཁའི་རང་མདོག་མཐོང་བ་ལ་སྒྲིབ་པའི་སློད་བྱེད་ཀྱི་རྐྱེན་གསུམ་དང་བྲལ་བའི་སྟོན་དུས་ཀྱི་གནམ་སྟེ་ཐོ་རངས་ཀྱི་ནམ་མཁའ་གཡའ་དག་པ་
ལྟ་བུའི་ཉམས་སྣང་ཤར་བའི་ཚེ་སྔར་གོམས་པའི་ལྟ་བ་རྣམ་དག་དང་སྦྱར་ནས་འོད་གསལ་མ་བུ་ངོ་འཕྲོད་པར་བྱིན་གྱིས་རློབས་ཤིག་པ་སྟེ། འཆི་བའི་ཚེ་རང་ཤུགས་ཀྱིས་ཤར་བའི་སྟོན་གནམ་གཡའ་དག་
ལྟ་བུའི་སྟོང་སང་དེ་ལ་གཞིའི་འོད་གསལ་དང་མའི་འོད་གསལ་ཟེར་བ་ཡིན་ལ། སྔར་ཚེ་འདིར་རླུང་སྡུད་ཐབས་རྣམས་ཀྱིས་ཐམས་ཅད་སྟོང་པ་འོང་གསལ་མོས་པ་ཡིད་བྱེད་ཡན་ཆད་ཀྱིས་བསྐྱེད་ནས་ལྟ་བ་
རྣམ་དག་བཙལ་བ་དང་བདེ་སྟོང་སྦྱར་ཏེ་སྒོམ་པ་ལ་ལམ་གྱི་འོད་གསལ་དང་བུའི་འོད་གསལ་ཟེར་བས་དེ་གཉིས་མ་བུ་འཕྲོད་པ་ལ། རྗེ་མི་ལས། འཆི་བའི་འོད་གསལ་ཆོས་ཀྱི་སྐུ་ཡིན་ཏེ། དེ་ཡིན་པ་ལ་

[010B] དེ་ངོ་ཤེས་པར་བྱེད་པ་ལ་དེ་ལྟར་བླ་མ་དམ་པས་ངོ་སྤྲད་པ་དང། གནས་ལུགས་ལྟ་བའི་དོན་གོ་བ་དང། མཚོན་བྱེད་ལམ་གྱི་འོད་གསལ་སྦྱང་འཚལ་ལོ། །ཞེས་གསུངས་པ་ལྟ་བུའི་ཉམས་
རྟོགས་དགོས་སོ། །གཉིས་པ་དེ་ལྷན་སྐྱེས་ཀྱི་བདེ་བ་དང་སྦྱོར་ཚུལ་ནི། སྟོང་བཞིའི་དུས་སུ་ཞེས་སོགས་ཚིགས་བཅད་གཅིག་སྟེ། སམྦུ་ཊ་ལས། གློག་གི་ཟེར་དང་མཉམ་པའི་འོད། ཅེས་དང། ཚངས་པའི་མེ་
ནི་སུམ་མདོར་གནས། །ཞེས་དང། བརྟག་གཉིས་ལས། བསྲེགས་པས་རི་བོང་ཅན་ཏེ་འཛག་ཅེས་གསུངས་པ་ལྟར། སྟོང་པ་བཞི་པ་ཐམས་ཅད་སྟོང་པ་འོད་གསལ་དེའི་དུས་སུ་གློག་གི་རྗེས་སུ་འགྲོ་བ་སྟེ་
གློག་གི་འོད་ཟེར་དང་མཉམ་ཞིང་འདྲ་བའི་ལྟ་གསང་ན་གནས་པའི་ཚངས་པའི་མེ་སྟེ་གཏུམ་མོ་རྡུལ་གྱི་ངོ་བོ་བྱང་སེམས་དམར་པོ་ཚ་བ་མེའི་རང་བཞིན་ཅན་དེ་གྱེན་དུ་འབར་བས་སྤྱི་བོ་ན་གནས་པའི་རི་
བོང་ཅན་ཟླ་བའི་མིང་གིས་བཏགས་པའི་བྱང་སེམས་དཀར་པོ་བཞུས་ཏེ་སྙིང་གའི་མི་ཤིགས་པའི་ཐིག་ལེ་ལ་ཁམས་དཀར་དམར་འདུ་རིམ་གྱིས་དགའ་བ་དང་མཆོག་དགའ་དང་ཁྱད་དགའ་དང་ལྷན་སྐྱེས་ཀྱི་དགའ་
བ་རྣམས་སྐྱེ་བས། མྱོང་ཡུལ་དུ་ལྷན་སྐྱེས་ཀྱི་བདེ་བ། སྣང་ཡུལ་དུ་ཐམས་ཅད་སྟོང་པ་འོད་གསལ། འཛིན་སྟངས་ཀྱི་ཡུལ་དུ་ཆོས་ཐམས་ཅད་རང་བཞིན་མེད་པའི་སྟོང་ཉིད་དེ། དེ་ལྟ་བུའི་བདེ་སྟོང་སྦྱར་བ་

[011A]༄༅། །ཡེ་ཤེས་ཆོས་ཀྱི་སྐུ་ལ་དཔལ་འཛིན་གྱིས། ཐུན་ནམ་ཡང་ན་ཉིན་གཅིག་གམ། །ཟླ་ཕྱེད་ཟླ་བ་ལོ་དང་ནི། །བསྐལ་པ་བསྐལ་པ་སྟོང་དུ་ཡང། །ཡེ་ཤེས་མངོན་སྦྱོར་གྱིས་གནས་བྱ། ཞེས་
གསུངས་པ་ལྟར། ཡིད་རྩེ་གཅིག་ཏུ་མཉམ་པར་འཇོག་ནུས་པར་བྱིན་གྱིས་རློབས་ཤིག་པའོ། །གཉིས་པ་བར་དོ་ལོངས་སྐུའི་བསྲེ་སྐོར་ཉམས་སུ་ལེན་ཚུལ་ལ་གསུམ། རབ་རླུང་སྟོབས་ཀྱིས་བསྲེ་ཚུལ། འབྲིང་
འདུན་སྟོབས་ཀྱིས་བསྲེ་ཚུལ། ཐ་མས་ཕྱི་ནང་གསང་བསྒྱུར་བྱ་ཚུལ་ལོ། །དང་པོ་ནི། དེ་ལས་ལངས་ཚེ་ཞེས་སོགས་ཚིགས་བཅད་གཅིག་སྟེ། རྗེ་ཐམས་ཅད་མཁྱེན་པས། རིམ་པ་དེ་ཡིས་དཔེ་ཡི་ལྷན་སྐྱེས་
ལས། །ཆུ་ཀླུང་ཤིན་ཏུ་དྭངས་ལ་ཉ་བཞིན་དུ། །སྒྱུ་འཕྲུལ་དྲ་བའི་སྐུར་ནི་ལངས་གྱུར་ཏེ། །སྒྱུ་མ་ལྟ་བུའི་ཏིང་འཛིན་རྫོགས་པར་ཤོག་ཅེས་གསུངས་པ་ལྟར། གོང་དུ་བཤད་པའི་མཉམ་གཞག་དེ་ལས་
གཡོ་བའི་མཚན་མ་བྱུང་ནས་ལངས་པའི་ཚེ་སྔར་འཆི་བ་འོད་གསལ་དུ་བསྒྱུར་བའི་འོད་གསལ་དུ་བསྒྱུར་བའི་འོད་གསལ་གྱི་བཞོན་པའི་རླུང་སྲོག་འཛིན་ཤིན་ཏུ་ཕྲ་བས་ཉེར་ལེན་གྱི་རྒྱུ་དང། འོད་གསལ་གྱི་སེམས་ཀྱིས་ལྷན་
ཅིག་བྱེད་རྐྱེན་བྱས་ཏེ། གཞན་ལ་བར་དོ་འོད་རྒྱུའི་དོད་དུ་མཚན་བཟང་པོ་སུམ་ཅུ་རྩ་གཉིས་དང། དཔེ་བྱད་བཟང་པོ་བརྒྱད་ཅུའི་དཔལ་དང་གཟི་འོད་འབར་བའི་ལོངས་སྤྱོད་རྫོགས་པའི་སྐུར་བཞེངས་པར་

[011B] འདི་ལ་སྒྱུ་ལུས་དངོས་
དང་རྗེས་མཐུན་པ་གཉིས་ཡོད་ཅིང། དངོས་གྲུབ་ནི་རྟེན་དེ་ལ་འབྲས་བུ་མངོན་དུ་བྱ་ནུས་ལ། རྗེས་མཐུན་ལས་མ་གྲུབ་ན་སྐྱེ་བ་སྤྲུལ་སྐུའི་བསྲེ་སྐོར་ལ་སློབ་དགོས་སོ། །གཉིས་པ་འབྲིང་འདུན་སྟོབས་ཀྱིས་བསྲེ་
ཚུལ་ནི། གལ་ཏེ་ལས་ཀྱིས་ཞེས་སོགས་ཚིགས་བཅད་གཅིག་སྟེ། གལ་ཏེ་སྒྱུ་ལུས་སུ་ལྡང་མ་ནུས་པར་ཟག་བཅས་ཀྱི་ལས་དབང་གིས་རིགས་དྲུག་གང་རུང་གི་བར་དོ་གྲུབ་པར་གྱུར་ན་གྲུབ་འཕྲལ་དེ་མ་ཐག་
ཏུ་རིགས་པ་ཡང་དག་གིས་བརྟགས་ཤིང་དཔྱད་པས། མཛོད་ལས། འདིར་གང་འཆི་དང་སྐྱེ་བ་ཡི། །སྲིད་པའི་གང་དུ་འབྱུང་དེའོ། །ཞེས་གསུངས་པ་ལྟར། སྐྱེ་སྲིད་དང་འཆི་སྲིད་གཉིས་ཀྱི་བར་དུ་འབྱུང་བའི་
སྲིད་པ་བར་དོའི་འཇིགས་སྐྲག་དང་སྡུག་བསྔལ་རྣམས་བདེན་པར་གྲུབ་པ་རྡུལ་ཙམ་ཡང་མེད་པའི་ཚུལ་རྟོགས་ནས་སྣོད་བཅུད་ཀྱི་འཁྲུལ་སྣང་གང་ཤར་ཐམས་ཅད་དག་པ་ལྷ་དང་གཞལ་ཡས་ཁང་
དང། ལྷ་སྐུ་སྒྱུ་མ་དང། སྒྱུ་མ་བདེ་སྟོང་གི་རང་བཞིན་ཅན་དུ་འཆར་བར་བྱིན་གྱིས་རློབས་ཤིག་པའོ། །གསུམ་པ་ཐ་མས་ཕྱི་ནང་གསང་བསྒྱུར་བྱ་ཚུལ་ནི། འབྱུང་བ་ལོག་པའི་ཞེས་སོགས་ཚིགས་བཅད་

[012A]༄༅། །གཅིག་སྟེ། ས་ཆུ་མེ་རླུང་གི་འབྱུང་བ་བཞི་སྔར་ལུགས་འབྱུང་དུ་ཐིམ་པ་དེ་ལུགས་ལྡོག་ཏུ་སྐྱེས་པའི་ཚེ་དུས་ཀྱི་འཐོར་རླུང་གཡོས་པ་དང། ནགས་ཚལ་མེས་ཚིག་པ་དང། རྒྱ་
མཚོའི་རྦ་རླབས་འཁྲུགས་པ་དང། རི་བོ་རལ་ཞིང་ཉིལ་བ་ལྟ་བུའི་འཇིགས་པའི་སྒྲ་བཞི་དང། ཞེ་སྡང་ཆེ་ན་ནག་པོ། འདོད་ཆགས་ཆེན་དམར་པོ། གཏི་མུག་ཆེ་ན་དཀར་པོ་སྟེ་ཡང་བའི་གཡང་ས་གསུམ་དུ་
ལྷུང་ལ་ཁང་པའི་འཇིགས་སྣང་གསུམ་དང། གནས་མ་ངེས་པ། ཟས་མ་ངེས་པ་གོས་མ་ངེས་པ། སྤྱོད་ལམ་མ་ངེས་པ། ཡིད་སྣང་མ་ངེས་པ། གྲོགས་མ་ངེས་པ་སྟེ་མ་ངེས་པའི་རྟགས་དྲུག་ལ་སོགས་
པའི་འཁྲུལ་སྣང་སྣ་ཚོགས་ཤར་བའི་ཚེ་ན་རྟགས་དེ་དག་ལ་བརྟེན་ནས་བར་དོ་ངོས་ཟིན་ཏེ། རྗེ་མི་ཏྲ་ཛོ་ཀིས། ཕྱི་ནང་གསང་བ་བསྒྱུར་བྱ་ཞིང། ཞེས་གསུངས་པ་ལྟར། ཕྱི་སྣོད་ཀྱི་སྣང་བ་དག་པའི་
ཞིང། ནང་བཅུད་ཀྱི་སྣང་བ་ཡི་དམ་གྱི་ལྷ། གསང་བ་དག་པའི་སྣོད་བཅུད་རྣམས་ཀྱང་བདེ་སྟོང་གི་རྣམ་རོལ་དུ་བསྒྱུར་པའི་རྣལ་འབྱོར་གྱི་མཐུས། དགའ་ལྡན་དང་བདེ་བ་ཅན་སོགས་སྲིད་པའི་སྐྱོན་གྱིས་
རྣམ་པར་དག་པའི་སངས་རྒྱས་ཀྱི་ཞིང་ཁམས་སུ་སྐྱེ་བར་བྱིན་གྱིས་རླབས་ཤིག་པའོ། །གསུམ་པ་སྐྱེ་བ་སྤྲུལ་སྐུའི་བསྲེ་སྐོར་ཉམས་སུ་ལེན་ཚུལ་ནི། མཁའ་སྤྱོད་རིག་པ་ཞེས་སོགས་ཚིགས་བཅད་

[012B] ཞལ་ལུང་ལས། གལ་ཏེ་སྐུ་གསུམ་མ་གྲུབ་ན། རིག་པ་འཛིན་པའི་གཙོ་བོར་འགྱུར། །རིམ་གྱིས་ཕྱག་རྒྱ་ཆེན་པོ་འགྲུབ། ཅེས་གསུངས་པ་ལྟར། གསང་སྔགས་ཉམས་སུ་ལེན་པའི་ལུས་རྟེན་ལ། ས་
འོག་ལ་སྤྱོད་པ་དང། ས་ལ་སྤྱོད་པ་དང། མཁའ་ལ་སྤྱོད་པ་སྟེ་གསུམ་ཡོད་པའི་མཁའ་ལ་སྤྱོད་པ་ནི། སྦས་དོན་ཀུན་གསལ་ལས། སྔགས་སྤྱོད་པའི་རྟེན་ཁྱད་པར་ཅན་གྱི་མཁའ་འགྲོ་དང། མཁའ་འགྲོ་མ་
རྣམས་ནམ་མཁའི་དབྱིངས་ཀྱི་གནས་ཁྱད་པར་ཅན་དུ་བཞུགས་ནས་གསངས་སྔགས་མཆོག་རྣམས་སྤྱོད་པའི་གནས་ནི་མཁའ་སྤྱོད་ཀྱི་གནས་ཡིན་ལ། ཞེས་གསུངས་པ་ལྟར་ཏེ། དེ་འདྲ་བའི་མཁའ་སྤྱོད་ལའང་
རིམ་པ་དུ་མ་ཞིག་ཡོད་པའི་ནང་ནས་རིག་པ་འཛིན་པའི་མཆོག་ཏུ་གྱུར་པ་ཞིག་གམ། ཡང་ན་འཛམ་བུ་གླིང་གི་ཡུལ་དབུས་མ་ལྟ་བུར་ཚངས་པར་སྤྱོད་པའི་རྟེན་མཆོག་ཏུ་གྱུར་པ་དགེ་སློང་ཕ་མ་ལྟ་བུ་ཚུལ་ཁྲིམས་
ཏིང་ངེ་འཛིན། ཤེས་རབ་སྟེ་ལམ་བསླབ་གསུམ་རྣམ་དག་དང་ལྡན་པར་འགྱུར་པའི་མིའི་ལུས་ཉིད་བསམ་བཞིན་དུ་དག་པའི་སྣང་ཞེན་དང་བཅས་ནས་བཟུང་སྟེ། རྟེན་དེ་ལ་མདོ་སྔགས་སུམ་བསྐྱེད་རྫོགས་ཀྱི་ལམ་
རིམ་པ་གཉིས་ཀྱི་ཉམས་དང་རྟོགས་པ་མཐར་ཕྱིན་ནས་འབྲས་བུ་ཆོས་ལོངས་སྤྲུལ་བའི་སྐུ་གསུམ་སྐྱེ་བ་གཅིག་གཉིས་ལས་མ་འགྱངས་པར་མྱུར་དུ་ཐོབ་པར་བྱིན་གྱིས་རློབས་ཤིག་པ་སྟེ། སྐྱེ་བ་སྤྲུལ་སྐུའི་

[013A]༄༅། །ལམ་འཁྱེར་སྒེམ་པ་པོ་ནི། སྒྱུ་ལུས་རྗེས་མཐུན་པ་གྲུབ་པ་དང། བར་དོ་འདུན་སྟོབས་ཀྱིས་ཟིན་པ་གཉིས་སོ། །གསུམ་པ་རྩོམ་པ་མཐར་ཕྱིན་པ་མཇུག་གི་དོན་ལ་གསུམ། སྦྱར་བྱང་
སྨོས་པ། གསང་བར་གདམས་པ། ཉམས་ལེན་གྱི་གནད་བསྟན་པའོ། །དང་པོ་ནི། ཞེས་བར་དོ་འཕྲང་སྒྲོལ་གྱི་གསོལ་འདེབས་འཇིགས་སྒྲོལ་གྱི་དཔའ་བོ་ཞེས་བྱ་བ་འདི་ཡང། དོན་གཉེར་བ་འགའ་ཞིག་
གིས་བསྐུལ་བའི་དོན་དུ། མདོ་རྒྱུད་དམ་པའི་མན་ངག་བཞིན་དུ་ཤཱཀྱའི་བཙུན་པ་བློ་བཟང་ཆོས་ཀྱི་རྒྱལ་མཚན་གྱིས། ཆོས་གྲྭ་ཆེན་པོ་དཔལ་ལྡན་འབྲས་སྤུངས་ཀྱི་གཟིམས་ཁང་དུ་སྦྱར་བ། ཞེས་བསྟན་
བཅོས་དང་བསྐུལ་བ་པོ་དང་མཛད་ཚུལ་དང་མཛད་པ་པོ་དང། གནས་རྣམས་སྟོན་ཏེ་གོ་སླའོ། །གཉིས་པ་གསང་བར་གདམས་པ་ནི། འདི་ཉིད་སྣོད་མིན་དང་སྔགས་བླ་མེད་ཀྱི་དབང་མ་ཐོབ་པ་རྣམས་ལ་
གསང་བར་བྱ་བ་ཁོ་ན་ཡིན་ཅིང། ཞེས་པ་སྟེ། འདི་ཉིད་རྫོགས་རིམ་གྱི་ཟབ་གནད་ཡིན་པས་བླ་མེད་ཀྱི་དབང་མ་ཐོབ་པ་ལ་བསྒྲགས་ན། བྷ་ཝཾ་ལས། ཡོངས་སུ་མ་སྨིན་སེམས་ཅན་ལ། །གསང་བ་སྒྲོག་པ་
བདུན་པ་ཡིན། ཞེས་པའི་རྩ་ལྟུང་དུ་འགྱུར་ཞིང། དབང་ཐོབ་ཀྱང་སྔགས་ལ་དད་པ་མེད་པ་ལ་བསྒྲགས་ན། ཀླུ་སྒྲུབ་ཀྱིས། དད་པ་མེད་ལ་ཆོས་སྟོན་པ། །ཞེས་པའི་སྦོམ་པོར་འགྱུར་བས། སྒྲོག་མཁན་
[013B] བཤད་རྒྱུད་རྡོ་རྗེ་འཕྲེང་བ་ལས། ཡང་དག་དབང་བསྐུར་གྱིས་དབེན་ནོ། །སྒྲུབ་པོས་རྒྱུད་ཀྱི་དོམ་ཤེས་ཀྱང། །སློབ་དཔོན་སློབ་མ་མཚུངས་པར་ནི། །མི་ཟད་དམྱལ་བ་ཆེན་པོར་འགྲོ་
ཞེས་གསུངས་པས་སོ། །གསུམ་པ་ཉམས་ལེན་གྱི་གནད་བསྟན་པ་ནི། རང་ཉིད་ཡི་དམ་གང་ལ་བྱེད་པ་དེའི་གསོལ་འདེབས་ཀྱི་མཇུག་ཏུ་སྦྱར་བས་ཆོག་ཅིང། ཚིག་དོན་དྲན་བཞིན་པས་ཉམས་སུ་བླངས་ན་འཆི་
ཁའི་གདམས་པའི་རྒྱལ་པོར་འགྱུར་རོ། །ཞེས་པ་སྟེ། ཡི་དམ་ནི་གསང་འཇིགས་བདེ་དགྱེས་ལྟ་བུ་བླ་མེད་ཞིག་དགོས་ལ། གསོལ་འདེབས་ན་རྫོགས་རིམ་གྱི་སྔོན་འགྲོ་བླ་མའི་རྣལ་འབྱོར་གྱི་གསོལ་འདེབས་ལ་
དགོངས་ཤིང། འཆི་ཁའི་གདམས་པ་ལ་ཟབ་མདོག་ཁབ་མང་དུ་སྣང་ཡང་འདི་ཉིད་མཆོག་ཏུ་འགྱུར་ཚུལ་བློ་གྲོས་ཡོད་ན་ཚིག་དོན་ལ་དཔྱད་པས་ཤེས་སོ། །སྨྲས་པ། སྐྱེ་ཤི་བར་དོའི་ཇག་འཕྲང་འཇིགས་རུང་ལས་
སྒྲོལ་བའི་གསོལ་འདེབས་འཇིགས་མེད་དཔའ་པོའི་དཔུང། །གྲོགས་སུ་འགུགས་བྱེད་རྣམ་བཤད་ལུས་ཕྲའི་གླུས། །དྲི་ཟའི་གླིང་བུ་སྟོང་ལ་ཅོ་ཡང་འདྲི། །འདི་ན་དོན་བྲལ་ཚིག་གི་ན་ཡམ་ལ། །རོ་འཛིན་ཟློས་གར་
འདབ་ཆགས་བྱས་ཀྱང་སྒྱུར། །སྔོན་མེད་ལེགས་བཤད་སྨྲ་བའི་འབབ་སྟེགས་ཅན། །འོད་སྟོང་ལྡན་པའི་མཁའ་ལ་རྒྱུ་སྐར་བཞིན། །མདོ་རྒྱུད་མན་ངག་ཟབ་མོའི་སྤྲིན་ཀློང་ནས། །དོན་དང་ཚིག་འབྲུ་བཟང་པོའི་

[014A]༄༅། །དབྱར་གྱི་རྡ། །དལ་བུར་སྒྲོག་ལ་དཔྱོད་ལྡན་འདབ་བརྒྱ་པ། །རངས་པའི་རྣམ་འགྱུར་ཟློས་གར་ང་སྒྱུར་ཅིག་འོན་ཏེ་མཁས་པའི་ལེགས་བཤད་མཚོ་བཞིན་ཟབ། །ཚུར་མཐོང་བྱིས་པའི་བློ་མིག་རྒྱང་
ཐུང་པས། །མ་རྟོགས་ལོག་རྟོག་འཁྲུལ་དྲི་མཆིས་སོ་འཚལ། །སྲས་བཅས་རྣམ་པར་འདྲེན་པ་ཡོངས་ལ་བཤགས། །དགེ་ཚོགས་དམ་བཅའ་གསུམ་དང་ལྡན་པའི་མདས། །སྒྲིབ་གཉིས་བདེན་བྲལ་བདག་པོའི་སྲོག་
བཅད་དེ། །གཏན་མདུན་སི་ཏར་འགྲོགས་པའི་དགའ་བདེའི་རླབས། །ཆལ་ཆིལ་རྣམ་པ་ཀུན་ཏུ་གཡོ་གྱུར་ཅིག་ཅེས་བར་དོ་འཕྲང་སྒྲོལ་གྱི་གསོལ་འདེབས་འཇིགས་སྒྲོལ་གྱི་དཔའ་བོའི་རྣམ་བཤད་པཎ་ཆེན་དགོངས་རྒྱན་ཞེས་བྱ་བ་འདི་
ཡང། སྟོང་ཉིད་ནམ་མཁའི་རྣལ་འབྱོར་བ་བྲིས་པ་དབུ་མཛད་ཡེ་ཤེས་ཚུལ་ཁྲིམས་ལགས་ཀྱིས་བསྐུལ་མ་མཛད་དོར། འདི་ཁའི་འགྲེལ་པ་བློ་བཟང་མིང་ཅན་གྱིས་མཛད་པ། ཤེལ་དཀར་བ་སྐལ་ལྡན་རྒྱ་མཚོས་མཛད་པ། མཛད་བྱང་མེད་པ་གཅིག་རྣམས་ནས་
ལེགས་ཆ་བླངས་ཤིང་བླ་མའི་མན་ངག་ལ་གཞི་བྱས་ཏེ་སྙོམ་ལས་པ་དྷ་རྨ་བྷ་དྲས། །ཁྱུ་མཆོག་གི་ལོའི་ནག་པ་ཟླ་བའི་ཡར་ཚེས་བཟང་པོ་ལ་བཞད་དངུལ་ཆུའི་རི་ཕུག་ཏུ་སྦྱར་བའོ། །འདིས་ཀྱང་བསྟན་འགྲོ་ལ་ཕན་པར་གྱུར་ཅིག་སརྦ་ཛ་ག་ཏཾ།། །།
༄༅། །སྡེ་དགེའི་པར་རྐོས་བསྟན་པ་དར་རྒྱས་ཀྱིས་སོར་མེས་སྤྲུལ་པའོ།། །།



