 དུས་འཁོར་ལྷན་སྐྱེས་ཀྱི་བསྒོམ་བཟླས་བཞུགས་ །།    ༈    པལ་དུས་ཀྱི་འཁོར་ལོ་ལྷན་སྐྱེས་ཀྱི་བསྒོམ་བཟླས་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་
ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ཅེས་སྐྱབས་སེམས་སྔོན་དུ་འགྲོ་བས། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། སྟོང་

[044A]༄༅། །པ་ཉིད་དུ་གྱུར། སྟོང་པའི་ངང་ལས་ཡཾ་རཾ་ཝཾ་ལཾ་ལས་རླུང་མེ་ཆུ་སའི་དཀྱིལ་འཁོར། དེའི་སྟེང་དུ་མཾ་ལས་རྡོ་རྗེ་ལྷུན་པོ། དེའི་དབུས་སུ་པདྨ་ཟླ་ཉི་སྒྲ་གཅན་དུས་མེའི་གདན་གྱི་སྟེང་དུ་
རང་གི་སེམས་ཉིད་ཧཱུཾ་ལས་རྡོ་རྗེ་ཧཱུཾ་གིས་མཚན་པ། དེ་ཡོངས་སུ་གྱུར་པ་ལས་རང་ཉིད་དཔལ་དུས་ཀྱི་འཁོར་ལོ་སྐུ་མདོག་སྔོན་པོ་དྲྀ་མ་མེད་པའི་འོད་ཟེར་ལྔ་འཕྲོ་བ། ཞལ་གཅིག་ཕྱག་གཉིས་ཀྱིས་
རྡོ་རྗེ་དང་དྲིལ་བུ་འཛིན་པས་ཡུཾ་ལ་འཁྱུད་པ། སྤྱན་གསུམ་དང་ལྡན་པ། རལ་པའི་གཅོད་པན་ལ་སྣ་ཚོགས་རྡོ་རྗེ་དང་ཟླ་བ་ཕྱེད་པས་མཚན་པ། རྡོ་རྗེའི་རྒྱན་དང་སྟག་གི་པགས་པའི་ཤམ་ཐབས་གྲོལ་བ་ཕྱག་
གཉིས་ཀྱི་མཐེ་བོང་སེར་པོ། མཛུབ་མོ་དཀར་པོ། གུང་མོ་དམར་པོ། མིང་མེད་ནག་པོ། མཐེའུ་ཆུང་ལྗང་གུ། སོར་མོ་རྣམས་ཀྱི་ཚིགས་ཀྱི་འཕྲེང་བ་དང་པོ་ནག་པོ། གཉིས་པ་དམར་པོ། གསུམ་པ་
དཀར་པོ་སྟེ་སོར་གདུབ་རྣམས་ཀྱིས་མཛེས་ཤིང་འོད་འཕྲོ་བ། ཞབས་གཡས་པ་དམར་པོ་བརྐྱངས་པས་འདོད་ལྷ་དམར་པོ་དང། གཡོན་པ་དཀར་པོ་བསྐུམས་པས་དབང་ཕྱུག་དཀར་པོའི་སྙིང་གནས་མནན་པ་
ཁ་དོག་སྣ་ལྔ་པའི་མེ་དཔུང་གི་དབུས་ན་བཞུགས་པ། དེའི་པང་ན་སྣ་ཚོགས་ཡུམ་སེར་མོ་ཞལ་གཅིག་གཉིས་སྤྱན་གསུམ་མ། གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ། ཞབས་གཡས་བསྐུམས་
[044B] གཅེར་མོ་དབུ་སྐྲ་ཕྱེད་གྲོལ་ཞིང་ཕྱག་རྒྱ་ལྔས་བརྒྱན་པ། ཡབ་ཡུམ་གཉིས་ཀའི་དཔྲལ་བར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ལྟེ་བར་ཧོ་
སེར་པོ། གཙུག་གཏོར་ཏུ་ཧཾ་ལྗང་གུ། གསང་བར་ཀྵ་སྔོན་པོས་མཚན་པར་གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་
གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་གི་འོད་ཟེར་གྱིས་སྤྱན་དྲངས་པའི་ཡུམ་རྣམས་ཀྱིས། ཨོཾ་ཨཱ་ཨཱི་རཱྀ་ཨཱུ་ལཱྀ་པཉྩ་དྷཱ་ཏུ་བཾ་ཤྭ་དྷ་ནི་སཱ་ཧཱ། ཞེས་བདུད་རྩིའི་ཆུས་སྤྱི་བོ་ནས་དབང་བསྐུར། ཡབ་ལ་མི་བསྐྱོད་པ་
དང་ཡུམ་ལ་རྡོ་རྗེ་སེམས་དཔས་རྒྱས་བཏབ་པར་གྱུར། ཅེས་བསྐྱེད་ལ། གནྡྷཾ༑ པུཥྤཾ༑ དྷཱུ་པཾ༑ དའི་པཾ༑ ཨྐྵ་ཏཾ། ནཻ་ཝི་དཡེཾ། ལཱ་སྱེཾ༑ ཧཱ་སྱེཾ༑ པཱ་ཏྱེཾ༑ ནྲྀ་ཏྱེཾ༑ གའི་ཏྱེཾ༑ ཀཱ་མེཾ་པཱུ་ཛཱཾ་ཀུ་དུ་རུ་སཱ་ཧཱ། ཞེས་མཆོད། སྟོང་ཉིད་སྙིང་རྗེའི་
བདག་ཉིད་ཅན། །སྲིད་གསུམ་སྐྱེ་དང་འཇིག་པ་མེད། །ཤེས་དང་ཤེས་བྱ་གཅིག་པའི་སྐུ། །དཔལ་ལྡན་དུས་འཁོར་ལ་ཕྱག་འཚལ། །ཞེས་བསྟོད། རང་གི་ཐུགས་ཀར་ཧཱུཾ་གི་མཐར་སྔགས་ཀྱིས་བསྐོར་བ་ལས་འོད་ཟེར་
འཕྲོས། དོན་གཉིས་བྱས་ཚུར་ཐིམ། སྤྲོ་བ་དང་བསྡུ་བའི་མཛད་པ་ཅན་དུ་ ཨོཾ་ཧཾཀྵམལཝརཡ་སཱ་ཧཱ། ཞེས་བཟླ། དགེ་བ་འདི་ཡིས་མྱུར་དུ་བདག་དུས་ཀྱི་འཁོར་ལོ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་

[045A]༄༅། །ཤོག་ཅེས་བསྔོ་བ་བྱའོ། །ཞེས་པ་འདི་ཡང་དབང་ནོད་པའི་དམ་ཚིག་བསྲུང་པའི་རང་གི་ངག་འདོན་དུ་བནྡེ་དྷརྨ་བྷ་དྲས་བྲིས་



