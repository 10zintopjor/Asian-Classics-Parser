༄༅། །ཞལ་འདོན་འདོན་བསྒྲིགས་ཇ་འཚམས་བཅས་མི་འགྱུར་རྡོ་རྗེའི་རེ་ཁ་ཞེས་བྱ་བ་བཞུགས་སོ། །

[001A] །ན་མོ་བཛྲ་བཧེ་རེ་ཝེ། གང་ལ་བརྟེན་ན་ཐར་པའི་གྲོང་ཁྱེར་དུ། །བདེ་བླག་འཇུག་མཛད་དྲིན་ཅན་བླ་མ་དང། །དབྱེར་མེད་
ཁྱབ་བདག་རྡོ་རྗེ་འཇིགས་མཛད་ལ། །རྣམ་ཀུན་དྭངས་པའི་ཡིད་ཀྱི་ལན་བརྒྱར་འདུད། །དུས་མཐར་ཞིང་འདིར་ཟབ་གསང་གདམས་པའི་རྒྱུན། །སྐལ་
ལྡན་ཡིད་ཀྱི་ཞིང་སར་འབེབས་མཁས་པའི། །ཡོངས་འཛིན་ཀླུ་དབང་གཙུག་གི་རྒྱན་དུ་མཆོད། །དུས་ཀུན་སྒོ་གསུམ་བྱིན་གྱིས་བརླབ་ཏུ་གསོལ། །སྡེ་
འདི་བསྲུང་ཞིང་སྤེལ་མཛད་རྣམ་ཐོས་སྲས། །དམ་ཅན་སྲུང་མས་སྒྲུབ་ཅིང་མཆོད་པ་སོགས། །ལྷག་གནས་གསར་དུ་འཛུགས་དང་གཏན་ཆག་རྣམས། །

[002A] །ནམ་ཡང་ཉམས་པ་མེད་པའི་འཕྲིན་ལས་སྐྱོངས།  །ཅེས་ཤིས་པ་བརྗོད་པའི་ཚིག་གིས་སྡུན་བསུས་ཏེ། སྐབས་དོན་གླེང་བར་བྱ་
བ་ནི། འདིར་དཔལ་རྡོ་རྗེ་འཇིགས་བྱེད་དཔའ་བོ་གཅིག་པ་བདུད་ལས་རྣམ་རྒྱལ་གྱི་དཀྱིལ་འཁོར་སྒྲུབ་མཆོད་གོང་མའི་དུས་ནས་འཛུགས་བཞེད་ཆེ་རུང་དུས་སྐབས་མ་སླེབས་གཤིས་
རིམ་འགྱང་སུ་ལུས་པ་ད་ལྟ་ཕྲན་རྗེ་གོང་མའི་སྐུ་ཚབ་ཏུ་གནས་པ་བདག་ཀྱང་སྔ་ནས་ཡིད་ཀྱི་སྦུབས་སུ་གནས་མོད་རེ་ཞིག་དུས་ཐོགས་མ་ཁེལ་བའི་ངང་དུ་ཟད། ད་ལོར་བླ་མ་ཆོས་སྲུང་རྣམས་
ཀྱིས་འཕྲིན་ལས་དུས་སྐབས་ཕྱི་ནང་གི་ཆ་རྐྱེན་སྒོ་ཀུན་ནས་མ་བསྒྲིགས་རྟེན་འབྲེལ་ལྷུན་གྲུབ་ཏུ་བྱུང་བ་ལ། དུས་གྲྭའི་ལས་སྣེ་ཐུན་མོང་ནས་དབང་དང་སྒྲུབ་མཆོད་འཛུགས་དགོས་ཀྱི་བཀའ་

[002B] ཆོས་སྲིད་ཀྱི་རྩལ་ཆུང་བའི་ཚུལ་འདི་ལྟ་བུ་རྡོ་མི་ཐོགས་མོད། འོན་ཀྱང་རྗེ་གོང་མའི་མཚན་གྱིས་བྱིན་གྱིས་རླབས། ལུགས་འདི་འཛིན་པར་ཁས་ཆེ་བའི་གཞན་དབང་དུ་གྱུར་ཞིང་ཁྱད་པར་ཕྲན་གྱི་བགོ་
སྐལ་དུ་བསྩལ་བ་གོར་མ་ཆགས་སྙམ་པའི་ངང་ནས་ཤིང་ཡོས་གྲོ་ཞུན་ཟླ་་ཚེས་་ལ་འདུས་པ་རྒྱ་མཚོར་དབང་གི་ཆུ་བོའི་རྒྱུན་ཕུལ་ཏེ་ཟླ་་ཚེས་་ཉིན་སྒྲུབ་མཆོད་ཆེན་མོའི་དབུ་ཚུགས་ཏེ་ཉིན་བདུན་གྱི་རིང་མཐའ་རྟེན་སྦྱིན་སྲེགས་བཅས་བཙུགས་ནས་ལོ་གསུམ་ཙམ་
བརྒལ་བར་གཏན་ཆགས་སུ་གྱུར་བ་ལ་ཞལ་འདོན་འདོན་བསྒྲིགས་ཇ་འཚམས་བཅས་མི་འགྱུར་རྡོ་རྗེའི་རེ་ཁ་འགོད་པ་ལ་གསུམ། སྒྲུབ་མཆོད་ཀྱི་ཇ་འཚམས། རབ་གནས་ཀྱི་ཇ་འཚམས། ཞར་བྱུང་དུས་བཟང་གི་ཇ་འཚམས་རྣམས་སོ། །དང་
པོ་ནི། དྲུག་པའི་ཉེར་བདུན་ནམ་ཉེར་བརྒྱད་ནས་དཀྱིལ་འཁོར་བྲི་ཐིག་རྡུལ་ཚོན་བཀྱེ་བ་བུམ་སྒྲུབ་ཕུར་གདབ་དཀྱིལ་འཁོར་རྒྱན་པ་སོགས་ལེགས་པར་འདུ་བྱས་ནས། བདུན་པའི་ཚེས་གཅིག་གི་སྔ་དྲོར་མཁར་བརྡའ་ཕུལ་བ་དང། དགེ་འདུན་རྣམས་སྤྱོད་
ལམ་ཞི་དུལ་གྱིས་འདུས་ཏེ་སྒོ་འབྱོར་དུ་ཚོགས་ནས་མཆིལ་ལྷམ་པ་སལ། རྡོར་སློབ་ཀྱིས་དབུ་བསྐུལ་ཏེ་མང་མས་བྱང་ཆུབ་ལྟུང་བཤགས་ཚར་གཅིག་དང། སྤྱི་བཤགས་ཚར་གསུམ་གསུང་སྟེ་ཕྱག་མཆོད་བྱ། ཆབ་རིལ་ནས་ཚོགས་བརྡའ་
བཏང་བ་དང་བསྟུན། དགེ་བསྐོས་ནས་ཡོལ་བ་བསལ་བ་དང་མཉམ་དུ་དབུ་མཛད་ཀྱིས་དམིགས་བརྩེ་མའི་དབུ་བསྐུལ་ཏེ་མང་མས་དམིགས་བརྩེ་མ་གསུང་བཞིན་རྒན་རིམ་གྱིས་བཞུགས་གྲལ་ལ་འཁོད། དབུ་མཛད་ནས་ཁྱེད་ལ་བསྟོད་ཅིང་

[003A]༄༅། །ཞེས་བསྐུལ་བ་དང་ཚོགས་པས་དབུ་ཞྭ་བསལ། དབུ་མཛད་ནས་བདེ་ཆེན་ངང་ལས་ཞེས་བསྐུལ་བ་དང་དགེ་བསྐོས་ནས་སྤོས་བསྐོར་བྱེད།  ན་མོ་གུ་རུ་བྷྱ་ ཞེས་པའི་སྐབས་དགེ་བསྐོས་ནས་བླ་མ་
ལ་ཕྱག་དབང་ཞུ། སྐྱབས་འགྲོ་ལན་བདུན། སེམས་བསྐྱེད་ལན་གསུམ། ཁྱད་པར་གྱི་སེམས་བསྐྱེད་ལན་གསུམ། འདིའི་སྐབས་ཊཱ་དྲིལ་བསིལ་སྙན་རྣམས་བཀྲམས། མཆོད་རོལ་དང་བཅས་  ངོ་བོ་ཡེ་ཤེས་ལ་ ཞེས་པ་ནས་  གང་
བར་གྱུར། བདེ་སྟོང་དབྱེར་མེད་ རྟ་རིང་རྗེ་གསེར་ཁང་པའི་ཕྱག་བཞེས་ལྟར་གཏོང། གདན་འབུལ་རྗེས་ཁྲུས་གསོལ་རྒྱས་བསྡུས་འཚམས་པ་རེ་བྱེད། ཕྱིན་དྲུག་རྗེས་  འགྲོ་བ་ཉོན་མོངས། སྟོང་གསུམ་མ།  ན་བཟའ་རྒྱན་ཕུལ།།
ཕུན་ཚོགས་གསེར་འོད་བླ་མ་ལྷ་ཡི་དབུ་ལ་ཕུལ་བ་ཡི།  །ཞེས་བསྒྱུར་ནས་འདོན།  ཐོབ་པར་ཤོག་ །དེ་ནས།  གང་གི་ཐུགས་རྗེ་ ནས་ཕྱག་རྒྱ་དང་བཅས་པར་རྟ་གཏོང།  སྐྱབས་མགོན་རྗེ་བཙུན་ ལ་ཉེར་སྤྱོད་
ཀྱི་ཕྱག་རྒྱ་འདོད་ཡོན་ལྔའི་ཕྱག་རྒྱ་བཅིངས།  ཕྱི་ནང་འདོད་ཡོན་ལྷ་མོས་ཕྱོགས་ཀུན་ཁྱབ། །དྭངས་བའི་སེམས་ཀྱི་ཕུལ་བྱུང་ཞིང་གི་མཆོག་སྐྱབས་མགོན་ཐུགས་རྗེའི་གཏེར་ལ་དབུལ་བར་བགྱི། །
 མཚམས་འདིར་མཎྜལ་ཚོམ་བུ་ཉེར་གསུམ་མ་ཕུལ་ཏེ།  བྱེ་བ་ཕྲག་བརྒྱ་ ནས་དཀྱུས་ལྟར་གཏོང། ཚོགས་འབུལ་ན།  སྦྱངས་རྟོགས་སྦར་བའི་བདུད་རྩིའི་རྒྱ་མཚོས་མཆོད།  །ཅེས་པའི་འཚམས་སུ་འབུལ། གཟུང་དུ་གསོལ། །འདིའི་འཚམས་སུ། སྡོམ་གཟུང་གཉིས་

[003B] འདིར་གྲྭ་ཇ་དང་པོ་འདྲེན། ཇ་མཆོད་བདག་སོགས་འཁོར་བཅས། ཇ་རྒྱབ་ཤེར་སྙིང་བཟློག་བཅས། ཡན་ལག་ལྷག་མ་ནས། བསྔོ་བའི་བར་གཏོང།  དཔལ་ལྡན་རྩ་བའི་བླ་མ་ ནས་  དཔལ་ལྡན་ས་གསུམ་
 དལ་བུས་འདོན། དེང་བརྩམས་འགོར་དམིགས་བརྩེ་མ་མ་མཐའ་ཉེར་གཅིག་  དེང་བརྩམས་མ། ཡོན་ཏན་འབྱུང་གནས་ སོགས་དཀྱུས་ལྟར་གཏོང། ཕུར་ཚུགས་གསོལ་གདབ་ལན་གསུམ། དབང་བཞི་བྱིན་རླབས་རྗེས། རྡོ་རྗེ་
འཆང་གི་མཚན་སྔགས། རྗེའི་མཚན་སྔགས། རྩ་བའི་བླ་མའི་མཚན་སྔགས། འབྲུ་གསུམ་སོགས་ཅི་རིགས་བཟླས་ནས།  དགེ་བ་འདི་ཡི་བླ་མ་སངས་རྒྱས་འགྲུབ།  ཞེས་སྦྱོར། འདོད་དོན་སྨོན་ཚིག་འདི་རྣམས་ཀྱི་གདངས་གོང་
ལྟར་ལ། ཕུར་ཚུགས་གསོལ་གདབ། བདེ་སྟོང་དབྱེར་མེད་ལྟར་རོ། །དེ་ནས་  ཞིང་མཆོག་དམ་པ་ མན་དཀྱུས་ལྟར།  དེས་ན་རྗེ་བཙུན་ ལན་གསུམ། མན་གཞུང་བཞིན།  བཀྲ་ཤིས་སྩོལ་ གྱི་བར་བཏང་སྟེ་ཆབ་རིལ་ནས་ཆབ་བཏང་
སྟེ་གྲོལ་ཆུང་བྱེད། ཡར་ཚོགས་ནས། བླ་བརྒྱུད་དབུ་བསྐུལ་པ་དང་དགེ་བསྐོས་ནས་བླ་མ་ལ་ཕྱག་དབང་རེ་ཞུ། ཆབ་རིལ་གྱིས་ཕྱོགས་སྐྱོང་ངམ་སྔོན་འགྲོའི་མཆོད་གཏོར་གསར་པ་བཤམས། བླ་བརྒྱུད་རྫོགས་ཕྲལ་ཆབ་རིལ་
ནས་ཞུ་འབུལ་ཕྱག་བཅོ་བརྒྱད་ཀྱི་དང་པོ་འཚལ། དབུ་མཛད་ཀྱིས་སྐད་ཅིག་ཀྲོང་བསྐྱེད་དབུ་བསྐུལ། རྡོར་དྲིལ་བྱིན་རླབས། ནང་མཆོད། མཆོད་པ། སྔོན་འགྲོའི་མཆོད་གཏོར་སོགས་ཞུ་འབུལ་ཕྱག་བཅས་རིམ་པར་འཚལ། ཆབ་རིལ་གྱིས་

[004A]༄༅། །ཕྱག་བཅས་མེ་ཏོག་བཀྱེ་བསྡུས་མཎྜལ་ཞུ་འབུལ་སོགས་མཐོང་བརྒྱུད་ལྟར་དང་བླ་མས་མེ་ཏོག་མཎྜལ་སྟེང་དུ་ཕུལ་ཏེ་རྩ་བའི་བླ་མ་ལ་འབུལ་བའི་དམིགས་པས་རྟེན་གྱི་དྲུང་དུ་ཕུལ་ལ་བླ་མས་  བཤགས་པ་
དང་བསྡམ་བ་ཞེས་ དབུ་བསྐུལ། དབུ་མཛད་ཀྱིས་རྡོར་སེམས་སྐྱབས་འགྲོ་དབུ་བསྐུལ་ཏེ་ཡིག་བརྒྱ་ཉེར་གཅིག་རེ་བཟླས། དེ་ནས་ཚོགས་ཞིང་སོགས་སྨད་རྒྱུད་ལྟར་གཏོང། ཚད་མེད་བཞི་རྫོགས་ཕྲལ། གྲྭ་ཇ་གཉིས་པ་འདྲེན། ཇ་མཆོད།།
གཟུགས་མཆོག་ མ། དེ་ནས་བླ་མའི་མདུན་དུ་ཀུ་ཤ་བཀྲམ་པའི་སྟེང་དུ་ལས་རྣམ་གཟུངས་རྡོར་དུང་ཆོས་བཅས་དང་མདུན་དུ་དྲི་སྔོན་འགྲོའི་མཆོད་པ་བཤམས། དབུ་མཛད་ནས་ཧྲཱི་ཥྚཱི་དབུ་བསྐུལ་ཏེ་བསངས་སྦྱངས་སྔོན་དུ་འགྲོ་བའི་
སྒོ་ནས་བུམ་པ་སྒྲུབ།  དུང་ཆོས་ཀྱི་ ཞེས་པ་ནས་བཟླས་པ་རྣམས་བླ་མས་དབུ་བསྐུལ། ལས་སྔགས་སྐབས་བླ་མས་གཟུངས་རྡོར་ལས་བུམ་སྟེང་དུ་སྤོ། ཨུ་ད་ཀ་ལ་གཟུངས་རྡོར་རྣམ་བུམ་སྟེང་དུ་བཞག་དེ་བཞིན་ཡིག་བརྒྱ་དང་
པོ་རྣམ་བུམ། གཉིས་པ་ལས་བུམ། གསུམ་པ་རྣམ་བུམ་ལ་རེག་ཙམ་གྱིས་ཏེ་གཟུངས་ཐག་ ཧཱུཾ་ལན་བདུན་པད་ཀོར་སྔོན་འགྲོའི་ཕྱག་རྒྱ་དང་བཅས་རྣམ་བུམ་དང་ལས་བུམ་ནང་དུང་ཆོས་འབུལ་མེ་ཏོག་ལན་གསུམ་འཐོར་ཞིང་བསངས་
ཆུས་བསང་ལ། ཁ་རྒྱན་གཉིས་བསྣོལ་ཏེ་བཟུང་ལ་  བུམ་པའི་ལྷ་རྣམས་གདངས་བཅས་ཕྱག་མཚན་གྱི་རྣམ་པར་གྱུར། ཞེས་པ་དང་ཁ་རྒྱན་རྣམ་བུམ་དུ་གཞུག་ཅིང། ལས་བུམ་ཁ་རྒྱན་ལས་བུམ་དུ་བཅུག་གོ་དེ་ནས་

[004B] སླར་ཚོགས་ནས། ཧྲཱི་ཥྚཱི་དབུ་བསྐུལ་བ་དང་བླ་མས་ལས་བུམ་གྱི་ཆུས་བསང་སྟེ་བདག་ཉིད་དཀྱིལ་འཁོར་གྱི་དབུས་སུ་འདུག་པར་མོས་ནས་སྐུ་གསུམ་ལམ་ཁྱེར་ནས་སྤྱན་འདྲེན་གྱི་བར་གཞུང་བཞིན་གཏོང།  ཛཿ་འཇམ་
དཔལ་ མའི་སྐབས་སྤོས་རིང་བཀྲམ། བླ་མ་ལ་སྤོས་རྐང་གསུམ། དེ་མན་ནམ་མཁར་བཏེགས་པའི་སྟ་གོན་གྱི་དཀྱིལ་འཁོར་སྒྲུབ་པའི་དཀྱིལ་འཁོར་དང་དབྱེར་མེད་དུ་བསྲེས་ནས་སྒོ་བཞིའི་སྔགས་ཀྱིས་བཀུག་གཞུག་བཅིང་མཉེས་དབང་བསྐུར་
རྒྱས་གདབ། ཕྱི་མཆོད། ནང་མཆོད། བསྟོད་པ། དག་པ་དྲན་པ། འཕྲེང་ཆོག་རྣམས་དཀྱུས་ལྟར་རོ།  །དཔལ་རྡོ་རྗེ་འཇིགས་བྱེད་ ཅེས་བླ་མས་དབུ་བསྐུལ། བཟླས་པ་རྣམས་ཀྱང་བླ་མས་བསྐུལ། བཟླས་པ་ལ་འཇམ་དབྱངས་ཞི་
བའི་བཟླས་པ་འགྲོ་བ་སྨིན་བྱེད་ཇི་ལྟར་འཚམས་པ་རེ་བཟླས་མཐར་དྷཱི་དབུགས་གཅིག་ལ་བརྒྱ་རྩ།  བརྩེ་ལྡན་ཁྱེད་ཀྱི། གང་ཚེ་བལྟ་བར།  ཁྲོ་བོའི་བཟླས་པ་སྔགས་གསུམ་ཇི་ལྟར་རིགས་པ་རེ་བཟླས་མཐར། གཤིན་རྗེ་
གཤེད་ཀྱི་ཡིག་བརྒྱ། མཆོད་བསྟོད། ནང་མཆོད་བྱིན་རླབས། གཏོར་མགྲོན་བསྡུས་པའི་སྤྱན་འདྲེན་ནས་ཕྱོགས་སྐྱོང་ལས་གཤིན་གཏོར་འབུལ་མཐར་གཤེགས་གསོལ་གྱི་བར་གཞུང་བཞིན་གསུང་ནས་
ཆོས་སྲུང་རྣམ་གཉིས་ཀྱི་གཏོར་འབུལ། སྐབས་འདིར་ཚྭབ་ར་གཏོང། གྲྭ་ཇ་གསུམ་པ་འདྲེན། ཇ་མཆོད། རྒྱལ་ཆེན་རྣམ་མང་མ། ཇ་རྒྱབ་བདེན་བརྡར་བཟློག་པ་ཚར་གསུམ་རྗེས། །དེ་ནས་སྒོ་དབྱེ་ལ། ཞལ་བཞི་

[005A]༄༅། །བའི་སྔགས་བཅས་བསྐོར་དམིགས་  ཨོཾ་མཆོག་ཏུ་བདེ་བའི་ སྐབས་ལག་ཏུ་ཆབ་བཏང་སྟེ་གྲོལ་ཆུང་གཏོང། སླར་ཚོགས་ནས་དབང་རྫས་བཀྲམ།  མེ་ཏོག་བཞེས་སུ་གསོལ་ ཞེས་པ་དང་མེ་ཏོག་འཐོར། ཧཱུཾ་མཛད་ཀྱི་ཕྱག་རྒྱ་དང་བཅས་
དཀྲོལ་བའི་སྒོ་དབྱེ་དེའི་ཕྱག་རྒྱ་མང་མས་བྱེད་ས་མ་ཡ་པྲ་པེ་ཤ་ལ་རང་གི་སྤྱི་གཙུག་ཏུ་འབྲུ་ཅུང་ཟད་བླུགས་ལ་མཎྜལ་འབུལ། གསོལ་འདེབས་རེ་རེའི་མཐར་ཐལ་མོ་སྦྱོར། ལན་གསུམ་པའི་སྐབས་དབང་རྫས་འདུ་བྱས།  ཨ་ཁཾ་བི་
ར་དལ་ བུས་གསུང་སྟེ་ཆས་སུ་གཞུག་སྡོམ་བཟུང་སྐབས་ཆབ་རིལ་ནས་ཚོགས་པར་མནའ་ཆུ་རྒྱུད། སྡོམ་བཟུང་གསོལ་འདེབས་གང་ལ་ཡང་མཐར་ཐལ་མོ་རེ་སྦྱོར། དམ་བཞག་གི་ཆུ་འཐུང་ཞིག་ཅེས་པ་དང་མནའ་ཆུ་བཞེས། ཡེ་
ཤེས་པ་དབབ་པ་ལ་ཚོགས་པས་དྲིལ་བསིལ། དབུ་མཛད་ནས་བསིལ་འུར་ཆེན་པོ་དང་བཅས་ལན་གསུམ་པའི་བསིལ་རྒྱུན་རིང་བ།  ཡང་དག་པ་ཡི་ལ་རྡབ་བསིལ། རྡོ་རྗེ་མིག་ནི་བླ་ན་མེད་ལ་མིག་དར་ལེན། ས་མ་ཡ་ཧོ་ཧོ་ཧོ་
 ཞེས་པའི་དཀྱིལ་འཁོར་ཞལ་སྟོན་ཚར་བ་དང་དབང་རྫས་བསྡུ། འཁྲུངས་རབ་སྲིད་གསུམ་སྒྲོན་མེ་གཏོང་སྐབས་དགུང་ཚིག་འདྲེན། ཟས་བསྔོའི་སྐབས་ཆབ་བཏང་སྟེ་གྲོལ། ཕྱི་དྲོ་མཁར་བརྡའ་གཏང་བསྟུན་ཚོགས། དགའ་ལྡན་ལྷ་
བརྒྱ་མ་གསུང་སྐབས་གྲྭ་ཇ་འདྲེན། ཇ་མཆོད།  འདོད་རྒུའི་ཆར་འབེབས།  ཇ་རྒྱབ་ཤེར་སྙིང་བཟློག་བཅས། དེའི་སྐབས་ཚོགས་པར་དབང་ཆས་བཀྲམ། མཎྜལ་དང་གསོལ་འདེབས་སྐབས་ཚོགས་པར་བུམ་ཆུ་རྒྱུད་

[005B]  བཀྲ་ཤིས་གང་ཞིག་ མ་ལ་རིགས་ལྔའི་ཤིས་བརྗོད་ཚང་མ་སྐོར་དྲུག་ཀ་དགོས། རིགས་ལྔའི་མཐའ་རྟེན་ཆུ་དབང་ལ་མང་མས་རྡོ་རྗེ་རྩེས་ཕོར་བའི་ནང་གི་བུམ་ཆུ་ལ་རེག་སྟེ་ལྕེ་ལ་མྱང་ཙམ། མཐར་སློབ་དཔོན་གྱི་མཐའ་རྟེན་རྒྱས་པའི་
སྐབས་རྫོགས་པར་བཞེས། རིགས་སོ་སོའི་དབང་རྫས་སློབ་དཔོན་གྱིས་དངོས་སུ་བཏེག་མང་མས་བུམ་དབང་ལ་ཕོར་བ་དེ་མིན་དབུ་རྒྱན་རྡོར་དྲིལ་སོགས་པད་ཁེབ་ཀྱིས་བརྒྱན་ནས་བཏེགས་ཚུལ་མཛད་དགོས། སློབ་དཔོན་གྱི་དབང་གི་དམ་
ཚིག་གསུམ་སྐབས།  བཟུང་ ཞེས་པའི་ཚིག་དང་བསྟུན་ནས་རྡོར་དྲིལ་ཕྱག་ཏུ་བཞེས། རིགས་ལྔའི་དབང་གི་མཆོད་པ་དང་པོ་ནང་དབང་གི་དོད་ཐུབ་ཡིན་གཤིས་ཕྱག་རྒྱ་དྲིལ་བསིལ་མེད། ཕྱི་མ་ལ་ཕྱག་རྒྱ་དྲིལ་བསིལ་མཛད་དགོས། སློབ་དཔོན་
གྱི་མཐའ་རྟེན་ཆུ་དབང་རྒྱས་པར་སློབ་དཔོན་གྱིས་ཆུ་དབང་ལྟར་རྣམ་བུམ་བཏེག་མང་མས་ཕོར་བ་བཏེགས་མཐར་བུམ་ཆུ་རྫོགས་པར་བཞེས། དབང་ལྷ་བསྟིམ་པའི་སྐབས་ཆེ་བརྗོད་ཀྱི་མེ་ཏོག་སློབ་དཔོན་གྱིས་འཐོར། དེ་ཁོ་ན་ཉིད་ཀྱི་ལས་
རིམ་སྐབས་ཚོགས་པར་བསང་རྫས་བརྒྱུད། སྔགས་དབང་གསོལ་འདེབས་ལ་ཐལ་མོ་སྦྱོར། མིག་སྨན། མེ་ལོང། མདའ་འཕེན་པ། སྤྱི་བྱེ་བྲག་གི་ཆོས་བཤད་རྗེས་གནང། རྡོ་རྗེ་རྟུལ་ཞུགས། ལུང་བསྟན། གསང་བ་བཤད་པ་
རྣམས་ལ། སློབ་དཔོན་ནས་དབང་རྫས་དངོས་དང། མང་མས་ཕྱག་རྒྱ་སོགས་མ་ཆད་པ་གལ་ཆེ། དབུགས་དབྱུང་སྐབས་མང་མས་དབང་རྫས་རིམ་གྱིས་བསྡུ། དག་པའི་སྐབས་ཆབ་རིལ་ནས་དབང་རྫས་བསྡུ་སོགས་བྱེད། གསང་ཤེར་

[006A]༄༅། ། ལ་མིག་དར་བཞེས་དགོས། གསང་རྫས་མྱང་རྒྱུ། གསང་རྫས་བཙན་པོ་བ་ནང་མཆོད་བྱིན་རླབས།  བཀྲ་ཤིས་གང་ཞིག་ མའི་ཤིས་བརྗོད།  བཏུང་བ་རིན་ཆེན་ ནས་  འཐུང་ཞིག་ ཞེས་པ་དང་བཞེས་
དེ་ནས་  ཨཱ་ཧོ་མ་ཧཱ་སུ་ཁ་ ཞེས་བརྗོད་དགོས་པ་ཡིན་ནོ།  །དངོས་གཞི་ཡིན་ནོ།  ཞེས་པ་དང། མིག་དར་བླང་ནས། ངག་པ་བརྗོད། ཤེར་དབང་ལ་ཡང་དེ་བཞིན་ནོ། དབང་བཞི་པ་གཏང་རག་གི་མཎྜལ་ཕུལ་ནས་གྲོལ་ཆུང་བྱེད། ཡར་ཚོགས་ནས་
དགོང་ཇ་འདྲེན། ཇ་མཆོད་  བཅོམ་ལྡན་འདས་ཀྱི་སྤྱན་སྔ་རུ།  །རྒྱུན་གྱི་ཞལ་འདོན། སྒྲོལ་དཀར་ལྗང་ཚར་རེ། རྡོར་ཤུགས། མགོན་ལྷ་རྣམ་གསུམ། སྐུ་ལྔ་དམ་ཅན་རྣམས་ཀྱི་གཏོར་འབུལ། མཚན་བརྗོད། དུས་རྒྱུད་ལེའུ་དང་པོ་
བསྟན་པ་རྒྱས་པའི་སྨོན་ལམ་བཅས་གསུང་ནས། གཏང་རག་གི་མཆོད་བསྟོད། བླ་མཆོད་ཚོགས་ཞིང་བསྡུ། འཇིགས་སྨོན་  དེ་ལྟར་ཁྲོ་བོ་ མ། ཡིག་བརྒྱ། བཟོད་གསོལ་བརྟན་བཞུགས་བསྲུང་འཁོར་མ་གཏོགས་པའི་ཉེར་བསྡུ་བཀྲ་ཤིས་ཀྱི་ཆར་
དབབ་པར་བྱའོ།།    ༈    །།སྒྲུབ་མཆོད་དང་འབྲེལ་བར་རབ་གནས་བྱེད་ན། དེའི་འདོན་བསྒྲིགས་རག་རིམ་ནི། སྔ་དྲོའི་བླ་མཆོད་པར་རྟ་རྐྱང་བས་གཏོང། འཇིགས་བྱེད་བླ་བརྒྱུད་ནས་བུམ་སྒྲུབ་གཏོར་མགྲོན་གཤེགས་གསོལ་བར་སྒྲུབ་མཆོད་
ཇ་ དེ་ནས་བདག་འཇུག་ཅུང་ཟད་བསྐུམ་སྟེ་རྫོགས་པར་བྱེད། གྲོལ་ཆུང་བཏང། ཚ་རྟིང་ཚོགས་ཡར་ཚོགས་པ་དང། ཁྲུས་དཀྱིལ་ལས་རྣམ་འདག་རྫས་ཁྲུས་བུམ་བརྒྱད་རྣམས་མ་ནོར་བར་ལེགས་པར་བསྒྲིགས། ཡེ་དྷ་རྨའི་མེ་ལོང་

[006B] རྟེན་བསྐྱེད་མེ་ལོང་གཞུང་དུ་གསལ་བ་རྣམས་མཐར་ཆགས་སུ་བཤམས། དེ་ནས་ཁྲུས་བུམ་འདག་རྫས་བསྒྲུབ་པ་ནི་བསང་སྦྱངས་
སྟོང་པའི་ངང་ལས་བཧྲུཾ་ལས་བྱུང་བའི་ ཞེས་སོགས་གཞུང་ལྟ་གཏོང།  མེ་ཏོག་གུལ་ཡུངས། ཆུ་བཞིའི་རྫས་མཆོད་ཡོན་སོགས་ལ་སྤོ་བཞིན། སྔགས་བགྲང་གཞུང་ལྟར་
བྱེད༑ དེ་ནས་ཆུ་བཞི་བྱིན་རླབས་བྱས། དེའི་སྐབས། གོང་དུ་བླ་མས་ཡེ་དྷརྨའི་མེ་ལོང་མེ་ཏོག་སྒྲུབ་སྐབས་ལས་བུམ་གྱི་ཆུས་ངུར་པའི་བིར་གྱིས་བཀྲུས་པའི་ཆུ་མེ་ཏོག་ལ་ཐིམ་པར་བྱས་པ་ཚོགས་ཡོངས་ལ་བཀྲམས། བླ་མ་དང་ཚོགས་མང་ནས་
སྣམ་སྦྱར་བླ་གོས་གྱོན་དབུ་ཞྭ་བཞེས་རྡོར་དྲིལ་མེ་ཏོག་བཅས་རང་རང་བཞུགས་གདིང་སྟེང་བཞེངས་ནས།  གང་འདི་བཅོམ་ལྡན་འདས་ སྐོར་བཞིའི་རེ་རེའི་འཚམས་སུ་དྲིལ་བསིལ་བསིལ་སྙན་མེ་ཏོག་འཐོར། མཆོད་གཡོག་ནས་རྟེན་རྣམས་
ལ་ཙནྡན་ཨ་ག་རུ་སོགས་དྲི་ཞིམ་པོའི་བདུག་སྤོས་བདུག་  ངོ་མཚར་ཆེན་པོ་ ཞེས་པ་དབུ་བསྐུལ་བ་དང་ཐམས་ཅད་སེ་ལ་ཙོག་ཙོག་པུར་བཞུགས།  མཆོག་སྩོལ་ཅིང་གནང་བར་མཛད་དུ་གསོལ།  ཞེས་རོལ་མོ་དང་བཅས་མེ་ཏོག་འཐོར་
བུམ་འཛིན་བརྒྱད་མ་གཏོགས་པའི་བླ་མ་དང་བཅས་སྣམ་སྦྱར་བསལ་སྟེ་གྲལ་ལ་འཁོད། ཨརྒའི་མེ་ལོང་ཡོད་ན་སྐབས་འདིར་ཡིན་གསུང། དེ་ནས་རྟེན་བསྐྱེད་པའི་སྐབས་མཆོད་གཡོག་ནས་མེ་ལོང་ཕྱོགས་ཕྱོགས་སུ་བསྐོར་བར་འགྲོ་

[007A]༄༅། །འཚམས་  འོད་ཟེར་ལྔ་འཕྲོས་པ་ ཞེས་བརྗོད་ནས། རྟེན་བསྐྱེད་མེ་ལོང་ཕྱིར་འདྲེན་ཕྱིར་མ་འཁོར་བར་ཚོགས་པས་དམིགས་བརྩེ་མ་གསུངས། འཚམས་འདིར་ཁྲུས་བུམ་འདག་རྫས་རྣམས་ཕྱིར་
འགྱེད། རང་འཚམས་ཀྱི་ཐད་མ་ནོར་བར་གཡས་གཡོན་དུ་སྤོ། མེ་ལོང་འབྱོར་ཕྲལ་སྟེགས་ཀྱི་དབུས་སུ་འཇོག་ཅིང།  རབ་ཏུ་གནས་བྱའི་ལྷ་རྣམས་ ནས་  འཁོད་པར་གྱུར། དག་ཅིང་དྲི་མེད་ སོགས་ཆུ་བཞི། ཁྲོ་བོ་སྤྱན་འདྲེན་
སོགས་བགེགས་གཏོར། ཚོགས་པར་ཆོས་ཉིད་མའི་སྐབས་སུ་ཡུངས་ཀར་བཀྲམས། བགེགས་བསྐྲད་སྐབས་རྟེན་རྣམས་ལ་གུ་གུལ་གྱིས་བདུག་  ཧཱུཾ་ ལན་བདུན་བཟླས་ནས་སྦྱང་ཆས་བྱིན་རླབས་བྱས་ནས།  སརྦ་པཱ་བཾ་གྱི་ བླ་མས་ཡུངས་
ཆུ་སོགས་གཡོན་དང་གཡས་སུ་ལན་གཉིས་གཉིས་བསྐོར་ཏེ་མེར་དོར། ཁམ་ཕོར་མན་ཆད་མེར་མི་འདོར། དེའི་སྐབས་མང་མས་ཀྱང་ཕྱག་རྒྱ་གནང་དགོས། བླ་མས་མེ་ལོང་རྟེན་ལ་བསྟན་ནས་ཉེ་རེག་ །ལས་སྔགས་ལན་བཞི་བརྗོད་ནས་
མཆོད་པ་རྣམ་བཞི་རྟེན་ལ་འབུལ། ཡང་ལས་སྔགས་དང་ཧཱུཾ་ལན་བདུན་བཟླས་པའི་སྤོས་མར་བདུག་དེ་ནས་བུམ་འཛིན་བརྒྱད་ཕྲག་ཁེབ་དང་ཅར་ མཆོད་གཡོག་གཉིས་བླ་མའི་མདུན་ངོས་གཡས་གཡོན་དུ་ཕྲག་ཁེབ་དང་
བཅས། བླ་མས་མདུན་དུ་ཁྲུས་གཞོང་ནང་ཡེ་དཧར་བསྒྲུབས་པའི་མེ་ལོང་པིར་བཅས་བཞག་འདག་རྫས་ཁྲུས་བུམ་བླ་མ་ལ་འབུལ་རྒྱུ་གཡས་ཕྱོགས་ཀྱི་མཆོད་གཡོག་ཕར་སྐྱེལ་རྒྱུ་གཡོན་ཕྱོགས་ཀྱི་མཆོད་གཡོག་གིས་བྱེད། བུམ་འཛིན་

[007B]  གང་འདིར་བཅོམ་ལྡན་འདས།  ཞེས་དབུ་བསྐུལ།  གསོལ་བར་བགྱིའོ། །རི་བོ་ལྟར་ནི་སྐབས། བདག་གི་ཁྲུས་འདི་གསོལ་བར་བགྱི་ ཞེས་པ་དང་བུམ་འཛིན་
རྣམས་ཀྱི་ཁྲུས་བུམ་གཡོན་ཙམ་གྱིས་སྒོ་ནས་སྙན་གསན་འབུལ། དེ་ནས་འདག་རྫས་བསྲེས་ཚུལ་རྣམས་གཞུང་ལྟར་བྱས། ལས་ཐམས་ཅད་པ་དང་ཧཱུཾ་ལན་བདུན་བཟླས་ནས།  གཙང་ཞིང་དྲི་མའི་སྐབས་ ལྡེ་གུ་བླ་མར་འབུལ། བླ་མས་
དུར་བའི་བིར་གྱིས་སྤྱི་བོ། སྙིང་ག། ལྟེ་བ། གཡས་གཡོན་རྣམས་སུ་བྱུགས་ནས།  ཨོཾ་ཧཱུཾ་ཏྲཾ་ཧྲཱི་ཨཱ་ཀ་ཡ་བི་ཤོ་ ལ་ཀུན་ལ་ཁྱབ་པར་མཉེས། འདིས་མཚོན་སྐུ་ཕྱི་སྐམ་འདེབས། སྣུམ་བྱུགས་ཀུན་ལ་འདྲ།  རྒྱལ་བ་རྣམས་ནི། རང་བཞིན་
དག་བ། མི་ཕྱེད་རྡོ་རྗེ། ལྷ་སྤྱན་འདྲེན། རང་གི་ཐུགས་ཀཱི་ ནས་  བསྐྲད་པར་གྱུར། བཀྲ་ཤིས་གང་ཞིག་ སྐོར་དྲུག་མཆོག་ཁྲུས་ལ། རྣམ་བུམ་གྱི་ཁྲུས་གསོལ་ཏེ།  ཇི་ལྟར་བལྟམས་པ། སརྦ་ཏ་ཐཱ་ག་ཏ་ དང།།
ཨོཾ་ཨཱ་བཛྲ་སཏ་ཧཱུཾ་ཧཱུཾ་སཱ་ཧཱ།  མན་ལ་སྦྱར། རྒྱལ་བའི་སྐུ་ལ། སྔགས་གཉིས།  དེ་བཞིན་གཤེགས་དང་ སྔར་བཞིན། དེ་ནས་ཁྲུས་བུམ་དང་པོ་དྲི་བཟང་བུམ་པས་ཁྲུས་གསོལ་ཏེ།  ཁྱོད་ནི་སྦྱིན་པའི། ཨོཾ་གནྡྷེ་སྣ་
ན་སརྦ་ཏ་ཐཱ་ག་ཏ། ཨོཾ་བཛྲ་སཏ་ རྣམས།  སྐུ་མཆོག་རྣམ་དག་ སོགས་སྨོན་ལམ། ཁྲུས་རས་ཐོགས་ཏེ།  དེ་དག་སྐུ་ལ།  གོང་བཞིན་གནས་ལྔར་དང་ཁྱབ་པར་ཕྱིས།  བདེ་གཤེགས་སྐུ་མཆོག་ སོགས་

[008A]༄༅། །སྨོན་ལམ། མངར་གསུམ་ཁྲུས་བུམ་གྱིས་ཁྲུས་གསོལ་ཏེ།  ཁྱོད་ནི་ཚུལ་ཁྲིམས། ཏྲིམ་དཧུ་སྣ་ན་ སོགས་གོང་བཞིན།  ཆུ་གཙང་སྨན་སྤོས་ སོགས་  སྨོན་ལམ། དེ་དག་སྐུ་ལ། སྡིག་མེད་རྒྱལ་
བ་ སོགས་སྨོན་ལམ། ཞོ་བུམ་གྱིས་ཁྲུས་གསོལ་ཏེ།  ཁྱོད་ནི་བཟོད་པའི། ཨོཾ་ད་དཧི་སྣ་ན་ སོགས་གོང་ལྟར།  ཆུ་གཙང་སྨན་སྤོས་ སོགས་སྨོན་ལམ།  དེ་དག་སྐུ་ལ། སྡིག་མེད་རྒྱལ་བ་ སོགས་སྨོན་ལམ། འབྲས་བུམ་གྱིས་
ཁྲུས་གསོལ་ཏེ།  ཁྱོད་ནི་བརྩོན་འགྲུས། ཕ་ལ་སྣ་ན་ སོགས་གོང་ལྟར།  ཆུ་གཙང་སྨན་སྤོས། དེ་དག་སྐུ་ལ། སྡིག་མེད་རྒྱལ་བ།  འབྲུ་བུམ་གྱིས་ཁྲུས་གསོལ་ཏེ།  ཁྱོད་ནི་བསམ་གཏན། ཨོཾ་བྲུ་ཧི་སྣ་ན་ སོགས་གོང་
ལྟར༑  ཆུ་གཙང། དེ་དག་སྡིག་མེད།  འབྲས་གཡོས་ཀྱི་བུམ་པས་ཁྲུས་གསོལ་ཏེ། ཁྱོད་ནི་ཤེས་རབ།  ཨོཾ་ལཔྫ་སྣ་ན་ སོགས་གོང་ལྟར།  ཆུ་གཙང། དེ་དག་སྡིག་མེད།  སྨན་གྱི་བུམ་པས་ཁྲུས་གསོལ་ཏེ།  ཆུ་བོ་དྲུག་གི་ཨོཾ་ཨོ་ཥ་ཏི་སྣ་ན་
ཆུ་གཙང་སྨན་སྤོས། དེ་དག་སྡིག་མེད།  རིན་ཆེན་ཆུ་བུམ་གྱིས་ཁྲུས་གསོལ་ཏེ།  གང་ལ་ཉེས་པ། ཨོཾ་མ་ཎི་སྣ་ན། སྐུ་མཆོག་རྣམ་དག་དེ་དག་བདེ་གཤེགས་སྐུ་མཆོག་ བུམ་འཛིན་རྣམས་
གྲལ་དུ་ཁོད། དྲིའི་དུད་ཆོས་ཐོགས་ནས།  སྟོང་གསུམ་ཀུན་ཏུ། ཨོཾ་བཛྲ་གནྡྷེ།  དར་དམར་སེར་ཟུང་དུ་སྦྱར་བ་བཟུང་ནས།  སྣ་ཚོགས་དབང་པོ། ཨོཾ་ཝསྟྲ་ཡེ།  རིན་ཆེན་རྒྱན་འཕྲེང་ཐོགས་ནས།  བདེ་གཤེགས་སྐུ་མཆོག་

[008B]  ཕྱོགས་གཏོར། རྟེན་བསྐྱེད་མེ་ལོང་ན་བཟའ་དམར་སེར་དང་རྒྱན་ཕུལ་ཏེ་བཞག་གོ་འདི་ནི་སྔོན་འགྲོའི་འདོན་བསྒྲིགས་སོང་ནས། གྲོལ་ཆུང་བཏང། 
།དེ་ནས་སྐྱེ་མཆེད་སྐུ་གསུང་ཐུགས་རྒྱས་པར་བྱེད་
པའམ།  རབ་ཏུ་གནས་བྱའི་ལྷ་རྣམས་ཀྱི་མིག་གཉིས་སུ་ས་སྙིང་གི་ ཞེས་པའམ། དེ་ལས་བསྡུས་ན། གཞུང་ལྟར།  ལྷ་རྣམས་ཀྱི་སྤྱི་བོར་ཨོཾ་ལས་ ཞེས་སོགས་གང་རིགས། དེའི་སྐབས་ཚོགས་པར་སྤོས་རིང་རེ་རེ་བཀྲམ་
བླ་མ་ལ་སྤོས་གསུམ་ཕུལ་ནས།  མ་ལུས་མ་མཆོག་རྣམས་ལེགས་པར་སྩལ་དུ་གསོལ། །རང་གི་ཐུགས་ཀའི་ཧཱུཾ་ལས་ ནས་  བཞུགས་པར་གྱུར།  བླ་མའི་སྤོས་བསྡུས་ནས་མཆོད་ཡོན་གྱི་སྣོད་བླ་མའི་ཕྱག་ཏུ་ཕུལ།།
བཅོམ་ལྡན་ཐུགས་རྗེས་བྱོན་པ་ལེགས་ ནས་  ག་ག་ན་ས་མ་ཡ་ཤྲཱི་ཡེ་ཧཱུཾ།  མཆོད་གཡོག་པས་བླ་མའི་མདུན་དུ་ཁྲུས་ལོང་བཞག་ལྷ་བུམ་བླ་མའི་ཕྱག་ཏུ་ཕུལ།  ཇི་ལྟར་བལྟམས་པ་ ནས་  ཤྲཱི་ཡེ་ཧཱུཾ་ གིས་ཁྲུས་གསོལ་ཟིན་ཕྲལ་
ཁྲུས་ལོང་ལྷ་བུམ་རང་སར་བཞག་ བདག་དང་འགྲོ་ལ་ ནས་  ཏི་ཥྛ་ནྟུ་ ཐལ་སྦྱར་དང་བཅས།  བདེ་བར་གཤེགས་སོ་ ནས་  ལྡན་པར་མཛོད། །ཨོཾ་སརྦ་ ནས་  ཤྲཱི་ཡེ་ཧཱུཾ་ སོགས་ཉེར་སྤྱོད་ཀྱིས་མཆོད། གསོལ་བ་གདབ་པ་ནི།།

[009A]༄༅། །རང་གི་ལྕེ་ཧཱུཾ་ལས་ ནས་  རྡོ་རྗེར་གྱུར།  བླ་མའི་སྤོས་རིང་ཕྱག་ཏུ་བསྣམས་བཞིན་  ཐུགས་རྗེས་ཡིས་ནི་ གསོལ་འདེབས་ལ།  ད་ལྟ་རབ་གནས། ད་ལྟ་ཡང་དག་བྱིན་གྱིས་རླབས་
པར་མཛད་པར་འོས།  རྣམས་ལ་དྲིལ་བསིལ་དང་བཅས་ལན་གསུམ།  ལྷ་རྣམས་ ནས་  བྱིན་པར་གྱུར།  སྤོས་བསྡུ། དམ་ཡེ་དབྱེར་མེད་དུ་བསྟིམས། དབང་ལྷ་སྤྱན་འདྲེན།  རང་གི་ཐུགས་ཀའི་ ནས་  སྤྱན་དྲངས།  མཆོད་
པ་དབང་བསྐུར་བ་ནི། རྣམ་བུམ་སློབ་དཔོན་གྱི་ཕྱག་ཏུ་ཕུལ།  དེ་བཞིན་གཤེགས་པ་ ནས་  བསྐྲད་པར་གྱུར། ཇི་ལྟར་བལྟམས་པ་ ནས་  ཤྲཱི་ཡེ་ཧཱུཾ།  ཞེས་བརྗོད་ཅིང་རྣམ་བུམ་ཁ་རྒྱན་གྱིས་བུམ་ཆུ་འཐོར་ལ་རང་གནས་སུ་
བཞག་རྒྱས་གདབ་བྱ། ཆུ་བཞི་ཉེར་སྤྱོད་དང་བཅས་བྱིན་གྱིས་རླབས་ལ།  རྒྱལ་བ་རྣམས་ནི་སོགས་ཀྱིས་མཆོད། གཉིས་མེད་ཐུན་མོང་ མས་བསྟོད། གོས་ཟུང་འབུལ་བ་ནི།  སྲབ་འཇམ་ཡང་ཨཱ་ཧཱུཾ་སཱ་ཧཱ།  རྒྱན་
འབུལ་བ་ནི།  རྒྱལ་བ་མཚན་དཔེའི་སཱ་ཧཱ།  མེ་ལོང་བསྟན་པ་ནི། སློབ་དཔོན་གྱི་མེ་ལོང་རྟེན་ལ་བསྟན་ཏེ།  ཨ་ལས་སྐྱེས་པའི་མེ་ལོང། ཆོས་རྣམས་གཟུགས་བརྙན་ ནས་  ཨོཾ་བཛྲ་ས་ཏྭ་ཨཱ་ཞེས་བརྗོད་ལ།  ཞབས་
བརྟན་  འགྲོ་བའི་མི་ཤེས་ དགུང་ཚིག་འདྲེན། ཟས་བསྔོ་ཆབ་བཏང་ནས་གྲོལ་ལོ། །གྲུབ་ན་ཡར་ཚོགས་ནས་རྒྱས་པའི་སྦྱིན་སྲེགས་གཙོ་རྐྱང་ལ་འབུལ་བ་ཕྱག་བཞེས་ལྟར་དང། མ་གྲུབ་ཀྱང་ཆོ་ག་ཆད་པའི་སྐྱོན་དུ་མི་བྱུང་བར་

[009B]  སྦྱིན་སྲེག་འོག་ཏུ་འབྱུང་བ་བཞིན་བྱའོ། །དགའ་ལྷ། དགོང་ཇ། ཤེར་སྙིང།  ཡར་ཚོགས་་ཇ་རྒྱབ་རྗེས་སུ་། མིག་སྨན་མིག་ཐུར་བླ་མའི་ཕྱག་ཏུ་ཕུལ་ཏེ།  ཇི་ལྟར་མིག་མཁན་སྔགས་ལན་གསུམ། ཀུན་མཁྱེན་ཡེ་ཤེས་ནས་
ལྷུར་མཛད་པར་གྱུར།  བཅའ་རུ་བཟའ་བ་ཞས་ཆགས་གཏོར་ལྟ་བུའི་ལྷ་བཤོས་ཟས་སྣས་བརྒྱན་པ་བཤམས་ལ། ནང་མཆོད་ལྟར་བྱིན་གྱིས་རླབས་ལ། སློབ་དཔོན་གྱིས་བཏེགས་ནས་  གཟུགས་སྒྲ་དྲི་རོ་སཱ་ཧཱ། ཞལ་ཟས་རོ་
བརྒྱ་རྒྱལ་བའི་བདུད་བཅོམ་ཤོག་ཨོཾ་ཨཱ་ཧྲཱི་པྲ་ཝ་ར་ས་ད་ཀ་རཾ་ཨ་ཉྩ་མ་ཎཾ་ དང་  ཨརྒྷཾ་ སྦྱར་ནས་ཞལ་བསིལ་དང་མཆོད་ཡོན་ཕྱག་ཏུ་ཕུལ་ཏེ་འབུལ། སོ་རྩི་ཕུལ་ཏེ།  ཨོཾ་བཛྲ་ཏ་མབུ་ལ་ཡེ་སཱ་ཧཱ།  ཞེས་བརྗོད། གཟུགས་
བསྒྱུར་ལ་བླ་མའི་ཕྱག་གཡས་རྡོ་རྗེ་རྟེན་བསྐྱེད་མེ་ལོང་གི་ཐུགས་ཀར་རེག་ཚུལ་བྱས་ནས།  ཨོཾ་ཧཱུཾ་ སོགས་ནས་  སོ་སོའི་རྣམ་པར་གྱུར།  རབ་གནས་དངོས་བཞི་སོང། མཇུག་གི་རིམ་པ་ལ། མངའ་འབུལ་དང། ཤིས་བརྗོད་བརྟན་བཞུགས། ཆོས་སྐྱོང་
དང་ཡོན་བདག་བསྒོ་བ་རྣམས་ལས། དང་པོ་ནི། མཆོད་པ་ཆུ་བཞི་ཉེར་སྤྱོད་འདོད་ཡོན་དང་བཅས་པ་བྱིན་གྱིས་རླབས་ལ།  དག་ཅིང་དྲི་མེད་ སོགས་ཆུ་བཞི།  རྒྱལ་བ་རྒྱ་མཚོས་ ཉེར་སྤྱོད།  རིན་ཆེན་དབང་རྒྱལ་ མས་འདོད་ཡོན།  ཨོཾ་སརྦ་
ཏ་ཐཱ་ག་ཏ་ས་པ་རི་ཝཱ་ར་ ལ་འབྲུ་གསུམ་བཏགས་པའི་ནང་མཆོད།  འཇམ་དཔལ་གསེར་མདོག་མའམ། གཉིས་མེད་ཐུན་མོང་ གང་རུང་གིས་བསྟོད། མཎྜལ་སློབ་དཔོན་གྱིས་བཏེགས་ཏེ།  ས་གཞི་ མ། རིམ་བཞིན་མངའ་འབུལ་

[010A]༄༅། །གྱི་ཙ་ཀ་ལི་བླ་མར་ཕུལ་ཏེ། རྟགས་བརྒྱད།  ཇི་ལྟར་སྔོན་གྱི།  ཁྲུས་བུམ་ཕུལ་ཏེ།  དེ་བཞིན་གཤེགས་དང།  གོས་ཟུང་བཏེགས་ཏེ།  སྲབ་འཇམ།  ན་བཟའ་བཏེགས་ཏེ།  དྲི་མེད་མཚན་ལ་
 རྒྱན་ཐོགས་ཏེ།  རྒྱལ་བ་མཚན་དཔེའི།  འདོད་ཡོན་སྣ་ལྔ་བཏེགས་ཏེ།  རྒྱལ་བ་ཟག་མེད།  རྒྱལ་སྲིད་སྣ་བདུན་བཏེགས་ཏེ།  མི་དབང་རིན་ཆེན།  བཅུད་ཉེར་ལྔ་བཏེགས་ཏེ།  རྒྱལ་བ་མགོན་པོ།  གདུགས་སོགས་བཏེགས་ཏེ།།
བརྩེ་བའི་འཁོར་ཡུག་ འབྲུ་བཏེགས་ཏེ།  བདེ་གཤེགས་རྣམས་ལ།  རིན་ཆེན་སྣ་བདུན་བཏེགས་ཏེ།  རིན་ཆེན་སྣ་བདུན།  སྨན་སྣ་བཏེགས་ཏེ།  བདེ་གཤེགས།  བཀྲ་ཤིས་ཀྱི་མངའ་འབུལ་ནི།  བཀྲ་ཤིས་གང་ཞིག་ ཤླཽ་
ཀ་གཅིག་གིས་མངའ་འབུལ་ཏེ། སྤྱིའི་མངའ་འབུལ་གྲུབ། བྱེ་བྲག་གི་མངའ་འབུལ་ལ། སྤུ་གྲི་འབྲེག་སྤྱད། སོ་མང། བཞུགས་ཁྲི། ན་བཟའ། གླེགས་ཤིང། གླེགས་ཐག་སྲོག་ཤིང། ཆོས་འཁོར་བཅུ་གསུམ། ཅོད་པཎ། ཕན་
རྒྱལ་མཚན། གདུགས། འཕྲེང་བ། གདན་དགུ་རྣམས་རིམ་བཞིན་བཏེགས་ཏེ།  ཇི་ལྟར་རང་བྱུང་ ནས་མར་མཐར་ཆགས་སུ་ཤིས་བརྗོད་ཀྱི་བར་བརྗོད། ཡེ་དྷརྨའི་སྐབས་བསྒྲུབ་པའི་མེ་ཏོག་བླ་མ་དང་ཚོགས་མང་ལ་བཀྲམས་ཚར་བསྟུན།།
རབ་ཡངས་ལྷ་ཡི་ལམ་ སོགས་ནས།  བདེ་བའི་དགའ་སྟོན་འབར་བའི་བཀྲ་ཤིས་ཤོག་ གི་བར་བརྗོད། བརྟན་བཞུགས་ལ་མེ་ལོང་གང་དུ་བསྐོར་བ་ཐམས་ཅད་ལ་སྨད་རྒྱུད་ཕྱག་བཞེས་ལྟར་ན་ཚོགས་མང་ཕེབས་སྲོལ་

[010B] འདིར་སྔོན་ནས་མ་དར་བའི་རྐྱེན་གྱིས་ཡ་མཚན་གྱི་གནས་སུ་  བྱེད་ནའང་འདིར་གསར་དུ་འཛུགས་པ་ཡིན་པས་ཕེབས་པ་གལ་ཆེ་ མེ་ལོང་ཕྱིར་གདན་འདྲེན་ཅིང་ཚོགས་མང་ནས་བརྟན་བཞུགས་  ཇི་ལྟར་སངས་རྒྱས་ ལན་གསུམ་དང།  ཕྱོགས་བཅུ་ན་ ལན་གསུམ་བཅས་དལ་བུས་
གསུངས་ཏེ་རབ་གནས་གཙོ་བོར་གསུངས་སོ།  །བདེ་གཤེགས་ཀུན་བཟང་ ནས་  བཞུགས་པར་མཛོད།  །ཡིག་བརྒྱ་ལན་བདུན།  མགོན་པོ་བསྐལ་བའི་ གསོལ་འདེབས།  གཉིས་མེད་ཐུན་མོང་ མས་  བསྟོད།  ཡིག་བརྒྱ།།
གང་ཡང་བདག་བློ། མ་རྙེད་ཡོངས་སུ་ ཞེས་སོགས་ཀྱིས་བཟོད་གསོལ། དེ་ནས་མགོན་ཆོས་རྣམ་གསུམ་གྱི་ཆོ་ག་ལོང་བྱུང་ན་སྤྱན་འདྲེན། བསྐང་བ་རྣམས་ལ་དབྱངས་དང་བཅས་པའམ་མེད་ཀྱང་རུང་ཧ་ཅང་བྲེལ་དུས་གསེར་ཞུམ་མའི་གཏོར་
འབུལ་གྱི་ཆོ་ག་ལྟར་བཏང་ཡང་འཐུས། དེ་ནས།  མེ་དང་ས་ཆུ་ སོགས་བརྗོད། ཡོན་བདག་བསྒོ་བ་ལ། ཡོན་བདག་རྣམས་གོས་གསར་གྱོན་ཏེ་གྲལ་དུ་འཁོད་པ་ལ། མདུན་དུ་མཆོད་པ་བཤམས།  ཁྱེད་ཀྱི་ངེད་ལ་ ནས་  མཆོད་པར་བྱོས། །
 ཡོན་བདག་རྟེན་བསྐྱེད། མཆོད་པ་བྱིན་རླབས་བྱས་ནས་ཉེར་སྤྱོད་རྣམས་རེ་རེ་ནས་ཡོན་བདག་གིས་བཏེགས་ཏེ།  རྒྱལ་བ་རྒྱ་མཚོ་སྔགས་ བཅས་འབུལ། བཀྲ་ཤིས་རྫས་བརྒྱད་དངོས་སུ་བཤམས་ཏེ་བྱིན་གྱིས་རླབས་ལ། བླ་མས་རྫས་
ནང་ནས་ཐོགས་ཏེ།  སྔོན་བཅོམ་ལྡན་འདས་ སོགས། བརྗོད་ནས་མཇུག་ཏུ།  བཀྲ་ཤིས་པར་གྱུར་ཅིག་ ཅེས་ཚོགས་པས་གསུངས། ཚིགས་བཅད་དབྱངས་བཅས་རོལ་མོ་དཀྲོལ། དང་པོ་རྟེན་ལ་རྫས་འབུལ་བའི་སྟང་ཀ་དང་

[011A]༄༅། །དང་བཅས་ཚོགས་པ་ཡོན་བདག་བཅས་ལ་གཏད་ཅིང་དེ་དག་གིས་རེག་པས་ཤིན་ཏུ་བཀྲ་ཤིས་པར་གྱུར་པ་ཡིན་ནོ། །དེ་ནས་ཡི་དམ་ཆོས་སྲུང་རྣམས་ལ་གཏང་རག་གི་མཆོད་བསྟོད་ཡིག་བརྒྱ་བཟོད་གསོལ་སྨོན་
ལམ་ཤིས་བརྗོད་བཅས་གྲུབ་ཕྲལ་རྒྱུན་འདོན་ཆགས་མེད་རྣམས་གསུང་ནས་གྲོལ་ལོ།། །།    ༈    ནང་སྔ་པར་མཁར་བརྡའི་རའི་བསྐུལ་པ་དང་བསྟུན་ཡར་ཚོགས་ནས། ལྟུང་
བཤགས། སྐྱབས་འགྲོ། དགའ་ལྡན་ལྷ་བརྒྱ་མ། དཔལ་ལྡན་ས་གསུམ། གནས་བཅུའི་བསྟོད་པ། བླ་བརྒྱུད། འཇིགས་བྱེད་དཔའ་བོ་གཅིག་བ་སྨད་རྒྱུད་ཀྱི་གདངས་དང་བཅས་དལ་བུས་གསུངས་ནས་གཏོར་མགྲོན་
གཤེགས་གསོལ་བར་གཏོང། ཚྭ་རྟིང་མར། རབ་གནས་ཀྱི་ཐོག་མར་བུམ་སྒྲུབ་དང་ཁྲུས་བུམ་འདག་རྫས་སོགས་བསྒྲུབ་པ་ནས་བཟུང་སྟེ་སྔོན་འགྲོའི་རིམ་པ་རྣམས་འདོན་བསྒྲིགས་སྔ་མ་ལྟར་དལ་བུས་གདངས་དབྱངས་སྙན་
པོས་གསུངས། བདག་འཇུག་མི་དགོས་
།སྦྱིན་སྲེག་གི་ཐབ་རྫས་སོགས་འདུ་བྱས་ལ། མཁར་བརྡའ་བྱུང་བ་དང་སྦྱིན་སྲེག་ལ་ཚོགས། བླ་མས་ཆོས་གོས་སྣམ་སྦྱར་གྱོན་ནས་ཁྲིའུ་ཆུང་གི་སྟེང་བྱམས་

[011B] མང་མས་ཀྱང་ཆོས་གོས་གྱོན་ནས་བཞུགས་གདིང་སྟེང་བཞུགས། མཆོད་གཡོག་པས་ཚོགས་བར་དབང་རྫས་བཀྲམ་དབུ་མཛད་ནས་དམིགས་བརྩེ་མ་བསྐུལ་ཏེ་གསུངས་བཞིན་དཔོན་སློབ་ཐམས་ཅད་ཀྱིས་ཆས་འཇུག་བཞེས་
དེ་ནས་དབུ་མཛད་ཀྱིས་གཞི་བདག་གཏོར་མའི་དབུ་བསྐུལ་ཏེ་བཏང། བསང་ཆུ་དང་མཆོད་ཡོན་སྒྲུབ། དེ་ནས་རྡོ་རྗེ་ནི་ཐབས་དང་དྲིལ་བུ་ནི་ཤེས་རབ་སྟེ་ཞེས་བསྐུལ་ནས་རྡོར་དྲིལ་ཕྱག་ཏུ་བསྣམས་པ་ནས་སྦྱིན་སྲེག་མ་གྲོལ་བར་རྡོར་དྲིལ་ལག་པ་དང་མི་
འབྲལ་བར་བཅིང་ཞིང་ངག་ཀྱང་མ་ཤོར་བ་གལ་ཆེའོ། །ལས་སྔགས་ལན་གསུམ་གསུམ་གྱིས་ལས་བུམ་གྱི་ཆུ་དང་ནང་མཆོད་ཀྱིས་བསངས། སླར་ཡང་ལས་སྔགས་ཀྱིས་བསངས་ཏེ། བསང་གཏོར་སྔོན་འགྲོའི་ཆུ་བཞིའི་ཉེར་སྤྱོད་བྱིན་
རླབས་བྱ། དེ་ནས་རྫས་སྦྱོང་གི་ཕྱག་རྒྱ་དང་བཅས། ཨོཾ་ཨོཾ་ནས་ངོ་བོར་གྱུར། དཔལ་འབར་ལ། སྔར་ལྟར་ལས་སྔགས་ཀྱིས་བསངས་པ་སྐོར་དྲུག་ཨོཾ་བཛྲ་ཛྭ་ལ་ལ་རླུང་གཡབ་ཀྱིས་གཡབ་ལས་སྔགས་ཀྱིས་མེ་གསོ་མར་
ཁུ་ལན་བདུན། ཨོཾ་བཛྲ་སཏ་བདུན་ཨོཾ་ཀུ་ཤ་འདི་ནི་སྐབས་བླ་མས་ཀུ་ཤ་ལྔ་ཕྱག་ཏུ་བསྣམས་ཏེ། མཆོད་གཡོག་ལ་བཞི་སྤྲད། རྩེ་ཕྲ་ལ་དབུས་སྦོམ་པ་བ་ལང་གི་རྣ་བ་ལྟ་བུ་ཐབ་ཏུ་འཕང་ནས་ཐལ་སྦྱར་མཛད། ལས་
སྔགས་ཀྱིས་ཐབ་བསངས་སྦྱངས་བྱས་ནས་ཐབ་ཏུ་རྡོ་རྗེ་འཛིན་པ་བསྐྱེད་པ་སྒོས་ཆོས་ལྟར་གཞུང་ལྟར་གཏོང། བཞུགས་པར་གྱུར། ལས་སྔགས་ཀྱིས་བསངས། སྤྲོ་ན་ཆུ་བཞི། སྒོ་བ་བཞིའི་སྔགས། ཆུ་བཞི་ཉེར་སྤྱོད་

[012A]༄༅། །ནང་མཆོད། འཇིག་རྟེན་དབང་ཕྱུག་མས་བསྟོད། མེ་ལྷའི་དམ་བཅའ་ལ་ཕྱག་རྒྱ་མེད། ལྗགས་བྱིན་རླབས། ཨོཾ་ཨགྣེ་ཡེ་སཱ་ཧཱ། ལན་བདུན་གྱིས་འདོད་དོན་མར་ཁུ་ཐོག་མཐའ་གཉིས་སུ། སྤེལ་
ཚིག་ནི། བདག་ཅག་དཔོན་སློབ་ཡོན་མཆོད་འཁོར་དང་བཅས་པའི་ཚེ་བསོད་དཔལ་འབྱོར་ལུང་རྟོགས་ཀྱི་ཡོན་ཏན་དང། སྡེ་སྣོད་གསུམ་དང་རྒྱུད་སྡེ་བཞི་བཤད་སྒྲུབ་ཀྱི་བྱ་བ་དང་ཁྱད་པར་དུ་རབ་ཏུ་གནས་བྱའི་
ལྷ་རྣམས་ཀྱི་སྐུ་གསུང་ཐུགས་ཀྱི་མཛད་པ་འཕྲིན་ལས་མཆོད་པའི་སྤྲིན་ཚོགས་ཐམས་ཅད་པུཥྚིཾ་ཀུ་རུ་ཨོཾ་ ཞེས་པ་གོང་འོག་ཀུན་ལ་ཤེས་པར་བྱ། ལས་སྔགས་ཀྱིས་བསངས་ཏེ་བགེགས་མར་ཁུ་ལན་བདུན།  ཡམ་ཤིང་
རྣམས་གྱུར།  མེ་ལྷའི་སྔགས་ཀྱིས་ཡམ་ཤིང་ཇི་ལྟར་འོས་པ་སྤེལ་ཚིག་དང་བཅས། མར་ཁུ་ལན་བདུན་སོགས་སྤེལ་ཚིག་ཏིལ་སོགས་རྫས་བཅུ་གཅིག་མཐའ་ཐོག་སྤེལ་ཚིག་བཅས་ཕུལ།  ཞལ་བསིལ་དང། བསང་གཏོར། མཆོད་
པ་འདོད་ཡོན་བཅས་བྱིན་རླབས། རྫས་སྦྱོང་ཕྱག་རྒྱ་སྔགས་བཅས་  ངོ་བོར་གྱུར། མེ་ལྷའི་ཐུགས་ཀར་མེ་གྲུ་གསུམ་ཞེས་གཞུང་བཞིན། འདིའི་སྐབས་དཀྱིལ་འཁོར་གྱི་གཙོ་བོ་ལས་རང་འདྲ་གཉིས་པ་སྤྱན་འདྲེན་སྙན་གསན་དང་
སྔགས་མེ་ཏོག་གི་རྣམ་པར་སྤྱན་དྲངས་མཆོད་རོལ་དང་བཅས་ཐབ་དང་སློབ་དཔོན་ལ་གཡས་བསྐོར་ལན་གསུམ་གྱིས་བླ་མའི་ཕྱག་ཏུ་ཕུལ། ལས་སྔགས་བརྗོད་དེ་མེ་ཏོག་ཐབ་ཏུ་དོར། དག་ཅིང་དྲི་མེད་ སོགས་ཆུ་བཞི།  རྒྱལ་བ་
[#DATA APPARENTLY INCOMPLETE HERE]

[013A]༄༅། །པར་གྱུར། སྔར་བཞིན་བསྐོར་བ་གསུམ་བྱེད་དགོས། ཨོཾ་ཨགྣེ་ཡེ་སོགས་རྫས་ལྷག་ཁྱད་པར་གྱི་རྫས་པར་མཐར་ཆགས་སུ་གཏོང། འཇིག་རྟེན་དབང་ཕྱུག་མས་བསྟོད། མེ་ལྷའི་རྒྱལ་པོ་
སོགས་འདོད་གསོལ། མེ་འབར་བའི་རྣམ་པར་གྱུར།  འོ་ཐུག་དཀྱུས་ལྟར་སྒྲུབ་ཅིང།  རྟེན་ལ་འབུལ་རྒྱུའི་ཕུད་བླང། ལྷག་མ་ཚོགས་ཡོངས་ལ་རྒྱུད། དེ་བཞིན་གཤེགས་པས་ ནས་  སཱ་ཧཱ།  ཞེས་བརྗོད་ཅིང་འོ་ཐུག་བཞེས་
དམིགས་བརྩེ་མ་གསུང་བཞིན་ཆས་འཇུག་གྲོལ། སླར་ཚོགས་ནས། སྤྱན་དབྱེ་ནས་མཇུག་གི་བར་ངོས་ཀྱི་བཀོད་པའི་འདོན་བསྒྲིགས་ལྟར་ལ་ཆོས་སྐྱོང་བསྒོ་བ་མགོན་ཆོས་རྣམ་གསུམ་སོགས་གསེར་ཞུན་མ་ལྟར་དང་རྣམ་སྲས་གཏོར་ཆོག་གཞུང་བཞིན་
དབྱངས་རེ་རེ་མ་མཐའ་བྱས་ནས་ཕྱོགས་གཏོར་དང་མཁའ་འགྲོ་སྤྱི་གཏོར་བཏང་ནས། སྦྱིན་བདག་བསྒོ་བ་སོགས་དཀྱུས་ལྟར་རོ། །དེ་ནས་གྲོལ་ཆུང་བྱས་ཏེ་སླར་ཚོགས་རྒྱུན་གྱི་གྲྭ་ཇའི་ཞལ་འདོན་གསུང་ནས་གྲོལ་ལོ། །   ༈   
བླ་མཆོད་ཚོགས་གཏོང་བར། ཁྱད་པར་སེམས་བསྐྱེད་ཀྱི་རྗེས། སྐད་ཅིག་དཀྲོང་བསྐྱེད། ནང་མཆོད་དང་མཆོད་པ་ཆུ་བཞི་འདོད་ཡོན་ལྔ་དང་བཅས་བྱིན་གྱིས་རླབས། ངོ་བོ་ཡེ་ཤེས་སོགས་གཞུང་ལྟར་དང། ཕུན་ཚོགས་བདེ་ལེགས་ཚར་
གསུམ། དེ་མན་དཀྱུས་ལྟར།  སྦྱངས་རྟོགས་འབར་བའི་བདུད་རྩིའི་རྒྱ་མཚོས་མཆོད།  །ཞེས་འཚམས་བཞག་ནས། ནང་མཆོད་བྱིན་རླབས། ཚོགས་ཞུ་འབུལ་དང་བཅས་ཚོགས་འབུལ། ཚོགས་ཕུད་བླ་མ་ལ་འབུལ་བར། མཆོད་

[013B] ཚོགས་རྫས་དང། མ་དཱ་ན་བཏེགས་ཏེ། དུས་གསུམ་བདེ་གཤེགས་སོགས་དབྱངས་དང་བཅས་འབུལ། བླ་མས་རྩེ་གསུམ་གྱི་ཕྱག་རྒྱས་རེག་ཏེ།  འགོ་མཇུག་བར་གསུམ་ལ་དྲུག་ཅུ་བ་རེ་བསྔོ། ཨོཾ་རྡོ་རྗེ་གསུམ་དབྱངས་དང་བཅས་གསུང།  དེ་ཚོགས་
མང་ལ་ཚོགས་རྫས་བཀྲམ། ཐམས་ཅད་ཀྱིས་ཚོགས་ལ་རོལ་ཏེ། ལྷག་མ་བསྡུས་ལ་སྤོས་བཙུགས། ནང་མཆོད་བྱིན་རླབས་བྱས་ནས་ལྷག་གཏོར་བཏང། ཀུན་འགྲུབ་ཤོག་རྗེས་སུ། ཡིད་འོང་ལང་ཚོ་མན་དཀྱུས་ལྟར་རོ།། །།    ༈   
བདུན་སྔ་དྲོར་འཇིགས་བྱེད་ཀྱི་ཚོགས་མཆོད་ཀྱང་སྔ་མ་དང་འདྲ། ཞི་བའི་སྦྱིན་སྲེག་ལ་ཐབ་དང་རྫས་སོགས་དཀར་པོ་ལས་ཁ་བསྒྱུར་མི་དགོས། མར་ཁུས་སྦྲང་རྩི་སྙུག་པ་སོགས་བྱེད། འདོན་ཆ་ཕྱག་ལེན་རྒྱས་པའི་སྐབས་བཤད་པ་དང་འདྲ་ཞིང་
གཞུང་དུ་གསལ་བ་ལྟར་བྱིན་འཇུག་གི་དབྱེ་བ་ཕྱེད་དགོས་སོ། །སྤེལ་ཚིག་ལ། བདག་ཅག་དཔོན་སློབ་སོགས་སྤྱི་འགྲོ་ལྟར་དང། ཁྱད་པར་དུ་བཤད་སྒྲུབ་འཁོར་ལོ་གསུམ་གྱི་བྱ་བ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་
རུ་སཱ་ཧཱ། ཞེས་སྦྱོར། གཞན་རྣམས་རྒྱས་པའི་སྦྱིན་སྲེག་གི་སྐབས་སུ་བཤད་པ་བཞིན་ནོ། །དེ་ལྟར་སྦྱིན་སྲེག་གྲུབ་ནས། སླར་གྲྭ་ཇ་ཚོགས་པ་དང་རྒྱུན་གྱི་ཞལ་འདོན་རྣམས་གསུང་ཚར་བསྟུན། གཏང་རག་གི་མཆོད་པ་རྒྱས་པར་དབྱངས་
བཅས་གཏོང། ནང་མཆོད། བསྟོད་པའི་མཇུག་ཏུ། བླ་མཆོད་ཚོགས་ཞིང་ཉེར་བསྡུ། སྨོན་ལམ་དེ་ལྟར་ཁྲོ་བོ། བླ་སྨོན། འདི་ལྟར་བགྱིས་པའི་ཤླཽ་ཀ་གཉིས། ཡིག་བརྒྱ་ལན་གསུམ། བཟོད་གསོལ། ཉེར་བསྡུ། རྡུལ་ཚོན་

[014A]༄༅། །གཤེགས་གསོལ། ཤིས་བརྗོད་ཀྱི་མཐའ་བརྒྱན་པར་བྱས་ནས་གྲོལ་ལོ།།    ༈   
པར་བླུགས་ཏེ་སྲི་ཞུ་དང་བཅས་ཀླུ་ཁང་དུ་སྤྱན་དྲངས་དེར་ཀླུའི་དཀྱིལ་འཁོར་དང་མཆོད་གཏོར་སོགས་གསར་བ་བཤམས། ཀླུའི་ཆོ་ག་ཆབ་འདྲེན་གཞུང་ལྟར་གཏོང། རྡུལ་ཚོན་རྣམས་ཀླུ་ལ་གཏད། བུམ་པའི་ནང་ཆུ་བཀང་སྟེ་ཕྱིར་འོང་ནས། འདུ་ཁང་
ནང་ཆག་ཆག་སོགས་ལེགས་པར་བཏབ། སྨོན་ལམ་སྤྱི་དང་བསྟན་པ་རྒྱས་པའི་སྨོན་ལམ་བཀྲ་ཤིས་ཀྱི་ཆར་དབབ་པར་བྱའོ། །ཞར་བྱུང་དུས་བཟང་སྐབས་སུ། མཆོད་གཏོར་སོགས་སྒྲུབ་མཆོད་ཀྱི་སྐབས་ལྟར་དང། བླ་མཆོད་གསུང་
མི་དགོས། རྒྱུན་ལྡན་གྱི་ཚོགས་ལྟར་ཚོགས། ལྟུང་བཤགས། སྐྱབས་འགྲོ། དགའ་ལྡན་ལྷ་བརྒྱ་མ། དཔལ་ལྡན་ས་གསུམ་མ། གནས་བཅུའི་བསྟོད་པ། གཞི་བདག་གཏོར་མ། བླ་བརྒྱུད་ནས་བཟུང། བདག་འཇུག་རྫོགས་ཀྱི་
བར་སྒྲུབ་མཆོད་ལྟར་དང་རྒྱུན་ལྡན་ཞལ་འདོན་བཅས་གསུང་ནས་གྲོལ་ལོ། །དེ་ལྟར་སྒྲུབ་མཆོད། རབ་གནས། དུས་བཟང་བཅས་ཀྱི་འདོན་བསྒྲིགས་ཇ་འཚམས་རག་རིམ་བཅས་ཚོགས་འདུས་ལྷན་རྒྱས་ཀྱིས་བསྒྲིགས་པའི་ཐོ་
ཆུང་གཞིར་བཟུང་ནས་གནོན་འཕྲི་ཅུང་ཟད་བགྱིས་ཏེ་བསྒྲིགས་པ་པོ་ཆོས་མེད་ཆོས་ཀྱི་རྡོ་རྗེས་སུག་ལས་སུ་བགྱིས་པ་ཛ་ཡནྟུ།། །།།



