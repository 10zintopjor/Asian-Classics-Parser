༄༅། །འཇིགས་བྱེད་བཅུ་གསུམ་མའི་དཀྱིལ་འཁོར་གྱི་ཐིག་རྩ་མན་ངག་ལུགས་སོགས་ཐིག་རྩ་རྣམས་ཕྱོགས་གཅིག་ཏུ་བསྒྲིགས་པ་བཞུགས་སོ། །

[001] །ན་མོ་གུ་རུ་བཛྲ་བཧཻ་ར་ཝའ་ཡ། བླ་མ་འཇམ་དཔལ་ཞི་ཁྲོ་ལ། །སྒོ་གསུམ་དྭང་བས་བཏུད་ནས་ནི། །འཇིགས་མདད་བཅུ་གསུམ་དཀྱིལ་འཁོར་ཐིག་གདབ་ཚུལ་མན་ངག་གྶལ་
བར་བྱ། །ཐོག་མར་དབུས་ཀྱི་ལྟེ་བ་ནས། །ཇི་ལྟར་རིགས་པའི་ཟླུམ་ཐིག་བསྐོར། །དེ་སྟེང་ཤར་ནུབ་ཚངས་ཐིག་གདབ། །ཚངས་དང་ཟླུམ་ཐིག་འཕྲད་མཚམས་ནས། །ནས་ཙམ་ལྷག་པའི་ཟླུམ་ཐིག་གཉིས། །ཤར་
ནུབ་གཉིས་སུ་རིམ་བཞིན་བསྐོར། །དེ་གཉིས་འཕྲད་མཚམས་བྱ་རྗེས་སུ། །ལྷོ་བྱང་ཚངས་ཐིག་དྲང་བོར་གདབ། །སྔར་བཞིན་ལྷོ་བྱང་ཟླུམ་ཐིག་བསྐོར། །ཟླམ་ཐིག་བཞི་བོ་འཕྲད་མཚམས་ཀྱི། །ཉ་ཡི་མགོ་དང་མཇུག་མའི་
མཐར། །མེ་རླུང་བདེན་དབང་ཟུར་ཐིག་གདབ། །ཕྱོགས་བཞིའི་ཟླུམ་ཐིག་ཟུར་ཐིག་དང། །འཕྲད་པའི་མཚམས་སུ་ཤར་ལྷོ་དང། །ནུབ་བྱང་རྩ་ཐིག་གྲུ་བཞིར་གདབ། །དེ་ནང་དུ་ཡང་ཚངས་ཐིག་ནས། །ཚངས་ཐིག་བར་དུ་གྲུ་

[002A]༄༅། །བཞིར་གདབ། །དེ་འཇལ་ཚད་ཀྱིས་ཟུར་ཐིག་ཕྱིར། །བྱ་རྗེས་བཙལ་པར་མདའ་ཡབ་ཐིག་རྩ་ཐིག་མངའ་ཐིག་བར་ཕྱེད་བཤགས། །ཕྱི་མ་ཕྱེད་བཤགས་ཕྱེང་བཤགས། །ནང་མ་དབུས་དོར་
མཐའ་གཉིས་གདབ། །རྩ་ཐིག་བརྒྱད་ཆ་སྒོ་ཚད་དང། །སྒོ་ཚད་སྒོ་ཚད་དང། །སྒོ་ཚང་བཞི་ཆ་ཆ་ཆུང་སྟེ། །རྩ་བའི་ཕྱི་རོལ་གཅིག་དང་གཉིས། །གཅིག་གཉིས་གཅིག་དང་གཅིག་གི་མཐར། །ཐིག་དྲུག་ཟུར་ནས་ངོས་འབྱུང་སྟེ། །རྩིག་པ་འདོད་སྣམ་
ཕ་གུ་དང། །གསེར་སྣམ་ཤར་བུ་མདའ་ཡབ་ཡིན། །སྔར་གྱི་གྲུ་བཞི་ནང་མ་དང། །ཟུར་ཐིག་འཕྲད་པའི་བྱ་རྗེས་སྟེང། །ཚངས་ཐིག་གཡས་གཡོན་ཐིག་རིང་རེ། །ཤར་ནུབ་ལྷོ་བྱང་གཉིས་སུ་གདག་གཡས་གཡོན་
གཉིས་ཀ་ཕྱེད་མར་བཤགས། །ནང་མ་ཕྱེད་བཤགས་ཕྱི་ཕྱེད་བཤགས། །ཕྱི་མ་ཆ་ཆུང་བཞི་རུ་བགོ་དེ་ཡང་ཚངས་ཐིག་གཡས་གཡོན་དུ། །ཆ་ཆུང་གཉིས་གཉིས་གཞན་རེ་རེ། །བསྡོམས་པའི་ཐིག་ནི་

[002B] །རྩིག་པའི་མཐའ་ནས་དྲུག་དང་གཉིས། །གཉིས་དང་གཉིས་ནས་གསུམ་ཕྱིས་པས། །སྒོ་ཁྱུད་སྒོ་འགྲམ་སྒོ་ལོགས་དང། །སྒོ་གདོང་རྩིག་རྒྱུན་ཚེགས་མེད་འགྲུབ། །ཁྲོ་ཁང་སྒོ་ཁང་འདོད་སྣམ་དང། །ཀ་
རྒྱན་ཀ་བ་མུན་སྣམ་གྱི། །ཐིག་རོ་རྣམས་ཀྱང་རིམ་བཞིན་དབྱི། །རྟ་བབས་མདའ་ཡབ་ཐིག་གི་ཕྱིར། །སྒོ་ཚད་གསུམ་ཚད་ཆ་ཆུང་བཞིར། །བགོས་པས་ཐིག་ནི་བཅུ་གཉིས་ཏེ། །ཆ་ཆུང་གཉིས་པ་གསུམ་པ་དང། །བཞི་པའི་
ཡས་གཡོན་ཆ་རེ་སྤར། །ཆ་ཆུང་དྲུག་པ་བདུན་པ་དང། །བརྒྱད་པའི་གུང་བཤགས་ཐིག་རེ་གདབ། །དྲུག་པའི་ཕྱེད་ནི་ལྔ་པ་ལ། །བསྣན་པ་མུན་སྣམ་འོག་མའི་དཔངས། །དྲུག་པའི་ཕྱེད་དང་བདུན་པའི་ཕྱེད། །བསྲེས་པ་ཝ་
རཎྜ་ཡི་དཔངས། །བདུན་པའི་ཕྱེད་ནི་བརྒྱད་པ་ལ། །བསྣན་པ་མུན་སྣམ་གང་མའི་དཔངས། །དེ་ཕྱིར་སྣམ་བུ་ལྔ་པ་དང། །བདུན་པའི་དཔངས་སུ་ཕྱེད་གཉིས་རེ། །གཞན་དགུ་ཆ་ཆུང་རེ་རེ་སྟེ། །གཉིས་མཉམ་དགུ་མཉམ་སྣམ་བུ་ཡིན། །གཡས་
གཡོན་སྣམ་བུའི་སྲིང་ཀྱི་ཚད། །ཚངས་ནས་ཆ་ཆུང་ཕྱེད་དྲུག་མཐར། །གསེར་སྣམ་ཆ་ཆུང་ཕྱེད་དང་གསུམ། །ཚངས་ནས་ཆ་ཆུང་དྲུག་གི་མཐར། །ཤར་བུ་དང་ནི་རིན་པོ་ཆེ། །གཉིས་ཀ་ཆ་ཆུང་གསུམ་གསུམ་མཉམ། །ཚངས་ནས་ཆ་ཆུང་བཞི་
ཡི་མཐར། །རྟ་རྨིག་ཆ་ཆུང་ལྔ་པ་ཡིན། །ཚངས་ནས་དེ་དང་འདྲ་བ་ལ། །ཕྱེ་ནས་ཆ་ཆུང་གཉིས་བསྐུམས་ཏེ། །ཀ་བའི་ཞེང་ལ་ཆ་ཆུང་གཅིག་མུན་སྣམ་འོག་ལ་ཆ་ཆུང་གཉིས། །སྟེང་རྩེར་ཆ་ཆུང་ཕྱེད་དང་གསུམ། །ཚངས་ནས་ཆ་ཆུང་གསུམ་

[003A]༄༅། །གྱི་མཐར། །ཝ་ར་ཎ་ནི་ཆ་ཆུང་ལྔ། །ཚངས་ནས་དེ་དང་འདྲ་བ་ལ། །ཕྱི་ནས་ཆ་ཆུང་གཉིས་བསྐུམས་ཏེ། །ཀ་པ་མུན་འོག་སྔར་བཞིན་ལ། །སྟེང་རྩེ་ཕན་ཚུན་སྤྲད་པར་བྱ། །དེ་སྟེང་ཆ་ཆུང་བདུན་པ་གསུམ། །ཤར་བུ་
རིན་ཆེན་རྟ་རྨིག་སྟེ། །དེ་སྟེང་ཆ་ཆུང་ལྔ་པ་ནི། །མངའ་ཡབ་སྣམ་བུ་བཅུ་གཅིག་པའོ། །དེའི་ཕྱིར་ཆ་ཆུང་བཞི་དང་གཉིས། །གཉིས་དང་བཞི་དང་བཞི་ཡི་མཐར། །ཟླུམ་ཐིག་ལྔ་སྟེ་ལྟེ་བ་འདབ། །རྡོ་རྭ་མེའི་དུར་ཁྲོད་ཡིན། །བཅུ་གཅིག་སྣམ་བུའི་
ཕྱི་ངོས་ཀྱི། །ཚངས་པའི་རྩ་རྩེའི་གཡས་གཡོན་དུ། །ཆ་ཆུང་གཅིག་དང་ཕྱེད་དོར་བར། །ཐིག་གདབ་བརྩེ་སྦྲེལ་དབུས་རྭའི་ཐིག་ཚངས་དང་མངའ་ཐིག་འཕྲད་ལས་ཕྱིར། །ཆ་ཆུང་བཞི་དང་བཞི་གསུམ་སར། །གཡོན་བཟུང་གཡས་པ་གསེར་སྣམ་
ཕྱིར༑ ༑བཙུགས་ཏེ་གཡས་གཡོན་ཕྱི་རྭ་བསྐོར། །གཡས་པ་ཀ་བའི་ནང་རྩེར་བཙུགས། །གཡོན་པ་སྣམ་བུ་བཞི་བའི་དབུས། །བཟུང་ནས་ནང་རྭ་གཡས་གཡོན་གཉིས། །ཕན་ཚུན་ལྡོག་སྟེ་བསྐོར་བར་བྱ། །རྩ་ཐིག་ནས་ནི་ཆ་ཆུང་གཅིག་ནང་དུ་དོར་བར་ཟླུམ་
པོའི་ཐིག་དེ་ནས་ནང་དུ་ཆ་ཆུང་གཅིག་དོར་བར་སླར་ཡང་ཟླུམ་པོའི་ཐིག་ལྟེ་བ་ནས་ན་ཕྱོགས་བཞི་རུ། །ཚངྶྣས་ཆ་ཕྲན་པར་ཚངས་ཐིག་ངོས་སུ་བྱིན་པའི་སར། ཐིག་སྟེང་ནས་ཆ་ཆེན་གཅིག་ཆ་ཆུང་གཅིག་གི་གསུམ་ཆ་རེ། །དོར་བར་ཟླུམ་པོ་
ལ་རེག་ཐིག་གཅིག་དང་དེ་ཡི་ཕྱི་ངོས་སུ། །ཆ་ཆུང་རེ་རེ་དོར་བར་ན། །ཐིག་གཅིག་སྔ་མ་བཞིན་དུ་ནི། །གདབ་བོ་ལེའུ་ཆེ་དགུ་ཡི་ཐིག་བགོ་ཚེ་ཐིག་སྟེང་ནས་ལྟ་དང། །གྲུ་བཞི་མཉམ་པ་མན་ངག་ཡིན། །ཚད་ཚེ་དཀར་ཁ་འཁྱོག་མེད་དང་

[003B] །འདེབས་ཚེ་ལྷག་བཅས་ཐིག་ཇེ་དྲག་ཇེ་དྲག་གདབ་པ་མན་ངག་ཡིན། །སྐོར་ཚེ་དཀྱིལ་ནས་འཆུག་མེད་དང། །ཐང་ཤ་གཙང་བ་མན་ངག་ཡིན། །དེ་ལྟར་མན་ངག་བདུད་རྩིའི་རྒྱུན། །རྷརྨ་བྷ་དྲའི་ཁ་ལས་སྐྱུགས། །གུས་པས་རོ་
ཞིམ་མྱོང་རྣམས་ཀྱི། །བློ་གྲོས་ལུས་སྟོབས་རྒྱས་གྱུར་ཅིག་ཤུ་བྷཾ།། ་བདེ་མཆོག་དྲིལ་བུ་ལྷ་ལྔའི་དཀྱིལ་འཁོར་འཕྲུལ་ཐིག་བཞུགས། ་ །ན་མཤྲཱི་ཧེ་རུ་ཀཱ་ལ། བླ་མ་འཁོར་ལོ་སྡོམ་པ་ལ། །སྒོ་གསུམ་དྭང་བས་བཏུད་ནས་ནི། །བདེ་མཆོག་ལྷ་ལྔའི་དྐྱིལ་
འཁོར་ཐིག་གདབ་ཚུལ་མན་ངག་གསལ་བར་བྱ། །ཐོག་མར་དབུས་ཀྱི་ལྟེ་བ་ནས། །ཕན་ཚུན་ལྡོག་སྟེ་བསྐོར་བར་བྱ། །དབུས་ནས་ཆ་ཆུང་བཞི་དང་གཅིག་བརྒྱད་དང་གཅིག་མཐར་ཟླུམ་ཐིག་བཞི། །པདྨའི་ལྟེ་བ་གེ་སེར་དང། །འདབ་མ་མུ་ཁྱུད་ཕྱི་ཐིག་
ཡིན། །འདབ་མའི་ཐོག་སྟེང་ཚངས་ནས་ཚངས། །ཟུར་ནས་ཟུར་བར་གྲུ་བཞིར་བཅད། །འཕྲད་མཚམས་གཡས་གཡོན་སྣོལ་ཐིག་གདབ། །འདབ་མའི་རྩེ་བརྒྱད་ཟླུམ་སྐོར་བྱ། །བགོ་ཚེ་་རྒྱས་གྱུར་ཅིག་ཤུ་བྷཾ།། ་།གསང་འདུས་མི་བསྐྱོད་པའི་
དཀྱིལ་འཁོར་འཕྲུལ་ཐིག་བཞུགས། ་ན་མོ་གུ་རུ་གུ་ཧྱ་ས་མཱ་ཛཱ་ཡ། བླ་མ་མི་བསྐྱོད་རྡོ་རྗེ་ལ། །སྒོ་གསུམ་དང་བས་བཏུད་ནས་ནི། །གསང་འདུས་འཕགས་ལུགས་དཀྱིལ་འཁོར་ཐིག་གདབ་ཚུལ་མན་ངག་གསལ་བར་བྱ། །ཐོག་མར་དབུས་
ཀྱི་ལྟེ་བ་ནས། །རྩིག་པའི་མཐའ་ནས་དྲུག་དང་གཉིས། །བཞི་དང་གསུམ་ཕྱིས་སྒོ་ཁྱུད་དང། །སྒོ་འགྲམ་སྒོ་ལོགས་རྩིག་རྒྱུན་འགྲུབ། །ཁྲོ་ཁང་སྒོ་ཁང་འདོད་རྣམ་དང། །ཀ་བའི་ནང་གི་ཐིག་རོ་དབྱི། །རྟ་བབས་མངའ་ཡབ་ཐིག་གི་ཕྱིར།།
[004A]༄༅། །དེའི་ཕྱིར་ཆ་ཆུང་བཞི་དང་གཉིས། །གཉིས་དང་བཞི་མཐར་ཟླུམ་ཐིག་རེ། །བསྐོར་བ་པདྨའི་ལྟེ་བ་དང། །འདབ་མ་རྡོ་ར་མེ་རི་ཡིན། །བཅུ་གཅིག་སྣམ་བུའི་ཕྱི་ངོས་ཀྱི། །བཙུགས་ཏེ་ཕྱི་རྭ་གཡས་གཡོན་བསྐོར། །
གཡས་པ་རྩིག་པའི་ནང་རྩེར་བཙུགས། །གཡོན་པ་སྣམ་བུ་བཞི་པའི་དབུས། །ཕན་ཚུན་ལྡོག་སྟེ་བསྐོར་བར་བྱ། །ཚངས་ལས་ཆ་ཆུང་བརྒྱད་མཐར་དང། །བདུན་པའི་མཐའ་རུ་ཟླུམ་པའི་ཐིག་དེ་ནས་ཡང་དག་དྲངས་ནས་ནི། །
ཕྱོགས་གཞན་ཐིག་གི་མཚམས་སོང་བའི། །ཐིག་གཉིས་རིམ་བཞིན་ཚངས་པའི་ཕྱིར། །ཆ་ཆུང་གཉིས་གསུམ་དོར་བར་རོ། །ཕྱི་ཟླུམ་ཐིག་ལས་ཕྱི་ངོས་སུ། །ཆ་ཆུང་དོར་བར་ཟླུམ་པོའི་ཐིག་དེ་ནས་ཆ་ཆུང་གསུམ་དོར་
བར༑ ༑ཟུར་ཐིག་བར་དུ་གནས་པའི་ཐིག་ཀུན་ཏུ་སོན་པའི་ཚངས་ཐིག་དང། །རིའུ་མིག་སྣམ་བའི་རི་ཁ་དབྱི། །བགོ་ཚེ་ཐིག་སྟེང་ནས་ལྟ་དང། །བློ་གྲོས་ལུས་སྟོབས་རྒྱས་གྱུར་ཅིག་ཤུ་བྷཾ།། ་།ཀུན་རིག་གི་ཐིག་རྩ་
བཞུགས་་བླ་མ་ལྷ་ལ་གུས་བཏུད་ནས། །ཀུན་རིག་དཀྱིལ་འཁོར་ཕྱི་མ་ནི། །རྡོར་མེ་རིའི་ཕྱི་ནང་གི། །དུར་ཁྲོད་འཁོར་ཡུག་བརྗེ་བ་ལས།  འདིས་ཡོད་མེད་བརྗེ་བ་ཙམ་སྟོན་གྱི་ཞེང་ཚད་འདྲ་བ་མིན་ནོ།།  །རྡོ་རྗེ་འཇིགས་བྱེད་ཇི་བཞིན་ལ། །ནང་མ་ཕྱི་མའི་རྩ་ཐིག་ནས། །ནང་དུ་སྒོ་
ཚད་རེ་དོར་ནས། །མངའ་ཐིག་རྩ་ཐིག་འདེབས་པ་སོགས། །དཀྱིལ་འཁོར་སྤྱི་དང་འདྲ་བ་ལ། །སྒོ་ཡི་དབྱེ་ཚུལ་ཕྱི་ནས་དྲུག་གཉིས་གཉིས་གསུམ་གསུམ་ཕྱིས་པས་འགྲུབ། །ནང་ཐིག་ནང་མའི་རྩ་ཐིག་ནས། །ཆ་ཆུང་གཅིག་

[004B]ནང་དུ་དོར་ནས་ཟླུམ་ཐིག་ལྔ། །དབུས་ནས་ཕྱོགས་བཞིར་ཕྱེད་གསུམ་གཅིག་སོང་བར་ཟླུམ་ནང་ལ་རེག་ཐིག་བརྒྱད་གདབ་རེ་མིག་དགུ་འབྱུང་སྟེ། །འཁོར་ལོའི་རྩེ་བས་ནི་བཅུ་དྲུག་བྱ། །ཞེས་པ་དྷརྨ་
བྷ་དྲས་བྲིས།། ་།ན་མོ་བཛྲ་བཧཻ་ར་ཝཱ་ཡ། བླ་མ་ལྷ་ལ་ཕྱག་བྱས་ཏེ། །ལྕགས་མཁར་ཐིག་གི་གདབ་ཚུལ་བྲི། །བྱ་རྗེས་བཙལ་ནས་བཏབ་པ་ཡི། །ཚངས་ཟུར་འཕྲད་པའི་ལྟེ་བ་ནས། །སོར་གྲངས་བཞི་བརྒྱད་བྕུ་
གཉིས་དང། །བཅུ་དྲུག་སོ་གཉིས་སོ་བཞི་དང། །སོ་བརྒྱང་སོང་མཐར་ཟླུམ་སྐོར་བདུན། །གསུམ་བརྒྱད་བཅུ་གཉིས་བཅུ་དྲུག་རྩིབས། །ཆོས་འབྱུང་རྡོ་རྭ་མེ་རི་སྟེ། །དང་པོ་ལྔ་པ་དྲུག་པ་དང། །བདུན་པའི་གནས་སུ་ཆོས་འབྱུང་
ནི༑ ༑གྲུ་གསུམ་རྩེ་མོ་ལྷོར་བསྟན་བྱ། །གཉིས་པའི་དབང་ལྷོ་རླུང་ཤར་སྲིན། །བྱང་མེ་ནུབ་དབང་བརྒྱད་དུ་བཏབ། །གསུམ་པའི་ཚངས་ནས་དབུས་ཚད་ཀྱིས། །བྱ་རྗེས་བཙལ་ནས་ཆོས་འབྱུང་བཞི། །བཞི་པའི་ཚངས་ཟུར་བར་བགོས་
ནས༑ ༑རང་ནས་དྲུག་བར་བཅུ་དྲུག་བཏབ། །ལྷོ་ཕྱོགས་བདུན་བ་བཞི་པའི་བར། །བསྐོར་ནས་ཆོས་རྒྱལ་ཆོས་འབྱུང་བྱ། །འདི་ཡི་རྩེ་མོ་སྟོན་ཕྱོགས་སོགས། །མཐོང་བརྒྱུད་ཕྱག་ལེན་བཞིན་དུའོ། །འདི་ནི་དྷརྨ་བྷ་དྲས་བྲིས། །དགེ་
བས་འདུད་ལས་རྒྱལ་གྱུར་ཅིག། ་ན་མོ་བྷཊྚ་ཝཱ་གིནྡྲ་བཛྲཱ་ཡ། །བླ་མ་ལྷ་ལ་གུས་བཏུད་ནས། །གཤེད་སྐོར་ལས་བཞིའི་ཐབ་ཐིག་བཤད། །ཐོག་མར་བྱ་རྗེས་མན་ངག་ལྟར། །བཙལ་ནས་ཚངས་ཟུར་ཀུན་ལ་གདབ། །

[005A]༄༅། །ཞི་བར་དབུས་ནས་སོར་བཅུ་གཉིས། །བཞི་དང་བཞི་མཐར་ཟླུམ་ཐིག་གསུམ། །གཉིས་བསྣན་དབུས་ཚད་ཟུར་ཐིག་བཞིར། །རྗེས་བཙལ་ཐབ་སྟེགས་གྲུ་བཞིར་གདབ། །དབུས་ནས་སོར་གྲངས་
བཞི་བརྒྱད་མཐར། །ཟླུམ་ཐིག་པདྨའི་ལྟེ་འདབ་སྟེ། །ཚངས་དང་ཟུར་ཐིག་བར་བགོས་ནས། །ཚངས་ནས་ཚངས་དང་ཟུར་ནས་ཟུར། །གྲུ་བཞི་གྲུ་བཞིར་བཅད་པ་ན། །པད་འདབ་བརྒྱད་འབྱུང་ཀུན་ལ་འགྲེ།། ་།རྒྱས་པར་
དབུས་ནས་ཕྱོགས་བཞི་རུ། །སོར་གྲངས་ཉེར་བཞི་བརྒྱད་བརྒྱད་སར། །དབུས་ཚད་ཟུར་ཐིག་བཞི་པོ་ལ། །རྗེས་བཙལ་གྲུ་བཞི་གསུམ་རིམ་གདབ། །ཕྱི་མར་བཞི་བསྣན་དབུས་ཚད་ཀྱིས། །ཟུར་བཞིར་རྗེས་བཙལ་སྟེགས་
བུ་བྱ༑ ༑དབུས་ནས་སོར་གྲངས་དྲུག་དང་གསུམ། །བཅུ་གཉིས་གསུམ་མཐར་ཟླུམ་ཐིག་བཞི། །འཁོར་ལོའི་ལྟེ་བ་མུ་ཁྱུད་རྩིབས། །མུ་ཁྱུད་ཡིན་ཏེ་རྩིབས་ཀྱི་སའི། །ཚངས་ཟུར་བར་བགོ་ཟུང་རེ་རྩིབས། །ཕྱི་ནང་ཟླུམ་
པོའང་ཕྱེད་དུ་བགོས། །གསུམ་ཆའི་མཐའ་ནས་ཕྱི་ནང་གི། །ཟླུམ་པོའི་བཞི་ཆའི་བར་འགྲོའོ།། ་།དབང་ལ་དབུས་ནས་ཤར་ཕྱོགས་སུ། །སོར་གྲངས་ཉེར་བཞི་བརྒྱད་བརྒྱད་སར། །དབུས་ཚད་མེད་བང་ཟུར་ཐིག་ལ།།
བྱ་རྗེས་བཙལ་ལ་ཐིག་གསུམ་གདབ། །དབུས་ནས་སོར་དྲུགྒྙིས་གཉིས་སར། །ཐིག་སྐུད་བཟུང་ནས་ཕྱོགས་གསུམ་བསྐོར། །ནུབ་མཐར་བཞི་བསྣན་དབུས་ཚད་ཀྱིས། །རྗེས་བཙལ་སྟེགས་བུ་ངག་ལས་ཤེས། །དྦུས་

[005B] །ཟླུམ་ཐིག་པདྨའི་ལྟེ་འདབ་མཉམ།། ་།དྲག་བོར་དབུས་ནས་ལྷོ་བྱང་དུ། །སོར་གྲངས་བཅུ་གཉིས་དྲུག་དྲུག་སར། །ཐིག་རྟགས་རེ་བྱ་ཁོའི་རྟགས་ནས། །གཡས་གཡོན་རྗེས་བཙལ་དབུས་
ལེན་འཇལ། །བྱང་གི་རྟགས་དང་བྱ་རྗེས་རྣམས། །སྤྲད་ནས་གྲུ་གསུམ་གསུམ་རིམ་གདབ། །བྱང་མཐར་ཕྱེད་གཉིས་བསྣན་དབུས་ཚད། །རྗེས་བརྩལ་སྟེགས་བུ་གྲུ་བཞིར་གདབ། །དབུས་ནས་སོར་གྲངས་བཞི་གཉིས་མཐར། །
ཟླུམ་ཐིག་པདྨའི་ལྟེ་འདབ་ཡིན། །བཞི་གར་གྲྭ་བཞིར་ཟླ་རྡོར་དང། །པད་འཁོར་འདབ་རྩིབས་བརྒྱད་པ་སྟེ། །དབུས་དང་ཁ་ཁྱེར་རི་མོའི་ཁྱད། །ཡབ་རྗེའི་དངོས་གྲུབ་རྒྱ་མཚོར་ལྟོས། །འདི་ནི་བརྒྱུད་ལྡན་མཁས་གཞུང་དོན། །
བླ་མའི་དྲིན་ལས་བློས་རྟོགས་ཚེ། །སྐལ་མཉམ་རྣམས་ལ་བསྒྲག་པའི་ཕྱིར། །དགེ་སློང་དྷརྨ་བྷ་དྲས་བྲིས། །ཤུ་བྷ་མསྟུ་སརྦ་ཛ་ག་ཏཾ།། ་།ཡང་རྒྱས་པའི་ཐབ་ཐིག་ལུགས་གཅིག་ལ། རྒྱས་པར་བྱང་བལྟས་དབུས་
ནས་ཕྱིར། །ཁྲུ་གང་སོར་བརྒྱད་སོང་བརྒྱད་བཞི། །དབུས་ཚད་ཟུར་བཞིར་བྱ་རྗེས་བྱ། །གྲུ་བཞིར་གདབ་པ་ཐབ་མུར་ན། །ཁ་ཁྱེར་སྟེགས་ཀྱི་རྒྱ་ཚད་དོ། །ཐབ་དཔངས་ཁྲུ་གང་ཁ་ཁྱེར་ནི། །དེ་སྟེང་སོར་བརྒྱད་མཐོ་བར་བྱ། །དབུས་
ནས་སོར་བདུན་བཅུ་བཞི་དང། །གསུམ་ནས་ཟླུམ་བསྐོར་འཁོར་ལོ་ཡི། །ལྟེ་རྩིབས་མུ་ཁྱུད་ཚང་ཡིན་ནོ། །རྩིབས་ཕྱེད་ཟླུམ་སྐོར་ཚངས་ཟུར་གྱི། །གཡས་གཡོན་སོར་ལྔར་མཚན་མ་བྱ། །རྩིབས་བརྒྱད་རྩ་རྩེའི་གཡས་

[006A]༄༅། །གཡོན་གྱི། །ཕྱེད་བཅས་སོར་གཉིས་ནས་བཟུང་སྟེ། །སྐེད་ཀྱི་མཚན་སྟེང་འཁྱོག་ཐིག་དང། །མཛེས་ཕྱིར་དེ་ནང་སོར་ཕྱེད་གདབ། །འཁོར་ལོའི་ལྟེ་བར་རིན་པོ་ཆེ། །སོར་དྲུག་རྡོ་རྗེས་མཚན་
པ་དགོད། །ཁ་ཁྱེར་རིན་ཆེན་ཕྲེང་བས་བསྐོར།། སསྟཾ༑ རྒྱལ་བསྟན་ཡོངས་འདུ་རབ་རྒྱས་པའི། །འགྲོ་ཀུན་རྣམ་མཁྱེན་འབྲས་བཟང་ལ། །སྤྱོད་ཕྱིར་དགེ་འཕེལ་ཆོས་གྲྭ་ནས། །ཆོས་སྦྱིན་དལ་འགྲོའི་
རྒྱུན་འདི་སྤེལ། །སརྦ་ཛ་ག་ཏཾ།། །



﻿༄༅། །རྗེ་བླ་མས་མཛད་པའི་ཞེ་དགུ་མའི་ཟིན་བྲིས་བཞུགས་སོ། །

[001A] །ཤིན་ཏུ་ངོ་མཚར་བར་བྱེད་པའི་དུར་ཁྲོད་རྣམས་ཀྱིས་བསྐོར་བའི་གཞལ་ཡས་ཁང་གི་ནང་ལིང་ཚེ་དགུར་གྱུར་བའི་དབུས་དང་ཕྱོགས་བཞི་མཚམས་བཞི་རྣམས་སུ་ཡཾ་ལས་བྱུང་བའི་
རླུང་གི་དཀྱིལ་འཁོར་ནག་ལ་ཅུང་ཟད་དམར་བའི་མདོག་ཅན་རེ་རེའི་སྟེང་དུ། ཨ་ཡིག་དང་པོ་ལས་བྱུང་བའི་ཟླ་བའི་དཀྱིལ་འཁོར་རེ་རེ། དེའི་ཕྱི་རོལ་ཕྱོགས་བཞིའི་ལྷ་སྣམ་རྣམས་ཀྱི་སྟེང་དུ། ཡཾ་ལས་བྱུང་བའི་
རླུང་གི་དཀྱིལ་འཁོར་བརྒྱད་བརྒྱད་ཀྱི་སྟེང་དུ་ཨ་ལས་བྱུང་བའི་ཟླ་བའི་དཀྱིལ་འཁོར་བརྒྱད་བརྒྱད། དེའི་ཕྱི་རོལ་སྒོ་བཞི་དང་མཚམས་བཞིར། ཡཾ་ལས་བྱུང་བའི་རླུང་གི་དཀྱིལ་འཁོར་རེ་རེའི་སྟེང་དུ། ཨ་ལས་
བྱུང་བའི་ཟླ་བའི་དཀྱིལ་འཁོར་རེ་རེ། ཟླ་བའི་དཀྱིལ་འཁོར་རྣམས་ཀྱི་སྟེང་དུ། ཆུ་ལས་ཆུ་བུར་གྱི་ཚུལ་དུ་དབུས་སུ་དྷཱི་སེར་པོ། ནང་གི་ཤར་དུ་ཨོཾ་དཀར་པོ། ལྷོར་ཨཾ་སེར་པོ། ནུབ་ཏུ་ཛྲིཾ་དམར་པོ། བྱང་དུ་ཁཾ་ལྗང་
གུ་ཤར་ལྷོར་སཾ། ལྷོ་ནུབ་ཏུ་རཾ། ནུབ་བྱང་དུ་དྷཱི་བྱང་ཤར་དུ་ཀཾ། དེའི་ཕྱི་རོལ་ཤར་གྱི་ལྷ་སྣམ་གྱི་ཟླ་བའི་དཀྱིལ་འཁོར་རྣམས་ཀྱི་སྟེང་དུ། རིམ་པ་བཞིན། བཾ་ཁཾ་མཾ་མཾ་ཛཾ་ཝཾ་ཙཾ་ཛྙཱཾ། ལྷོའི་རྣམས་ཀྱི་

[002A]༄༅། །སྟེང་དུ། བིཾ་ཡཾ་ཡུཾ་དྷཾ་རཾ་ཧིཾ་ཧིཾ་ཛྲིཾ། ནུབ་ཀྱི་རྣམས་ཀྱི་སྟེང་དུ། བྷཾ་པཾ་རཾ་རཾ་སཾ་རཾ་སུཾ་སུཾ། བྱང་གི་རྣམས་ཀྱི་སྟེང་དུ། ཀེཾ་ཧཾ་གྷཾ་ཛྙཱཾ་སཾ་སཾ་ཨཾ་ཨཾ། དེའི་ཕྱི་རོལ་སྒོ་བཞི་དང་མཚམས་བཞིར། ཨཾ་པཾ་བཾ་
གཾ་སུཾ་ཨུཾ་ཧཱུཾ་ཨཾ། ཤར་དང་ཤར་ལྷོའི་ཡི་གེ་རྣམས་དཀར་པོ། ལྷོ་དང་ལྷོ་ནུབ་ཀྱི་ཡི་གེ་རྣམས་སེར་པོ། ནུབ་དང་ནུབ་བྱང་གི་ཡི་གེ་རྣམས་དམར་པོ། བྱང་དང་བྱང་ཤར་གྱི་ཡི་གེ་རྣམས་ལྗང་གུ་དེ་རྣམས་
ཡོངས་སུ་གྱུར་པ་ལས་དབུས་སུ་རལ་གྲི་དྷཱི་ས་མཚན་པ། ཤར་དང་ཤར་ལྷོའི་ཟླ་པའི་དཀྱིལ་འཁོར་རྣམས་ཀྱི་སྟེང་དུ། རྡོ་རྗེ་ཨོཾ་ནས་སུཾ་གྱི་བར་གྱིས་མཚན་པ། ལྷོ་དང་ལྷོ་ནུབ་རྣམས་ཀྱི་སྟེང་དུ་རིན་པོ་ཆེ་
ཨཾ་ནས་ཨུཾ་གྱི་བར་གྱིས་མཆན་པ། ནུབ་དང་ནུབ་བྱང་རྣམས་ཀྱི་སྟེང་དུ་པདྨ་ཛྲིཾ་ནས་ཧཱུཾ་གི་བར་གྱིས་མཚན་པ། བྱང་དང་བྱང་ཤར་རྣམས་ཀྱི་སྟེང་དུ། རྡོ་རྗེ་རྒྱ་གྲམ་ཁཾ་ནས་ཨཾ་གི་བར་གྱིས་མཚན་པ། དེ་
རྣམས་ལས་འོད་ཟེར་འཕྲོས་པས་བདེ་བར་གཤེགས་པ་ཐམས་ཅད་སྤྱན་དྲངས་ཏེ། ཕྱག་མཚན་རྣམས་ལ་ཐིམ། དེ་རྣམས་ཡོངས་སུ་གྱུར་པ་ལས། དབུས་སུ་འཇམ་དཔལ་གཞོན་ནུར་གྱུར་པ་སྐུ་

[002B] ནང་གི་ཤར་དུ་གཏི་མུག་རྡོ་རྗེ། ལྷོར་སེར་སྣ་རྡོ་རྗེ། ནུབ་ཏུ་འདོད་ཆགས་རྡོ་རྗེ། བྱང་དུ་ཕྲག་དོག་རྡོ་རྗེ། མཚམས་བཞིར་རིམ་པ་བཞིན། སེམས་མ་རྡོ་རྗེ་མ། རིན་ཆེན་རྡོ་རྗེ་མ། ཆོས་ཀྱི་
རྡོ་རྗེ་མ། ལས་ཀྱི་རྡོ་རྗེ་མ། དེའི་ཕྱི་རོལ་ཤར་གྱི་ལྷ་སྣམ་ཟླ་བའི་དཀྱིལ་འཁོར་རྣམས་ཀྱི་སྟེང་དུ་རྡོ་རྗེ་རྣོན་པོ། རྡོ་རྗེ་རལ་གྲི། བྱམས་པ། འཇམ་དཔལ། ཡེ་ཤེས་སྐུ། ངག་གི་དབང་ཕྱུག་ཟླ་བའི་འོད། ཡེ་ཤེས་མཚོ། ལྷོའི་རྣམས་ཀྱི་སྟེང་དུ་
རྡོ་རྗེ་སྣ་ཚོགས། རྡོ་རྗེ་གནོད་སྦྱིན། རྡོ་རྗེ་ཁུ་ཚུར། རྡོ་རྗེ་ཆོས། རྡོ་རྗེ་སྲུང་བ། རྡོ་རྗེ་རྣོན་པོ། རྡོ་རྗེ་རྒྱུ། དྲ་བའི་འོད། ནུབ་ཀྱི་རྣམས་ཀྱི་སྟེང་དུ། རྡོ་རྗེ་སྨྲ་བ། རྡོ་རྗེ་སེམས་དཔའ། རྡོ་རྗེ་རྒྱལ་པོ། རྡོ་རྗེ་ཆགས་པ། རྡོ་རྗེ་ལེགས་པ། རྡོ་རྗེ་རིན་ཆེན་
ཉི་མའི་འོད། རྡོ་རྗེ་ཉི་མ། བྱང་གི་རྣམས་ཀྱི་སྟེང་དུ། རྡོ་རྗེ་དཔལ། རྡོ་རྗེ་བཞད་པ། སྤོས་ཀྱི་གླང་པོ། ཡེ་ཤེས་ཏོག་ཐམས་ཅད་ཐབས་ཀྱིས་འགྲོ་བ། རྒྱ་མཚོའི་བློ་གྲོས། བློ་གྲོས་མི་ཟད་པ། བདུད་རྩིའི་འོད། དེའི་ཕྱི་རོལ་བཞིར། རྡོ་རྗེ་ལྕགས་
ཀྱུ། རྡོ་རྗེ་ཞགས་པ། རྡོ་རྗེ་ལྕགས་སྒྲོག་རྡོ་རྗེ་དྲིལ་བུ། མཚམས་བཞིར། རྡོ་རྗེ་གནོད་མཛེས། རྡོ་རྗེ་གཙུག་ཏོར། རྡོ་རྗེ་ཧཱུཾ་མཛད། རྡོ་རྗེ་གཞན་གྱིས་མི་ཐུབ་པ། ཤར་དང་ཤར་ལྷོའི་ལྷ་རྣམས་སྐུ་མདོག་སྔོན་པོ་གཡས་རྡོ་རྗེ། ལྷོ་དང་ལྷོ་
ནུབ་ཀྱི་ལྷ་རྣམས་སེར་པོ། གཡས་རིན་པོ་ཆེ། ནུབ་དང་ནུབ་བྱང་གི་རྣམས་དམར་པོ་གཡས་པདྨ། བྱང་དང་བྱང་ཤར་གྱི་རྣམས་ལྗང་གུ་གཡས་རྡོ་རྗེ་རྒྱ་གྲཾ། ཐམས་ཅད་ཀྱི་གཡོན་པོ་ཏི་བསྣམས་པ། ཐམས་ཅད་ཀྱང་རིན་པོ་ཆེའི་རྒྱན་

[003A]༄༅། །སྣ་ཚོགས་པས་བརྒྱན་ཅིང། དར་སྣ་ཚོགས་ཀྱིན་བཟས་ཀླུབས་པ། ཞི་བའི་ཉམས་དང་ལྡན་པ། ཐམས་ཅད་ཀྱི་ཐུགས་ཀར་ཨ་ལས་བྱུང་བའི་ཉི་མའི་དཀྱིལ་འཁོར་རེ་རེ། ཉི་མའི་དཀྱིལ་འཁོར་རྣམས་ཀྱི་འོད་
ཀྱིས་ཕྱོགས་བཅུ་ན་བཞུགས་པའི་རྣམ་སྣང་ལ་སོགས་པའི་སངས་རྒྱས་དང་རྡོ་རྗེ་རྣོན་པོ་ལ་སོགས་པའི་བྱང་ཆུབ་སེམས་དཔའ་དང། རྡོ་རྗེ་ལྕགས་ཀྱུ་ལ་སོགས་པའི་ཁྲོ་བོ་དང། སེམས་མ་རྡོ་རྗེ་ལ་སོགས་པའི་རིག་པ་རྣམས་སྤྱན་
དྲངས་ཏེ། འཇམ་དཔལ་ལ་སོགས་པའི་ལྷ་རྣམས་དང་བཅས་པ་ཉི་མའི་དཀྱིལ་འཁོར་ལ་ཞུགས་པས། དཔག་ཚད་སྟོང་ཕྲག་བརྒྱར་ཁྱབ་པའི་ཉི་མའི་དཀྱིལ་འཁོར་ཞེ་དགུར་གྱུར་པའི་དབུས་ཀྱི་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་
སྔོན་པོ། ནང་གི་ཤར་དུ་ཨོཾ། ལྷོར་ཧྲཱི་ནུབ་ཏུ་ཥྚཱི་བྱང་དུ་ཝི། ཤར་ལྷོར་ཀྲི། ལྷོ་ནུབ་ཏུ་ཏཱ། ནུབ་བྱང་དུ་ན། བྱང་ཤར་དུ་ན། དེའི་ཕྱི་རོལ་ཤར་གྱི་ལྷ་སྣམ་གྱི་ཉི་མའི་དཀྱིལ་འཁོར་རྣམས་ཀྱི་སྟེང་དུ་རིམ་པ་བཞིན། ཡཀྵི་ཡཙྪ་
ནི་རཱ་མ་ཡ། ལྷོའི་རྣམས་ཀྱི་སྟེང་དུ། ཡ་མ་རཱ་ཛ་ས་དོ་མེ་ཡ། ནུབ་ཀྱི་རྣམས་ཀྱི་སྟེང་དུ། ཡ་མེ་དོ་རུ་ཎ་ཡོ་ད་ཡ། བྱང་གི་རྣམས་ཀྱི་སྟེང་དུ། ཡ་ད་ཡོ་ན་རེ་ཡཀྵེ་ཡ། ཤར་སྒོར་ཡ། ལྷོ་སྒོར་མའན། ནུབ་སྒོར་ཏ། བྱང་སྒོར་
ཀ། ཤར་ལྷོར་ཨོཾ། ལྷོ་ནུབ་ཏུ་ཧཱུཾ། ནུབ་བྱང་དུ་ཕཊ། བྱང་ཤར་དུ་ཕཊ། ཡི་གེ་ཐམས་ཅད་ཀྱང་ཕྱོགས་མདོག་ཡི་གེ་རྣམས་ལས་འོད་ཟེར་ཁ་དོག་ལྔ་འཕྲོས་པས་རིགས་བཞིའི་ལྷ་རྣམས་སྤྱན་དྲངས་ཡིག་འབྲུ་རྣམས་ལ་ཞུག་

[003B] རྭ་ཤིན་ཏུ་གདེངས་པ་ལྟེ་བ་ལ་ཧཱུཾ་གིས་མཚན་པ། ནང་གི་ཕྱོགས་བཞིར་རིམ་པ་བཞིན། མགོ་བོ། ལག་པ། རྒྱུ་མ། རྐང་པ། མཚམས་བཞིར་ཐོད་པ། ཐོད་ཚལ་
དུར་ཁྲོད་ཀྱི་རས། སྐྱེས་བུ་གསལ་ཤིང་ལ་བཙུགས་པ། དེའི་ཕྱི་རོལ་ཤར་གྱི་ལྷ་སྣམ་གྱི་ཉི་མའི་དཀྱིལ་འཁོར་རྣམས་ཀྱི་སྟེང་དུ། གྲི་གུག་མཚོན་རྩེ་གཅིག་པ། གཏུན་ཤིང། ཆུ་གྲི། ཀ་ཎ་ཡ། ལྕགས་ཀྱུ། མ་ཧེ། བ་གླང། ལྷོའི་
རྣམས་ཀྱི་སྟེང་དུ། སྟ་རེ། མདའ། དབྱུག་པ། ཁ་ཊཱཾ་ག་འཁོར་ལོ། ཞགས་པ། ཕག་པ། བོང་བུ། ནུབ་ཀྱི་རྣམས་ཀྱི་སྟེང་དུ། རྡོ་རྗེ། ཅང་ཏེའུ། ཕུབ། གཞུ། དྲིལ་བུ། རླུང་རས། རྔ་མོ། ཁྱི། བྱང་གི་རྣམས་ཀྱི་སྟེང་དུ། སྡིགས་
མཛུག། འཕན་རྩེ་གསུམ་པ། གླང་ལྤགས། ཐོ་བ། མདུང། མེ་ཐབ། ལུག་ཝ། སྒོ་བཞིར་བྱ་རྒོད། འུག་པ། བྱ་རོག་ནེ་ཙོ། མཚམས་བཞིང། ཁྲ། བྱ་ཆེན་པོ། ཁྱིམ་བྱ། བཞད་རྣམས་རང་རང་གི་ས་བོན་གྱིས་མཚན་པ། དེ་
རྣམས་ལས་རྡོ་རྗེ་ཕྲ་མོའི་གཟུགས་སྤྲོས་པས། སངས་རྒྱས་ལ་སོགས་པ་བཞི་སྤྲོས་ཏེ། ནམ་མཁའི་ཁམས་ཐམས་ཅད་ཏིལ་གྱི་གང་བུ་བཞིན་དུ་གང་བ། ཉི་མ་ལ་གནས་པས། སེམས་ཅན་རྣམས་སྨིན་པར་བྱས་ནས་རྡོ་རྗེ་འཇིགས་བྱེད་
ཀྱི་གོ་འཕང་ཐོབ་པར་བྱས་པ་དང་ལྷན་ཅིག་ཏུ་འདུས་རྡོ་རྗེ་ལ་སོགས་པའི་ཕྱག་མཚན་རྣམས་ལ་ཐིམ། ཟླ་བ་ཉི་མ་ཕྱག་མཚན་ས་བོན་དང་བཅས་པ་རྣམས་ཡོངས་སུ་གྱུར་པ་ལས་རྡོ་རྗེ་འཇིགས་བྱེད་ལྷ་བཞི་བཅུ་ཞེ་དགུའི་དཀྱིལ་འཁོར་གྱི་

[004A]༄༅། །ལྷ་ཚོགས་སུ་གྱུར་པ་ནི། དབུས་སུ་སྣ་ཚོགས་པདྨ་དང་ཟླ་བ་ཉི་མའི་གདན་གྱི་སྟེང་དུ་འབྲས་བུ་རྡོ་རྗེ་འཛིན་པ་དཔལ་རྡོ་རྗེ་འཇིགས་བྱེད་ཆེན་པོ་ཞེས་པ་ནས། སྐུ་ལས་སྐྱེས་པའི་ཡེ་ཤེས་ཀྱི་མེ་རབ་ཏུ་འབར་བའི་དབུས་ན་
བཞུགས་པའོ། །རིམ་པ་དང་པོའི་ཤར་ལ་སོགས་པའི་ཕྱོགས་བཞི་དང་མཚམས་བཞི་རུ། རྡོ་རྗེ་མགོ་བོ། རྡོ་རྗེ་ལག་པ། རྡོ་རྗེ་རྒྱུ་མ། རྡོ་རྗེ་རྐང། རྡོ་རྗེ་ཐོད་པ་མ། རྡོ་རྗེ་ཐོད་ཚལ་མ། རྡོ་རྗེ་དུར་ཁྲོད་རས་མ། རྡོ་རྗེ་སྐྱེས་བུ་གསལ་ཤིང་ལ་བཙུགས་པ་མ་
རིམ་པ་གཉིས་པའི་ཤར་གྱི་སྣམ་བུ་ལ། ཤར་ནས་རིམ་པ་བཞིན། རྡོ་རྗེ་གྲི་གུག་མ། རྡོ་རྗེ་མཚོན་རྩེ་གཅིག་མ། རྡོ་རྗེ་གཏུན་ཤིང། རྡོ་རྗེ་ཆུ་གྲི་རྡོ་རྗེ་ཀ་ཎ་ཡ། རྡོ་རྗེ་ལྕགས་ཀྱུ། རྡོ་རྗེ་མ་ཧེ། རྡོ་རྗེ་བ་གླང། ལྷོའི་སྣམ་བུ་ལ། རྡོ་རྗེ་སྟ་རེ་
རྡོ་རྗེ་མདའ། རྡོ་རྗེ་དབྱུག་པ། རྡོ་རྗེ་ཁ་ཊཱཾ་ག་རྡོ་རྗེ་འཁོར་ལོ། རྡོ་རྗེ་ཞགས་པ། རྡོ་རྗེ་ཕག་རྡོ་རྗེ་བོང་བུ། ནུབ་ཀྱི་སྣམ་བུ་ལ། རྡོ་རྗེ་རྡོ་རྗེ། རྡོ་རྗེ་ཌཱ་མ་རུ། རྡོ་རྗེ་ཕུབ། རྡོ་རྗེ་གཞུ། རྡོ་རྗེ་དྲིལ་བུ། རྡོ་རྗེ་རླུང་རས། རྡོ་རྗེ་རྔ་མོ། རྡོ་རྗེ་ཁྱི། བྱང་གི་
སྣམ་བུ་ལ། རྡོ་རྗེ་སྡིགས་མཛུབ། རྡོ་རྗེ་འཕན་རྩེ་གསུམ་པ། རྡོ་རྗེ་གླང་ལྤགས། རྡོ་རྗེ་ཐོ་བ། རྡོ་རྗེ་མདུང། རྡོ་རྗེ་ལུག་རྡོ་རྗེ་མེ་ཐབ། རྡོ་རྗེ་ཝ། ཤར་ལ་སོགས་པའི་སྒོ་བཞིར་རིམ་པ་བཞིན། རྡོ་རྗེ་བྱ་རྒོད། རྡོ་རྗེ་འུག་པ། རྡོ་རྗེ་བྱ་རོག་རྡོ་རྗེ་ནེ་ཙོ། མཚམས་བཞིར་རིམ་པ་བཞིན། རྡོ་རྗེ་ཁྱུང། རྡོ་རྗེ་ཁྲ། རྡོ་རྗེ་རི་སྐེགས། རྡོ་རྗེ་བཞད། དེ་ཐམས་ཅད་ཀྱང་སྐུ་མདོག་ནག་པོ། ཞལ་གཅིག་པ། ཕྱག་གཉིས་པ། སྣ་ཚོགས་པདྨ་དང། ཉི་མ་དང། རོའི་གདན་ལ་

[004B] སྐྲ་ཁམ་སེར་གྱེན་དུ་བརྫེས་པ་ལ་སོགས་པ་སྡིགས་མཛུབ་དང། ཡུམ་བཞི་ལ་མཚན་མ་གྱེན་དུ་འགྲེང་བ་མ་གཏོགས་གཙོ་བོ་ལྟར་བྱའོ། །གཙོ་འཁོར་ཐམས་ཅད་ཡེ་ཤེས་
ཀྱི་མེ་འབར་བའི་དབུས་ན་བཞུགས་པའི་གཙོ་འཁོར་ཐམས་ཅད་ཀྱི་སྐྱེ་མཆེད་དང་སྐུ་གསུང་ཐུགས་བྱིན་རླབས་མངོན་རྟོགས་ལྟར་བྱ་ཞིང། གཙོ་བོ་སེམས་དཔའ་སུམ་རྩེགས་སུ་བྱའོ། །འཁོར་ཐམས་ཅད་ཀྱི་ཕྱག་གཡས་རང་གི་མིང་དང་མཐུན་
པའི་ཕྱག་མཚན་འཛིན་ཅིང། གཡོན་ཐོད་པ་ཁྲག་གིས་གང་བ་འཛིན་པའོ། །རིགས་བདག་ནི་གཙོ་བོ་ཞལ་གཅིག་ཕྱག་གཉིས་པ་རེ། བཟླས་པའི་ཚེ་ཐམས་ཅད་ཀྱི་ཐུགས་ཀར་ཉི་མའི་སྟེང་དུ་རང་གི་ས་བོན་གྱི་མཐར་སྔགས་འཕྲེང་འོད་འབར་
བས་བསྐོར་བར་བསམས་ལ་བཟླ། འཁོར་གྱི་ལྷ་རྣམས་ཀྱི་སྔགས་ནི། ཨོཾ་བཛྲ་ཤི་ར་ཧཱུཾ་ཕཊ། ཨོཾ་བཛྲ་ཧ་སྟ་ཧཱུཾ་ཕཊ། ཨོཾ་བཛྲ་ཨནྟྲ་ཧཱུཾ་ཕཊ། ཨོཾ་བཛྲ་པཱ་ད་ཧཱུཾ་ཕཊ། ཨོཾ་བཛྲ་ཀ་པཱ་ལ་ཧཱུཾ་ཕཊ། ཨོཾ་བཛྲ་ཙ་ཀ་ཤ་ཧཱུཾ་ཕཊ། ཨོཾ་བཛྲ་སྨ་ཤ་
ན་ཀ་ར་ཡྟ་པ་ར་ཧཱུཾ་ཕཊ། ཨོཾ་བཛྲ་ཤུ་ལ་བི་ན་སུ་ཏུ་ཤ་ན་ཧཱུཾ་ཕཊ། ཨོཾ་བཛྲ་རྡོ་རྗེ་མགོ་བོ། ཀཏྟ་རི་ཧཱུཾ་ལག་ཕགས། ཨོཾ་བཛྲ་བཧི་དཧི། རྒྱུ་མ་པ་ལ་ཧཱུཾ་ཕགས། རྐང་པ་ཨོཾ་བཛྲ་མུ་ཤ་ལ་ཐོད་པ། ཧཱུཾ་ཕགས། ཨོཾ་བཛྲ་ཐོད་ཚལ་ཙྪ་རི་ཧཱུཾ་ཕགས། རོ་རས་
ཨོཾ་བཛྲ་ཨེ་ རྡོ་རྗེ་རྩེ་གཅིག་པ་གསལ་ཤིང། ཀ་ན་ཡ་ཧཱུཾ་ཕགས། ཨོཾ་བཛྲ་ཨཾ་ཀུ་ ལྕགས་ཀྱུ། ཤར་དུ་གྲི་གུག། ཤ་ཧཱུཾ་ཕགས། ཨོཾ་བཛྲ་མཚོན་རྩེ་གཉིས་པ། མ་ཧེ་མ་ཧེ། ཤྲ་ཧཱུཾ་ཕགས། གཏུན་ཤིང། ཨོཾ་བཛྲ་བི་ག། ལ་ཧཱུཾ་ཕགས། ཅུ་གྲི། ཨོཾ་

[005A]༄༅། །བཛྲ་ཀུ་ཐ་ར་ཧཱུཾ་ཕཊ། ཨོཾ་བཛྲ་ཤ་ར་ཧཱུཾ་ཕཊ། ཨོཾ་བཛྲ་ད་ཎྜ་ཧཱུཾ་ཕཊ། ཨོཾ་བཛྲ་ཁ་ཊྲཱཾ་ག་ཧཱུཾ་ཕཊ། ཨོཾ་བཛྲ་ཙ་ཀྲ་ཧཱུཾ་ཕཊ། ཨོཾ་བཛྲ་པྲ་ཤ་ཧཱུཾ་ཕཊ། ཨོཾ་བཛྲ་བྷ་ར་ཧཱུཾ་ཕཊ། ཨོཾ་བཛྲ་ཁཾ་ར་ཧཱུཾ་ཕཊ། ཨོཾ་བཛྲ་བཛྲ་ཧཱུཾ་ཕཊ་
ཨོཾ་བཛྲ་ཀ་ཌཱ་མ་རུ་ཧཱུཾ་ལྷོར་དགྲ་སྟེ། ཕཊ། ཨོཾ་མཛའ། བཛྲ་ཕ་ལ་ཀ་ཧཱུཾ་དབྱུག་པ་ཕཊ། ཨོཾ་ཁ་ཏཱཾ་ག། བཛྲ་དྷ་ནུ་ཧཱུཾ་ཕཊ། འཁོར་ལོ། ཨོཾ་བཛྲ་གྷ་ཎྜ་ཧཱུཾ་ཞགས་པ། ཕཊ། ཨོཾ་བཛྲ་ཕག་ཝ་རྟ་པ་ཌ་ཡ་བོང་བུ། ཧཱུཾ་ཕཊ། ཨོཾ་ནུབ་ཏུ་རྡོ་རྗེ་
བཛྲ་ཌཱ་མ་རུ། ཨུཥྚ་ཧཱུཾ་ཕཊ། ཨོཾ་བཛྲ་ཤྭ་ན་ཧཱུཾ་ཕཊ། ཨོཾ་ཕུབ། བཛྲ་ཏ་པ་ནི་ཧཱུཾ་ཕཊ། ཨོཾ་བཛྲ་ཤྲ་པ་ཏ་གཞུ། ཀ་ན་ཧཱུཾ་ཕཊ། ཨོཾ་བཛྲ་དྲིལ་བུ། ག་ཛ་ཙ་རྨ་ཧཱུཾ་ཕཊ། ཨོཾ་བཛྲ་མུཏྒ་ར་ཧཱུཾ་རླུང་རས། ཕཊ། ཨོཾ་བཛྲ་ཀོནྟི་ཧཱུཾ་ཕཊ། ཨོཾ་བཛྲ་
ཨགྣཾ་ཀུནྟྲི་ཧཱུཾ་རྔ་མོ། ཕཊ། ཨོཾ་བཛྲ་ཁྱི། མེ་ཥ་ཧཱུཾ་ཕཊ། ཨོཾ་བཛྲ་ཤ་ན་བྱང་དུ་སྡིགས་མཛུབ་ཧཱུཾ་ཕཊ། འཕན། ཨོཾ་བཛྲ་ཌྷི་དཧྲ་ཧཱུཾ་ཕཊ། ཨོཾ་གླིང་ལྤགས། བཛྲ་ཨུ་ལུ་ཀ་ཐོ་བ། ཧཱུཾ་ཕཊ། ཨོཾ་བཛྲ་ཙ་ཀ་བ་ཌ་མདུང་ཐུང། ཧཱུཾ་ཕཊ་
མེ་ཐབ། ཨོཾ་བཛྲ་ཀུ་ཤ་ཧཱུཾ་ཕཊ། ཨོཾ་བཛྲ་མནྡྷི་ལུག། ཧཱུཾ་ཕཊ། ཨོཾ་སྦྱང་ཀི། བཛྲ་སེ་ན་ཧཱུཾ་ཕགས། ཨོཾ་བཛྲ་མཧཱ་ཤཱ་ཀུ་ནི་ཧཱུཾ་ཤར་དུ་བྱ་རྒོད། ཕགས། ཨོཾ་བཛྲ་ས་ར་ས་ཧཱུཾ་ཕགས། ལྷོར་འུག་པ། ཅས་ཅི་ནུས་བཟླའོ། །ནུབ་ཏུ་བྱ་རོག་འདིས་ཀྱང་སངས་
རྒྱས་ཀྱི་བསྟ་བྱང་དུ་ནེ་ཙོ། ན་པ་རིན་པོ་མེར་ཁྱུད། ཆེ་ཕྱོགས་ཐམས་ཅད་ནས་སྲིན་བོར་ཁྲ། སྒོ་ཐམས་ཅད། རླུང་དུར་སྐེགས། དུ་དར་ཞིང་རྒྱས་ལ་ཡུན་དྲག་པོར་བཞད། རིང་དུ་གནས་པར་གྱུར་ཅིག་བཀྲ་ཤིས།། །།



