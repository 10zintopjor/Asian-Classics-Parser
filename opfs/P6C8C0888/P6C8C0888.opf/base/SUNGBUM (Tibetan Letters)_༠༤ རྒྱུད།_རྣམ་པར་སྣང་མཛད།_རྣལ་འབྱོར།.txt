   ༈    བཅོམ་ལྡན་འདས་རྣམ་པར་སྣང་མཛད་ཀྱི་བདག་བསྐྱེད་མདོར་བསྡུས་ཉམས་སུ་ལེན་ཚུལ་བཞུགས།།     ༈    བཅོམ་ལྡན་འདས་རྣམ་པར་སྣང་མཛད་ཀྱི་བདག་བསྐྱེད་
མདོར་བསྡུས་ཉམས་སུ་ལེན་ཚུལ་ནི། ཐུགས་རྗེས་ཁྱབ་པའི། ཞེས་སོགས་ཀྱིས་སྐྱབས་སེམས་ལན་གསུམ་བྱས་ལ། ཨོཾ་སྭ་བྷཱ་ཧཾ། ཆོས་ཐམས་ཅད་རང་བཞིན་གྱིས་རྣམ་པར་དག་པར་གྱུར། སྟོང་པའི་ངང་ལས་ཨཱ་སིཾ་
ཨཱ་ལས་ཡེ་ཤེས་བཏེག་པའི་རིན་པོ་ཆེའི་ཁྲིའི་སྟེང་དུ་ཧྲཱི་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་དབུས་སུ། ཨོཾ་ལས་འཁོར་ལོ་ཨོཾ་གྱིས་མཚན་པ་ལས། ཞེས་པ་ནས། ཉི་མའི་འོད་ཀྱི་རྒྱབ་ཡོལ་མངའ་བ་རང་གི་

[014B] མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། དེ་ལས་འོད་ཟེར་འཕྲོས་པས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཨོཾ་བཛྲ་ཨཾ་ཀུ་ཤ་ཛཿ་ཞེས་སོགས་སྒོ་བ་བཞིའི་སྔགས་རྒྱས་དགུག་གཞུག་བཅིང་
གཉིས་དང། ཨོཾ་སརྦ་བིད་ཨོཾ། ཞེས་སོགས་རིགས་གསུམ་སྤྱིའི་སྔགས་རྒྱས་གནས་གསུམ་བྱིན་རླབས་དང། སྤྲོ་ན་ཕྱག་རྒྱ་བཞིའི་རྒྱས་འདེབས་བྱ་བ་ལ་དང་པོ་དམ་རྒྱ་ནི། ས་མ་ཡ་སྟཾ། བཛྲ་ཌི་ཥྜི་མ་ཊ། སརྦ་
བིད་ཏྲི་ཤྱ། ཛཿ་ཧཱུཾ་བཾ་ཧོཿ་ས་མ་ཡ་སྟཾ། ས་མ་ཡ་སྟཾ་ཨ་ཧཾ། སརྦ་བིད། གསུམ། ཨོཾ་སརྦ་བིད་སརྦ་ཨཱ་བ་ར་ཎ་བི་ཤོ་དྷ་ན་ཧ་ན་ཧཱུཾ་ཕཊ། གསུམ། རང་གི་ཐུགས་ཀར་ཟླ་བའི་སྟེང་དུ་ཧཱུཾ་ལས་རྡོ་རྗེ་རྩེ་ལྔ་པ་ཐོག་མཐའ་མེད་
པའི་ཆོས་ཉིད་ཀྱི་ངོ་བོས་མཚན་པར་གྱུར་པར་བསམ་མོ། གཉིས་པ་ཆོས་རྒྱ་ནི། རང་གི་ལྐོག་མར་ཧྲིཿ་ལས་པདྨ་དམར་པོ་འདབ་མ་བརྒྱད་པའི་ལྕེའི་འདབ་མར་ཨ་ལས་ཟླ་བའི་སྟེང་དུ་ཧཱུཾ་ལས་རྡོ་རྗེ་དཀར་པོ་རྩེ་ལྔ་པ་
མཆུར་ཉལ་བའི་མཚན་པར་གྱུར། ཨོཾ་བཛྲ་ཛ་ཧཱ་ཨོཾ་སརྦ་་ཧ་ན་ཧཱུཾ་ཕཊ། ཅེས་པའི་སྔགས་འཕྲེང་གིས་རྡོ་རྗེའི་ལྟེ་བ་ལ་མཚན་པར་གྱུར་པར་བསམ་མོ། གསུམ་པ་ལས་རྒྱ་ནི། གར་དང་གླུ་དང་་དབང་དུ་འགྱུར་
སརྦ་བིད། རང་གི་ཐུགས་ཀར་ཟླ་བའི་སྟེང་དུ་སྣ་ཚོགས་རྡོ་རྗེས་མཚན་པར་གྱུར་པར་བསམ་མོ། བཞི་པ་ཕྱག་ཆེན་ནི། སརྦ་བིད། རང་གི་ཐུགས་ཀར་ཟླ་བའི་སྟེང་དུ་དང་པོའི་རྡོ་རྗེ་རྩེ་ལྔ་པས་མཚན་པར་གྱུར་པར་བསམ་མོ་

[015A]༄༅། །དེ་ནས། ཨོཾ་བུདྡྷ་ཨ་བཧི་ཥི་ཉྩ་ཨོཾ། ཞེས་སོགས་རིགས་ལྔའི་སྔགས་རྒྱས་དབང་བསྐུར། མཆོད་པ་བྱིན་གྱིས་བརླབས་ཏེ། ཨོཾ་པྲ་བར་སད་ཀཱ་རཾ་ཨརྒྷཾ་པྲ་ཏཱི་ཙྪ་སཧཱ། ཞེས་པ་ནས། ཨོཾ་སརྦ་ཏ་ཐཱ་ག་
ཏེ་ཤཔྟ་པུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ་གི་བར་གྱིས་མཆོད། ཆོས་དབྱིངས་ཡེ་ཤེས། ཞེས་སོགས་གཅིག་གིས་བསྟོད། དེ་ནས་ལྷའི་རྣལ་འབྱོར་བསྒོམ་ཞིང། སྐྱོན། རང་གི་ཐུགས་ཀར་ས་བོན་ལ་བཟླས་བྱའི་
སྔགས་མུ་ཏིག་གི་འཕྲེང་བ་ལྟ་བུས་བསྐོར་བ་དུས་མཐའ་མེ་དང་འདྲ་བའི་འོད་ཟེར་ཅན་དང་ཞལ་ཐམས་ཅད་ནས་སྔགས་ཀྱི་སྒྲ་བྱུང་བར་གྱུར། ཨོཾ་སརྦ་་ཧ་ན་ཧཱུཾ་ཕཊ། ཅེས་དང། རྩ་རིག་བཟླ། མཇུག་ཏུ། སྔར་བཞིན་མཆོད་བསྟོད་བྱ་
ཡིག་བརྒྱས་ལྷག་ཆད་བསྐང་ཞིང་བརྟན་པར་བྱས་ནས། བདག་གི་དགེ་བའི། ཞེས་སོགས་ཀྱིས་དགེ་བ་བསྔོས་ལ། བདག་གིས་ཆོ་ག་མ་ཚང་བ་གང་དག་བགྱིས་པ་དེ་དག་བཟོད་པར་མཛོད་ཅིག་ཨོཾ་པྲ་བ་ར་སད་ཀ་རཾ་ཨརྒྷཾ་
པྲ་ཏཱི་ཙྪ་སཱ་ཧཱ། ཨོཾ་ཁྱེད་ཀྱིས་སེམས་ཅན། ཞེས་སོགས་དང། ཨོཾ་བཛྲ་སཏ་མཿ་ཡེ་ཤེས་པ་རང་བཞིན་གྱི་གནས་སུ་གཤེགས། བཛྲ་ས་མ་ཛཿ་དམ་ཚིག་པ་རང་ཉིད་ལ་ཐིམ་པར་གྱུར། ཅེས་བསྡུས་ལ་ཤིས་པ་བརྗོད་དོ། །ཞེས་
བཅོམ་ལྡན་འདས་ཀུན་རིག་རྣམ་པར་སྣང་མཛད་གྱི་བཟླས་བསྒོམ་བྱ་ཚུལ་གསལ་ཞིང་བསྡུས་ལ་ཆ་ཚང་བརྒྱད་དེ་ལམ་འདིའི་འགྲོ་ཚུལ་ལེགས་པར་ཁོང་དུ་ཆུད་པའི་དགེ་སློང་དྷརྨ་བྷ་དྲས་སྦྱར་བའོ།།



