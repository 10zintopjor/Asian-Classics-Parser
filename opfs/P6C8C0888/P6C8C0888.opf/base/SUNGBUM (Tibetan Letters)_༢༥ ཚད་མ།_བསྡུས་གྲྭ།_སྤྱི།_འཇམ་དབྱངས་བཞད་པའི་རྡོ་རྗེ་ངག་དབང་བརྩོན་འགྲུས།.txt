
[001A]༄༅། །བསྡུས་གྲྭའི་རྣམ་བཞག་ལེགས་པར་བཤད་པ་བཞུགས་སོ། །

[001B] །ན་མོ་གུ་རུ་མཉྫུ་གྷོཥྵ་ཡ། ཡིད་བཞིན་ནོར་བུ་ལས་ལྷག་འདོད་པའི་དོན། །ཀུན་སྟེར་ཆོས་ཀུན་རྩ་བ་ཤེས་རབ་སྟེ་།སྣང་བས་ས་གསུམ་གསལ་མཛད་སྟེར་མཛད་
པའི༑ ༑བླ་མ་ལྷར་བཅས་ཞབས་ལ་གུས་ཕྱག་འཚལ། །གསུང་རབ་ཀུན་གྱི་རིགས་པ་ལེགས་བཏུས་པར། །རིགས་ཆུང་རིགས་འབྲིང་རིགས་ཆེན་ཞེས་གྲགས་པའི། །རིགས་པའི་སྒོ་
འབྱེད་འཇམ་དབྱངས་མངོན་སུམ་དུ། །སྒྲུབ་པའི་ཚུལ་འཆད་སྐལ་ལྡན་རྣམས་ཀྱིས་ཟུངས། །འདིར་བློ་ཆུང་བའི་རིགས་ཆུང་ངམ་བསྡུས་ཆུང་དང། འབྲིང་ལ་རིགས་འབྲིང་ངམ་བསྡུས་
འབྲིང་དང། ཆེན་པོ་ལ་རིགས་ཆེན་ནམ་བསྡུས་ཆེན་གྱི་རྣམ་བཞག་གསུམ་ལས། དང་བོ་ལ། ཁ་ཅིག་ན་རེ། ཁ་དོག་ཡིན་ན་དམར་པོ་ཡིན་པས་ཁྱབ་ཅེས་ཟེར་ན། ཆོས་དུང་དཀར་པོའི་
[002A]༄༅། །ཁ་དོག་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས་དེར་ཐལ། དཀར་པོ་ཡིན་པའི་ཕྱིར། དེར་ཐལ། ཆོས་དུང་གི་ཁ་དོག་ཡིན་པའི་ཕྱིར། འཁོར་གསུམ། རྩ་བར་
འདོད་ན། དམར་པོ་མ་ཡིན་པར་ཐལ། དཀར་པོ་ཡིན་པའི་ཕྱིར། དེར་ཐལ། ཆོས་དུང་དཀར་པོའི་ཁ་དོག་དང་གཅིག་ཡིན་པའི་ཕྱིར་འཁོར་གསུམ། གཞན་ཡང། ཨིནྡྲ་ནི་ལའི་ཁ་དོག་ཆོས་ཅན་
དེར་ཐལ། དེའི་ཕྱིར། ཁྱབ་པ་ཁས། དེར་ཐལ། སྔོན་པོ་ཡིན་པའི་ཕྱིར། དེར་ཐལ། ཆོས་ཅན་དེའི་ཁ་དོག་ཡིན་པའི་ཕྱིར། འཁོར་གསུམ། རྩ་བར་འདོད་ན། མ་ཡིན་པར་ཐལ། སྔོན་པོ་ཡིན་
པའི་ཕྱིར། དེར་ཐལ། ཆོས་ཅན་དེ་དང་གཅིག་ཡིན་པའི་ཕྱིར་གཞན་ཡང། པུཎྜ་རི་ཀའི་ཁ་དོག་ཆོས་ཅན། དམར་པོ་ཡིན་པར་ཐལ། ཁ་དོག་ཡིན་པའི་ཕྱིར། ཁྱབ་པ་ཁས། རྟགས་

[002B] དཀར་པོ་ཡིན་པའི་ཕྱིར། དེར་ཐལ། ཆོས་ཅན་དེའི་ཕྱིར། འཁོར་གསུམ། རྩ་བར་འདོད་ན། དམར་པོ་མ་ཡིན་པར་ཐལ་དཀར་པོ་ཡིན་པའི་ཕྱིར། ཁྱབ་སྟེ། དེ་གཉིས་འགལ་བའི་ཕྱིར། དེར་ཐལ། བདག་མེད་ཡིན་པའི་ཕྱིར་
གཞན་ཡང། སངས་རྒྱས་དོན་ཡོད་གྲུབ་པའི་ཁ་དོག་ལྗང་ཁུ་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། རྟགས་དེར་ཐལ། ལྗང་ཁུ་ཡིན་པའི་ཕྱིར། དེར་ཐལ། ཆོས་ཅན་དེ་དང་གཅིག་ཡིན་པའི་ཕྱིར། འཁོར་གསུམ། རྩ་བར་འདོད་ན་
དེ་ཆོས་ཅན། དམར་པོ་མ་ཡིན་པར་ཐལ། ལྗང་ཁུ་ཡིན་པའི་ཕྱིར་མ་གྲུབ་ན། དོན་ཡོད་གྲུབ་པའི་ཁ་དོག་ལྗང་ཁུ་ཡིན་པར་ཐལ་དེའི་ཁ་དོག་ལྗང་ཁུ་ཡོད་པའི་ཕྱིར། འཁོར་གསུམ། ཁ་དོག་ཡིན་ན་དཀར་པོ་ཡིན་པས་ཁྱབ་པར་ཐལ། ཁ་
དོག་ཡིན་ན་དམར་པོ་ཡིན་པས་ཁྱབ་པའི་ཕྱིར། རྟགས་ཁས། ཁྱབ་སྟེ། དེ་ལྟར་ཁྱབ་ན་གང་དྲན་དྲན་ཡིན་དགོས་པའི་ཕྱིར། རྩ་བར་འདོད་ན། སངས་རྒྱས་རིན་འབྱུང་གི་ཁ་དོག་སེར་པོ་ཆོས་ཅན་དེར་ཐལ། དེའི་ཕྱིར། ཁྱབ་པ་ཁས། རྟགས་
གྲུབ་སྟེ། སེར་པོ་ཡིན་པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། འཁོར་གསུམ། རྩ་བར་འདོད་ན། དེ་ཆོས་ཅན། དཀར་པོ་མ་ཡིན་པར་ཐལ། སེར་པོ་ཡིན་པའི་ཕྱིར། འཁོར་གསུམ། ཁྱབ་སྟེ། དཀར་སེར་གཉིས་ཀ་ཡིན་པ་
མེད་པའི་ཕྱིར། དེར་ཐལ། གང་ཟག་གི་བདག་མེད་ཡིན་པའི་ཕྱིར་དེར་ཐལ། ཡོད་མེད་གང་རུང་ཡིན་པའི་ཕྱིར། འཁོར་གསུམ། གཞན་ཡང། སངས་རྒྱས་འོད་དཔག་མེད་ཀྱི་ཁ་དོག་དམར་པོ་ཆོས་ཅན། དེར་ཐལ། དེའི་ཕྱིར། ཁྱབ་པ་

[003A]༄༅། །ཁས༑ དེར་ཐལ། དམར་པོ་ཡིན་པའི་ཕྱིར། དེར་ཐལ། ཆོས་ཅན་དེ་དང་གཅིག་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་བའི་ཕྱིར། འཁོར་གསུམ་
དེ་དག་གོ་ཐོབ་རགས་པ་ཡིན། །རྩོད་ཚེ་ཁྱོད་ཅག་གིས་འཁྲི་ན་།ཆོས་དུང་དཀར་པོའི་ཁ་དོག་དཀར་པོ་ཆོས་ཅན། ཁ་དོག་དཀར་པོ་ཡིན་པར་ཐལ། ཆོས་དུང་དཀར་པོའི་ཁ་དོག་དཀར་པོ་དང་གཅིག་ཡིན་པའི་ཕྱིར། མ་གྲུབ་ན་
དེ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར། རྩ་བར་འདོད་ན། དེ་ཆོས་ཅན། ཁ་དོག་དང་སེར་པོའི་གཞི་མཐུན་མེད་པར་ཐལ། ཁ་དོག་དཀར་པོ་ཡིན་པའི་ཕྱིར། རྟགས་ཁས། འཁོར་གསུམ་
མ་ཁྱབ་ན། ཁ་དོག་ཆོས་ཅན། ཁྱོད་དཀར་པོ་ཡིན་ན་ཁྱོད་དང་སེར་པོའི་གཞི་མཐུན་མེད་པས་ཁྱབ་པར་ཐལ། ཁྱོད་བདག་མེད་ཡིན་པའི་ཕྱིར། ཁས་ལེན་དུས་ཞིབ་ཆ་དགོས། འདོད་ན། བུམ་པ་ཆོས་ཅན། ཁ་དོག་ཡིན་ན་སེར་པོ་
མ་ཡིན་དགོས་པར་ཐལ། ཁ་དོག་དང་སེར་པོའི་གཞི་མཐུན་མེད་པའི་ཕྱིར། མ་གྲུབ་ན། ཁ་དོག་དཀར་པོ་ཡིན་པར་བུད། འདོད་ན། བུམ་པ་ཆོས་ཅན། ཁ་དོག་ལ་རྩ་བའི་ཁ་དོག་དཀར་སེར་དམར་ནག་བཞི་དང། ཡན་ལག་གི་
ཁ་དོག་བརྒྱད་མེད་པར་ཐལ། ཁ་དོག་དང་སེར་པོའི་གཞི་མཐུན་མེད་པའི་ཕྱིར། རྟགས་ཁས། འདོད་མི་ནུས་ཏེ། ཁ་དོག་ལ་དང་པོ་བཞི་ཡོད་པ་གང་ཞིག། ཡན་ལག་གི་ཁ་དོག་བརྒྱད་ཡོད་པའི་ཕྱིར་བྱས་པ་ལ་ཁོ་ན་རེ། ཆོས་

[003B] ཁ་དོག་དཀར་པོ་མ་ཡིན་པར་ཐལ། ཁ་དོག་དང་སེར་པོའི་གཞི་མཐུན་ཡོད་པའི་ཕྱིར། འདོད་བྱས་པ་ལ་ཁོ་ན་རེ། ཆོས་དུང་གི་ཁ་དོག་དཀར་པོ་ཆོས་ཅན། ཁ་དོག་དཀར་པོའི་བྱེ་བྲག་མ་ཡིན་
པར་ཐལ། ཁ་དོག་དཀར་པོ་མ་ཡིན་པའི་ཕྱིར། འཁོར་གསུམ། འདོད་ན། དེ་ཆོས་ཅན། ཁ་དོག་དཀར་པོའི་བྱེ་བྲག་མེད་པར་ཐལ། ཆོས་དུང་གི་ཁ་དོག་དཀར་པོ་ཁ་དོག་དཀར་པོའི་བྱེ་བྲག་མ་ཡིན་པའི་ཕྱིར་ན། རྟགས་མ་གྲུབ་བྱས་པ་ལ་
ཁོ་ན་རེ། ཆོས་དུང་གི་ཁ་དོག་དཀར་པོ་ཆོས་ཅན། ཁ་དོག་དཀར་པོའི་བྱེ་བྲག་ཡིན་པར་ཐལ། ཁྱོད་ཁ་དོག་དཀར་པོའི་བྱེ་བྲག་ཡིན་པའི་ཕྱིར་ན་མ་ཁྱབ། འོ་ན། ཁྱོད་ཁ་དོག་དཀར་པོའི་བྱེ་བྲག་ཡིན་ན། ཁ་དོག་དཀར་པོའི་བྱེ་བྲག་ཡིན་པས་ཁྱབ་པར་
ཐལ༑ ཁྱོད་ཁ་དོག་དཀར་པོ་ཡིན་ན་ཁ་དོག་དཀར་པོ་ཡིན་པས་ཁྱབ་པའི་ཕྱིར། མ་གྲུབ་ན་དངོས། མ་ཁྱབ་ན། ཁྱོད་ཁ་དོག་དཀར་པོ་ཡིན་ན་ཁ་དོག་དཀར་པོ་ཡིན་པས་ཁྱབ་པར་ཐལ། མ་ཁྱབ་པ་དེའི་ཕྱིར། འདོད་ན། ཁྱོད་ཁ་དོག་སེར་པོ་
ཡིན་ན་ཁ་དོག་སེར་པོ་ཡིན་པས་ཁྱབ་པར་ཐལ། འདོད་པ་དེའི་ཕྱིར། འདོད་ན། སངས་རྒྱས་རིན་འབྱུང་གི་ཁ་དོག་སེར་པོ་ཆོས་ཅན། ཁ་དོག་དང་དཀར་པོ་གཉིས་འགལ་བར་ཐལ། ཁ་དོག་དང་དཀར་པོའི་གཞི་མཐུན་མེད་པའི་ཕྱིར། མ་གྲུབ་
ན་དངོས། དེ་ཆོས་ཅན། དེར་ཐལ། ཁ་དོག་སེར་པོ་ཡིན་པའི་ཕྱིར་མ་གྲུབ་ན། དེ་ཆོས་ཅན། ཁ་དོག་སེར་པོ་ཡིན་པར་ཐལ། ཁྱོད་ཁ་དོག་སེར་པོ་ཡིན་པའི་ཕྱིར། འཁོར་གསུམ། དེར་ཐལ། ཁྱོད་ཁ་དོག་སེར་པོའི་བྱེ་བྲག་ཡིན་པའི་ཕྱིར་

[004A]༄༅། དེ་དེ་ཡིན་པར་ཐལ། ཁ་དོག་སེར་པོའི་བྱེ་བྲག་ཡོད་པའི་ཕྱིར་འཁོར་གསུམ། གོང་དུ་འདོད་ན། སངས་རྒྱས་རིན་འབྱུང་གི་ཁ་དོག་སེར་པོ་ཆོས་ཅན། ཁ་དོག་དང་དཀར་པོ་གཉིས་མི་འགལ་བར་ཐལ་
དཀར་པོ་ཡིན་ན་ཁ་དོག་ཡིན་དགོས་པའི་ཕྱིར། འཁོར་གསུམ། དེ་དགོས་པར་ཐལ། གང་ཟག་གི་བདག་མེད་ཡིན་པའི་ཕྱིར། འཁོར་གསུམ། དེ་བཞིན་དུ་སྤྲོ་སླ། ཁ་དོག་དཀར་དམར་བཤད་ཟིན་ཏོ།།    ༈    །།གཉིས་པ་ཡོད་རྟོགས་མེད་
རྟོགས་ནི། ཁ་ཅིག་ན་རེ། ཡོད་པ་ཡིན་ན། རྟག་པར་རྟོགས་པའི་ཚད་མ་ཡོད་པས་ཁྱབ་ཟེར་ན། བུམ་པ་ཆོས་ཅན། རྟག་པར་རྟོགས་པའི་ཚད་མ་ཡོད་པར་ཐལ། ཡོད་པ་ཡིན་པའི་ཕྱིར། དེར་ཐལ། ཚད་མས་དམིགས་པ་ཡིན་པའི་ཕྱིར་
ཁྱབ་སྟེ། ཚད་མས་དམིགས་པ་ཡོད་པའི་མཚན་ཉིད་ཡིན་པའི་ཕྱིར་དེར་ཐལ། ཡོད་པའི་མཚན་ཉིད་ཡོད་པའི་ཕྱིར། དེར་ཐལ། ཡོད་པ་མཚོན་བྱ་ཡིན་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན། བུམ་པ་ཆོས་ཅན་
རྟག་པ་ཡིན་པར་ཐལ། རྟག་པར་རྟོགས་པའི་ཚད་མ་ཡོད་པའི་ཕྱིར། འཁོར་གསུམ། རྟགས་ཁས། མ་ཁྱབ་ཟེར་ན། ཁྱབ་པར་ཐལ་ཁྱོད་རྟག་པར་རྟོགས་པའི་ཚད་མ་ཡོད་ན་ཁྱོད་རྟག་པ་ཡིན་དགོས་པའི་ཕྱིར། དེར་ཐལ། ཁྱོད་བདག་
མེད་ཡིན་པའི་ཕྱིར། གཞན་ཡང། བུམ་པ་ཆོས་ཅན། ཁྱོད་དངོས་པོར་རྟོགས་པའི་ཚད་མ་མེད་པར་ཐལ། རྟག་པར་རྟོགས་པའི་ཚད་མ་ཡོད་པའི་ཕྱིར། རྟགས་ཁས། མ་གྲུབ་ན། དེར་ཐལ། ཡོད་པ་ཡིན་པའི་ཕྱིར། ཁྱབ་པ་ཁས་

[004B] དངོས་པོར་རྟོགས་པའི་ཚད་མ་ཡོད་པའི་ཕྱིར། དེར་ཐལ། ཁྱོད་དངོས་པོར་རྟོགས་པའི་ཚད་མ་ཡོད་པའི་ཕྱིར། དེར་ཐལ། ཁྱོད་དངོས་པོ་ཡིན་པའི་ཕྱིར། དེར་ཐལ་བུམ་པ་ཡིན་པའི་ཕྱིར། གཞན་ཡང། བུམ་
པ་ཆོས་ཅན། རྟག་པར་རྟོགས་པའི་ཚད་མ་མེད་པར་ཐལ། རྟག་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་རྟག་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་
པར་ཐལ། ཁྱོད་རྟག་པ་མ་ཡིན་པའི་ཕྱིར། དེར་ཐལ། ཁྱོད་མི་རྟག་པ་ཡིན་པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར་གཞན་ཡང། བུམ་པ་ཆོས་ཅན། ཁྱོད་མི་རྟག་པར་རྟོགས་པའི་ཚད་མ་མེད་པར་ཐལ། ཁྱོད་རྟག་པར་རྟོགས་པའི་
ཚད་མ་ཡོད་པའི་ཕྱིར། རྟགས་ཁས། འདོད་ན། ཁྱོད་མི་རྟག་པ་མ་ཡིན་པར་ཐལ། ཁྱོད་མི་རྟག་པར་རྟོགས་པའི་ཚད་མ་མེད་པའི་ཕྱིར། རྟགས་ཁས། འཁོར་གསུམ། འདོད་ན། དེ་ཆོས་ཅན། བུམ་པ་མ་ཡིན་པར་ཐལ། མི་རྟག་པ་མ་ཡིན་
པའི་ཕྱིར། འདོད་ན། བུམ་པ་བུམ་པ་ཡིན་པར་ཐལ། བུམ་པ་ཡོད་པའི་ཕྱིར། དེར་ཐལ། ལྟོ་ལྡིར་བ་ཡོད་པའི་ཕྱིར། ཁྱབ་སྟེ། ལྟོ་ལྡིར་བ་བུམ་པའི་མཚན་ཉིད་ཡིན་པའི་ཕྱིར། དེར་ཐལ། བུམ་པའི་མཚན་ཉིད་ཡོད་པའི་ཕྱིར། དེ་བཞིན་དུ་
ཀ་བ་དང་སྒྲ་སོགས་འཕེན་ཤེས་སླའོ། །ཁ་ཅིག་ན་རེ། ཡོད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་ན། ཡོད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པས་ཁྱབ་ཟེར་ན། སྒྲ་ཆོས་

[005A]༄༅། །ཅན༑ ཡོད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པར་ཐལ། ཡོད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པའི་ཕྱིར། ཁྱབ་པ་ཁས། འཁོར་
གསུམ། མ་གྲུབ་ན། སྒྲ་ཆོས་ཅན། ཡོད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པར་ཐལ་ཡོད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་མེད་ངེས་ཡིན་པའི་ཕྱིར། མ་གྲུབ་ན། སྒྲ་
ཡོད་པར་རྟོགས་པའི་ཚད་མ་ཆོས་ཅན། ཁྱོད་མེད་པར་རྟོགས་པའི་ཚད་མ་མེད་པར་ཐལ། ཁྱོད་ཡོད་པར་རྟོགས་པའི་ཚད་མ་ཡོད་པའི་ཕྱིར། འདོད་ན་དངོས་འགལ། མ་གྲུབ་ན། དེར་ཐལ། ཁྱོད་ཡོད་པའི་ཕྱིར། མ་གྲུབ་ན། སྒྲ་ཆོས་ཅན་
ཁྱོད་ཡོད་པར་རྟོགས་པའི་ཚད་མ་ཡོད་པར་ཐལ། ཁྱོད་ཡོད་པ་ཡིན་པའི་ཕྱིར། དེར་ཐལ། ཁྱོད་གཞི་གྲུབ་པའི་ཕྱིར། ཁྱབ་སྟེ། ཡོད་པ་དང་ཤེས་བྱ་དང་གཞི་གྲུབ་དང་ཚད་མས་གྲུབ་པ་དང་ཚད་མས་དམིགས་པ་དང་བློའི་ཡུལ་དུ་བྱ་རུང་བ་དྲུག་
དོན་གཅིག་མིང་གི་རྣམ་གྲངས་དང་ཕན་ཚུན་ཡིན་ཁྱབ་མཉམ་ཡིན་པའི་ཕྱིར། དེ་ཡིན་པར་ཐལ། བདག་མེད་ཡིན་པའི་ཕྱིར། ཡང་ཁ་ཅིག་ན་རེ། མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་ན། མེད་པར་རྟོགས་པའི་ཚད་མ་
མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པའི་ཁྱབ་ཟེར་ན། ཀ་བ་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། མེད་པར་རྟོགས་པའི་ཚད་མ་མེད་པའི་ཕྱིར། མ་ཁྱབ་ཟེར་ན། ཀ་བ་མེད་པར་

[005B] ཁྱོད་མེད་ན་ཁྱོད་མེད་པར་རྟོགས་པའི་ཚད་མ་ཡོད་དགོས་པར་ཐལ། ཁྱོད་བག་མེད་ཡིན་པའི་ཕྱིར། འཁོར་གསུམ། འདོད་ན། རྩིས་དང་བྱས་པས། དངོས་འགལ་ལ་འགྲོ། རྩ་བར་འདོད་ན། ཀ་བ་ཆོས་ཅན། ཁྱོད་
མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་མེད་པར་ཐལ། ཁྱོད་མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པའི་ཕྱིར། མ་ཁྱབ་ན། ཀ་བ་མེད་པར་རྟོགས་པའི་ཚད་མ་མེད་པར་རྟོགས་
པའི་ཚད་མ་ཆོས་ཅན། ཁྱོད་མེད་པར་རྟོགས་པའི་ཚད་མ་ཡོད་ན་ཁྱོད་མེད་དགོས་པར་ཐལ། བདག་མེད་ཡིན་པའི་ཕྱིར། འདོད་ན་དངོས་གོང་གི་མ་ཁྱབ་མཚམས་ལ་འདོད་མི་ནུས་ཏེ། ཁྱོད་མེད་པར་རྟོགས་པའི་ཚད་མ་མེད་པར་རྟོགས་པའི་
ཚད་མ་ཡོད་པའི་ཕྱིར། དེར་ཐལ། ཁྱོད་གཞི་གྲུབ་པའི་ཕྱིར་དེར་ཐལ། ཁྱོད་རྟག་པ་དང་དངོས་པོ་གང་རུང་ཡིན་པའི་ཕྱིར་དེར་ཐལ། དངོས་པོ་ཡིན་པའི་ཕྱིར། དེར་ཐལ། བེམ་པོ་དང་ཤེས་པ་དང་ལྡན་མིན་འདུ་བྱེད་གསུམ་པོ་གང་རུང་
ཡིན་པའི་ཕྱིར། དེར་ཐལ། བེམ་པོ་ཡིན་པའི་ཕྱིར། དེར་ཐལ། རྡུལ་དུ་གྲུབ་པ་ཡིན་པའི་ཕྱིར། ཁྱབ་སྟེ། རྡུལ་དུ་གྲུབ་པ་བེམ་པོའི་མཚན་ཉིད་ཡིན་པའི་ཕྱིར། ཁ་ཅིག་ན་རེ། རྟགས་ཡིན་ན་རྟག་པར་རྟོགས་པའི་ཚད་མ་རྟག་པར་རྟོགས་པའི་
ཚད་མ་ཡོད་པས་ཁྱབ་པར་ཐལ། དངོས་པ་ཡིན་ན་དངོས་པོར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པས་ཁྱབ་པའི་ཕྱིར་ན་མ་ཁྱབ། ཁོ་རང་ལ་འདོད་ན། བུམ་པ་དང་གཅིག་ཆོས་ཅན། རྟག་པར་རྟོགས་པའི་ཚད་མ་རྟག་པར་རྟོགས་
[006A]༄༅། །པའི་ཚད་མ་ཡོད་བར་ཐལ། རྟག་པ་ཡིན་པའི་ཕྱིར་འཁོར་གསུམ། མ་གྲུབ་ན། བུམ་པ་ཆོས་ཅན། ཁྱོད་དང་གཅིག་རྟག་པ་ཡིན་པར་ཐལ། ཁྱོད་དང་གཅིག་ཡོད་པའི་ཕྱིར། དེར་ཐལ། ཁྱོད་གཞི་གྲུབ་
པའི་ཕྱིར། གཞན་ཡང། བུམ་པ་དང་གཅིག་ཆོས་ཅན། རྟག་པ་ཡིན་པར་ཐལ། རྟག་དངོས་གང་རུང་གང་ཞིག། དངོས་པོ་མ་ཡིན་བའི་ཕྱིར། དང་པོ་མ་གྲུབ་ན། དེ་ཆོས་ཅན། རྟག་དངོས་གང་རུང་ཡིན་པར་ཐལ། གཞི་གྲུབ་བའི་ཕྱིར་
རྟག་གཉིས་པ་མ་གྲུབ་ན། དུམ་པ་ཆོས་ཅན། ཁྱོད་དང་གཅིག་དངོས་པོ་མ་ཡིན་པར་ཐལ། ཁྱོད་གང་ཟག་གི་བདག་མེད་ཡིན་པའི་ཕྱིར། དེ་བཞིན་དུ་ཤེས་པར་རྟོགས་པ་དང་དགག་སྒྲུབ་སྒྲ་དྲི་སོགས་དུ་མ་ལ་སྤྲོ་སླ། བསྡུས་ཚན་གཉིས་པ་
ཡོད་རྟོགས་མེད་རྟོགས་བཤད་ཟིན་ཏོ།།    ༈    །།གསུམ་པ་ཡིན་ལོག་མིན་ལོག་ནི། ཆོས་དེ་ཡིན་ན་ཆོས་དེ་ཡིན་པ་ལས་ལོག་པ་ཡིན་པས་ཁྱབ་ཟེར་ན། འོ་ན། ཚད་མ་ཆོས་ཅན། ཤེས་པ་ཡིན་པ་ལས་ལོག་པ་ཡིན་པར་ཐལ། ཤེས་
པ་ཡིན་པའི་ཕྱིར། འཁོར་གསུམ། དེར་ཐལ། ཚད་མ་དང་ཆད་མིན་གྱི་ཤེས་པ་གང་རུང་ཡིན་པའི་ཕྱིར། དེར་ཐལ། ཆོས་ཅན་དེའི་ཕྱིར། རྩ་བར་འདོད་ན། དེ་ཆོས་ཅན། ཤེས་པ་ཡིན་པ་ལས་ལོག་པ་མ་ཡིན་པར་ཐལ། ཤེས་
པ་མ་ཡིན་པ་ལས་ལོག་པ་ཡིན་པའི་ཕྱིར། དེར་ཐལ། ཤེས་པ་མ་ཡིན་པ་མ་ཡིན་བའི་ཕྱིར། ཁོ་ན་རེ། མ་ཁྱབ་ཟེར་ན། ཁྱབ་པར་ཐལ། ཤེས་པ་མ་ཡིན་པ་ལས་ལོག་པ་དང་ཤེས་པ་མ་ཡིན་པ་མ་ཡིན་པ་གཉིས་དོན་གཅིག་དང་ཡིན་

[006B] མ་གྲུབ་ན། ཤེས་པ་ཆོས་ཅན། ཁྱོད་མ་ཡིན་པ་ལས་ལོག་པ་དང་ཁྱོད་མ་ཡིན་པ་མ་ཡིན་པ་གཉིས་དོན་གཅིག་དང་ཡིན་ཁྱབ་མཉམ་ཡིན་པར་ཐལ། ཁྱོད་བདག་མེད་ཡིན་བའི་ཕྱིར། མ་ཁྱབ་མཚམས་ལ་རྟགས་མ་གྲུབ་ཟེར་ན་
ཚད་མ་ཆོས་ཅན། ཤེས་པ་མ་ཡིན་པ་མ་ཡིན་པར་ཐལ། ཤེས་པ་ཡིན་པའི་ཕྱིར། འཁོར་གསུམ། གཞན་ཡང། ཚད་མ་ཆོས་ཅན། ཤེས་པ་མ་ཡིན་པ་ལས་ལོག་པ་ཡིན་པར་ཐལ། ཤེས་པ་ཡིན་པ་ལས་ལོག་པ་ཡིན་པ་ལས་ལོག་བ་ཡིན་
པའི་ཕྱིར། དེར་ཐལ། ཤེས་པ་མ་ཡིན་པ་མ་ཡིན་པ་ཡིན་པའི་ཕྱིར། མ་ཁྱབ་ཟེར་ན། ཁྱབ་པར་ཐལ། དེ་གཉིས་དོན་གཅིག་དང་ཡིན་ཁྱབ་མཉམ་ཡིན་པའི་ཕྱིར། མ་གྲུབ་ཟེར་ན། ཤེས་པ་ཆོས་ཅན། ཁྱོད་ཡིན་པ་ལས་ལོག་པ་ཡིན་པ་
ལས་ལོག་པ་དང་ཁྱོད་མ་ཡིན་པ་མ་ཡིན་པ་གཉིས་དོན་གཅིག་དང་ཡིན་ཁྱབ་མཉམ་ཡིན་པར་ཐལ། ཁྱོད་ཡོད་མེད་གང་རུང་ཡིན་པའི་ཕྱིར། དེར་ཐལ། བདག་མེད་ཡིན་པའི་ཕྱིར། ཁ་ཅིག་ན་རེ། ཆོས་དེ་མ་ཡིན་ན་ཆོས་དེ་མ་ཡིན་པ་ལས་
ལོག་པ་ཡིན་པས་ཁྱབ་ཟེར་ན། ཀ་བུམ་གཉིས་ཆོས་ཅན། མ་ཡིན་པ་ལས་ལོག་པ་ཡིན་པར་ཐལ། མ་ཡིན་པའི་ཕྱིར། འཁོར་གསུམ། མ་གྲུབ་ན། ཀ་བུམ་གཉིས་མ་ཡིན་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན་
ཀ་བུམ་གཉིས་ཆོས་ཅན། མ་ཡིན་པ་ལས་ལོག་པ་མ་ཡིན་པར་ཐལ་ཡིན་པ་ལས་ལོག་པ་ཡིན་པའི་ཕྱིར། དེར་ཐལ། མ་ཡིན་པའི་ཕྱིར་མ་ཁྱབ་ཟེར་ན། ཁྱབ་པར་ཐལ། དེ་ཡིན་པ་ལས་ལོག་པ་དང། དེ་མ་ཡིན་པ་གཉིས་

[007A]༄༅། །དོན་གཅིག་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཁྱོད་ཡིན་པ་ལས་ལོག་པ་དང་ཁྱོད་མ་ཡིན་པ་གཉིས་དོན་གཅིག་ཡིན་པར་ཐལ། ཁྱོད་ཡོད་མེད་གང་རུང་ཡིན་པའི་ཕྱིར་འཁོར་
གསུམ། བྱས་པ་ལ་ཁོ་ན་རེ། ཀ་བུམ་གཉིས་ཆོས་ཅན། ཁྱོད་མ་ཡིན་པ་ལས་ལོག་པ་ཡིན་པར་ཐལ། ཁྱོད་མ་ཡིན་པ་ལས་ལོག་པ་ཡིན་པ་ལས་ལོག་པ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། ཡིན་པ་ལས་ལོག་པ་དང་
ཡིན་པ་མ་ཡིན་པ་གཉིས་དོན་གཅིག་པའི་ཕྱིར། དེར་ཐལ། ལོག་པ་ཞེས་པ་མ་ཡིན་པའི་དོན་ཡིན་པའི་ཕྱིར། འཁོར་གསུམ། དེར་ཐལ་མ་ཡིན་པ་ལས་ལོག་པ་དུ་མ་བརྩེགས་ཀྱང་ཡིན་པའི་དོན་ཡིན་པའི་ཕྱིར། དེར་ཐལ། མ་ཡིན་
པ་མ་ཡིན་པ་དང་མ་ཡིན་པ་ལས་ལོག་པ་མ་ཡིན་པ་ལས་ལོག་པ་གཉིས་དོན་གཅིག་པའི་ཕྱིར། དེར་ཐལ། བདག་མེད་ཡིན་པའི་ཕྱིར་གཞན་ཡང། ཀ་བུམ་གཉིས་ཆོས་ཅན། མ་ཡིན་པ་ལས་ལོག་པ་མ་ཡིན་པར་ཐལ། མ་ཡིན་པ་
ལས་གཞན་མ་ཡིན་པའི་ཕྱིར། དེར་ཐལ། མ་ཡིན་པ་ཁོ་ན་ཡིན་པའི་ཕྱིར། དེར་ཐལ། བདག་མེད་ཡིན་ན་ཁྱོད་མ་ཡིན་པས་ཁྱབ་པའི་ཕྱིར། དེར་ཐལ། ཁྱོད་ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། དེར་ཐལ། ཆོས་ཅན་དེ་
དང་གཅིག་ཡིན་པའི་ཕྱིར། གཞན་ཡང། ཀ་བུམ་གཉིས་ཆོས་ཅན་མ་ཡིན་པ་ལས་ལོག་པ་མ་ཡིན་པར་ཐལ། ཡིན་པ་ལས་ལོག་པ་ཡིན་པའི་ཕྱིར། མ་ཁྱབ་ཟེར་ན། དེ་ཆོག་ཅན། ཁྱོད་ཡིན་པ་ལས་ལོག་པ་དང་ཁྱོད་མ་ཡིན་པ་

[007B] ཁྱོད་ཡིན་པ་དང་ཁྱོད་མ་ཡིན་པ་གཉིས་ཀ་མ་ཡིན་པའི་ཕྱིར། དེར་ཐལ། བདག་མེད་ཡིན་པའི་ཕྱིར། གོ་ཐོབ་བྱས། དེ་ལ་ཁོ་ན་རེ། རྟག་དངོས་གཉིས་ཆོས་ཅན། ཡིན་པ་ལས་ལོག་པ་ཡིན་པ་ལས་
ལོག་པ་ཡིན་པར་ཐལ། ཡིན་པ་ལས་ལོག་པ་ཡིན་པ་ལས་ལོག་པ་ཡིན་པ་པས་ལོག་པ་ཡིན་པའི་ཕྱིར་ན་མ་ཁྱབ། མ་གྲུབ་ན། རྟགས་དེར་ཐལ། ཡིན་པ་ལས་ལོག་པ་ཡིན་པའི་ཕྱིར། མ་ཁྱབ་ཟེར་ན་ཁྱབ་པར་ཐལ། ཡིན་པ་ལས་
ལོག་པ་དུ་མ་བརྩེགས་ཀྱང་ལ་བྱུང་ན་མ་ཡིན་པ་དང་འདྲ་ལ་ཆ་བྱུང་ན་ཡིན་པ་དང་འདྲ་བའི་ཕྱིར་རོ། །རྩ་བར་འདོད་མི་ནུས་ཏེ། མ་ཡིན་པ་མ་ཡིན་པ་མ་ཡིན་པའི་ཕྱིར། མ་ཡིན་པ་ཡིན་པའི་ཕྱིར། དེར་ཐལ། ཆོས་ཅན་དེ་དང་གཅིག་
ཡིན་པའི་ཕྱིར། དེ་བཞིན་དུ་ཤེས་བྱ་དང་ཀ་བ་དང། བུམ་པ་ཡོད་པ། བདག་མེད་སོགས་དང་དུ་མ་ལ་ཡིན་ལོག་མིན་ལོག་སྦྱར་ནས་དཔྱད་ཤེས་སླའོ། །གསུམ་པ་བཤད་ཟིན་ཏོ།།    ༈    །།བཞི་པ་རྒྱུ་འབྲས་ཆུང་འཁོར་ལོ་མ་ནི་
ཁ་ཅིག་ན་རེ། ཁྱོད་བུམ་པའི་རྒྱུ་ཡིན་ན། ཁྱོད་ཡིན་ན་བུམ་པའི་རྒྱུ་ཡིན་པས་ཁྱབ་ཟེར་ན། བུམ་པའི་སྔ་ལོགས་སུ་བྱུང་པའི་སྔ་ལོགས་སུ་བྱུང་བའི་སྔ་ལོགས་སུ་བྱུང་པའི་ཕྱི་ལོགས་སུ་བྱུང་པའི་དངོས་པོ་ཆོས་ཅན། ཁྱོད་ཡིན་ན་བུམ་པའི་
རྒྱུ་ཡིན་དགོས་པར་ཐལ། ཁྱོད་བུམ་པའི་རྒྱུ་ཡིན་པའི་ཕྱིར་དེར་ཐལ། ཁྱོད་དེའི་བརྒྱུད་རྒྱུ་ཡིན་བའི་ཕྱིར། མ་གྲུབ་ན་བུམ་པ་ཆོས་ཅན། ཁྱོད་ཀྱི་དེ་ཁྱོད་ཀྱི་བརྒྱུད་རྒྱུ་ཡིན་པར་ཐལ། ཁྱོད་འདུས་བྱས་ཡིན་པའི་ཕྱིར། འཁོར་གསུམ་

[008A]༄༅། །རྩ་བར་འདོད་ན། བུམ་པ་ཆོས་ཅན། བུམ་པའི་རྒྱུ་ཡིན་པར་ཐལ། བུམ་པའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་ཕྱི་ལོགས་སུ་བྱུང་བ་ཡིན་པའི་ཕྱིར། འཁོར་གསུམ། མ་གྲུབ་
ན༑ བུམ་པ་ཆོས་ཅན། དེར་ཐལ། ཁྱོད་ཁྱོད་ཀྱི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་འབྲས་བུ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ་ཁྱོད་ཀྱི་སྔ་ལོགས་སུ་བྱུང་བའི་སྔ་ལོགས་སུ་
བྱུང་བའི་སྔ་ལོགས་སུ་བྱུང་བ་ཁྱོད་ཀྱི་བརྒྱུད་རྒྱུ་ཡིན་པའི་ཕྱིར། དེར་ཐལ། ཁྱོད་འབྲས་བུ་ཡིན་པའི་ཕྱིར། དེར་ཐལ་ཁྱོད་དངོས་པོ་ཡིན་པའི་ཕྱིར། མ་ཁྱབ་ཟེར་ན། ཁྱབ་པར་ཐལ། དངོས་པོ་དང་འདུས་བྱས་དང་འབྲས་བུ་
རྣམས་ཡིན་ཁྱབ་མཉམ་ཡིན་པའི་ཕྱིར་ཏེ། བདག་མེད་ཡིན་པའི་ཕྱིར། གོང་དུ་འདོད་ན། བུམ་པ་ཆོས་ཅན། བུམ་པའི་སྔ་ལོགས་སུ་བྱུང་བར་ཐལ། བུམ་པའི་རྒྱུ་ཡིན་པའི་ཕྱིར། འདོད་ན། བུམ་པ་ཆོས་ཅན། ཁྱོད་ཁྱོད་ཀྱི་སྔ་
ལོགས་སུ་བྱུང་བ་མ་ཡིན་པར་ཐལ། བདག་མེད་ཡིན་པའི་ཕྱིར། མ་ཁྱབ་ཟེར་ན། ཁྱབ་པར་ཐལ། བུམ་པ་བུམ་པ་དང་ཅིག་ཆར་དུ་གྲུབ་པའི་ཕྱིར། གཞན་ཡང། བུམ་པ་ཆོས་ཅན། ཁྱོད་ཁྱོད་ཀྱི་རྒྱུ་མ་ཡིན་པར་ཐལ། བདག་
མེད་ཡིན་པའི་ཕྱིར། འཁོར་གསུམ། ཡང་ཁ་ཅིག། དེ་ཡིན་ན་བུམ་པའི་རྒྱུ་དང་བུམ་པ་དང་དུས་མཉམ་གང་རུང་གིས་ཁྱབ་ཟེར་ན། བུམ་པའི་འབྲས་བུ་ཆོས་ཅན། བུམ་པའི་རྒྱུ་དང་བུམ་པ་དང་དུས་མཉམ་གང་རུང་ཡིན་པར་ཐལ་

[008B]སྔ་ལོགས་སུ་བྱུང་བའི་ཕྱི་ལོགས་སུ་བྱུང་བ་ཡིན་པའི་ཕྱིར་དེར་ཐལ། བུམ་པའི་འབྲས་བུ་ཡིན་པའི་ཕྱིར། རྩ་བར་འདོད་ན་མ་ཡིན་པར་ཐལ། བུམ་པའི་རྒྱུ་མ་ཡིན་པ་གང་
ཞིག༑ བུམ་པ་དང་དུས་མཉམ་མ་ཡིན་པའི་ཕྱིར། རྟགས་མ་གྲུབ་ཟེར་ན། དེ་ཆོས་ཅན། བུམ་པའི་རྒྱུ་མ་ཡིན་པར་ཐལ། བུམ་པའི་སྔོན་དུ་བྱུང་བ་མ་ཡིན་པའི་ཕྱིར། བྱེ་སྨྲས་མ་ཁྱབ་ཟེར་དེར་ཐལ། བུམ་པའི་འབྲས་བུ་ཡིན་
པའི་ཕྱིར། མ་གྲུབ་ན། དེ་དེ་ཡིན་པར་ཐལ། དེ་ཡོད་པའི་ཕྱིར་རྟགས་གཉིས་པ་མ་གྲུབ་ཟེར་ན། དེ་ཆོས་ཅན། བུམ་པ་དང་དུས་མཉམ་མ་ཡིན་པར་ཐལ། བུམ་པའི་རྗེས་སུ་བྱུང་བའི་ཕྱིར། དེར་ཐལ། བུམ་པའི་དངོས་འབྲས་ཡིན་པའི་
ཕྱིར༑ མ་གྲུབ་ན། བུམ་པའི་འབྲས་བུ་ཆོས་ཅན། བུམ་པའི་དངོས་འབྲས་ཡིན་པར་ཐལ། བུམ་པས་དངོས་སུ་སྐྱེད་པར་བྱ་བ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། དེ་བུམ་པའི་དངོས་འབྲས་ཀྱི་མཚན་ཉིད་ཡིན་པའི་ཕྱིར། མ་
ཁྱབ་མཚམས་ལམ་གྲུབ་ན། དེར་ཐལ། བུམ་པའི་འབྲས་བུ་གང་ཁྱོད་དང་བུམ་པའི་བར་ཆོས་གཞན་གྱིས་མཆོད་པའི་ཕྱིར། དེ་བཞིན་དུ་བུམ་པའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་ཕྱི་ལོགས་སུ་བྱུང་བ་དེ་བུམ་པའི་དངོས་
རྒྱུ་ཡིན་ཀྱང། དེས་མ་ཁྱབ་ཚུལ་དང། བུམ་པའི་སྔ་ལོགས་སུ་བྱུང་བའི་ཕྱི་ལོགས་སུ་བྱུང་བ་བུམ་པ་དང་དུས་མཉམ་ཡང་དེས་མ་ཁྱབ་ཚུལ་སོགས་འཕེན། ཡང་ཁ་ཅིག་ན་རེ། ཁྱོད་བུམ་པའི་དངོས་འབྲས་ཡིན་ན་ཁྱོད་ཡིན་ན་བུམ་

[009A]༄༅། །པའི་འབྲས་བུ་དང་དངོས་འབྲས་གཉིས་ཀ་ཡིན་པས་ཁྱབ་ཟེར་ན། བུམ་བའི་ཕྱི་ལོགས་སུ་བྱུང་པའི་ཕྱི་ལོགས་སུ་བྱུང་བའི་སྔ་ལོགས་སུ་བྱུང་བ་ཆོས་ཅན། དེར་ཐལ། དེའི་ཕྱིར། དེར་ཐལ། ཁྱོད་བུམ་པའི་འབྲས་
བུ་གང། ཁྱོད་དང་བུམ་པའི་བར་ཆོས་གཞན་གྱིས་མཆོད་པའི་ཕྱིར། རྟགས་གཉིས་པ་གྲུབ་སྟེ། ཆོས་ཅན་དེ་དང་གཅིག་ཡིན་པའི་ཕྱིར། འཁོར་གསུམ། རྩ་བར་འདོད་ན། བུམ་པའི་རྒྱུ་ཆོས་ཅན་བུམ་པའི་འབྲས་བུ་དང་བུམ་པའི་
དངོས་འབྲས་གཉིས་ཀ་ཡིན་པར་ཐལ། བུམ་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བའི་སྔ་ལོགས་སུ་བྱུང་བ་ཡིན་པའི་ཕྱིར། མ་གྲུབ་ན། དེ་ཆོས་ཅན། བུམ་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་ཁྱོད་ཀྱི་འབྲས་བུ་མ་
ཡིན་པར་ཐལ། ཁྱོད་བུམ་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བའི་སྔ་ལོགས་སུ་བྱུང་བ་མ་ཡིན་པའི་ཕྱིར། རྟགས་ཁས། འཁོར་གསུམ། འདོད་མི་ནུས་ཏེ། ཁྱོད་དེའི་བརྒྱུད་རྒྱུ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་
ཀྱི་རྒྱུ་ཁྱོད་ཀྱི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བའི་བརྒྱུད་རྒྱུ་ཡིན་པར་ཐལ། ཁྱོད་ཁྱོད་ཀྱི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བའི་བརྒྱུད་རྒྱུ་ཡིན་པའི་ཕྱིར་དེར་ཐལ། ཁྱོད་དངོས་པོ་ཡིན་པའི་ཕྱིར། དེས་རིགས་པ་གཞན་ལ་སྦྱོར་སླ་
ཚིག་ལ་འཁྲིན། བུམ་པ་ཆོས་ཅན། བུམ་པ་དང་དུས་མཉམ་མ་ཡིན་པར་ཐལ། བུམ་པའི་ཕྱི་ལོགས་སུ་བྱུང་བའི་དངོས་པོ་ཡིན་པའི་ཕྱིར། དེར་ཐལ། བུམ་པའི་ཕྱི་ལོགས་སུ་བྱུང་བའི་རྒྱུ་འབྲས་གཉིས་ཀ་ཡིན་པའི་ཕྱིར། དེར་ཐལ་

[009B]རྣམ་པ་གཅིག་ཏུ་མ་ཁྱབ། བྱས་པ་ལ། ཁོ་ན་རེ། ཁྱབ་པར་ཐལ། རྒྱུ་ཡིན་ན་རྒྱུ་འབྲས་གཉིས་ཀ་ཡིན་དགོས་པའི་ཕྱིར་ན་ཡང་མ་ཁྱབ། བྱས་པ་ལ་ཁོ་ན་རེ། བུམ་པ་ཆོས་ཅན་
བུམ་པའི་ཕྱི་ལོགས་སུ་བྱུང་བའི་རྟག་དངོས་གང་རུང་ཡིན་པར་ཐལ། བུམ་པའི་ཕྱི་ལོགས་སུ་བྱུང་བའི་རྒྱུ་འབྲས་གང་རུང་ཡིན་པའི་ཕྱིར་ན་ཡང་མ་ཁྱབ་སྟེ། བུམ་པའི་ཕྱི་ལོགས་སུ་བྱུང་བ་དེའི་རྒྱུ་ཡིན་གྱི། བུམ་པའི་ཕྱི་ལོགས་སུ་བྱུང་བ་དང་
རྒྱུ་ཡིན་པར་ཁས་མི་ལེན་པས། དེ་སྒྲ་སྦྱོར་ཤེས་དགོས། ཁོ་རང་ལ། བུམ་པའི་འབྲས་བུ་མེད་པར་ཐལ། བུམ་པའི་འབྲས་བུ་ཡིན་ན་བུམ་པའི་ཕྱི་ལོགས་སུ་བྱུང་བའི་འབྲས་བུ་ཡིན་པས་མ་ཁྱབ་པའི་ཕྱིར། ཁྱབ་པ་མ་བྱུང་ཟེར་ན། འོ་ན་
བུམ་པའི་འབྲས་བུ་བུམ་པ་དང་དུས་མཉམ་དུ་གྲུབ་པ་ཡང་ཡོད་པར་ཐལ། བུམ་པའི་འབྲས་བུ་ཡིན་ན་བུམ་པའི་ཕྱི་ལོགས་སུ་བྱུང་བའི་འབྲས་བུ་ཡིན་པས་མ་ཁྱབ་པའི་ཕྱིར། འཁོར་གསུམ། མ་གྲུབ་ན། བུམ་པའི་ཕྱི་ལོགས་སུ་བྱུང་བ་
ཆོས་ཅན། བུམ་པའི་ཕྱི་ལོགས་སུ་བྱུང་བའི་འབྲས་བུ་ཡིན་པར་ཐལ། བུམ་པའི་འབྲས་བུ་ཡིན་པའི་ཕྱིར། འཁོར་གསུམ། རྟགས་གྲུབ་སྟེ། ཆོས་ཅན་དེའི་ཕྱིར། འདོད་ན། བུམ་པའི་ཕྱི་ལོགས་སུ་བྱུང་བ་ཆོས་ཅན། ཁྱོད་ཁྱོད་
ཀྱི་འབྲས་བུ་མ་ཡིན་པར་ཐལ། གང་ཟག་གི་བདག་མེད་ཡིན་པའི་ཕྱིར། སོགས་བྱ།།    ༈    །།ལྔ་པ་ཡུལ་ཡུལ་ཅན་ལ། ཁ་ཅིག་ན་རེ་གཞི་གྲུབ་ན་ཡུལ་དང་ཡུལ་ཅན་གཉིས་ཀ་ཡིན་པས་ཁྱབ་ཟེར་ན་བུམ་པ་ཆོས་
[010A]༄༅། །ཅན༑ ཡུལ་དང་ཡུལ་ཅན་གཉིས་ཀ་ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་ཁས། དེར་ཐལ། ཡོད་པ་ཡིན་པའི་ཕྱིར། མ་ཁྱབ་ཟེར་ན། ཁྱབ་པར་ཐལ། ཡོད་པ་དང་ཚད་མས་དམིགས་པ་དང་
ཤེས་བྱ་དང་ཡུལ་དང་ཆོས་རྣམས་དོན་གཅིག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཡུལ་ཅན་ཡིན་པར་ཐལ། ཡུལ་དང་ཡུལ་ཅན་གཉིས་ཀ་ཡིན་པའི་ཕྱིར། འཁོར་གསུམ། འདོད་ན། ཁྱོད་ཀྱི་ཡུལ་ཡོད་པར་ཐལ་
འདོད་པའི་ཕྱིར། འདོད་ན། ཁྱོད་ཀྱི་དམིགས་ཡུལ་དང་བརྗོད་ཡུལ་སྣང་ཡུལ་གསུམ་གང་རུང་ཡོད་པར་ཐལ། ཁྱོད་ཡུལ་ཅན་ཡིན་པའི་ཕྱིར། འཁོར་གསུམ། འདོད་མི་ནུས་ཏེ། ཁྱོད་ཀྱི་དམིགས་ཡུལ་མེད་པ་གང་ཞིག། ཁྱོད་ཀྱི་བརྗོད་
ཡུལ་དང་ཁྱོད་ཀྱི་སྣང་ཡུལ་གང་ཡང་མེད་པའི་ཕྱིར། དང་པོ་གྲུབ་སྟེ། ཁྱོད་གང་ཟག་དང་ཤེས་པ་གང་རུང་མ་ཡིན་པའི་ཕྱིར། དེར་ཐལ། བུམ་པ་ཡིན་པའི་ཕྱིར། རྟགས་གཉིས་པ་མ་གྲུབ་ན། དེར་ཐལ། ཁྱོད་སྒྲ་དང་དབང་པོ་དྲུག་གང་རུང་
མ་ཡིན་པའི་ཕྱིར། དེར་ཐལ། དེ་གང་རུང་མ་ཡིན་པའི་ཡོད་པ་ཡིན་པའི་ཕྱིར། དེར་ཐལ། ཆོས་ཅན་དེ་དང་གཅིག་ཡིན་པའི་ཕྱིར་གཞན་ཡང། ཀ་བ་ཆོས་ཅན། དེ་གཉིས་ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་
ཁས༑ དེར་ཐལ། ཚད་མའི་གྲུབ་པ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཡུལ་ཅན་ཡིན་པར་ཐལ། དེ་གཉིས་ཀ་ཡིན་པའི་ཕྱིར། འཁོར་གསུམ་ཁས། འདོད་མི་ནུས་ཏེ། ཁྱོད་ཀྱི་ཡུལ་མེད་པའི་ཕྱིར། དེར་ཐལ་

[010B] ཀ་བ་དང་གཅིག་ཡིན་པའི་ཕྱིར། གཞན་ཡང། འདུས་མ་བྱས་ཀྱི་ནམ་མཁའ་ཆོས་ཅན། དེ་གཉིས་ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་ཁས། དེར་ཐལ། ཡོད་པ་ཡིན་པའི་
ཕྱིར༑ འདོད་ན། དེ་ཆོས་ཅན། ཡུལ་ཅན་ཡིན་པར་ཐལ། དེ་གཉིས་ཀ་ཡིན་པའི་ཕྱིར། འཁོར་གསུམ། འདོད་ན། ཡུལ་ཅན་མ་ཡིན་པར་ཐལ་མེད་དགག་ཡིན་པའི་ཕྱིར། དེར་ཐལ། ཆོས་ཅན་དེའི་ཕྱིར། དེ་བཞིན་དུ་བུམ་
པའི་ལྡོག་པ་སོགས་ཀྱང་འཕེན། ཡང་ཁ་ཅིག་ན་རེ། ཡུལ་ཡུལ་ཅན་གཉིས་འགལ་ཟེར་ན། ཡུལ་ཡིན་ན་ཡུལ་ཅན་མ་ཡིན་པས་ཁྱབ་པར་ཐལ་དེ་གཉིས་འགལ་པའི་ཕྱིར། འཁོར་གསུམ། འདོད་ན། ཚད་མ་ཆོས་ཅན་ཡུལ་ཅན་མ་
ཡིན་པར་ཐལ། ཡུལ་ཡིན་པའི་ཕྱིར། ཁྱབ་པ་ཁས། འཁོར་གསུམ་སོང། དེར་ཐལ། བློའི་ཡུལ་ཡིན་པའི་ཕྱིར། དེར་ཐལ། བློའི་ཡུལ་དུ་བྱ་རུང་ཡིན་པའི་ཕྱིར། དེར་ཐལ། ཤེས་བྱ་ཡིན་པའི་ཕྱིར་ཁྱབ་སྟེ། བློའི་ཡུལ་དུ་བྱ་རུང་ཤེས་
བྱའི་མཚན་ཉིད་ཡིན་པའི་ཕྱིར། རྣམ་འགྲེལ་ལས། ཤེས་བྱར་འཛིན་ཕྱིར་མེད་པ་ལ། །ཉེས་པ་དག་ཏུ་ཐལ་མི་འགྱུར། །ཞེས་གསུངས་པའི་ཕྱིར། རྩ་བར་འདོད་ན། ཚད་མ་ཆོས་ཅན། ཡུལ་ཅན་ཡིན་པར་ཐལ། རྗོད་བྱེད་ཀྱི་སྒྲ་དང་
ཤེས་པ་དང་གང་ཟག་གསུམ་གང་རུང་ཡིན་པའི་ཕྱིར། ཁྱབ་སྟེ་དེ་གསུམ་ལ་རང་རང་གི་འཇུག་ཡུལ་རེ་ཡོད་པའི་ཕྱིར། དེར་ཐལ་རྗོད་བྱེད་ཀྱི་སྒྲ་ལ་རང་གི་བརྗོད་བྱའི་ཡུལ་ཡོད་པ་གང་ཞིག་ཤེས་པ་དང་གང་ཟག་གཉིས་ལ་རང་རང་གི་

[011A]༄༅། །དམིགས་ཡུལ་རེ་དགོས་པའི་ཕྱིར། དང་པོ་གྲུབ་སྟེ། རྣམ་འགྲེལ་ལས། སྒྲ་ཡི་ཡུལ་དང་ཡུལ་མིན་པར། ཞེས་པའི་སྒྲ་ཡི་ཡུལ་དང་ཞེས་པའི་དོན་ཡོད་པའི་ཕྱིར། རྟགས་གཉིས་པ་གྲུབ་སྟེ། ཡོད་ན་ཤེས་པ་དང་གང་
ཟག་གཉིས་ཀའི་དམིགས་ཡུལ་ཡིན་པས་ཁྱབ་པའི་ཕྱིར། མཛོད་ལས་དམིགས་པ་ཆོས་རྣམས་ཐམས་ཅད་དེ། །ཞེས་གསུངས་པའི་ཕྱིར། མངོན་རྟོགས་རྒྱན་ལས་ཀྱང་ངོ། །གཞན་ཡང། ཚད་མ་ཆོས་ཅན། ཡུལ་ཅན་མ་ཡིན་པར་
ཐལ༑ ཡུལ་ཡིན་པའི་ཕྱིར། དེར་ཐལ། ཤེས་པའི་དམིགས་ཡུལ་ཡིན་པའི་ཕྱིར། དེར་ཐལ། གཞི་གྲུབ་པའི་ཕྱིར། ཁྱབ་སྟེ། གཞི་གྲུབ་དང་ཡོད་པ་དང་དེ་གསུམ་དོན་གཅིག་པའི་ཕྱིར། ཚད་མ་ལས། ཡོད་པ་དམིགས་པ་ལས་གཞན་
མིན༑ ༑ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན། ཡུལ་ཅན་ཡིན་པར་ཐལ། ཤེས་པ་ཡིན་པའི་ཕྱིར། དེར་ཐལ། ཚད་མ་ཡིན་པའི་ཕྱིར། གཞན་ཡང། དེ་ཆོས་ཅན། ཡུལ་ཅན་ཡིན་པར་ཐལ། ཁྱོད་ཀྱི་ཡུལ་ཡོད་པའི་
ཕྱིར༑ དེར་ཐལ། ཁྱོད་ཀྱི་དམིགས་ཡུལ་ཡང་ཡོད། ཁྱོད་ཀྱི་སྣང་ཡུལ་ཡང་ཡོད། ཁྱོད་ཀྱི་གཞལ་བྱ་ཡང་ཡོད། ཁྱོད་ཀྱི་འཛིན་སྟངས་ཀྱི་ཡུལ་ཡང་ཡོད་པའི་ཕྱིར། དང་པོ་གྲུབ་སྟེ། ཁྱོད་ཀྱི་དམིགས་བྱའི་ཡུལ་ཡོད་པའི་ཕྱིར། དེར་ཐལ། ཁྱོད་ཤེས་
པ་ཡིན་པའི་ཕྱིར། གཉིས་པ་གྲུབ་སྟེ། ཁྱོད་ལ་སྣང་བའི་ཆོས་ཡོད་པའི་ཕྱིར། དེར་ཐལ། ཁྱོད་དོན་མཐུན་གྱི་ཤེས་པ་ཡིན་པའི་ཕྱིར། གསུམ་པ་གྲུབ་སྟེ། ཁྱོད་ཀྱི་རྟོགས་བྱའི་ཆོས་ཡོད་པའི་ཕྱིར། དེར་ཐལ། ཁྱོད་ཚད་མ་ཡིན་པའི་ཕྱིར་

[011B] ཁྱོད་ཀྱི་འཛིན་སྟངས་སུ་བྱས་པའི་ཆོས་ཡོད་པའི་ཕྱིར། དེར་ཐལ། བློ་དོན་མཐུན་ཡིན་པའི་ཕྱིར། ཡང་ཁ་ཅིག་ན་རེ། ཡུལ་ཅན་ཡིན་ན་རྗོད་བྱེད་ཀྱི་སྒྲ་དང་ཤེས་པ་དང་གང་ཟག་གསུམ་པོ་གང་རུང་ཡིན་པས་ཁྱབ་ཟེར་ན། མིག་དབང་
ཆོས་ཅན། སྒྲ་ཤེས་གང་ཟག་གསུམ་གང་རུང་ཡིན་པར་ཐལ། ཡུལ་ཅན་ཡིན་པའི་ཕྱིར། དེར་ཐལ། དེའི་ཡུལ་གཟུགས་ཀྱི་སྐྱེ་མཆེད་ཡོད་པའི་ཕྱིར། དེར་ཐལ། ཡུལ་ཅན་མིག་དབང་རྣ་དབང་སྣ་དབང་ལྕེ་དབང་ལུས་དབང་ལྔ་དང། དེ་ལྔའི་ཡུལ་
གཟུགས་ཀྱི་སྐྱེ་མཆེད། སྒྲའི་དེ། དྲིའི་དེ། རོའི་དེ། རེག་བྱའི་སྐྱེ་མཆེད་ལྔ་དང་གཟུགས་ཅན་བཅུ་ཡོད་པའི་ཕྱིར། མཛོད་ལས་གཟུགས་ཅན་བཅུ་ནི་བསགས་པའོ། །ཞེས་གསུངས་པའི་ཕྱིར། འདོད་མི་ནུས་ཏེ། སྒྲ་ཤེས་གང་ཟག་གང་ཡང་མ་
ཡིན་པའི་ཕྱིར། དེར་ཐལ། དབང་པོ་གཟུགས་ཅན་པ་ཡིན་པའི་ཕྱིར་དེར་ཐལ། མིག་དབང་ཡིན་པའི་ཕྱིར། དེ་བཞིན་དུ་རྣ་དབང་སོགས་འཕེན་སླ། ཡང་ཁ་ཅིག། སྒྲ་ཡིན་ན། ཡུལ་ཅན་ཡིན་པས་ཁྱབ་ཟེར་ན། རོལ་མོའི་སྒྲ་ཕལ་བ་
ཆོས་ཅན། ཡུལ་ཅན་ཡིན་པར་ཐལ། སྒྲ་ཡིན་པའི་ཕྱིར། ཁྱབ་པ་ཁས། འཁོར་གསུམ། དེར་ཐལ། རོལ་མོའི་སྒྲ་ཡིན་པའི་ཕྱིར། ཆོས་ཅན་དེའི་ཕྱིར། འདོད་ན། ཁྱོད་ཀྱི་བརྗོད་བྱ་ཡོད་པར་ཐལ། སྒྲ་གང་ཞིག། ཡུལ་ཅན་ཡིན་
པའི་ཕྱིར། འདོད་ན། རྗོད་བྱེད་ཀྱི་སྒྲ་ཡིན་པར་ཐལ། ཁྱོད་བརྗོད་བྱ་དང་ལྡན་པའི་སྒྲ་ཡིན་པའི་ཕྱིར། འདོད་མི་ནུས་ཏེ་རྗོད་བྱེད་མ་ཡིན་པའི་སྒྲ་ཡིན་པའི་ཕྱིར། ཆོས་ཅན་དེ་དང་གཅིག་ཡིན་པའི་ཕྱིར། ཡང་ཁ་ཅིག། བརྗོད་བྱེད་

[012A]༄༅། །ཀྱི་སྒྲ་ཡིན་ན། ཁྱོད་ཀྱི་བརྗོད་དོན་ཡོད་པས་ཁྱབ་ཟེར་ན། གང་ཟག་རྟག་པ་ཡིན་ཞེས་པའི་སྒྲ་ཆོས་ཅན། ཁྱོད་ཀྱི་བརྗོད་དོན་ཡོད་པར་ཐལ། ཁྱོད་རྗོད་བྱེད་ཀྱི་སྒྲ་ཡིན་པའི་ཕྱིར་དེར་ཐལ། ཁྱོད་གང་
ཟག་རྟག་པ་རྗོད་པར་བྱེད་པའི་སྒྲ་ཡིན་པའི་ཕྱིར། ཆོས་ཅན་དེའི་ཕྱིར། རྩ་བར་འདོད་ན། གང་ཟག་རྟག་པ་ཡིན་པ་ཡོད་པར་ཐལ་ལོ། །འདོད་པའི་ཕྱིར། ཡང་ཁ་ཅིག་ན་རེ། གང་ཟག་རྟག་པར་སྟོན་པའི་སྒྲ་ཡིན་ན། ཁྱོད་ཀྱི་བརྗོད་བྱ་མེད་
པས་ཁྱབ་ཟེར་ན། གང་ཟག་རེ་ཞིག་རྟག་པར་སྟོན་པའི་མདོ་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ཡོད་པའི་ཕྱིར། དེར་ཐལ། གང་ཟག་རྟག་གཅིག་རང་དབང་ཅན་དུ་སྟོན་པའི་མདོ་ཡོད་པའི་ཕྱིར། རྟགས་སླ། རྩ་
བར་འདོད་མི་ནུས་ཏེ། དེའི་བརྗོད་བྱ་ཡོད་པའི་ཕྱིར། དེར་ཐལ་ཁྱོད་མདོ་ཡིན་པའི་ཕྱིར། ཡང་ཁ་ཅིག་ན་རེ། ཡུལ་དང་ཤེས་བྱ་དོན་གཅིག་ཀྱང་ཡུལ་དང་གཞལ་བྱ་དོན་མི་གཅིག་སྟེ། སྒྲ་རྟག་པའི་དོན་སྤྱི་དེ་ཡུལ་དང་ཤེས་བྱ་གཉིས་ཀ་ཡིན་ཀྱང་
གཞལ་བྱ་མ་ཡིན་པའི་ཕྱིར་ཏེ། སྒྲ་རྟག་འཛིན་རྟོག་པའི་གཞལ་བྱ་མ་ཡིན་པའི་ཕྱིར་ཟེར་རོ། །འོ་ན། ཡུལ་ཡིན་ན་གཞལ་བྱ་ཡིན་དགོས་ན། བློ་དེའི་ཡུལ་ཡིན་ན་བློ་དེའི་གཞལ་བྱ་ཡིན་དགོས་པར་ཐལ། ཡུལ་དང་གཞལ་བྱ་དོན་མི་
གཅིག་བའི་རྒྱུ་མཚན་དེའི་ཕྱིར། འདོད་ན། མེའི་རྒྱུ་ཡིན་ན་མེའི་འབྲས་བུ་ཡིན་དགོས་པར་ཐལ། རྒྱུ་ཡིན་ན་འབྲས་བུ་ཡིན་དགོས་པའི་ཕྱིར། འཁོར་གསུམ། གཞན་ཡང། བུམ་པའི་སྒྲ་དོན་ཆོས་ཅན། བུམ་པ་ཞེས་པའི་སྒྲའི་ཤེས་བྱ་

[012B] བུམ་པ་ཞེས་པའི་སྒྲའི་ཡུལ་ཡིན་པའི་ཕྱིར་མ་ཁྱབ་ན། ཡུལ་དང་ཤེས་བྱ་ཡང་དོན་མི་གཅིག་པར་ཐལ། མ་ཁྱབ་པ་དེའི་ཕྱིར། འཁོར་གསུམ་སོང། མ་ཁྱབ་མཚམས་ལ། མ་གྲུབ་ན། བུམ་པ་ཆོས་ཅན། ཁྱོད་ཀྱི་སྒྲ་དོན་ཁྱོད་ཅེས་
བརྗོད་པའི་སྒྲའི་ཡུལ་ཡིན་པར་ཐལ། ཁྱོད་གཞི་གྲུབ་པའི་ཕྱིར་འཁོར་གསུམ། ཡང་ཁ་ཅིག་ན་རེ། ཡུལ་དང་གཞལ་བྱ་དོན་མི་གཅིག་སྟེ། གཞལ་བྱ་ལ་རང་མཚན་ཁོ་ནར་ངེས་པའི་ཕྱིར་ཟེར་ན་གཞལ་བྱ་ཡིན་ན་རང་མཚན་ཡིན་པས་ཁྱབ་པར་
ཐལ༑ གཞལ་བྱ་ལ་རང་མཚན་ཁོ་ནར་ངེས་པའི་ཕྱིར། འདོད་ན་དེ་མི་འཐད་པར་ཐལ། གཞལ་བྱ་ལ་རང་མཚན་སྤྱི་མཚན་གཉིས་ཡོད་པའི་ཕྱིར། རྣམ་འགྲེལ་ལས། གཞལ་བྱ་གཉིས་ཕྱིར་ཞེས་གསུངས་པའི་ཕྱིར། འཁོར་གསུམ། ཡང་ཁ་
ཅིག་ན་རེ། ཡུལ་ཡིན་ན་དངོས་པོ་ཡིན་པས་ཁྱབ་ཟེར་ན། དངོས་མེད་ཆོས་ཅན། དངོས་པོ་ཡིན་པར་ཐལ། ཡུལ་ཡིན་པའི་ཕྱིར། དེར་ཐལ་བློས་རིག་པར་བྱ་བ་ཡིན་པའི་ཕྱིར། ཁྱབ་སྟེ། དེ་ཡུལ་གྱི་མཚན་ཉིད་ཡིན་པའི་ཕྱིར། སྡེ་བདུན་
རྒྱན་ལས། ཡུལ་གྱི་མཚན་ཉིད་བློས་རིག་པར་བྱ་བའོ། །ཞེས་གསུངས་པའི་ཕྱིར། དེ་ལ་ཁོ་ན་རེ། ཟླ་གཅིག་ཟླ་གཉིས་ཡིན་པ་ཆོས་ཅན། ཡུལ་ཡིན་པར་ཐལ། བློས་རིག་པར་བྱ་བ་ཡིན་པའི་ཕྱིར་དེར་ཐལ། ཟླ་གཅིག་ཟླ་གཉིས་སུ་འཛིན་
པའི་བློས་རིག་པར་བྱ་བ་ཡིན་པའི་ཕྱིར་ན་ཁ་ཅིག་མ་ཁྱབ་ཟེར་དེར་ཐལ། ཟླ་གཅིག་ཟླ་གཉིས་སུ་འཛིན་པའི་བློས་བཟུང་བའི་ཕྱིར་ན་མ་ཁྱབ་སྟེ། དེས་དེ་བཟུང་ཡང་དེས་རིག་པར་བྱ་བ་མེད་པའི་ཕྱིར། དེར་ཐལ། དེ་ལོག་ཤེས་ཡིན་པའི་ཕྱིར། འདི་

[013A]༄༅། །ལ་སྔོན་གྱི་སྟོན་བ་མང་པོའང་འཁྲུལ་བས་ཞིབ་ཆ་དེ་ལྟར་ཤེས་པར་གྱིས། གཞན་ཡང། ཟླ་གཅིག་ཟླ་གཉིས་ཡིན་བ་དེ་ཟླ་གཉིས་སུ་སྣང་བའི་བློའི་ཡུལ་དུ་བྱ་རུང་ཡིན་པར་ཐལ། དེ་བློ་དེས་རིག་པར་བྱ་བ་ཡིན་པའི་
ཕྱིར༑ ཁྱབ་སྟེ། ཟླ་གཅིག་ཟླ་གཉིས་སུ་འཛིན་བློས་རིག་པར་བྱ་རུང་བ་མི་སྲིད་པའི་ཕྱིར། དེར་ཐལ། དེ་ལོག་ཤེས་ཡིན་པའི་ཕྱིར། རྩ་བར་འདོད་ན། ཁྱོད་ལོག་ཤེས་མ་ཡིན་པར་ཐལ། ཟླ་གཅིག་ཟླ་གཉིས་ཡིན་པ་ཁྱོད་ཀྱི་ཡུལ་དུ་བྱ་རུང་
བ་ཡིན་པའི་ཕྱིར། མ་ཁྱབ་ན་ཁྱབ་པར་ཐལ། དེ་དེའི་ཡུལ་དུ་བྱ་བ་མི་སྲིད་པའི་ཕྱིར། མ་ཁྱབ་ན། རུང་བ་ཞེས་པའི་དོན་མེད་པར་ཐལ་ལོ། །གོང་དུ་མ་གྲུབ་ན། དེར་ཐལ། དེའི་ཡུལ་དུ་བྱ་མི་སྲིད་པའི་ཕྱིར། དེ་བཞིན་དུ་སྤྲོ་ཚུལ་དུ་མ་ཤེས་
སླའོ༑    ༈    ༑དྲུག་པ་ལྡོག་པ་ངོས་འཛིན་ནི། ཁ་ཅིག་ན་རེ། བུམ་པ་ཡིན་ན། བུམ་པའི་ལྡོག་པ་ཡིན་པས་ཁྱབ་ཟེར་ན། གསེར་བུམ་ཆོས་ཅན། བུམ་པའི་ལྡོག་པ་ཡིན་པར་ཐལ། བུམ་པ་ཡིན་པའི་ཕྱིར། དེར་ཐལ། བུམ་པའི་
བྱེ་བྲག་ཡིན་པའི་ཕྱིར། ཆོས་ཅན་དེ་དང་གཅིག་ཡིན་པའི་ཕྱིར་རྩ་བར་འདོད་ན། དེ་ཆོས་ཅན། བུམ་པའི་རང་ལྡོག་ཡིན་པར་ཐལ་འདོད་པའི་ཕྱིར། འདོད་ན། བུམ་པ་དང་གཅིག་ཡིན་པར་ཐལ། འདོད་པའི་ཕྱིར། མ་ཁྱབ་ན། ཁྱོད་
ཀྱི་ལྡོག་པ་ཡིན་ན་ཁྱོད་དང་གཅིག་ཡིན་པས་ཁྱབ་པར་ཐལ། ཁྱོད་གཞི་གྲུབ་པའི་ཕྱིར། གོང་དུ་འདོད་ན། དེ་ཆོས་ཅན། བུམ་པ་དང་གཅིག་མ་ཡིན་པར་ཐལ། བུམ་པ་དང་ཐ་དད་ཡིན་པའི་ཕྱིར། དེར་ཐལ། གསེར་བུམ་དང་

[013B] མ་གྲུབ་ན། དེ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་ཁྱོད་དང་ལྡོག་པ་གཅིག་ཡིན་པའི་ཕྱིར། མ་གྲུབ་ན། གསེར་བུམ་དང་གསེར་བུམ་ཆོས་ཅན། རང་ལྡོག་གཅིག་ཡིན་པར་ཐལ། རང་ལྡོག་
གཅིག་དང་སོ་སོ་བ་གང་རུང་གང་ཞིག། རང་ལྡོག་སོ་སོ་བ་མ་ཡིན་པའི་ཕྱིར། དང་པོ་གྲུབ་སྟེ། གཞི་གྲུབ་པའི་ཕྱིར། གཉིས་པ་གྲུབ་སྟེ། སོ་སོ་བ་མ་ཡིན་པའི་ཆོས་ཡིན་པའི་ཕྱིར། ཁྱབ་སྟེ་དེ་གཅིག་གི་མཚན་ཉིད་ཡིན་པའི་ཕྱིར་
སྡེ་བདུན་རྒྱན་ལས། གཅིག་གི་མཚན་ཉིད་སོ་སོ་མིན་པའི་ཆོས་།ཞེས་གསུངས་པའི་ཕྱིར། དེ་ལ་ཁོ་ན་རེ། གཞི་གྲུབ་ན། རང་ལྡོག་གཅིག་ཡིན་པས་ཁྱབ་པར་ཐལ། གཞི་གྲུབ་ན། ཁྱོད་ཁྱོད་དང་གཅིག་ཡིན་པས་ཁྱབ་པའི་ཕྱིར་ན་
མ་ཁྱབ། རྟགས་དེར་ཐལ། གཞི་གྲུབ་ན། ཁྱོད་ཁྱོད་དང་ཐ་དད་མ་ཡིན་པས་ཁྱབ་པའི་ཕྱིར། རྩ་བར་འདོད་ན། ཀ་བ་དང་བུམ་པ་གཉིས་ཆོས་ཅན། རང་ལྡོག་གཅིག་ཡིན་པར་ཐལ། གཞི་གྲུབ་པའི་ཕྱིར། འདོད་མི་ནུས་ཏེ། རང་
ལྡོག་པ་ཐ་དད་པའི་ཆོས་ཡིན་པའི་ཕྱིར། དེར་ཐལ། རང་ལྡོག་པ་སོ་སོ་བའི་ཆོས་ཡིན་པའི་ཕྱིར། རྟགས་སླ། ཁྱབ་སྟེ། དེ་རང་ལྡོག་ཐ་དད་པའི་མཚན་ཉིད་ཡིན་པའི་ཕྱིར། སྡེ་བདུན་རྒྱན་ལས་ལྡོག་པ་ཐ་དད་པ་ཉིད་ཀྱི་མཚན་ཉིད། རང་
ལྡོག་སོ་སོ་བ། དཔེར་ན་རིམ་བཞིན་ཀ་བུམ་ལྟ་བུ་དང། བྱས་མི་རྟག་ལྟ་བུའོ། །ཞེས་གསུངས་པའི་ཕྱིར། དེས་ན་ཀ་བུམ་གཉིས་རྫས་སོ་སོ་བ་དང་ལྡོག་བ་སོ་སོ་བ་གཉིས་ཀ་ཡིན་ལ། བྱས་མི་རྟག་ནི་རྫས་གཅིག་ཀྱང་ལྡོག་པ་སོ་སོ་བ་ཡིན་པའི་
[014A]༄༅། །ཕྱིར༑ དེར་ཐལ། བྱས་མི་རྟག་གཉིས་ངོ་བོ་གཅིག་ཀྱང་ཞེན་རིག་གི་ངོར་ཐ་དད་ཡིན་པའི་ཕྱིར། དེར་ཐལ། དེ་གཉིས་ངོ་བོ་གཅིག་ཀྱང་བྱས་འཛིན་རྟོག་བས་མི་རྟག་པར་འཛིན་པར་མ་ངེས་པའི་ཕྱིར། རྣམ་འགྲེལ་
ལས༑ དངོས་པོའི་ངོ་བོ་གཅིག་ཉིད་ཕྱིར། །ངོ་བོ་ཐ་དད་བློ་གང་ལས། །ཞེས་གསུངས་པའི་ཕྱིར། དེ་ལ་ཁོ་ན་རེ། བུམ་པ་ཆོས་ཅན་བྱས་པ་དང་ངོ་བོ་གཅིག་པར་ཐལ། བྱས་པའི་བྱེ་བྲག་ཡིན་པའི་ཕྱིར། འདོད་ན། དེ་ཆོས་ཅན་
བྱས་པ་དང་རྫས་གཅིག་པར་ཐལ། བྱས་པ་དང་ངོ་བོ་གཅིག་པའི་ཕྱིར་ན་རྣམ་པ་གཅིག་ཏུ་མ་ཁྱབ་སྟེ། བྱས་པའི་ལྡོག་པ་བྱས་པ་དང་ངོ་བོ་གཅིག་ཀྱང་བྱས་པ་དང་རྫས་མི་གཅིག་པའི་ཕྱིར་ཏེ་དེ་རྫས་སུ་མ་གྲུབ་པའི་ཕྱིར་ཏེ། དེ་དངོས་མེད་
ཡིན་པའི་ཕྱིར། གོང་དུ་འདོད་བྱས་པ་ལ། དེ་ཆོས་ཅན། བྱས་པ་དང་ཉེར་ལེན་གཅིག་ལས་སྐྱེས་པར་ཐལ། བྱས་པ་དང་རྫས་གཅིག་པའི་ཕྱིར་ན་མ་ཁྱབ་སྟེ། རྫས་རིགས་གཅིག་པ་དང། རྫས་རིགས་མཐུན་པ་ཉེར་ལེན་གཅིག་ལས་སྐྱེས་
པར་འཇོག་དགོས་པའི་ཕྱིར། དེར་ཐལ། རྫས་རིགས་གཅིག་དང་རྫས་རིགས་ཐ་དད་པ་ནི་ཉེར་ལེན་གཅིག་ལས་སྐྱེས་པ་དང་ཉེར་ལེན་ཐ་དད་པ་ལས་སྐྱེས་པར་འཇོག་པའི་ཕྱིར། རྣམ་འགྲེལ་ལས། ཐ་དད་རྒྱུ་ཐ་དད་ལས་ཡིན། ཞེས་པར་
ཤཱཀྱ་བློས། དེ་བས་ན་རིགས་མཐུན་པ་དང་རིགས་མཐུན་པ་མ་ཡིན་པའི་རྒྱུན་ཐ་དད་པ་རྣམ་པར་བཞག་པ་ནི་ཉེ་བར་ལེན་བས་བྱས་པ་ཉིད་ཡིན་ནོ། །ཞེས་གསུངས་པའི་ཕྱིར། ཡང་ཁ་ཅིག་ན་རེ་རྫས་རིགས་གཅིག་ན། རྫས་གཅིག་པས་ཁྱབ་

[014B] ནས་ཀྱི་ས་བོན་འབྲུ་གཅིག་ལས་སྐྱེས་པའི་ནས་འབྲུ་སྔ་མ་དང་ཕྱི་མ་རིམ་པས་སྐྱེས་པ་རྣམས་ཆོས་ཅན། རྫས་གཅིག་པར་ཐལ། རྫས་རིགས་གཅིག་པའི་ཕྱིར། འཁོར་གསུམ། དེར་ཐལ་རྫས་ནས་ཀྱི་རིགས་སུ་གཅིག་ཡིན་པའི་ཕྱིར། དེར་
ཐལ༑ ནས་གཅིག་གིས་ཉེར་ལེན་བྱས་ནས་སྐྱེས་པའི་ནས་ཡིན་པའི་ཕྱིར། ཁྱབ་སྟེ། དེ་ལ་རྫས་རིགས་གཅིག་པ་དང། འདྲ་བ་དང་རྫས་རིགས་མཐུན་པ་གསུམ་ཆར་འཇོག་པའི་ཕྱིར། སྡེ་བདུན་རྒྱན་ལས། ཉེར་ལེན་གཅིག་ལས་སྐྱེས་
པའི་དངོས་པོ་ཐ་དད་པ་རྣམས་ཕན་ཚུན་རྫས་ཀྱིས་མཐུན་པ་དང་གཅིག་པ་དང་འདྲ་བ་ཞེས་བྱའོ། །ཞེས་གསུངས་པའི་ཕྱིར་རྩ་བར་འདོད་ན། དེ་འདྲའི་ནས་རྣམས་རྫས་གཅིག་མ་ཡིན་པར་ཐལ། རྫས་ཐ་དད་ཡིན་པའི་ཕྱིར། དེར་ཐལ་
སྔ་ཕྱི་སོ་སོར་གྲུབ་པའི་ནས་ཡིན་པའི་ཕྱིར། ཁྱབ་སྟེ། དེ་རྒྱུ་འབྲས་ཡིན་པའི་ཕྱིར། རྒྱུ་འབྲས་རྫས་གཅིག་མི་རུང་བའི་ཕྱིར། རིགས་གཅིག་ན་རྫས་གཅིག་པས་ཁྱབ་པར་ཐལ། རྫས་རིགས་གཅིག་ན་རྫས་གཅིག་པས་ཁྱབ་པའི་ཕྱིར། རྟགས་
ཁས༑ འདོད་ན། བུམ་པའི་ནམ་མཁའ་དང། ཁང་པའི་ནམ་མཁའ་གཉིས་ཆོས་ཅན། རྫས་གཅིག་པར་ཐལ། རིགས་གཅིག་པའི་ཕྱིར། ཁྱབ་པ་ཁས། རྟགས་གྲུབ་སྟེ། ནམ་མཁར་རིགས་གཅིག་པའི་ཕྱིར། དེར་ཐལ། གཟུགས་ཅན་
བཀག་ཙམ་གྱིས་ནམ་མཁར་རིགས་གཅིག་པའི་ཕྱིར། དེར་ཐལ། དངོས་པོ་ལ་སོགས་བསྒྲུབ་པའི་རིགས་གཅིག་ཚུལ་དང། བུམ་མེད་སོགས་དགག་པའི་རིགས་གཅིག་ཚུལ་གཉིས་ཡོད་པའི་ཕྱིར། སྡེ་བདུན་རྒྱན་ལས་བུམ་པ་ལ་སོགས་པ་སྒྲུབ་

[015A]༄༅། །པ་དངོས་པོ་བ་རྣམས་ཀྱི་རིགས་གཅིག་ཚུལ་དང། བུམ་མེད་ལ་སོགས་པ་དགག་པ་རྣམས་ཀྱི་རིགས་གཅིག་ཚུལ་གཉིས་ཡིན་ལ། ཞེས་གསུངས་པའི་ཕྱིར། རང་ལུགས་ལ། སོ་སོ་བ་མ་ཡིན་པའི་ཆོས་
གཅིག་གི་མཚན་ཉིད། མཚན་གཞི་བུམ་པ་ལྟ་བུ། དེ་ལ་དབྱེ་ན་ངོ་བོ་གཅིག་པ་དང། ལྡོག་པ་གཅིག་པ་དང། རིགས་གཅིག་པ་དང། རྫས་རིགས་གཅིག་པ་དང་བཞི། ངོ་བོ་སོ་སོ་བ་མ་ཡིན་པར་སྐྱེས་པ་དེ་རྫས་གཅིག་གི་
མཚན་ཉིད། མཚན་གཞི་བྱས་བ་དང་མི་རྟག་པ་གཉིས་ལྟ་བུ། ངོ་བོ་སོ་སོ་བ་མ་ཡིན་པའི་འདུས་མ་བྱས་ཀྱི་ཆོས་དེ། འདུ་མ་བྱས་ཀྱི་ངོ་བོ་གཅིག་པའི་མཚན་ཉིད། མཚན་གཞི་ཤེས་བྱ་དང་ཡོད་པ་ལྟ་བུ། གཉིས་པ་ནི། རང་ལྡོག་སོ་
སོ་བ་མ་ཡིན་པའི་ཆོས། ལྡོག་པ་གཅིག་པའི་མཚན་ཉིད། མཚན་གཞི་བྱས་པ་དང་བྱས་པ་ལྟ་བུའམ་བུམ་པ་དང་བུམ་པ་ལྟ་བུ། གསུམ་པ་ནི། རིགས་སོ་སོ་བ་མ་ཡིན་པའི་ཆོས་རིགས་གཅིག་པའི་མཚན་ཉིད་མཚན་
གཞི་དཀར་ཟལ་དང་ནག་སྒུར་ལྟ་བུ། གོ་ཐོབ་བྱས་ན། རང་གི་རིགས་གང་དུ་སོ་སོ་བ་མ་ཡིན་པའི་ཆེས། རིགས་གཅིག་པའི་མཚན་ཉིད། རྣམ་གྲངས་རིགས་གཅིག་པ་དང། རིགས་འདྲ་བ་དང། རིགས་མཐུན་པ་རྣམས་དོན་གཅིག་
དབྱེ་ན་སྒྲུབ་པའི་དངོས་པོ་རིགས་གཅིག་ཉེར་ལེན་གཅིག་ལས་སྐྱེས་པ། དགག་པ་རིགས་གཅིག་ལ་ནི་རང་གི་དགག་བྱའི་ཆོས་འདྲ་བའི་དགག་པ་དེ། དགག་བྱའི་རིགས་གཅིག་པའི་མཚན་ཉིད་ཡིན་ཏེ། འདིའི་རིགས་པ་ཅིག་

[015B] དཔེར་ན། བུམ་པའི་ནམ་མཁའ་དང་ཕོར་བའི་ནམ་མཁའ་ལྟ་བུའམ་བུམ་པའི་བདག་མེད་དང་གང་ཟག་གི་བདག་མེད་ལྟ་བུ་ཡིན་ནོ། །བཞི་བ་ནི། ཉེར་ལེན་གཅིག་ལས་སྐྱེས་པའི་དངོས་
པོ་དེ༑ རྫས་རིགས་གཅིག་པའི་མཚན་ཉིད། འདི་ཡང་སྔར་བཤད་ལ་རྣམ་འགྲེལ་ལས། ཐ་དད་མཚུངས་པ་ཡིན་ན་རིགས། །ཉེ་བ་གང་གིས་འགའ་ཞིག་ལ། །རབ་འཇུག་ཅེས་གསུངས་སོ། །ཡང་ཐ་དད་ལ་མཚན་ཉིད། མཚན་
གཞི༑ དབྱེ་བ་གསུམ། དང་པོ་ནི། སོ་སོ་བ་དེ། ཐ་དད་ཀྱི་མཚན་ཉིད། གཉིས་པ་ནི། མཚན་གཞི་རྟག་པ་དང། མི་རྟག་པ་གཉིས་ལྟ་བུ། ངོ་བོ་ཐ་དད་པ་དང། རིགས་ཐ་དད་པ་དང། ལྡོག་པ་ཐ་དད་པ་གསུམ། ངོ་བོ་སོ་སོ་བ་དེ། ངོ་བོ་ཐ་དད་
ཀྱི་མཚན་ཉིད། མཚན་གཞི་མེ་དང་གྲང་བ་ལྟ་བུ། དབྱེ་ན། ངོ་བོ་དང་རྫས་གཉིས་ཀ་ཐ་དད་པ་སྣང་མུན་ལྟ་བུ་དང། ངོ་བོ་ཁོ་ན་ཐ་དད་པ་བདེན་གྲུབ་དང་བདེན་འཛིན་གྱི་ཆོས་གཉིས་ལྟ་བུ། གཉིས་པ་ནི། རིགས་སོ་སོ་བ་རིགས་ཐ་དད་ཀྱི་
མཚན་ཉིད། དཔེར་ན། བུམ་པ་དང་བ་གླང་ལྟ་བུའམ་བེམ་པོ་དང་ཤེས་པ་ལྟ་བུའོ། །གསུམ་པ་ནི། རང་ལྡོག་སོ་སོ་བའི་ཆོས་དེ་ལྡོག་ཐ་དད་ཀྱི་མཚན་ཉིད། དཔེར་ན། བྱས་མི་རྟག་ལྟ་བུ། དེ་ལ་ཁོ་ན་རེ། རྟག་མི་རྟག་གཉིས་
ཀྱང་རིགས་གཅིག་པར་ཐལ། དེ་གཉིས་ཤེས་བྱར་རིགས་གཅིག་པའི་ཕྱིར་ན་མ་ཁྱབ། འོ་ན། ཁྱོད་རང་ལ་ཤེས་བྱར་རིགས་གཅིག་ན་རིགས་གཅིག་པས་ཁྱབ་པར་ཐལ། རྟག་མི་རྟག་གཉིས་རིགས་གཅིག་པའི་ཕྱིར། འཁོར་གསུམ། འདོད་

[016A]༄༅། །ན༑ ཆོས་ཐམས་ཅད་རིགས་གཅིག་པར་ཐལ། འདོད་པའི་ཕྱིར། འཁོར་གསུམ། རིགས་མི་མཐུན་ཤེས་བྱ་ལ་མི་སྲིད་པར་ཐལ་ཆོས་ཐམས་ཅད་རིགས་མཐུན་པའི་ཕྱིར། འཁོར་གསུམ། གཞན་ཡང་སྣང་
མུན་གཉིས་རྫས་གཅིག་པར་ཐལ། ཆོས་ཐམས་ཅད་ངོ་བོ་གཅིག་པའི་ཕྱིར། དེར་ཐལ། ཤེས་བྱར་ངོ་བོ་གཅིག་པའི་ཕྱིར་ན་ཡང་མ་ཁྱབ། འདོད་ན། རྫས་ཐ་དད་མེད་པར་ཐལ། འདོད་པའི་ཕྱིར་འཁོར་གསུམ། འདོད་ན། རྒྱུ་
འབྲས་གཉིས་རྫས་ཐ་དད་མ་ཡིན་པར་ཐལ་ལོ། །འདོད་པའི་ཕྱིར་འཁོར་གསུམ། དེ་ལྟར་མི་ཤེས་པར་བསྡུས་གྲྭ་ཞེས་པའི་མིང་ཙམ་ཤེས་པས་བསྡུས་གྲྭའི་ཁུར་པོ་ཞོག་ལ་ཉི་མ་འདི་ན་དགའ་བར་འདུག་གོ། །།སྨྲས་པ། སྤྱི་ཁྱབ་
བྱེ་བྲག་སྦྱར་བའི་ཁྱབ་པ་དང། །ངོ་བོ་ལྡོག་པ་རྫས་དང་རིགས་སོགས་ལ། །གཅིག་དང་ཐ་དད་རྣམ་དབྱེ་མི་ཤེས་པར། །བསྡུས་གྲྭ་སྨྲ་དེ་ཆོས་མིན་དགའ་ཚལ་ཙམ། །ཞེས་པར་སྐབས་ཀྱི་ཚིགས་སུ་བཅད་པའོ། །དེས་དྲུག་པ་ལྡོག་པ་ངོས་འཛིན་
དང༑ ༑བདུན་པ་གཅིག་ཐ་དད་དེ། བསྡུས་ཚན་བདུན་བཤད་ཟིན་ཏོ།། །།།བརྒྱད་པ་སྤྱི་བྱེ་བྲག་ལ། ཁ་ཅིག་ན་རེ། གཞི་གྲུབ་ན། སྤྱི་དང་བྱེ་བྲག་གཉིས་ཀ་ཡིན་པས་ཁྱབ་ཟེར་ན། ཤེས་བྱ་ཆོས་ཅན་སྤྱི་དང་བྱེ་བྲག་གཉིས་ཀ་
ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་ཁས། རྟགས་སླ་འདོད་ན། དེ་ཆོས་ཅན། བྱེ་བྲག་ཡིན་པར་ཐལ། དེ་གཉིས་ཀ་ཡིན་པའི་ཕྱིར། རྟགས་ཁས། འཁོར་གསུམ། འདོད་ན། དེ་ཆོས་ཅན། ཁྱོད་ཀྱི་སྤྱི་ཡོད་པར་

[016B] འདོད་པའི་ཕྱིར། འདོད་ན། ཁྱོད་མ་ཡིན་པའི་ཆོས་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་མ་ཡིན་པ་མེད་པའི་ཕྱིར། ཡང་ཁ་ཅིག་ན་རེ། གཞི་གྲུབ་ན། སྤྱི་ཡིན་པས་ཁྱབ་ཟེར་ན། རྟགས་དངོས་གཉིས་ཆོས་
ཅན༑ སྤྱི་ཡིན་པར་ཐལ། གཞི་གྲུབ་པའི་ཕྱིར། འདོད་ན། དེ་མ་ཡིན་པར་ཐལ། ཁྱོད་ཡིན་པ་མི་སྲིད་པའི་ཕྱིར་རོ། དེར་ཐལ། བདག་མེད་ཡིན་ན་ཁྱོད་མ་ཡིན་པས་ཁྱབ་པའི་ཕྱིར། དེ་བཞིན་དུ་ཀ་བུམ་སོགས་འཕེན། དེ་ལ་ཁོ་ན་རེ་
རྟགས་དངོས་ཆོས་ཅན། ཁྱོད་ཡོད་པར་ཐལ། ཁྱོད་གཉིས་ཡོད་པའི་ཕྱིར་ན་རྟག་དངོས་དེ་གཉིས་ཡོད་པར་མ་གྲུབ་པོ། །ཞེས་བྱ། ཁ་ཅིག། མ་ཁྱབ་ཟེར་ན། འོ་ན། ཁྱོད་དུ་མ་ཡོད་པར་ཐལ། ཁྱོད་གཉིས་ཡོད་པའི་ཕྱིར། འདོད་ན། ཁྱོད་
ཡོད་པར་ཐལ་ལོ། །འདོད་པའི་ཕྱིར། འདོད་མི་ནུས་ཏེ། རྟག་པའི་དངོས་པོ་མི་སྲིད་པའི་ཕྱིར། ཡང་ཁ་ཅིག་ན་རེ། ཡིན་པ་སྲིད་པའི་ཤེས་བྱ་ཡིན་ནོ། ཁྱོད་སྤྱི་ཡིན་པས་ཁྱབ་ཟེར་ན། བུམ་པ་དང་གཅིག་ཆོས་ཅན། སྤྱི་ཡིན་པར་ཐལ། ཡིན་པ་
སྲིད་པའི་ཤེས་བྱ་ཡིན་པའི་ཕྱིར། དེར་ཐལ། ཁྱོད་ཡིན་པ་ཡོད་པ་གང་ཞིག། ཤེས་བྱ་ཡིན་པའི་ཕྱིར། རྟགས་གཉིས་ཀ་གྲུབ་སྟེ་ཆོས་ཅན་དེའི་ལྡོག་པ་ཡིན་པའི་ཕྱིར། རྩ་བར་འདོད་ན། བུམ་པ་དང་གཅིག་ཆོས་ཅན། ཁྱོད་རང་གི་གསལ་
བ་བུམ་པ་རྗེས་སུ་འགྲོ་བར་ཐལ། ཁྱོད་སྤྱི་ཡིན་པའི་ཕྱིར་ཁྱབ་སྟེ། དེ་སྤྱིའི་མཚན་ཉིད་ཡིན་པའི་ཕྱིར། འཁོར་གསུམ། འདོད་ན། ཁྱོད་ཡིན་པ་དུ་མ་ཡོད་པར་ཐལ། འདོད་པ་དེའི་ཕྱིར། འདོད་ན། བུམ་པ་ཆོས་ཅན། ཁྱོད་དང་གཅིག་ཡིན་པ་

[017A]༄༅། །དུ་མ་མེད་པར་ཐལ། བདག་མེད་ཡིན་པའི་ཕྱིར། བྱས་པ་ལ། ཁོ་ན་རེ། དུ་མ་ཆོས་ཅན། ཁྱོད་དང་གཅིག་ཡིན་པ་དུ་མ་མེད་པར་ཐལ། བདག་མེད་ཡིན་པའི་ཕྱིར། འཁོར་གསུམ་ཟེར་ན། འདོད་བྱས་པར། ཁོ་ན་རེ་
དུ་མ་ཆོས་ཅན། ཁྱོད་ཁྱོད་དང་གཅིག་མ་ཡིན་པར་ཐལ། ཁྱོད་དང་གཅིག་ཡིན་པའི་ཁྱོད་མེད་པའི་ཕྱིར་ན་རྣམ་པ་གཅིག་ཏུ་ཁྱབ་པ་མེད་མོད། ད་དུང་མ་གྲུབ་བྱས་པར། དུ་མ་དང་གཅིག་ཡིན་པའི་དུ་མ་མེད་པར་ཐལ། དུ་མ་དང་གཅིག་ཡིན་པ་དུ་
མ་མེད་པའི་ཕྱིར་ན་མ་ཁྱབ། རྟགས་གྲུབ་སྟེ། བདག་མེད་ཡིན་པའི་ཕྱིར། གོང་དུ་མ་ཁྱབ་མཚམས་ལ་ཁོ་རང་ལ། ཡིན་པ་མི་སྲིད་པའི་ཤེས་བྱ་ཆོས་ཅན། ཁྱོད་ཁྱོད་དང་གཅིག་མ་ཡིན་པར་ཐལ་ཁྱོད་དང་གཅིག་ཡིན་པའི་ཁྱོད་མེད་
པའི་ཕྱིར། ཁྱབ་པ་འགྲིག། འཁོར་གསུམ། ཡིན་པ་མི་སྲིད་པའི་ཤེས་བྱ་དང་གཅིག་ཡིན་པའི་ཡིན་པ་མི་སྲིད་པའི་ཤེས་བྱ་མེད་པར་ཐལ། དེ་ཡིན་པ་ཡོད། དེ་དང་གཅིག་ཡིན་ན་ཡིན་པ་སྲིད་པའི་ཤེས་བྱ་ཡིན་པས་ཁྱབ་པའི་ཕྱིར་
དེར་ཐལ། དེ་དང་གཅིག་ཡིན་ན་སྤྱི་ཡིན་པས་ཁྱབ་པའི་ཕྱིར་འཁོར་གསུམ། གཞན་ཡང། དེ་དང་གཅིག་ཡིན་པའི་ཡིན་པ་མི་སྲིད་པའི་ཤེས་བྱ་མེད་པར་ཐལ། ཡིན་པ་མི་སྲིད་པའི་རྟག་པ་ཡིན་ན་དེ་དང་གཅིག་མ་ཡིན་པས་ཁྱབ། ཡིན་
པ་མི་སྲིད་པའི་དངོས་པོ་ཡིན་ན་དེ་དང་གཅིག་མ་ཡིན་པས་ཁྱབ་པའི་ཕྱིར། དེར་ཐལ། ཡིན་པ་མི་སྲིད་པའི་རྟག་པ་དང། ཡིན་པ་མི་སྲིད་པའི་དངོས་པོ་གང་རུང་ཡིན་ན། དེའི་བྱེ་བྲག་ཡིན་པས་ཁྱབ་པའི་ཕྱིར། ཡང་ཁ་ཅིག་ན་རེ། སྤྱི་གསུམ་

[017B] སྤྱི་ཡིན་པས་ཁྱབ་ཟེར་ན། འོ་ན། ཀ་བུམ་གཉིས་ཆོས་ཅན། སྤྱི་ཡིན་པར་ཐལ། སྤྱི་གསུམ་པོ་གང་རུང་ཡིན་པའི་ཕྱིར། ཁྱབ་པ་ཁས། འཁོར་གསུམ། དེར་ཐལ། ཚོགས་སྤྱི་ཡིན་པའི་ཕྱིར། དེར་ཐལ། རགས་
པ་ཡིན་པའི་ཕྱིར། ཁྱབ་སྟེ། རགས་པ་ཡིན་ན་རྡུལ་ཕྲ་རབ་དུ་མ་འདུས་པའི་ཚོགས་སྤྱི་ཡིན་པས་ཁྱབ་པའི་ཕྱིར། དེར་ཐལ། དེས་ན་ཚོགས་སྤྱིའི་རང་ལྡོག་སྤྱི་མཚན་ཡིན་ཀྱང། དེ་དང་རང་མཚན་མི་འགལ་བའི་ཕྱིར། དེར་ཐལ། སྤྱི་
དངོས་མེད་ཡིན་ཀྱང་དེ་དང་དངོས་པོ་མི་འགལ་བའི་ཕྱིར། འཁོར་གསུམ། རྩ་བར་འདོད་ན། དེ་ཆོས་ཅན། རང་གི་གསལ་བ་དུ་མ་ལ་རྗེས་འགྲོ་བྱེད་པ་ཡིན་པར་ཐལ། སྤྱི་ཡིན་པའི་ཕྱིར། ཁྱབ་སྟེ་དེ་སྤྱིའི་མཚན་ཉིད་ཡིན་པའི་ཕྱིར་
དེར་ཐལ། ཆོས་ཅན་དེ་དང་གཅིག་ཡིན་པའི་ཕྱིར། ཡང་ཁ་ཅིག་ན་རེ། ཚོགས་སྤྱི་ཡིན་ན། རང་གི་གསལ་བ་དུ་མ་འདུས་པས་ཁྱབ་ཟེར་ན། ཀ་བ་དང་གཅིག་ཏུ་གྱུར་པའི་ཀ་བ་ཆོས་ཅན། རང་གི་གསལ་བ་དུ་མ་འདུས་པར་ཐལ། ཚོགས་
སྤྱི་ཡིན་པའི་ཕྱིར། རྟགས་སྔར་བཞིན། རྩ་བར་འདོད་ན། དེ་ཆོས་ཅན། རང་གི་གསལ་བ་དུ་མ་ཡོད་པར་ཐལ། རང་གི་གསལ་བ་དུ་མ་འདུས་པའི་ཕྱིར། རྟགས་ཁས། འཁོར་གསུམ། འདོད་ན། རང་གི་བྱེ་བྲག་དུ་མ་ཡོད་པར་ཐལ་ལོ། །
འདོད་པའི་ཕྱིར། ཁྱབ་སྟེ། སྤྱི་གསལ་གཉིས་ཀྱི་དོན་ཡོད་པའི་ཕྱིར། འཁོར་གསུམ། འདོད་མི་ནུས་ཏེ། བྱེ་བྲག་དུ་མ་མེད་པའི་ཕྱིར། དེར་ཐལ། བྱེ་བྲག་དུ་མ་ཟད་ཁྱོད་ཡིན་པ་དུ་མའང་མེད་པའི་ཕྱིར། འཁོར་གསུམ། མ་གྲུབ་ན། ཀ་བ་ཆོས་
[018A]༄༅། །ཅན༑ རྟགས་དེར་ཐལ། ཁྱོད་དང་གཅིག་ཏུ་གྱུར་པའི་ཁྱོད་དུ་མ་ཁྱོད་དང་གཅིག་མ་ཡིན་པའི་ཕྱིར། ཡང་ཁ་ཅིག་ན་རེ། ཁྱོད་སྤྱི་ཡིན་ན། ཁྱོད་ཀྱི་བྱེ་བྲག་དུ་མ་ཡོད་པས་ཁྱབ་ཟེར་ན། ཤེས་བྱ་དང་གཅིག་དང་
ཡོད་པ་དང་གཅིག་དང། བུམ་པ་དང་གཅིག་དང་གསུམ་གང་རུང་ཆོས་ཅན། ཁྱོད་ཀྱི་བྱེ་བྲག་དུ་མ་ཡོད་པར་ཐལ། ཁྱོད་སྤྱི་ཡིན་པའི་ཕྱིར། དེར་ཐལ། ཁྱོད་ཀྱི་བྱེ་བྲག་ཡོད་པའི་ཕྱིར། དེར་ཐལ་བུམ་པ་དེ་ཡིན་པའི་ཕྱིར། མ་གྲུབ་ན། བུམ་
པ་ཆོས་ཅན། དེ་གསུམ་གང་རུང་གི་བྱེ་བྲག་ཡིན་པར་ཐལ། དེ་གསུམ་གང་རུང་ཡིན། དེ་གསུམ་གང་རུང་དང་བདག་ཉིད་གཅིག་ཏུ་འབྲེལ་ཁྱོད་མ་ཡིན་པའི་དེ་གསུམ་གང་རུང་དུ་མ་གྲུབ་པའི་ཕྱིར། མ་ཁྱབ་ཟེར་ན། ཁྱབ་པར་ཐལ། ཁྱོད་
ཆོས་དེ་ཡིན། ཁྱོད་ཆོས་དེ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་ཆོས་དེ་ཡིན་པ་དུ་མ་གྲུབ་པ་ཡིན་པ་དེ། ཁྱོད་ཆོས་དེའི་བྱེ་བྲག་ཡིན་པའི་མཚན་ཉིད་ཡིན་པའི་ཕྱིར། དེར་ཐལ། བྱེ་བྲག་གི་མཚན་ཉིད་ཡོད་པའི་ཕྱིར། མ་ཁྱབ་
མཚམས་ཀྱི་རྟགས་དང་པོ་གྲུབ་སྟེ། དེ་བུམ་པ་དང་གཅིག་ཡིན་པའི་ཕྱིར། མ་ཁྱབ་མཚམས་ཀྱི་རྟགས་གཉིས་པ་གྲུབ་སྟེ། བུམ་པ་དེ་གསུམ་གང་རུང་དང་བདག་ཉིད་གཅིག་པའི་སྒོ་ནས་ཐ་དད་གང་ཞིག། དེ་གསུམ་གང་རུང་མེད་ན། བུམ་
པ་མེད་དགོས་པའི་ཕྱིར། དང་པོ་གྲུབ་སྟེ། བུམ་པ་དེ་གསུམ་གང་རུང་ཡིན་པའི་སྒོ་ནས་དེ་གསུམ་གང་རུང་དང་ཐ་དད་ཡིན་པའི་ཕྱིར། དེར་ཐལ། ཁྱོད་བུམ་པ་ཡིན་པའི་ཕྱིར། གཉིས་པ་གྲུབ་སྟེ་དེ་གསུམ་གང་རུང་མེད་ན་ཤེས་

[018B] དེར་ཐལ། བདག་མེད་ཡིན་པའི་ཕྱིར། མ་ཁྱབ་མཚམས་ཀྱི་རྟགས་གསུམ་པ་གྲུབ་སྟེ། བུམ་པ་མ་ཡིན་པའི་ཤེས་བྱ་དང་ཡོད་པ་རེ་རེ་ནས་དེ་ཡིན་པའི་ཕྱིར། འཁོར་གསུམ། རྩ་བར་འདོད་ན། ཁྱོད་ཀྱི་བྱེ་བྲག་དུ་
མ་མེད་པར་ཐལ། ཁྱོད་ཀྱི་བྱེ་བྲག་ཡིན་པ་གཅིག་ལས་མི་སྲིད་པའི་ཕྱིར། དེར་ཐལ། ཁྱོད་ཀྱི་བྱེ་བྲག་ཡིན་ན་བུམ་པ་དང་གཅིག་ཡིན་དགོས་པའི་ཕྱིར། ཤེས་བྱ་དང་ཡོད་པ་དང་བུམ་པ་གསུམ་རེ་རེ་ནས་ཁྱོད་ཡིན་ཀྱང། གཞན་གཉིས་བྱེ་
བྲག་མ་ཡིན་པའི་ཕྱིར། དེར་ཐལ། དེ་གཉིས་མ་ཡིན་པའི་ཆོས་མེད་པའི་ཕྱིར། ཡང་ཁ་ཅིག་ན་རེ། ཁྱོད་མ་ཡིན་ཞིང་ཆོས་དེ་ཡིན་པ་དུ་མ་ཡོད་པ་དེ་ཆོས་དེའི་བྱེ་བྲག་གི་མཚན་ཉིད་ཟེར་ན། རི་བོང་རྭ་ཆོས་ཅན། ཤེས་བྱའི་བྱེ་བྲག་ཡིན་
པར་ཐལ། ཁྱོད་མ་ཡིན་ཞིང་ཤེས་བྱ་ཡིན་པ་དུ་མ་ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། བདག་མེད་ཡིན་ན་ཁྱོད་མ་ཡིན་དགོས་པའི་ཕྱིར། རྩ་བར་འདོད་ན། དེ་ཆོས་ཅན། ཡོད་པར་ཐལ། བྱེ་བྲག་ཡིན་པའི་ཕྱིར། འདོད་
མི་ནུས་ཏེ། མེད་ངེས་ཡིན་པའི་ཕྱིར། མ་གྲུབ་ན། རི་བོང་རྭ་མེད་པར་ཐལ། གང་ཟག་གི་བདག་མེད་ཡིན་པའི་ཕྱིར། ཡང་ཁ་ཅིག་གིས་ཁྱོད་ཡོད་ལ། ཁྱོད་མ་ཡིན་ཞིང་ཆོས་དེ་ཡིན་པ་དུ་མ་ཡོད་པ་དེ་ཆོས་དེ་དག་གི་བྱེ་བྲག་གི་མཚན་
ཉིད་ཟེར་ན། རྟག་པ་ཆོས་ཅན། མི་རྟག་པའི་བྱེ་བྲག་ཡིན་པར་ཐལ། ཁྱོད་ཡོད་ལ། ཁྱོད་མ་ཡིན་ཞིང་མི་རྟག་པ་ཡིན་པ་དུ་མ་ཡོད་པའི་ཕྱིར། དེར་ཐལ། ཁྱོད་ཡོད་པ་གང་ཞིག། ཁྱོད་མ་ཡིན་ཞིང་མི་རྟག་པ་ཡིན་པ་དུ་མ་གྲུབ་པའི་ཕྱིར་

[019A]༄༅། །རྟགས་རེ་རེ་ནས་གྲུབ་སྟེ། ཁྱོད་རྟག་པ་དང་གཅིག་ཡིན་པའི་ཕྱིར། རྩ་བར་འདོད་མི་ནུས་ཏེ། ཁྱོད་མི་རྟག་པ་མ་ཡིན་པའི་ཕྱིར། འཁོར་གསུམ། དེར་ཐལ། རྟག་པ་ཡིན་པའི་ཕྱིར། ཡང་ཁ་ཅིག་
གིས༑ ཁྱོད་ཆོས་དེ་ཡིན་ལ། ཁྱོད་མ་ཡིན་ཞིང་ཆོས་དེ་ཡིན་པ་དུ་མ་གྲུབ་པ་དེ། ཁྱོད་ཆོས་དེའི་བྱེ་བྲག་གི་མཚན་ཉིད་ཟེར་ན་དངོས་པོའི་རྒྱུ་ཆོས་ཅན། དངོས་པོའི་བྱེ་བྲག་ཡིན་པར་ཐལ་ཁྱོད་དངོས་པོ་ཡིན་ལ། ཁྱོད་
མ་ཡིན་ཞིང་དངོས་པོ་ཡིན་པ་དུ་མ་གྲུབ་པའི་ཕྱིར། དེར་ཐལ་ཁྱོད་དངོས་པོ་ཡིན་པ་གང་ཞིག། ཁྱོད་མ་ཡིན་ཞིང་དངོས་པོ་ཡིན་པ་དུ་མ་གྲུབ་པའི་ཕྱིར། དང་པོ་གྲུབ་སྟེ། རྒྱུ་ཡིན་པའི་ཕྱིར་དེར་ཐལ། དངོས་པོའི་རྒྱུ་ཡིན་པའི་ཕྱིར་
མ་གྲུབ་ན། དངོས་པོ་ཆོས་ཅན། ཁྱོད་ཀྱི་རྒྱུ་ཁྱོད་ཀྱི་རྒྱུ་ཡིན་པར་ཐལ། ཁྱོད་འབྲས་བུ་ཡིན་པའི་ཕྱིར། གཉིས་པ་གྲུབ་སྟེ་དངོས་པོའི་རྒྱུ་མ་ཡིན་པའི་ཀ་བ་དང་བུམ་པ་དང་ཚད་མ་སོགས་དངོས་པོ་ཡིན་པ་དུ་མ་གྲུབ་པའི་ཕྱིར་
རྩ་བར་འདོད་ན། དངོས་པོའི་རྒྱུ་ཆོས་ཅན། ཁྱོད་དངོས་པོ་དང་བདག་གཅིག་འབྲེལ་ཡིན་པར་ཐལ། ཁྱོད་དངོས་པོའི་བྱེ་བྲག་ཡིན་པའི་ཕྱིར། རྟགས་ཁས། ཁྱབ་སྟེ། ཁྱོད་དངོས་པོ་ཡིན། ཁྱོད་དངོས་པོ་དང་བདག་གཅིག་ཏུ་
འབྲེལ། ཁྱོད་མ་ཡིན་ཞིང་དངོས་པོ་ཡིན་པ་དུ་མ་གྲུབ་པ་དེ་དངོས་པོའི་བྱེ་བྲག་གི་མཚན་ཉིད་ཡིན་པའི་ཕྱིར། དེར་ཐལ་དངོས་པོའི་བྱེ་བྲག་གི་མཚན་ཉིད་ཡོད་པའི་ཕྱིར། གོང་དུ་འདོད་ན། དེ་ཆོས་ཅན། ཁྱོད་དངོས་པོ་དང་བདག་

[019B] འདོད་པའི་ཕྱིར། འཁོར་གསུམ། འདོད་མི་ནུས་ཏེ། དངོས་པོ་དང་རྫས་ཐ་དད་ཡིན་པའི་ཕྱིར། དེར་ཐལ་དངོས་པོ་དང་སྔ་ཕྱི་ཐ་དད་དུ་གྲུབ་པའི་དངོས་པོ་ཡིན་པའི་ཕྱིར། ཆོས་ཅན་དེའི་ཕྱིར་
ཡང་ཁ་ཅིག་གིས། དོན་སྤྱི་ཡིན་ན། སྤྱི་ཡིན་པས་ཁྱབ་ཟེར་ན་བུམ་པའི་དོན་སྤྱི་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས་རྟགས་གྲུབ་སྟེ། བུམ་པའི་དོན་སྤྱི་དང་གཅིག་ཡིན་པའི་ཕྱིར། མ་གྲུབ་ན། བུམ་པ་
ཆོས་ཅན། ཁྱོད་ཀྱི་དོན་སྤྱི་ཡོད་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཡིན་པ་དུ་མ་ཡོད་པར་ཐལ། འདོད་པའི་ཕྱིར། བུམ་པ་ཡིན་ན། བུམ་པའི་དོན་སྤྱི་ཡིན་དགོས་པར་ཐལ། བུམ་པའི་
དོན་སྤྱི་ཡིན་པ་དུ་མ་ཡོད་པའི་རྒྱུ་མཚན་ཡོད་པའི་ཕྱིར། ཁྱབ་སྟེ། དེ་ལྟར་རམ། བུམ་པ་སྣང་བ་གང་རུང་ལ་བློ་རྩེ་གཏད་དགོས་པའི་ཕྱིར། གོང་དུ་འདོད་ན། གསེར་བུམ་ཆོས་ཅན། རང་འཛིན་རྟོག་པས་རང་གི་སྣང་ཆ་དང་
ཞེན་སྟངས་ཀྱི་ཡུལ་གྱི་དོན་གཅིག་མིན་བཞིན་དུ་གཅིག་ཏུ་སྣང་བའི་སྒྲོ་བཏགས་ཀྱི་ཆ་ཡིན་པར་ཐལ། དོན་སྤྱི་ཡིན་པའི་ཕྱིར། འཁོར་གསུམ། རྟགས་དེར་ཐལ། བུམ་པའི་དོན་སྤྱི་ཡིན་པའི་ཕྱིར། རྟགས་ཁས། འཁོར་
གསུམ། འདོད་མི་ནུས་ཏེ། རང་མཚན་ཡིན་པའི་ཕྱིར། དེར་ཐལ། དངོས་པོ་ཡིན་པའི་ཕྱིར། དེས་གཞན་རྟོགས་སླ། རང་ལུགས་ལ། སྤྱི་དང་བྱེ་བྲག་གཉིས་ལས། དང་པོ་ནི། རང་གི་གསལ་བ་དུ་མ་ལ་རྗེས་འགྲོ་བྱེད་པའི་

[020A]༄༅། །ཆོས་དེ་སྤྱིའི་མཚན་ཉིད། དེ་ལ་རང་མཚན་དུ་གྱུར་པའི་སྤྱི་དང་སྤྱི་མཚན་དུ་གྱུར་པའི་སྤྱི་གཉིས་སུ་གྲངས་ངེས། དང་པོ་ནི། སྤྱིར་གྱུར་པའི་དངོས་པོ་དང་སྤྱིར་གྱུར་པའི་རང་མཚན་དག་དོན་གཅིག་
གཉིས་པ་ནི། སྤྱིར་གྱུར་པའི་སྤྱི་མཚན་དང། སྤྱིར་གྱུར་པའི་རྟག་པ་དག་དོན་གཅིག། ཡང་དེ་ལ་སྒྲས་བརྗོད་ཀྱིས་ཕྱིན། རིགས་སྤྱི་དང། ཚོགས་སྤྱི་དང། དོན་སྤྱི་དང་གསུམ། རང་གི་རིགས་ཅན་དུ་མ་གྲུབ་པ་ཡིན་པ་དེ། རང་
རིགས་སྤྱི་ཡིན་པའི་མཚན་ཉིད། དཔེར་ན། ཤེས་བྱ་ལྟ་བུ། འདི་ལ་སྤྱིས་ཁྱབ། ཡ་གྱལ་དུ་མ་འདུས་པ་དེ་ཚོགས་སྤྱིའི་མཚན་ཉིད་དཔེར་ན། རགས་པ་རྣམས་ལྟ་བུ། རང་འཛིན་རྟོག་པ་ཞེན་སྟངས་གང་ལ་ཞུགས་པའི་དོན་
དང་གཅིག་མིན་ཀྱང་གཅིག་ལྟ་བུར་སྣང་བའི་སྒྲོ་བཏགས་དེ། དོན་སྤྱིའི་མཚན་ཉིད། དཔེར་ན། བུམ་འཛིན་རྟོག་པ་ལ་བུམ་པ་སྣང་བ་ལྟ་བུ་ཡིན་ཏེ། དེའི་ཚེ་བུམ་པ་དོན་སྤྱི་དང་འདྲེས་པར་སྣང་གི་བུམ་པ་རང་མཚན་པ་སྣང་བར་དབུ་
སེམས་མདོ་སྡེ་པ་རྣམས་མི་འདོད་པའི་ཕྱིར། གཉིས་པ་ནི། གོ་ཐོབ་བྱས་ན། ཆོས་དེ་ཡིན། ཆོས་དེ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་ཆོས་དེ་ཡིན་པ་དུ་མ་གྲུབ་པ་དེ། ཆོས་དེའི་བྱེ་བྲག་གི་མཚན་ཉིད། ཡང་ན། དུ་མ་
ལ་རྗེས་སུ་འགྲོ་བའི་ཆོས་སྤྱིའི་མཚན་ཉིད། ཁྱབ་བྱེད་དུ་འཇུག་པའི་རང་གི་རིགས་ཡོད་པ་དེ་བྱེ་བྲག་གི་མཚན་ཉིད། མཚན་གཞི་རང་མཚན་དང་སྤྱི་མཚན་ལྟ་བུ། འདི་དག་གི་ཞིབ་རྩོད་ཚད་མར་བཤད་ཟིན་ཏོ། །བསྡུས་

[020B] རིགས་སྒོ་ཆུང་བ་བསྡུས་ཆུང་དུ་གྲགས་པ་བཤད་ཟིན་ཏོ། །གཞན་གྱི་དམ་བཅའ་ལོག་འཛིན་ལ་སོགས་ཀྱི། །སྐྱོན་བརྗོད་ཆ་ནས་སུན་འབྱིན་ཧ་ཅང་ཡང་།ཐལ་སོགས་འཕེན་པས་ཐལ་འགྱུར་
ཞེས་བཤད་པས། །ཐལ་འགྱུར་ཆེ་བས་ཤིང་རྟ་ཆེ་རྣམས་ཀྱང་།སྒྲུབ་དང་འཕེན་ཚུལ་མི་མཐུན་ཐལ་རང་ཞེས། །གྲགས་ཕྱིར་རེ་ཞིག་མི་བཤད་རིགས་ཆེན་ལའོ། །ཐལ་འགྱུར་ཆུང་ངུའི་རྟགས་ཁྱབ་སྒོ་བརྒྱད་དང། །རྟགས་ཆོས་རྩོད་གཞི་
སྤུབས་འཚང་བྱེད་ཚུལ་སོགས། །ཚིག་དང་དོན་གྱི་ཆ་ནས་རྩོད་ཚུལ་གྱི། །མཁས་པའི་འགལ་མེ་ཅུང་ཟད་འདིར་རབ་བརྗོད།།    ༈    །།དགུ་པ་ཐལ་འགྱུར་ཆུད་པའི་རྣམ་བཞག་ལ། དེ་ལ་ཁ་ཅིག་ན་རེ། ཐལ་འགྱུར་ཡིན་ན། རྟགས་
གསལ་རྩོད་གཞི་གསུམ་ཚང་བས་ཁྱབ་ཟེར་ན། བུམ་པ་ཡིན་པར་ཐལ། བདག་མེད་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན་རྟགས་གསལ་རྩོད་གཞི་གསུམ་ཚད་བར་ཐལ། ཐལ་འགྱུར་ཡིན་པའི་ཕྱིར། དེར་ཐལ། རྟགས་གསལ་
དང་བཅས་པའི་ཐལ་འགྱུར་ཡིན་པའི་ཕྱིར། དེ་དེ་ཡིན་པར་ཐལ། དེ་འདྲའི་ཐལ་འགྱུར་ཡོད་པའི་ཕྱིར། དེར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱི་རྩོད་གཞི་ཡོད་པར་ཐལ། འདོད་པའི་ཕྱིར། འཁོར་
གསུམ། ཁྱབ་སྟེ། དེ་གསུམ་ཡོད་ན་དེ་ཡང་ཡོད་དགོས་པའི་ཕྱིར་འདོད་མི་ནུས་ཏེ། རྩོད་གཞི་དང་མི་ལྡན་པའི་ཐལ་འགྱུར་ཡིན་པའི་ཕྱིར། དེར་ཐལ། རྩོད་གཞི་མི་ལྡན་པར་བུམ་པས་གསལ་བ་དང་བདག་མེད་ཀྱིས་རྟགས་བྱས་

[021A]༄༅། །པའི་ཐལ་འགྱུར་ཡིན་པའི་ཕྱིར། དེ་དེ་ཡིན་པར་ཐལ། དེ་འདྲའི་ཐལ་འགྱུར་ཡོད་པའི་ཕྱིར། དེར་ཐལ། བདག་མེད་ཡིན་པའི་ཕྱིར། དེའི་རིགས་འདྲ། གཞན་ཡང། ཐལ་འགྱུར་ཡིན་ན་རྟགས་དང་བཅས་
པའི་ཐལ་འགྱུར་ཡིན་པས་ཁྱབ་པར་ཐལ། དེ་ཡིན་ན་རྟགས་གསལ་རྩོད་གཞི་གསུམ་ཀ་དང་ལྡན་པས་ཁྱབ་པའི་ཕྱིར། འཁོར་གསུམ་ཁས་བླངས། འདོད་ན། སྒྲ་ཆོས་ཅན། མི་རྟག་པར་ཐལ། ཞེས་པའི་ཐལ་འགྱུར་ཆོས་ཅན་
དེར་ཐལ། དེའི་ཕྱིར། འཁོར་གསུམ། དེར་ཐལ། རྟགས་དང་མི་ལྡན་པའི་ཐལ་འགྱུར་ཡིན་པའི་ཕྱིར། འཁོར་གསུམ། དེ་དེར་ཐལ། དེ་འདྲའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར་རྩ་བར་འདོད་མི་ནུས་
ཏེ༑ རྩོད་གཞི་གསལ་པ་གཉིས་ཙམ་དང་ལྡན་པའི་ཐལ་འགྱུར་ཡིན་པའི་ཕྱིར། དེ་འདྲའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། དེ་བཞིན་དུ། རྟགས་དང་རྩོད་གཞི་ལྡན་ཡང། གསལ་བ་དང་ལྡན་པས་མ་ཁྱབ་པ་
སོགས་ཤེས་པར་གྱིས། ཡང་ཁ་ཅིག་ན་རེ། རྟགས་གསལ་རྩོད་གཞི་གསུམ་ཀ་དང་ལྡན་པའི་ཐལ་འགྱུར་ཡིན་ན། ཁྱོད་ཀྱི་དེ་གསུམ་ཀ་གྲུབ་པས་ཁྱབ་ཟེར་ན། སྒྲ་ཆོས་ཅན། རྟག་པར་ཐལ། མ་བྱས་པའི་ཕྱིར། ཞེས་པའི་ཐལ་འགྱུར་
ཆོས་ཅན། དེར་ཐལ། དེའི་ཕྱིར། དེར་ཐལ། ཁྱོད་ཀྱི་རྟགས་གསལ་རྩོད་གཞི་གསུམ་ངོས་འཛིན་རྒྱུ་ཡོད་པའི་ཕྱིར། དེར་ཐལ། སྒྲས་རྩོད་གཞི། རྟག་པས་གསལ་བ་དང། མ་བྱས་པས་རྟགས་བྱས་པའི་ཐལ་འགྱུར་ཡིན་པའི་ཕྱིར་

[021B] དང་པོ་གང་ཞིག། གཉིས་པ་ཡང་ཡིན་གསུམ་པ་ཡང་ཡིན་པའི་ཕྱིར། དང་པོ་མ་གྲུབ་ན། དེ་དེར་ཐལ་སྒྲས་རྩོད་གཞི་བྱས་པའི་ཐལ་འགྱུར་ཡོད་པའི་ཕྱིར། བདག་མེད་ཡིན་པའི་ཕྱིར། གཉིས་པ་མ་གྲུབ་ན། དེ་དེ་ཡིན་
པར་ཐལ། རྟག་པས་གསལ་པ་བྱས་པའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། གསུམ་པ་མ་གྲུབ་ན། དེ་དེ་ཡིན་པར་ཐལ། དེ་མ་བྱས་བ་རྟགས་སུ་བཀོད་པའི་ཐལ་འགྱུར་ཡིན་པའི་ཕྱིར། དེ་དེ་ཡིན་པར་ཐལ། དེ་འདྲའི་
ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱི་རྟགས་གསལ་གཉིས་གྲུབ་པར་ཐལ་ཁྱོད་ཀྱི་དེ་གསུམ་གྲུབ་པའི་ཕྱིར། འཁོར་གསུམ། འདོད་ན། ཁྱོད་ཀྱི་གསལ་བ་ལ་འདོད་ལན་
ཐེབས་པར་ཐལ། ཁྱོད་གསལ་བ་གྲུབ་པའི་ཐལ་འགྱུར་ཡིན་པའི་ཕྱིར། འདོད་ན། སྒྲ་རྟག་པར་ཐལ་ལོ། །དེ་འདྲའི་ཐལ་འགྱུར་གྱི་གསལ་བར་འདོད་ལན་ཐེབས་པའི་ཕྱིར། འཁོར་གསུམ། འདོད་མི་ནུས་ཏེ་བདག་མེད་ཡིན་པའི་
ཕྱིར༑ དེ་བཞིན་དུ་རྟགས་ལ་སྐྱོན་འཕེན་ནའང། དེ་ཆོས་ཅན་ཁྱོད་ཀྱི་རྟགས་གྲུབ་པར་ཐལ། ཁྱོད་རྟགས་གྲུབ་པའི་ཐལ་འགྱུར་ཡིན་པའི་ཕྱིར། རྟགས་ཁས། འཁོར་གསུམ། འདོད་ན། དེ་ཆོས་ཅན་ཁྱོད་ཀྱི་རྟགས་ལན་མི་
ཐེབས་པར་ཐལ། ཁྱོད་རྟགས་གྲུབ་པའི་ཐལ་འགྱུར་ཡིན་པའི་ཕྱིར་འདོད་མི་ནུས་ཏེ། དེ་འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་ཐེབས་པའི་ཕྱིར། དེར་ཐལ། སྒྲ་མ་བྱས་པ་མ་ཡིན་པའི་ཕྱིར། དེར་ཐལ། སྒྲ་བྱས་པ་
[022A]༄༅། །ཡིན་པའི་ཕྱིར། འཁོར་གསུམ། དེས་གཞན་ལ་རིགས་པ་བསྒྲེས་སླ། ཡང་ཁ་ཅིག་ན་རེ། རྟགས་གསལ་རྩོད་གཞི་གསུམ་མི་ལྡན་ན། ཐལ་འགྱུར་ཡང་དག་མ་ཡིན་པས་ཁྱབ་ཅིང། རྟགས་གསལ་རྩོད་
གཞི་གསུམ་ལྡན་གྱི་ཐལ་འགྱུར་ཡིན་ན། ཐལ་འགྱུར་ཡང་དག་ཡིན་པས་ཁྱབ་ཟེར་ན། སྒྲ་ཆོས་ཅན། རྟག་པར་ཐལ། བེམ་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཐལ་འགྱུར་ཡང་དག་ཡིན་པར་ཐལ། དེ་གསུམ་
དང་ལྡན་པའི་ཐལ་འགྱུར་ཡིན་པའི་ཕྱིར། འཁོར་གསུམ། དེར་ཐལ། སྒྲས་རྩོད་གཞི་དང། རྟག་པས་གསལ་བ་དང། བེམ་པོས་རྟགས་བྱས་པའི་ཐལ་འགྱུར་ཡིན་པའི་ཕྱིར། རྟགས་གསུམ་རེ་རེ་ནས་སྔར་ལྟར་སྒྲུབས་
རིགས། རྩ་བར་འདོད་ན། ཐལ་འགྱུར་ཡང་དག་མ་ཡིན་པར་ཐལ་སྒྲུབ་བྱེད་འཕེན་པའི་ཐལ་འགྱུར་ཡང་དག་ཡང་མིན། སྒྲུབ་བྱེད་མི་འཕེན་པའི་ཐལ་འགྱུར་ཡང་དག་ཡང་མ་ཡིན་པའི་ཕྱིར། དང་པོ་གྲུབ་སྟེ། ཁྱོད་རྟགས་གྲུབ་
པའི་ཐལ་འགྱུར་ཡིན་པའི་ཕྱིར། རྟགས་སླ། ཁྱབ་སྟེ། ཐལ་འགྱུར་དེའི་རྟགས་གྲུབ་ན་དེའི་བཟློག་དོན་སྒྲུབ་མི་ནུས་པས་ཁྱབ་པའི་ཕྱིར། གཉིས་པ་མ་གྲུབ་ན། ཁྱོད་ཀྱི་ཁྱབ་པ་གྲུབ་པར་ཐལ། ཁྱོད་སྒྲུབ་བྱེད་མི་འཕེན་པའི་ཐལ་
འགྱུར་ཡང་དག་ཡིན་པའི་ཕྱིར། རྟགས་ཁས། ཁྱབ་སྟེ། ཁྱབ་པ་མེད་པའི་ཐལ་འགྱུར་ཐལ་འགྱུར་ལྟར་སྣང་ཡིན་པའི་ཕྱིར། དེ་དེ་ཡིན་པར་ཐལ། བདག་མེད་ཡིན་པའི་ཕྱིར། གོང་དུ་འདོད་ན། བེམ་པོ་ཡིན་ན་རྟག་པ་ཡིན་པས་

[022B] དེ་འདྲའི་ཐལ་འགྱུར་གྱི་ཁྱབ་པ་གྲུབ་པའི་ཕྱིར། འདོད་མི་ནུས་ཏེ། བེམ་པོ་ཡིན་ན་རྟག་པ་མ་ཡིན་པས་ཁྱབ་པའི་ཕྱིར། ཡང་ཁ་ཅིག་ན་རེ། ཐལ་འགྱུར་དེའི་རྗེས་ཁྱབ་གྲུབ་ན། ཐུར་ཁྱབ་གྲུབ་པས་ཁྱབ་ཟེར་ན། སྒྲ་ཆོས་
ཅན༑ རྟག་པ་མ་ཡིན་པར་ཐལ། དངོས་མེད་མ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ཐུར་ཁྱབ་ངེས་པར་ཐལ་ཁྱོད་ཀྱི་རྗེས་ཁྱབ་ངེས་པའི་ཕྱིར། དེར་ཐལ། དངོས་མེད་མ་ཡིན་ན་རྟག་པ་མ་ཡིན་པས་ཁྱབ་པ་ཁྱོད་
ཀྱི་རྗེས་ཁྱབ་གང་ཞིག། དངོས་མེད་མ་ཡིན་ན་རྟག་པ་མ་ཡིན་པས་ཁྱབ་པའི་ཕྱིར། དང་པོ་གྲུབ་སྟེ། ཁྱོད་རྟག་པ་མ་ཡིན་པས་གསལ་བ་དང། དངོས་མེད་མ་ཡིན་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། མ་གྲུབ་ན། དེ་དེ་
འདྲའི་ཐལ་འགྱུར་ཡིན་པར་ཐལ། དེ་འདྲའི་ཐལ་འགྱུར་ཡོད་པའི་ཕྱིར། དེར་ཐལ། བདག་མེད་ཡིན་པའི་ཕྱིར། རྟགས་གཉིས་པ་མ་གྲུབ་ན། དངོས་མེད་མ་ཡིན་ན་རྟག་པ་མ་ཡིན་པས་ཁྱབ་པར་ཐལ། རྟག་པའི་དངོས་པོ་མེད་པའི་
ཕྱིར༑ རྩ་བར་འདོད་ན། རྟག་པ་མ་ཡིན་ན་དངོས་མེད་མ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་ཐུར་ཁྱབ་ངེས་པའི་ཕྱིར། ཁྱབ་སྟེ། རྟག་པ་མ་ཡིན་ན་དངོས་མེད་མ་ཡིན་པས་ཁྱབ་པ། དེ་འདྲའི་ཐལ་འགྱུར་གྱི་ཐུར་ཁྱབ་གང་
ཞིག༑ དེ་འདྲའི་ཐལ་འགྱུར་གྱི་ཐུར་ཁྱབ་ངེས་པའི་ཕྱིར་རྟགས་གཉིས་པ་མ་གྲུབ་ན། དངོས་འགལ་ཡིན། རྟགས་དང་པོ་མ་གྲུབ་ན། དེ་འདྲའི་ཐལ་འགྱུར་ཆོས་ཅན། རྟག་པ་མ་ཡིན་ན་དངོས་མེད་མ་ཡིན་པས་ཁྱབ་པ་ཁྱོད་ཀྱི་ཐུར་

[023A]༄༅། །ཁྱབ་ཡིན་པར་ཐལ། ཁྱོད་རྟག་པ་མ་ཡིན་པས་གསལ་བ་དང། དངོས་མེད་མ་ཡིན་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། མ་གྲུབ་ན། དེ་དེ་འདྲའི་ཐལ་འགྱུར་ཡིན་པར་ཐལ། དེ་འདྲའི་ཐལ་
འགྱུར་ཡོད་པའི་ཕྱིར། གོང་དུ་འདོད་ན། རི་བོང་རྭ་ཆོས་ཅན་དངོས་མེད་མ་ཡིན་པར་ཐལ། རྟག་པ་མ་ཡིན་པའི་ཕྱིར། འཁོར་གསུམ། དེར་ཐལ། མེད་ངེས་ཡིན་པའི་ཕྱིར། ཁྱབ་སྟེ། རྟག་པ་ལ་འདུ་མ་བྱས་པའི་ཆོས་གཅིག་དགོས་
པའི་ཕྱིར། མཛོད་ལས། འདུ་མ་བྱས་ཆོས་རྟག་པའོ། །ཞེས་གསུངས་པའི་ཕྱིར། འདོད་ན། རི་བོང་རྭ་ཆོས་ཅན། དངོས་མེད་ཡིན་པར་ཐལ། རྒྱུ་མེད་ཡིན་པའི་ཕྱིར། དེར་ཐལ། རྣམ་པ་ཐམས་ཅད་དུ་མེད་ངེས་ཡིན་པའི་ཕྱིར། ཡང་
ཁ་ཅིག་ན་རེ། ཁྱོད་རྗེས་ཁྱབ་ཡང་ལོག་གཉིས་གང་རུང་ངེས་པའི་ཐལ་འགྱུར་ཡིན་ན། ཁྱོད་རྗེས་ཁྱབ་ངེས་པའི་ཐལ་འགྱུར་ཡིན་པས་ཁྱབ་ཟེར་ན། རྣམ་མཁྱེན་ཆོས་ཅན། ཤེས་པ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་
འགྱུར་ཆོས་ཅན། ཁྱོད་རྗེས་ཁྱབ་ངེས་པའི་ཐལ་འགྱུར་ཡིན་པར་ཐལ། ཁྱོད་རྗེས་ཁྱབ་ཡང་དག་དང་ལོག་པ་གཉིས་གང་རུང་ངེས་པའི་ཐལ་འགྱུར་ཡིན་པའི་ཕྱིར། འཁོར་གསུམ། དེར་ཐལ་རྗེས་ཁྱབ་ཕྱིན་ཅི་ལོག་ངེས་པའི་ཐལ་འགྱུར་
ཡིན་པའི་ཕྱིར། དེར་ཐལ། དེའི་རྗེས་ཁྱབ་ཕྱིན་ཅི་ལོག་ཀློང་བའི་ཚེ་རྟགས་སུ་བཀོད་པ་དེ་མིན་ན། ཆོས་སུ་བཀོད་པ་དེ་མ་ཡིན་པས་ཁྱབ་པ་ཀློང་རིགས་པ་གང་ཞིག། ཐལ་འགྱུར་དེའི་རྟགས་སུ་བཀོད་པའི་དངོས་པོ་མིན་ན། ཆོས་སུ་བཀོད་

[023B] རྟགས་དང་པོ་གྲུབ་སྟེ། དེར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ཕྱིན་ཅི་ལོག་ཀློང་ཚུལ་ཡོད་པའི་ཕྱིར། མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྗེས་ཁྱབ་ཕྱིན་ཅི་ལོག་ཀློང་
ཚུལ་ཡོད་པར་ཐལ། ཁྱོད་རྟགས་གསལ་རྩོད་གཞི་གསུམ་ལྡན་གྱི་ཐལ་འགྱུར་ཡིན་པའི་ཕྱིར། རྟགས་གཉིས་པ་གྲུབ་སྟེ། དངོས་པོ་མ་ཡིན་པའི་ཤེས་པ་མི་སྲིད་པའི་ཕྱིར། འཁོར་གསུམ། རྩ་བར་འདོད་ན། དངོས་པོ་ཡིན་ན་ཤེས་པ་
ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ངེས་པའི་ཕྱིར། ཁྱབ་སྟེ། དེ་འདྲའི་ཐལ་འགྱུར་གྱི་རྗེས་ཁྱབ་ཀློང་པའི་ཚེ་རྟགས་སུ་བཀོད་པ་དེ་ཡིན་ན། ཆོས་སུ་བཀོད་པ་དེ་ཡིན་པས་ཁྱབ་པ་ཀློང་རིགས་པ་གང་ཞིག། དེ་འདྲའི་
ཐལ་འགྱུར་ཤེས་པས་གསལ་བ་དང། དངོས་པོས་རྟགས་བྱས་པའི་ཐལ་འགྱུར་ཡིན་པའི་ཕྱིར། རྟགས་དང་པོ་དེར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ཡང་དག་གི་ཀློང་ཚུལ་དེ་ལྟར་ཡིན་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྗེས་
ཁྱབ་དང། རྗེས་ཁྱབ་ཡང་དག་གི་ཀློང་ཚུལ་ཞིག་ཡོད་པའི་ཕྱིར། མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྗེས་ཁྱབ་དང་རྗེས་ཁྱབ་ཡང་དག་གཉིས་ཀྱི་ཀློང་ཚུལ་ཡོད་པར་ཐལ། ཁྱོད་རྟགས་གསལ་དང་བཅས་པའི་ཐལ་འགྱུར་ཡིན་པའི་
ཕྱིར༑ འཁོར་གསུམ། གོང་གི་རྟགས་གཉིས་པ་དེར་ཐལ། ཁྱོད་རྟགས་གསལ་དང་བཅས་པའི་ཐལ་འགྱུར་ཡིན་པའི་ཕྱིར། ཡང་ཁ་ཅིག་ན་རེ། ཐལ་འགྱུར་ཡིན་ན་ཁྱོད་ཀྱི་ཁྱབ་པ་ཀློང་ཚུལ་ཡོད་པས་ཁྱབ་ཟེར་ན། སྒྲ་ཆོས་ཅན་

[024A]༄༅། །བུམ་པ་ཡིན་པར་ཐལ་ཞེས་པའི་ཐལ་འགྱུར་ཆོས་ཅན་དེར་ཐལ། དེའི་ཕྱིར། དེར་ཐལ། དེ་འདྲའི་ཐལ་འགྱུར་ཡོད་པའི་ཕྱིར། དེར་ཐལ། རྩོད་གཞི་དང་གསལ་བ་ཙམ་བཀོད་པའི་ཐལ་འགྱུར་ལྟར་སྣང་ཡོད་
པའི་ཕྱིར། དེར་ཐལ། བདག་མེད་ཡིན་པའི་ཕྱིར། རྩ་བར་འདོད་མི་ནུས་ཏེ། རྟགས་གསལ་མ་ཚངས་པའི་ཐལ་འགྱུར་ཡིན་པའི་ཕྱིར། མ་ཁྱབ་ན། ཁྱབ་པ་ཀློང་ཞིག་བྱས་པས་ཤེས་སོ་།བྱས་པ་ལ་ཁོ་ན་རེ། དེ་ཆོས་ཅན། ཐལ་
འགྱུར་མ་ཡིན་པར་ཐལ། ཐལ་འགྱུར་ལྟར་སྣང་ཡིན་པའི་ཕྱིར་ན་འགལ་ཁྱབ་ལ་འཕུད། ཡང་ཁ་ཅིག་ན་རེ། ཁྱོད་ཀྱི་རྗེས་ཁྱབ་ཀློང་ཚུལ་ཡོད་པའི་ཐལ་འགྱུར་ཡིན་ན། ཁྱོད་རྗེས་ཁྱབ་གྲུབ་པའི་ཐལ་འགྱུར་ཡིན་པས་ཁྱབ་ཟེར་ན་
ཀ་བ་ཆོས་ཅན། རྟག་པ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་རྗེས་ཁྱབ་གྲུབ་པའི་ཐལ་འགྱུར་ཡིན་པར་ཐལ། ཁྱོད་རྗེས་ཁྱབ་ཀློང་ཚུལ་ཡོད་པའི་ཐལ་འགྱུར་ཡིན་པའི་ཕྱིར། དེར་
ཐལ༑ རྟགས་གསལ་དང་བཅས་པའི་ཐལ་འགྱུར་ཡིན་པའི་ཕྱིར་ཁྱབ་ཏེ། དེ་ལྟར་ཡིན་ན་རྟགས་དེ་ཡིན་ན་གསལ་བ་དེ་ཡིན་པས་ཁྱབ་ཚུལ་དེ། དེའི་རྗེས་ཁྱབ་ཀློང་ཚུལ་ཡིན་པའི་ཕྱིར། རྩ་བར་འདོད་ན། དངོས་པོ་ཡིན་ན་རྟག་པ་ཡིན་
པས་ཁྱབ་པར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ངེས་པའི་ཕྱིར། འདོད་མི་ནུས་ཏེ། དེ་འདྲའི་ཐལ་འགྱུར་གྱི་རྗེས་ཁྱབ་མེད་པའི་ཕྱིར། དེ་འདྲའི་ཐལ་འགྱུར་གྱི་འགལ་ཁྱབ་ངེས་པའི་ཕྱིར། དེར་ཐལ། ཐལ་འགྱུར་དེའི་རྟགས་སུ་

[024B] ཆོས་སུ་བཀོད་པ་དེ་མ་ཡིན་པས་ཁྱབ་པའི་ཕྱིར། ཁྱབ་ཏེ། དེ་ལྟར་ཀློང་བདེ་ཐལ་འགྱུར་དེའི་འགལ་ཁྱབ་ཀློང་ཚུལ་ཡིན་པའི་ཕྱིར། དེ་དེ་ཡིན་པར་ཐལ། ཐལ་འགྱུར་གྱི་འགལ་ཁྱབ་ཀློང་ཚུལ་ཡོད་པའི་ཕྱིར། ཡང་
ཁ་ཅིག་ན་རེ། ཐལ་འགྱུར་དེའི་རྗེས་ཁྱབ་དང། ལྡོག་ཁྱབ་ངེས་ན། ཐལ་འགྱུར་དེའི་ཁྱབ་བསྒོ་བརྒྱད་ཀ་ངེས་པས་ཁྱབ་ཟེར་ན། ཚད་མ་ཆོས་ཅན། ཤེས་པ་ཡིན་པར་ཐལ། ཚད་མ་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན་
ཁྱོད་ཁྱབ་པ་སྒོ་བརྒྱད་ཀ་ངེས་པའི་ཐལ་འགྱུར་ཡིན་པར་ཐལ། ཁྱོད་རྗེས་ཁྱབ་དང། ལྡོག་ཁྱབ་ངེས་པའི་ཐལ་འགྱུར་ཡིན་པའི་ཕྱིར། དེར་ཐལ། ཚད་མ་ཡིན་ན་ཤེས་པ་ཡིན་པས་ཁྱབ་པ་རྗེས་ཁྱབ་དང། ཤེས་པ་མ་ཡིན་ན་ཚད་མ་
མ་ཡིན་པས་ཁྱབ་པ་ཁྱོད་ཀྱི་ལྡོག་ཁྱབ་ཡིན་པའི་ཕྱིར། དེར་ཐལ། ཁྱོད་ཤེས་པས་གསལ་བ་དང། ཚད་མས་རྟགས་སོ་སོར་བྱས་པའི་ཐལ་འགྱུར་ཡིན་པའི་ཕྱིར། གོ་ཐོབ་བྱས། རྩ་བར་འདོད་མི་ནུས་ཏེ། ཁྱོད་ཀྱི་ཐར་ཁྱབ་དང། ལྡོག་ཁྱབ་
ཕྱིན་ཅི་ལོག་དང། འགལ་ཁྱབ་ཡང་དག་རྣམས་མ་ངེས་པའི་ཕྱིར། འཁོར་གསུམ། དེར་ཐལ། ཁྱོད་ཐུར་ཁྱབ་མ་ངེས་པའི་ཐལ་འགྱུར་ཡིན་པའི་ཕྱིར། ཁྱབ་ཏེ། དེ་མ་ངེས་ན་དེ་གསུམ་མ་ངེས་པས་ཁྱབ་པའི་ཕྱིར། གཞན་ཡང། ཐལ་
འགྱུར་ཡིན་ན་དེའི་ཁྱབ་པ་སྒོ་བརྒྱད་ངེས་པས་མ་ཁྱབ་པར་ཐལ། ཐལ་འགྱུར་དེའི་འགལ་ཁྱབ་ངེས་ན་རྗེས་ཁྱབ་མ་ངེས་པས་ཁྱབ་པའི་ཕྱིར། དེར་ཐལ། ཐལ་འགྱུར་དེའི་འགལ་ཁྱབ་ངེས་ན། འགལ་ཁྱབ་ཕྱིན་ཅི་ལོག་མ་ངེས་པས་ཁྱབ་

[025A]༄༅། །པའི་ཕྱིར། དེར་ཐལ། ཐལ་འགྱུར་དེའི་རྟགས་སུ་བཀོད་པ་ཡིན་ན། དེའི་ཆོས་མ་ཡིན་པས་ཁྱབ་བ་འགལ་ཁྱབ་དང། ཐལ་འགྱུར་དེའི་རྟགས་དེ་ཡིན་ན་ཐལ་འགྱུར་དེའི་ཆོས་དེ་མ་ཡིན་བ་མ་ཡིན་པས་ཁྱབ་
པ་འགལ་ཁྱབ་ཕྱིན་ཅི་ལོག་ཡིན་པའི་ཕྱིར། དེར་ཐལ། ཐལ་འགྱུར་དེའི་ཆོས་སམ། གསལ་བ་དེ་མ་ཡིན་ན་ཐལ་འགྱུར་དེའི་རྟགས་དེ་མ་ཡིན་པས་ཁྱབ་པ་ལྡོག་ཁྱབ་དང། ཐལ་འགྱུར་དེའི་ཆོས་དེ་མ་ཡིན་པ་མ་ཡིན་ན། ཐལ་
འགྱུར་དེའི་རྟགས་དེ་མ་ཡིན་པ་མ་ཡིན་པས་ཁྱབ་པ་དེའི་ལྡོག་ཁྱབ་ཕྱིན་ཅི་ལོག་ཡིན་པའི་ཕྱིར། དེར་ཐལ། ཐལ་འགྱུར་དེའི་རྟགས་དེ་ཡིན་ན་ཐལ་འགྱུར་དེའི་གསལ་བ་དེ་ཡིན་པས་ཁྱབ་པ་དེ་ཐལ་འགྱུར་དེའི་རྗེས་ཁྱབ་དང། དེའི་
རྟགས་དེ་མ་ཡིན་ན་གསལ་བ་དེ་མ་ཡིན་པས་ཁྱབ་པ་རྗེས་ཁྱབ་ཕྱིན་ཅི་ལོག་ཡིན་པའི་ཕྱིར། དེར་ཐལ། ཐལ་འགྱུར་དེའི་གསལ་བ་དེ་མ་ཡིན་ན་ཐལ་འགྱུར་དེའི་རྟགས་དེ་མ་ཡིན་པས་ཁྱབ་པ་ཐལ་འགྱུར་དེའི་ཐུར་ཁྱབ་ཕྱིན་ཅི་
ལོག་དང། ཐལ་འགྱུར་དེའི་གསལ་པ་དེ་ཡིན་ན་ཐལ་འགྱུར་དེའི་རྟགས་དེ་ཡིན་པས་ཁྱབ་པ་ཐལ་འགྱུར་དེའི་ཐུར་ཁྱབ་ཡང་དག་ཡིན་པའི་ཕྱིར། དེར་ཐལ། ཐལ་འགྱུར་གྱི་ཁྱབ་པ་སྒོ་བརྒྱད་ཀྱི་ཀློང་ཚུལ་ཡོད་པའི་ཕྱིར། དེར་ཐལ་
རྩོད་ཚེ་གསལ་བ་ལ་འགོད་རྒྱུ་དང། རྟགས་ལ་འགོད་རྒྱུ་ཞེས་ཁྱད་པར་སྦྱོར་དགོས་པའི་ཕྱིར། འདི་གོ་ཐོབ་བྱས། ཡང་ཁ་ཅིག་ན་རེ། ཁྱོད་ཀྱི་ལྡོག་ཁྱབ་རྣམ་མར་ངེས་པའི་ལྡོག་ཁྱབ་རྣལ་མར་ངེས་ན། ཁྱོད་ཀྱི་ལྡོག་ཁྱབ་

[025B] བུམ་པ་ཆོས་ཅན། བེམ་པོ་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ལྡོག་ཁྱབ་རྣལ་མར་ངེས་པར་ཐལ། ཁྱོད་ཀྱི་ལྡོག་ཁྱབ་རྣལ་མར་ངེས་བའི་ལྡོག་
ཁྱབ་རྣལ་མར་ངེས་པའི་ཕྱིར། དེར་ཐལ། བེམ་པོ་མ་ཡིན་ན་དངོས་པོ་མ་ཡིན་པས་ཁྱབ་པ་དེ། དེ་འདྲའི་ཐལ་འགྱུར་གྱི་ལྡོག་ཁྱབ་དང་པོ། དངོས་པོ་མ་ཡིན་པ་མ་ཡིན་ན་བེམ་པོ་མ་ཡིན་པས་ཡིན་པས་ཁྱབ་པ་དེ་དེ་འདྲའི་ཐལ་འགྱུར་
གྱི་ལྡོག་ཁྱབ་རྣལ་མར་ངེས་པའི་ལྡོག་ཁྱབ་ཀྱི་ཀློང་ཚུལ་ཡིན་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་ལྡོག་ཁྱབ་དང་པོ་བེམ་པོ་མ་ཡིན་ན་དངོས་པོ་མ་ཡིན་པས་ཁྱབ་ཅེས་ཀློང་ནས་རྟགས་གསལ་བཀོད་ན། དངོས་པོ་མ་ཡིན་པར་ཐལ་
བེམ་པོ་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་ལྡོག་ཁྱབ་དངོས་པོ་མ་ཡིན་པ་མ་ཡིན་ན། བེམ་པོ་མ་ཡིན་པ་མ་ཡིན་པས་ཁྱབ་པ་ཀློང་དགོས་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་ལྡོག་ཁྱབ་རྣལ་མར་ངེས་པའི་ལྡོག་ཁྱབ་
ཀྱི་ཀློང་ཚུལ་དངོས་པོ་མ་ཡིན་པ་མ་ཡིན་ན། བེམ་པོ་མ་ཡིན་པས་ཁྱབ་པ་ཀློང་རིགས་པར་ཐལ། ཁྱོད་བེམ་པོས་གསལ་བ་དང་དངོས་པོས་རྟགས་སོ་སོར་བྱས་པའི་ཐལ་འགྱུར་ཡིན་པའི་ཕྱིར་རྩ་བར་འདོད་ན་
བེམ་པོ་མ་ཡིན་ན་དངོས་པོ་མ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་ལྡོག་ཁྱབ་རྣལ་མར་ངེས་པའི་ཕྱིར། འཁོར་གསུམ། འདོད་ན། ཚད་མ་ཆོས་ཅན། དངོས་པོ་མ་ཡིན་པར་ཐལ། བེམ་པོ་མ་ཡིན་པའི་ཕྱིར། འཁོར་གསུམ་
[026A]༄༅། །དེར་ཐལ། ཤེས་པ་ཡིན་པའི་ཕྱིར། འདོད་མི་ནུས་ཏེ་དངོས་པོ་ལ་བེམ་ཤེས་ལྡན་མིན་འདུ་བྱེད་གསུམ་ཡོད་པའི་ཕྱིར། དེར་ཐལ། དངོས་པོ་ལ་དེ་གསུམ་དུ་གྲངས་ངེས་པའི་ཕྱིར། དེས་ཁྱོད་ཀྱི་ལྡོག་ཁྱབ་
རྣལ་མར་ངེས་པའི་ལྡོག་ཁྱབ་ངེས་ན། ལྡོག་ཁྱབ་རྣལ་མར་ངེས་པས་ཁྱབ་མ་ཁྱབ་ཚུལ་དཔྱོད་ཚུལ་སོགས་ཤེས་དོགས་སོ། །དེ་ལ་ཁོ་ན་རེ། ལྡོག་ཁྱབ་རྣལ་མར་ངེས་པའི་ལྡོག་ཁྱབ་དང། ལྡོག་ཁྱབ་ཀློང་
ཚུལ་གཅིག་ཡིན་པར་ཐལ། རྗེས་ཁྱབ་རྣལ་མར་ངེས་པའི་རྗེས་ཁྱབ་དང། རྗེས་ཁྱབ་ཀྱི་ཀློང་ཚུལ་གཅིག་ཡིན་པའི་ཕྱིར་ན་མ་ཁྱབ་ཏེ། རེས་ཁྱབ་ཅི་ཙམ་ཀློང་ཡང་རྗེས་ཁྱབ་ཀྱི་ཀློང་ཚུལ་ཡིན་པའི་ཕྱིར། དེར་ཐལ། དེ་ལ་རྗེས་ཁྱབ་
ཀློང་ནས་བཀོད་ཀྱང་འགོད་ཚུལ་གཅིག་ལས་མི་དགོས་པའི་ཕྱིར་གཞན་ཡང། བུམ་པས་རྩོད་གཞི་དངོས་པོས་རྟགས་བྱས་པའི་ཐལ་འགྱུར་ཡིན་ན། རྩོད་གཞི་དང་ལྡན་པའི་ཐལ་འགྱུར་ཡིན་པས་ཁྱབ་པར་ཐལ། བུམ་པའི་
རྩོད་གཞི་དངོས་པོས་གསལ་བ་བྱས་པའི་ཐལ་འགྱུར་ཡིན་ན་རྟགས་གསལ་གཉིས་ལྡན་ཡིན་པས་ཁྱབ་པའི་ཕྱིར། རྟགས་ཁས། འཁོར་གསུམ། འདོད་ན། རྟགས་དངོས་གཉིས་ཀ་ཡིན་པར་ཐལ། བུམ་པའི་རྩོད་གཞི་
དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ་དེའི་ཕྱིར། རྟགས་ཁས། འཁོར་གསུམ། དེ་དེར་ཐལ། བུམ་པའི་རྩོད་གཞི་དངོས་པོ་རྟགས་སུ་བཀོད་པའི་ཐལ་འགྱུར་ཡིན་པའི་ཕྱིར། དེར་ཐལ། དེ་འདྲའི་

[026B]ཕྱིར། དེར་ཐལ། ཁྱོད་རྟགས་གསལ་དང་བཅས་པའི་ཐལ་འགྱུར་ཡིན་པའི་ཕྱིར། རྩ་བར་འདོད་མི་ནུས་ཏེ། རྩོད་གཞི་དང་མི་ལྡན་པའི་ཐལ་འགྱུར་ཡིན་པའི་ཕྱིར། དེར་ཐལ་
རྟགས་གསལ་གཉིས་ཙམ་དང་ལྡན་པའི་ཐལ་འགྱུར་ཡིན་པའི་ཕྱིར་དེར་ཐལ། དེ་འདྲའི་ཐལ་འགྱུར་ཡོད་པའི་ཕྱིར། དེས་ཚིག་ལ་འཁྲི་ཚུལ་ཤེས་སླ། འདིར་ཐལ་འགྱུར་སྤུབས་འཚང་ལ་ཆོས་ཅན། སྔ་བཅན་ཕྱི་བཙན་པར་བཙན་གསུམ་
དེ་བཞིན་དུ་གསལ་བའི་ཐལ་ཆོས་སྔ་བཙན། ཕྱི་བ་ཙན་བར་བཙན་གསུམ་དང། རྟགས་སྔ་བཙན་ཕྱི་བཙན་བར་བཙན་གསུམ་གསུམ་བྱུང་པའི་ཆོས་ཅན་སྔ་བཙན་ནི། དཔེར་ན། ཀ་བ་ཆོས་ཅན། བུམ་པ་ཆོས་ཅན། ཤེས་བྱ་ཆོས་ཅན་
རྟག་པ་ཡིན་པར་ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་ཡིན་པའི་ཕྱིར། ཞེས་པའི་ཐལ་འགྱུར་གྱི་རྟགས་གསལ་རྩོད་གཞི་གསུམ་ངོས་ཟུངས་དང་ཟེར་ན། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་རྟགས་དང། བུམ་
པ་ཆོས་ཅན། ཤེས་བྱ་ཆོས་ཅན། རྟག་པས་གསལ་བ་དང། ཀབས་རྩོད་གཞི་ཡིན་ཞེས་བྱ། ཆོས་ཅན་ཕྱི་བཙན་ནི། དཔེར་ན། བུམ་པ་ཆོས་ཅན། སྒྲ་ཆོས་ཅན། ཀ་བ་ཆོས་ཅན། ཤེས་བྱ་ཆོས་ཅན། མི་རྟག་པ་མ་ཡིན་པར་
ཐལ༑ རྟག་བ་ཡིན་པའི་ཕྱིར་ཞེས་པའི་ཐལ་འགྱུར་འདིའི་རྟགས་གསལ་རྩོད་གཞི་ངོས་ཟུངས་དང་ཟེར་ན། དེ་འདྲའི་ཐལ་འགྱུར་དེ་རྟག་པས་རྟགས་དང། མི་རྟག་པ་མ་ཡིན་པས་གསལ་བ་དང། བུམ་པ་ཆོས་ཅན། སྒྲ་ཆོས་ཅན། ཀ་བ་

[027A]༄༅། །ཆོས་ཅན། ཤེས་བྱ་རྩོད་གཞི་ཡིན་ཞེས་བྱ་ལ། ཆོས་ཅན་བར་བཙན་ནི། དཔེར་ན། སྒྲ་ཆོས་ཅན། ཤེས་བྱ་ཆོས་ཅན། ཡོད་པར་ཐལ། རྟག་པ་ཡིན་པའི་ཕྱིར། ཞེས་པའི་ཐལ་འགྱུར་འདིའི་རྟགས་གསལ་
རྩོད་གཞི་ངོས་ཟུངས་ཟེར་ན། རྟག་པས་རྟགས་དང། ཤེས་བྱ་ཆོས་ཅན། ཡོད་པས་གསལ་བ་དང། སྒྲས་རྩོད་གཞི་ཡིན་ནོ་ཞེས་བྱ་ཞིང། དྲིས་ཚེ་དེ་ལྟར་དང། འཕངས་ཚོ་རེ་རེ་འཆད་པའང་ཤེས་སོ། །དེ་ལྟར་ཆོས་ཅན་ཐལ་རྟགས་སྤུབས་
སུ་འཚང་ཚུལ་གསུམ་གང་འཐད་སྙམ་ན། གཙོ་བོ་རྒོལ་བའི་འདོད་པས་གང་འདོད་གཙོ་བས་མཐའ་གཅིག་ཏུ་མ་ངེས་ཏེ། རྒོལ་བས་ཆོས་ཅན་གསུམ་བརྩེགས་འདོད་ནས་སྦྱར་ན་ཆོས་ཅན་གསུམ་རྩོད་གཞི་དགོས་པའི་ཕྱིར་
དེར་ཐལ། རྣམ་འགྲེལ་ལས། སྒྲ་ནི་བརྗོད་འདོད་རྗེས་འབྲང་ཕྱིར་།ཞེས་གསུངས་པའི་ཕྱིར། ཁྱབ་ཏེ། ཚིག་གསལ་ལས་ཀྱང། སྒྲ་རྣམས་ནི་སྨྲ་པ་པོའི་བསམ་པ་ཙམ་སྟོན་གྱི། དབྱུག་པ་ཐོགས་པས་དབང་མེད་བྱེད་པ་ལྟར་མ་ཡིན་
ཞེས་པ་ལྟར་ཡིན་པའི་ཕྱིར། དེར་ཐལ། ཚིག་གིས་དངོས་སུ་མ་བརྗོད་ཀྱང་དོན་དེ་གཙོ་བོར་འདོད་ན་དེ་གཙོ་བོར་བྱེད་པས་ཁྱབ་པའི་ཕྱིར། དཔེར་ན། གྲངས་ཅན་གྱིས་མིག་སོགས་ཆོས་ཅན། གཞན་དོན་བྱེད་དེ། འདུས་བསགས་
ཡིན་པའི་ཕྱིར། དཔེར་ན། མལ་ཆ་བཞིན་ལྟ་བུ། རྣམ་འགྲེལ་ལས་མ་བརྗོད་ན་ཡང་འདོད་པས་ཁྱབ། །བདག་གི་དོན་བཞིན་བསྒྲུབ་བྱར་འདོད། །ཅེས་གསུངས་པའི་ཕྱིར། དེ་ལྟར་ཡིན་ཀྱང་ད་ལྟ་ཆོས་ཅན་སྔ་བཙན་དང་

[027B] རྟགས་ལ་ཐལ་འགྱུར་ཡིན་པའི་ཕྱིར་སྒྲས་ཐལ་བ་རེ་རེ་འདྲེན་པར་མཛད་པ་མད་པས་བརྗོད་པར་བྱའོ་།དེ་ལ་ཁོ་ན་རེ། ཚད་མཆོས་ཅན། དངོས་པོ་ཡིན་པར་ཐལ། རྟག་པ་ཡིན་པར་ཐལ། ཐལ་ངག་ཡིན་
པར་ཐལ། བདག་མེད་ཡིན་པའི་ཕྱིར། ཞེས་པའི་ཐལ་འགྱུར་ཡིན་པའི་ཕྱིར། ཞེས་པའི་ཐལ་འགྱུར་ཡིན་པའི་ཕྱིར། ཞེས་པའི་ཐལ་འགྱུར་འདིའི་རྟགས་གསལ་རྩོད་གཞི་ངོས་བཟུང་ཟེར་ན། དྲིས་ཚེ་ངེ་འདྲའི་ཐལ་འགྱུར་དེ་ཚད་མས་རྩོད་གཞི་
དང༑ དངོས་པོས་གསལ་བ་དང། རྟག་པ་ཡིན་པར་ཐལ། ཐལ་ངག་ཡིན་པར་ཐལ། བདག་མེད་ཡིན་པའི་ཕྱིར། ཞེས་པའི་ཐལ་འགྱུར་ཡིན་པའི་ཕྱིར། ཞེས་པའི་ཐལ་འགྱུར་གྱིས་རྟགས་བྱས་པའི་ཐལ་འགྱུར་ཡིན་པར་ཐལ། དེ་
འབྲའི་ཐལ་འགྱུར་ཚད་མས་རྩོད་གཞི་བྱས་པ་གང་ཞིག། དངོས་པོས་གསལ་བར་བྱས་པ་ཡིན། རྟག་པ་ཡིན་པར་ཐལ། ཐལ་ངག་ཡིན་པར་ཐལ། བདག་མེད་ཡིན་པའི་ཕྱིར། ཞེས་པའི་ཐལ་འགྱུར་ཡིན་པའི་ཕྱིར། ཞེས་པའི་
ཐལ་འགྱུར་གྱིས་རྟགས་བྱས་པ་ཡང་ཡིན་པའི་ཕྱིར། རྟགས་དང་པོ་སླ། རྟགས་གཉིས་པ་གྲུབ་པར་ཐལ། དངོས་པོ་ལས་གཞན་དེའི་གསལ་བ་མ་ཡིན་པའི་ཕྱིར། རྟགས་འོག་ཏུ་སྒྲུབ། རྟགས་གསུམ་པ་གྲུབ་ཏེ་དེ་ཐལ་
སྤུངས་རྟགས་སྤུངས་ཅན་གྱི་ཐལ་དག་གིས་རྟགས་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། གསལ་སྤུངས་རྟགས་སྤུངས་ཅན་གྱི་ཐལ་འགྱུར་གྱིས་རྟགས་བྱས་པའི་ཐལ་འགྱུར་ཡོད་པའི་ཕྱིར། དེར་ཐལ། ཁྱོད་བདག་

[028A]༄༅། །མེད་ཡིན་པའི་ཕྱིར། ཡང་ཁ་ཅིག་ན་རེ། ཤེས་བྱ་ཆོས་ཅན། རྣམ་མཁྱེན་ཆོས་ཅན། ཚད་མཆོས་ཅན། བདག་མེད་ཡིན་པར་ཐལ། ཡོད་པ་ཡིན་པའི་ཕྱིར། ཞེས་པའི་ཐལ་འགྱུར་འདིའི་རྟགས་གསལ་
རྩོད་གཞི་ངོས་བཟུང་ཟེར་ན། དེ་འདྲའི་ཐལ་འགྱུར་དེ་ཤེས་བྱས་རྩོད་གཞི། རྣམ་མཁྱེན་ཆོས་ཅན། ཚད་མ་ཆོས་ཅན། བདག་མེད་ཀྱིས་གསལ་བ་དང། ཡོད་བས་རྟགས་བྱས་པའི་ཐལ་འགྱུར་ཡིན་བྱས་པ་ལ། ཁོ་ན་རེ། ཤེས་བྱ་
ཆོས་ཅན། རྣམ་མཁྱེན་ཆོས་ཅན། ཚད་མཆོས་ཅན། བདག་མེད་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་དེ་ཤེས་བྱས་རྩོད་གཞི་དང། རྣམ་མཁྱེན་ཆོས་ཅན། ཚད་མཆོས་ཅན། བདག་མེད་ཀྱིས་གསལ་བ་
གཉིས་བྱས་པའི་ཐལ་འགྱུར་མ་ཡིན་པར་ཐལ། བདག་མེད་ཡིན་པའི་ཕྱིར་ཟེར་ན། འདོད་བྱས་པ་ལ། ཁོ་ན་རེ། དངོས་འགལ་དུ་འགྲོ་ཟེར་ན་མི་འགྲོ་སྟེ། དེ་ལ་འདོད་ལན་འདེབས་ཚེ་རྣམ་མཁྱེན་ཆོས་ཅན་ཚད་མཆོས་ཅན། བདག་མེད་
ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་འདི་ཤེས་བྱས་རྩོད་གཞི་དང། རྣམ་མཁྱེན་ཆོས་ཅན། ཚད་མཆོས་ཅན་བདག་མེད་ཀྱིས་གསལ་བ་བྱས་པ་གཉིས་ཀ་མ་ཡིན་པར་འདོད་ཟེར་རིགས་པ་གང་ཞིག། རྣམ་མཁྱེན་ཆོས་
ཅན༑ ཚད་མཆོས་ཅན། བདག་མེད་ཡིན་པར་ཐལ། ཡོད་པ་ཡིན་པའི་ཕྱིར། ཞེས་པའི་ཐལ་འགྱུར་འདིའི་རྩོད་གཞི་དང། གསལ་བ་དེ་ལྟར་མ་ཡིན་པའི་ཕྱིར། རྟགས་དང་པོ་གྲུབ་ཏེ། རྣམས་ཁྱེན་ཆོས་ཅན། ཚད་མ་ཆོས་ཅན། བདག་

[028B] ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་འདི་རྣམ་མཁྱེན་གྱིས་རྩོད་གཞི་དང། ཚད་མཆོས་ཅན། བདག་མེད་ཀྱིས་གསལ་བ་བྱས་པ་ཡིན་པའི་ཕྱིར། དེ་དེ་ལྟར་ཡིན་པར་ཐལ། བདག་མེད་ཡིན་པའི་ཕྱིར། རྟགས་
གཉིས་པ་མ་གྲུབ་པ་ན། རྣམ་མཁྱེན་ཆོས་ཅན། ཚད་མཆོས་ཅན་བདག་མེད་ཡིན་པར་ཐལ། ཡོད་པ་ཡིན་པའི་ཕྱིར། ཞེས་པའི་ཐལ་འགྱུར་འདི་ཤེས་བྱས་རྩོད་གཞི་བྱས་པ་མ་ཡིན་པ་གང་ཞིག། རྣམ་མཁྱེན་ཆོས་ཅན། ཚད་མཆོས་ཅན། བདག་
མེད་ཀྱིས་གསལ་བ་བྱས་པ་མ་ཡིན་པའི་ཕྱིར། དང་བོ་གྲུབ་ཏེ་རྣམ་མཁྱེན་ཆོས་ཅན། ཚད་མཆོས་ཅན། བདག་མེད་ཡིན་པར་ཐལ། ཡོད་པ་ཡིན་པའི་ཕྱིར། ཞེས་པའི་ཐལ་འགྱུར་ལ། ཤེས་བྱས་རྩོད་གཞི་མ་བྱས། རྣམ་མཁྱེན་གྱིས་རྩོད་
གཞི་བྱས་བའི་ཕྱིར། འཁོར་གསུམ། གཉིས་པ་གྲུབ་ཏེ། རྣམ་མཁྱེན་ཆོས་ཅན། ཚད་མཆོས་ཅན། བདག་མེད་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་རྣམ་མཁྱེན་མི་རུང་བའི་ཕྱིར། འཁོར་གསུམ། དེར་
ཐལ༑ རྣམ་མཁྱེན་ཆོས་ཅན། ཚད་མ་ཆོས་ཅན། བདག་མེད་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་འདི་ལ་རྣམ་མཁྱེན་གྱིས་གསལ་བ་མ་བྱས་རྩོད་གཞི་བྱས་པའི་ཕྱིར། འཁོར་གསུམ། ཞེས་པ་འདི་ཡང་ཀུན་མཁྱེན་འཇམ་
དབྱངས་བཞད་པས་གསུངས་སོ།། །།