
[001A]༄༅། ། དཔལ་དུས་ཀྱི་འཁོར་ལོའི་བསྙེན་ཡིག་གི་བརྗེད་ཐོ་རྡོ་རྗེའི་ཕྲེང་རྒྱན་ཞེས་བྱ་བ་བཞུགས་སོ། །།

[001B] །ན་མོ་གུ་རུ་ཤྲཱི་ཨཱ་དི་བུདྡྷཱ་ཡ། འདིར་དཔལ་དུས་ཀྱི་འཁོར་ལོའི་དབང་དང་རྗེས་གནང་མན་ངག་རྣམས་ཐོབ་ཅིང་དམ་ཚིག་དང་སྡོམ་པ་བསྲུང་བའི་གང་ཟག་གིས་
ལས་རུང་གི་བསྙེན་པ་ཇི་ལྟར་བྱེད་པའི་རིམ་པ་ཐོ་ཙམ་དུ་འགོད་ན། དམ་པས་བྱིན་གྱིས་བརླབས་ཤིང་ཡིད་དང་མཐུན་པའི་གནས་སུ། བྲིས་འབུར་གྱི་སྐུ་ཅི་རིགས་དགྲམ། དཀྱིལ་
འཁོར་པ་ལ་འབུལ་རྒྱུའི་གཏོར་མ་གཅིག། སྲུང་མ་དྲུག་ཅུ། མཁའ་འགྲོ། ཞིང་སྐྱོད་རྣམས་ལ་གཏོར་མ་རེ་རེ། མཆོད་པ་ཚོགས་ཞིང་ལ་དྲི་ཆབ། མེ་ཏོག། སྤོས། མར་
མེ། ཁམས་སྟར་སོགས་འབྲས་བུ། ཞལ་ཟས། དར་གོས་བཅས་དང། དཀྱིལ་འཁོར་ལ་ལ་དེ་དག་དང་ཆུ་བཞི་བཅས་བཤམས། མཚམས་ལ་འཇུག་པའི་ཐོག་མར་སྲུང་མ་སྡེ་
དྲུག། མཁའ་འགྲོ། ཞིང་སྐྱོང་རྣམས་ལ་འབུལ་རྒྱུའི་མཆོད་གཏོར་དང། བགེགས་གཏོར། གུལ་ཡུངས། འཐོར་འབྲུ། ནང་མཆོད། རྡོར་དྲིལ། ཅང་ཏེའུ། བགྲང་ཕྲེང་རྣམས་
འདུ་བྱའོ། །དེ་ནས་གཞུང་ལྟར་སྐྱབས་སེམས་སྔོན་དུ་བཏང་ལ། སྐད་ཅིག་དཀྲོང་བསྐྱེད་བྱས་ཏེ་བགེགས་གཏོར་བཏང། དེ་ནས་ནང་མཆོད། མཆོད་པ། གཏོར་མ་རྣམས་
བྱིན་གྱིས་བརླབས། ཕྱི་རོལ་མཆོད་ཆོག་གམ་སྒྲུབ་ཐབས་ལྟར་སྲུང་མ་སྔེ་དྲུག། མཁའ་འགྲོ། ཞིང་སྐྱོང་རྣམས་ལ་མཆོད་གཏོར་ཕུལ་ཏེ་འཕྲིན་ལས་བཅོལ། ཐོ་བསྐྱེད་ཆོག་
སྤྱི་ལྟར་བྱ། དེ་ནས། རང་ཉིད་བཅོམ་ལྡན་འདས་དུས་ཀྱི་འཁོར་ལོ་ཞལ་གཅིག་ཕྱག་གཉིས་པར་གསལ་བའི་ཞེས་པ་ནས། རྫོགས་པའི་བྱང་ཆུབ་སྒྲུབ་པར་བགྱི། ཞེས་པའི་
བར་ཚར་གཅིག་བརྗོད་རྗེས། མཎྜལ་ཕུལ་ནས། བླ་མ་དང་བཅོམ་ལྡན་འདས་དཔལ་དུས་ཀྱི་འཁོར་ལོ་དབྱེར་མི་ཕྱེད་པའི་ལྷ་ཚོགས་རྣམས་ཀྱིས་བདག་གི་རྒྱུད་བྱིན་གྱིས་བརླབས་
[002A] །ཏེ། བསྙེན་སྒྲུབ་ཀྱི་ལས་རྣམས་མཐར་ཕྱིན་ཏེ། འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་བདེ་བླག་ཉིད་དུ་སྩལ་དུ་
གསོལ། ཞེས་གསོལ་བ་བཏབ་པས་ཚོགས་ཞིང་རྣམས་བདག་ཉིད་ལ་ཐིམ་པར་བསྒོམ། དངོས་གཞིའི་ཉིན་ཐོག་མར་བདུད་རྩི་རིལ་བུ་འམ་བྱིན་གྱིས་བརླབས་པའི་ནང་
མཆོད་ལྕེ་ཐོག་ཏུ་བཞག་པས་ཁ་ངག་པར་བྱས། བརྒྱུད་འདེབས་བཏང། སྐད་ཅིག་དཀྲོང་བསྐྱེད། ནང་མཆོད་བྱིན་རླབས་རྡོར་དྲིལ་བྱིན་རླབས། མཆོད་པ་བྱིན་རླབས་
མཎྜལ། རྡོར་སེམས་བསྒོམ་བཟླས། བསྲུང་འཁོར་བསྒོ་པ་རྒྱས་བསྡུས་གང་མོས་བྱ། བསྲུང་འཁོར་བསྟས་པ་ཚོ་ལས་མ་ལྕོགས་ཚོ་སྔོན་འགྲོའི་གཏོར་བྱས་ན་ལེགས་གསུངས་དེ་ནས་སྔོན་འགྲོ་ཚོགས་གཉིས་བསག་པ། དངོས་གཞི་རྣལ་འབྱོར་བཞི་བསྒོམ་པ་རྣམས་དཀྱུས་
ལྟར། བགྲང་ཕྲེང་བྱིན་རླབས་བྱས་ནས། བཟླས་དམིགས་གསལ་གདབ། སྔགས་འཁོར་གསལ་གདབ་ཚུལ་ནི། གཙོ་བོའི་ཐུགས་ཀར་སྙིང་བོའི་སྔགས་བཟླས་སྐབས་
ཟླ་དཀྱིལ་གྱི་དབུས་སུ་རྣམ་བཅུ་དབང་ལྡན་གྱི་ཡི་གེའི་མཐར། ཨོཾ་ཨཱ་ཧུཾ་ཧོ་ཧཱུཾ་ཕཊ་ཀྱིས་བསྐོར་བ་བྱ་བར་པཎ་ཆེན་ཀུན་གཟིགས་ཀྱིས་གསུངས། རྣམ་བཅུ་དབང་ལྡན་
ཀྱང་ཁམས་སོ་སོའི་ཁ་དོག་ཅན་ནམ། སྐུ་མདོག་དང་མཚུངས་པར་སྔོན་པོ་འམ། ལས་ཐམས་ཅད་པའི་དོན་དུ་ལྗང་ཁུར་བསྒོམ་ཀྱང་རུང་ལ། བསྙེན་པའི་སྐབས་ཡུམ་གྱི་སྔགས་
ལོགས་སུ་བཟླ་དགོས་པར་བཤད་དོ། །བཟླས་པའི་མཇུག་ཏུ་ཡིག་བརྒྱ་བརྗོད། མཆོད་བསྟོད་བདུད་རྩི་མྱང་བ་དཀྱུས་ལྟར་ལ་གསང་མཆོད་བྱ་དགོས། དཀྱིལ་འཁོར་ཉེར་བསྡུ་བྱ་
ཞིང། སྐད་ཅིག་གིས་ལྷའི་སྐུར་ལངས་ཏེ་བསྔོ་སྨོན་ཤེས་བརྗོད་སོགས་བྱའོ། །ཐུན་མཚམས་སུ་དཀྱིལ་འཁོར་པ་ལ་གཏོར་མ་འབུལ་བ་སྐབས་དང་བསྟུན། ཐུན་གཉིས་པ་སོགས་ལ་

[002B] མཎྜལ། རྡོར་སེམས་བསྒོམ་བཟླས། བསྲུང་འཁོར། འཕྲེང་བ་བྱིན་རླབས་རྣམས་བཞག། ཐུན་བཞི་ཀར་སྒྲུབ་ཐབས་རྒྱས་པ་མི་ལྕོགས་ན་ཐུན་ཕྱི་མ་
གསུམ་མམ། བར་བ་གཉིས་ལ་སྒྲུབ་ཐབས་བསྡུས་པ་བྱ། གཏོར་འབུལ་ཐུན་ཐོག་མཐའ་གཉིས་སམ། ཐུན་བཞི་པའི་མཇུག་ཉིད་དུ་བྱས་ཀྱང་རུང་ངོ། །བསྙེན་པའི་གྲངས་ནི་
དབང་བསྐུར་རབ་གནས་སྦྱིན་སྲེག་སོགས་ཀྱི་ལས་རུང་ཙམ་ལ་གཙོ་བོའི་སྙིང་པོ་འབུམ། ཡུམ་དང་ཐུགས་དཀྱིལ་གྱི་ལྷ་རྣམས་ལ་ཁྲི་ཕྲག་རེས་ཆོག་པར་རྗེ་ཡབ་སྲས་ཀྱིས་
བཞེད་པ་ལྟར་རོ། །བསྙེན་པའི་གྲངས་སྐྱེལ་བའི་གོ་རིམ་ཀྱང། གཙོ་བོའི་སྔགས་གྲངས་བསགས་ཚར་ནས་འཁོར་རྣམས་ལ་རིམ་བཞིན་གསོག་པ་དང། དེ་ཚར་ན་ཡེ་ཤེས་པ་འབེབས་
པའི་སྔགས་གྲངས་གསོག་པ་དང། ཡང་ན་ཐུན་གཅིག་ལ་གཙོ་བོའི་སྔགས་སྟོང་བཟླས་ན་འཁོར་རང་ཡེ་ཤེས་འབེབས་སྔགས་བརྒྱ་ཕྲག་རེ་བཟླས་ཏེ། གཙོ་བོའི་སྔགས་རྫོགས་པའི་
ཚེ་འཁོར་དང་ཡེ་ཤེས་འབེབས་སྔགས་ཁྲི་ཕྲག་རེ་འགྲོ་བའི་ཕྱག་ལེན་གཉིས་འདུག་པ་ལས་གང་བདེ་བྱའོ། །ཡེ་ཤེས་པ་འབེབས་སྔགས་བཟླ་ཚུལ་ནི། རང་གི་ཐུགས་ཀའི་ཧཱུཾ་གི་འོད་ཟེར་
གྱིས་ཕྱོགས་བཅུའི་སངས་རྒྱས་ཐམས་ཅད་བཅོམ་ལྡན་འདས་དུས་ཀྱི་འཁོར་ལོའི་དཀྱིལ་འཁོར་གྱི་ལྷ་ཚོགས་ཀྱི་རྣམ་པར་སྤྱན་དྲངས་པ་ནམ་མཁའི་ཁམས་གང་བ་ཐམས་ཅད་རང་
གི་ལུས་ཀྱི་ནང་དུ་ཞུགས་པར་གྱུར་བར་བསམ་ལ། ཨོཾ་ཨཱ་ཧུཾ་ཧོ་ཧྐཤྨླྭྲྱཾ་ཧཱུཾ་ཕཊ། ཨོཾ་ཨཱ་ར་ར་ར་ར། ལ་ལ་ལ་ལ། བཛྲ་ཨ་བེ་ཤ་ཡ་ཧཱུཾ། ཞེས་པ་འདི་ཁྲི་ཚོ་རེ་བཟླ་བ་ཕྱག་བཞེས་སུ་འདུག་གོ་
ཐུན་མཚམས་སུ་ཁ་ཟས་ཀྱི་རྣལ་འབྱོར་སོགས་སྒྲུབ་ཐབས་ནས་འབྱུང་བ་ལྟར་བྱ་ཞིང། བསྙེན་མཚམས་མ་གྲོལ་གྱི་བར་སྐྱིད་སྡུག་ཅི་བྱུང་ཡང་ཁྱེད་ཤེས་སྙམ་དུ་བླ་མ་ལྷ་

[003A]༄༅། །ལ་བློ་ལིང་གིས་འགེལ་བ་ཤིན་ཏུ་གནད་ཆེ་བར་གསུངས་སོ། །མཇུག་ཏུ་ཚོགས་མཆོད་ཕྱག་ལེན་བཞིན་དང། བསྔོ་སྨོན་ཤིས་བརྗོད་རྒྱས་པར་བྱའོ། །ཁ་སྐོར་
གི་སྦྱིན་སྲེག་ནི། དུས་འཁོར་རང་ལུགས་ལྟར་བྱེད་མི་ནུས་ན། བསྙེན་པའི་ཁ་སྐོད་ལ་སློབ་དཔོན་ཨ་བྷྱཱ་ཀ་རའི་སྦྱིན་སྲེག་འོད་ཀྱི་སྙེ་མ་ལས་བཤད་པ་བཞིན། ཡི་དམ་སྤྱི་འགྲོའི་སྦྱིན་སྲེག་
གི་ཆོ་གས་འབུལ་ན་འཇུག་པ་བདེ་བར་མངོན་ནོ། །དེ་ཡང་བསྙེན་མཚམས་ལ་འཇུག་པའི་སྔོམ་རོལ་ནས། ཡི་དམ་སྤྱི་དང་སྒོས་ཀྱི་བསྙེན་ཡིག་སོགས་ཀྱི་གཞུང་ལ་བལྟ་རྟོག། བླ་མ་ལ་
དོགས་ཞུ། གྲོགས་མཆེད་དང་གྲོས་བསྡུར་སོགས་ཀྱི་སྒོ་ནས། བསྙེན་པའི་སྦྱོར་དངོས་རྗེས་ཀྱི་ཆོ་ག་མཐའ་དག་གི་དམིགས་གནད་དང་ཕྱག་བཞེས་ཀྱི་རིམ་པ་ཐམས་ཅད་ཞི་བ་མོར་ནད་བྱན་
ཆུད་པ་ནི། ཅིས་ནས་ཀྱང་མེད་དུ་མི་རུང་བའི་མན་ངག་གི་གནད་ཀྱི་ངོན་པོ་ཡིན་ལགས་སོ།།  ཞེས་པ་འདི་ནི་་བཙུན་གཟུགས་སྙོམས་ལས་པ་འཇམ་དབྱངས་དགྱེས་པའི་བཤེས་གཉེན་ཞེས་བྱ་བས། དུས་འཁོར་གྱི་
བསྙེན་ཡིག་གི་ནང་ནས་སྙིང་བོ་བཏུས་ཏེ་རང་གི་བརྗེད་བྱང་དུ་བཀོད་པ་ཞིག་སྟེ། ཡུལ་དང་དུས་མཐར་དཔལ་དུས་གྱི་འཁོར་ལོའི་བསྟན་པའི་ཞབས་འདེགས་སུ་གྱུར་ཅིག། །།སརྦ་མངྒ་ལཾ།།།

[003B][BLANK PAGE]



