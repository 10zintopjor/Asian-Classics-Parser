   ༈   །
གཅིག་ཏུ་བསྡུས་ནས་བརྩེ་བས་འདོམས་མཛད་པ། །རྩ་བའི་བླ་མ་བློ་བཟང་ཚེ་རིང་ལ། །གསོལ་བ་འདེབས་སོ་གདག་རྒྱུད་བྱིན་གྱིས་རློབས། །ཞེས་པ་འདི་ཡང་བྱ་བྲལ་སྤྲུལ་བའི་སྐུའི་དགོངས་བཞེད་ལྟར་དྷརྨ་བྷ་དྲས་
སྦྱར་བའོ། །



﻿   ༈   
གང་བློ་རབ་ཡངས་ཀུན་གསལ་མཐའ་དང་མཉམ། །རིས་མེད་བསྟན་དང་འགྲོ་ཀུན་སྐྱོང་བའི་གཉེན། །དུས་གསུམ་སྐྱབས་གནས་ཐམས་ཅད་འདུས་པའི་སྐུ། །རྗེ་བཙུན་བླ་མའི་ཞབས་ལ་གསོལ་བ་འདེབས།།
མགོན་ཁྱོད་ཞབས་པད་རྡོ་རྗེ་ལྟར་བརྟན་ཅིང། །རྣམ་དཀར་མཛད་འཕྲིན་ཆུ་བོའི་རྒྱུན་ལ་འགྲན། །བདག་སོགས་དད་ལྡན་གདུལ་བྱ་མ་ལུས་པ། །ཟབ་རྒྱས་གདམས་པས་སྨིན་ཅིང་གྲོལ་བར་ཤོག་བཤད་སྒྲུབ་
བསྟན་པ་ཡར་ངོའི་ཟླ་ལྟར་འཕེལ། །བསྟན་འཛིན་དགེ་འདུན་ཐུགས་མཐུན་ཚུལ་ཁྲིམས་གཙང། །འགྲོ་ཀུན་ལུས་བདེ་སེམས་སྐྱིད་ཆོས་ལ་སྤྱོད། །ལེགས་ཚོགས་རྒྱ་མཚོའི་དཔལ་ལ་སྤྱོད་གྱུར་ཅིག་
ཅེས་ཞ་ལུ་སྤྲུལ་པའི་སྐུའི་གསོལ་འདེབས་སྨོན་ཚིག་འདི་ནི། རྗེ་བཙུན་མ་ཉི་མ་ཆོས་བཟང་ནས་བསྐུལ་ངོར། བན་རྒན་དྷརྨ་བྷ་དྲས་སྦྱར་བའོ། །ཤུ་བྷཾ།།



﻿   ༈    །
བློ་བཟང་རྒྱལ་བའི་དགོངས་པ་ཇི་བཞིན་དུ། །སྐལ་ལྡན་འགྲོ་བར་འདོམས་ལ་ཟླ་བྲལ་བ། རྗེ་བཙུན་བླ་མ་མཆོག་ལ་གསོལ་བ་འདེབས། །ཨོཾ་ཨཱ་གུ་རུ་སདྡྷརྨ་སུ་དྷཱི་སིདྡྷི་ཧཱུཾ་ཧཱུཾ། ཞེས་ཤེལ་དཀར་ལེགས་བཤད་

[020B]།



﻿   ༈    ཕན་བདེ་འབྱུང་བའི་གནས་གཅིག་པུ། །བསྟན་པ་ཡུན་རིང་གནས་པ་དང། །བསྟན་འཛིན་སྐྱེས་བུ་དམ་པ་རྣམས། །སྐུ་ཚེའི་རྒྱལ་མཚན་
བརྟན་གྱུར་ཅིག་ཅེས་བཀྲ་ཤིས་པའི་ཚིག་གིས་སྡུན་བསུས་ཏེ། བདག་ཅག་དད་འདུས་ཀྱི་སློབ་འཁོར་རྣམས་ནས་མགྲིན་གཅིག་ཏུ་གསོལ་བའི་སྙིང་པོ་ནི། རྗེ་བླ་མ་མཆོག་ཉིད་རིང་མོ་ཞིག་ནས་སྤང་
རྟོགས་ཡོན་ཏན་རྒྱ་མཚོའི་ཕ་རོལ་དུ་སོན་ཀྱང། བདག་ཅག་གདུལ་བྱ་རྣམས་དང་རིགས་སུ་མཐུན་པར་གསུམ་ལྡན་ངུར་སྨིག་འཆང་པའི་ཚུལ་དུ་བསྟན་ཏེ། ཇི་སྐད་དུ། བློ་ལྡན་རྣམས་ལ་ཟབ་རྒྱ་ཆེ། །བློ་ཆུང་
གོ་བདེ་བཟུང་སླ་བ། །ཞེས་གསུངས་པ་ལྟར། མདོ་སྔགས་ཟབ་རྒྱས་ཀྱི་ཆོས་རྣམས་ལུང་རིགས་མན་ངག་གི་ལམ་ནས་དྲངས་ཏེ་ལྷུག་བརྗེན་དུ་སྩལ་བའི་བཀྲིན་གྱི་ཕུང་པོའི་ཆ་ཤས་ཙམ་ཞིག་གཞལ་བའི་

[016B] གཞན་ཡང་ཇི་སྐད་དུ། ད་དུང་ཁྱོད་ཀྱི་ཞབས་པད་སྤངས་ནས་ནི། །ནམ་ཡང་སྐྱབས་གཞན་མེད་དོ་མཁྱེན་པའི་གཏེར། །ཞེས་པ་ལྟར། སླད་མར་ཡང་བདག་ཅག་དད་ལྡན་གྱི་གདུལ་བྱ་རྣམས་ལ་
བླང་དོར་གསལ་བར་སྟོན་པའི་ཉིན་བྱེད་དང། བསོད་ནམས་ལོ་ཏོག་བསྐྲུན་པའི་ཞིང་ས་དམ་པར་ཞབས་པད་བསྐལ་པ་རྒྱ་མཚོའི་བར་དུ་བརྟན་པར་བཞུགས་ནས་ཆོས་འཁོར་རྒྱུན་ཆད་མེད་པར་བསྐོར་
བར་གསོལ་བ་འདེབས་པའི་རྟེན་དུ་དམིགས། ཕྱི་བཀྲ་ཤིས་རྟགས་ཀྱི་མཆོད་པ་དང། །ནང་བདུད་རྩི་ལྔ་ཡི་མཆོད་པ་དང། །ཆེས་གསང་བ་ཕྱག་རྒྱའི་མཆོད་པ་སོགས། །བློ་བདེ་སྟོང་ངང་ནས་དབུལ་
བར་བགྱི། །ཞེས་པ་ལྟར། བཀྲ་ཤིས་པའི་རི་མོས་མཚན་པའི་ལྷ་དར་དཀར་པོའི་སྣེ་འདོགས་ཅན་གྱི་ཞིང་ཁམས་རྒྱ་མཚོའི་བཀོད་པ་སོགས་དད་འབྱོར་རྣམ་དཔྱོད་ཀྱི་རང་རྩལ་དང་མཐུན་པར་བསྟར་བའི་དངོས་
བཤམས་ཡིད་སྤྲུལ་གྱི་མཆོད་སྤྲིན་འདི་དག་གདུལ་བྱ་ཚོགས་རྫོགས་པའི་ཐབས་མཁས་སུ་བརྩེ་བ་ཆེན་པོས་བཞེས་ཏེ། ཇི་ལྟར་གསོལ་བ་བཏབ་པ་ལྟར་འགྲུབ་པའི་ཐུགས་དམ་སྐྱབས་ཀྱི་འཇུག་པ་དུས་
གནས་ཀུན་ཏུ་མི་བསྐྱུད་པ་མཁྱེན་མཁྱེན་ཞེས་གསོལ་བ་རྩེ་གཅིག་ཏུ་འདེབས་པ་ལགས། ཞེས་པ་འདི་ཡང་མཚན་ལྡན་དམ་པའི་རང་རྟགས་འཛིན་པ་ཁྲ་ཚང་སྐུ་སྐྱེ་རྣམ་རྒྱལ་ཚུལ་ཁྲིམས་ལགས་

[017A]༄༅། །ཀྱི་གསུང་ངོ་མ་བཟློག་པའི་གཡར་ཁྲལ་ཙམ་དུ་བན་གཟུགས་རི་བོང་རྡོ་བརྫུས་དྷརྨ་བྷ་དྲས་བྲིས།།



﻿
[001A]༄༅། །ཨོཾ་སྭ་སྟི། ཐོས་བསམ་སྒོམ་པས་རང་རྒྱུད་ལེགས་པར་སྦྱངས། །འཆད་རྩོད་རྩོམ་པས་རྒྱལ་བའི་བསྟན་པ་སྤེལ། །མཁས་བཙུན་བཟང་པོས་འགྲོ་བའི་དོན་མཛད་པའི། །འདྲེན་མཆོག་ངག་དབང་རྡོ་རྗེར་གསོལ་བ་འདེབས་
ཨོཾ་ཨཱ་གུ་རུ་ཝཱ་གིནྡྲ་བྫྲ་སིདྡྷི་ཧཱུཾ་ཧཱུཾ། ཞེས་མཁས་གྲུབ་ངག་དབང་རྡོ་རྗེའི་མཚན་བསྟོད་འདི་རྗེ་དྷརྨ་བྷ་དྲ་དཔལ་བཟང་པོའི་གསུང་ངོ།།



﻿   ༈   
ཆོས་ཀྱི་རྔ། །སྙན་གྲགས་དབྱུ་གུས་བསྐུལ་ཏེ་བརྡུངས་པའི་སྒྲས། །ཡིད་ཅན་རྨོངས་པའི་གཉིད་ལས་སློང་མཛད་པ། །ཟླ་བྲལ་སྐྱབས་ཀྱི་དམ་པར་གསོལ་བ་འདེབས། །འཇམ་མགོན་དབྱངས་ཅན་ལྷ་ཡིས་
རྗེས་བཟུངས་མཐུས། །གཞུང་ལུགས་རྒྱ་མཚོའི་དགོངས་དོན་འབྱེད་པ་ལ། །མི་ཟད་སྤོབས་པའི་མགྲིན་པ་གཟེངས་མཐོ་བ། །རྗེ་བཙུན་སྨྲ་བའི་དབང་པོར་་ལུང་རྟོགས་ཡོན་ཏན་ནོར་བུའི་བ་གམ་

[020A]༄༅། །རྩེར༑ ༑རྣམ་དཀར་འཕྲིན་ལས་དར་ཆེན་ཕྱར་བ་ལས། །ཡིད་ཅན་ཕན་བདེའི་དགའ་སྟོན་རྒྱས་པའི་གཉེན། །རྗེ་བཙུན་བསྟན་འགྲོའི་མགོན་ལ་་མཁས་བཙུན་བཟང་པོར་གྲགས་པའི་
དབྱར་སྐྱེས་རྔ། །མདོ་རྒྱུད་ཆོས་ཀྱི་ཆར་དང་ལྷན་ཅིག་ཏུ། །བསྒྲགས་པས་བློ་གསལ་མདོངས་མཐའ་དགའ་བདེའི་གར། །འཕེལ་མཛད་རྗེ་བཙུན་བླ་མར་་བདེ་སྟོང་ཟུང་འཇུག་ཡེ་ཤེས་ལྷ་ལམ་ངོས།།
མདོ་སྔགས་ཆོས་ཚུལ་སྣང་བ་རབ་འབར་གཟིས། །ཐུབ་བསྟན་འདབ་བརྒྱ་འཕེལ་བའི་གཉེན་གཅིག་པུ། །མཁན་ཆེན་བཅུ་གཉིས་བདག་པོར་་གཞན་ཡང་ཆོས་གྲྭ་ཆེ་འདིའི་ཁྲི་འཕངས་རྩེར།།
ལེགས་བཤད་གཡས་འཁྱིལ་སྐྱེ་བ་ལྔ་པའི་སྒྲ། སྒྲོག་མཁས་བཤེས་གཉེན་སྤྱི་དང་ཁྱད་པར་དུ། །ཡོངས་འཛིན་ཆོས་ཀྱི་རྒྱལ་པོར་་ཞེས་ཤེལ་དཀར་ལེགས་བཤད་གླིང་གི་མཁན་བརྒྱུད་གསོལ་འདེབས་ཀྱི་
ཁ་སྐོང་འདི་ཡང་དགེ་སྐོས་ཆེན་མོ་རབ་འབྱམས་སྨྲ་བ་དགེ་འདུན་བསྟན་འཛིན་གྱིས་གསུང་ཤོག་གི་ལམ་ནས་བསྐུལ་ངོར་བན་རྒན་དྷརྨ་བྷ་དྲས་སྦྱར་བའོ།།



﻿   ༈    །གོང་གི་བསྟན་པའི་
སྲོག་ཤིང་གསུམ་ལ་གསོལ་བ་འདེབས། ཞེས་པའི་མཚམས་སུ། ཞེས་གསོལ་བ་བཏབ་པས་རྒྱ་ཆེན་སྤྱོད་རྒྱུད་ཀྱི་བླ་མ་རྣམས་ཀྱི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་སེམས་ཅན་
ཐམས་ཅད་ཀྱི་ལུས་སེམས་ལ་ཞུགས་པས་ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང། ཁྱད་པར་རྒྱ་ཆེ་བའི་ལམ་གྱི་རིམ་པའི་རྟོག་པ་ཁྱད་པར་ཅན་སྐྱེ་བ་ལ་གེགས་བྱེད་ཀྱི་སྡིག་སྒྲིབ་ནད་གདོན་དང་བཅས་པ་
ཐམས་ཅད་སྦྱངས། ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། སླར་ཡང། བསྟན་པའི་སྲོག་ཤིང་གསུམ་ལ་གསོལ་བ་འདེབས། ཞེས་གསོལ་བ་བཏབ་པས་རྒྱ་ཆེན་སྤྱོད་རྒྱུད་ཀྱི་བླ་མ་རྣམས་ཀྱི་སྐུའི་ཆ་ལས་རང་
འདྲ་གཉིས་པ་རེ་ཆད་ནས་རང་གཞན་སེམས་ཅན་ཐམས་ཅད་ལ་ཐིམ་པས། ཚེ་དང་བསོད་ནམས་ལ་སོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་རྒྱ་ཆེ་བའི་ལམ་གྱི་རིམ་པ་དང། རྒྱ་ཆེ་བའི་ལམ་གྱི་རིམ་པའི་
སྙིང་པོ་དང། སྙིང་པོའི་ཡང་སྙིང་པོའི་རྟོགས་པ་ཁྱད་པར་ཅན་རང་གཞན་གྱི་རྒྱུད་ལ་སྐྱེས་པར་གྱུར། ཅེས་དང། འཛམ་གླིང་རྒྱན་གྱུར་གཉིས་ལ་གསོལ་བ་འདེབས། ཞེས་པའི་མཚམས་སུ། ཞེས་གསོལ་བ་བཏབ་པ་

[016A]༄༅། །ཟབ་མོ་ལྟ་རྒྱུད་ཀྱི་བླ་མ་རྣམས་ཀྱི་སྐུའི་ཆ་ལས་་སྡིག་སྒྲིབ་ཐམས་ཅད་དང། ཁྱད་པར་ཟབ་མོའི་ལམ་གྱི་རིམ་པའི་རྟོགས་པ་ཁྱད་པར་ཅན་། སླར་ཡང། འཛམ་གླིང་རྒྱན་གྱུར་གཉིས་ལ་གསོལ་
བ་འདེབས། ཞེས་གསོལ་བ་བཏབ་པས་ཟབ་མོ་ལྟ་རྒྱུད་ཀྱི་བླ་མ་རྣམས་ཀྱི་སྐུའི་ཆ་ལས་རང་འདྲ་་འཕེལ་ཞིང་རྒྱས། ཁྱད་པར་ཟབ་མོའི་ལམ་གྱི་རིམ་པ་དང། ཟབ་མོའི་ལམ་གྱི་རིམ་པའི་སྙིང་པོ་དང། སྙིང་པོའི་ཡང་སྙིང་པོའི་
རྟོགས་པ་་སྐྱེས་པར་གྱུར། ཅེས་དང། དྲིན་ཅན་བླ་མ་རྣམས་ལ་གསོལ་བ་འདེབས། ཞེས་པའི་མཚམས་སུ། ཞེས་གསོལ་བ་བཏབ་པས་བཀའ་གདམས་གསར་རྙིང་གི་བླ་མ་རྣམས་ཀྱི་སྐུའི་ཆ་ལས་་སྡིག་སྒྲིབ་ཐམས་ཅད་དང་
ཁྱད་པར་ཟབ་པ་དང་རྒྱ་ཆེ་བའི་ལམ་གྱི་རིམ་པའི་རྟོགས་པ་། སླར་ཡང། དྲིན་ཅན་བླ་མ་རྣམས་ལ་གསོལ་བ་འདེབས། ཞེས་གསོལ་བ་བཏབ་པས་བཀའ་གདམས་གསར་རྙིང་གི་བླ་མ་རྣམས་ཀྱི་སྐུའི་ཆ་ལས་རང་འདྲ་་འཕེལ་
ཞིང་རྒྱས། ཁྱད་པར་ཟབ་པ་དང་རྒྱ་ཆེ་བའི་ལམ་གྱི་རིམ་པའི་རྟོགས་པ་་སྐྱེས་པར་གྱུར། ཅེས་དང། ཉེ་བར་ཞི་བར་བྱིན་གྱིས་བརླབ་ཏུ་གསོལ། ཞེས་པའི་མཚམས་སུ། ཞེས་གསོལ་བ་བཏབ་པས་ཚོགས་ཞིང་ཐམས་ཅད་ཀྱི་
སྐུའི་ཆ་ལས་་སྡིག་སྒྲིབ་ཐམས་ཅད་དང། ཁྱད་པར་མཐུན་མོང་དང་མཐུན་མོང་མ་ཡིན་པའི་ལམ་གྱི་རིམ་པའི་རྟོགས་པ་། སླར་ཡང། ཉེ་བར་ཞི་བར་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་ཚོགས་ཞིང་ཐམས་

[016B] ཁྱད་པར་མཐུན་མོང་དང་མཐུན་མོང་མ་ཡིན་པའི་ལམ་གྱི་རིམ་པའི་རྟོགས་པ་། སྐྱེས་པར་གྱུར། ཅེས་བརྗོད་དོ། །འདི་རྣམས་ཀྱང་བློ་རྨོངས་ལ་ཕན་པའི་བསམ་པས་
པར་དུ་བསྒྲུབས་པའོ། ། སརྦ་ཛ་ག་ཏཾ།། །



﻿   ༈    །ན་མོ་གུ་རུ་རཏྣ་ཏྲ་ཡཱ་ཡ། ཐུབ་དབང་རྡོ་རྗེ་འཆང་དང་བློ་བཟང་གྲགས། །འཇིགས་མཛད་མཁའ་སྤྱོད་དབང་
མོ་ཚེ་དཔག་མེད། །ལ་སོགས་རིང་ནས་བསྙེན་པའི་བླ་མ་ལྷས། །ཡིད་སྨོན་བདེན་ཚིག་འགྲུབ་པའི་དངོས་གྲུབ་སྩོལ། །བློ་གྲོས་ཤེས་བྱ་ཀུན་ལ་སྦྱངས་པས་མཁས། །སྡོམ་གསུམ་ཉེས་ལྟུང་དྲི་མས་དག་པས་བཙུན། །མཁའ་མཉམ་འགྲོ་ཀུན་བུ་
བཞིན་སྐྱོང་བས་བཟང། །གང་གི་སྐུ་ཚེ་ཡུན་རིང་བརྟན་པར་ཤོག་འཆད་པས་སྐལ་ལྡན་གདུལ་བྱ་རྗེས་སུ་འཛིན། །རྩོད་པས་ཕྱིར་རྒོལ་ལོག་སྨ་ཚར་གཅོད་མཛད། །རྩོམ་པས་མཁས་པ་མགུ་བ་སྐྱེད་པའི་མགོན། །རྗེ་བཙུན་བླ་མ་བསྐལ་བརྒྱར་
ཞབས་བརྟན་ཤོག་རབ་འབྱམས་གཞུང་ལ་ཐོས་པས་སྒྲོ་འདོགས་བཅད། །དེ་དོན་ལུང་རིགས་བསམ་པས་ངེས་ཤེས་རྙེད། །རྩེ་གཅིག་སྒོམ་བྱུང་རྟོགས་པའི་མཛོད་བརྙེས་པའི། །དཔལ་ལྡན་བླ་མ་བསྐལ་བརྒྱར་ཞབས་བརྟན་ཤོག་རྣམས་དག་
ངེས་འབྱུང་ཆུ་ཤེལ་ཁམས་ལས་གྲུབ། །བྱང་ཆུབ་སེམས་མཆོག་ཆ་ཤས་ཡོངས་སུ་རྫོགས། །ཡང་དག་ལྟ་བའི་འོད་དཀར་འབུམ་སྤྲོ་བའི། །བཤེས་གཉེན་དམ་པ་ཡུན་རིང་ཞབས་བརྟན་ཤོག་རྒྱལ་བསྟན་སྤྱི་དང་ཞྭ་སེར་རིང་ལུགས་ཆེ། །

[001B] །ཁྱོད་ཀྱི་གསང་གསུམ་རྣམ་དཀར་འཕྲིན་ལས་ལ། །བར་གཅོད་གེགས་འཚུབ་ལྷག་མེད་ཞི་བར་ཤོག་བླ་མ་ཡི་དམ་མཆོག་གསུམ་བྱིན་རླབས་དང། །བཀའ་སྲུང་དམ་ཅན་རྒྱ་མཚོའི་མཐུ་
དཔལ་གྱིས། །ཇི་ལྟར་ཡིད་ལ་སྨོན་པའི་རེ་འབྲས་ཀུན། །འབད་མེད་ལྷུན་གྱིས་གྲུབ་པའི་བཀྲ་ཤིས་ཤོག་ཅེས་པ་འདི་ཡང་དགེ་ཚུལ་ངག་དབང་རྒྱལ་མཚན་ནས་བསྐུལ་བ་ལྟར་དྷ་རྨ་བྷ་དྲས་སྦྱར་བའོ།། །།

[001A]༄༅། །ན་མོ་གུ་རུ་མཉྫུ་གྷོ་ཥཱ་ཡ། རྩ་བརྒྱུད་བླ་མ་ཡི་དམ་མཆོག་གསུམ་དང། །མཁའ་འགྲོ་སྲུང་མའི་བྱིན་རླབས་བདེན་པའི་མཐུས། །ཇི་ལྟར་སྨོན་པའི་ཡིད་ཀྱི་རེ་བ་གང། །ཐོགས་མེད་ལྷུན་གྱིས་འགྲུབ་པར་མཛད་
དུ་གསོལ། །རྣམ་དཔྱོད་དབང་ཕྱོགས་ས་འཛིན་དོ་ཀེར་ནས། །ལུང་རིགས་འོང་བརྒྱས་ཕྱུག་པའི་ཆོས་ཀྱི་ཉི། །སྐལ་བཟང་འདབ་བརྒྱའི་མགོན་དུ་དེང་ཤར་བ། །ནམ་ཡང་མི་ནུབ་གཡུང་དྲུང་ལྟར་བརྟན་ཤོག་གང་ཐུགས་
དབང་ཕྱུག་རལ་པའི་མཛེས་རྒྱན་ལས། །འོངས་པའི་ཆོས་རྒྱུན་བཟང་པོའི་གསིལ་ཟེར་གྱིས། །འཇམ་དཔལ་སྙིང་པོའི་རིང་ལུགས་ས་མུ་དྲ། །དབྱར་མཚོའི་རྗེས་འགྲོར་སྤེལ་ཕྱིར་ཞབས་བརྟན་ཤོག་དབང་ལུང་མན་ངག་འབྲས་བུས་
ཉེར་ཕྱུག་པའི། །ཟབ་རྒྱས་ཆོས་ཚུལ་བཟང་པོའི་རོ་བཅུད་ཅན། །ཐར་འདོད་འཆི་མེད་ཡོངས་ཀྱི་ཉེར་འཚོའི་གཞིར། །བགྲང་བས་བསྐལ་བར་མི་འགྱུར་རྟག་བརྟན་ཤོག་ཁྱོད་ཞལ་བདུད་རྩིས་ཡོངས་བ་རླན་གདུལ་བྱའི་སོན། །ཐོས་
བསམ་སྒོམ་པའི་དྲོད་ཀྱིས་ཉེར་སྨིན་ནས། །སྐུ་གསུམ་འབྲས་བཟང་ཕན་བདེའི་རོ་མཆོག་གིས། །མཁའ་མཉམ་ཡིད་ཅན་མ་ལུས་ཆོམ་གྱུར་ཅིག་ཅེས་དང་བརྩོན་རྣམ་དཔྱོད་ཡངས་པ་རྗེ་དྲུང་བློ་བཟང་ཚེ་རིང་གི་ཐུགས་བཞེད་ལྟར། ཝ་སྐྱེས་
སེང་གེ་ར་རྫུ་བའི་དགེ་སློང་དྷ་རྨ་བྷ་དྲས་བྲིས་



