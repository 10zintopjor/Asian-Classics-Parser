༄༅། །ལྷ་སྲིན་སྡེ་བརྒྱད་ཀླུ་སོགས་ལ་ཆབ་ཤོག་བཀའ་བསྒོའི་སྐོར་བཞུགས་སོ། །

[001] །འཇམ་དཔལ་གཤིན་རྗེའི་གཤེད་ཀྱི་རྣལ་འབྱོར་པ་་ཤཱཀྱའི་བཙུན་པ་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོའི་ལུང། ལྷ་བཙན་
འཁོར་དང་བཅས་པ་ལ་བསྒོ་བ། ཆོས་རྣམས་ཐམས་ཅད་དོན་དམ་དུ་སྤྲོས་པ་ཀུན་དང་པྲལ་ཡང། གཉིས་སྣང་ཀུན་རྫོབ་ལ་འགྲོ་བ་མཐའ་དག་རང་ཅག་གི་དྲིན་ཅན་ཕ་མར་མ་གྱུར་པ་གཅིག་ཀྱང་
མེད་པས། སྤྱིར་ལུས་ཅན་ཐམས་ཅད་དང། ཁྱད་པར་ཁང་གཉེར་གྱིས་མཚོན་དཔལ་འབྱོར་རབ་བརྟན་དུ་འཁོད་པ་རྣམས་ཀྱི་མི་ནོར་ཕྱུགས་གསུམ་ཚང་མར་གནོད་འཚེའི་བསམ་སྦྱོར་ངན་པ་ཕྲ་
མོ་ཙམ་མ་བྱེད་པར་ལེགས་ཚོགས་གོང་འཕེལ་དུ་འགྱུར་བའི་སྟོང་གྲོགས་ཚུལ་དང་མཐུན་པར་སྒྲུབས། བསྒོ་བ་བཞིན་དང་དུ་བླང་ན་དུས་རྟག་ཏུ་ཕན་བདེའི་དཔལ་ལ་འགོད་པར་བྱ་བ་ཡིན་ཅིང། དེ་

[002A]༄༅། །ལས་འགལ་ཚེ་ཡེ་ཤེས་ཀྱི་རྡོ་རྗེས་དྲག་པོའི་ཆད་པས་མནར་བར་འགྱུར་བ་གདོན་མི་ཟ་བས་བག་ཡོད་པར་བྱོས་ཤིག་ཅེས་གོ་བར་བྱ་བའི་ཡི་གེ་ཤིང་སྟག་ཟླ་ཚེས་དགེ་བར་ཆོས་གྲྭ་
ཆེན་པོ་བཀྲ་ཤིས་ལྷུན་པོ་ནས་པྲིས། །ཅེས་པ་འདི་ནི་ལྷ་ས་དཔལ་རབ་ཁང་གཉེར་བསྟན་འཛིན་དགོས་སྐྱེས་ཀྱིས་འདི་ལྟ་བུ་ཞིག་དགོས་ཞེས་བསྐུལ་བ་ལྟར། འཇམ་དཔལ་གཤིན་རྗེ་གཤེད་ཀྱི་རྣལ་འབྱོར་པ། ་ཤཱཀྱའི་བཙུན་པ་བློ་
བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོས་སྤྱར་བའོ།།    ༈    །།ཤཱཀྱའི་རིང་ལུགས་འཛིན་པ་་པཎ་ཆེན་ཨེར་ཏེ་ནི་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་
དཔལ་བཟང་པོའི་བཀའ། ་འཇམ་དབྱངས་གོང་མ་ཆེན་པོའི་ལུང་གིས་འཕྲིན་ལས་ཀྱི་བྱེད་པོ་མེར་ཁན་མཁན་པོ་ཛ་སག་བླ་མ་ཕྱག་མཛོད་པ་བློ་བཟང་མཁས་མཆོག་ཀུན་ལས་རྣམ་པར་རྒྱལ། ་ཁམས་
གསུམ་གཡུལ་ལས་རྣམ་པར་རྒྱལ་བའི་གེ་སར་དམག་གི་ལྷ་ཆེན་ཕས་རྒོལ་ཟིལ་གྱིས་གནོན་པའི་མཐུ་སྟོབས་ཀྱི་མངའ་བདག་ཆེན་པོ་དམ་ཉམས་དགྲ་བོའི་སྲོག་ལ་བརྔམས་པར་བྱེད་པ་འདི་ཉིད་དགྲ་ལྷ་ཡོངས་

[002B] །རྒྱལ་བར་གྱུར་ཅིག་ལྷ་སྐྱོང་དགུང་ལོ་ང་དགུ་པའི་ཟླ་བ་གཉིས་པའི་ཚེས་བཅོ་ལྔ་ལ། ཞེས་པ་འདི་ནི་བོད་བཞུགས་ཨམ་བན་ཆེན་པོའི་བཀའ་འབྲེལ་བཞན་ཙོང་ཡེ་དྲིན་དྷཱ་ལོ་ཡེ་ནས་སྤང་གཅལ་
གསར་ལྷ་ཁང་དུ་བཞག་ཆོག་བར་གེ་སར་གྱི་བསྟོང་ཚིག་འདི་ལྟ་བུ་ཞིག་དགོས་ཞེས་བསྐུལ་བའི་ངོར་བགྱིས་པའོ།།    ༈    །། ཤཱཀྱའི་རིང་ལུགས་འཛིན་པ་་པཎ་ཆེན་ཨེར་ཏེ་ནི་བློ་བཟང་དཔལ་ལྡན་བསྟན་པའི་ཉི་མ་
ཕྱོགས་ལས་རྣམ་རྒྱལ་དཔལ་བཟང་པོའི་བཀའ། གྲངས་མེད་རྒྱལ་བའི་ཡབ་གཅིག་འཇམ་པའི་དབྱངས། །གངས་ལྗོངས་འགྲོ་བའི་མགོན་པོ་པད་དཀར་འཆང། །མཐུ་སྟོབས་དབང་ཕྱུག་གསང་བ་ཀུན་གྱི་
བདག་བརྟན་གཡོ་ཀུན་གྱི་བྱེད་པོ་རིགས་གསུམ་ལྷས། །བསིལ་ལྡན་ལྗོངས་འདིར་སྐྱེ་རྒུའི་ཕན་བདེའི་གཞི། །བསྟན་ལ་སྡང་བའི་ཕ་རོལ་གཡུལ་ངོ་སོགས། །ནག་པོའི་ཕྱོགས་ཀྱི་ཉེར་འཚེ་ཀུན་ཞི་ནས། །
བསྟན་དང་འགྲོ་རྣམས་སྲིང་མཐའི་བར་དུ་སྲུངས། །བཅའ་ཆིན་ཁྲིར་བཞུགས་གཉིས་པའི་ཟླ་བ་དགུ་པའི་ཚེས་བཟང་པོ་ལ། ཞེས་པ་འདི་ནི་བོད་བཞུགས་སུང་ཨ་ལི་ཨམ་བན་ཆེན་པོ་ནས་ཕུན་གླིང་གྲིབ་བཞོན་འཕྲང་དང་
བཅུ་ས་རོང། ཚ་རོང་བཅས་ཀྱི་ཀ་ཎྀ་སོ་སོའི་སྒོ་སྟེང་དུ་བཞག་ཆོག་པར་རིགས་གསུམ་མགོན་པོའི་བསྟོང་ཚིག་སོགས་འདི་ལྟ་བུ་ཞིག་དགོས་ཞེས་བསྐུལ་བའི་ངོར་སྦྱར་བའོ།།    ༈    །། ཤཱཀྱའི་རིང་ལུགས་འཛིན་པ་པཎ་ཆེན་ཨེར་ཏེ་ནི་

[003A]༄༅། །བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོའི་བཀའ། ཐུགས་རྗེའི་ཆབ་ཀྱི་དུཿ་ཁའི་མེ་དཔུང་བཅིལ། །ཚངས་པའི་དབྱངས་ཀྱི་ཟབ་དོན་རྟག་ཏུ་སྒྲོག་མཚན་
དཔེའི་སྐུ་མངའ་ཟུར་ཕུད་ལྔ་པ་ཞེས། །ས་སྟེང་ཀུན་ཏུ་གྲགས་པ་ལྷག་པའི་ལྷས། །ལྗོངས་འདིའི་ཐུབ་བསྟན་སྦྱིན་བདག་བཅས་པ་ལ། །ལོག་པར་འཁུ་པའི་གདུག་པའི་སེམས་འཆང་བའི། །ཕ་རོལ་གཡུལ་ངོ་
མ་ལུས་ཞི་བ་དང། །བསྟན་འགྲོའི་ཕན་བདེ་སྲིད་མཐར་རྒྱས་པར་མཛོད། །ལྷ་སྐྱོངས་དགུང་ལོ་ང་དགུ་པའི་ཟླ་བ་གཉིས་པའི་ཚེས་བཅོ་ལྔ་ལ།    ༈   
ཏེ་ནི་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོའི་བཀའ། རྒྱལ་བ་སྲས་བཅས་བགྲོད་པ་གཅིག་པའི་ལམ། །སྙིང་རྗེའི་ལམ་བཟང་རིང་ནས་གོམ་པའི་མཐུས། །སྟོབས་བཅུ་མི་
འཇིགས་བཞི་ཡི་དཔལ་བརྙེས་པ། །རིས་མེད་འགྲོ་ལ་རྗེས་བརྩེ་པད་དཀར་འཆང། །གང་གི་ཐུགས་རྗེའི་བྱིན་གྱི་ཡུལ་ཕྱོགས་འདིར། །ཉག་ཕྲན་བདག་པོས་ཡིད་རབ་བསྐྱོད་པ་ཡི། །ཕས་ཀྱི་རྒོལ་བའི་གཡུལ་
དོ་ཀུན་ཞི་ནས། །མཐུན་རྐྱེན་ལེགས་ཚོགས་སྲིད་མཐའི་བར་དུ་སྤེལ། །ལྷ་སྐྱོང་དགུང་ལོ་ང་དགུ་པའི་ཟླ་བ་གཉིས་པའི་ཚེས་བཅོ་ལྔ་ལ།    ༈   

[003B] བགེགས་དཔུང་འཇོམས་ལ་མཐུ་སྟོབས་ཟླ་བྲལ་ཞིང། །གྲངས་མེད་སྤྲུལ་པས་རྒྱལ་བའི་བསྟན་པ་བསྲུང། །བདེ་གཤེགས་ཀུན་གྱི་གསང་བའི་
མཛོད་འཛིན་པ། །གནོད་སྦྱིན་སྡེ་དཔོན་ཆེན་པོ་འཁོར་བཅས་ཀྱི། །བསིལ་ལྡན་ལྗོངས་འདིར་སྐྱེ་རྒུའི་ཕན་བདེའི་གཞི། །བསྟན་ལ་སྡང་བའི་ཕ་རོལ་གཡུལ་ངོ་སོགས། །ནག་པོའི་ཕྱོགས་ཀྱི་ཉེར་འཚེ་ཀུན་ཞི་ནས། །བསྟན་དང་
བསྟན་འཛིན་སྲིད་མཐའི་བར་དུ་སྐྱོངས། །་ལྷ་སྐྱོང་དགུང་ལོ་ང་དགུ་པའི་ཟླ་བ་གཉིས་པའི་ཚེས་བཅོ་ལྔ་ལ།    ༈   
ལས་རྣམ་རྒྱལ་དཔལ་བཟང་པོའི་བཀའ། གྲངས་མེད་རྒྱལ་བའི་ཡབ་གཅིག་འཇམ་པའི་དབྱངས། །གངས་ལྗོངས་འགྲོ་བའི་མགོན་པོ་པང་དཀར་འཆང། །མཐུ་སྟོབས་དབང་ཕྱུག་གསང་བ་ཀུན་གྱི་བདག་རིགས་རྣམས་ཀུན་གྱི་
ཁྱབ་བདག་ལྷག་པའི་ལྷས། །ཟུར་ཕུད་ལྔ་པ་མི་ཡི་ཚུལ་བཟུང་སྟོབས་ཀྱི་འཁོར་བསྒྱུར་གོང་མ་ཆེས། །ལུང་གི་མངགས་པའི་འཕྲིན་ལས་བྱེད་པོ་མེར་ཁན་ཇ་སག་བླ་མ་སོགས། །ཞྭ་སེར་བསྟན་དང་བསྟན་འཛིན་བཅས་པ་ཁམས་
གསུམ་གཡུལ་ལས་རྣམ་རྒྱལ་ཞིང། །ཆོས་འབྱོར་བདེ་སྐྱིད་ལེགས་ཚོགས་མཐའ་དག་རྫོགས་ལྡན་ཇི་གཞིན་རྒྱས་པར་མཛོད། །ལྷ་སྐྱོང་དགུང་ལོ་ང་དགུ་པའི་ཟླ་བ་གཉིས་པའི་ཚེས་བཅོ་ལྔ་ལ།    ༈    ཤྲི་ཤྲི་

[004A]༄༅། །ཤྲཱི་བཀྲ་ཤིས་རྡུལ་མང་བརྩེགས་པའི་ལྷུན་པོའི་སྤོར། །གདོང་ལྔའི་དབང་པོས་བཏེག་པའི་རིན་ཆེན་ཁྲིར། །ཞབས་སེན་ཟླ་བ་གསར་པའི་འོད་རིས་ཀྱི། །དགེ་མཚན་མངོན་པར་བཀོད་རྣམས་རྒྱལ་གྱུར་
ཅིག༑ ཞེས་ཤིས་པའི་ཚིག་གིས་བློ་གྲོས་ཀྱི་ལམ་ཡངས་པར་བྱས་ཏེ་ཆོས་གྲྭ་ཆེན་པོ་བཀྲ་ཤིས་ལྷུན་པོའི་ཆོས་ཀྱི་ཁྲི་ལ་ཞབས་ཀྱི་པདྨོ་མངོན་པར་བཀོད་དེ། ཁམས་གསུམ་གྱི་སྐྱེ་འགྲོ་ཡོངས་ལ་ཕན་པ་དང་བདེ་བའི་དགེ་
ལེགས་ཀྱི་དགའ་སྟོན་རྟག་ཏུ་སྩོལ་བ། སྟོབས་བཅུ་དང་མི་འཇིགས་པའི་གོ་གྱོན་ཞིང་བྱམས་པའི་མཚོན་ཆ་ཐོགས་པའི་སྙིང་རྗེའི་ཕྱག་རིང་བརྐྱངས་ཏེ་ཕྱི་ནང་གི་བདུང་བཞིའི་གཡུལ་ལས་རྣམ་པར་རྒྱལ་བའི་ཐུབ་པའི་ཆོས་
ཀྱི་གདན་ཁྲི་སྐྱོང་བ་བཅུ་དྲུག་པ་གནས་བརྟན་རྡོ་རྗེ་འཛིན་པ་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་པར་རྒྱལ་བའི་ལུང། ཡུལ་ཕྱོགས་འདིར་གནས་པའི་དཀར་པོ་ལྷ་དང་ནག་པོ་བདུད་ཀྱི་སྡེ། ཁྲ་བོ་གཟའ་དང་
དམར་པོ་བཙན་གྱི་སྡེ། དམུ་དང་ཤ་ཟ་སྲིན་པོ་དཀོར་བདག་སྟེ། དྲེགས་པ་སྡེ་བརྒྱད་དང་དེ་དག་གི་འཁོར་དུ་གཏོགས་པ། སྔོན་སངས་རྒྱས་མཐོང་ཞིང་དམ་པའི་ཆོས་ཐོས་པ། ཐུབ་པའི་སྤྱན་སྔར་ཆོས་བཞིན་བསྒྲུབ་པ་རྣམས་བསྲུང་
ཞིང་སྐྱོང་བར་ཁས་བླངས་དམ་བཅས་པ་ཁྱེད་རྣམས་ཀྱི་ཚེ་དང་ལྡན་པ་བཀའ་བཅུ་འཇམ་དབྱངས་དར་རྒྱས་འདི་པས་མཚོན་པའི་སྲིད་ཀྱི་འདབ་ཆགས་སུ་གནས་པའི་སྐྱེ་འགྲོ་ཐམས་ཅད་གནས་སྐབས་འདིར་ཚེ་རིང་ཞིང་ནད་

[004B] དཔལ་འབྱོར་ལོངས་སྤྱོད་འཁོར་གཡོག་གཉེན་འདུན། ཐོས་བསམ་སྒོམ་པའི་ཤེས་རབ། ལུང་རྟོགས་ཀྱི་ཡོན་ཏན་རྣམས་འཕེལ་ཞིང་རྒྱས་པ་དང། ཡུལ་ཕྱོགས་དེར་ཡང་མི་ནད་ཕྱུགས་ནད། སད་སེར་ཐན་པ། དམག་
འཁྲུག་མུ་གེ་ལ་སོགས་པ་མི་མཐུན་པའི་ཕྱོགས་ཐམས་ཅད་ཞི་ཞིང། ལོ་ཆུ་རྟག་ཏུ་ལེགས་ཤིང་མི་ནོར་ལོངས་སྤྱོད་འཕེལ་བ་སོགས་ཇི་ལྟར་བསམ་པའི་དོན་རྣམས་ཡིད་བཞིན་དུ་འགྲུབ་པའི་སྟོང་གྲོགས་དང་བསྲུང་སྐྱོབས་ནམ་
ཡང་མི་གཡེལ་བ་དང། ཚེ་རབས་ཕྱི་མ་རྣམས་སུ་ཡང་དག་པའི་ཞིང་ཁམས་ཅི་རིགས་སུ་སྐྱེས་ནས་ས་ལམ་གྱི་བགྲོད་པ་མྱུར་དུ་མཐར་ཕྱིན་པ་སོགས་ཆོས་ལྡན་གྱི་བྱ་བ་གང་བསྒོ་བ་ཐམས་ཅད་ཚུལ་བཞིན་དུ་སྒྲུབས་ཤིག་ཇི་
ལྟར་གདམས་པའི་དོན་དེ་རྣམས་ལས་མི་འདའ་བར་བསྒྲུབ་པ་རྣམས་ལ་འདི་ཕྱི་ཐམས་ཅད་དུ་དགེ་བའི་སྐྱབས་འཇུག་བགྱིད། ཞེས་གོ་བར་བྱ་བའི་ཡི་གེ་རྔ་ཆེན་ཞེས་བྱ་བ་ཆུ་ཕོ་ཁྱི་ལོའི་སྟོན་ཟླ་ཐ་ཆུང་གི་ཚེས་ལ།    ༈    །
ཨོཾ་སྭ་སྟི། ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་
སྤེལ༑ ༑སརྦ་ཛ་ག་ཏཾ།།



