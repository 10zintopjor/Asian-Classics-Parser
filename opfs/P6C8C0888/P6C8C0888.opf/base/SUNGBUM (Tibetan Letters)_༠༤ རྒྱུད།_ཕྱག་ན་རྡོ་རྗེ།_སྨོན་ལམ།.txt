༄༅། །དཔལ་ཕྱག་ན་རྡོ་རྗེ་འཁོར་ལོ་ཆེན་པོའི་སྨོན་ལམ་ཤིས་བརྗོད་དང་བཅས་པ་བདུད་ལས་རྒྱལ་བའི་བཞད་སྒྲ་གསང་པའི་གནད་ཀུན་གསལ་བཞེས་བྱ་བ་བཞུགས་སོ། །

[001B] །ན་མོ་གུ་རུ་མཉྫུ་གྷོ་ཥ་ཤྩ་མཱ་ཏཱ་སྭར་སྭ་སྟྱཻ། རྒྱལ་བ་ཀུན་གྱི་གསང་བའི་མཛོད་འཛིན་ཅིང། །བདུད་སྔེ་མ་ལུས་འཇོམས་མཛད་གསང་བའི་བདག་འཁོར་ལོ་ཆེན་པོར་མཆོད་
བསྟོད་བསྒོམ་བཟླས་མཐུས། །ཕྱི་ནང་དྲག་པོའི་བདུད་ལས་རྒྱལ་བར་ཤོག་ལེགས་ཚོགས་རྩ་བ་དམ་པའི་མགོན་བསྟེན་ནས། །སྐྱེས་བུ་གསུམ་གྱི་ལམ་གྱིས་རྒྱུད་སྦྱངས་ཏེ། །དབང་བཞིས་སྒོ་
གསུམ་དྲི་བཀྲུས་སྐུ་གསུམ་གྱི། །ས་བོན་ལེགས་ཐེབས་ཐེག་མཆོག་སྣོད་གྱུར་ཅིག་དངོས་གྲུབ་རྩ་བ་དམ་ཚིག་ལེགས་བསྲུངས་ཏེ། །མཐུན་པའི་ཡུལ་གནས་བླ་མ་འཁོར་ཆེན་བཅས། །ཕྱོགས་
བཅུ་གངྒཱའི་ཀླུང་གི་ཚོགས་ཞིང་ལ། །ཕྱག་མཆོད་སོགས་ཀྱིས་བསོད་ནམས་ཚོགས་སྦྱོད་ཤོག་ཡུལ་དང་ཡུལ་ཅན་དབྱེར་མེད་སྟོང་ཉིད་ལ། །དམིགས་པའི་སྣང་བྲལ་ཆོས་སྐུའི་བརྒྱལ་གྱིས། །
[002A]༄༅། །ཡེ་ཤེས་ཚོགས་རྫོགས་ཐ་མལ་འཆི་བ་སྦྱངས། །ལམ་དུས་འབྲས་བུ་ཆོས་སྐུ་མྱུར་ཐོབ་ཤོག་དེ་ལས་ལོངས་སྐུའི་ངོ་བོ་ཧཱུཾ་ཡིག་ལ། །ང་རྒྱལ་གསལ་སྣང་མན་ངག་བཞིན་
བྱས་པས། །མ་དང། བར་དོ་སྦྱངས་ཏོ་ཕྲ་བའི་སྐུ། །ལམ་འབྲས་ལོངས་སྐུ་མྱུར་དུ་འགྲུབ་གྱུར་ཅིག་འསྲུང་པའི་འཁོར་ལོས་བགེགས་པ་ཟློག་འབྱུང་བཞི་དང། །རི་རབ་གཞལ་ཡིས་ཁང་རྣམས་ལེགས་
བསྒོམ་པས། །ཐ་མལ་འབྱུང་བཞི་སོགས་སྦྱངས་ལམ་འབྲས་ཀྱི། །དག་པའི་གཞལ་ཡས་རབ་འབྱམས་ལ་སྤྱོད་ཤོག་དེ་དབུས་ཚངས་དབང་ཉི་མའི་གདན་སྟེང་དུ། །ཧཱུཾ་རྡོར་ལས་བསྐྱེད་
སངས་རྒྱས་གོས་སྔོན་པོ། །ཞལ་གསུམ་ཕྱག་དྲུག་ང་རྒྱལ་གསལ་སྣང་གིས། །སྐྱེ་བའི་སྲིད་སྦྱངས་སྦུལ་སྐུ་གཉིས་འགྲུབ་ཤོག་མཁའ་དང་མཁའ་སྦྱོར་ཇི་བཞིན་ཡབ་ཡུམ་བྱུང། །སྙོམས་འཇུག་

[002B] །མ་དག་ཞིང་སྦྱངས་དག་པ་འབྱམས་ཀླས་ཀྱིས། །རྟེན་དང་བརྟེན་པའི་དཀྱིལ་འཁོར་མྱུར་འགྲུབ་ཤོག་མཆོད་བསྟོད་བསྒོམ་བཟླས་གནད་དུ་ལེགས་བསྣུན་ནས། །གཏོར་མ་འཁྲུལ་འཁོར་སྦྱིན་སྲེག་ལ་སོགས་ཀྱིས། །ཞི་
རྒྱས་དབང་དྲག་གྲུབ་པ་བརྒྱད་ལ་སོགས། །རྒྱུད་རྒྱལ་དགོངས་པ་ཇི་བཞིན་འགྲུབ་པར་ཤོག་རིམ་པ་དང་པོའི་སྐུ་གསུམ་མངོན་གྱུར་ནས། །གནང་བཞི་ལེགས་ལྡན་གཏུམ་མོའི་རྣལ་འབྱོར་གྱིས། །ལས་རླུང་ཞུགས་གནས་ཐིམ་པའི་འོད་གསལ་གྱིས།།
ལྷན་སྐྱེས་བདེ་སྟོང་ཆོས་སྐུ་མཁའ་འདྲ་ལ། །རྩེ་གཅིག་མཉམ་པར་འཇོག་པ་ཉིད་གྱུར་ཅིག་དེ་ལས་ལོངས་སྐུར་ལངས་པའི་རྣལ་འབྱོར་དང། །རྗེས་ཐབ་གང་སྣང་སངས་རྒྱས་གོས་སྔོན་ཅན། །བཅོ་བརྒྱད་སྐུར་འཆར་ལུས་ལ་བྱིན་བརླབས་པས། །གཏུམ་
མོའི་རྣལ་འབྱོར་མཐར་ཐུག་འགྲུབ་གྱུར་ཅིག་ཆོས་འཁོར་ཧཱུ་ཉིའི་ལམ་ནས་རླུང་སྔགས་གཉིས། །དབྱེར་མེད་རྔོར་བཟླས་བུམ་ཅན་རྣལ་འབྱོར་གཉིས། །སྙིང་ཀའི་རྩ་མདུད་ལེགས་གྲོལ་སྟོང་པ་གསུམ། །སྐྱེད་བྱེད་དག་ལ་སྟོང་པ་མཐར་ཕྱིན་ཤོག་
ཞིང་སྐྱེས་ལྷན་སྐྱེས་སྔགས་སྐྱེས་ཕོ་ཉང་པ། །འགྲོགས་བས་སེམས་དཔེན་ཐུགས་ཀྱི་རྡོ་རྗེ་ཡིད། །བྱིན་རླབས་སྟོང་རྟོགས་རྣལ་འབྱོར་མཐར་ཕྱིན་ནས། །རྡོ་རྗེའི་སྐུ་ཡི་དངོས་རྒྱུ་འགྲུབ་པར་ཤོག་ལུས་ངག་ཡིད་དང་དེ་ཁོ་ན་ཉིད་ཀྱིས། །བྱིན་རླབས་
རྣལ་འབྱོད་རྣམ་བཞི་ཅི་རིགས་ཙམ། །ཆོ་འདིར་གྲུབ་པ་དེས་ཀྱང་སྐུ་གསུམ་གྱིས། །བསྲེ་བའི་འཆི་ཚེ་ཡིད་ལ་དགའ་བསྐྱེད་ཤོག་འོད་གསལ་དེ་ལས་དྭངས་པའི་ཤེལ་ལྟ་བུའི། །དཔལ་ལྡན་འཁོར་ལོ་ཆེན་པོའི་རྡོ་རྗེའི་སྐུ། །མཚན་དཔེས་རབ་

[003A]༄༅། །སྦྲས་བཅུ་གཉིས་དཔེས་མཚོན་པའི། །སྣ་ཚོགས་རྫོགས་པའི་རིམ་བསྐྱེད་གྱུར་ཅིག་ཕྱག་རྒྱ་རྗེས་གཞིག་ཕྱི་ནང་རྣལ་འབྱོར་གྱིས། །མདག་སྐུ་སྦྱངས་བོད་གསལ་ཕྱག་རྒྱ་ཆེར། །མཉམ་བཞག་དེ་ལས་ཆུ་ལས་ཉ་བཞིན་དུ། །
སྐུ་ཐུགས་དངོས་གཅིག་ཟུང་འཇུག་ཐོང་བར་ཤོག་ཟུང་འཇུག་སློབ་པའི་ས་བཅུ་ཉི་འོད་ཀྱིས། །ཤེས་བྱར་སྒྲིབ་པའི་མུན་པ་ཀུན་བཅོམ་སྟེ། །ཆོས་ཀུན་མཁྱེན་པའི་སྣང་བ་ཆེས་འབར་པའི། །སྐུ་གསུམ་གཞལ་ཡས་མཐོང་ཐོས་ལ་སྤྱོད་ཤོག་དེ་ལྟར་ཁ་
སྦྱོར་བདུ་ན་ལྡན་རྒྱལ་བའི་སྐུ། །མངོན་དུ་གྱུར་ཏེ་མ་ལུས་འགྲོ་བ་རྣམས། །གང་འདུལ་སྤྲུལ་པའི་གར་གྱིས་ཉེར་ཁྲིད་ནས། །   ༈    །ཤེས་བརྗོད་ནི། མ་ལུས་ཕྱོགས་ཀུན་ཏིལ་གྱི་གང་བུ་བཞིན། །བར་མཚམས་མེད་
པར་འཁྲིགས་པའི་འཁོར་ཆེན་གྱིས། །དཀྱིལ་འཁོར་ལྷ་ཚོགས་ཁྱེད་ལ་མངོན་ཕྱོགས་ཏེ། །བགེགས་འཇོམས་མེ་དབུང་ཀློང་ན་ཧཱུཾ་ཕཊ་དང། །ཨ་ལ་ལ་ཡི་གད་རྒྱངས་ཆེར་སྒྲོགས་ཤིང། །གངྒཱའི་ཀླུང་སྙེད་ཕྱོགས་བཅུའི་སངས་རྒྱས་ཀྱི། །འཁོར་གྱིས་རབ་བསྐོར་
བཀྲ་ཤིས་ཆར་འབབས་པས། །དེང་འདིར་སྐྱེ་དགུ་ཉིན་མཚན་བདེ་ལེགས་མཛོད། །རྡོ་རྗེ་འཆང་དང་རྗེ་བཙུན་གསང་བའི་བདག་སེང་གེའི་གདོད་ཅན་གྲུབ་ཆེན་ས་བ་རི། །ཇེ་བ་རི་སོགས་རྩ་བརྒྱུད་བླ་མ་དང། །ཁྱད་པར་ཉམས་ཁྲིད་བྱིན་རླབས་ཉེ་བརྒྱུད་ཀྱི། །
བླ་མ་ལས་ཀྱི་རྡོ་རྗེ་རྩོང་ཁ་པ། །རྒྱལ་བའི་དབང་པོ་ཡབ་སྲས་ལ་སོགས་ཀྱི། །སྐུ་གསུང་ཐུགས་ཀྱི་འཕྲིན་ལས་དགེ་མཚན་གྱིས། །ཁྱེད་ཅག་མི་མཐུན་བདུད་ལས་ལེགས་རྒྱལ་ནས། །བདེ་ལེགས་ཡར་ངོའི་ཟླ་ལྟར་ལེགས་འཕེལ་ཞིང། །ཐུབ་བསྟན་

[003B]གངགཱའི་ཀླུང་གི་བྱེ་མ་སྙེད་ཀྱི་ཕྱོགས་བཅུའི་སངས་རྒྱས་ཐམས་ཅད་འདུས་པའི་བདག་ཉིད་སངས་རྒྱས་འཁོར་ལོ་ཆེན་པོ་ལ་སོགས་པའི་ཡབ་དགུ་དང་མཛེས་ལྡན་མ་ལ་སོགས་པའི་ཡུམ་དགུ་འཁོར་གངགཱའི་ཀླུང་གི་རྒྱལ་
བ་སྲས་བཅས་ལ་ལེགས་པའི་ཚོགས་  ྾ ། ཕུང་ཉོན་རྣམ་དག་དབུས་ཀྱི་ཁྲོ་བོ་ལྔ། །ཁམས་ལྔ་རྣམ་དག་མ་ལྡན་མ་སོགས་ལྔ། །ཚད་མེད་འཕྲིན་ལས་བཞི་བཞི་རྣམ་ངག་པའི། །སྒོ་སྐྱོད་ཁྲོ་བོ་ཁྲོ་བོ་ཁྲོ་མོ་ཡབ་ཡུམ་སྟེ། །བཅོ་བརྒྱད་འཁོར་ལོ་ཆེན་པོའི་ལྷ་ཚོགས་
ལ༑   ྾  ༑དཔལ་འཁོར་ལོ་ཆེན་པོའི་རྩ་རྒྱུད་དྲག་པོ་གསུམ་འཛོམ་དང། བཤད་པའི་རྒྱུད་དྲག་པོ་གསུམ་འབྱེད་དང། དེ་དག་གི་དོན་དབང་བསྐུར་བ་བཞི་དང། ལམ་རིམ་གཉིས་ཡན་ལག་དང་བཅས་པའི་ལུང་རྟོགས་ཀྱི་ཆོས་ལ་  ྾  །རྒྱལ་བཀུན་གྱི་གསང་པའི་
མཛོད་འཛིན་པ། །འཁོར་ལོ་ཆེན་པོའི་རྩ་རྒྱུད་བཤད་རྒྱུད་དང། །དབང་དང་བསྐྱེད་རིམ་རྫོགས་རི་མ་ཡན་ལག་བཅས། །ལུང་དང་རྟོགས་པའི་འཁོར་ལོ་རྣམ་གཉིས་ལ།   ྾  །དཔལ་གསང་བའི་བདག་པོ་འཁོར་ལོ་ཆེན་པོའི་དགེ་འདུན་དཀོན་མཆོག་
གསང་བའི་བདག་པོ་ལ་སོགས་པའི་དབང་ཕྱུག་དང། སེང་གེའི་གདོང་ཅན་སོགས་མཁའ་འགྲོའི་ཚོགས་དང་དྲག་པོ་གསུམ་ལ་སོགས་པའི་འཇིག་རྟེན་པའི་ཚོགས་ཏེ། དཔལ་འཁོར་ལོ་ཆེན་པོའི་རྒྱུད་ཀྱི་ཕྱོགས་གཅིག་ཡན་ཆད་འཛིན་པ་  ྾ ། ཕྱོགས་
བཅུའི་གངགཱའི་ཀླུང་གི་བྱེ་སྟེང་ཀྱི། །སྟེང་འོག་པར་ན་གནས་པའི་རྒྱལ་སྲས་དང། །ཡེ་ཤེས་མཁའ་འགྲོའི་ཚོགས་དང་དྲག་པོ་གསུམ། །ལ་སོགས་རྒྱུད་འདིའི་ཕྱོགས་གཅིག་ཡན་ཆད་ཙམ། །འཛིན་པ་རྣམས་ལ་ལེགས་ཚོགས་ཇི་མཆིས་པ། །ཕུན་

[004A]༄༅། །ཚོགས་དཔལ་ལ་རོལ་པའི་བཀྲ་ཤིས་ཤོག་དུར་ཁྲོད་བརྒྱད་ལྡན་སྣ་ཚོགས་རྡོ་རྗེར་གནས། །མཁའ་ལྟར་ཁྱོན་ཡངས་རིན་ཆེན་བ་གམ་ཅན། །ཚོན་བརྒྱས་རབ་སྤྲས་ཉི་ཟླའི་འོད་སྟོང་འཕྲོ། །གྲངས་མེད་རྒྱན་ལྡན་ཡེ་ཤེས་གཞལ་
ཡས་ཁང། །རྟེན་དང་བརྟེན་པར་བཅས་པ་ཐམས་ཅད་ལ། །ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཅག་གང་དང་གང་དུ་གནས་པ་དེར། །མི་ཤིས་མཚན་མ་འགའ་ཡང་མི་འབྱུང་ཞིང། །ཞིང་གི་འབྱོར་པ་ཕུལ་དུ་ཕྱིན་པ་ཡིས། །
བདེ་ལེགས་རྒྱུན་མི་འཆད་པའི་བཀྲ་ཤིས་ཤོག། །།ཅེས་དཔལ་གསང་པའི་བདག་པོ་ཕྱག་ན་རྡོ་རྗེ་འཁོར་ལོ་ཆེན་པོའི་སྨོན་ལམ་ཤིས་བརྗོད་དང་བཅས་པ་བདུད་ལས་རྒྱལ་བའི་བཞད་སྒྲ་གསང་བའི་གནད་ཀུན་གསལ་པ་ཞེས་བྱ་བ་འདི་ཡང་
རང་གིས་ལྷ་འདིའི་དཀྱིལ་འཁོར་སྒྲུབ་འཇུག་སོགས་དང་མངོན་རྟོགས་ཀྱི་མཇུག་དུ་ཁ་འདོན་ཆེད་དུ། །ལྷ་འདི་ལ་དགའ་བའི་རྣལ་འབྱོར་པ་འཇམ་དབྱངས་བཞད་པའི་རྡོ་རྗེས་དཔལ་རི་པོ་དགེ་འཕེལ་གྱི་རི་རྩེ་མཁའ་སྤྱོད་གུར་ཁང་དུ་བྲིས་པ་འདིས་ཀྱང་ལུས་
ཅན་ཐམས་ཅད་ཕྱི་ནང་གི་དྲག་པོ་གསུམ་ལས་རྒྱལ་ཏེ་སངས་རྒྱས་འཁོར་ལོ་ཆེན་པོའི་གོ་འཕང་ཐོབ་པའི་རྒྱུར་གྱུར་ཅིག། །།མངྒ་ལཾ།། །། །།

[004B][BP]



