༄༅། །རྟ་མགྲིན་གསང་སྒྲུབ་ཀྱི་སྒོ་ནས་སྲི་མནན་བྱེད་ཚུལ་རྡོ་རྗེའི་ལྷུན་བརྩེགས་ཀྱི་ངག་འདོན་བྱ་ཚུལ་གྱི་འདོན་བསྒྲིགས་བཞུགས་སོ།།

[001B] །བྱིན་རླབས་མཆོག་སྩོལ་དྲིན་ཅན་བླ་མ་དང། །དབྱེར་མེད་ཧ་ཡ་གྷྲཱི་ཝའི་ཞབས་བཏུད་ནས། །སྲི་མནན་ཆོ་ག་རྡོ་རྗེའི་ལྷུན་བརྩེགས་ཀྱི། །
ངག་འདོན་གོ་རིམ་གསལ་བྱེད་ལྡེ་མིག་བྱིན།  །འདིར་སྲི་མནན་གྱི་ཆོ་གའི་ངག་འདོན་བྱེད་ཚུལ་ལ། ཐུན་བཞི་ཁར་བདག་མདུན་ལྷན་དུ་སྒྲུབ་པ་དང། ཐུན་གསུམ་ལ་བདག་བསྐྱེད་དང། ཐུན་ཐ་མ་ལ་མདུན་བསྐྱེད་
འདོན་པ། ཉིན་ཐ་མ་མ་གཏོགས་བདག་བསྐྱེད་ཁོ་ན་ལ་བརྟེན་པའི་ལུགས་གསུམ་ཡོད་པར་གསུང། དེ་གསུམ་ལས་གང་མོས་བྱས་ཆོག་རྒྱས་པར་འདོད་ན་ལས་བྱང་བདུད་དཔུང་འཇོམས་པའི་རྡོ་རྗེ་ལྟར་དང། བསྡུས་པར་མོས་ན་དབང་
ཆེན་དགྱེས་པའི་རོལ་གར་ལྟར་བཏང་བས་འཐུས། ཐུན་གསུམ་དུ་བདག་བསྐྱེད་རྐྱང་བ་དང། ཐུན་ཐ་མར་མདུན་བསྐྱེད་སྒྲུབ་ན་གོ་བདེ་བར་གསུང། བདག་མདུན་སོ་སོའི་འདོན་ཚུལ་ནི། སྐྱབས་འགྲོ་ནས་བཟུང་བདག་བསྐྱེད་ཀྱི་

[002A] །བཟླས་པ་ཡིག་བརྒྱ་མཆོད་བསྟོད་མདོར་བསྡུས་བཅས་སྔོན་དུ་བཏང། མདུན་བསྐྱེད་ཀྱི་དྲག་གཏོར་ལྷར་བསྐྱེད་པ་ནས་བཟླས་པའི་བར་གཞུང་བཞིན། རྩ་སྔགས་ཅི་འགྲུབ་བཟླས་པའི་
མཐར། བཟློག་པ་ནས།  ཧཱུཾ་ཡེ་ཤེས་མེ་དཔུང་རབ་འབར་རྡོ་རྗེའི་གུར།  །ཞེས་སོགས་བསྲུང་བཟློག་གི་དམིགས་པ་གསལ་བཏབ་སྟེ། བཟླས་པ་ཅི་འགྲུབ་བྱས་མཐར་ཡིག་བརྒྱ་བརྗོད། མཆོད་བསྟོད་མདོར་བསྡུས་བྱ། གཏོར་མ་
བྱིན་གྱིས་བརླབས་ཏེ་འབུལ། མཁའ་འགྲོ་སྤྱི་གཏོར་དང། སྤྱི་སྒེར་གྱི་ཆོས་སྐྱོང་སོགས་ལ་གཏོར་བསྔོས་དང། གཞི་བདག་གཏོར་མ་བསྔོས་ཏེ་འཕྲིན་ལས་དྲག་ཏུ་བཅོལ། དེ་ནས་གསེར་སྐྱེམས།  རཾ་ཡཾ་ཁཾ་ཨོཾ་ཨཱ་ཧཱུཾ་
 ལན་གསུམ་གྱིས་བྱིན་གྱིས་བརླབས་ལ།  བྱིན་རླབས་ཐུགས་རྗེའི་གཏེར་མཛོད་བླ་མ་དང།  །ཞེས་སོགས་ཕུལ་ནས་གཟུ་དབང་བཅོལ། སྲི་གཞུང་དངོས་ལ། འབྱུང་བ་རིན་ཆེན་ཀུན་འདུས་ཀྱི་ལེའུ་ཞེ་བཞི་པར་

[002B] འདིར་མཁོ་བས་བཅད་ཕྱི་མ་གསུམ་རིམ་བཞིན་ལག་ཏུ་བླང་བ་ལ། ཐོག་མར་ཟུབ་ལིང་བསྐྱེད་པ་ནི།  ཕཊ། ཨེ་ལས་ ཞེས་སོགས་ལྕགས་ཁང་བསྐྱེད།  ཨོཾ་སརྦ་ན་ཏྲི་ནི་ཧཱུཾ་ཛཿ་ ཞེས་སོགས་སྲི་བྲིད་ཅིང་འབོད་པ། དེ་ནས།  རང་ཉིད་
ལྷར་གསལ་ཐུགས་ཀ་ནས།  །ཞེས་སོགས་དང་སྲི་འགུགས་པའི་ཕོ་ཉ་སྤྲོ་བ།  ཧཱུཾ་ཤར་ཕྱོགས་ཤིང་གི་ཕོ་ཉ་མོ།  །ཞེས་སོགས་དང། ཉེས་པ་བསྒྲགས་པ།  ཧཱུཾ་དམ་སྲི་བྱ་བའི་ངན་པ་ཁྱོད།  །ཅེས་པ་ནས།  ཛཿ་ཧཱུཾ་བཾ་ཧོཿ་ དགུག་གཞུག་ ན་མོ་རྗེ་བཙུན་
 ཞེས་བདེན་བརྗོད་དགུག་གཞུག་བྲྒྱའམ་ཉེར་གཅིག་ཉུང་མཐའ་བྱས།  ཨོཾ་སརྦ་ན་ཏྲི་ནི་ཧཱུཾ་ཛཿ་ ཞེས་སོགས་ཀྱི་སྲི་སྔགས་ཐུན་རེ་ལ་ལྔ་བྲྒྱའམ་སུམ་བརྒྱ་ཐ་མ་བརྒྱ་རྩ་རེ་ངེས་ཅན་དུ་བཟླ། སྲི་ཤི་འདྲེ་ལ་སྡོང་བ་ཡོངས་པས་དེ་རིགས་ལ།  ཧཱུཾ་རྟ་རྐུན་བརྒྱ་ལ་སྐྲོག་གྲོལ་ཅིག་ །ཅེས་པ་ནས།  ཁུག་ལ་ཤོག་ཨོཾ་ཏྲི་ཛཿ་ཏྲི་ཛཿ་ ཞེས་སོགས་ཇི་ལྟར་འཚམས་པ་རེ་བཟླ། གུ་གུལ་གྱི་དུད་པས་བདུག་ལ།  ཧཱུཾ་དམ་ཉམས་ལྷ་བྲལ།  ཞེས་སོགས་དང། བསད་མནན་གྱི་སྔགས་བཟླས་ཏེ་ཐུན་རྫས་ལ་ཕུས་བཏབ་ནས་སྔགས་འདྲེན་བཞིན་དུ་ལིངྒ་ལ་བྲབ་ཅིང།  ལྕགས་
ཟངས་མཁར་ལྡོང་སྐེ་ཚེ་དང།  །ནས།  མཐུ་དང་རྫུ་འཕྲུལ་ཉམས་པར་ཤོག་ ཅེས་བརྗོད། ཐུན་གཏོར་ནི།  བདག་ཉིད་ལྷར་གསལ་ཐུགས་ཀ་ ། ཞེས་པ་ནས།  བསྟིམ་པར་གྱུར།  །ཞེས་དང། གོང་གི་ཕོ་ཉ་སྤྲོ་པ་སོགས་འདིར་བླང་ནས་འདོན།  ན་མོ་རྗེ་བཙུན་
རྩ་བ་དང།  ཞེས་སོགས་བདེན་སྟོབས་དགུག་གཞུག་གི་མཇུག་ཏུ།  ཡུད་ཙམ་ལ་གཏོར་མ་འདི་ཉིད་ལ་ཁུག་ཅིག་ རྩ་སྔགས་ཀྱི་མཐར།  སྲི་ངན་འབྱུང་པོ་ཨ་ཀརྟ་ཡ་ཛཿ་ ཞེས་པ་ལན་གསུམ་ཙམ།  རང་གི་ཤངས་ཀྱི་བུ་ག་ནས།  །ཞེས་པ་ནས།  གཏོར་མར་རོ་

[003A]༄༅། །གཅིག་འདྲེས་པར་གྱུར། །རཾ་ཡཾ་ཁཾ་ཨོཾ་ཨཱ་ཧཱུཾ།  གིས་བྱིན་གྱིས་བརླབས།  ཨོཾ་པདྨནྟ་ཀྲི་ཏ་ ནས་  ཁཱ་ཧི།  ལན་བདུན་གྱིས་ཕུལ། གོང་སྔགས་བཏགས་པའི་ཨརྒྷཾ་སོགས་ཀྱིས་མཆོད། ནང་མཆོད་ཕུལ།  ཧྲཱི་
ཁྲོ་རྒྱལ་རྟ་མཆོག་རོལ་བའི་ལྷ་ཚོགས་ཀྱིས།  །ཞེས་པ་ནས།  འཕྲིན་ལས་མཛོད།  །ཅེས་བསྐུལ།  གཏོར་ཟོར་དུག་མཚོན་ ནས།  སརྦ་བཟློག་བྷྱོ་ ཞེས་སོགས་བརྗོད་ནས་འདྲེ་བདུད་ཀྱི་ཕྱོགས་སུ་འཕངས། སྤྲོ་ན་སྤྱི་བཟློག་ཀྱང་བྱ། ཤུལ་དུ་སླར་ཡང་ཐུན་གཏོར་གསར་བ་
ཞིག་བཤམས་ལ་རཀྟ་བྲན། དེ་ནས། མཐུན་དངོས་མ་ནས།  བསྲུང་མའི་ཚོགས།  །དེ་ནས་གཏོར་བཟློག་ནས། གསེར་སྐྱེམས་འབུལ་ནས་ཐུན་གཏོར་འཕངས་པའི་བར་གཞུང་བཞིན།  ཧཱུཾ་རྣལ་འབྱོར་དཔོན་སློབ།  ནས།  རྒྱས་པར་མཛོད་ཅིག་བླ་མ་ལྷ་སྲུང་རྣམས། །
 སྤྲོ་ན་མཚམས་འདིར་ཚོགས་འཁོར་བྱ། གཏང་རག་གི་མཆོད་པ་བཤམས་ཏེ་བྱིན་རླབས་བྱས་ནས་འབུལ། ནང་མཆོད། བསྟོད་པ་འཇིགས་རུང་མ་ཤོ་ལོ་ཀ་གཅིག་གིས་བསྟོད་ལ། ཡིག་བརྒྱ་བརྗོད།  གང་ཡང་བདག་བློ་ སོགས་ནོངས་པ་བཟོད་པར་གསོལ། བདག་བསྐྱེད་ཉེར་བསྡུ་བྱས་
སྨོན་ལམ་དང་ཤིས་བརྗོད་ཀྱིས་མཐའ་བརྒྱན་པར་བྱའོ། །འདི་ནས་བཟུང་སྲོད་ཐུན་ཐམས་ཅད་ལ་འདི་ཇི་ལྟ་བ་བཞིན་ནོ། །ཡང་ཐུན་སྔ་མ་གསུམ་ལ་བདག་བསྐྱེད་ཁོ་ནས་སྒྲུབ་ནས། སྐྱབས་སེམས་སྔོན་དུ་འགྲོ་བས། སྐད་ཅིག་དཀྲོང་བསྐྱེད་བྱས། ནང་མཆོད་བྱིན་རླབས། མཆོད་པ་དང་མཁའ་འགྲོ་སྤྱི་གཏོར་
བྱིན་གྱིས་བརླབས་ཏེ་ཕུལ་བའི་རྗེས་སུ།  ཡིད་ལ་འདོད་པ་ཀུན་འགྲུབ་ཤོག་ །སྤྲོ་ན།  རང་ཉིད་སྐད་ཅིག་གིས་དཔལ་ཆེན་ ཞེས་པ་ནས།  ཧཱུཾ་ཐམས་ཅད་བདེ་གཤེགས།  ནས།  ཧཱུཾ་རྡོ་རྗེ་གཏུམ་པོ།  ནས།  ཧུ་ལུ་ཧུ་ལུ་ཧཱུཾ་ཕཊ།  ཅེས་བགེགས་མཚམས་

[003B] བདག་བསྐྱེད་ཀྱི་མཆོད་པ་བྱིན་གྱིས་བརླབས། ཚོགས་ཞིང་ནས་བཟླས་པའི་བར་གཞུང་བཞིན་བཏང། བཟླས་པ་ཇི་ལྟར་འཚམས་པར་བྱས། ཡིག་བརྒྱ་བརྗོད་དེ་མཆོད་བསྟོད་མདོར་བསྡུས་དང།  དགེ་བ་འདི་ཡིས་མྱུར་དུ་བདག་ །ནས།  འགོད་པར་ཤོག་
 ཅེས་སྨོན་ལམ་མདོར་བསྡུས་དང། དེ་ནས་གསེར་སྐྱེམས་འབྲུ་གསུམ་གྱིས་བྱིན་གྱིས་བརླབས།  བྱིན་རླབས་ཐུགས་རྗེའི་ ནས།  ར་མདའ་མཛོད། །ཕཊ། ཨེ་ལས།  ཞེས་པ་ནས།  ངོ་བོར་གྱུར།  ཞེས་བྲུབ་ལིང་བསྐྱེད།  ཨོཾ་སརྦ་ན་ཏྲི་ནི་ཧཱུཾ་ཛཿ་ ནས།  ཡ་ཤོག་
 ཅེས་བྲ་བཅིང་འབོད་པ་ནི།  རང་ཉིད་ལྷར་གསལ་ཐུགས་ཀ་ནས།  །ཞེས་པ་ནས།  བསྟིམ་བས་དེ་དག་དངོས་སུ་གྱུར།  །ཞེས་དང།  ཧཱུཾ་ཤར་ཕྱོགས་ཤིང་གི་ཕོ་ཉ།  ཞེས་སྲི་འགུགས་པའི་ཕོ་ཉ་སྤྲོ་བ།  ཧཱུཾ་དམ་སྲི་བྱ་བའི་ངན་བ་ཁྱོད། །ནས། དམ་སྲི་
ཨཾ་ཀུ་ཤ་ཛཿ་ཛཿ་ཧཱུཾ།  ཞེས་དང།  ཧཱུཾ་གནོད་པར་བྱེད་པའི་དམ་སྲི་ཁྱོད།  །ནས།  འདིར་ཁུག་ཅིག་ཛཿ་ཧཱུཾ་བཾ་ཧོཿ་ ཞེས་ཉེས་པ་བསྒྲགས།  ན་མོ་རྗེ་བཙུན།  ཞེས་སོགས་བདེན་བརྡར་བྲྒྱའམ་ལྔ་བྕུའམ་ཉེར་གཅིག་ཉུང་མཐའ་བྱས། གོང་གི་ཕོ་ཉ་རྣམས་ཀྱི་འགུགས་
བསྟིམ་བྱེད་པའི་དམིགས་པ་དང་བཅས། སྲིའི་འབོད་སྔགས་རབ་ལྔ་བརྒྱ། འབྲིང་སུམ་བརྒྱ། ཐ་མ་བརྒྱ་རེ་ཅིས་ཀྱང་བཟླ་དགོས། ཐུན་འཇོག་ཁར། བྲུབ་ལིང་ལ་གུ་གུལ་གྱི་དུད་པས་བདུག་ཅིང།  ཧཱུཾ་དམ་ཉམས་ལྷ་བྲལ།  ནས།  རྫུ་འཕྲུལ་འཕྲོག་ །ཅེས་བརྗོད། ཐུན་རྫས་ལ་བསད་
མནན་གྱི་སྔགས་བཟླས་ཏེ་ཕུས་བཏབ་བས་ནུས་ལྡན་དུ་བྱས་ཤིང་སྔགས་འདྲེན་བཞིན་དུ་བྲབ་ཅིང།  ལྕགས་ཟངས་མཁར་ལྡོང་ནས། ཉམས་པར་ཤོག་ །ཅེས་བརྗོད། ཐུན་གཏོར་ལ་རཀྟ་བྲན་ལ། གོང་གི་སྲི་འགུགས་པའི་ཕོ་ཉ་སྤྲོ་བ་འདིར་བླངས་ལ།  ཧཱུཾ་བདག་ཉིད་ལྷར་གསལ་

[004A]༄༅། །ཐུགས་ཀ་ནས།  །ནས།  བརྡེག་བཞིན་པ་གུག་སྟེ་གཏོར་མ་ལ། །སྤྱིའུ་ཚུགས་སུ་བསྟིམ་པར་གྱུར། །ན་མོ་རྗེ་བཙུན། ནས། ཁུག་ཅིག་ རྩ་སྔགས་ལ།  སྲིང་ན་འབྱུང་པོ་ཨ་ཀརྵྲ་ཡ་ཛཿ་
 ཞེས་བདེན་སྟོབས་ལན་གསུམ་བརྗོད་དེ་བགུག་ལ་བསྟིམ།  རང་གི་ཤངས་ཀྱི་ནས། འདྲེས་པར་གྱུར།  བདུད་རྩིས་བྲན།  རཾ་ཡཾ་ཁཾ་ཨོཾ་ཨཱ་ཧཱུཾ།  ལན་གསུམ་བརྗོད་དེ་བྱིན་གྱིས་བརླབས། རྩ་སྔགས་ལ་ཨི་དཾ་བ་ལིངྟ་བཏགས་པ་བདུན་གྱིས་འབུལ།  ཨོཾ་པདྨནྟ་ཀྲྀཏ་ཨརྒྷཾ་
 སོགས་ཀྱིས་མཆོད། རྩ་སྔགས་ལ་འབྲུ་གསུམ་བཏགས་པས་ནང་མཆོད་ཕུལ།  ཧཱུཾ་ཁྲོ་རྒྱལ་རྟ་མཆོག་ ནས།  འཕྲིན་ལས་མཛོད། །གཏོར་ཟོར་དུག་མཚོན། ནས། མེད་པར་མཛོད།  རྩ་སྔགས་ཀྱི་མཇུག་ཏུ།  ནི་ཏྲི་ནི་ ནས།  སརྦ་བཟློག་བྷྱོ་ ཞེས་ཐེབས་ཕྱོགས་
ལ་བསྟུན་ནས་འདྲེ་བདུད་ཀྱི་ཕྱོགས་སུ་འཕང། སྦྲོ་ན་སྤྱི་བཟློག་བྱ། ཤུལ་དུ་ཐུན་གཏོར་གསར་བ་ཞིག་བཤམས། མཆོད་བསྟོད་བྱས། ཡིག་བརྒྱ་བརྗོད། བཟོད་གསོལ། རྩ་བརྒྱུད་བླ་མ་སོགས་ཀྱི་ཤིས་པ་བརྗོད་དེ་ཐུན་མཚམས་ལ་འཇུག་གོ་ཐུན་པ་རབ་གསུམ་ལ། ནང་མཆོད། མཆོད་པ་
བྱིན་བརླབས། མཁའ་འགྲོ་སྤྱི་གཏོར། བགེགས་དཔུང། མཚམས་བཅོད་མི་དགོས། ཚོགས་ཞིང་ནས་བཟླས་པ། མཆོད་བསྟོད། སྨོན་ལམ་གྱི་བར་བཤད་མ་ཐག་པ་དང་འདྲ། དེ་ལྟར་ཉམས་སུ་བླངས་པས་རིམ་པས་ཁུག་རྟགས་ངེས་པ་ཅན་བྱུང་བ་ན། གཞན་ཐམས་ཅད་སྔར་དང་འདྲ་བ་ལས། དགུག་གཞུག་དང་སྲིའི་འབོད་སྔགས་ཇི་ལྟར་འཚམས་པ་བཟླས་ཤིང།  ཀ་ཏྲི་ནི་ཛཿ་ཤོག་ ཅེས་པའི་མཐར།  དྲག་པོའི་སྔགས་ཀྱི་འོད་ཟེར་ནི།  །ཞེས་པ་ནས།  སྣུམ་ཟད་མར་མེ་ལྟར་ཉམས་གྱུར།  །ཞེས་བསད་པའི་བཟླས་དམིགས་གསལ་བཏབ་ལ་

[004B] ཐུན་མཐར།  ཧཱུཾ་དམ་སྲི་བྱ་བའི་སྡིག་ཅན་ཁྱོད།  །ཅེས་པ་ནས།  ཡེ་ཤེས་རྣོན་པོའི་དཔལ་གྱིས་སོད།  །ཅེས་བསད་སྔགས་བཟླ་བཞིན་དུ་གུ་གུལ་གྱིས་བདུག་ཡུངས་དཀར་གྱིས་བྲག་མི་བསད་ཀྱི་
རལ་གྲིས་རྩ་བ་ཚུལ་བྱས། ཐུན་གཏོར་ལ་དགུག་གཞུག་དང་འབུལ་བ་སོགས་སྔར་བཞིན་ནོ། །འོན་ཀྱང་བསྐུལ་ཚིག་གི་གཤམ་དུ།  སྡོང་ཟླ་རྒྱབ་བརྟེན་འབྱུང་བོར་བཅས་པ་རྣམས། །སྤྲུལ་བའི་ཕོ་ཉ་ལས་བྱེད་ཚོགས་རྣམས་ཀྱིས།  །ནས།  རྣམ་ཤེས་རྒྱལ་བའི་ས་
ལ་འགོད་པར་མཛོད། །གཏོར་ཟོར་དུག་མཚོན།  ཞེས་སོགས་འཕང་བ་མན་སྔར་ལྟར་རོ། །དེ་ལྟར་བྲབ་ཅིང་བསད་པ་གྲུབ་ནས། མནན་སྔགས་བཟླ་བ་ལ། ཆོ་ག་རྣམས་གོང་དང་འདྲ་བ་ལས། འབོད་བསད་ཀྱི་སྔགས་གཉིས་ཇི་ལྟར་རིགས་པ་བཟླས་པའི་མཇུག་ཏུ།  རང་ཉིད་
ལྷར་གསལ་ཐུགས་ཀ་ནས། །འོད་འཕྲོས་ ཞེས་པ་ནས།  གཡོ་འགུལ་ལྡང་བ་མེད་པར་གྱུར།  །ཞེས་མནན་དམིགས་གསལ་བཏབ་སྟེ།  རྒྱལ་སྲི་གཾ་གཾ་རུབ་རུབ་ནན།  ཞེས་མནན་སྔགས་ཀུན་གྱི་དངོས་གཞི་བྱས་ནས་བཟླ། ཐུན་རྫས་ལ་ཕུས་བཏབ་ནས་བྲབ། ཐུན་
གཏོར་འབུལ་བསོགས་སྔར་དང་འདྲ།  ཧྲཱི་ཁྲོ་རྒྱལ་རྟ་མཆོག་ སོགས་བསྐུལ་བའི་གཤམ་དུ།  སྡོང་ཟླ་རྒྱབ་བརྟེན་འབྱུང་བོར་བཅས་པ་ཡི། །ལུས་ངག་ཡིད་གསུམ་མཐུ་སྟོབས་ནུས་པ་རྣམས།  །ཞེས་སོགས་གཞུང་ལྟར་བསྒྱུར་ཁ་བྱེད།  འཕྲིན་ལས་
མཛོད། །གཏོར་ཟོར་དུག་མཚོན།  སོགས་ཀྱིས་འཕང་བ་སྔར་ལྟར་རོ། །བསད་མནན་གཉིས་ཉིན་རེ་རེ་ཙམ་ལ་བཟླས་པས་ཆོག་ལས་མཐའ་རྫོགས་པའི་ཉིན་བདག་མདུན་གཉིས་ལྷན་དུའམ་སོ་སོར་གོང་དུ་བཤད་པ་ལྟར་གཞི་བདག་གཏོར་མའི་བར་བཏང་ནས། གཞུང་ལྟར།  ནམ་

[005A]༄༅། །ཡང་སྡང་བ་མེད་པའི་འཕྲིན་ལས་མཛོད།  །ཅེས་ཐུན་གཏོར་གྲུབ་རྗེས། བྲུབ་ཁུང་གི་ལིངྒ་དང་ཟན་ལིང་བཅས་ལྕགས་སླང་ཞིག་གི་ནང་དུ་བཤམས།  ཧྲཱི་ཁྲོ་རྒྱལ་རྟ་མཆོག་ སོགས་ཀྱིས་བསྐུལ་དང། ཡི་དམ་
ཆོས་སྐྱོང་གི་བསྐུལ་གང་ཤེས་གཏོང། དེ་ནས་གསེར་སྐྱེམས།  བྱིན་རླབས་ཐུགས་རྗེའི་ ནས། སྲི་འབོད་ཀྱི་སྔགས་བར་དུ་བཏང། འབོད་སྔགས་ཅི་ནུས་བཟླས་མཐར། བསྒྲལ་ཆོག་གསེར་སྐྱེམས་ནས།  གསང་བའི་གནས་སུ་མཱར་ཡ།  ཞེས་པའི་བར་འདོན།  དམ་
སྲི་བྱ་བའི་སྡིག་ཅན་ཁྱོད། །ད་ནི་བྲབ་ཅིང་ནས། ཡེ་ཤེས་རྣོན་པོའི་དཔལ་གྱིས་སོད།  །ཅེས་ཐུན་མཐར་བསད་སྔགས་བཟླ་བཞིན་ཐུན་རྫས་རྣམས་ཀྱིས་བརྡེག་ ཧཱུཾ་སྤྲུལ་པའི་ཁྲོ་བོ་ ཞེས་སོགས་དང།  འཁོར་བ་ཉོན་མོངས་རྒྱ་དྲལ་ནས།  །ཞེས་
པའི་སྐབས། སྒྲོལ་གྲི་ཤོག་ལིང་བསྒྲལ་བའི་སྟངས་ཀ་བྱེད། ཟན་ལིང་དངོས་སུ་བསྒྲལ་ལ། སྨན་རག་བྲན་ནས།  ཧཱུཾ་ཕྱེ་ཞིག་རྔམས་ཞལ་གནམ་ས་ཙམ་དུ་ཕྱེ།  །ཞེས་པ་ནས།  ཁ་རཾ་ཁཱ་ཧི་ ཞེས་ཞལ་སྟབས་བྱ། ཚོགས་རྒྱས་པ་དང་འབྲེལ་ན་ལྷག་མ་བཏང་
མནན་བསྲེགས་འཕང་གསུམ་གྱི་ཐོག་མར་བསྲེག་དགོས་པས་ཧོཾ་བསྲེག་བྱ་བ་ལ། མདུན་དུ་ཚེར་ཤིང་སྐྱེར་བ་སོགས་གྲུ་གསུམ་བརྩེགས་ལ་མེ་སྦར་ཏེ།  ཨ་མྲྀ་ཏས་བསངས། སྭ་བྷཱ་ཝ་ ་སྦྱངས།  སྟོང་པའི་ ཞེས་སོགས་ཀྱི་བྱིན་བརླབས་དང།  གདོན་བགེགས་འབྱུང་
པོ་ཏྲི་མཱར་ཡ་ཛཿ་ཛཿ་ ལན་གསུམ་གྱི་ནས། མེ་སྦར་ལ། བསངས་སྦྱངས་སྔོན་དུ་འགྲོ་བའི་སྒོ་ནས།  སྟོང་པའི་ངང་ལས་ཧཱུཾ་ལས།  ཞེས་པ་ནས།  གར་དགུའི་ཉམས་ཀྱིས་བཞུགས་པར་ བསམ་ལ།  ཧཱུཾ་ཧྲཱི་དམ་ཚིག་ཆེན་པོ།  །ནས་

[005B]  ཧྲཱི་དབང་ཆེན་རྟ་མཆོག་ནས། བརླག་གྱུར་ཅིག་ །བསྲེགས་རྫས་ལིང་རོ་འབུལ་བ་ནི།  ཧྲཱི་དམར་ནག་གྲུ་གསུམ།  ནས། དམོད་བཅོལ་བྱ།  བཛྲ་མུཿ་མེ་ལྷ་ཡེ་ཤེས་པ་ནས། ཐིམ་པར་གྱུར།  དེ་ལྟར་བསྲེགས་ནས་
མནན་པ་ལ། ཚོན་སྐུད་དང་ས་ཚོན་སྔགས་ཀྱིས་ནུས་ལྡན་བ་གྱིས་པ་ནས་མནན་པ་ཕཊ་རྩེ་རོག་པོ་ཞེས་པ་སྦྲ་ནག་དང་རྩིར་ཕྱད་ནག་པོ་ལྟ་བུ་ལས་བྱས་པའི་ཀ་མོ་ལྟ་བུའི་ནང་དུ་བཅུག་སྟེ་ཡོན་བདག་ལ་བསྐོར་བ་བྱེད་པའི་བར་གཞུང་བཞིན། དེ་ནས་མནན་པའི་སར་ཕྱིན་ནས་གསེར་སྐྱེམས་དང་དཀར་གཏོར་
བཏང་ནས་ས་འདུལ་བྱས་ཏེ་བརྐོ་རུ་བཅུག་སྟེ་དོང་ཁར་རེ་ནག་གིས་བཀབ་ནས་བཞག་ནང་དུ་འོངས་ནས།  ན་མོ་རྩ་བརྒྱུད་བླ་མ།  ཞེས་སོགས་ཀྱི་གཏོར་ཆུང་ལྔ་འབུལ་བ་ནས།  དམག་དཔུང་བསྐྱེད་ལ་དུ་མཚོན་འཕྱོར།  །ཞེས་པའི་བར་བཏང་བའམ་གཞུང་དུ་གསལ་བ་ལྟར་
ལས་བྱང་དང་འབྲེལ་ན་གཞུང་བཞིན་བྱས་པས་ཀྱང་འཐུས། དེ་ནས། མནན་ཆས་གསེར་སྐྱེམས་དྲག་གཏོར་སོགས་དགོས་པའི་ཡོ་བྱད་རྣམས་མ་ལུས་པར་ཁྱེར་ཏེ་མནན་པ་བྱ་བའི་སར་གཏོ་མཁན་རང་ཉིད་ཐེབས་ཀྱི་ཕྱོགས་སུ་ཁ་བལྟས་བས་འདུག་སྟེ། གསེར་སྐྱེམས་བཏང།  ཧྲཱི་ཁྲོ་རྒྱལ་
 སོགས་བསྐུལ་འདོན།  མི་བསད་ཀྱི་རལ་གྲི་འཕྱར་ནས་མནན་དོང་ ཁར་བསྣུན་ཅིང།  རང་ཉིད་རྟ་མཆོག་རོལ་བར་གསལ་བ་ཡིས།  །ནས།  ཞལ་ཕྱེ་ཞིག་ །ཅེས་བརྗོད་ནས་མནན་དོང་གི་ཁེབས་བསལ་ཏེ།  ཧཱུཾ་དམ་སྲི་བྱ་བའི་སྡིག་ཅན་ཁྱོད།  །ཅེས་པ་ནས།།
དགྲ་བགེགས་སརྦ་ཤ་ཏྲུཾ་སྟཾ་བྷ་ཡ་ནན།  ཞེས་བྲོ་བརྡུང་བའི་བར་གཞུང་གསལ་ལྟར་མཐར་ཆགས་སུ་བརྗོད། དྲག་གཏོར་གྱི་ལྷ་བཏེགས་བྱས་ནས་གཏོར་མ་མེ་མཚོན་དུག་གི་རང་བཞིན་དུ་བསམ་ལ་མནན་པའི་སྟེང་དུ།  ཧཱུཾ་གཏོར་ཟོར་དུག་མཚོན་ ཞེས་སོགས་དང། སྤྱི་བཟློག་

[006A]༄༅། །གི་སྐབས་གཏོར་མ་ཕྲག་གོང་དུ་འཕྱར་ནས།  ཐེའུ་རང་སྲི་ལ་བརྐུ་བ་བཟློག་ །ཅེས་པ་ལྟ་བུའི་གནོད་བྱེད་དམིགས་བསལ་བ་གང་ཡིན་གྱི་ཚིག་སྟེང་ནས་གཏོར་མ་བརྡབ། ལས་བྱང་རྒྱས་པ་ཡིན་ན། བཤལ་ཆུས་བརྟན་མ་བསྐྱངས་
སླར་ཡང་བྲོ་བརྡུང། གང་ལྟར་ཡང།  ཧཱུཾ་རྡོ་རྗེ་གཏུམ་པོ་རི་རབ་རྩེ་བརྒྱད་ནས།  །ཞེས་སོགས་ཀྱི་བསྲུང་འཁོར་བསྒོམ། གསུམ་པ་རྗེས་ཆོ་ག་ལ། ཚེ་འགུགས་དངོས་གྲུབ་བླང་བ། གཏང་རག་གི་མཆོད་བསྟོད། གཤེགས་གསོལ། བདག་བསྐྱེད་ཉེར་བསྡུ། བསྔོ་སྨོན་བཀྲ་ཤིས་
སོགས་གཞུང་བཞིན་ཤེས་པར་བྱའོ།།  །།སྨྲས་པ། ཕྱོགས་འདིར་སྤྱངས་དམན་མཐོང་ཐོས་ཉམས་མྱོང་གིས། །དབེན་ཕྱིར་སྔོན་རབས་དམ་པའི་མཛད་སྲོལ་སོགས། །ངག་གྲོས་ཐན་ཐུན་རྣ་བར་སོན་པ་ལས། །འདོན་འགྲིགས་
ལག་ལེན་གསལ་བྱེད་ཙམ་བཀོད་ཀྱང། །ཚུལ་འདིར་འཐད་མིན་གང་མཆིས་གཏོ་ཆོག་མཁན། །མཁས་པ་རྣམས་ཀྱིས་བཟོད་པར་མཛོད་ཅིག་ཀྱེ། །འདི་ལས་འོངས་པའི་དགེ་བའི་ཆ་གང་མཆིས། །དེ་ཡིས་འགྲོ་ཀུན་སྲི་ངན་
ལས་གྲོལ་ཅིག་  །།ཅེས་རྟ་མགྲིན་གསང་སྒྲུབ་ཀྱི་སྒོ་ནས་སྲི་མནན་བྱེད་ཚུལ་རྡོ་རྗེའི་ལྷུན་བརྩེགས་ཀྱི་ངག་འདོན་བྱ་ཚུལ་གྱི་འདོན་བསྒྲིགས་འདི་ལྟ་བུ་ཞིག་དགོས་ཞེས་གྲོང་ཆོག་མཁན་པོ་ཉི་ཀྱཱ་ཕུན་ཚོགས་ལགས་ནས་སྔ་ཕྱིར་ཡང་ཡང་བསྐུལ་བའི་ངོ་མ་བཟློག་པར། ༸ཆོས་མེད་འདུ་
གསུམ་པ་ཆོས་ཀྱི་རྡོ་རྗེ་ནས་འདི་རིགས་སྦྱངས་མེད་ཕྱིར་བྲིས་པའི་རྔོ་མི་ཐོགས་མོད་རྣ་བར་གཟུགས་གཟེར་བཏབ་རྐྱེན་གྱིས་མ་བཟོད་པར་ངག་གྲོས་ཐན་ཐུན་ལ་བརྟེན་ནས་རང་བཟོས་མ་བསླད་ཙམ་དུ་བྲིས་པའོ།། །།།



