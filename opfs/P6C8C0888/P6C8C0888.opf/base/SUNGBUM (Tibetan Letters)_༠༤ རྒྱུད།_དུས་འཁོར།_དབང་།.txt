
[001A] །དཔལ་དུས་ཀྱི་འཁོར་ལོའི་སྤྱི་བཀའི་དབང་ཆོག་གི་བདག་མདུན་བུམ་གསུམ་བདག་འཇུག་དང་བཅལ་པའི་ངག་འདོན་ཟུར་བཀོད་གསང་ཆེན་རོལ་མཚོའི་ཆུ་ལག་ཅེས་བྱ་བ་བཞུགས་སོ།།

[001B] །ན་མོ་གུ་རུཤྩ་ཤྲཱི་ཀཱ་ལ་ཙཀྲ་སྱ་དེ་བ་ག་ཎ་བྷྱ་དཀྱིལ་འཁོར་བརྒྱ་རྩར་བཅུག་སྟེ་དབང་བསྐུར་ཞིང། །རྒྱུད་སྡེ་བརྒྱ་རྩའི་བཤད་བཀའ་ལྷུག་པར་འདོམས། །མན་ངག་བརྒྱ་རྩ་ལག་ཏུ་
སྤྲོད་གནང་བའི། །རིགས་བརྒྱའི་ཁྱབ་བདག་བླ་མར་གུས་ཕྱག་འཚལ། །དཀྱིལ་ཆོག་རྡོ་རྗེ་འཕྲེང་བ་ནས་གསུངས་པའི། །དུས་ཀྱི་འཁོར་ལོའི་དཀྱིལ་འཁོར་སྒྲུབ་པ་ཡི། །ཆོ་གའི་ངག་འདོན་ཙམ་ཞིག་བློ་དམན་གྱིས། །འཇུག་པ་ལ་
བདེ་ཕྱིར་ཁོལ་དུ་ཕྱུང་སྟེ་འབྲི། །ཆེས་ཆེར་གསང་བ་སྔགས་ཀྱི་ཆོ་ག་ནི། །གང་དགར་སྒྲིགས་འདོད་ཀླད་མེད་བགྱི་སྒོ་འདི། །བླ་མ་ལྷ་ཡིང་བདག་བར་བྱིན་རློབ་ཅིང། །མ་དང་མཁའ་འགྲོས་བསྟན་པའི་གསོས་སུ་སྒྲུབས། །
 དེ་ཡང་སློབ་དཔོན་ཆེན་པོ་ཨ་བྷྱཱ་ཀཱ་རས་མཛད་པའི་དཀྱིལ་འཁོར་རྒྱ་མཚོའི་ཆོག་རྡོ་རྗེ་འཕྲེང་བ་ཉིད་དང་འབྲེལ་བའི་སྒྲུབ་ཐབས་རྣལ་འབྱོར་འཛོགས་འཕྲེང་དེ་ནི། དབང་བསྐུར་གྱི་བྱ་བ་ལ་འཇུག་པའི་རྡོ་རྗེ་སློབ་དཔོན་དབང་པོ་ཡང་རབ་ཀྱི་དབང་དུ་བྱས་ཏེ་ལྷའི་སྐྱེད་ཆོག་སོགས་འིན་ཏུ་
བསྡུས་པར་མཛད་པས། བློ་དམན་ལས་དང་པོ་པ་རྣམས་བྱིས་ནི་མཧཱ་མ་ཡ་ལྟ་བུ་སྤྱི་ཟུར་གྱི་དབང་ཆོག་ཁོག་འདྲ་བ་རྣམས་ལ་ཡི་དམ་གྱི་ལྷ་རང་རང་གི་རྒྱུད་དང་སྒྲུབ་གཞུང་དང་མཐུན་པར་སྦྱང་གཞི་སྦྱོང་བྱེད་སོ་སོར་འཕྲོད་ངེས་ཀྱི་ལམ་གྱི་གནད་ཡོངས་སུ་རྫོགས་པའི་རྣལ་འབྱོར་
བསྒོམ་དགོས་པར་རྡོར་འཕྲིང་གསལ་སྒྲོན་སོགས་ལས་གསུངས་པ། འཇིགས་མེད་འབྱུང་གནས་སྤས་པའི་ཞབས་རང་ཉིད་ཀྱིའང་དགོངས་པ་ཡིན་པར་མཁས་པ་རྣམས་གསུངས་སོ། །འོན་ཀྱང་དུས་ཀྱི་འཁོར་ལོ་ནི་སྤྱི་ཟུར་གྱི་དབང་ཆོག་གཏན་ནས་མི་འདྲ་བས། སྤྱི་བཀའི་དབང་ཐོབ་
པ་ཙམ་གྱིས་དེའི་སྒྲུབ་ཐབས་ཡན་ལག་བཞི་རྫོགས་ཀྱི་རྣལ་འབྱོར་བ་སྒོམ་པ་ལ་དབང་བར་མི་འགྱུར་བ་འདྲ་སྟེ། དེའི་རིམ་གཉིས་ཀྱི་བསྙེན་སྒྲུབ་ཡན་ལག་བཞི་རྫོགས་བསྒོམ་པ་ལ་དབང་བ་ནི། རིམ་བཞིན་གྱིས་པ་ལྟར་འཇུག་པའི་དབང་བདུན་དང། གོང་མ་གོང་ཆེན་གྱི་དབང་

[002A]༄༅། །བཞི་རྣམས་ཐོབ་པ་ལ་རག་ལས་ཚུལ་རང་གཞུང་ལས་གསལ་བའི་ཕྱིར། དེས་ན་པཎ་ཆེན་རིན་པོ་ཆེའི་རྡོར་ཕྲེང་གི་ལྷན་ཐབས་སུ། དུས་ཀྱི་འཁོར་ལོ་ནི་ཐམས་ཅད་མཁྱེན་པ་བུ་སྟོན་རིན་པོ་ཆེ་དང། མཁས་གྲུབ་ཐམས་ཅད་མཁྱེན་
པ་ལ་སོགས་པས་མཛད་པའི་སྒྲུབ་དཀྱིལ་ཇི་ལྟ་བ་བཞིན་བྱས་པས་རུང་ལ། ཞེས་གསུངས་པ་སོགས་ནི་སྤྱི་ཟུར་གྱི་དབང་གཉིས་ཀ་ཐོབ་པའི་སློབ་དཔོན་གྱི་དབང་དུ་བྱས་པར་མངོན་ནོ། །དེ་ལྟར་ན་ཟུར་བཀའི་དབང་ཐོབ་མིན་གང་ཡང་རུང་སྟེ། ལྕང་སྐྱ་རིན་པོ་ཆེའི་རྡོར་ཕྲེང་མཐའ་
དཔྱོད་ལས། གསང་སྔགས་མོས་པ་ལམ་བྱེད་དུ་གསུངས་པས། ལས་དང་པོ་པས་ཀྱང་བསྟན་པ་དང་རང་གཞན་ལ་ཕན་འདོད་ཀྱི་བསམ་པ་རྣམ་པར་དག་པས་རྟེན་བརྟེན་པ་ཐམས་ཅད་སྐད་ཅིག་གིས་བསྐྱེད་པའི་ཚེ་ཐམས་ཅད་གསལ་བར་འཆར་བ་མ་བྱུང་ཀྱང་གསལ་བར་གྱུར་
པའི་མོས་པ་ཡིད་བྱེད་ཙམ་བྱས་ནས་བསྒོམ་པས་ཀྱང་རང་རྒྱུད་ལའང་བག་ཆགས་ཁྱད་པར་ཅན་འཇོག་ཅིང། གཞན་ལ་དབང་བསྐུར་བ་སོགས་བྱས་པས་གཞུང་རྒྱུད་ལ་བག་ཆགས་འཇོག་པའི་དགོས་པ་ཡོད། ཅེས་གསུངས་པའི་དོན་ལྟར། ལས་དང་པོ་པས་དཔལ་དུས་ཀྱི་འཁོར་ལོའི་དཀྱིལ་
འཁོར་ལྷ་དྲུག་བརྒྱ་སོ་བཞི་པའི་སྒྲུབ་ཐབས་སྤྱི་བྐའེ་ཆིངས་ཀྱི་སྟེང་ནས་བདག་མདུན་ཐ་མི་དད་ཅིང་འཇུག་པ་ཐ་དང་ཏུ་རྐམས་སུ་བླང་བའི་རིམ་པ་རྣམས་འགོད་པར་བྱའོ། །དེ་ལ་སྒྲུབ་པ་པོ་རྟེན་གྱི་གང་ཟག་ལམ་ཐུན་མོང་བས་རྒྱུད་ལེགས་པར་སྦྱངས་ཏེ། མཚན་ཉིད་དང་ལྡན་པའི་རྡོ་རྗེ་སློབ་དཔོན་མཉེས་
པར་བྱས་པའི་དྲུང་ནས་འདིའི་དཀྱིལ་འཁོར་དུ་ཞུགས་ནས་དབང་བཞི་རྣམ་པར་དག་པ་ལེགས་པར་ཐོབ་ཅིང། ཇི་ལྟར་ཁས་བླངས་པའི་དམ་ཚིག་དང་སྡོམ་པ་ཚུལ་བཞིན་དུ་བསྤྲུང་བ་ལ་བརྩོན་པ་ཞིག་གིས། སྐྱེད་མོས་ཚལ་སོགས་དབེན་ཞིང་ཡིད་དང་མཐུན་པའི་གནས་སུ། བཅོམ་ལྡན་འདས་
ཀྱི་བྲིས་སྐུ་སོགས་རྟེན་དང་མཆོད་གཏོར། རྡོར་དྲིལ་ཆང་ཏེའུ་ནང་མཆོད་སོགས་རྣལ་འབྱོར་གྱི་ཡོ་བྱད་རྣམས་འཚོགས་པར་བྱས་ནས། ནངས་སྔ་བར་ལངས་ཏེ་ཁྲུས་བྱས་ལ་སྟན་བདེ་ལ་འདུག་སྟེ། བྱིན་གྱིས་བརླབས་པའི་ནང་མཆོད་ལྕེ་ཐོག་ཏུ་བཞག་པས་ཁ་དག་པར་བྱས། རང་

[002B] དེ་ནས།  རང་ཉིད་སྐད་ཅིག་གིས་དཔལ་དུས་ཀྱི་འཁོར་ལོ་སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་སྣ་ཚོགས་
ཡུམ་ལ་འཁྱུད་པ་གཡས་བརྐྱང་གིས་བཞུགས་པའི་སྐུར་བཞེངས་པར་ བསམས་ལ།  རྡོ་རྗེ་ནི་ཐབས་དང་དྲིལ་བུ་ནི་ཤེས་རབ་སྟེ། དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། །ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་
མ་ཡེ་ཏིཥྛ་ཨེ་ཥ་ཏཱཾ་དྷཱ་ར་ཡཱ་མི་བཛྲ་སཏ་ཧི་ཧི་ཧི་ཧི་ཧི་ཧཱུཾ་ཧཱུཾ་ཧཱུཾ་ཕཊ་སཱཧཱ། ཨོཾ་བཛྲ་བྷཎྜཱ་ཧཱུཾ། རྡོ་རྗེ་སེམས་དཔའ་ལ་སོགས་པ་རྣམས་ལྙེས་པར་བྱའོ། །ཧཱུཾ་སེམས་ཅན་རྨོངས་དང་འབྲལ་བ་ཡི། །རྡོ་རྗེ་གསོར་བ་མཛེས་པ་ཡིས་
རྣམ་ཐར་ཆོས་ཀྱི་བྱ་བ་སྟེ། །སྲྲོ་དང་བཅས་པ་རྡོ་རྗེ་གཟུང། །ཧཱུཾ་ཧཱུཾ་ཧཱུཾ། ཧོ་ཧོ་ཧོ། །ཨོཾ་བཛྲ་དྷརྨ་ར་ཎི་ཏ་པྲ་ར་ཎི་ཏ་སཾ་པྲ་ར་ཎི་ཏ་སརྦ་བུདྡྷ་ཀྵེཏྲ་པྲ་ཙ་ལེ་ནི་པྲཛྙཱ་པཱ་ར་མི་ནཱ་ད་སཱ་བྷཱ་ལྭེ་བཛྲ་སཏ་ཧྲི་ད་ཡ་སནྟོ་ཥ་ནི་ཧཱུཾ་ཧཱུཾ་ཧཱུཾ་ཧོ་ཧོ་ཧོ་
སཱཧཱ།  ཞེས་རྡོར་དྲིལ་བྱིན་གྱིས་བརླབས། ནང་མཆོད་ལ་དམིགས་ཏེ།  ཨོཾ་ཧྲཱཾ་ཧྲཱིཾ་ཧྲཱྀཾ་ཧྲཱུཾ་ཧྲླཱྀཾ་ཧྲཿ་ཕཊ་སཱཧཱས་ བསངས།  ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉཧཾ་ གིས་སྟོང་པ་ཉིད་དུ་སྦྱངས།  སྟོང་པའི་གནང་ལས་ཡཾ་ལས་རླུང་གི་དཀྱིལ་འཁོར། དེའི་སྟེང་
དུ་རཾ་ལས་མེའི་དཀྱིལ་འཁོར། དེའི་སྟེང་དུ་ཨོཾ་ཨཱ་ཧཱུཾ་ལས་བྱུང་བའི་མི་མགོ་གསུམ་གྱི་སྟེང་དུ་ཨ་ལས་བྱུང་བའི་ཐོད་པ་དཀར་པོ་ཡངས་ཤིང་རྒྱ་ཆེ་བ། དེའི་སྟེང་དུ་ཧཱུཾ་བཧྲུཾ་ཨཾ་ཧྲཱི་ཁཾ་དང། བྷྲཱུཾ་ཧཱུཾ་ཧྲཱི་ཏཾ་གྱི་ཡི་གེ་ལས་བྱུང་ཞིང་ཡི་གེ་
དེ་དག་གིས་མཚན་པའི་ཤ་ལྔ་དང་བདུད་རྩི་ལྔ། དེའི་ནང་དུ་ཧ་ཧོ་ཧྲིཿ་འི་ཡི་གེས་རྫས་རྣམས་ཀྱི་ཁ་དོག་དྲི་ནུས་ཀྱི་སྐྱོན་བསལ་ཏེ་རླུང་གིས་བསྐྱོད་པའི་མེ་འབར་བས་རྫས་དང་ཡི་གེ་རྣམས་ཞུ་ནས་ཁོལ་བའི་རླངས་པ་ལས་བྱུང་བའི་
[003A]༄༅། །ཧཱུཾ་ལས་སྐྱེས་པའི་རྡོ་རྗེས་མཚན་པའི་ཁ་ཊྭཾ་ཀ་ཞུ་ནས་ལན་གསུམ་དུ་བབ་པས་བདུད་རྩིར་གྱུར། དེའི་སྟེང་དུ་ཨོཾ་ལས་བྱུང་བའི་ཟླ་བ་ལ་གནས་པའི་ཨོཾ་ཨཱ་ཧཱུཾ་གི་ཡི་གེའི་འོད་ཟེར་གྱིས་
ཕྱོགས་བཅུའི་དེ་བཞིན་གཤེགས་པ་རྣམས་ཀྱི་བྱང་ཆུབ་ཀྱི་སེམས་ཀྱི་བདུད་རྩི་དང། རྒྱ་མཚོ་ལ་སོགས་པ་ན་གནས་པའི་བདུད་རྩི་རྣམས་བཀུག་ནས་འབྲུ་གསུམ་གདན་དང་བཅས་པར་ཐིམ་ཞིང། ཡི་གེ་གསུམ་ཟླ་བ་དང་
བཅས་པ་བདུད་རྩི་ལ་ཐིམ་པར་བསམ་ལ། ཨོཾ་ཨཱ་ཧཱུཾ།  ལན་གསུམ་བརྗོད་དེ་བྱིན་གྱིས་བརླབས། སྔོན་འགྲོའི་མཆོད་པ་སྔར་བཞིན་བསྦྱངས་སངས།  སྟོང་པའི་ངང་ལས་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་
ལས་བྱུང་བའི་མཆོད་ཡོན། ཞབས་བསིལ། མེ་ཏོག། བདུག་སྤོས། མར་མེ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་རང་བཞིན་སྟོང་པ་རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་
པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ། ཨོཾ་པཱཏྱཾ་ཨཱ་ཧཱུཾ། ཨོཾ་བཛྲ་པུཥྤེ་ཨཱ་ཧཱུཾ། ཨོཾ་བཛྲ་དྷཱུ་པེ་ཨཱ་ཧཱུཾ། ཨོཾ་བཛྲ་ཨ་ལོ་ཀེ་ཨཱ་ཧཱུཾ། ཨོཾ་བཛྲ་གནྡྷེ་ཨཱ་ཧཱུཾ། ཨོཾ་བཛྲ་ནྱེ་ལྭི་ཏི་ཨཱ་ཧཱུཾ། ཨོཾ་བཛྲ་
ཤཔྟ་ཨཱ་ཧཱུཾ།  ཞེས་བརྗོད་དེ་བྱིན་གྱིས་བརླབས། གཏོར་མ་ཡང་ནང་མཆོད་ལྟར་བྱིན་གྱིས་བརླབས་ལ།  རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་གྱིས་ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་ཏེ་ཕྱོགས་མཚམས་རྣམས་སུ་འཁོད་པ་སྐད་ཅིག་གིས་
འོད་གསལ་དུ་བཅུག་པ་ལས་དཔལ་དུས་ཀྱི་འཁོར་ལོ་ཡབ་ཡུམ་གྱི་སྐུར་བཞེངས་པའི་མགྲོན་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་རྣམས་སུ་གྱུར། ཨོཾ་ད་ཤ་དི་ཀ་ལོ་ཀ་པཱ་ལ་ས་པ་རི་ཝཱ་ར་

[003B]  ཞེས་པ་ལན་གསུམ་གྱིས་གཏོར་མ་ཕུལ།  ཨོཾ་ད་ཤ་དི་ཀ་ལོ་ཀ་པཱ་ལ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཧཱུཾ་སཱཧཱ།  དེ་བཞིན་ཨརྒྷཾ་གྱི་གནས་སུ།  པཱ་ཏྱཾ་ ནས།  ཤཔྟ་ འི་བར་རྣམས་བཅུག་
ལ་མཆོད་པ་དང།  ཨོཾ་ད་ཤ་ ནས་  ཝཱ་ར་ཨོཾ་ཨཱ་ཧཱུཾ།  ཞེས་ནང་མཆོད་ཀྱང་ཕུལ་ལ།  ཕྱོགས་སྐྱོང་འཁོར་དང་བཅས་རྣམས་ཀྱིས། །མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་དབང་
དཔལ་དང་གྲགས་དང་སྐལ་བ་བཟང། །ལོངས་སྤྱོད་རྒྱ་ཆེན་ཀུན་ཐོབ་ཅིང། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་བསྲུང། །དངོས་གྲུབ་ཀུན་གྱིས་སྟོངས་གྲོགས་
དུས་མིན་འཆི་དང་ནད་རྣམས་དང། །གདོན་དང་བགེགས་རྣམས་ཞི་བར་མཛོད། །རྨི་ལམ་ངན་དང་མཚན་མ་ངན། །བྱ་བྱེད་ངན་དང་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང། །འབྲུ་རྣམས་རྒྱས་ཤིང་ཆོས་འཕེལ་དང། །
བདེ་ལེགས་ཐམས་ཅད་འབྱུང་བ་དང། །ཡིད་ལ་འདོད་པ་ཀུན་འགྲུབ་ཤོག་ །ཅེས་འཕྲིན་ལས་བཅོལ། ཡིག་བརྒྱ་བརྗོད་ལ།  མ་རྙེད་ཡོངས་སུ་མ་ཤེས་དང། །གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱོད་
ཀྱིས་བཟོད་པར་མཛོད། །ཨོཾ་ཨཱ་བཛྲ་མུཿ་ཕྱོགས་སྐྱོང་འཁོར་བཅས་རང་གནས་སུ་གཤེགས་པར་གྱུར།  ཞེས་སྔོན་འགྲོའི་གཏོར་མ་བཏང། དེ་ནས་བདག་བསྐྱེད་ཀྱི་མཆོད་པ་བྱིན་རླབས་གོང་ལྟར་ལ།  ཤཔྟ་ཨཱ་ཧཱུཾ་ གི་མཇུག་ཏུ།  ཨོཾ་རཱུ་པ་ཨཱ་ཧཱུཾ། ཨོཾ་
ཤཔྟ་ཨཱ་ཧཱུཾ། ཨོཾ་གནྡྷེ་ཨཱ་ཧཱུཾ། ཨོཾ་རཱ་ས་ཨཿ་ཧཱུཾ། ཨོཾ་སྤརྣ་ཨཱ་ཧཱུཾ།  ཞེས་སྦྱར་རོ།  །དཀོན་མཆོག་གསུམ་ལ་སྐྱབས་སུ་འགྲོ། །སེམས་ཅན་ཐམས་ཅད་བདག་གིས་དགྲོལ། །བྱང་ཆུབ་གནས་ལ་དགོད་པར་བགྱི། །བྱང་

[004A]༄༅། །ཆུབ་སེམས་ནི་ཡང་དག་བསྐྱེད།  །ཅེས་ལན་གསུམ་གྱིས་སྐྱབས་འགྲོ་སེམས་བསྐྱེད་བྱས་ལ།  རང་གི་སྤྱི་བོར་བཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་ལས་རྡོ་རྗེ་དཀར་པོ་རྩེ་ལྔ་པ་ལྟེ་
བ་ལ་ཧཱུཾ་གིས་མཚན་པ། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་རྡོ་རྗེ་སེམས་དཔའ་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས། ཡུམ་རྡོ་རྗེ་སྙེམས་མ་དཀར་མོ་ཞལ་
གཅིག་ཕྱག་གཉིས་རྡོ་རྗེ་དང་དྲིལ་བུ་འཛིན་པ་ལ་འཁྱུད་པ། གཉིས་ཀའང་རིན་པོ་ཆེའི་རྒྱན་སྣ་ཚོགས་པས་བརྒྱན་པ། ཡབ་རྡོ་རྗེ་སྐྱིལ་ཀྲུང་གིས་བཞུགས་པའི་སྦྱི་བོར་ཨོཾ། མགྲིན་པར་ཨཱ་ཐུགས་ཁར་ཟླ་བའི་སྟེང་དུ་ཧཱུཾ་གིས་མཚན་
པར་གྱུར། ཐུགས་ཁའི་ཧཱུཾ་ལས་འོད་ཟེར་འཕྲོས། བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཁའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་
དྲངས༑ དེ་བཞིན་གཤེགས་པ་རྣམས་ཀྱིས་དབང་བསྐུར་ཏུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཨཱ་ཧཱུཾ། ཞེས་དབང་
བསྐུར་བས་སྐུ་གང། ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་མི་བསྐྱོད་པས་དབུ་བརྒྱན་པར་གྱུར། བཅོམ་ལྡན་འདས་བདག་གཞན་སེམས་ཅན་ཐམས་ཅད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་
ཅད་བྱང་ཞིང་དག་པར་མཛད་དུ་གསོལ། ཞེས་གསོལ་བ་བཏབ་པས། ཐུགས་ཀའི་ཧཱུཾ་གི་མཐར་ཡི་གེ་བརྒྱ་བའི་སྔགས་འཕྲེང་གིས་བསྐོར་བའི་ས་བོན་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱང། སངས་

[004B] དེ་རྣམས་ཀྱི་སྐུ་གསུང་ཐུགས་ཀྱི་ཡོན་ཏན་ཐམས་ཅད་འོད་ཟེར་གྱི་རྣམ་པར་བསྡུས་ནས་ཐུགས་ཀའི་ཧཱུཾ་ལ་ཐིམ་པས་གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར། ཨོཾ་བཛྲ་སཏ་
ས་མ་ཡ། མ་ནུ་པཱ་ལ་པ་ཡ། བཛྲ་སཏ་ཏྭེ་ནོ་པ་ཏིཥྛ་ཊྲི་བཧོ་མེ་བྷཱ་ཝ། སུ་ཏོ་ཥྱོ་མེ་བྷཱ་ཝ། སུ་བོ་ཥྱོ་མེ་བྷཱ་ཝ། ཨ་ནུ་རཀྟོ་མེ་བྷཱ་ཝ། སརྦ་སིདྡྷི་མམེ་པྲ་ཡ་ཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲི་ཡ་ཀུ་རུ་ཧཱུཾ། ཧ་ཧ་ཧ་ཧ་ཧོཿ་
བྷ་ག་ཝཱ་ན་སརྦ་ཏ་ཐཱ་ག་ཏ། བཛྲ་མ་མེ་མུཉྩ། བཛྲི་བྷཱ་ཝ། མཧཱ་ས་མ་ཡ་སཏ་ཨཱ་ཧཱུཾ་ཕཊ།  ཉེར་གཅིག་སོགས་བཟླ།  བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་
མཛོད་ཅིག་གཙོ་བོ་རྡོ་རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་ཅན། །འགྲོ་བའི་གཙོ་ལ་བདག་སྐྱབས་མཆི། །རྡོ་རྗེ་སེམས་དཔའི་ཞལ་ནས་རིགས་ཀྱི་བུ་ཁྱོད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་བྱང་
ཞིང་དག་གོ་ཞེས་གསུང་ནས་རང་ལ་ཐིམ་པས་རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་མི་ཕྱེད་པར་གྱུར།  ཞེས་རྡོར་སེམས་སྒོམ་བཟླས་བྱས་ཏེ་སྡིག་ལྟུང་སྦྱང། དེ་ནས་ཚོགས་ཞིང་མཆོད་པ་ནི།  རང་ཉིད་དུས་ཀྱི་འཁོར་
ལོར་གསལ་བའི་ཐུགས་ཀའི་ས་བོན་གྱི་འོད་ཟེར་གྱིས་རང་བཞིན་གྱི་གནས་ནས་བླ་མ་དང་གཉིས་སུ་མེད་པའི་བཅོམ་ལྡན་འདས་དཔལ་དུས་ཀྱི་འཁོར་ལོའི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་
མདུན་གྱིས་ནམ་མཁར་སྦྱན་དྲངས། འོད་ཟེར་རང་གི་སྙིང་ཀར་ཐིམ། གང་གི་དྲིན་གྱིས་བདེ་ཆེན་གནས། །སྐད་ཅིག་གིས་ནི་ཐོབ་འགྱུར་བ། །བླ་མ་རིན་ཆེན་ལྟ་བུ་ཡི། །རྡོ་རྗེ་ཅན་ཞབས་པད་ལ་འདུད། །སངས་རྒྱས་ཀུན་

[005A]༄༅། །གྱི་རང་བཞིན་སྐུ། །སློབ་དཔོན་ལ་ནི་བདག་སྐྱབས་མཆི། །དང་པོར་མེ་ཏོག་ཕོག་པ་ཡི། །དཀྱིལ་འཁོར་ལྷ་ཚོགས་རྣམས་ལ་འདུད།  །ཅེས་བླ་མ་དང་ལྷ་ལ་ཕྱག་བྱ།  ཨོཾ་སརྦ་ཏ་ཐཱ་ག་ཏ་ཨརྒྷཾ་
 ནས་ཤཔྟའི་བར་གྱིས་མཆོད།  བདག་དང་སེམས་ཅན་ཐམས་ཅད་ཀྱི། །སྡིག་པ་མི་དགེ་སོ་སོར་བཤགས། །འགྲོ་བའི་དགེ་ལ་རྗེས་ཡི་རངས། །ཆོས་ཀྱི་འཁོར་ལོ་བསྐོར་བ་དང། །མྱ་ངན་མི་འདའ་གསོལ་བ་འདེབས། །དགེ་བ་བྱང་
ཆུབ་ཆེན་བོར་བསྔོ།  །ཞེས་བདུན་རྣམ་དག་དང།  དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རངས། །སངས་རྒྱས་བྱང་ཆུབ་ཡིད་ཀྱིས་གཟུང། །སངས་རྒྱས་ཆོས་
དང་ཚོགས་མཆོག་ལ། །བྱང་ཆུབ་བར་དུ་བདག་སྐྱབས་མཆི། །རང་གཞན་དོན་ནི་རབ་སྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་
མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ །ཅེས་བྱང་སྡོམ་དང།  སངས་རྒྱས་བྱང་ཆུབ་སེམས་དཔའ་ཀུན། །བདག་ལ་དགོངས་པར་མཛད་དུ་གསོལ། །
བདག་མིང་འདི་ཞེས་བྱ་བ་ཡིས། །དུས་འདི་ནས་ནི་བཟུང་ནས་ནི། །བྱང་ཆུབ་སྙིང་པོར་མཆིས་ཀྱི་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་དག་
གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང། །དགེ་བའི་ཆོས་ནི་སྡུད་པ་དང། །སེམས་ཅན་དོན་བྱེད་ཚུལ་ཁྲིམས་གསུམ། །སོ་སོར་བརྟན་པར་བདག་གིས་གཟུང། །སངས་རྒྱས་ཆོས་དང་དགེ་འདུན་ཏེ། །བླ་

[005B] །སངས་རྒྱས་རྣལ་འབྱོར་ལས་སྐྱེས་པའི། །སྡོམ་པ་དེང་ནས་བདག་གིས་གཟུང། །རྡོ་རྗེའི་རིགས་མཆོག་ཆེན་པོ་ཡི། །རྡོ་རྗེ་དྲིལ་བུ་ཕྱག་རྒྱ་ཡང། །ཡང་དག་ཉིད་དུ་གཟུང་བར་བགྱི། །
སློབ་དཔོན་བདག་ཀྱང་གཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་ཚིག་ཡིད་དུ་འོང་བ་ལ། །ཉིན་རེ་བཞིན་ནི་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་བྱུང་བའི། །པདྨའི་རིགས་ཆེན་
དག་པ་ལ། །ཕྱི་དང་གསང་བ་ཐེག་པ་གསུམ། །དམ་ཆོས་སོ་སོར་གཟུང་བར་བགྱི། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་སོ་སོར་གཟུང། །མཆོད་པའི་ལས་ནི་ཅི་ནུས་
བགྱི༑ ༑བྱང་ཆུབ་སེམས་ནི་བླ་ན་མེད། །དམ་པ་དག་གིས་བསྐྱེད་པར་བགྱི། །སེམས་ཅན་ཀུན་གྱི་དོན་གྱི་ཕྱིར། །བདག་གིས་སྡོམ་པ་མ་ལུས་གཟུང། །མ་བསྒྲལ་བ་རྣམས་བདག་གིས་བསྒྲལ། །མ་གྲོལ་བ་རྣམས་
བདག་གིས་དགྲོལ། །དབུགས་མ་ཕྱིན་པ་དབུགས་དབྱུང་ཞིང། །སེམས་ཅན་མྱ་ངན་འདས་ལ་དགོད།  །ཅེས་སྔགས་སྡོམ་བཟུང་བ་བརྟན་པར་བྱ།  སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་
སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུད་དང་བྲལ་བར་གྱུར་ཅིག་སེམས་ཅན་ཐམས་ཅད་སྡུག་བསྔལ་མེད་པའི་བདེ་ཞེས་གསུངས་པ་ལྟར། རྣལ་འབྱོར་སྐད་ཅིག་གིས་རྫོགས་པའི་ལུགས་ཆགས་
སྡང་གཉིས་དང་བྲལ་བའི་བཏང་སྙོམས་ལ་གནས་པར་གྱུར་ཅིག་ །ཅེས་ཚེད་མེད་བཞི་བསྒོམ་པ་ནི་བསོད་ནམས་ཀྱི་ཚོགས་བསག་པ་སྟེ།  ཚོགས་ཞིང་རྣམས་རང་གནས་སུ་གཤེགས་པར་ བསམ། དེ་དག་ནི་སྔོན་ཏུ་བྱ་བའི་རིམ་པའོ། །།

[006A]༄༅། །དེ་ནས་དངོས་ གཞིའི་རིམ་པ་ནི། སྤྱིར་ལྷ་བསྐྱེད་ཚུལ་ལ། མངོན་བྱས་ལྔ་བསྐྱེད་དང། ཆོག་གསུམ་བསྐྱེད། སྐད་ཅིག་ཀྲོང་བསྐྱེད་སོགས་ཏུ་མ་ཡོད་པ་ལས། འདིར་ནི་སྒྱུ་འཕྲུལ་འདྲ་བའི་རྒྱུད་ལས། སྤྲོ་དང་བསྡུ་བའི་
བྱེད་པ་པོ། །རྣམ་པ་ཀུན་གྱི་མཆོག་ལྡན་པའི། །ཡེ་ཤེས་སྐད་ཅིག་གིས་རྫོགས་པ། །རྫོགས་པའི་རྣལ་འབྱོར་ཞེས་བརྗོད་དོ། །ཞེས་གསུངས་པ་ལྟར། རྣལ་འབྱོར་སྐད་ཅིག་གིས་རྫོགས་པའི་ལུགས་ཡིན་པས། བསྲུང་འཁོར་དང་སྐུ་གསུང་ཐུགས་ཀྱི་རྟེན་དང་བརྟེན་པའི་
དཀྱིལ་འཁོར་དུར་ཁྲོད་དང་བཅས་པ་སྐད་ཅིག་གིས་རྫོགས་པར་བསྐྱེད་ནས། རིམ་པ་བཞིན་གསལ་གདབ་བྱ་བ་ནི།  ཨོཾ་ཤཱུ་ནྱ་ཏ་ སོགས་ཀྱིས་ཕྱི་ནང་གི་ཆོས་ཐམས་ཅད་སྟོང་པ་ཉིད་དུ་སྐྱང་ཞིང་ཡེ་ཤེས་ཀྱི་ཚོགས་བསག་ལ།  སྟོང་པའི་ངང་ལས་སྐད་ཅིག་གིས་
དཔལ་དུས་ཀྱི་འཁོར་ལོའི་སྐུ་གསུང་ཐུགས་ཀྱི་རྟེན་དང་བརྟེན་པའི་དཀྱིལ་འཁོར་ཐམས་ཅད་ཡོངས་སུ་རྫོགས་པར་གྱུར་པ་ནི། འོག་ཏུ་རྡོ་རྗེའི་ས་གཞི། ལོགས་སུ་རྡོ་རྗེའི་ར་བ། སྟེང་དུ་རྡོ་རྗེའི་གུར་དང་བླ་རེ་རྣམས་བར་
འཚམས་མེད་པ་ཏུམ་བུ་གཅིག་ཏུ་གྱུར་བའི་ཕྱི་རོལ་ཏུ་བསྐལ་པ་འཇིག་པའི་དུས་ཀྱི་མེ་ལྟ་བུའི་འོད་ཟེར་ཁ་དོག་སྣ་ལྔ་པས་བསྐོར་བར་གྱུར།  ཅེས་ཐུན་མོང་བའི་བསྲུང་འཁོར་གསལ་གདབ།  རྭ་བའི་དབུས་སུ་སྣ་ཚོགས་པདྨ་དང་
ཉི་མ་ལ་གནས་པའི་འཁོར་ལོ་སེར་པོ་རྩིབས་བཅུ་པ། གཡས་སྐོར་ཏུ་འགྲོ་བ་མི་མངོན་པར་མགྱོགས་པར་འཁོར་བ། དེའི་རྩིབས་བཅུ་ལ་ཤར་ཏུ་བགེགས་མཐར་བྱེད་ནག་པོ། ནག་དམར་དཀར་པའི་ཞལ་གསུམ། ཕྱག་དྲུག་
གི་གཡས་རལ་གྲི། གྲི་གུག། རྩེ་གསུམ། གཡོན་ཕུབ། ཐོད་པ། ཁ་ཊཱཾ་ཀ་འཛིན་པ། ལྷོར་ཤེས་རབ་མཐར་བྱེད་དམར་པོ། དམར་དཀར་ནག་པའི་ཞལ་གསུམ། ཕྱག་དྲུག་གི་གཡས་མེའི་མདའ། རྡོ་རྗེའི་ལྕགས་

[006B] སྒྲ་དང་བཅས་པའི་ཅང་ཏེའུ། གཡོན་གཞུ། རྡོ་རྗེའི་ཞགས་པ། རིན་པོ་ཆེ་ཆ་དགུ་པ་འཛིན་པ། བྱང་དུ་པདྨ་མཐར་བྱེད་དཀར་པོ། དཀར་ནག་དམར་བའི་ཞལ་གསུམ། ཕྱག་དྲུག་གི་གཡས་ཐོ་བ། མདུང། རྩེ་
གསུམ༑ གཡོན་པད་དཀར་འདབ་བརྒྱ་པ། མེ་ལོང། བགྲང་འཕྲེང་འཛིན་པ། ནུབ་ཏུ་གཤིན་རྗེ་མཐར་བྱེད་སེར་པོ། སེར་དཀར་ནག་པའི་ཞལ་གསུམ། ཕྱག་དྲུག་གི་གཡས་འཁོར་ལོ། དབྱུག་པ། མི་འཇིགས་
པའི་ཕྱག་རྒྱས་རྡོ་རྗེ། གཡོན་ཏུང། རྡོ་རྗེ་ལྕགས་སྒྲོག། དྲིལ་བུ་འཛིན་པ། ཤར་ལྷོར་དབྱུག་སྔོན་ཅན་ནག་པོ། ནག་དམར་དཀར་བའི་ཞལ་གསུམ། ཕྱག་དྲུག་གི་གཡས་རལ་གྲི། གྲི་གུག། རྩེ་གསུམ། གཡོན་
ཕུབ༑ ཐོད་པ། ཁ་ཊཱཾ་ཀ་འཛིན་པ། ལྷོ་ནུབ་ཏུ་འདོད་རྒྱལ་དམར་པོ། དམར་དཀར་ནག་པའི་ཞལ་གསུམ། ཕྱག་དྲུག་གི་གཡས་མི་མདའ། ལྕགས་ཀྱུ། ཊ་མ་རུ། གཡོན་གཞུ། ཞགས་པ། རིན་པོ་ཆེ་ཆ་
དགུ་པ་འཛིན་པ། བྱང་ཤར་དུ་མི་གཡོ་བ་དཀར་པོ། དཀར་ནག་དམར་པའི་ཞལ་གསུམ། ཕྱག་དྲུག་གི་གཡས་ཐོ་བ། མདུང། རྩེ་གསུམ། གཡོན་པད་དཀར། མེ་ལོང། བགྲང་འཕྲེང་འཛིན་པ། ནུབ་བྱང་དུ་སྟོབས་
པོ་ཆེ་སེར་པོ། སེར་དཀར་ནག་པའི་ཞལ་གསུམ། ཕྱག་དྲུག་གི་གཡས་འཁོར་ལོ། དབྱུག་པ། མི་འཇིགས་པའི་ཕྱག་རྒྱས་རྡོ་རྗེ། གཡོན་དུང་དང། ལྕགས་སྒྲོག། དྲིལ་བུ་འཛིན་པ། སྟེང་དུ་གཙུག་ཏོར་འཁོར་
ལོས་བསྒྱུར་བ་ལྗང་ཁུ། ལྗང་དམར་དཀར་བའི་ཞལ་གསུམ། ཕྱག་དྲུག་གི་གཡས་རྡོ་རྗེ། གྲི་གུག། དགྲ་སྟ། གཡོན་དྲིལ་བུ། ཐོད་པ། ཚངས་མགོ་འཛིན་པ། འོག་གི་རྩིབས་ལ་གནོད་མཛེས་སྔོན་པོ། སྔོ་དམར་
[007A]༄༅། །དཀར་བའི་ཞལ་གསུམ། ཕྱག་དྲུག་གི་གཡས་རྡོ་རྗེ། གྲི་གུག། དགྲ་སྟ། གཡོན་དྲིལ་བུ། ཐོད་པ། ཚངས་མགོ་འཛིན་པ། ཁྲོ་བོ་བཅུ་པོ་ཐམས་ཅད་ཀྱང་དབུ་སྐྲ་དམར་སེར་
གྱེན་དུ་བརྫེས་པ། སྦྲུལ་རྒྱན་དང་ཕྱག་རྒྱ་དྲུག་གིས་བརྒྱན་པ། ཞལ་རེ་རེ་ལ་དམར་ལ་ཟླུམ་པའི་སྦྱན་གསུམ་གསུམ་དང་ལྡན་པ། གཡས་བརྐྱང་གི་སྟབས་ཀྱིས་ཡེ་ཤེས་ཀྱི་མེ་རབ་ཏུ་འབར་བའི་དབུས་ན་བཞུགས་པ། འཁོར་
ལོ་ཡང་རྒྱུན་མི་འཆད་པར་དྲག་ཏུ་འཁོར་བས་བརྟན་པར་གནས་པ་ལྟ་བུ། འབར་བའི་ཚོགས་དཔག་ཏུ་མེད་པ་འཕྲོ་བའོ།  །ཞེས་ཐུན་མོང་མ་ཡིན་པའི་བསྲུང་འཁོར་གསལ་གདབ་ལ།  དེ་ལྟ་བུའི་བསྲུང་བའི་འཁོར་ལོ་ཡངས་ཤིང་རྒྱ་ཆེ་
བའི་ནང་དུ། ནམ་མཁའ་མཐའ་ཡས་པའི་རང་བཞིན་གྱི་ཆོས་བྱུང་གི་ནང་དུ། རླུང་གི་དཀྱིལ་འཁོར་ནག་པོ། དབུས་སུ་གཞུའི་རྣམ་པ་ཐད་ཀར་དཔག་ཚད་འབུམ་ཕྲག་བཞི། སྟེང་འོག་ཏུ་སྣ་ཚོགས་རྡོ་རྗེ་གཉིས་དང་བཅས་པ་
རྒྱལ་མཚན་གྱིས་མཚན་པ། དེའི་སྟེང་དུ་མེའི་དཀྱིལ་འཁོར་དམར་པོ་གྲུ་གསུམ་པ་རྒྱར་དཔག་ཚད་འབུམ་ཕྲག་གསུམ། སྟེང་འོག་ཏུ་སྣ་ཚོགས་རྡོ་རྗེ་གཉིས་དང་བཅས་པ་བཀྲ་ཤིས་ཀྱིས་མཚན་པ། དེའི་སྟེང་དུ་ཆུའི་དཀྱིལ་
འཁོར་དཀར་པོ་ཟླུམ་པོ་རྒྱར་དཔག་ཚད་འབུམ་ཕྲག་གཉིས། སྟེང་འོག་ཏུ་སྣ་ཚོགས་རྡོ་རྗེ་གཉིས་དང་བཅས་པ་པདྨས་མཚན་པ། དེའི་སྟེང་དུ་སའི་དཀྱིལ་འཁོར་སེར་པོ་གྲུ་བཞི་རྒྱར་དཔག་ཚད་འབུམ་ཕྲག་གཅིག། སྟེང་འོག་
ཏུ་སྣ་ཚོགས་རྡོ་རྗེ་གཉིས་དང་བཅས་པ་རྡོ་རྗེས་མཚན་པ། དེའི་སྟེང་དུ་ལྷུན་པོ་ཆེན་པོ། རྡོ་རྗེའི་རང་བཞིན་འོག་གི་རྒྱར་དཔག་ཚད་སྟོང་ཕྲག་བཅུ་དྲུག་དང། སྟེང་ལ་སྟོང་ཕྲག་ལྔ་བཅུ། དེའི་དབུས་སུ་སྣ་ཚོགས་པདྨ་

[007B] དེའི་སྟེང་དུ་ཉི་མའི་དཀྱིལ་འཁོར་ཟླ་བ་དང་མཉམ་པ། དེའི་སྟེང་དུ་སྒྲ་གཅན་དང་དུས་མེའི་དཀྱིལ་འཁོར་ཁ་དོག་
སྔོན་པོ་ཉི་མ་དང་མཉམ་པ། དེ་རྣམས་རོ་གཅིག་ཏུ་འདྲེས་པ་ལས་སླར་གྲུབ་པའི་འཇིག་རྟེན་གྱི་ཁམས་ནམ་མཁའ་རླུང་མེ་ཆུ་ས་རི་རབ་པདྨ་ཟླ་ཉི་སྒྲ་གཅན་དུས་མེའི་གདན་དང་བཅས་པ་ཡོངས་སུ་རྫོགས་པའི་སྟེང་དུ་རྡོ་རྗེའི་གུར་
གྱི་ནང་དུ་རྡོ་རྗེ་ས་གཞི་ལ། སྐུ་གསུང་ཐུགས་ཡོངས་སུ་རྫོགས་པའི་དཀྱིལ་འཁོར་ནོར་བུའི་འོད་ཟེར་འཕྲོ་བ་ཅན་ཏེ་སྐུ་དང་གསུང་གི་དཀྱིལ་འཁོར་གྱི་ཕྱི་ནས་རིམ་པ་བཞིན། སེར་དཀར་དམར་ནག་ལྗང་བའི་རྩིག་པ་ལྔ་དང་ལྡན་པ་
ཐུགས་ཀྱི་དཀྱིལ་འཁོར་གྱི་ཕྱི་ནས་ནག་དམར་དཀར་བའི་རྩིག་པ་རིམ་པ་གསུམ་དང་ལྡན་པ། གསུམ་ཀའང་གྲུ་བཞི་པ། སྒོ་བཞི་པ། ནོར་བུ་གསེར་གྱི་རང་བཞིན་གྱི་རྟ་བབས་བཞི་བཞིས་བརྒྱན་པ། རྟ་བབས་སོ་སོ་ལ་ཀ་བ་
བཞིའི་བར་དུ་ལྷ་མོའི་གནས་གསུམ་དང་ལྡན་པའི་བརྩེགས་མ་གསུམ་པ། བརྩེགས་འོག་མ་ལ་གླང་པོ་ཆེའི་མགོ་བོར་སེང་གེས་མནན་པ། བར་མ་དང་སྟེང་མ་ཤཱ་ལ་བྷིཉྩ་ཤས་སྣམ་བུ་བཏེག་པ། སྣམ་བུ་སོ་སོའི་རྩེ་མོར་རྒྱལ་
མཚན་བསྒྲེང་བ། རྔ་ཡབ་དང། མེ་ལོང་དང། དྲིལ་བུ་དང། བ་དན་དཀར་པོ་རྣམས་འཕྱང་བ། སྟེང་དུ་ཧར་མི། དེའི་སྟེང་དུ་དབུས་སུ་བུམ་པ་དང། གཡས་གཡོན་དུ་རྒྱལ་མཚན། ཀ་བའི་བཤམ་ནས་མྱོས་པ་བསྲུང་
བའི་སྣམ་བུ་དམར་པོས་བསྐོར་བའོ། །སྐུའི་རྟ་བབས་ཀྱི་བརྩེགས་འོག་མའི་དབུས་སུ། ཤར་དུ་ཆོས་འཁོར་ནག་པོ། གཡས་གཡོན་དུ་རི་དྭགས་ཕོ་མོ། ལྷོར་བུམ་པ་བཟང་པོ་དམར་པོ། གཡས་གཡོན་དུ་དུང་དང་

[008A]༄༅། །པདྨ། བྱང་དུ་རྔ་བོ་ཆེ་དཀར་པོ། གཡས་གཡོན་དུ་དབྱུག་པ་དང་ཐོ་བ། ནུབ་ཏུ་བྱང་ཆུབ་ཀྱི་ཤིང་སེར་པོ། གཡས་གཡོན་དུ་མིའམ་ཅི་ཕོ་མོ། རྩིག་པ་སོ་སོའི་སྟེང་དུ་རིན་པོ་ཆེའི་སྣམ་
བུ་དམར་པོ། རིན་པོ་ཆེ་སྣ་ཚོགས་པ་རྣམ་པར་བཀྲ་བ་དེའི་སྟེང་དུ་དོ་ཤལ་དང་དོ་ཤལ་ཕྱེད་པ་དང། མེ་ལོང་དང། རྔ་ཡབ་དང། དྲིལ་བུ་དང། ཟླ་བ་ཕྱེད་པ་དང། མེ་ཏོག་གི་ཕྲེང་བ་ལ་སོགས་པས་བརྒྱན་པ། བྱ་འདབ་
ལས་འཕྱང་བའི་བ་ཀུ་ལི་དཀར་པོ་དང། དེའི་སྟེང་དུ་ཀྲ་མ་ཤཱི་རྵ་པདྨའི་འདབ་མ་ཕྱེད་པའི་དབྱིབས་ཅན་གྱིས་བསྐོར་བའི་བར་བར་དུ་རྒྱལ་མཚན་དང་བ་དན་ལ་སོགས་པས་མཛེས་པར་བྱས་པ། འདོད་ཡོན་གྱི་སྣམ་བུ་དཀར་པོས་
འགྲམ་སྟེགས་ཀྱི་རྣམ་པར་བསྐོར་ཞིང། སྒོ་ཁྱུད་དང་ཀ་བའི་མཚམས་སུ་རིན་པོ་ཆེས་སྤྲས་པ། ཟུར་བཞིར་སྣ་ཚོགས་རྡོ་རྗེས་བརྒྱན་པ། རྩིག་པའི་ནང་དུ་རྩིག་པ་ལ་མ་རེག་པའི་སྣམ་བུ་དཀར་པོ་ཐོག་དང་བཅས་པ། ཐུགས་
ཀྱི་དཀྱིལ་འཁོར་གྱི་ཕྱེད་ཀྱི་ཚད་ཀྱི་ཡེ་ཤེས་ཀྱི་འཁོར་ལོ་གྲུ་བཞི་པ། རྡོ་རྗེའི་ཕྲེང་བ་ལྗང་ཁུས་བསྐོར་ཞིང། ཤར་དུ་རལ་གྲི་ནག་པོ། ལྷོར་རིན་པོ་ཆེ་དམར་པོ། བྱང་དུ་པདྨ་དཀར་པོ། ནུབ་ཏུ་འཁོར་ལོ་སེར་པོས་སྤྲས་པའི་
ཀ་བ་ནག་པོ་བཅུ་དྲུག་དང་ལྡན་པ། དེའི་ནང་དུ་དེའི་ཕྱེད་ཀྱི་ཚད་ཀྱི་གྲུ་བཞི་པ། རྡོ་རྗེའི་ཕྲེང་བ་ནག་པོས་བསྐོར་བའི་ནང་དུ་གཙོ་བོའི་པདྨ་ལྗང་ཁུའི་ལྟེ་བར་ཟླ་བ་དང་ཉི་མ་དང་སྒྲ་གཅན་དང་དུས་མེའི་གདན། ལྷ་གཞན་ཕོ་རྣམས་ལ་
པདྨ་དཀར་པོ་དང་ཉི་མའི་གདན། ལྷ་མོ་རྣམས་ལ་པདྨ་དམར་པོ་དང་ཟླ་བའི་གདན། གསུང་དང་སྐུའི་པདྨ་རྣམས་ལ། སྲོག་ཆགས་དང། ཤིང་རྟ་དང། འཁོར་ལོ། ཕྱི་རོལ་ན་མཆོད་པའི་ས་ལ་པདྨ་དང་བུམ་པ་སོགས་མཆོད་

[008B] གཞལ་ཡས་ཁང་གི་ས་གཞི་དང་སྟེང་འོག་ཐམས་ཅད་ཀྱི་དབུས་སྔོ། ཤར་ནག། ལྷོ་དམར། བྱང་དཀར། ནུབ་སེར་བ། ཕྱི་ནས་ས་ཆུ་མེ་རླུང་གི་ཁོར་ཡུག་བཞིས་བསྐོར་བའི་སའི་དཀྱིལ་འཁོར་གྱི་
དབང་ལྡན་གྱི་མཚམས་སུ་ཟླ་བའི་དཀྱིལ་འཁོར་འཆར་བཞིན་པ་དང། བདེན་བྲལ་གྱི་མཚམས་སུ་ཉི་མའི་དཀྱིལ་འཁོར་ནུབ་བཞིན་པ། མེ་དང་རླུང་གི་མཚམས་སུ་དུར་ཁྲོད་ཆེན་པོ་བརྒྱད་ཀྱིས་བསྐོར་བ། ནམ་མཁའི་ཁོར་ཡུག་ལ་
རྡོ་རྗེའི་ར་བ། དེའི་ཕྱི་རོལ་ཏུ་འོད་ཟེར་འབར་བས་བསྐོར་བའོ།  །ཞེས་སྐུ་གསུང་ཐུགས་ཀྱི་རྟེན་གཞལ་ཡས་ཁང་གསལ་གདབ།  དེའི་དབུས་སུ་ཟླ་ཉི་སྒྲ་གཅན་དུས་མེའི་སྟེང་དུ། བདག་ཉིད་བཅོམ་ལྡན་འདས་དུས་ཀྱི་འཁོར་ལོ་དྲི་མ་མེད་པའི་འོད་
ཟེར་ལྔ་འཕྲོ་བ། སྐུ་མདོག་ནག་པོ་དབུས་སྔོ། གཡས་དམར། གཡོན་དཀར་བའི་མགྲིན་པ་གསུམ་དང་ལྡན་པ། རྩ་ཞལ་ནག་པོ་དྲག་ཅིང་མཆེ་བ་གཙིགས་པ། གཡས་ཞལ་དམར་པོ་ཆགས་པ་དང་བཅས་པ། རྒྱབ་ཞལ་
སེར་པོ་ཏིང་ངེ་འཛིན་ལ་གནས་པ། གཡོན་ཞལ་དཀར་པོ་རབ་ཏུ་ཞི་བ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། རལ་བའི་ཐོར་ཅོག་ལ་སྣ་ཚོགས་རྡོ་རྗེ་དང། ཟླ་བ་ཕྱེད་པ་དང་ནོར་བུས་བརྒྱན་པ། རྡོ་རྗེ་ནོར་བུ་དང། རྡོ་རྗེའི་
རྣ་རྒྱན་དང། རྡོ་རྗེའི་མགུལ་རྒྱན་དང། རྡོ་རྗེའི་ལག་གཏུབ་དང། རྡོ་རྗེའི་སྐེ་རགས་དང། རྡོ་རྗེའི་རྐང་གདུབ་དང། རྡོ་རྗེའི་དར་དཔྱང་དང། རྡོ་རྗེའི་ཕྲེང་བས་བརྒྱན་པ། སྟག་གི་པགས་པའི་ཤམ་ཐབས་གྲོལ་བ། གཡས་གཡོན་གྱི་
ཕྲག་པ་དྲུག་གི་དང་པོ་སྔོན་པོ། གཉིས་པ་དམར་པོ། གསུམ་པ་དཀར་པོ། དཔུང་པ་བཅུ་གཉིས་ཀྱི་དང་པོ་གཉིས་གཉིས་སྔོན་པོ། གཉིས་པ་གཉིས་གཉིས་དམར་པོ། གསུམ་པ་གཉིས་གཉིས་དཀར་པོ། ཕྱག་ཉི་ཤུ་རྩ་བཞིའི་

[009A]༄༅། །དང་པོ་བཞི་བཞི་ནག་པོ། གཉིས་པ་བཞི་བཞི་དམར་པོ། གསུམ་པ་བཞི་བཞི་དཀར་པོ། ཕྱག་ཐམས་ཅད་ཀྱི་མཐེ་བོང་སེར་པོ། མཛུབ་མོ་དཀར་པོ། གུང་མོ་དམར་པོ། མིང་མེད་ནག་པོ་མཐེའུ་ཆུང་ལྗང་ཁུ། སོར་མོ་རྣམས་ཀྱི་ཚིགས་ཀྱི་ཕྲེང་བ་དང་པོ་ནག་པོ། གཉིས་པ་དམར་པོ། གསུམ་པ་དཀར་པོ་སྟེ། སོར་གདུབ་རྣམས་ཀྱིས་མཛེས་ཤིང་འོད་འཕྲོ་བ། གཡས་ཀྱི་ཕྱག་ནག་པོ་བཞིའི་དང་པོར་རྡོ་རྗེ། གཉིས་
པར་རལ་གྲི། གསུམ་པར་རྩེ་གསུམ། བཞི་པར་གྲི་གུག། དམར་པོ་བཞིའི་དང་པོར་མེའི་མདའ། གཉིས་པར་རྡོ་རྗེ་ལྕགས་ཀྱུ། གསུམ་པར་ཊ་མ་རུ། བཞི་པར་ཐོ་བ། དཀར་པོ་བཞིའི་དང་པོར་འཁོར་ལོ། གཉིས་པར་
མདུང༑ གསུམ་པར་དབྱུག་པ། བཞི་པར་དགྲ་སྟ། གཡོན་གྱི་ནག་པོ་བཞིའི་དང་པོར་དྲིལ་བུ། གཉིས་པར་ཕུབ། གསུམ་པར་ཁ་ཊཱཾ་ཀ་རྣམ་པར་རྒྱས་པ། བཞི་པར་ཁྲག་གིས་གང་བའི་ཐོད་པ། དམར་པོ་བཞིའི་དང་
པོར་གཞུ། གཉིས་པར་ཞགས་པ། གསུམ་པར་ནོར་བུ་རིན་པོ་ཆེ། བཞི་པར་པདྨ་དཀར་པོ། དཀར་པོ་བཞིའི་དང་པོར་དུང། གཉིས་པར་མེ་ལོང། གསུམ་པར་རྡོ་རྗེ་ལྕགས་ཀྱུ། བཞི་པར་ཚངས་མགོ་གདོང་བཞི་པ་པདྨས་སྤྲས་
པ་འཛིན་པ། ཤིན་ཏུ་རོལ་བའི་གཡས་བརྐྱང་གི་སྟབས་ཀྱིས་བཞུགས་པའི་ཞབས་གཡས་པ་དམར་པོས་འདོད་ལྷ་དམར་པོ་གདོང་གཅིག་པ། ལག་པ་བཞི་པ། ལག་ན་མེ་ཏོག་གི་མདའ་ལྔ། གཞུ་ཞགས་པ། ལྕགས་ཀྱུ་འཛིན་
པ་དང། གཡོན་པ་དཀར་པོས་དྲག་པོ་དཀར་པོ་གདོང་གཅིག་པ། མིག་གསུམ་པ། ལག་པ་བཞི་པ། ལག་ན་རྩེ་གསུམ། ཊ་མ་རུ། ཐོད་པ། ཁ་ཊཱཾ་ག་འཛིན་པའི་སྙིང་ཁ་མནན་པ། བདུད་དང་དྲག་པོའི་ལྷ་མོ་དགའ་མ་དང་

[009B] དམན་པའི་བཞིན་ཅན། ཕྱག་དང་པོ་གཉིས་ཀྱིས་ཡུམ་ལ་འཁྱུད་པའི་སྣ་ཚོགས་ཡུམ་གསེར་མདོག་ཅན། གཡས་སྐོར་གྱི་སེར་དཀར་སྔོ་དམར་བའི་ཞལ་རེ་རེ་ལ་སྤྱན་གསུམ་གསུམ་དང་ལྡན་
པ༑ ཕྱག་བརྒྱད་ཀྱི་གཡས་པ་རྣམས་ན་གྲི་གུག། ལྕགས་ཀྱུ། ཊ་མ་རུ། བགྲང་ཕྲེང། གཡོན་པ་རྣམས་ན་ཤཀྟི། ཞགས་པ། པད་དཀར། རིན་པོ་ཆེ་རྣམས་བསྣམས་པ། རྡོ་རྗེ་སེམས་དཔའི་ཅོད་པན་ཅན། ཕྱག་
རྒྱ་ལྔས་བརྒྱན་པ། གཡོན་བརྐྱངས་ཀྱི་སྟབས་ཀྱིས་བཅོམ་ལྡན་འདས་དང་སྙོམས་པར་འཇུག་པས་གནས་པའོ། །ཤར་གྱི་པད་འདབ་ལ་ལ་ནག་མོ་འབར་མ་ནག་མོ། ནག་དམར་སེར་དཀར་བའི་ཞལ་བཞི། ཕྱག་བརྒྱད་ཀྱི་གཡས་
སྤོས༑ ཙནྡན། གུར་གུམ། ག་བུར་དང་གླ་རྩི་སྦྱར་བ་རྣམས་ཀྱི་སྣོད། གཡོན་དྲིལ་བུ་པདྨ། ལྷའི་ལྗོན་ཤིང་གི་མེ་ཏོག། མེ་ཏོག་སྣ་ཚོགས་པའི་འཕྲེང་བ་འཛིན་པ། ལྷོར་དམར་མོ་འབར་མ་དམར་མོ། དམར་
སེར་དཀར་སྔོ་བའི་ཞལ་བཞི། ཕྱག་བརྒྱད་ཀྱི་གཡས་མར་མེ། དོ་ཤལ། ཅོད་པན། ལག་གདུབ། གཡོན་གོས། སྐེ་རགས། རྣ་རྒྱན། རྒྱན་རྐང་གདུབ་འཛིན་པ། ནུབ་ཏུ་སེར་མོ་འབར་མ་སེར་མོ། སེར་
དཀར་སྔོ་དམར་བའི་ཞལ་བཞི། ཕྱག་བརྒྱད་ཀྱི་གཡས་དུང། གླིང་བུ། ནོར་བུ། ཊ་མ་རུ། གཡོན་པི་ལྭཾ། རྔ་ཟླུམ། མཁར་རྔ། ཟངས་དུང་འཛིན་པ། བྱང་དུ་དཀར་མོ་འབར་མ་དཀར་མོ། དཀར་
ནག་དམར་སེར་བའི་ཞལ་བཞི། ཕྱག་བརྒྱད་ཀྱི་གཡས་འོ་མ། ཆུ། ལྷའི་སྨན། ཆང་རྣམས་ཀྱི་སྣོད། གཡོན་བདུད་རྩི། བཅུད་ལེན་གྲུབ་པའི་རོ། བདུད་རྩིའི་ཤིང་ཐོག་བཟའ་བ་རྣམས་ཀྱི་སྣོད་འཛིན་པ། མེར་ཏུ་བ་

[010A]༄༅། །མ༑ ནག་མོ་འབར་མ་ལྟ་བུ། ཕྱག་ན་རྔ་ཡབ་ནག་པོ་བརྒྱད་འཛིན་པ། བདེན་བྲལ་ཏུ་སྨིག་སྒྱུ་མ། དམར་མོ་འབར་མ་ལྟ་བུ། རྔ་ཡབ་དམར་པོ་བརྒྱད་འཛིན་པ། རླུང་ཏུ་མར་མེ་མ། སེར་མོ་འབར་
མ་ལྟ་བུ། རྔ་ཡབ་སེར་པོ་བརྒྱད་འཛིན་པ། དབང་ལྡན་དུ་མཁའ་སྣང་མ། དཀར་མོ་འབར་མ་ལྟ་བུ། རྔ་ཡབ་དཀར་པོ་བརྒྱད་འཛིན་པ། ཐམས་ཅད་ཀྱང་ཞལ་རེ་རེ་ལ་སྤྱན་གསུམ་གསུམ་པ། ཕྱག་རྒྱ་ལྔས་བརྒྱན་པ། རྡོ་རྗེ་སེམས་
དཔའི་ཅོད་པན་ཅན། མཉམ་པའི་སྟབས་ཀྱིས་བཞུགས་པའོ། །དེ་དག་གི་ཕྱི་རོལ་གྱི་ཟུར་བཞིའི། མེར་ཡིད་བཞིན་གྱི་ནོར་བུ་ནག་པོ། བདེན་བྲལ་དུ་ཆོས་ཀྱི་གཎྜི་དམར་པོ། རླུང་དུ་དཔག་བསམ་གྱི་ཤིང་སེར་པོ། དབང་ལྡན་
ཏུ་ཆོས་ཀྱི་དུང་དཀར་པོ། བདེ་གཤེགས་འཕར་མའི་ཤར་དུ་དོན་ཡོད་གྲུབ་པ་ནག་པོ། ནག་དམར་དཀར་བའི་ཞལ་གསུམ། ཕྱག་དྲུག་གི་གཡས་རལ་གྲི། གྲི་གུག། རྩེ་གསུམ། གཡོན་ཕུབ། ཐོད་པ། ཁ་ཊཱཾ་ག་འཛིན་པ་སྦྱན་
མས་འཁྱུད་པ། ལྷོར་རིན་འབྱུང་དམར་པོ། དམར་དཀར་ནག་པའི་ཞལ་གསུམ། ཕྱག་དྲུག་གི་གཡས་མེའི་མདའ། རྡོ་རྗེ་ལྕགས་ཀྱུ། ཅང་ཏེའུ། གཡོན་གཞུ། རྡོ་རྗེ་ཞགས་པ། རིན་པོ་ཆེ་ཆ་དགུ་པ་འཛིན་པ་མཱ་མ་ཀིས་འཁྱུད་
པ༑ ནུབ་ཏུ་རྣམ་སྣང་སེར་པོ། སེར་དཀར་ནག་པའི་ཞལ་གསུམ། ཕྱག་དྲུག་གི་གཡས་འཁོར་ལོ། དབྱུག་པ། མི་འཇིགས་པའི་ཕྱག་རྒྱས་རྡོ་རྗེ། གཡོན་དུང། རྡོ་རྗེ་ལྕགས་སྒྲོག། རྡོ་རྗེ་དྲིལ་བུ་འཛིན་པ། སྒྲོལ་མས་
འཁྱུད་པ། བྱང་དུ་འོད་དཔག་མེད་དཀར་པོ། དཀར་ནག་དམར་པའི་ཞལ་གསུམ། ཕྱག་དྲུག་གི་གཡས་ཐོ་བ། མདུང། རྩེ་གསུམ་འཛིན་པ། གཡོན་པད་དཀར། མེ་ལོང། བགྲང་ཕྲེང་འཛིན་པ་གོས་དཀར་མོས་འཁྱུད་པ་

[010B] པདྨ་དཀར་པོ་དང་ཉི་མའི་སྟེང་དུ་རྡོ་རྗེའི་སྐྱིལ་དཀྲུང་གིས་བཞུགས་པ་ལ། ཡུམ་རྣམས་པདྨའི་གདན་གྱིས་འཁྱུད་པ། རལ་བའི་ཐོར་ཚུགས་ཅན། ཤར་ལྷོར་སྒྲོལ་མ་
དོན་གྲུབ་ལྟ་བུ་ལ་རྣམ་སྣང་གིས་འཁྱུད་པ། ལྷོ་ནུབ་ཏུ་གོས་དཀར་མོ་རིན་འབྱུང་ལྟ་བུ་ལ་འོད་དཔག་མེད་ཀྱིས་འཁྱུད་པ། ནུབ་བྱང་དུ་སྤྱན་མ་རྣམ་སྣང་ལྟ་བུ་ལ་དོན་གྲུབ་ཀྱིས་འཁྱུད་པ། བྱང་ཤར་ཏུ་མཱ་མ་ཀི་འོད་དཔག་མེད་ལྟ་
བུ་ལ་རིན་འབྱུང་གིས་འཁྱུད་པ། ཐམས་ཅད་ཀྱང་པདྨ་དམར་པོ་དང་ཟླ་བའི་གདན་གྱི་སྟེང་དུ་པདྨའི་གདན་གྱིས་བཞུགས་པ། ཡབ་རྣམས་རྡོ་རྗེའི་གདན་གྱིས་འཁྱུད་པ། བདེ་གཤེགས་བཞིའི་གཡོན་གཡས་ཀྱི་ལེའུ་ཚེ་ལ་
ཤར་དུ་རྐང་དག་པའི་བུམ་པ་གཉིས། ལྷོར་ཁྲག་དག་པའི་བུམ་པ་གཉིས། ནུབ་ཏུ་དྲི་ཆེན་དག་པའི་བུམ་པ་གཉིས། བྱང་དུ་དྲི་ཆུ་དག་པའི་བུམ་པ་གཉིས། སྟེང་དང་འོག་ཏུ་ཁུ་རྡུལ་དག་པའི་བུམ་པ་གཉིས། ཐམས་ཅད་
པདྨའི་གདན་ལ་གནས་ཤིང། ཁ་པདྨ་ས་བརྒྱན་པའོ། །རིམ་པ་གསུམ་པའི་ལྷ་སྣམ་ལ་ཤར་སྒོའི་གཡོན་དུ་ཀུན་ཏུ་བཟང་པོ་སྔོན་པོ་སྔོ་དམར་དཀར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་གྲི་གུག་དགྲ་སྟ། གཡོན་
དྲིལ་བུ་ཐོད་པ་ཚངས་མགོ་འཛིན་པ་ལ་ཆོས་དབྱིངས་རྡོ་རྗེ་མས་འཁྱུད་པ། ཤར་སྒོའི་གཡས་སུ་ནམ་མཁའི་སྙིང་པོ་དོན་གྲུབ་ལྟ་བུ་ལ་དྲི་རྡོ་རྗེ་མས་འཁྱུད་པ། ལྷོ་སྒོའི་གཡོན་དུ་ཕྱག་ན་རྡོ་རྗེ་ལྗང་ཁུ་ལྗང་དམར་དཀར་བའི་ཞལ་
གསུམ་ཕྱག་དྲུག་གི་གཡས་རྡོ་རྗེ་གྲི་གུག་དགྲ་སྟ། གཡོན་དྲིལ་བུ་ཐོད་པ་ཚངས་མགོ་འཛིན་པ་ལ་སྒྲ་རྡོ་རྗེ་མས་འཁྱུད་པ། ལྷོ་སྒོའི་གཡས་སུ་སའི་སྙིང་པོ་རིན་འབྱུང་ལྟ་བུ་ལ་གཟུགས་རྡོ་རྗེ་མས་འཁྱུད་པ། ནུབ་སྒོའི་གཡོན་
[011A]༄༅། །དུ་ཆོས་དབྱིངས་རྡོ་རྗེ་མ་ཕྱག་རྡོར་ལྟ་བུ་ལ་ཀུན་ཏུ་བཟང་པོས་འཕྱུད་པ། ནུབ་སྒོའི་གཡས་སུ་སྒྲིབ་པ་རྣམ་སེལ་རྣམ་སྣང་ལྟ་བུ་ལ་རེག་བྱ་རྡོ་རྗེ་མས་འཁྱུད་པ། བྱང་སྒོའི་གཡོན་དུ་སྒྲ་རྡོ་རྗེ་མ་
ཀུན་བཟང་ལྟ་བུ་ལ་ཕྱག་རྡོར་གྱིས་འཁྱུད་པ། བྱང་སྒོའི་གཡས་སུ་འཇིག་རྟེན་དབང་ཕྱུག་སྣང་བ་མཐའ་ཡས་ལྟ་བུ་ལ་རྡོ་རྗེ་མས་འཁྱུད་པ། ཐམས་ཅད་ཀྱང་པདྨ་དཀར་པོ་དང་ཉི་མའི་གདན་ལ་རྡོ་རྗེའི་སྐྱིལ་ཀྲུང་གིས་བཞུགས་
པ་ལ་ཡུམ་རྣམས་པདྨའི་འདུག་སྟང་གིས་འཁྱུད་པའོ། །མེར་རེག་བྱ་རྡོ་རྗེ་མ་སྒྲོལ་མ་ལྟ་བུ་ལ་སྒྲིབ་པ་རྣམ་སེལ་གྱིས་འཁྱུད་པ། བདེན་བྲལ་དུ་རོ་རྡོ་རྗེ་མ་གོས་དཀར་མོ་ལྟ་བུ་ལ་འཇིག་རྟེན་དབང་ཕྱུག་གིས་འཁྱུད་པ། རླུང་
དུ་དྲི་རྡོ་རྗེ་མ་སྤྱན་མ་ལྟ་བུ་ལ་ནམ་མཁའ་སྙིང་པོས་འཁྱུད་པ། དབང་ལྡན་དུ་གཟུགས་རྡོ་རྗེ་མ་མཱ་མ་ཀི་ལྟ་བུ་ལ་སའི་སྙིང་པོས་འཁྱུད་པ། ཐམས་ཅད་ཁྱང་པདྨ་དམར་པོ་དང་ཟླ་བའི་གདན་ལ་པདྨའི་འདུག་སྟང་གིས་བཞུགས་པ་ལ་
ཡབ་རྣམས་རྡོ་རྗེའི་གདན་གྱིས་འཁྱུད་པའོ།། ཤར་སྒོར་ཁྲོ་བོ་ཤིན་ཏུ་སྟོབས་དོན་གྲུབ་ལྟ་བུ་ལ་རེངས་བྱེད་མ་སྤྱན་མ་ལྟ་བུས་འཁྱུད་པ། ལྷོ་སྒོར་ཁྲོ་བོ་རྨོངས་བྱེད་རིན་འབྱུང་ལྟ་བུ་ལ་ང་རྒྱལ་བྱེད་མ་མཱ་མ་ཀི་ལྟ་བུས་འཁྱུད་པ་
ནུབ་སྒོར་ཁྲོ་བོ་རེངས་བྱེད་རྣམ་སྣང་ལྟ་བུ་ལ་ཤིན་ཏུ་སྟོབས་མ་སྒྲོལ་མ་ལྟ་བུས་འཁྱུད་པ། བྱང་སྒོར་ཁྲོ་བོ་ང་རྒྱལ་བྱེད་འོད་དཔག་མེད་ལྟ་བུ་ལ་རྨོངས་བྱེད་མ་དཀར་མོ་ལྟ་བུས་འཁྱུད་པ། ཁྲོ་བོ་རྣམས་གཡས་བརྐྱང་དང་ཁྲོ་མོ་རྣམས་
རྣམས་གཡོན་བརྐྱང་གིས་གནས་ཤིང། ལྷ་ཕོ་རྣམས་གདན་པདྨ་དཀར་པོ་དང། ཉི་མ། ལྷ་མོ་རྣམས་གདན་པདྨ་དམར་པོ་དང་ཟླ་བ་ལ་གནས་པའོ། །འདོད་ཡོན་གྱི་སྣམ་བུ་ལ་ཤར་གྱི་རྟ་བབས་ཀྱི་གཡོན་ཕྱི་ཀ་བའི་རྩ་

[011B] གཡས་ཀྱི་ཀ་བའི་རྩ་བའི་གཡས་ཕྱོགས་སུ་ཕྲེང་བ་མ་སྔོན་མོ་མེ་ཏོག་གི་ཕྲེང་བ་འཛིན་པ། དེ་བཞིན་དུ་ལྷོའི་འདོད་སྣམ་ལ་བདུག་སྤོས་མ་དམར་མོ། བདུག་
སྤོས་ཀྱི་སྣོད་འཛིན་པ། མར་མེ་མ་དམར་མོ། མར་མེའི་མཆོད་སྡོང་འཛིན་པ། ནུབ་ཀྱི་འདོད་སྣམ་ལ་སྒེག་མོ་སེར་མོ་ཅོད་པན་སེར་པོ་འཛིན་པ། བཞད་མ་སེར་མོ་དོ་ཤལ་སེར་པོ་འཛིན་པ། བྱང་གི་འདོད་སྣམ་ལ་
བདུད་རྩི་མ་དཀར་མོ་འབྲས་བུ་དཀར་པོ་འཛིན་པ། འབྲས་བུ་མི་ཟད་མ་དཀར་མོ་བདུད་རྩི་དཀར་པོས་གང་བའི་སྣོད་འཛིན་པ། གཞན་ཡང་མཆོད་པ་སྣ་ཚོགས་འཛིན་པའི་ལྷ་མོ་གྲངས་མེད་པའོ། །ཤར་གྱི་རྩ་བབས་ཀྱི་མཆོད་
པའི་ལྷ་མོའི་གནས་སུ་གར་མ་སྔོན་མོ་གར་གྱི་ཚུལ་གྱིས་གོས་འཛིན་པ། ལྷོར་འདོད་པ་མ་དམར་མོ་པདྨ་འཛིན་པ། ནུབ་ཏུ་སྒྲ་མ་སེར་མོ་རྔ་པ་ཊ་ཧ་རྡུང་བ། བྱང་དུ་གླུ་མ་དཀར་མོ་རྡོ་རྗེ་འཛིན་པ། ལྷ་མོ་བཅུ་གཉིས་པོ་
འདི་དག་ནི་པདྨའི་འདུག་སྟང་གིས་བཞུགས་པའོ།  །ཞེས་ཐུགས་དཀྱིལ་གྱི་ལྷ་རྣམས་གསལ་གདབ།  དེའི་ཕྱི་རོལ་གསུང་གི་དཀྱིལ་འཁོར་གྱི་ལྷ་སྣམ་ལ། སྲོག་ཆགས་ཀྱི་སྟེང་དུ་གནས་པའི་ཕྱོགས་ཀྱི་པདྨ་རྣམས་དམར་པོ་དང་
མཚམས་ཀྱི་པདྨ་རྣམས་དཀར་པོ་ལ་ལྷ་མོ་བདུན་ཅུ་རྩ་གཉིས་གནས་པ་ནི། ཤར་དུ་ཡི་དགས་དམར་པོའི་སྟེང་དུ་པདྨ་འདབ་བརྒྱད་ཀྱི་ལྟེ་བར་ཅ་རི་ཙ་ཀ་ནག་མོ་ཕྱག་བཞིའི་གཡས་གཉིས་གྲི་གུག་དང་རྩེ་གསུམ། གཡོན་གཉིས་
ཐོད་པ་དང་ཁ་ཊཱཾ་ག་འཛིན་པ་ལ་དབང་པོ་སེར་པོས་འཁྱུད་པ། འདབ་མ་བརྒྱད་ལ་མདུན་ནས་གཡས་སྐོར་དུ་རིམ་པ་བཞིན་འཇིགས་བྱེད་མ་དང། དྲག་མོ་དང། དུས་ཀྱི་མཆེ་བ་མ་དང། མེ་འབར་གདོང་མ་དང། རླུང་ཤུགས་མ་

[012A]༄༅། །དང༑ རབ་གཏུམ་མ་དང། དྲག་མིག་མ་དང། སྣ་ཆེན་མ་དང། མེར་མཁའ་ལྡིང་གི་སྟེང་དུ་པདྨ་འདབ་བརྒྱད་ཀྱི་ལྟེ་བར་ཁྱབ་འཇུག་མ་ནག་མོ་ཕྱག་བཞིའི་གཡས་གཉིས་འཁོར་
ལོ་དང་དབྱུག་ཏོ། གཡོན་གཉིས་པདྨ་དང་དུང་འཛིན་པ་ལ། ཚངས་པ་སེར་པོས་འཁྱུད་པ། འདབ་མ་རྣམས་ལ་མདུན་ནས་གཡས་སྐོར་དུ་དཔལ་མོ་དང། སྒྱུ་མ་མོ་དང། གྲགས་མ་དང། ཕུན་སུམ་ཚོགས་མ་དང་
རྣམ་པར་རྒྱལ་མ་དང། དཔལ་ལྡན་རྒྱལ་མ་དང། དཔལ་རྒྱལ་བྱེད་མ་དང། དཔལ་ལྡན་འཁོར་ལོ་ཅན་མའོ།། ལྷོར་མ་ཧེའི་སྟེང་དུ་པདྨ་འདབ་བརྒྱད་ཀྱི་ལྟེ་བར་ཕག་མོ་དམར་མོ་ཕག་ཞལ་ཅན། ཕྱག་བཞིའི་
གཡས་གཉིས་དབྱུག་པ་དང་རལ་གྲི། གཡོན་གཉིས་ལྕགས་སྒྲོག་དང་ཕུབ་འཛིན་པ་ལ། དྲག་པོས་འཁྱུད་པ། འདབ་མ་རྣམས་ལ་མདུན་ནས་གཡས་སྐོར་དུ་ཀེང་རུས་མ་དང། དུས་མཚན་མ་དང། རབ་ཁྲོས་
གདོང་མ་དང། དུས་ཀྱི་ལྕེ་མ་དང། གཙིགས་མ་དང། ནག་མོ་དང། འཇིགས་རུང་མ་དང། གཟུགས་ངན་མའོ། །བདེན་བྲལ་དུ་རྨ་བྱའི་སྟེང་དུ་པདྨ་འདབ་བརྒྱད་ཀྱི་ལྟེ་བར་གཞོན་ནུ་མ་དམར་མོ་ཞལ་དྲུག་
མ་ཕྱག་བཞིའི་གཡས་གཉིས་ཤཀྟི་དང། ལྕགས་ཀྱུ། གཡོན་གཉིས་རིན་པོ་ཆེ་དང་ཞགས་པའི་འཛིན་པ་ལ་ཚོགས་བདག་གིས་འཁྱུད་པ། འདབ་མ་རྣམས་ལ་མདུན་ནས་གཡས་སྐོར་དུ་པདྨ་དང་ལུས་མེད་མ་དང་
གཞོན་ནུ་མ་དང། རི་དགས་བདག་མོའི་འགྲོ་མ་དང། རིན་ཆེན་འཕྲེང་བ་མ་དང། མིག་བཟང་མ་དང། སྡུག་མ་དང། བཟང་མོའོ།། ནུབ་ཏུ་གླང་པོ་ཆེའི་སྟེང་དུ་པདྨ་འདབ་བརྒྱད་ཀྱི་ལྟེ་བར་དབང་མོ་སེར་མོ་

[012B] མདའ། གཡོན་གཉིས་ན་དྲིལ་བུ་དང་གཞུ་འཛིན་པ་ལ་བདེན་བྲལ་གྱིས་འཁྱུད་པ། འདབ་མ་རྣམས་ལ་མདུན་ནས་གཡས་སྐོར་དུ་རྡོ་རྗེ་འོད་མ་དང། རྡོ་རྗེ་ལུས་ཅན་མ་དང། གསེར་
ལྡན་མ་དང། ལས་དབང་མ་དང། རི་མོ་སྣ་ཚོགས་མ་དང། ཆུ་ཤིང་མ་དང། ཟུག་རྔུ་མེད་པ་དང། ཤིན་ཏུ་མིག་འབྲས་མའོ།། རླུང་དུ་དང་པའི་སྟེང་དུ་པདྨ་འདབ་བརྒྱད་ཀྱི་ལྟེ་བར་ཚངས་མ་སེར་མོ་ཞལ་བཞི་མ་ཕྱག་བཞིའི་
གཡས་གཉིས་པདྨ་དང་ཚངས་པའི་དབྱུག་པ། གཡོན་གཉིས་སྤྱི་བླུགས་དང་རྫས་སྣོད་དམ་སྤར་བུ་འཛིན་པ་ལ་ཁྱབ་འཇུག་གིས་འཁྱུད་པ། འདབ་མ་རྣམས་ལ་མདུན་ནས་གཡས་སྐོར་དུ་ས་བ་ཏི་ཏྲི་དང། པདྨའི་སྤྱན་མ་དང་
ཆུ་སྐྱེས་ཅན་མ་དང། བློ་གྲོས་མ་དང། ངག་གི་དབང་ཕྱུག་མ་དང། གླུ་མ་དང། གློག་མ་དང། དྲན་མའོ།། བྱང་དུ་ཁྱུ་མཆོག་གི་སྟེང་དུ་པདྨ་འདབ་བརྒྱད་ཀྱི་ལྟེ་བར་དྲག་མོ་དཀར་མོ། ཕྱག་བཞིའི་གཡས་གཉིས་
རྩེ་གསུམ། ཊ་མ་རུ། གཡོན་གཉིས་ཁ་ཊཱཾ་ག་དང་སྤྲུལ་འཛིན་པ་ལ་གཤིན་རྗེས་འཁྱུད་པ། འདབ་མ་བརྒྱད་ལ་མདུན་ནས་གཡས་སྐོར་དུ་གཽ་རི་མ་དང། གཾ་ག་མ་དང། རྟག་མ་དང། མྱུར་མ་དང། ཏོ་ཏ་ལཱ་དང། མཚོན་བྱེད་
མ་དང། དམར་སེར་མ་དང། ནག་མོའོ།། དབང་ལྡན་དུ་སེང་གེའི་སྟེང་དུ་པདྨ་འདབ་བརྒྱད་ཀྱི་ལྟེ་བར། ཕུན་སུམ་ཚོགས་མ་དཀར་མོ་ཕྱག་བཞིའི་གཡས་གཉིས་པདྨ་དང་བགྲང་ཕྲེང། གཡོན་གཉིས་པདྨ་དང་རིན་པོ་ཆེ་འཛིན་པ་ལ་
གདོང་དྲུག་གིས་འཁྱུད་པ། འདབ་མ་རྣམས་ལ་མདུན་ནས་གཡས་སྐོར་དུ་དཔལ་ལྡན་དཀར་མོ་དང། ཟླ་བའི་རི་མོ་མ་དང། རི་བོང་འཛིན་པའི་གདོང་མ་དང། ངང་པའི་མདོག་ཅན་མ་དང། ཉམས་དགའ་མ་དང། པདྨའི་

[013A]༄༅། །དབང་ཕྱུག་མ་དང། སྤྱན་མྱུར་མ་དང། དྲི་མ་མེད་པའི་རི་བོང་འཛིན་མའོ།། གཙོ་མོ་རྣམས་ས་གའི་སྟབས་ཀྱིས་བཞུགས་ཤིང་དཀྱིལ་འཁོར་གྱི་གཙོ་བོ་ལ་མངོན་དུ་ཕྱོགས་པ་ལ་ཡབ་རྣམས་
ས་གའི་སྟབས་ཀྱིས་འཁྱུད་པ། འདབ་མའི་ལྷ་མོ་རྣམས་རང་རང་གི་གཙོ་བོ་དང་སྐུ་མདོག་དང། ཞལ་དང། ཕྱག་མཚན་འདྲ་བ་རང་རང་གི་གཙོ་མོ་ལ་ཕྱོགས་པའི་ཚུལ་གྱིས་རོལ་བའི་སྟབས་ཀྱིས་བཞུགས་པ། ཐམས་
ཅད་ཀྱང་ཞལ་རེ་རེ་ལ་སྤྱན་གསུམ་གསུམ་དང་ལྡན་པའོ།།  ཞེས་གསུང་དཀྱིལ་གྱི་ལྷ་རྣམས་གསལ་གདབ།  སྐུའི་དཀྱིལ་འཁོར་གྱི་སྣམ་བུ་ལ་པདྨ། ཕྱོགས་སུ་དམར་པོ་གཉིས་གཉིས་དང་མཚམས་སུ་དཀར་པོ་རེ་རེ་ཏེ་བཅུ་གཉིས། པདྨ་
རེ་རེ་ལ་འདབ་མ་གསུམ་གསུམ་ཡོད་པའི་རིམ་པ་དང་པོ་ལ་འདབ་མ་བཞི། བར་བ་ལ་བརྒྱད། ཕྱི་མ་ལ་བཅུ་དྲུག་སྟེ་འདབ་མ་ཉི་ཤུ་རྩ་བརྒྱད་དང་ལྡན་པ་རྣམས་ལ་ཚེས་ཀྱི་ལྷ་མོ་རྣམས་གནས་པ་ནི། ཤར་སྒོའི་གཡས་
ཕྱོགས་སུ་ཡི་དགས་དམར་པོའི་སྟེང་དུ་པདྨའི་ལྟེ་བ་ལ། བདེན་བྲལ་ནག་པོ་ཕྱག་བཞིའི་གཡས་གཉིས་རལ་གྲི་དང། གྲི་གུག། གཡོན་གཉིས་ཕུབ་དང་ཐོད་པ་འཛིན་པ། སྲིན་མོ་མེ་འབར་གདོང་མས་འཁྱུད་པ། འདབ་
མ་རྣམས་ལ་མདུན་ནས་གཡས་སྐོར་དུ་ནག་པ་ཟླ་བའི་ཚེས་ཀྱི་ལྷ་མོ་རྣམས་འཁོད་པ་ནི་འདབ་མ་རིམ་པ་དང་པོ་ལ། ཉ་རྡོ་རྗེ་མ་དང། ཉཱ་རྡོ་རྗེ་མ་དང། ཉྲྀ་རྡོ་རྗེ་མ་དང། ཉུ་རྡོ་རྗེ་མ་དང། བར་བ་བརྒྱད་ལ་ཉླྀ་རྡོ་རྗེ་མ་
དང༑ ཉཾ་རྡོ་རྗེ་མ་དང། ཛྷ་རྡོ་རྗེ་མ་དང། ཛྷི་རྡོ་རྗེ་མ་དང། ཛྷྲྀ་རྡོ་རྗེ་མ་དང། ཛྷུ་རྡོ་རྗེ་མ་དང། ཛྷླྀ་རྡོ་རྗེ་མ་དང། ཛྷཾ་རྡོ་རྗེ་མ་དང། ཕྱི་མ་བཅུ་དྲུག་ལ། ཛ་རྡོ་རྗེ་མ་དང། ཛེ་རྡོ་རྗེ་མ་དང། ཛུ་རྡོ་རྗེ་མ་དང་

[013B] ཛཾ་རྡོ་རྗེ་མ་དང། ཚ་རྡོ་རྗེ་མ་དང། ཆེ་རྡོ་རྗེ་མ་དང། ཆྲྀ་རྡོ་རྗེ་མ་དང། ཆུ་རྡོ་རྗེ་མ་དང། ཚླི་རྡོ་རྗེ་མ་དང། ཚཾ་རྡོ་རྗེ་མ་དང། ཙ་རྡོ་རྗེ་མ་དང། ཙི་རྡོ་རྗེ་མ་དང། ཙྲ་རྡོ་རྗེ་མ་དང། ཅུ་རྡོ་རྗེ་
མ་དང། ཙླྀ་རྡོ་རྗེ་མ་སྟེ་ནག་པའི་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།། མེར་རི་དགས་ཀྱི་སྟེང་དུ་པདྨའི་ལྟེ་བ་ལ་རླུང་ལྷ་ནག་པོ་གཡས་གཉིས། དཔག་བསམ་གྱི་ཤིང་དང་མེ་ཏོག་པའི་ཛ་ཏ། གཡོན་གཉིས་ཨིཎྟྲ་
ནཱི་ལ་དང། ཨུཏྤ་ལ་སྔོན་པོ་འཛིན་པ་ལ་རབ་གཏུམ་མས་འཁྱུད་པ། འདབ་མ་རྣམས་ལ་ས་ག་ཟླ་བའི་ཚེས་ཀྱི་ལྷ་མོ་རྣམས་འཁོད་པ་ནི་འདབ་མ་དང་པོ་བཞི་ལ། ཙཱ་རྡོ་རྗེ་མ་དང། ཙིའི་རྡོ་རྗེ་མ་དང། ཙྲྀ་རྡོ་རྗེ་མ་དང། ཙཱུ་རྡོ་རྗེ་
མ༑ བར་བ་བརྒྱད་ལ། ཙླྀ་རྡོ་རྗེ་མ་དང། ཙཿ་རྡོ་རྗེ་མ་དང། ཚ་རྡོ་རྗེ་མ་དང། ཚཱི་རྡོ་རྗེ་མ་དང། ཚྲྀ་རྡོ་རྗེ་མ་དང། ཚཱུ་རྡོ་རྗེ་མ་དང། ཚླྀ་རྡོ་རྗེ་མ་དང། ཚཿ་རྡོ་རྗེ་མ་དང། ཕྱི་མ་བཅུ་དྲུག་ལ། ཛཱ་རྡོ་རྗེ་མ་དང་
ཛྲྀ་རྡོ་རྗེ་མ་དང། ཛུ་རྡོ་རྗེ་མ་དང། ཛླྀ་རྡོ་རྗེ་མ་དང། ཛཿ་རྡོ་རྗེ་མ་དང། ཛྷོ་རྡོ་རྗེ་མ་དང། ཛྷཱི་རྡོ་རྗེ་མ་དང། ཛྷྲཱི་རྡོ་རྗེ་མ་དང། དྷཱུ་རྡོ་རྗེ་མ་དང། ཛྷླྀ་རྡོ་རྗེ་མ་དང། ཛྷ་རྡོ་རྗེ་མ་དང། ཉཱུ་རྡོ་རྗེ་མ་
དང༑ ཉཱི་རྡོ་རྗེ་མ་དང། ཉྲཱྀ་རྡོ་རྗེ་མ་དང། ཉཱུ་རྡོ་རྗེ་མ་དང། ཉླཱྀ་རྡོ་རྗེ་མ་སྟེ་ས་ག་ཟླ་བའི་ཚེས་ཀྱི་ལྷ་ཡོ་ཉེར་བརྒྱད་གནས་པའོ།། ལྷོ་སྒོའི་གཡོན་དུ་མ་ཧེའི་སྟེང་དུ་པདྨའི་ལྟེ་བར་གཤིན་རྗེ་དམར་པོ་གཡས་གཉིས་དབྱུག་པ་དང་
རལ་གྲི། གཡོན་གཉིས་ལྕགས་སྒྲོག་དང་ཞགས་པ་འཛིན་པ་ལ་གཤིན་རྗེ་མས་འཁྱུད་པ། འདབ་མ་རྣམས་ལ་དབོ་ཟླ་བའི་ཚེས་ཀྱི་ལྷ་མོ་རྣམས་འཁོད་པ་ནི། དང་པོ་ལ། གཱ་རྡོ་རྗེ་མ་དང། ཀཱི་རྡོ་རྗེ་མ་དང། ཀྲྀ་རྡོ་རྗེ་མ་དང་

[014A]༄༅། །ཀཱུ་རྡོ་རྗེ་མ། བར་བ་བརྒྱད་ལ། ཀླཱྀ་རྡོ་རྗེ་མ་དང། ཀཱ་རྡོ་རྗེ་མ་དང། ཁཱ་རྡོ་རྗེ་མ་དང། ཁཱི་རྡོ་རྗེ་མ་དང། ཁྲཱི་རྡོ་རྗེ་མ་དང། ཁཱུ་རྡོ་རྗེ་མ་དང། ཁླཱྀ་རྡོ་རྗེ་མ་དང། ཁཱ་རྡོ་རྗེ་མ་དང། ཕྱི་མ་
བཅུ་དྲུག་ལ། གཱ་རྡོ་རྗེ་མ་དང། གའི་རྡོ་རྗེ་མ་དང། གའུ་རྡོ་རྗེ་མ་དང། གླཱྀ་རྡོ་རྗེ་མ་དང། གཱ་རྡོ་རྗེ་མ་དང། གྷཱ་རྡོ་རྗེ་མ་དང། གྷཱི་རྡོ་རྗེ་མ་དང། གྷྲྀ་རྡོ་རྗེ་མ་དང། གྷཱུ་རྡོ་རྗེ་མ་དང། གྷླཱྀ་རྡོ་རྗེ་མ་དང། གྷཱ་རྡོ་རྗེ་མ་དང། གཱ་རྡོ་རྗེ་
མ་དང། ངཱི་རྡོ་རྗེ་མ་དང། དྲྀ་རྡོ་རྗེ་མ་དང། ངཱུ་རྡོ་རྗེ་མ་དང། ངླཱྀ་རྡོ་རྗེ་མ་སྟེ་དབོ་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།། ལྷོ་སྒོའི་གཡས་སུ་ལུག་གི་སྟེང་དུ་པདྨའི་ལྟེ་བར་མེ་ལྷ་དམར་པོ་གཡས་གཉིས་ཤཀྟི་དང་དབྱུག་པ་
གཡོན་གཉིས་པདྨ་དང་སྤྱི་བླུག་འཛིན་པ་ལ་ཆུའི་ལྷ་མོས་འཁྱུད་པ། འདབ་མ་རྣམས་ལ་སྣྲོན་གྱི་ཟླ་པའི་ཚེས་ཀྱི་ལྷ་མོ་རྣམས་ལ་འཁོད་པ་ནི། འདབ་མ་དང་པོ་བཞི་ལ། ཎ་རྡོ་རྗེ་མ་དང། ཎི་རྡོ་རྗེ་མ་དང། ཎྲཱྀ་རྡོ་རྗེ་མ་དང། ཎུ་རྡོ་རྗེ་
མ༑ བར་བ་བརྒྱད་ལ། ཎླཱྀ་རྡོ་རྗེ་མ་དང། ཎཾ་རྡོ་རྗེ་མ་དང། བྷ་རྡོ་རྗེ་མ་དང། བཧི་རྡོ་རྗེ་མ་དང། ཌྷྲྀ་རྡོ་རྗེ་མ་དང། བཧུ་རྡོ་རྗེ་མ་དང། དྷླྀ་རྡོ་རྗེ་མ་དང། ཌྷཾ་རྡོ་རྗེ་མ་ ཕྱི་མ་བཅུ་དྲུག་ལ། ཌ་རྡོ་རྗེ་མ་དང། ཊི་རྡོ་རྗེ་མ་དང། ཊུ་
རྡོ་རྗེ་མ་དང། ཊླྀ་རྡོ་རྗེ་མ་དང། ཊཾ་རྡོ་རྗེ་མ་དང། ཋ་རྡོ་རྗེ་མ་དང། ཋི་རྡོ་རྗེ་མ་དང། ཋྲྀ་རྡོ་རྗེ་མ་དང། ཋུ་རྡོ་རྗེ་མ་དང། ཋླྀ་རྡོ་རྗེ་མ་དང། ཋཾ་རྡོ་རྗེ་མ་དང། ཊ་རྡོ་རྗེ་མ་དང། ཊ་རྡོ་རྗེ་མ་དང། ཊྲྀ་རྡོ་རྗེ་མ་དང། ཊུ་
རྡོ་རྗེ་མ་དང། ཊླྀ་རྡོ་རྗེ་མ་སྟེ། སྣྲོན་གྱི་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།། བདེན་བྲལ་དུ་རྨ་བྱའི་སྟེང་དུ་པདྨའི་ལྟེ་བ་ལ། གདོང་དྲུག་དམར་པོ། གདོང་པ་དྲུག་པ་ཕྱག་བཞིའི་གཡས་གཉིས་ཤཀྟི་དང་མདུང་

[014B] འདབ་མ་རྣམས་ལ་ཆུ་སྟོད་ཟླ་བའི་ཚེས་ཀྱི་ལྷ་མོ་རྣམས་འཁོད་པ་ནི་དང་པོ་བཞི་ལ། ཊཱ་རྡོ་རྗེ་མ་དང། ཊཱི་རྡོ་རྗེ་མ་དང། ཊྲཱྀ་རྡོ་རྗེ་མ་དང། ཊཱུ་རྡོ་རྗེ་མ་
བར་པ་བརྒྱད་ལ། ཊླྀ་རྡོ་རྗེ་མ་དང། ཊཱ་རྡོ་རྗེ་མ་དང། ཋཱ་རྡོ་རྗེ་མ་དང། ཋླི་རྡོ་རྗེ་མ་དང། ཋྲཱྀ་རྡོ་རྗེ་མ་དང། ཋཱུ་རྡོ་རྗེ་མ་དང། ཋླཱྀ་རྡོ་རྗེ་མ་དང། ཋཱ་རྡོ་རྗེ་མ། ཕྱི་མ་བཅུ་དྲུག་ལ། ཊཱ་རྡོ་རྗེ་མ་དང། ཊཱི་རྡོ་རྗེ་མ་དང་
ཊཱུ་རྡོ་རྗེ་མ་དང། ཊླྀ་རྡོ་རྗེ་མ་དང། ཊཱ་རྡོ་རྗེ་མ་དང། བྷ་རྡོ་རྗེ་མ་དང། ཊྷཱི་རྡོ་རྗེ་མ་དང། ཊྷྲཱྀ་རྡོ་རྗེ་མ་དང། ཌྷཱུ་རྡོ་རྗེ་མ་དང། ཌྷླྀ་རྡོ་རྗེ་མ་དང། ཌྷཱ་རྡོ་རྗེ་མ་དང། ཎཱ་རྡོ་རྗེ་མ་དང། ཎཱི་རྡོ་རྗེ་མ་དང། ཎྲཱྀ་རྡོ་རྗེ་མ་དང། ཎཱུ་རྡོ་རྗེ་
མ་དང། ཎླཱྀ་རྡོ་རྗེ་མ་སྟེ་ཆུ་སྟོང་ཀྱི་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།། ནུབ་སྒོའི་གཡོན་དུ་གླང་པོ་ཆེའི་སྟེང་དུ་པདྨའི་ལྟེ་བ་ལ་ལུས་ངན་སེར་པོ། གཡས་གཉིས་རིན་པོ་ཆེ་དང་དབྱུག་ཐོ། གཡོན་གཉིས་ནེའུ་ལེ་དང་
པདྨ་འཛིན་པ་ལ་ལུས་ངན་མས་འཁྱུད་པ། འདབ་མ་རྣམས་ལ་རྒྱལ་ཟླ་བའི་ཚེས་ཀྱི་ལྷ་མོ་རྣམས་འཁོད་པ་ནི། དང་པོ་བཞི་ལ། སཱ་རྡོ་རྗེ་མ་དང། སཱི་རྡོ་རྗེ་མ་དང། སྲཱྀ་རྡོ་རྗེ་མ་དང། སཱུ་རྡོ་རྗེ་མ། བར་བ་བརྒྱད་ལ། སླཱྀ་
རྡོ་རྗེ་མ་དང། སཱ་རྡོ་རྗེ་མ་དང། ཀྤཱ་རྡོ་རྗེ་མ་དང། ཀྤྲཱི་རྡོ་རྗེ་མ་དང། ཀྤྲཱྀ་རྡོ་རྗེ་མ་དང། ཀྤཱུ་རྡོ་རྗེ་མ་དང། ཀྤླཱྀ་རྡོ་རྗེ་མ་དང། ཀྤཱ་རྡོ་རྗེ་ན། ཕྱི་མ་བཅུ་དྲུག་ལ། ཥཱ་རྡོ་རྗེ་མ་དང། ཥཱི་རྡོ་རྗེ་མ་དང། ཥཱུ་རྡོ་རྗེ་མ་དང། ཥླཱྀ་
རྡོ་རྗེ་མ་དང། ཥཱ་རྡོ་རྗེ་མ་དང། ཤཱ་རྡོ་རྗེ་མ་དང། ཤཱི་རྡོ་རྗེ་མ་དང། ཤྲཱྀ་རྡོ་རྗེ་མ་དང། ཤཱུ་རྡོ་རྗེ་མ་དང། ཤླྀ་རྡོ་རྗེ་མ་དང། ཤཱ་རྡོ་རྗེ་མ་དང། ཐྐཱ་ར་རྗེ། མ་དང། ཐྐི་རྡོ་རྗེ་མ་དང། ཐྐྲྀ་རྡོ་རྗེ་མ་དང། ཀུ་རྡོ་རྗེ་མ་དང།   ྾ ཀླྀ་རྡོ་རྗེ་
[015A]༄༅། །མ་སྟེ། རྒྱལ་གྱི་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།། ནུབ་སྒོའི་གཡས་སུ་གླང་པོ་ཆེའི་སྟེང་དུ་པདྨའི་ལྟེ་བ་ལ་དབང་པོ་སེར་པོ་གཡས་གཉིས་རྡོ་རྗེ་དང་མེའི་མདའ། གཡོན་གཉིས་དྲིལ་
བུ་དང་གཞུ་འཛིན་པ་ལ་རླུང་ལྷ་མོས་འཁྱུད་པ། འདབ་མ་རྣམས་ལ་ཐ་སྐར་ཟླ་བའི་ཚེས་ཀྱི་ལྷ་མོ་རྣམས་འཁོད་པ་ནི། དང་པོ་བཞི་ལ། ན་རྡོ་རྗེ་མ་དང། ནི་རྡོ་རྗེ་མ་དང། ཎཱྀ་རྡོ་རྗེ་མ་དང། ནུ་རྡོ་རྗེ་མ། བར་པ་བརྒྱད་ལ། ནླཱྀ་རྡོ་རྗེ་
མ་དང། ནཾ་རྡོ་རྗེ་མ་དང། བྷ་རྡོ་རྗེ་མ་དང། དཧི་རྡོ་རྗེ་མ་དང། དྷྲཱྀ་རྡོ་རྗེ་མ་དང། དཧུ་རྡོ་རྗེ་མ་དང། དྷླྀ་རྡོ་རྗེ་མ་དང། དྷཾ་རྡོ་རྗེ་མ། ཕྱི་མ་བཅུ་དྲུག་ལ། ད་རྡོ་རྗེ་མ་དང། དི་རྡོ་རྗེ་མ་དང། དུ་རྡོ་རྗེ་མ་དང། དལྀ་རྡོ་རྗེ་མ་དང་
དཾ་རྡོ་རྗེ་མ་དང། ཐ་རྡོ་རྗེ་མ་དང། ཐི་རྡོ་རྗེ་མ་དང། ཐྲི་རྡོ་རྗེ་མ་དང། ཐུ་རྡོ་རྗེ་མ་དང། ཐླྀ་རྡོ་རྗེ་མ་དང། ཐཾ་རྡོ་རྗེ་མ་དང། ཏ་རྡོ་རྗེ་མ་དང། ཏི་རྡོ་རྗེ་མ་དང། ཏྲྀ་རྡོ་རྗེ་མ་དང། ཏུ་རྡོ་རྗེ་མ་དང། ཏླྀ་རྡོ་རྗེ་མ་སྟེ་ཐ་སྐར་
ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།། རླུང་དུ་ངང་པའི་སྟེང་དུ་པདྨའི་ལྟེ་བར་ཚངས་པ་སེར་པོ་ཞལ་བཞི་པ། གཡས་གཉིས་ཁབ་དང་བགྲང་ཕྲེང། གཡོན་གཉིས་པདྨ་དང་སྤྱི་བླུག་འཛིན་པ་ལ་གློག་མས་འཁྱུད་པ། འདབ་
མ་རྣམས་ལ་སྨིན་དྲུག་ཟླ་བའི་ཚེས་ཀྱི་ལྷ་མོ་རྣམས་འཁོད་པ་ནི། དང་པོ་བཞི་ལ། ཏཱ་རྡོ་རྗེ་མ་དང། ཏཱི་རྡོ་རྗེ་མ་དང། ཏྲཱྀ་རྡོ་རྗེ་མ་དང། ཏུ་རྡོ་རྗེ་མ། བར་པ་བརྒྱད་ལ། ཏླཱྀ་རྡོ་རྗེ་མ་དང། ཏཿ་རྡོ་རྗེ་མ་དང། ཐཱ་རྡོ་རྗེ་མ་དང་
ཐཱི་རྡོ་རྗེ་མ་དང། ཐྲཱྀ་རྡོ་རྗེ་མ་དང། ཐཱུ་རྡོ་རྗེ་མ་དང། ཐླཱྀ་རྡོ་རྗེ་མ་དང། ཐཱ་རྡོ་རྗེ་མ། ཕྱི་མ་བཅུ་དྲུག་ལ། དཱ་རྡོ་རྗེ་མ་དང། དའི་རྡོ་རྗེ་མ་དང། དའུ་རྡོ་རྗེ་མ་དང། དླཱྀ་རྡོ་རྗེ་མ་དང། དཱ་རྡོ་རྗེ་མ་དང། དྷཱ་རྡོ་རྗེ་མ་དང། བྷཱི་རྡོ་རྗེ་མ་དང་

[015B] དྷཱུ་རྡོ་རྗེ་མ་དང། དྷླཱྀ་རྡོ་རྗེ་མ་དང། དྷཱ་རྡོ་རྗེ་མ་དང། ནཱ་རྡོ་རྗེ་མ་དང། ནཱི་རྡོ་རྗེ་མ་དང། ནྲཱྀ་རྡོ་རྗེ་མ་དང། ནཱུ་རྡོ་རྗེ་མ་དང། ནླཱྀ་རྡོ་རྗེ་མ་སྟེ་སྨིན་དྲུག་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།། བྱང་སྒོའི་
གཡོན་དུ་ཁྱུ་མཆོག་གི་སྟེང་དུ་པདྨའི་ལྟེ་བ་ལ་དྲག་པོ་དཀར་པོ་གཡས་གཉིས་རྩེ་གསུམ་དང་མདའ། གཡོན་གཉིས་སྦྲུལ་གྱིས་དཀྲིས་པའི་ཁ་ཊཱཾ་ག་དང་གཞུ་འཛིན་པ་ལ་གཽ་རིས་འཁྱུད་པ། འདབ་མ་རྣམས་ལ་མགོ་ཟླ་བའི་ཚེས་ཀྱི་ལྷ་མོ་
རྣམས་འཁོད་པ་ནི། དང་པོ་བཞི་ལ།   ྾ ཀ་རྡོ་རྗེ་མ་དང།   ྾ ཀི་རྡོ་རྗེ་མ་དང།   ྾ ཀྲྀ་རྡོ་རྗེ་མ་དང།   ྾ ཀུ་རྡོ་རྗེ་མ། བར་པ་བརྒྱད་ལ།   ྾ ཀླྀ་རྡོ་རྗེ་མ་དང།   ྾ ཀཾ་རྡོ་རྗེ་མ་དང། ཤ་རྡོ་རྗེ་མ་དང། ཤི་རྡོ་རྗེ་མ་དང། ཤྲྀ་རྡོ་རྗེ་མ་དང་
ཤུ་རྡོ་རྗེ་མ་དང། ཤླྀ་རྡོ་རྗེ་མ་དང། ཤཾ་རྡོ་རྗེ་མ། ཕྱི་མ་བཅུ་དྲུག་ལ། ཥ་རྡོ་རྗེ་མ་དང། ཥི་རྡོ་རྗེ་མ་དང། ཥུ་རྡོ་རྗེ་མ་དང། ཥླྀ་རྡོ་རྗེ་མ་དང། ཥཾ་རྡོ་རྗེ་མ་དང། ཉྤ་རྡོ་རྗེ་མ་དང། ཀྤི་རྡོ་རྗེ་མ་དང། ཀྤྲཱྀ་རྡོ་རྗེ་མ་དང་
ཉྤུ་རྡོ་རྗེ་མ་དང། ཀྤླཱྀ་རྡོ་རྗེ་མ་དང། ཉྤཾ་རྡོ་རྗེ་མ་དང། ས་རྡོ་རྗེ་མ་དང། སི་རྡོ་རྗེ་མ་དང། སྲྀ་རྡོ་རྗེ་མ་དང། སུ་རྡོ་རྗེ་མ་དང། སླྀ་རྡོ་རྗེ་མ་སྟེ་མགོའི་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།། བྱང་སྒོའི་གཡས་སུ་ཆུ་
སྲིན་གྱི་སྟེང་དུ་པདྨའི་ལྟེ་བ་ལ་ཆུ་ལྷ་དཀར་པོ་ཕྱག་གཡས་གཉིས་ཞགས་པ་དང་རིན་པོ་ཆེ། གཡོན་གཉིས་སྦྲུལ་ཞགས་དང་ཆུ་ཤེལ་གྱི་ནོར་བུ་འཛིན་པ་ལ་ཕག་མོས་འཁྱུད་པ། འདབ་མ་རྣམས་ལ་འགྲོ་བཞིན་ཟླ་བའི་ཚེས་ཀྱི་ལྷ་མོ་
རྣམས་འཁོད་པ་ནི། དང་པོ་བཞི་ལ། མ་རྡོ་རྗེ་མ་དང། མི་རྡོ་རྗེ་མ་དང། མྲྀ་རྡོ་རྗེ་མ་དང། མུ་རྡོ་རྗེ་མ། བར་པ་བརྒྱད་ལ། མལྀ་རྡོ་རྗེ་མ་དང། མཾ་རྡོ་རྗེ་མ་དང། བྷ་རྡོ་རྗེ་མ་དང། བྷ་རྡོ་རྗེ་མ་དང། བཧྲྀ་རྡོ་རྗེ་མ་དང་

[016A]༄༅། །བཧུ་རྡོ་རྗེ་མ་དང། བྷླྀ་རྡོ་རྗེ་མ་དང། བྷཾ་རྡོ་རྗེ་མ། ཕྱི་མ་བཅུ་དྲུག་ལ། བ་རྡོ་རྗེ་མ་དང། བི་རྡོ་རྗེ་མ་དང། བུ་རྡོ་རྗེ་མ་དང། བྲྀ་རྡོ་རྗེ་མ་དང། བཾ་རྡོ་རྗེ་མ་དང། ཕ་རྡོ་རྗེ་མ་དང། ཕི་རྡོ་རྗེ་
མ་དང། ཕྲྀ་རྡོ་རྗེ་མ་དང། ཕུ་རྡོ་རྗེ་མ་དང། ཕླྀ་རྡོ་རྗེ་མ་དང། ཕཾ་རྡོ་རྗེ་མ་དང། པ་རྡོ་རྗེ་མ་དང། པི་རྡོ་རྗེ་མ་དང། པྲྀ་རྡོ་རྗེ་མ་དང། པུ་རྡོ་རྗེ་མ་དང། པླྀ་རྡོ་རྗེ་མ་སྟེ་གྲོ་བཞིན་གྱི་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།།
དབང་ལྡན་དུ་བྱི་བའི་སྟེང་དུ་པདྨའི་ལྟེ་བ་ལ་ཚོགས་བདག་དཀར་པོ་ཕྱག་བཞིའི་གཡས་གཉིས་ན་དགྲ་སྟ་དང་རྡོ་རྗེ། གཡོན་གཉིས་ན་ཞགས་པ་དང་རིན་པོ་ཆེ་འཛིན་པ་ལ་གཞོན་ནུ་མས་འཁྱུད་པ། འདབ་མ་རྣམས་ལ་ཁྲུམས་སྟོང་ཟླ་བའི་
ཚེས་ཀྱི་ལྷ་མོ་རྣམས་འཁོད་པ་ནི། དང་པོ་བཞི་ལ། སཱ་རྡོ་རྗེ་མ་དང། སཱི་རྡོ་རྗེ་མ་དང། སྲཱྀ་རྡོ་རྗེ་མ་དང། སཱུ་རྡོ་རྗེ་མ། བར་པ་བརྒྱད་ལ། སླྀ་རྡོ་རྗེ་མ་དང། སཱ་རྡོ་རྗེ་མ་དང། ཕཱ་རྡོ་རྗེ་མ་དང། ཕཱི་རྡོ་རྗེ་མ་དང། ཕྲཱྀ་རྡོ་རྗེ་མ་དང་
ཕཱུ་རྡོ་རྗེ་མ་དང། ཕླཱྀ་རྡོ་རྗེ་མ་དང། ཕཱ་རྡོ་རྗེ་མ། ཕྱི་མ་བཅུ་དྲུག་ལ། བཱ་རྡོ་རྗེ་མ་དང། བའི་རྡོ་རྗེ་མ་དང། བའུ་རྡོ་རྗེ་མ་དང། བླཱྀ་རྡོ་རྗེ་མ་དང། བཱ་རྡོ་རྗེ་མ་དང། བྷཱ་རྡོ་རྗེ་མ་དང། བྷཱྀ་རྡོ་རྗེ་མ་དང། བྷྲཱྀ་རྡོ་རྗེ་མ་དང། བྷཱུ་རྡོ་རྗེ་མ་དང་
བྷླཱྀ་རྡོ་རྗེ་མ་དང། བྷཱ་རྡོ་རྗེ་མ་དང། མཱ་རྡོ་རྗེ་མ་དང། མའི་རྡོ་རྗེ་མ་དང། མྲཱྀ་རྡོ་རྗེ་མ་དང། མའུ་རྡོ་རྗེ་མ་དང། མླཱྀ་རྡོ་རྗེ་མ་སྟེ་ཁྲུམས་སྟོད་ཀྱི་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ།། ཤར་སྒོའི་གཡོན་དུ་མཁའ་ལྡིང་གི་སྟེང་དུ་པདྨའི་ལྟེ་
བ་ལ་ཁྱབ་འཇུག་ནག་པོ་གཡས་གཉིས་འཁོར་ལོ་དང། དབྱུག་ཐོ། གཡོན་གཉིས་པདྨ་དང་མདུང་འཛིན་པ་ལ་དཔལ་མོས་འཁྱུད་པ། འདབ་མ་རྣམས་ལ་མཆུ་ཟླ་བའི་ཚེས་ཀྱི་ལྷ་མོ་རྣམས་འཁོད་པ་ནི། དང་པོ་བཞི་ལ། ང་རྡོ་རྗེ་མ་དང་

[016B] དྲྀ་རྡོ་རྗེ་མ་དང། དུ་རྡོ་རྗེ་མ། བར་པ་བརྒྱད་ལ། ངླྀ་རྡོ་རྗེ་མ་དང། ངཾ་རྡོ་རྗེ་མ་དང། གྷ་རྡོ་རྗེ་མ་དང། གྷི་རྡོ་རྗེ་མ་དང། གྷྲྀ་རྡོ་རྗེ་མ་དང། གྷུ་རྡོ་རྗེ་མ་དང། གྷླྀ་རྡོ་རྗེ་མ་དང། གྷཾ་རྡོ་རྗེ་མ། ཕྱི་མ་བཅུ་དྲུག་ལ་
ག་རྡོ་རྗེ་མ་དང། གི་རྡོ་རྗེ་མ་དང། གུ་རྡོ་རྗེ་མ་དང། གླྀ་རྡོ་རྗེ་མ་དང། གཾ་རྡོ་རྗེ་མ་དང། ཁ་རྡོ་རྗེ་མ་དང། ཁི་རྡོ་རྗེ་མ་དང། ཁྲྀ་རྡོ་རྗེ་མ་དང། ཁུ་རྡོ་རྗེ་མ་དང། ཁླྀ་རྡོ་རྗེ་མ་དང། ཁཾ་རྡོ་རྗེ་མ་དང། ཀ་རྡོ་རྗེ་མ་དང། ཀི་རྡོ་རྗེ་མ་དང་
ཀྲྀ་རྡོ་རྗེ་མ་དང། ཀུ་རྡོ་རྗེ་མ་དང། ཀླྀ་རྡོ་རྗེ་མ་སྟེ་མཆུ་ཟླ་བའི་ཚེས་ཀྱི་ལྷ་མོ་ཉེར་བརྒྱད་གནས་པའོ། །བདེན་བྲལ་ལ་སོགས་པའི་གཙོ་བོ་རྣམས་དཀྱིལ་འཁོར་གྱི་གཙོ་བོ་ལ་ཕྱོགས་པའི་ཚུལ་གྱིས་རྡོ་རྗེའི་གདན་གྱིས་བཞུགས་པ་ལ་ཡུམ་རྣམས་
པདྨའི་གདན་གྱིས་འཁྱུད་པ། འདབ་མའི་ལྷ་མོ་རྣམས་རང་རང་གི་གཙོ་བོ་དང་སྐུ་མདོག་དང་ཞལ་དང། ཕྱག་མཚན་མཐུན་པ། རང་རང་གི་གཙོ་བོ་ལ་མངོན་དུ་ཕྱོགས་པའི་ཚུལ་གྱིས་རོལ་པའི་སྟབས་ཀྱིས་བཞུགས་པའོ།། ཤར་སྒོར་ཕག་ནག་
པོ་བདུན་གྱིས་དྲངས་པའི་ཤིང་རྟ་ནག་པོའི་སྟེང་དུ་དབྱུག་སྔོན་ཅན་དོན་ཡོད་གྲུབ་པ་ལྟ་བུ་ལ། འོད་ཟེར་ཅན་མ་སེར་མོ་ཕྱག་བཞིའི་གཡས་གཉིས་འཁོར་ལོ་དང་དབྱུག་པ། གཡོན་གཉིས་དུང་དང་རིན་པོ་ཆེ་འཛིན་པས་འཁྱུད་པ། ལྷོ་སྒོར་རྟ་དམར་
པོ་བདུན་གྱིས་དྲངས་པའི་ཤིང་རྟའི་ དམར་པོ་  སྟེང་དུ་འདོད་པའི་རྒྱལ་པོ་རིན་ཆེན་འབྱུང་ལྡན་ལྟ་བུ་ལ། ཙུནྟ་མ་དཀར་མོ་ཕྱག་བཞིའི་གཡས་གཉིས་ཐོང་པ་དང་མདུང། གཡོན་གཉིས་པདྨ་དང་མེ་ལོང་འཛིན་པས་འཁྱུད་པ། ནུབ་སྒོར་གླང་པོ་ཆེ་སེར་པོ་བདུན་
གྱིས་དྲངས་པའི་ཤིང་རྟ་སེར་པོའི་སྟེང་དུ་སྟོབས་པོ་ཆེ་རྣམ་སྣང་ལྟ་བུ་ལ་རྡོ་རྗེ་ལྕགས་སྒྲོག་མ་ནག་མོ་ཕྱག་བཞིའི་གཡས་གཉིས་ནོར་བུ་དང་རྡོ་རྗེ། གཡོན་གཉིས་བུམ་པ་དང་སྦྲུལ་འཛིན་པས་འཁྱུད་པ། བྱང་སྒོར་སེང་གེ་དཀར་མོ་བདུན་གྱིས་དྲངས་

[017A]༄༅། །པའི་ཤིང་རྟ་དཀར་པོའི་སྟེང་དུ་མི་གཡོ་བ་འོད་དཔག་མེད་ལྟ་བུ་ལ་ཁྲོ་གཉེར་ཅན་དམར་མོ་ཕྱག་བཞིའི་གཡས་གཉིས་མདའ་དང་ལྕགས་ཀྱུ། གཡོན་གཉིས་གཞུ་དང་ཞགས་པ་འཛིན་པས་འཁྱུད་པ། གཙོ་བོའི་སྟེང་
གི་ནམ་མཁའ་ལ་མཁའ་ལྡིང་མདོག་ལྔ་པ་མིག་གསུམ་པ་ལུས་རྒྱས་པས་དྲངས་པའི་ཤིང་རྟ་ལྗང་ཁུའི་སྟེང་དུ་གཙུག་ཏོར་འཁོར་བསྒྱུར་ཕྱག་ན་རྡོ་རྗེ་ལྟ་བུ་ལ་ཤིན་ཏུ་སྔོན་མོ་སྔོན་པོ་ཕྱག་བཞི་ལ། གཡས་གཉིས་གྲི་གུག་དང་རྡོ་རྗེ། གཡོན་
གཉིས་ཐོད་པ་དང་དྲིལ་བུ་འཛིན་པས་འཁྱུད་པ། འོག་ཏུ་སེང་གེ་ནག་པོ་རྐང་པ་བརྒྱད་པས་དྲངས་པའི་ཤིང་རྟ་ནག་པོའི་སྟེང་དུ་གནོད་མཛེས་རྒྱལ་པོ་ཀུན་ཏུ་བཟང་པོ་ལྟ་བུ་ལ་དྲག་མིག་མ་ལྗང་ཁུ་ཕྱག་བཞི་ལ། གཡས་གཉིས་དགྲ་སྟ་
དང་རྩེ་གསུམ། གཡོན་གཉིས་སྦྲུལ་ཞགས་དང་ཁ་ཊཱཾ་ག་འཛིན་པས་འཁྱུད་པ། ཁྲོ་བོ་རྣམས་ཤིང་རྟའི་སྟེང་ན་པདྨ་དཀར་པོ་དང་ཉི་མ་ལ་གཡས་བརྐྱང་གིས་གནས་ཤིང་གཙོ་བོ་ལ་གཟིགས་པ། འོད་ཟེར་ཅན་མ་ལ་སོགས་པའི་ལྷ་མོ་
རྣམས་གཡོན་བརྐྱང་གིས་གནས་པའོ། །སྐུའི་དཀྱིལ་འཁོར་གྱི་ཕྱི་རོལ་ཏུ་རྟ་བབས་བཞིའི་ཀ་བའི་འོག་ཏུ་ཀླུ་བརྒྱད་གནས་པ་ནི། ཤར་སྒོའི་གཡོན་དང་གཡས་སུ་རླུང་གི་དཀྱིལ་འཁོར་གཉིས་ཀྱི་སྟེང་དུ་པདྨ་དང་སྟོབས་ཀྱི་རྒྱུ་ནག་པོ་
ལ་ཁྱི་གདོང་མ་དང་ཁྭ་གདོང་མས་འཁྱུད་པ། ལྷོ་སྒོའི་གཡོན་དང་གཡས་སུ་མེའི་དཀྱིལ་འཁོར་གཉིས་ཀྱི་སྟེང་དུ་ནོར་རྒྱས་དང་དུང་སྐྱོང་དམར་པོ་ལ། ཕག་གདོང་མ་དང་བྱ་རྒོད་གདོང་མས་འཁྱུད་པ། ནུབ་སྒོའི་གཡོན་དང་གཡས་
སུ་སའི་དཀྱིལ་འཁོར་གཉིས་ཀྱི་སྟེང་དུ་འཇོག་པོ་དང་པདྨ་ཆེན་པོ་སེར་པོ་ལ། ལྕེ་སྤྱང་གདོང་མ་དང་མཁའ་ལྡིང་གདོང་མས་འཁྱུད་པ། བྱང་སྒོའི་གཡོན་དང་གཡས་སུ་ཆུའི་དཀྱིལ་འཁོར་གཉིས་ཀྱི་སྟེང་དུ་མཐའ་ཡས་དང་རིགས་ལྡན་དཀར་

[017B] སྟག་གདོང་མ་དང་འུག་གདོང་མས་འཁྱུད་པ། སྟེང་གི་ནམ་མཁར་སྟོང་པའི་དཀྱིལ་འཁོར་ལ་རྒྱལ་བ་ལྗང་ཁུ་ལ་སྔོན་མོས་འཁྱུད་པ། འོག་ཏུ་ས་འོག་ན་སྟོང་པའི་དཀྱིལ་འཁོར་ལ་རྣམ་པར་ རྒྱལ་པོ་  སྔོན་པོ་ལ་རྡོ་རྗེ་མིག་ཅན་མ་ལྗང་
ཁུས་འཁྱུད་པ། ཀླུ་རྣམས་ཕྱག་བཞི་པ་གཡས་བདུད་རྩིའི་བུམ་པ་དང་རྡོ་རྗེ། གཡོན་པདྨ་དང་རིན་པོ་ཆེ་འཛིན་པ་རྡོ་རྗེའི་གདན་གྱིས་བཞུགས་པ། སའི་དཀྱིལ་འཁོར་གྱི་དབང་ལྡན་ལ། ཉའི་ཟླ་བའི་དཀྱིལ་འཁོར་ཤར་བ་
བདེན་བྲལ་དུ་ཉི་མའི་དཀྱིལ་འཁོར་ནུབ་པའི་ཚུལ་ལོ། །མེ་དང་རླུང་གི་དཀྱིལ་འཁོར་གྱི་དབུས་སུ་ཏུར་ཁྲོད་ཆེན་པོ་བརྒྱད་དུ། ཕྱོགས་སུ་འཁོར་ལོ་དམར་པོ། མཚམས་སུ་འཁོར་ལོ་དཀར་པོའི་ལྟེ་བར་རབ་གཏུམ་མ་རྣམས་གནས་པ་ནི་
ཤར་རྩེ་མོ་འབིགས་པའི་དུར་ཁྲོད་དུ་བསེའི་སྟེང་དུ་འཁོར་ལོའི་ལྟེ་བར་ཁྱི་གདོང་མནག་མོ། མེར་ལྷག་མ་ཟ་བའི་ཏུར་ཁྲོད་དུ་བཻ་རུ་ཎ་ཌའི་སྟེང་དུ་འཁོར་ལོའི་ལྟེ་བར་བྱ་རོག་གདོང་མ་ནག་མོ། ལྷོར་རོ་བསྲེག་པའི་དུར་ཁྲོད་དུ་དོམ་གྱི་སྟེང་དུ་
འཁོར་ལོའི་ལྟེ་བར་ཕག་གདོང་མ་དམར་མོ། ལྷོ་ནུབ་ཏུ་མི་བཟང་པའི་ཡུལ་གྱི་དུར་ཁྲོད་དུ་ཁྲུང་ཁྲུང་གི་སྟེང་དུ་འཁོར་ལོའི་ལྟེ་བར་བྱ་རྒོད་གདོང་མ་དམར་མོ། བྱང་དུ་རོ་རུལ་བ་དང་བཅས་པའི་དུར་ཁྲོད་དུ་འབྲིའི་སྟེང་དུ་འཁོར་ལོའི་ལྟེ་བར་སྟག་གདོང་
མ་དཀར་པོ། དབང་ལྡན་དུ་བྱིས་པ་ཤི་བའི་དུར་ཁྲོད་དུ་བྱ་མ་བྱིའི་སྟེང་དུ་འཁོར་ལོའི་ལྟེ་བར་འུག་གདོང་མ་དཀར་མོ། ནུབ་ཏུ་རྣག་གི་དྲིའི་དུར་ཁྲོད་དུ་སེང་གེའི་སྟེང་དུ་འཁོར་ལོའི་ལྟེ་བར་ལྕེ་སྤྱང་གདོང་མ་སེར་མོ། རླུང་དུ་སྦྲུལ་གྱིས་ཟོས་
པའི་ཏུར་ཁྲོད་དུ་མིག་སྔོན་གྱི་སྟེང་དུ་འཁོར་ལོའི་ལྟེ་བར་མཁའ་ལྡིང་གདོང་མ་སེན་མོ། སྟེང་དུ་མཁའ་ལྡིང་ཨ་ནི་ལས་དྲངས་པའི་ཤིང་རྟའི་སྟེང་དུ་སྔོན་མོ་སྔོན་པོ། འོག་ཏུ་སེང་གེ་རྐང་པ་བརྒྱད་པས་དྲངས་པའི་ཤིང་རྟའི་སྟེང་དུ་

[018A]༄༅། །རྡོ་རྗེ་མིག་ཅན་མ་ལྗང་ཁུ་རྣམས་ལ་སྔར་ལྟ་བུའི་ཀླུ་པདྨ་ལ་སོགས་པས་འཁྱུད་ཅིང་ཡུམ་གདོང་མ་རྣམས་ཟླུམ་པོའི་སྟབས་ཀྱིས་བཞུགས་པ། གོང་འོག་གི་གདོང་མ་ཐམས་ཅད་ཞལ་གཅིག་
ཕྱག་གཉིས་མ་གཡས་གྲི་གུག་དང། གཡོན་ཐོད་པ་འཛིན་པ། སྤྱན་གསུམ་པ། གཅེར་བུ་ཕྱག་རྒྱ་ལྔ་དང་ལྡན་པ། མི་མགོའི་ཕྲེང་བ་མགུལ་དུ་འཕྱང་བ། གོང་འོག་གི་ཀླུ་ཐམས་ཅད་ཕྱག་བཞིའི་གཡས་གཉིས་ན་བདུད་རྩིའི་
བུམ་པ་དང་རྡོ་རྗེ། གཡོན་གཉིས་ན་པདྨ་དང་རིན་པོ་ཆེ་འཛིན་པ། གཞན་ཡང་དུར་ཁྲོད་ཀྱི་གཞི་ལ་རླུང་དཀྱིལ་གྱི་ཤར་དང་ཤར་ལྷོར་རླུང་གི་དཀྱིལ་འཁོར་གཉིས་ཀྱི་སྟེང་དུ་ཟླ་བ་དང་ཉི་མ། ལྷོ་དང་ལྷོ་ནུབ་ཏུ་མེའི་དཀྱིལ་འཁོར་ལ་ལྷག་པ་དང་
མིག་དམར། ནུབ་དང་ནུབ་བྱང་དུ་སའི་དཀྱིལ་འཁོར་ལ་མཇུག་རིང་དང་སྦེན་པ། བྱང་དང་བྱང་ཤར་དུ་ཆུའི་དཀྱིལ་འཁོར་ལ་པ་སངས་དང་ཕུར་བུ། སྟེང་དུ་ནམ་མཁའི་དཀྱིལ་འཁོར་ལ་སྒྲ་གཅན། འོག་ཏུ་ནམ་མཁའི་དཀྱིལ་འཁོར་ལ་དུས་
མེ༑ དེ་བཞིན་དུ་རླུང་གི་དཀྱིལ་འཁོར་བརྟན་ དཧྲུཾ་བ་  པ་དང། རི་བྱི་དང། རྒྱ་སྐར་ཉེར་བརྒྱད་དང། ཁྱིམ་བཅུ་གཉིས་དང། ཆ་བཅུ་དྲུག་དང། ཕྱོགས་བཅུའི་འཇིག་རྟེན་སྐྱོང་པ་དང། དགའ་བྱེད་དབང་ཕྱུག་དང། ནག་པོ་ཆེན་པོ་དང་
དྲིལ་བུའི་རྣ་བ་ཅན་དང། བཧྲིཾ་གི་ཎི་ ཉམས་ཆུང།  དང། ཞིང་སྐྱོང་རྣམས་དང། ཕོ་ཉ་མོ་རྣམས་དང། ཕྲོག་མ་དང། གྲུབ་པ་ཐམས་ཅད་ཅེས་བྱ་བ་ལ་སོགས་པ་སྟེ། འབྱུང་པོའི་བྱེ་བྲག་སྐུ་མདོག་དང་ཕྱག་མཚན་དང་གཟུགས་སྣ་ཚོགས་ཅན་
བྱེ་བ་ཕྲག་ཕྱེད་དང་བཞི་གནས་པ་ཟླ་བ་ལ་སོགས་པའི་ལྷ་རྣམས་རྡོ་རྗེའི་འདུག་སྟངས་དང། ལྷ་མོ་རྣམས་རོལ་བའི་འདུག་སྟང་གིས་བཞུགས་པའོ། །གསུང་གི་དཀྱིལ་འཁོར་གྱི་སྟེགས་བུ་ལ། ཤར་སྒོའི་གཡས་སུ་

[018B] རེག་བྱ་རྡོ་རྗེ་མ་ལྟ་བུའི་གོས་འདོད་མ་དང། ཙཱ་མུན་ཊི་ལྟ་བུའི་ལུས་ལ་འཁྲུག་འདོད་མ་དང། ཁྱབ་འཇུག་ལྟ་བུའི་མཆིལ་མ་འདོར་འདོད་མ་དང། ཤིན་ཏུ་སྟོབས་མ་ལྟ་བུའི་སྤྲོད་འདོད་མ་དང། གཡོན་
དུ་ཤིན་ཏུ་སྔོན་མོ་ལྟ་བུའི་ཀུན་ཏུ་གདུང་འདོད་མ་དང། རྡོ་རྗེ་ལྕགས་སྒྲོག་མ་ལྟ་བུའི་རེག་བྱ་འདོད་མ་དང། ཁྱི་གདོང་མ་ལྟ་བུའི་ཡན་ལག་ཐམས་ཅད་བསྐྱོད་འདོད་མ་དང། བྱ་རོག་གདོང་མ་ལྟ་བུའི་ལྷག་མ་ཟ་འདོད་མ་དང། ལྷོ་སྒོའི་
གཡས་སུ་གོས་དཀར་མོ་ལྟ་བུའི་བསྐྱོད་འདོད་མ་དང། རོ་རྡོ་རྗེ་མ་ལྟ་བུའི་ཟས་འདོད་མ་དང། ཕག་གདོང་མ་ལྟ་བུའི་ལུས་ཀྱི་དྲི་འདོད་མ་དང། གཞོན་ནུ་མ་ལྟ་བུའི་གར་འདོད་མ་དང། རྨུགས་བྱེད་མ་ལྟ་བུའི་སྐེམ་འདོད་མ་དང། གཡོན་
དུ་ཁྲོ་གཉེར་ཅན་མ་ལྟ་བུའི་འགུགས་འདོད་མ་དང། དྲག་ཅན་མ་ལྟ་བུའི་རྒྱུག་འདོད་མ་དང། ཕག་གདོང་མ་ལྟ་བུའི་གཤད་གཅི་ཟག་འདོད་མ་དང། བྱ་རྒོད་གདོང་མ་ལྟ་བུའི་གཡུལ་འདོད་མ་དང། ནུབ་སྒོའི་གཡས་སུ་སྤྱན་མ་ལྟ་བུའི་
རེངས་འདོད་མ་དང། དྲི་རྡོ་རྗེ་མ་ལྟ་བུའི་དྲི་ཆབ་འདོད་མ་དང། དབང་མོ་ལྟ་བུའི་མལ་སྟན་བསྙེས་འདོད་མ་དང། ཚངས་མ་ལྟ་བུའི་ཆུ་ལ་སྐྱལ་འདོད་མ་དང། རེངས་བྱེད་མ་ལྟ་བུའི་བཅིངས་འདོད་མ་དང། གཡོན་དུ་ཆོས་དབྱིངས་རྡོ་རྗེ་
མ་ལྟ་བུའི་འཁྲིག་འདོད་མ་དང། འོད་ཟེར་ཅན་མ་ལྟ་བུའི་ཕུར་བུ་འདེབས་འདོད་མ་དང། ལྕེ་སྤྱང་གདོང་མ་ལྟ་བུའི་སེམས་ཅན་བསླུ་འདོད་མ་དང། མཁའ་ལྡིང་གདོང་མ་ལྟ་བུའི་སྦྲུལ་འཆིང་འདོད་མ་དང། བྱང་སྒོའི་གཡས་སུ་མཱ་མ་
ཀི་ལྟ་བུའི་རྒྱས་པར་འདོད་མ་དང། གཟུགས་རྡོ་རྗེ་མ་ལྟ་བུའི་རྒྱན་འདོད་མ་དང། དྲག་མོ་ལྟ་བུའི་སྟན་འདོད་མ་དང། དཔལ་མོ་ལྟ་བུའི་རྒྱལ་སྲིད་འདོད་མ་དང། ང་རྒྱལ་ཅན་མ་ལྟ་བུའི་འཇམ་པར་སྨྲ་འདོད་མ་དང། གཡོན་དུ་སྒྲ་རྡོ་རྗེ་མ་
[019A]༄༅། །ལྟ་བུའི་རོལ་མོ་འདོད་མ་དང། ཙུནྡ་མ་ལྟ་བུའི་ཕྱག་འཚལ་འཆང་འདོད་མ་དང། སྟག་གདོང་མ་ལྟ་བུའི་རྩོད་འདོད་མ་དང། འུག་གདོང་མ་ལྟ་བུའི་བྱིས་པ་སྡིག་འདོད་མ་སྟེ། འདོད་མ་སུམ་
ཅུ་རྩ་དྲུག་གནས་པའོ།། སྐུའི་དཀྱིལ་འཁོར་གྱི་སྣམ་བུ་ལ་ཤར་ལ་སོགས་པའི་གཡས་གཡོན་རྣམས་སུ་དབྱེ་བར་མི་འདོད་མ་དང། ཀུན་ཏུ་གདུང་བར་མི་འདོད་མ་ལ་སོགས་པ་ཕྱིར་འདོད་མ་སུམ་ཅུ་སོ་དྲུག་པོ་རྣམས་
སྒོ་བཞིའི་གཡས་སུ་ལྔ་ལྔ་དང་གཡོན་དུ་བཞི་བཞི་སྟེ་ཕྱོགས་རེ་རེར་དགུ་དགུ་གནས་པའོ།  །ཞེས་སྐུ་དཀྱིལ་གྱི་ལྷ་རྣམས་གསལ་གདབ།  གཙོ་བོའི་ཐུགས་ཀར་ཉི་མ་ལ་རང་འདྲའི་ཡེ་ཤེས་སེམས་དཔའ། དེའི་ཐུགས་ཀར་ཉི་མ་
ལ་ཏིང་ངེ་འཛིན་སེམས་དཔའ་ཧཱུཾ་སྔོན་པོས་མཚན་པ།  ཞེས་སེམས་དཔའ་གསུམ་བརྩེགས་བྱ་ཞིང། གནས་གསུམ་བྱིན་རླབས་དང་ཡེ་ཤེས་པ་དགུག་གཞུག་དབང་བསྐུར་རྒྱས་གདབ་རྣམས་གཞུང་ཏུ་མ་བྱུང་ཡང། ལས་དང་པོ་པས་བྱས་ན་ལེགས་པར་གསུངས་པས་
དེའི་ཚུལ་ནི།  ལྷ་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་དཔལ་དུས་ཀྱི་འཁོར་ལོའི་ཡེ་ཤེས་
པའི་དཀྱིལ་འཁོར་རྟེན་དང་བརྟེན་པར་བཅས་པ་སྤྱན་དྲངས། ཛཿ་ཧཱུཾ་བཾ་ཧོཿ་ཡེ་ཤེས་པ་རྣམས་རང་རང་གི་དམ་ཚིག་པ་དང་གཉིས་སུ་མེད་པར་གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རེགས་ལྔ་འཁོར་བཅས་
སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་ སོགས་ཀྱིས་མཆོད།  དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་

[019B] ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཨཱ་ཧཱུཾ། ཞེས་གསུང་ཞིང་དབང་བསྐུར་བས། སྐུ་ཡེ་ཤེས་ཀྱི་བདུད་རྩིས་གང། བདེ་བ་ཆེན་པོ་མྱོང། དྲི་མ་ཐམས་ཅད་དག། ཆུའི་ལྷག་མ་སྤྱི་གཙུག་ཏུ་གནས་
པ་ཡོངས་སུ་གྱུར་པ་ལས། གཙོ་བོ་ལ་མི་བསྐྱོད་པ། དོན་གྲུབ་སོགས་རིགས་བཞི་ལ་མི་བསྐྱོད་པ་ལྗང་ཁུ། ཀུན་བཟང། སྒྲ་རྡོ་རྗེ་མ། གནོད་མཛེས། ཤིན་ཏུ་སྔོན་མོ། སྔོན་མོ། དྲག་མོ། རྨུགས་བྱེད། རྣམ་པར་རྒྱལ་
བའི་ཀླུ་རྣམས་ལ་མི་བསྐྱོད་པ་སྔོན་པོའི་གཟུགས་ཀྱི་རྡོ་རྗེ་སེམས་དཔའ། ཕྱག་ན་རྡོ་རྗེ། ཆོས་དབྱིངས་རྡོ་རྗེ་མ། གཙུག་ཏོར་འཁོར་བསྒྱུར། དྲག་མིག་མ། རྡོ་རྗེ་མིག་ཅན་མ། ཁྱབ་འཇུག་མ། གཤིན་རྗེ། རྒྱལ་བའི་ཀླུ་
རྣམས་ལ་མི་བསྐྱོད་པ་ལྗང་ཁུ། ལྷ་གཞན་ནག་པོ་རྣམས་ལ་དོན་གྲུབ། དམར་པོ་རྣམས་ལ་རིན་འབྱུང། སེར་པོ་རྣམས་ལ་རྣམ་སྣང། དཀར་པོ་རྣམས་ལ་སྣང་མཐས་རྒྱས་བཏབ་ཅིང་རིགས་བདག་ཐམས་ཅད་ཀྱང་སྤྲུལ་སྐུའི་རྣམ་པ་
ཅན་ནོ། །དབང་གི་ལྷ་རྣམས་ཀྱང་རང་ཉིད་ལ་ཐིམ་པར་ བསམ། དེ་ལྟར་རྟེན་དང་བརྟེན་པ་ཐམས་ཅད་ལེགས་པར་གསལ་བཏབ་སྟེ་བྱིང་རྒོད་དང་བྲལ་བར་མཉམ་པར་ཅི་ཐུབ་བྱ། དེས་སྐྱོ་བ་ན་བཟླས་པ་བྱ་བ་ནི། བགྲང་ཕྲེང་བསངས་སྦྱངས།  ཕྲེང་བ་སྟོང་པ་ཉིད་དུ་གྱུར། སྟོང་
པའི་ངང་ལས་ཧཱུཾ་ལས་བྱུང་བའི་ཕྲེང་རྔོག་རྣམས་སུ་གྱུར་པ་ལས། རང་གི་ཐུགས་ཀའི་ས་བོན་གྱི་འོད་ཟེར་གྱིས་རྒྱལ་བ་ཐམས་ཅད་ཀྱི་ཡེ་ཤེས་དང་མཚན་དཔེ་ཧཱུཾ་ཡིག་གི་རྣམ་པར་སྤྱན་དྲངས། ཕྲེང་རྡོག་རྣམས་ལ་ཐིམ་པས་མཚན་དང་
དཔེ་བྱང་ཀྱི་བདག་ཉིད་དུ་གྱུར།  ཞེས་བགྲང་ཕྲེང་སྒྲུབ་གཞུང་ལྟར་བྱིན་གྱིས་བརླབ་ཀྱང་ཆོག་གམ་དཔྱད།  ལྷ་རྣམས་ཀྱི་ཐུགས་ཀར་རང་རང་གི་ས་བོན་ལ་རང་རང་གི་སྔགས་འཕྲེང་གིས་བསྐོར་བ་ལས་དཀྱིལ་འཁོར་བའི་ལྷའི་ཚོགས་འཕྲོས་རྒྱལ་བ་སྲས་བཅས་

[020A]༄༅། །ལ་མཆོད་པ་ཕུལ། སེམས་ཅན་ཐམས་ཅད་རང་རང་གི་སྐལ་བ་ཇི་ལྟ་བ་བཞིན་ཆོས་སྟོན་པ་ལ་སོགས་པས་སྡིག་སྒྲིབ་སྦྱང་བསོད་ནམས་ཀྱི་ཚོགས་མཐར་ཕྱིན་པ་དུས་ཀྱི་འཁོར་ལོའི་གོ་འཕང་
ལ་བཀོད། ཚུར་འདུས་ཏེ་སྔགས་འཕྲེང་ས་བོན་དང་བཅས་པ་ལ་ཐིམ་པར་གྱུར།  པར་ཡང་དང་ཡང་དུ་བསམ་པ་སྤྲོ་བསྡུའི་དམིགས་པ་དང་བཅས་པའི་དམ་ཚིག་གི་བཟླས་པ་བྱ་ཞིང། དུས་ཀྱི་འཁོར་ལོ་ཤེས་རབ་དང་བཅས་པའི་སྔགས་ནི།  ཨོཾ་ཧྐྵྨླྭྲྱོཾ་སཱ་ཧཱ།  སྙིང་པོ་ནི།།
ཨོཾ་ཨཱ་ཧཱུཾ་ཧོཿ་ཧཾཀྵ་ཧྐྵྨླྭྲྱོཾ་སཱ་ཧཱ།  ཉེ་བའི་སྙིང་པོ་ནི།  ཨོཾ་ཧྲཱཾ་ཧྲཱིཾ་ཧྲཱྀཾ་ཧྲཱུཾ་ཧྲླཱྀཾ་ཧྲཿ་སཱ་ཧཱ།  གཙོ་བོ་ཡབ་ཡུམ་ནུས་མ་དང་བཅས་པའི་སྔགས་ནི།  ཨོཾ་ཤྲཱི་ཀཱ་ལ་ཙཀྲ་ཧཱུཾ་ཧཱུཾ་ཕཊ། ཨོཾ་ཕྲེཾ་བི་ཤྭ་མཱ་ཏ་ཧཱུཾ་ཧཱུཾ་ཕཊ། ཨོཾ་ཀྲིཥྞ་དེཔྟཱ་ཧཱུཾ་ཧཱུཾ་
ཕཊ། ཨོཾ་རཀྵ་དེཔྟཱ་ཧཱུཾ་ཧཱུཾ་ཕཊ། ཨོཾ་ཤྭེ་དཱིཔྟཱ་ཧཱུཾ་ཧཱུཾ་ཕཊ། ཨོཾ་སཱི་ཏ་དཱིཔྟཱ་ཧཱུཾ་ཧཱུཾ་ཕཊ། ཨོཾ་དཧུ་མ་ཧཱུཾ་ཧཱུཾ་ཕཊ། ཨོཾ་མ་རི་ཙྱཻ་ཧཱུཾ་ཧཱུཾ་ཕཊ། ཨོཾ་ཁ་ཏྱོ་ཏཱ་ཧཱུཾ་ཧཱུཾ་ཕཊ། ཨོཾ་བྲ་ཏི་བཱ་ཧཱུཾ་ཧཱུཾ་ཕཊ།  མཚན་མ་བཞིའི་སྔགས་ནི།  ཨོཾ་
ཙིནྟཱ་མ་ཎི་ཧཱུཾ་ཧཱུཾ་ཕཊ། ཨོཾ་དྷརྨ་ཤཾ་ཁ་ཧཱུཾ་ཧཱུཾ་ཕཊ། ཨོཾ་དྷརྨ་གཎྜེ་ཧཱུཾ་ཧཱུཾ་ཕཊ། ཨོཾ་ཀལྤ་པྲིཀྵ་ཧཱུཾ་ཧཱུཾ་ཕཊ།  རྒྱལ་བ་ཡབ་ཡུམ་གྱི་སྔགས་ནི།  ཨོཾ་བཛྲ་སཏ་ཧཱུཾ་ཧཱུཾ་ཕཊ། ཨོཾ་ཨཀྵོ་བྷྱ་ཧཱུཾ་ཧཱུཾ་ཕཊ། ཨོཾ་ཨ་མོ་གྷ་སིདྡྷི་ཧཱུཾ་ཧཱུཾ་ཕཊ་
ཨོཾ་རཏྣ་སཾ་བྷ་ཝ་ཧཱུཾ་ཧཱུཾ་ཕཊ། ཨོཾ་ཨ་མི་ཏཱ་བྷཱ་ཧཱུཾ་ཧཱུཾ་ཕཊ། ཨོཾ་བཻ་རོ་ཙ་ན་ཧཱུཾ་ཧཱུཾ་ཕཊ། ཨོཾ་པྲ་ཛྙཱ་པ་ར་མི་ཏ་ཧཱུཾ་ཧཱུཾ་ཕཊ། ཨོཾ་ལོ་ཙ་ན་ཧཱུཾ་ཧཱུཾ་ཕཊ། ཨོཾ་མཱ་མ་ཀི་ཧཱུཾ་ཧཱུཾ་ཕཊ། ཨོཾ་པཎྜ་ར་ཧཱུཾ་ཧཱུཾ་ཕཊ། ཨོཾ་ཏཱ་རཱ་ཧཱུཾ་ཧཱུཾ་ཕཊ། ཨོཾ་བཛྲ་
དྷ་ཏྲཱི་ཤྭ་རཱི་ཧཱུཾ་ཧཱུཾ་ཕཊ། ཨོཾ་ཛ་ཡ་གྷ་ཊཿ་ཧཱུཾ་ཧཱུཾ་ཕཊ། ཨོཾ་བི་ཛ་ཡ་གྷ་ཊ་ཧཱུཾ་ཧཱུཾ་ཕཊ།  སེམས་དཔའ་ཡབ་ཡུམ་གྱི་སྔགས་ནི།  ཨོཾ་བཛྲ་ལཱ་ཎི་ཧཱུཾ་ཧཱུཾ་ཕཊ། ཨོཾ་ཁ་གརྒྷེ་ཧཱུཾ་ཧཱུཾ་ཕཊ། ཨོཾ་ཀྵི་ཏི་གནྡྷ་ཧཱུཾ་ཧཱུཾ་ཕཊ། ཨོཾ་ལོ་ཀེ་ཤ་ར་ཧཱུཾ་

[020B] ཨོཾ་སརྦ་ནི་བ་ར་ཎ་བི་སྐཾ་བཧིཿ་ཧཱུཾ་ཧཱུཾ་ཕཊ། ཨོཾ་ས་མནྟ་བྷ་ཏྲཿ་ཧཱུཾ་ཧཱུཾ་ཕཊ། ཨོཾ་གནྡྷ་བཛྲ་ཧཱུཾ་ཧཱུཾ་ཕཊ། ཨོཾ་རཱུ་པ་བཛྲ་ཧཱུཾ་ཧཱུཾ་ཕཊ། ཨོཾ་ར་ས་བཛྲ་ཧཱུཾ་ཧཱུཾ་ཕཊ། ཨོཾ་སྤརཤ་བཛྲ་ཧཱུཾ་ཧཱུཾ་ཕཊ། ཨོཾ་ཤཔྟ་བཛྲ་ཧཱུཾ་ཧཱུཾ་ཕཊ། ཨོཾ་དྷརྨ་དྷ་
ར་དུ་བཛྲ་ཧཱུཾ་ཧཱུཾ་ཕཊ།  ཁྲོ་བོ་ཡབ་ཡུམ་གྱི་སྔགས་ནི།  ཨོཾ་ཨུཥྞི་ཥ་ཧཱུཾ་ཧཱུཾ་ཕཊ། ཨོཾ་བིགྷྣ་ཏ་ཀ་ཧཱུཾ་ཧཱུཾ་ཕཊ། ཨོཾ་པྲ་ཛྙཱ་ན་ཏ་ཀ་ཧཱུཾ་ཧཱུཾ་ཕཊ། ཨོཾ་པདྨནྟ་ཀ་ཧཱུཾ་ཧཱུཾ་ཕཊ། ཨོཾ་ཡ་མནྟ་ཀ་ཧཱུཾ་ཧཱུཾ་ཕཊ། ཨོཾ་སྟམྦྷི་ནི་ཧཱུཾ་ཧཱུཾ་ཕཊ། ཨོཾ་མ་ནི་ནི་ཧཱུཾ་ཧཱུཾ་
ཕཊ། ཨོཾ་སྟོ་བཧི་ནི་ཧཱུཾ་ཧཱུཾ་ཕཊ། ཨོཾ་ཨ་ཏི་བིརྱ་ཧཱུཾ་ཧཱུཾ་ཕཊ། ཨོཾ་ཨ་ཏི་ནཱི་ལཱ་ཧཱུཾ་ཧཱུཾ་ཕཊ། ཨོཾ་སརྦ་དྷ་རི་ནི་ཧཱུཾ་ཧཱུཾ་ཕཊ།  ཅེས་པ་ཐུགས་ཀྱི་འཁོར་ལོའི་ལྷ་རྣམས་ཀྱིའོ།  །ཨོཾ་བཛྲ་ཙརྩི་ཀ་ཧཱུཾ་ཧཱུཾ་ཕཊ། ཨོཾ་བཛྲ་ཝ་ར་ཧཱི་ཧཱུཾ་ཧཱུཾ་ཕཊ། ཨོཾ་
བཛྲ་མཧཱེ་ཤྭ་རི་ཧཱུཾ་ཧཱུཾ་ཕཊ། ཨོཾ་བཛྲ་ཨིནྟྲི་ཧཱུཾ་ཧཱུཾ་ཕཊ། ཨོཾ་བཛྲ་པྲཧྨ་ཎི་ཧཱུཾ་ཧཱུཾ་ཕཊ། ཨོཾ་བཛྲ་མཧཱ་ལཀྵེ་ཧཱུཾ་ཧཱུཾ་ཕཊ། ཨོཾ་བཛྲ་ཀཽ་མཱ་རི་ཧཱུཾ་ཧཱུཾ་ཕཊ། ཨོཾ་བཛྲ་བཻཥྞི་ཧཱུཾ་ཧཱུཾ་ཕཊ། ཨོཾ་ཨཥྚ་ཨཥྚ་ཀེ་ན་ཙ་ཏུ་ཥཥྛི་བཛྲ་ཡོ་གི་ནི་ཧཱུཾ་ཧཱུཾ་ཕཊ་
ཨོཾ་ཥད་ཏྲིཾ་ཤད་ཨིཙྪ་ཧཱུཾ་ཧཱུཾ་ཕཊ།  ཅེས་པ་ནི་གསུང་གི་དཀྱིལ་འཁོར་གྱིའོ།།  ཨོཾ་བཛྲ་ནེ་རེ་ཏྱ་ཧཱུཾ་ཧཱུཾ་ཕཊ། ཨོཾ་བཛྲ་བཱ་ཡུ་ཧཱུཾ་ཧཱུཾ་ཕཊ། ཨོཾ་བཛྲ་ཨགྣི་ཧཱུཾ་ཧཱུཾ་ཕཊ། ཨོཾ་བཛྲ་ཀརྟི་ཀཿ་ཧཱུཾ་ཧཱུཾ་ཕཊ། ཨོཾ་བཛྲ་ཨུ་ད་དཧིཿ་ཧཱུཾ་ཧཱུཾ་ཕཊ། ཨོཾ་བཛྲ་བི་
ནཱ་ཡ་ཀཿ་ཧཱུཾ་ཧཱུཾ་ཕཊ། ཨོཾ་བཛྲ་ཨིནྟྲ་ཧཱུཾ་ཧཱུཾ་ཕཊ། ཨོཾ་བཛྲ་པྲཧྨ་ཧཱུཾ་ཧཱུཾ་ཕཊ། ཨོཾ་ཨི་ཤྭ་ར་ཧཱུཾ་ཧཱུཾ་ཕཊ། ཨོཾ་བཛྲ་ཡཀྵ་ཧཱུཾ་ཧཱུཾ་ཕཊ། ཨོཾ་བཛྲ་བིཥྞུ་ཧཱུཾ་ཧཱུཾ་ཕཊ། ཨོཾ་བཛྲ་ཡ་མཱ་ཧཱུཾ་ཧཱུཾ་ཕཊ། ཨོཾ་བ་རུ་ཎིཿ་ཧཱུཾ་ཧཱུཾ་ཕཊ། ཨོཾ་བཛྲ་བཱ་ཡ་
ཝི་ཧཱུཾ་ཧཱུཾ་ཕཊ། ཨོཾ་ཡཱ་མ་ནི་ཧཱུཾ་ཧཱུཾ་ཕཊ། ཨོཾ་ཡཀྵི་ནི་ཧཱུཾ་ཧཱུཾ་ཕཊ། ཨོཾ་མཧཱ་བ་ལ་ཧཱུཾ་ཧཱུཾ་ཕཊ། ཨོཾ་ཨ་ཙ་ལ་ཧཱུཾ་ཧཱུཾ་ཕཊ། ཨོཾ་ཊཀྐི་རཱ་ཛ་ཧཱུཾ་ཧཱུཾ་ཕཊ། ཨོཾ་ནཱི་ལ་དནྜ་ཧཱུཾ་ཧཱུཾ་ཕཊ། ཨོཾ་སུཾ་བྷ་རཱ་ཛ་ཧཱུཾ་ཧཱུཾ་ཕཊ། ཨོཾ་རོ་ཏྲ་ཡཀྵི་ཧཱུཾ་

[021A]༄༅། །ཧཱུཾ་ཕཊ། ཨོཾ་བཛྲ་ཤྲིཾ་ཁ་ལཱི་ཧཱུཾ་ཧཱུཾ་ཕཊ། ཨོཾ་ཙུནྟ་ཧཱུཾ་ཧཱུཾ་ཕཊ། ཨོཾ་བྲི་ཀུ་ཊི་ཧཱུཾ་ཧཱུཾ་ཕཊ། ཨོཾ་མ་རི་ཙི་ཧཱུཾ་ཧཱུཾ་ཕཊ། ཨོཾ་པྲ་ཏྱ་ཀ་མཱ་ས་བཧེ་དེ་ན་ཥཥྛི་ཨུཏྟར་ཏྲི་ཤ་ཏ་བཛྲ་ཏི་ཐི་དེ་ཝཱི་ཧཱུཾ་ཧཱུཾ་ཕཊ། ཨོཾ་
ཥད་ཏྲིཾ་ཤ་ཏ་པྲ་ཏིཙྪ་ཧཱུཾ་ཧཱུཾ་ཕཊ། ཨོཾ་བཛྲ་ཛ་ཡ་ཧཱུཾ་ཧཱུཾ་ཕཊ། ཨོཾ་བཛྲ་བི་ཛ་ཡ་ཧཱུཾ་ཧཱུཾ་ཕཊ། ཨོཾ་བཛྲ་པདྨ་ཧཱུཾ་ཧཱུཾ་ཕཊ། ཨོཾ་བཛྲ་ཀརྐོ་ཊ་ཧཱུཾ་ཧཱུཾ་ཕཊ། ཨོཾ་བཛྲ་བ་སུ་ཀེ་ཧཱུཾ་ཧཱུཾ་ཕཊ། ཨོཾ་བཛྲ་ཤིཾ་ཁ་པཱ་ལ་ཧཱུཾ་ཧཱུཾ་ཕཊ། ཨོཾ་བཛྲ་ཨ་ནནྟ་
ཧཱུཾ་ཧཱུཾ་ཕཊ། ཨོཾ་བཛྲ་ཀུ་ལི་ཀཿ་ཧཱུཾ་ཧཱུཾ་ཕཊ། ཨོཾ་བཛྲ་ཏཀྵ་ཀ་ཧཱུཾ་ཧཱུཾ་ཕཊ། ཨོཾ་བཛྲ་མཧཱ་པདྨ་ཧཱུཾ་ཧཱུཾ་ཕཊ། ཨོཾ་ཤྭ་ན་སྱ་ཧཱུཾ་ཧཱུཾ་ཕཊ། ཨོཾ་ཤུ་ཀ་ར་སྱ་ཧཱུཾ་ཧཱུཾ་ཕཊ། ཨོཾ་བྱ་གྷྲ་སྱ་ཧཱུཾ་ཧཱུཾ་ཕཊ། ཨོཾ་ཛ་བུ་ཀཱ་སྱཱ་ཧཱུཾ་ཧཱུཾ་ཕཊ། ཨོཾ་ག་རུ་ཌ་སྱ་
ཧཱུཾ་ཧཱུཾ་ཕཊ། ཨོཾ་ཨུ་ལུ་ཀ་སྱ་ཧཱུཾ་ཧཱུཾ་ཕཊ། ཨོཾ་གྲི་དྷ་སྱ་ཧཱུཾ་ཧཱུཾ་ཕཊ། ཨོཾ་ཀཱ་ཀཱ་སྱ་ཧཱུཾ་ཧཱུཾ་ཕཊ། ཨོཾ་བཛྲ་ཨཀྵི་ཧཱུཾ་ཧཱུཾ་ཕཊ། ཨོཾ་ནི་ལ་ཧཱུཾ་ཧཱུཾ་ཕཊ། ཨོཾ་སརྦ་བཧུ་ཏ་ཧཱུཾ་ཧཱུཾ་ཕཊ། ཨོཾ་བཛྲ་ཙཎྚ་ཧཱུཾ་ཧཱུཾ་ཕཊ། ཨོཾ་བཛྲ་སུརྱ་ཧཱུཾ་ཧཱུཾ་ཕཊ་
ཨོཾ་བཛྲ་མཾ་ག་ལ་ཧཱུཾ་ཧཱུཾ་ཕཊ། ཨོཾ་བཛྲ་བུདྷ་ཧཱུཾ་ཧཱུཾ་ཕཊ། ཨོཾ་བཛྲ་བྲི་ཧ་ས་པ་ཏིཿ་ཧཱུཾ་ཧཱུཾ་ཕཊ། ཨོཾ་བཛྲ་ཤུ་ཀྲ་ཧཱུཾ་ཧཱུཾ་ཕཊ། ཨོཾ་བཛྲ་ཤ་ནེ་ཤྩ་རཿ་ཧཱུཾ་ཧཱུཾ་ཕཊ། ཨོཾ་བཛྲ་ཀེ་ཏུཿ་ཧཱུཾ་ཧཱུཾ་ཕཊ། ཨོཾ་རཱ་ཧཱུ་ཧཱུཾ་ཧཱུཾ་ཕཊ། ཨོཾ་བཛྲ་ཀཱ་ལ་ཨགྣི་ཧཱུཾ་ཧཱུཾ་ཕཊ་
ཨོཾ་བཛྲ་དཧྲུཾ་པཿ་ཧཱུཾ་ཧཱུཾ་ཕཊ། ཨོཾ་བཛྲ་ཨ་གསྟྱ་ཧཱུཾ་ཧཱུཾ་ཕཊ། ཨོཾ་སརྦ་ནཀྵ་ཏྲཿ་ཧཱུཾ་ཧཱུཾ་ཕཊ། ཨོཾ་དྭ་ད་ཤ་ར་པི་ཧཱུཾ་ཧཱུཾ་ཕཊ། ཨོཾ་ཤོ་ཊ་ཤ་ཀ་ལཿ་ཧཱུཾ་ཧཱུཾ་ཕཊ། ཨོཾ་ད་ཤ་དི་ཀ་པཱ་ལ་ཧཱུཾ་ཧཱུཾ་ཕཊ། ཨོཾ་བཛྲ་ནནྟི་ཀ་ཤཱ་ར་ཧཱུཾ་ཧཱུཾ་ཕཊ། ཨོཾ་བཛྲ་མཧཱ་
ཀཱ་ལ་ཧཱུཾ་ཧཱུཾ་ཕཊ། ཨོཾ་བཛྲ་གྷཎྚ་ཀ་ར་ནཿ་ཧཱུཾ་ཧཱུཾ་ཕཊ། ཨོཾ་བཛྲ་བཧྲིཾ་གི་ཎི་ཧཱུཾ་ཧཱུཾ་ཕཊ། ཨོཾ་སརྦ་ཀྵེ་ཏྲ་བཱ་ལ་ཧཱུཾ་ཧཱུཾ་ཕཊ། ཨོཾ་སརྦ་དུ་ཏཱི་ཧཱུཾ་ཧཱུཾ་ཕཊ། ཨོཾ་ཧ་རི་ཀེ་ཧཱུཾ་ཧཱུཾ་ཕཊ། ཨོཾ་སརྦ་སིདྡྷི་ཧཱུཾ་ཧཱུཾ་ཕཊ། ཨོཾ་དྷརྨ་ཙཀྲ་ཧཱུཾ་ཧཱུཾ་ཕཊ། ཨོཾ་

[021B] ཨོཾ་དུན་ཏུ་བཧིཿ་ཧཱུཾ་ཧཱུཾ་ཕཊ། ཨོཾ་བཧོ་དཧི་བྲིཀྵ་ཧཱུཾ་ཧཱུཾ་ཕཊ།  ཅེས་པ་རྣམས་སྐུའི་དཀྱིལ་འཁོར་གྱི་ལྷ་རྣམས་ཀྱི་སྔགས་སོ། བསྙེན་པའི་སྐབས་སུ་བདག་བྱིན་རླབས་དང། དོ་ལེའི་བཟླས་པ་གཉིས་གཙོ་བོ་དང་ཕྱི་མ་ནད་སོགས་མི་སྐྱེད་པའི་མན་ངག་དམ་པ་ཡིན་ཞེས་
དམ་པ་འགའ་ཞིག་གི་གསུང་རྒྱུན་ལས་འབྱུང། གཙོ་བོའི་སྔགས་མང་ཙམ་དང། དེ་ལས་གཞན་རྣམས་ཅི་ཙམ་འཚམས་པ་རེ་ཧ་ཅང་མྱུར་བ་དང་བུལ་བ་ལ་སོགས་པའི་སྐྱོན་དང་བྲལ་བར་བཟླས་ཏེ་མཐར་ཡིག་བརྒྱ་བརྗོད་དེ་བརྟན་པར་བྱ།  ཨོཾ་སརྦ་ཏ་ཐཱ་ག་ཏ་ཨརྒྷཾ་པཱུ་ཛ་མེ་གྷ་ས་མུ་ཏྲ་སྥ་ར་ཎ་ས་
མཱ་ཡ་ཤྲཱི་ཡེ་ཨཱ་ཧཱུཾ།  དེ་བཞིན་དུ་ཨརྒྷཾ་གྱི་ཆབ་ཏུ།  པཱ་དྱཾ། པུཥྤེ་ སོགས་དང།  རཱུ་པ་ སོགས་སྦྱར་ཏེ་ཆུ་གཉིས་ཉེར་སྤྱོད་འདོད་ཡོན་ལྔས་མཆོད།  ཨོཾ་ཤྲཱི་ཀཱ་ལ་ཙཀྲ་ཧཱུཾ་ཧཱུཾ་ཕཊ་ཨོཾ་ཨཱ་ཧཱུཾ།  ཞེས་པ་ནས།  ཨོཾ་བོ་དཧི་བྲིཀྵ་ཧཱུཾ་ཧཱུཾ་ཕཊ་ཨོཾ་ཨཱ་ཧཱུཾ།  ཞེས་པའི་
བར་གོང་གི་ལྷ་སོ་སོའི་སྔགས་ལ་འབྲུ་གསུམ་བཏགས་པས་ནང་མཆོད་འབུལ།  མི་བསྐྱོད་རྡོ་རྗེ་ཡེ་ཤེས་ཆེ། །རྡོ་རྗེ་དབྱིངས་ནི་མཁས་པ་ཆེ། །རྡོ་རྗེ་གསུམ་མཆོག་དཀྱིལ་འཁོར་གསུམ། །གསང་བའི་དབྱིངས་ལ་ཕྱག་འཚལ་ལོ། །རྣམ་པར་
སྣང་མཛད་དག་པ་ཆེ། །རྡོ་རྗེ་ཞི་བ་དགའ་བ་ཆེ། །རང་བཞིན་འོད་གསལ་མཆོག་གི་མཆོག་སྟོན་པ་རྡོ་རྗེ་ཕྱག་འཚལ་ལོ། །རིན་ཆེན་རྒྱལ་པོ་རབ་ཏུ་ཟབ། །རྡོ་རྗེ་མཁའ་འདྲ་དྲི་མ་མེད། །རང་བཞིན་དག་པ་གོས་པ་མེད་
རྡོ་རྗེ་སྐུ་ལ་ཕྱག་འཚལ་ལོ། །རྡོ་རྗེ་དཔག་མེད་རྒྱལ་པོ་ཆེ། །མི་རྟོག་ནམ་མཁའ་རྡོ་རྗེ་འཛིན། །འདོད་ཆགས་ཕ་རོལ་ཕྱིན་པ་བརྙེས། རྡོ་རྗེ་གསུང་ལ་ཕྱག་འཚལ་ལོ། །དོན་ཡོད་རྡོ་རྗེ་རྫོགས་སངས་རྒྱས། །
བསམ་པ་ཐམས་ཅད་རྫོགས་མཛད་པ། །དག་པ་ངོ་བོ་ཉིད་ལས་བྱུང། །རྡོ་རྗེ་སེམས་དཔའ་ཕྱག་འཚལ་ལོ།  །ཞེས་པས་བསྟོད།  རང་གི་ཐུགས་ཀའི་ས་བོན་ལས་འོད་ཟེར་འཕྲོས་ཏེ་རྟེན་དང་བརྟེན་པའི་དཀྱིལ་འཁོར་གསལ་

[022A]༄༅། །བར་བྱས། རྟེན་བརྟེན་པ་གཞན་ཐམས་ཅད་འོད་དུ་ཞུ་ནས་རང་གི་ཐུགས་ཁའི་ས་བོན་ལ་ཐིམ། དེ་ཡང་མི་དམིགས་པའི་སྟོང་པ་ཉིད་དུ་གྱུར།  ཅེས་ཉེར་བསྡུ་བྱས་  སྟོང་པའི་རང་ལས་དཔལ་
དུས་ཀྱི་འཁོར་ལོ་ཞལ་གཅིག་ཕྱག་གཉིས་པའི་རྣམ་པ་ཅན་དུ་གྱུར་ པར་བསམ་ལ། རང་ཉིད་ལྷའི་ང་རྒྱལ་དང་མ་བྲལ་བའི་ངང་ནས་གང་སྣང་ཐམས་ཅད་དུས་ཀྱི་འཁོར་ལོའི་རྣམ་རོལ་ཏུ་ཤད་བར་མོས་ཏེ་ཐུན་མཚམས་ཀྱི་བྱ་ལ་འཇུག་པར་བྱའོ།།    ༈    །།
དེ་ནས་བུམ་པ་ཇི་ལྟར་སྒྲུབ་པའི་ཚུལ་ནི། དཀྱིལ་འཁོར་གྱི་ཤར་ཕྱོགས་སུ་སྟེགས་ཀྱི་ཁར་ཀུ་ཤའི་སྟན་ལ་རྣམ་རྒྱལ་དང་ལས་བུམ་རྫས་ལྡན་མཚན་མ་གདགས་ལ་མདུན་སློབ་དཔོན་ལ་བསྟན་ཏེ་བཞག། དེའི་མདུན་དུ་མཆོད་པ་དང་གཏོར་མ་ཇི་ལྟར་འབྱོར་པ་བཤམ། རྣམ་རྒྱལ་གྱི་
སྟེང་དུ་དུང་ཆོས་སུ་བདུད་རྩི་ལྔ་དང། དྲི་བཟང་གི་ཆུ་བླུག་ལ་བཞག། དེའི་སྟེང་དུ་གཟུངས་རྡོར་བཞག་སྟེ། བུམ་པ་གཉིས་གོང་བཞིན་བསངས་སྦྱངས།  སྟོང་པའི་ངང་ལས་བཾ་བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ་མགྲིན་པ་རིང་བ་
མཆུ་འཕྱང་བ་ལ་སོགས་པའི་མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏཔྟེ་ཏཔྟེ་མཧཱ་ཏཔྟེ་སཱ་ཧཱ།  ལན་གཉིས།  ལྷའི་ཆུ་བོ་གངྒ་དང་བུམ་པའི་ཆུ་དབྱེར་མི་བྱེད་པར་གྱུར། རྣམ་རྒྱལ་བུམ་པའི་ནང་དུ་དུས་ཀྱི་འཁོར་ལོའི་
ཐུགས་ཀྱི་དཀྱིལ་འཁོར་ཡོངས་སུ་རྫོགས་པ་གདན་དང་བཅས་པ་སྐད་ཅིག་གིས་གྲུབ་པ་ནི། དབུས་སུ་པདྨ་ཟླ་ཉི་སྒྲ་གཅན་དུས་མེའི་སྟེང་དུ་བཅོམ་ལྡན་འདས་དཔལ་དུས་ཀྱི་འཁོར་ལོ་དྲི་མ་མེད་པའི་འོད་ཟེར་ལྔ་འཕྲོ་བ།  ཞེས་པ་ནས་
འདི་དག་ནི་པདྨའི་འདུག་སྟངས་ཀྱིས་བཞུགས་པའོ།  །ཞེས་པའི་བར་བདག་བསྐྱེད་ལྟར་དང།  རྣམ་རྒྱལ་བུམ་པའི་མཚན་མ་ལྔའི་གནས་སུ་རང་རང་གི་གདན་ལ་ལྷ་སོ་སོའི་སྐུ་གསལ་བར་གྱུར་པ་ནི། དབུས་སུ་བཅོམ་ལྡན་འདས་དུས་ཀྱི་འཁོར་

[022B] ནས༑  འཇུས་ཤིང་དམན་པའི་བཞིན་ཅན། ཤར་དུ་དོན་ཡོད་གྲུབ་པ་ནག་པོ།  ནས༑  ཁ་ཊཱཾ་ག་འཛིན་པ། ལྷོར་རིན་འབྱུང་དམར་ ནུབ་ཏུ་རྣམ་སྣང་སེར་པོ།  ནས༑  དྲིལ་བུ་འཛིན་པ། བྱང་དུ་འོད་
དཔག་མེད་དཀར་པོ།  ནས༑  བགྲང་ཕྲེང་འཛིན་པ། ཐམས་ཅད་ཀྱང་ཞལ་རེ་རེ་ལ་སྤྱན་གསུམ་གསུམ་པ། པདྨ་དཀར་པོ་དང་ཉི་མའི་སྟེང་དུ་རྡོ་རྗེ་སྐྱིལ་དཀྲུང་གིས་བཞུགས་པའོ།།  ཞེས་ཡུམ་མེད་པར་བསྐྱེད།  ལས་བུམ་གྱི་ནང་དང་མཚན་མའི་
གནས་སུ་པདྨ་ཟླ་ཉི་སྒྲ་གདན་དུས་མེའི་གདན་ལ་བཅོམ་ལྡན་འདས་དུས་ཀྱི་འཁོར་ལོ་སྐད་ཅིག་གིས་གྲུབ་པ་ནི། དྲི་མ་མེད་པའི་འོད་ཟེར་ལྔ་འཕྲོ་བ།  ནས༑  ཞབས་ཀྱིས་མཐིལ་ལ་འཇུས་ཤིང་དམན་པའི་བཞིན་ཅན་ནོ། །ལྷ་ཐམས་
ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ཡིག་གི་འོད་ཟེར་གྱིས་ཡེ་ཤེས་ཀྱི་འཁོར་ལོའི་ལྷ་དང། མཚན་མའི་ལྷའི་ཡེ་ཤེས་པ་རྣམས་སྤྱན་དྲངས། ཨོཾ་སརྦ་ཏ་ཐཱ་ག་ཏ་པཱ་
དྱཾ་ དང་  ཨཉྩ་མ་ཎཾ་ དང་  ཨརྒྷཾ་ ཞེས་སོགས་ཆུ་གསུམ་ཕུལ།  ཛཿ་ཧཱུཾ་བཾ་ཧོཿ་ཡེ་ཤེས་པ་རྣམས་རང་རང་གི་དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་གཤེགས་པ་ དང་  གཤེགས་མ་རྣམས་
སྤྱན་དྲངས། ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས་བུམ་པའི་ཆུས་སྤྱི་བོ་ནས་དབང་བསྐུར། ལུས་ཐམས་ཅད་གང། ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། གཙོ་
བོ་ལ་མི་བསྐྱོད་པ་སོགས་རང་རང་གི་རིགས་ཀྱི་བདག་པོས་དབུ་བརྒྱན་ཅིང། དབང་གི་ལྷ་རྣམས་ཀྱང་ལྷ་སོ་སོ་ལ་ཐིམ་པར་གྱུར་ བར་བསམ་མོ། །དེ་ནས་མཆོད་པ་བྱིན་རླབས་བྱས་ཏེ།  ཨོཾ་ཤྲཱི་ཀཱ་ལ་ཙཀྲ་ས་པ་རི་ཝཱ་ར་པཱ་དྱཾ་པྲ་ཏཱི་ཙྪ་ཧཱུཾ་སཱཧཱ།  ཞེས་
[023A]༄༅།  །སོགས་ཆུ་བཞི་ཉེར་སྤྱོད་རོལ་མོ་དང་བཅས་པ་དང།  ཨོཾ་ཤྲཱི་ཀཱ་ལ་ཙཀྲ་ཧཱུཾ་ཧཱུཾ་ཕཊ་ཨོཾ་ཨཱ་ཧཱུཾ། ཞེས་པ་ནས། ཨོཾ་སརྦ་དྷ་རི་ནི་ཧཱུཾ་ཧཱུཾ་ཕཊ་ཨོཾ་ཨཱ་ཧཱུཾ། ཞེས་པའི་བར་གྱིས་ནང་མཆོད་འབུལ། སྟོང་ཉིད་སྙིང་རྗེའི་བདག་
ཉིད་ཅན། །སྲིད་གསུམ་སྐྱེ་དང་འཇིག་པ་མེད། །ཤེས་དང་ཤེས་བྱ་གཅིག་པའི་སྐུ། །དཔལ་ལྡན་དུས་འཁོར་ལ་ཕྱག་འཚལ། །ཨཱ་ལི་ཀཱ་ལི་སྙོམས་འཇུག་དང། །ཧཱུཾ་ཕཊ་ཡི་གེ་སོགས་སྤངས་ཀྱང། །འགྱུར་བ་མེད་ལས་འཁྲུངས་
པའི་སྐུ། །དུས་ཀྱི་འཁོར་ལོ་དེ་ལ་འདུད། །ཕྲ་རབ་རྡུལ་གྱི་ཆོས་ཉིད་འདས། །ཕྲ་ཕབ་པ་ཡི་རང་བཞིན་ཅན། །རྣམ་པ་ཀུན་གྱི་མཆོག་ལྡན་པ། །ཕྱག་རྒྱ་ཆེན་མོ་དེ་ལ་འདུད། །སངས་རྒྱས་ཀུན་གྱི་སྐྱེད་མཛད་མ། །སྐྱེ་བ་དང་ནི་
འཇིག་པ་སྤངས། །ཀུན་ཏུ་བཟང་པོའི་སྤྱོད་པ་ཅན། །སྣ་ཚོགས་ཡུམ་དེ་ལ་ཕྱག་འཚལ།  །ཞེས་པས་བུམ་པ་གཉིས་ཀྱི་ལྷ་ལ་ཐུན་མོང་དུ་བསྟོད།  ཨོཾ་བཛྲ་ཨ་མྲྀ་ཏ་ཨུ་ཏ་ཀ་ཧཱུཾ། ཞེས་པ་དང། ཨོཾ་ཨཱ་ཧཱུཾ།  ལན་བདུར་ནགས་ཏེ། དུས་
ཆོས་ཀྱི་ཆུ་ཡེ་ཤེས་བདུད་རྩིར་བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར།  ཅེས་དུང་ཆོས་ཀྱི་ཆུ་བྱིན་གྱིས་བརླབ།  ཧཱུཾ་ བརྗོད་དེ་གཟུངས་ཐག་གི་སྣེ་ལག་པ་གཡོན་པས་བཟུང་ལ།  རང་གི་གཟུགས་ཀ་ནས་འོད་ཟེར་འཕྲོས། བུམ་པའི་ལྷ་རྣམས་
ཀྱི་ཐུགས་རྒྱུད་བསྐུལ། དེ་རྣམས་ཀྱི་ཐུགས་ཀའི་སྔགས་འཕྲེང་ལས་འོད་ཟེར་འཕྲོས། རྒྱལ་བ་སྲས་བཅས་ཀྱི་ཡེ་ཤེས་ཀྱི་བདུད་རྩི་བཀུག་ནས་བུམ་པའི་ཆུ་ལ་ཐིམ་པར་གྱུར་པར་བསམ་ལ། བ་སོ་བ་ཡབ་ཀྱི་སྔགས། ཨོཾ་སཿ་ཧཱུཾ་ག་
ཧྐྵྨླླྲྱཾ་ཧཱུཾ་ཕཊ།  ཡུམ་གྱི་སྔགས།  ཨོཾ་ཕྲེཾ་བི་ཤྭ་མཱ་ཏ་ཧཱུཾ་ཧཱུཾ་ཕཊ།  རྒྱལ་བ་ཡབ་ཡུམ་གྱི་སྔགས།  ཨོཾ་ཨ་ཨཱ་ཨི་ཨཱི་རྀ་རཱྀ་ཨུ་ཨཱུ་ལྀ་ལཱྀ་ཨཾ་ཨཿ་སཱ་ཧཱ།  སེམས་དཔའ་ཡབ་ཡུམ་གྱི་སྔགས།  ཨོཾ་ཨ་ཨཱ་ཨེ་ཨཻ་ཨར་ཨཱ་ར་ཨོ་ཨཽ་ཨལ་

[023B]  ཁྲོ་བོ་ཡབ་ཡུམ་གྱི་སྔགས།  ཨོཾ་ཧ་ཧཱ་ཡ་ཡཱ་ར་རཱ་ཝ་ཝཱ་ལ་ལཱ་ཧཾ་ཧ་སཱ་ཧཱ།  ཅེས་པ་རྣམས་བཟླ། གཟུངས་རྡོར་ལས་བུམ་གྱི་ཁར་སྤོས་ལ།  ལས་སྔགས།  ཨོཾ་ཧྲཱཾ་ཧྲཱིཾ་ཧྲཱིཾ་ཧྲཱུཾ་ཧློཾ་ཧྲཱ་ཕཊ་སཱ་ཧཱ།  ཞེས་བརྒྱ་རྩ་བཟླ་
ཡིག་བརྒྱ་བརྗོད་ཅིང་གཟུངས་ཐག་བསྡུ།  གཙོ་བོའི་སྔགས་དང།  ཧཱུཾ་ ལན་བདུན་གྱིས་དུང་ཆོས་ཀྱི་ཆུ་བུམ་པའི་ལྷ་ལ་མཆོད་ཡོན་དུ་དབུལ། ལས་སྔགས་བཟླས་ཏེ་མེ་ཏོག་དཀར་པོ་གསུམ་གསུམ་གཞུག། ལས་བུམ་གྱི་ཆུ། དེའི་ཁ་རྒྱན་གྱིས་བླང་ལ་བསང་སྟེ།  འདིར་
ཇི་སྲིད་དཀྱིལ་འཁོར་གྱི་བྱ་བ་མ་རྫོགས་པ་དེ་སྲིད་དུ་བགེགས་རྣམ་པར་བཟློག་པའི་འཕྲིན་ལས་མཛོད་ཅིག་ །ཅེས་ལས་ལྷ་ལ་ལས་བཅོལ། དེ་ནས་གཏོར་མ་བྱིན་གྱིས་བརླབ་ལ།  བུམ་པའི་ལྷ་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་
པ་དམར་པོ་འོད་ཀྱི་སྦུ་གུ་ཅན་གྱིས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཤྲཱི་ཀཱ་ལ་ཙཀྲ་ས་པ་རི་ཝཱ་ར་བ་ལིཾ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་པ་ལན་གསུམ་མམ་བདུན་གྱིས་ཕུལ། ཆུ་གཉིས་ཉེར་སྤྱོད་དང་ནང་མཆོད་ཀྱིས་ཀྱང་མཆོད་ལ། སྔར་ལྟར་
བསྟོད༑  བུམ་པའི་ལྷ་རྣམས་ཆགས་པ་ཆེན་པོའི་མེས་ཞུ་ནས་བྱང་ཆུབ་ཀྱི་སེམས་ཀྱི་ངོ་བོར་བུམ་པའི་ཆུ་དང་རོ་གཅིག་ཏུ་གྱུར། མཚན་མའི་ལྷ་རྣམས་ཀྱང་ཞུ་ནས་ལྷ་རང་རང་གི་ཕྱག་མཚན་གྱི་རྣམ་པར་གྱུར།  ཅེས་བུམ་པའི་ལྷ་རྣམས་
འོད་གཞུ་བྱས་ལ། རྣམ་རྒྱལ་མི་མངོན་པར་བཞག་ཅིང། ལས་བུམ་སློབ་དཔོན་གྱི་མདུན་དུ་འཇོག་གོ།    ༈    །།དེ་ནས་དཀྱིལ་འཁོར་སྒྲུབ་ཅིང་མཆོད་པའི་རིམ་པ་ཇི་ལྟར་བྱ་བའི་ཚུལ་ནི། རང་གི་མདུན་ནས་འོས་པའི་ཕྱོགས་སུ་སྟེགས་མཐོ་བའི་སྟེང་
དུ་འདི་པའི་དཀྱིལ་འཁོར་མཚན་ཉིད་དང་ལྡན་པ་མདུན་རང་ལ་བསྟན་ནས་བཀྲས་པའི་མཐར། ཉེར་སྤྱོད་ལྷ་གྲངས་དང་མཉམ་པའམ། མ་འབྱོར་ན་ཚར་བཅུ་ལས་མི་ཉུང་བ་དཀྱིལ་འཁོར་གྱི་གཡས་ནས་འོག་བརྩམས་ཏེ་དགོད་ཅིང། འདས་མ་འདས་གྱི་གཏོར་མ་དང། མདུན་ཕྱོགས་སུ་ཆུ་བཞིའི་སྣོད་

[024A]༄༅། །བཟེད་ཞལ་དང་བཅས་པ་བཤམས་པ་སོགས་མཆོད་པའི་ཡོ་བྱད་ལེགས་པར་འདུ་བགྱིས་ནས། བདག་བསྐྱེད་ཡོངས་སུ་རྫོགས་པ་ཉེར་བསྡུའི་བར་བཏང་བའི་རྗེས་སུ། རང་དུས་ཀྱི་འཁོར་ལོ་ཞལ་གཅིག་ཕྱག་གཉིས་པར་གསལ་བ་ཤིས་པའི་དཀྱིལ་འཁོར་གྱི་
ནང་དུ་ཞུགས་ཏེ། གཙོ་བོའི་མཚན་མ་དང་དབྱེར་མེད་དུ་གྱུར་མོས་ནས། ལས་བུམ་གྱི་ཆུས་གཏོར་ཏེ། ལས་སྔགས་ཀྱིས་དཀྱིལ་འཁོར་བསངས། ཤཱུ་ནྱ་ཏས་སྟོང་པ་ཉིད་དུ་སྤྱངས།  སྟོང་པའི་ངང་ལས་སྐད་ཅིག་གིས་དཔལ་དུས་ཀྱི་འཁོར་ལོའི་སྐུ་གསུང་ཐུགས་
ཀྱི་དཀྱིལ་འཁོར་རྟེན་དང་བརྟེན་པར་བཅས་པ་ཐམས་ཅད་ཡོངས་སུ་རྫོགས་པར་གྱུར་པ་ནི། འོག་ཏུ་རྡོ་རྗེའི་ས་གཞི།  ཞེས་པ་ནས།  ཕྱོགས་རེ་དེར་དགུ་དགུ་གནས་པའོ།  །ཞེས་པའི་བར་རྣམས་བདག་བསྐྱེད་ཀྱི་སྐབས་ལྟར་གསལ་གདབ།  རང་གི་
གསང་གནས་མི་དམིགས་པའི་ངང་ལས་ཧཱུཾ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་པ་ཨོཾ་ལས་བྱུང་བའི་ནོར་བུའི་བུ་ག་ཕཊ་ཀྱིས་བཀག་པ། ཡུམ་གྱི་གསང་གནས་མི་དམིགས་ངང་ལས་ཨཱ་ལས་བྱུང་བའི་པདྨ་དམར་པོ་འདབ་པ་བརྒྱད་པ་ཟེའུ་
འབྲུའི་བུ་ག་ཕཊ་ཀྱིས་བཀག་པ། ཡབ་ཡུམ་སྙོམས་པར་ཞུགས་པའི་དགའ་བའི་སྒྲས་ཡེ་ཤེས་ཀྱི་འཁོར་ལོ་སྤྱན་དྲངས། ཨོཾ་སརྦ་ཏ་ཐཱ་ག་ཏ་པཱ་དྱཾ་པྲ་ཏཱི་ཙྪ་ཧཱུཾ།  དེ་བཞིན་དུ་པཱ་དྱཾ་གྱི་གནས་སུ།   ྾  ཨརྒྷཾ་ཞེས་བཅུག་པས་ཞབས་བསལ་དང་
མཆོད་ཡོན་ཡུལ།  ཡེ་ཤེས་ཀྱི་འཁོར་ལོ་སྤྱན་དྲངས་པ་རྣམས་རང་གི་ཞལ་དུ་ཞུགས། འདོད་ཆགས་ཆེན་པོའི་མེས་ཞུ་བར་གྱུར་ཏེ། རྡོ་རྗེའི་ལམ་ནས་ཡུམ་གྱི་པདྨར་ཕྱུང་བའི་བྱང་ཆུབ་ཀྱི་སེམས་ཡོངས་སུ་གྱུར་པ་ལས་ཡེ་ཤེས་ཀྱི་ལྷའི་
འཁོར་ལོ་ཡོངས་སུ་རྫོགས་པར་གྱུར། ཡུམ་གྱི་པདྨ་ནས་ཕྱུང། ཨོཾ་བཛྲ་ཨཾ་ཀུ་ཤ་ཛ། ཨོཾ་བཛྲ་པཱ་ཤ་ཧཱུཾ། ཨོཾ་བཛྲ་སྥོ་ཊ་བཾ། ཨོཾ་བཛྲ་གཎྜ་ཧོཿ་ ཡེ་ཤེས་པ་རྣམས་རང་རང་གི་དམ་ཚིག་པ་དང་གཉིས་སུ་མེད་པར་གྱུར་

[024B]  ལྷ་ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱ། ཐུགས་ཀར་ཧཱུཾ་གིས་མཚན་པར་གྱུར།  རང་གི་ཐུགས་ཀའི་ས་བོན་ལས་འོད་ཟེར་འཕྲོས། དབང་གི་ལྷ་གཤེགས་པ་དང་གཤེགས་མ་རྣམས་སྤྱན་དྲངས་
ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས་བུམ་པའི་ཆུས་སྤྱི་བོ་ནས་དབང་བསྐུར། ལུས་ཐམས་ཅད་གང། ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་ལས། གཙོ་བོ་ལ་མི་བསྐྱོད་
པ༑  ཞེས་པ་ནས།  དབང་གི་ལྷ་རྣམས་རང་ཉིད་ལ་ཐིམ་པར་གྱུར།  ཞེས་པའི་བར་ཡང་བདག་བསྐྱེད་ལྟར་ཏེ། དེ་དག་ནི་དཀྱིལ་འཁོར་སྒྲུབ་པའི་རིམ་པའོ། །དེ་ནས་དཀྱིལ་འཁོར་མཆོད་པའི་རིམ་པ་ནི།  རང་ཉིད་གཙོ་བོ་ལས་མར་མེ་གཅིག་ལས་གཉིས་ཆད་
ཀྱི་ཚུལ་དུ་ཕྱེ་ནས་དཀྱིལ་འཁོར་གྱི་ཤར་སྒོའི་ཐད་ཀྱི་ཕྱི་རོལ་དུ་མཆོད་པའི་ལས་ལ་གནས་པར་གྱུར།  དེ་ལས་མཆོད་པ་བྱིན་རླབས་གོང་ལྟར་ལ་ཁྱད་པར་ནི།  ཞུ་བ་ལས་བྱུང་བའི་ཞབས་བསིལ། ཞལ་བསིལ། བསང་གཏོར། མཆོད་ཡོན་
མེ་ཏོག།  སོགས་དང།  ཨོཾ་པཱ་དྱཾ་ཨཱ་ཧཱུཾ།  ཞེས་སོགས་གོ་རིམ་བཞིན་སྦྱར་རོ།།  དག་ཅིང་དྲི་མེད་ཡིད་འོང་བའི། །སྔགས་ཀྱི་ཞབས་བསིལ་མཆོག་འདི་དག་བདག་གི་དད་པས་འབུལ་ལགས་ན། །བཞེས་ཏེ་བདག་ལ་བཀའ་དྲིན་
སྩལ༑ ༑ཨོཾ་ཨཱ་ཧྲི་པྲ་ལྭ་ར་ས་ད་ཀ་རཾ་པཱ་དྱཾ་པྲ་ཏི་ཙྪ་ཧཱུཾ་སཱ་ཧཱ།  དེ་བཞིན་དུ་གཞན་འདྲ་བ་ལ་ཞབས་བསིལ་ཞེས་པའི་གནས་སུ།  ཞལ་བསིལ། བསང་གཏོར། ཡོན་ཆད།  ཞེས་དང། པཱ་དྱཾ་ཞེས་པའི་གནས་སུ།  ཨཉྫ་མ་ཎཾ། པྲོཀྵ་ཎཾ་
ཨརྒྷཾ་ ཞེས་པ་རྣམས་བཅུག་ལ་ཆུ་བཞི།  ལྷ་ཡི་མེ་ཏོག་དམ་པ་འདི། །དཀྱིལ་འཁོར་མཆོད་པ་བགྱིད་པར་འཚལ། །ཐུགས་ནི་བརྩེ་བས་ཉེར་དགོངས་ཏེ། །མགོན་པོ་མཆོད་པ་འདི་བཞེས་ཤིག་ཨོཾ་ཤྲཱི་ཀཱ་ལ་ཙཀྲ་མཎྜལ་ས་པ་རི་ཝཱ་ར་

[025A]༄༅། །པུཥྤེ་པྲ་ཏཱི་ཙྪ་ཧཱུཾ་སཱ་ཧཱ།  དེ་བཞིན་དུ་མེ་ཏོག་ཅེས་པའི་གནས་སུ།  བདུག་སྤོས། སྣང་གསལ། དྲི་ཆབ། ཞལ་ཟས། སྒྲ་སྙན།  ཞེས་དང། པུཥྤེའི་གནས་སུ།  དཧུ་བེ། ཨ་ལོ་གེ། གྷནྡྷེ། ནྱེ་
ལྭེ་ཏེ། ཤཔྟ།  ཞེས་པ་རྣམས་བཅུག་པ་ཉེར་སྤྱོད་ལྔ་དང་རོལ་མོ།  ཕྱག་རྒྱའི་རྣམ་པ་སྔོན་པོ་སོགས། །དེ་བཞིན་གཟུགས་ལ་དབྱེ་བས་གསུམ། །གཟུགས་ཀྱི་རྡོ་རྗེ་མར་བཀུག་ནས། །ལྷ་རྣམས་སྤྱན་ལ་དབུལ་བར་བྱ། །ཨོཾ་ཤྲཱི་ཀཱ་ལ་ཙཀྲ་
མཎྜལ་ས་པ་རི་ཝཱ་ར་རཱུ་པ་པྲ་ཏཱི་ཙྪ་ཧཱུཾ་སཱ་ཧཱ། ཡང་དག་གླུ་དང་བརྗོད་བྲལ་དབྱངས། །དེ་བཞིན་སྒྲ་ལ་དབྱེ་བ་གསུམ། །སྒྲ་ཡི་རྡོ་རྗེ་མར་བཀུག་ནས། །ལྷ་རྣམས་སྙན་ལ་དབུལ་བར་བྱ། །ཤཔྟ། ག་བུད་ཨ་གར་ཛ་ཏཾ་སོགས་
དེ་བཞིན་དྲི་ལ་དབྱེ་བ་གསུམ། །དྲི་ཡི་རྡོ་རྗེ་མར་བཀུག་ནས། །ལྷ་རྣམས་ཤངས་ལ་དབུལ་བར་བྱ། །གནྡྷེ། འོ་བྱེད་པ་དང་འཇིབ་པ་དང། །རོ་དྲུག་དེ་བཞིན་དབྱེ་བ་གསུམ། །རེ་ཡི་རྡོ་རྗེ་མར་བཀུག་ནས། །ལྷ་རྣམས་ལྗགས་
ལ་དབུལ་བར་བྱ། །རཱ་ས། རྡོ་རྗེ་པདྨ་ཡང་དག་སྦྱོང། །འོ་དང་འཁྱུད་པར་དབྱེ་བ་གསུམ། །དགེ་བྱའི་རྡོ་རྗེ་མར་བཀུག་ནས། །ལྷ་རྣམས་ལུས་ལ་དབུལ་བར་བྱ། །སྤརཤ།  ཞེས་པ་རྣམས་སྦྱར་ལ་འདོད་ཡོན་ལྔས་མཆོད།  ཞིང་འདིར་
འཁོར་ལོ་རིན་ཆེན་གྱིས། །མཁས་པ་དག་གིས་ཡོངས་བཀང་སྟེ། །དངོས་གྲུབ་འདོད་པས་སྦྱིན་པའི་ཕྱིར། །ཉིན་རེར་ཤེས་རབ་ཅན་གྱིས་འབུལ། །ཨོཾ་སརྦ་ཏ་ཐཱ་ག་ཏ་ཙཀྲ་རཏྣ་པྲ་ཏཱི་ཙྪ་ཧཱུཾ་སཱ་ཧཱ།  ཚིགས་བཅད་ཀྱི་འཁོར་ལོ་ཞེས་པའི་ཚབ་
ཏུ༑  ནོར་བུ། བཙུན་མོ། བློན་པོ། གླང་པོ། རྟ་མཆོག། དམག་དཔོན།  ཞེས་པ་རྣམས་རིམ་པ་བཞིན་བཅུག་པ་དང། སྔགས་ཀྱི་ཙཀྲ་ཞེས་པའི་ཚབ་ཏུ།  མ་ཎི། སྟྲི། པུརྵ། གནྫ། ཏུ་རཾ་ཥ་ཨ་ཤོ། ཁངྒ།  ཞེས་པ་རྣམས་

[025B]  སྣ་ཚོགས་དབང་པོའི་གཞུ་བཞིན་རབ་བཀྲ་ཞིང། །གང་ལ་རེག་ན་བདེ་བའི་རྒྱུར་འགྱུར་བ། །གོས་བཟང་རིན་ཆེན་བདག་བློ་སྦྱོང་ཕྱིར་དབུལ། །བཟོད་པ་དམ་པའི་གོས་ཀྱིས་བརྒྱན་པར་ཤོག་
ཨོཾ་བཛྲ་ལྭ་སྟྲ་ཡེ་ཨཱ་ཧཱུཾ་སཱ་ཧཱ།  ཞེས་ན་བཟའ་དང།  རྒྱལ་བ་མཚན་དཔེའི་རང་བཞིན་རྒྱན་ལྡན་ཕྱིར། །རྒྱན་གཞན་དག་གིས་བརྒྱན་པར་མི་འཚལ་ཡང། །རིན་ཆེན་རྒྱན་མཆོག་ཕུལ་བས་འགྲོ་བ་ཀུན། །མཚན་དཔེས་བརྒྱན་པའི་སྐུ་ལུས་ཐོབ་
པར་ཤོག་ཨོཾ་བཛྲ་ཨ་ལངྐཱ་ར་ལྭ་པུ་ཥ་ཎི་ཨཱ་ཧཱུཾ་སཱ་ཧཱ།  ཞེས་རྒྱན་རྣམས་དབུལ། དེ་ནས་ནང་མཆོད་སྔར་བཞིན་བྱིན་གྱིས་བརླབས་ལ།  ཨོཾ་མཆོད་དོ། །ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་
ཡོན་ཏན་འཕྲིན་ལས་ཐམས་ཅད་ཀྱི་ངོ་བོར་གྱུར་པ། ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས། འཕགས་པའི་དགེ་འདུན་ཐམས་ཅད་ཀྱི་མངའ་བདག་དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱ་ཧཱུཾ། རིགས་ཀུན་
ཁྱབ་བདག་རྡོ་རྗེ་འཆང་གི་ཞལ་དུ་ཨོཾ་ཨཱ་ཧཱུཾ། རྗེ་བཙུན་རྡོ་རྗེ་རྣལ་འབྱོར་མའི་  ྾  དཀྱིལ་འཁོར་རྒྱ་མཚོའི་མངའ་བདག་པཎ་ཆེན་འཇིགས་མེད་འབྱུང་གནས་ཀྱི་  ྾  པཎ་ཆེན་དཔེ་མེད་བསྲུང་བའི་  ྾  པཎ་ཆེན་རྣམ་དཔྱོད་ལྷའི་  ྾  པཎ་
ཆེན་ཤཱཀྱ་ཤྲཱི་  ྾  པཎ་ཆེན་བཧུ་མི་ཤྲིའི་  ྾  པཎ་ཆེན་དྲི་མེད་དཔལ་བཟང་གི་  ྾  ལོ་ཆེན་བྱང་ཆུབ་སེང་གེའི་  ྾  སྐྱི་སྟོན་གྲགས་པ་རྒྱལ་མཚན་གྱི་  ྾  རོང་པ་ཤེས་རབ་སེང་གེའི་  ྾  བག་སྟོན་གཞོན་ནུ་ཚུལ་ཁྲིམས་ཀྱི་  ྾  བླ་མ་
ཚུལ་ཁྲིམས་རྒྱལ་བའི་  ྾  སེམས་དཔའ་ཆེན་པོ་ཆོས་ཀྱི་རྒྱལ་པོའི་  ྾  རྡོ་སྟོན་བསོད་ནམས་བཟང་པོའི་  ྾  རྗེ་རྒྱལ་བ་དཔལ་གྱི་  ྾  པཎ་ཆེན་བཟང་པོ་བཀྲ་ཤིས་ཀྱི་  ྾  སྲད་རྒྱུད་ཆེན་བཀྲ་ཤིས་འཕགས་ཀྱི་  ྾  སྔགས་རམས་

[026A]༄༅། །པ་ཀུན་དགའ་དཔལ་པའི་  ྾  མཁས་གྲུབ་སངས་རྒྱས་ཡེ་ཤེས་ཀྱི་  ྾  པཎ་ཆེན་རྡོ་རྗེ་འཆང་བློ་བཟང་ཆོས་ཀྱི་རྒྱལ་མཚན་གྱི་  ྾  སྔགས་ཆེན་དགེ་འདུན་དོན་གྲུབ་ཀྱི་  ྾  ཛ་ལ་པཎྜི་ཏ་བློ་བཟང་
འཕྲིན་ལས་ཀྱི་  ྾  བཀའ་འགྱུར་པ་བློ་བཟང་ཚུལ་ཁྲིམས་ཀྱི་  ྾  སླར་ཡང་རྒྱལ་བ་རྡོ་རྗེ་འཆང་གི་  ྾  རྗེ་བཙུན་རྡོ་རྗེ་རྣལ་འབྱོར་མའི་  ྾  ཀྲྀ་ཡའི་གསལ་བྱེད་དཧར་པ་ན་ཨ་ཙརྱའི་  ྾  པཎ་ཆེན་ས་མནྟ་བྷ་ཏྲའི་  ྾  པཎ་ཆེན་ཡེ་ཤེས་གློག་
འོད་ཀྱི་  ྾  ཤྲི་ཧ་ནུ་མནྟའི་  ྾  པཎ་ཆེན་འཇམ་དཔལ་བཟང་པོའི་  ྾  པཎ་ཆེན་དཔལ་ལྡན་བཟང་པོའི་  ྾  པཎ་ཆེན་ཆོས་ཀློགས་བཟང་གི་  ྾  པཎ་ཆེན་ཡིད་འཚོ་བཟང་པོའི་  ྾  པཎ་ཆེན་ཤཱཀྱ་དཔལ་བཟང་གི་  ྾  པཎ་ཆེན་རྣམ་རྒྱལ་
བཟང་པོའི་  ྾  དཔལ་མྱོས་བྱེད་བཟང་པོའི་  ྾  དཔལ་ཕུན་ཚོགས་བཟང་པོའི་  ྾  པཎ་ཆེན་ནས་མཁའ་བཟང་པོའི་  ྾  པཎ་ཆེན་ཆོས་འཚོ་བ་བཟང་པོའི་  ྾  དཔལ་འཕྲོག་བྱེད་བཟང་པོའི་  ྾  པཎ་ཆེན་སྐལ་ལྡན་བཟང་པོའི་  ྾  པཎ་
ཆེན་ཀུན་དགའ་འཚོ་བ་བཟང་པོའི་  ྾  པཎ་ཆེན་མ་ཧཱ་བོདྷིའི་  ྾  དབང་གི་ཆུ་བོ་གཉིས་འདུས་ས་བཟང་འཕགས་པ་གཞོན་ནུ་བློ་གྲོས་ཀྱི་  ྾  ངོར་ཆེན་ཀུན་དགའ་བཟང་པོའི་  ྾  སེམས་དཔའ་བློ་གྲོས་རིན་ཆེན་གྱི་  ྾  མཁས་པ་སངས་
རྒྱས་རིན་ཆེན་གྱི་  ྾  མཁས་གྲུབ་ལྷ་མཆོག་སེང་གེའི་  ྾  མཁས་གྲུབ་དཀོན་མཆོག་ལྷུན་གྲུབ་ཀྱི་  ྾  མཁས་གྲུབ་ནམ་མཁའ་དཔལ་བཟང་གི་  ྾  མཁས་གྲུབ་ཀུན་དགའ་བསོད་ནམས་རྣམས་ལྷུན་གྲུབ་ཀྱི་  ྾  མཁས་གྲུབ་ངག་དབང་
ཆོས་གྲགས་ཀྱི་  ྾  མཁས་གྲུབ་བསོད་ནམས་མཆོག་ལྡན་གྱི་  ྾  ཐམས་ཅད་ངག་དབང་བློ་བཟང་རྒྱ་མཚོའི་  ྾  མཁས་གྲུབ་ནམ་མཁའ་བཟང་པོའི་  ྾  རྡོ་རྗེ་འཛིན་པ་ངག་དབང་དཔལ་བཟང་གི་  ྾  ཀུན་མཁྱེན་ངག་དབང་

[026B]  ྾  བཀའ་འགྱུར་པ་བློ་བཟང་ཚུལ་ཁྲིམས་ཀྱི་  ྾  གྲུབ་མཆོག་འཇམ་དབྱངས་བདེ་བའི་རྡོ་རྗེའི་  ྾  ཁྲི་ཆེན་ངག་དབང་མཆོག་ལྡན་གྱི་  ྾  རྒྱལ་དབང་བློ་བཟང་སྐལ་བཟང་རྒྱ་མཚོའི་  ྾  པཎ་ཆེན་བློ་བཟང་དཔལ་ལྡན་
ཡེ་ཤེས་ཀྱི་  ྾  རྒྱལ་སྲས་སྐལ་བཟང་ཐུབ་བསྟན་འཇིགས་མེད་ཀྱི་  ྾  ཁྲི་ཆེན་ངག་དབང་ཆོས་འཕེལ་གྱི་  ྾  ཤར་ཆེན་རྡོ་རྗེ་འཆང་བློ་བཟང་དང་རྒྱས་ཀྱི་  ྾  དཀྱིལ་འཁོར་རྒྱ་མཚོའི་མངའ་བདག་དྲིན་ཅན་རྩ་བའི་བླ་མ་རྡོ་རྗེ་འཆང་བློ་བཟང་ཆོས་
དབྱངས་དཔལ་བཟང་པོའི་  ྾  གཞན་ཡང་དབང་བསྐུར་རྒྱུད་བཤད་མན་ངག་གནང་བའི་བླ་མ་དམ་པ་ཡབ་སྲས་རྒྱུད་པ་དང་བཅས་པ་རྣམས་ཀྱི་ཞལ་དུ་ཨོཾ་ཨཱ་ཧཱུཾ།  ཞེས་པས་རྩ་བརྒྱུད་ཀྱི་བླ་མ་རྣམས་ལ་འབུལ་ཞིང། བསྡུ་ན་བླ་བརྒྱུད་སྔ་མའི་འཕྲོར་འཇམ་
དབྱངས་བདེ་བའི་རྡོ་རྗེ་མན་ཆད་འཐུད་དེ་འབུལ་བྱང་རུང་ལ། འདིས་མཚོན་ཏེ་གཞན་རྣམས་ཀྱིས་རང་རང་གི་གང་ལས་ཐོབ་པའི་བརྒྱུད་པ་ཇི་ལྟ་བ་བཞིན་སྦྱོར་ཚུལ་ཤེས་དགོས་སོ།། དེ་ནས་  ཨོཾ་ཤྲཱི་ཀཱ་ལ་ཙཀྲ་ཧཱུཾ་ཧཱུཾ་ཕཊ་ཨོཾ་ཨཱ་ཧཱུཾ།  ཞེས་སོགས་ལྷ་རང་རང་གི་སྔགས་ལས་འབྲུ་གསུཾ་
བཏགས་པས་དཀྱིལ་འཁོར་པ་རྣམས་ལ་དབུལ།  གཞན་ཡང་རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་ཞལ་དུ་ཨོཾ་ཨཱ་ཧཱུཾ། སྔོན་སངས་རྒྱས་མཐོང་བ་དམ་པའི་ཆོས་ཐོས་པ་འཕགས་པའི་དགེ་འདུན་པ་
བརྟེན་པ་བསྟན་པ་དང་འཁོར་རྣམ་བཞི་སྐྱོང་བར་ཞལ་གྱིས་བཞེས་པའི་བླ་མ་གོང་མ་རྣམས་ཀྱིས་བསྟེན་ཅིང་སྒྲུབ་པའི་སྲུང་མ་དམ་ཚིག་ཅན་རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཡུལ་སུམ་ཅུ་སོ་གཉིས་གནས་ཉི་ཤུ་རྩ་བཞི། དུར་ཁྲོད་ཆེན་
པོ་བརྒྱད་ན་གནས་པའི་དཔའ་པོ་དང་དཔའ་མོ་ཕྱོགས་སྐྱོང་དང་ཞིང་སྐྱོང་ཀླུ་ལ་སོགས་པ་རྣམས་ཀྱི་  ྾  གཞི་བདག་གཉུག་མར་གནས་པ་དང་སེམས་ཅན་ཐམས་ཅད་ལྷར་གྱུར་པ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། རང་གི་ཐུགས་
[027A]༄༅། །ཀའི་ཧཱུཾ་ལས་འོད་ཟེར་འཕྲོས། ཕྱོགས་བཅུའི་སངས་རྒྱས་ཐམས་ཅད་སྤྱན་དྲངས། རང་གི་ལུས་ལ་ཐིམ་པར་གྱུར།  ཞེས་བདུད་རྩི་ལྕེ་ཐོག་ཏུ་བཞག་ལ།  ཨོཾ་ཨ་མྲྀ་ཏ་སྭ་ད་ན་བཛྲ་སྭ་བྷ་
ཝ་ཨཏྨ་ཀོཉྷཾ། མགྲོན་ཐམས་ཅད་ཡེ་ཤེས་ཀྱི་བདུད་རྩིས་མཉེས་ཤིང་ཚིམ་པར་གྱུར།  ཞེས་ནང་མཆོད་ཕུལ་ལ།  རང་ཉིད་དཀྱིལ་འཁོར་གྱི་ནང་དུ་ཞུགས། གཙོ་བོ་དང་ཐ་མི་དད་པར་གྱུར། ཡབ་ཀྱི་གསང་གནས་མི་དམིགས་
པ་ ཞེས་པ་ནས།  ཕཊ་ཀྱིས་བཀག་པ། ཡབ་ཡུམ་སྙོམས་པར་ཞུགས་པས་ལྷན་ཅིག་སྐྱེས་པའི་བདེ་བ་སྐྱེས་དཀྱིལ་འཁོར་བའི་ལྷ་ཐམས་ཅད་ཀྱིས་ཀྱང་ལྷན་སྐྱེས་ཀྱི་དཀའ་བ་ཉམས་སུ་མྱོང་བདེ་བ་ཆེན་པོ་དང་དེ་ཁོ་ན་ཉིད་དབྱེར་
མི་ཕྱེད་པའི་ཏིང་ངེ་འཛིན་ལ་སྙོམས་པར་ཞུགས་པས་གསང་བ་དང་དེ་ཁོ་ན་ཉིད་ཀྱི་མཆོད་པས་མཉེས་པར་གྱུར།  ཞེས་གསང་བ་དང་དེ་ཁོ་ན་ཉིད་ཀྱི་མཆོད་པས་མཆོད།  མཆོག་སྦྱིན་རྡོ་རྗེ་མཆོག་ཁྱོད་འདུད། །ཡང་དག་མཐར་གྱུར་ཁྱོད་ལ་འདུད།།
སྟོང་ཉིད་སྙིང་པོ་ཁྱོད་ལ་འདུད། །སངས་རྒྱས་བྱང་ཆུབ་ཁྱོད་ལ་འདུད། །སངས་རྒྱས་ཆགས་པ་ཁྱོད་ལ་འདུད། །སངས་རྒྱས་འདོད་ལ་ཕྱག་འཚལ་འདུད། །སངས་རྒྱས་དགྱེས་པ་ཁྱོད་ལ་འདུད། །སངས་རྒྱས་རོལ་ལ་ཕྱག་
འཚལ་འདུད། །སངས་རྒྱས་འཛུམ་པ་ཁྱོད་ལ་འདུད། །སངས་རྒྱས་བཞད་ལ་ཕྱག་འཚལ་འདུད། །སངས་རྒྱས་གསུང་ཉིད་ཁྱོད་ལ་འདུད། །སངས་རྒྱས་ཐུགས་ལ་ཕྱག་འཚལ་འདུད། །མེད་པ་ལས་བྱུང་ཁྱོད་ལ་འདུད།།
སངས་རྒྱས་འབྱུང་བ་ཁྱོད་ལ་འདུད། །ནམ་མཁའ་ལས་བྱུང་ཁྱོད་ལ་འདུད། །ཡེ་ཤེས་ལས་བྱུང་ཁྱོད་ལ་འདུད། །སྒྱུ་འཕྲུལ་དྲ་བ་ཁྱོད་ལ་འདུད། །སངས་རྒྱས་རོལ་སྟོན་ཁྱོད་ལ་འདུད། །ཐམས་ཅད་ཐམས་ཅད་ཁྱོད་ལ་

[027B] །ཡེ་ཤེས་སྐུ་ཉིད་ཁྱོད་ལ་འདུད།  །ཅེས་པས་བསྟོད། བགྲང་ཕྲེང་བྱིན་གྱིས་བརླབ་ནས། གཙོ་བོའི་སྔགས་བརྒྱ་རྩེ་བརྒྱད་དང། འཁོར་རྣམས་ཀྱི་ཉེར་གཅིག་རེ་བཟླས་ལ་ཡིག་བརྒྱད་བརྟན་པར་བྱ། དེ་ནས་གཏོར་མ་རྣམས་ནང་མཆོད་ལྟར་བྱིན་གྱིས་
བརླབས་ཏེ། འདས་གཏོར་ནི་དཀྱིལ་འཁོར་བའི་ལྷ་ཉིད་ལ་འབུལ་ཀྱང་རུང་བས།  ལྷ་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་གྱིས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར།  དཀྱིལ་
འཁོར་གྱི་ལྷ་རྣམས་ཀྱི་སྔགས་མཐར་ཆགས་སུ་བརྗོད་པའམ། བསྡུ་ན།  ཨོཾ་ཤྲཱི་ཀཱ་ལ་ཙཀྲ་མཎྜལ་ལ་ས་པ་རི་ཝཱ་ར།  ཞེས་པའི་མཐར།  སརྦ་དུཥྚཾ་ས་མ་ཡ་མུ་ཊ་པྲ་བྷཾ་ཛ་ཀ་མ་མ་ཤིནྟིཾ་རཀྵ་ཙ་ཀུ་རུ་སཱཧཱ།  ཞེས་པ་བདུན་ནས་གསུམ་གྱིས་དཀྱིལ་འཁོར་
པ་ལ་དབུལ། མཆོད་སྔགས་ལ་  པྲོཀྵ་ཎཾ་ དང།  པཱ་དྱཾ་ དང།  པུཥྤེ་པྲ་ སོགས་བཏགས་པས་མཆོད་པ་དང། སྔགས་རྒྱས་བསྡུས་གང་རུང་ལ་འབྲུ་གསུམ་བཏགས་པས་ནང་མཆོད་ཀྱང་དབུལ།  སྟོང་ཉིད་སྙིང་རྗེའི་བདག་ཉིད་ཅན།  །ཞེས་སོགས་ཤླཽཀ་བཞིས་བསྟོད་ཏེ་འདོད་དོན་གསོལ་
འཇིག་རྟེན་པའི་གཏོར་མ་ནི།  རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་གྱིས་ ཞེས་པ་ནས།  ཡིད་ལ་འདོད་པ་ཀུན་འགྲུབ་ཤོག་ །ཅེས་པའི་བར་གྱིས་ཕྱོགས་སྐྱོང་ལ་ཕུལ་ཏེ་འཕྲིན་ལས་བཅོལ། ཆོས་སྐྱོང་དང་གཞི་བདག་གི་གཏོར་མ་སོགས་བཤམས་ཡོད་ན་ཇི་ལྟར་རིགས་
པས་དབུལ། ཡང་ན་དཀྱིལ་འཁོར་གྱི་ཁང་པའི་ཕྱི་རོལ་ལམ་དཀྱིལ་འཁོར་ཡོལ་བས་བཅད་པའི་ཕྱི་རོལ་ཏུ། ཕྱི་རོལ་གཏོར་མ་དཀྱིལ་ཆོག་གི་ཉང་གསལ་ལྟར་བྱ་བའམ། གཏོར་མ་ཆ་གསུམ་ཡོངས་གྲགས་ལྟར་གཏོར་བ་ནི་རྒྱུད་སྡེ་བཞི་ཀའི་ཕྱི་རོལ་པའི་མཆོད་གཏོར་དུ་གསུངས་སོ།། དེ་ནས་མ་དག་
པ་སེལ་བྱེད་དུ་ཉེ་རེག་བྱས་ལ། ལས་སྔགས་འདོན་བཞིན་པས་འོད་སྟེ་དཀྱིལ་འཁོར་གྱི་ཤར་སྒོའི་ཐད་དུ་རྡོར་དྲིལ་འཛིན་པས་ཧཱུཾ་མཛད་ཀྱི་ཕྱག་རྒྱ་བྱས་ལ།  རང་ཉིད་སྐད་ཅིག་གིས་ཧཱུཾ་མཛད་སྔོན་པོ་ཞལ་གཅིག་ཕྱག་གཉིས་ཀྱིས་ཧཱུཾ་མཛད་ཀྱི་ཕྱག་རྒྱ་འཆིང་ཞིང་

[028A]༄༅། །གཡོན་བརྐྱང་གི་སྟབས་ཀྱིས་བཞུགས་པ། རྡོ་རྗེ་ཤུགས་ཀྱིས་འཇུག་པས་དཀྱིལ་འཁོར་གྱི་ནང་དུ་ཐོགས་པ་མེད་པར་ཞུགས་པར་གྱུར། ཨོཾ་སུཾ་བྷ་ནི་སུཾ་བྷ་ཧཱུཾ།  ཞེས་པ་ནས།  བའི་ཏྱ་ར་
ཛཱ་ཧཱུཾ་ཕཊ།  ཞེས་ཟློས་ཤིང་སྐོར་བ་གསུམ་བྱའོ། །དེ་ནས་མེ་ཏོག་གི་འཕྲེང་བ་བཟུང་ལ་ཤར་སྒོའི་ཐད་ནས་འགྲེང་སྟེ།  ཨོཾ་མཆོག་ཏུ་བདེ་བའི་སེམས་ནི་རོལ་བར་ལྡན། །སྒེག་པའི་ཕྱག་གིས་བཅོམ་ལྡན་འདས་ལ་འཁྲིལ། །ཛཿ་ཧཱུཾ་བཾ་ཧོཿ་ཧི་
ཧི་ཧི་ཧི་ཧི། མགོན་པོ་སྙིམ་པའི་མེ་ཏོག་བཞེས་སུ་གསོལ།  །ཞེས་པར་སྐོར་དང་བཅས་པས་མེ་ཏོག་གི་འཕྲེང་བ་གཙོ་བོ་ལ་དབུལ། དེ་ནས་གཡས་སྐོར་དུ་ནུབ་ཏུ་སོང་ནས་ཧཱུཾ་མཛད་ཀྱི་ཕྱག་རྒྱ་འཆིང་ཞིང་གཡོན་བརྐྱང་དུ་གནས་ཏེ་ཕྱག་རྒྱ་བགྲོལ་ནས།  ཨོཾ་བཛྲོད་གྷཱ་ཊ་ས་
མ་ཡ་པྲ་བེ་ཤ་ཡ་ཧཱུཾ།  ཞེས་བརྗོད་ལ་ཤར་སྒོ་དབྱེ། དེ་བཞིན་དུ་བྱང་ནས་ལྷོ་སྒོ་དང། ཤར་ནས་ནུབ་སྒོ་དང། ལྷོ་ནས་བྱང་སྒོ་དབྱེ། དེ་ནས།  ས་མ་ཡ་པྲ་བེ་ཤ་ཡ་མི།  ཞེས་མེ་ཏོག་གི་འཕྲེང་བ་ཕུལ་བ་སླར་གར་བྱེད་ཅིང་བླང་ལ་རང་གི་མགོ་ལ་བཅིངས་ཏེ།  ཨོཾ་པྲ་ན་མ་མི་སརྦ་
ཏ་ཐཱ་ག་ཏན།  ཞེས་དཀྱིལ་འཁོར་ལ་ཕྱག་བྱས་ནས།  སེམས་ཅན་ཐམས་ཅད་ལ་དངོས་གྲུབ་ཐམས་ཅད་ཀྱི་བཀའ་དྲིན་སྩོལ་ཅིག།  ཅེས་གསོལ་བ་གདབ། ད་དག་ནི་དཀྱིལ་འཁོར་མཆོད་པའི་རིམ་པའོ།།    ༈    །།དེ་ནས་བདག་ཉིད་དཀྱིལ་
འཁོར་དུ་འཇུག་ཅིང་དབང་བླང་པའི་རིམ་པ་ནི། དབང་གི་མཆོད་པ་ཆུ་གཉིས་ཉེར་ཤྱོད་རོལ་མོ་རྣམས་བྱིན་གྱིས་བརླབས། བླ་མ་དང་དཀྱིལ་འཁོར་གྱི་གཙོ་བོ་བྲ་མི་དད་དུ་མོས་ལ། རང་ཉིད་དཀྱིལ་འཁོར་དུ་འཇུག་པའི་དོན་དུ་མཎྜལ་རྒྱས་པར་ཕུལ་ཏེ།  སྐྱེ་རྒ་འཆི་བ་ན་ཀྲ་ཡེ། །ཆུ་
སྲིན་ལ་སོགས་འཇིགས་རུང་བ། །སྲིད་པའི་མཚོ་ལས་བདག་སྒྲོལ་མཛོད། །དགའ་ཆེན་སྟོན་པ་ཁྱོད་གཅིག་པུ། །བྱང་ཆུབ་ཆེན་པོའི་ཚུལ་བརྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ།།

[028B] །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ཀྱང་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་གཞུག་ཏུ་གསོལ།  །ཞེས་ལན་གསུམ་གྱིས་གསོལ་བ་གདབ་
དེ་ནས་བླ་མ་དང་གཙོ་བོ་ཐ་མི་དད་པ་ལས་སྤྲོས་པའི་བླ་མ་གཉིས་པ་ཞིག་དཀྱིལ་འཁོར་གྱི་ཤར་སྒོར་བཞུགས་པ་དེས་བླ་མའི་བྱ་བ་རྣམས་མཛད་ཅིང། སློབ་མའི་བྱ་བ་རྣམས་རང་ཉིད་ཀྱིས་བྱེད་པར་མོས་ལ།  རང་ཉིད་སྐད་ཅིག་གིས་དུས་ཀྱི་འཁོར་ལོ་ཞལ་གཅིག་ཕྱག་གཉིས་པའི་རྣམ་
པ་ཅན་དུ་གྱུར། ཨོཾ་སརྦ་ཏ་ཐཱ་ག་ཏ་ཨ་ནུཏྟ་ར་བོ་དཧི་ཨ་ལཾ་ཀཱ་ར་ཝསྟྲ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ།  ཞས་པས་སྨར་གཡོགས་དང།  ཨོཾ་བཛྲ་རཀྵ་ཧཾ།  ཞེས་པས་སྟོད་གཡོགས་དང།  ཨོཾ་བཛྲ་ཨུཥྞཱི་ཥ་ཧཱུཾ་ཕཏ།  ཅེས་པས་གཙུག་ཏོར་
བཅིངས༑  ཨོཾ་ཙཀྵུ་བན་དྷཾ་བ་ར་མ་ན་ཡ་ཧཱུཾ།  ཞེས་པས་གདོང་གཡོགས་བཅིངས།  ཨཱ་ཁཾ་བའི་ར་ཧཱུཾ།  ཞེས་པས་མེ་ཏོག་འཕྲེང་བ་བླངས།  ཨོཾ་ཧྲཱཾ་ཧྲཱིཾ་ཧྲཱྀཾ་ཧྲཱུཾ་ཧྲླྀཾ་ཧྲཱ་ཕཊ་སཱཧཱ།  ཞེས་པས་བསངས།  རང་གི་སྙིང་གར་རྡོ་རྗེ་ལ་གནས་པའི་ཉི་མའི་
སྟེང་དུ་ཧཱུཾ་ནག་པོ། མགྲིན་པར་པདྨ་ལ་གནས་པའི་ཉི་མའི་སྟེང་དུ་ཨཱ་དམར་པོ། སྤྱི་བོར་འཁོར་ལོ་ལ་གནས་པའི་ཟླ་བའི་སྟེང་དུ་ཨོཾ་དཀར་པོ། ཡི་གེ་གསུམ་གྱི་འོད་ཟེར་གྱིས་ལུས་འོད་གསལ་བར་བྱས་པར་གྱུར། ཧཱུཾ་ བླ་
མས༑  ཀྱེ་བུ་ཁྱོད་སུ་ཡིན་ཅི་ལ་དགའ།  ཞེས་སྔོ་དང་མོས་པ་འདྲི་བ་ལ།  སྐལ་བཟང་བདག་ནི་བདེ་ཆེན་ལ།  ཞེས་ལན་བཏབ།  དཀོན་མཆོག་གསུམ་ལ་བདག་སྐྱབས་མཆི།  །ཞེས་པ་ནས།  འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ །ལན་གསུཾ་
གྱིས་བྱང་སྡོམ་བླངས་  འཁོར་ལོ་ཕྱིར་མི་ལྡོག་བའི་དབང། །དམ་པ་བདག་ལ་སྩལ་ནས་ནི། །མགོན་པོ་འཁོར་ལོ་ལྷ་དག་གི་དེ་ཉིད་སློབ་དཔོན་འཕྲིན་ལས་དང། །སངས་རྒྱས་ཀུན་གྱི་དམ་ཚིག་དང། །སྡོམ་པ་གསང་

[029A]༄༅། །མཆོག་བཤད་དུ་གསོལ། །སེམས་ཅན་ཀུན་གྱི་དོན་གྱི་ཕྱིར། །རྟག་ཏུ་བདག་ནི་སློབ་དཔོན་བགྱིད།  །ལན་གཅིག་གིས་གསོལ་བ་བཏབ་སྟེ།  སངས་རྒྱས་དང་བྱང་ཆུབ་སེམས་དཔའ་ཐམས་ཅད་
བདག་ལ་དགོངས་སུ་གསོལ། བདག་ ཆེ་གེ་མེ་  ཞེས་བགྱི་པ། དུས་འདི་ནས་བཟུང་སྟེ་བྱང་ཆུབ་སྙིང་པོ་མཆིས་ཀྱི་བར་དུ། ཇི་ལྟར་དུས་གསུམ་མགོན་པོ་རྣམས།  །ཞེས་པ་ནས།  སེམས་ཅན་མྱ་ངན་འདས་ལ་དགོད།།
 ཅེས་བའི་བར་ལན་གསུམ་གྱིས་སྔགས་སྡོམ་བླངས། ཐམས་ཅད་རྣལ་འབྱོར་གྱི་སེམས་བསྐྱེད་པ་ནི།  སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་སྨོན་པའི་སེམས་ཀུན་རྫོབ་པ་དེ་ཉིད་རང་གི་སྙིང་གར་ཟླ་བའི་དཀྱིལ་
འཁོར་ཡོངས་སུ་རྫོགས་པའི་རྣམ་པ་ཅན་དུ་གྱུར། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དང་རང་གི་སེམས་རོ་གཅིག་ཏུ་གྱུར་པའི་དོན་དམ་པའི་བྱང་ཆུབ་ཀྱི་སེམས་རྡོ་རྗེ་དཀར་པོ་རྩེ་ལྔ་པའི་རྣམ་པ་ཅན་དུ་གྱུར་
ཨོཾ་སརྦ་ཡོ་ག་ཙཏྟིཾ་ཨུད་པ་ཏ་ཡཱ་མི།  ཞེས་སྙིང་གར་རྡོ་རྗེ་མེ་ཏོག་བཅས་པས་རེག་ལ།  ཨོཾ་སུ་ར་ཏེ་ས་མ་ཡ་སྟྭཾ་ཧོཿ་སིདྡྷྱ་བཛྲ་ཡ་ཐཱ་སུ་ཁཾ།  གསང་བར་གདམས་པ་ནི། མགོ་བོར་རྡོ་རྗེ་བཞག་སྟེ།  དེང་ཁྱོད་དེ་བཞིན་གཤེགས་པ་ཐམས་
ཅད་ཀྱིས་བྱིན་གྱིས་རློབས་པར་འགྱུར་གྱིས། ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་བའི་དཀྱིལ་འཁོར་འདི་དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང་མ་དད་པ་རྣམས་ལ་ཡང་མ་ཡིན་ནོ། །
ཨོཾ་བིགྷྣནྟ་ཀ་ཧཱུཾ། ཨཱ་ཁཾ་བི་ར་ཧཱུཾ།  ཞེས་ཡོལ་བ་བསལ།  མཧཱ་རཏ་སུ་དྲྀ་ཌྷ་སུ་ཏོ་ཥེ་སུ་སུ་ཁོ་བཛྲ་སཏ་ཨཱ་དྷ་སིད་དྷ་མཱཾ།  ཞེས་ལན་གསུམ་གྱིས་བསྐོར་བ་བྱའོ།། དེ་ནས་ལྷ་ལ་ཕྱག་བྱ་བ་ནི། ཤར་སྒོར།  རང་ཉིད་མི་བསྐྱོད་པར་གྱུར། ཨོཾ་

[029B] ཨཱཏྨ་ནཾ་ནི་རྱཱ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་སཏ་ཨ་དཧི་ཏིཥྛ་མཾ།  དེ་ལྟར་གསོལ་བ་བཏབ་པས།  དེ་བཞིན་གཤེགས་པ་ཐམས་ཅད་ལ་མཆོད་པ་དང་བསྙེན་བཀུར་བའི་ནུས་པ་ཅན་དུ་
བྱིན་གྱིས་བརླབས་པར་གྱུར།  ཤར་སྒོར།  རང་ཉིད་དོན་གྲུབ་དུ་གྱུར། ཨོཾ་སརྦ་ཏ་ཐཱ་ག་ཏ་པཱུ་ཛ་ཀརྨ་ཎེ། ཨཱཏྨ་ནཾ་ནི་རྱཱ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་ཀརྨ་ཀུ་རུ་མཾ།  དེ་ལྟར་གསོལ་བ་བཏབ་པས། དེ་
བཞིན་གཤེགས་པ་ཐམས་ཅད་ལ་མཆོད་པ་དང་འཕྲིན་ལས་ཕུན་ཚོགས་ཀྱི་ནུས་པ་ཅན་དུ་བྱིན་གྱིས་བརླབས་པར་གྱུར།  ལྷོ་སྒོར།  རང་ཉིད་རིན་འབྱུང་དུ་གྱུར། ཨོཾ་སརྦ་ཏ་ཐཱ་ག་ཏ་པཱུ་ཛ་ཨ་བཧི་ཥེ་ཀ་ཡ། ཨཱཏྨ་ནཾ་ནི་རྱཱ་ཏ་ཡཱ་མི། སརྦ་
ཏ་ཐཱ་ག་ཏ་བཛྲ་རཏྣ་ཨ་བཧི་ཥིཉྩ་མཾ།  དེ་ལྟར་གསོལ་བ་བཏབ་པས།  དེ་བཞིན་གཤེགས་པ་ཐམས་ཅད་ལ་མཆོད་པ་དང་དབང་བསྐུར་བའི་ནུས་པ་ཅན་དུ་བྱིན་གྱིས་བརླབས་པར་གྱུར།  ནུབ་སྒོར།  རང་ཉིད་རྣམ་སྣང་དུ་གྱུར་
ཨོཾ་སརྦ་བུདྡྷ་པཱུ་ཛ་ཨུ་པ་སྠཱ་ནཱ་ཡ། ཨཱཏྨ་ནཾ་ནིརྱཱ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་བཻ་རོ་ཙ་ན་ཨ་དཧི་ཏིཥྛ་མཾ། དེ་ལྟར་གསོལ་བ་བཏབ་པས། དེ་བཞིན་གཤེགས་པ་ཐམས་ཅད་ལ་མཆོད་པ་དང་བསྙེན་བཀུར་བའི་
ནུས་པ་ཅན་དུ་བྱིན་གྱིས་བརླབས་པར་གྱུར།  བྱང་སྒོར།  རང་ཉིད་འོད་དཔག་མེད་དུ་གྱུར། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་དྷརྨ་པྲ་བསྟན་པ་ཨཱཏྨ་ནཾ་ནི་རྱཱ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་དྷརྨ་པྲ་བརྟན་མཾ།  དེ་ལྟར་གསོལ་བ་བཏབ་པས། དེ་བཞིན་
གཤེགས་པ་ཐམས་ཅད་ལ་མཆོད་པ་དང་ཆོས་ཀྱི་འཁོར་ལོ་བསྐོར་བའི་ནུས་པ་ཅན་དུ་བྱིན་གྱིས་བརླབས་པར་གྱུར།  ཡང་ཤར་སྒོ་ནས་བླ་མའི་ཞབས་ལ་གཏུགས་ནས་ཕྱག་འཚལ་བར་མོས་ཏེ།  ཨོཾ་གུ་རུ་ཙ་ན་ཎ། ཨུ་པ་སྠཱ་ན་ཡ། ཨཱཏྨ་ནཾ་

[030A]༄༅། །ནི་རྱཱ་ཏ་ཡཱ་མི། ཨོཾ་སརྦ་སཏ་པ་རི་དྲ་ཎཱ་ཡ། ཨཱཏྨ་ནཾ་ནིརྱཱ་ཏ་ཡཱ་མི།  དེ་ནས་དམ་ལ་བཞག་པ་ནི། མགོ་བོར་རྡོ་རྗེ་བཞག་ནས།  དེར་ཁྱོད་དེ་བཞིན་གཤེགས་པ་ཐམས་ཅད་ཀྱི་རིགས་སུ་ཞུགས་
ཀྱི༑ དེས་ན་ངས་ཁྱོད་ལ་རྡོ་རྗེ་ཡེ་ཤེས་བསྐྱེད་པར་བྱ་སྟེ། ཡེ་ཤེས་གང་གིས་ཁྱོད་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་རྣམས་ཀྱང་ཐོབ་པར་འགྱུར་ན། དངོས་གྲུབ་གཞན་རྣམས་ལྟ་སྨོས་ཀྱང་ཅི་དགོས། ཁྱོད་ཀྱིས་
ཀྱང་འདི་དཀྱིལ་འཁོར་མ་མཐོང་བ་རྣམས་ཀྱི་མདུན་དུ་སྨྲ་བར་མི་བྱ་སྟེ། ཁྱོད་དམ་ཚིག་ཉམས་པར་གྱུར་ཏ་རེ།  ཞེས་ཕན་ཡོན་གྱི་སྒོ་ནས་དམ་ལ་བཞག། མགོ་བོར་རྡོ་རྗེ་བཟུང་ནས་དྲིལ་བུ་དགྲོལ་ཞིང།  ཁྱོད་ཀྱིས་དམ་ཚིག་རྡོ་རྗེ་འདི། །
གལ་ཏེ་ཁྱོད་ཀྱིས་འགའ་ཞིག་ལ། །འདི་སྨྲས་ན་ནི་མགོ་བོ་འགེམས།  །སྙིང་ཁར་རྡོ་རྗེ་བཟུང་སྟེ།  ཨོཾ་དེ་རིང་རྡོ་རྗེ་སེམས་དཔའ་རང། །ཁྱོད་ཀྱི་སྙིང་ལ་ཡང་དག་ཞུགས། །གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་
ཏེ་གཤེགས།  །ཞེས་ཉེས་དམིགས་ཀྱི་སྒོ་ནས་དམ་ལ་བཞག། རྣམ་བུམ་གྱི་ཆུ་ནས་ཏུང་ཆོས་ཀྱིས་བྱིན་ཞིང།  འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་ཉམས་ན་བསྲེག་པར་བྱེད། །དམ་ཚིག་བསྲུང་ན་དངོས་གྲུབ་སྟེར། །རྡོ་རྗེ་བདུད་རྩིའི་
ཆུ་འཐུང་ཞིག་ཨོཾ་བཛྲ་ཨ་མྲྀ་ཏ་ཨུད་ཀ་ཋཿ་ ཞེས་ཕན་ཡོན་དང་ཉེས་དམིགས་གཉིས་ཀའི་སྒོ་ནས་དམ་ལ་བཞག། རང་གི་ལག་པ་ནས་བཟུང་སྟེ།  དེང་ནས་བརྩམས་ཏེ་ཁྱོད་ཀྱི་ཕྱག་ན་རྡོ་རྗེ་ང་ཡིན་གྱི། ངས་འདི་གྱིས་ཤིག་ཅེས་གང་བསྒོ་བ་
དེ་ཁྱོད་ཀྱིས་བྱ་དགོས་སོ། །ཁྱོད་ཀྱིས་ང་ལ་བརྙས་པར་ཡང་མི་བྱ་སྟེ། བྱས་ན་ཁྱོད་ཡང་བ་མ་སྤངས་པར་ཤི་བའི་དུས་བྱས་ནས་དམྱལ་བར་ལྟུང་བར་གྱུར་ཏ་རེ།  ཞེས་བླ་མའི་བཀའ་ཉན་པའི་སྒོ་ནས་དམ་ལ་བཞག་པར་མོས། ཡེ་ཤེས་འབེབས་

[030B]  དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག། རྡོ་རྗེ་སེམས་དཔའ་བདག་ལ་དབབ་པར་མཛད་དུ་གསོལ།  ཞེས་ལན་གསུམ་གསོལ་བ་གདབ། དེ་ནས་རང་ཉིད།  ཨོཾ་ཤཱུ་ནྱ་ཏ་ ཞེས་པ་ནས་  ཨཱཏྨ་ཀོཉྷཾ་
སྟོང་པ་ཉིད་དུ་གྱུར། སྟོང་པའི་ངང་ལས་རང་ཉིད་ཨཱ་ལས་འོད་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་གཡས་པདྨ་དང་གཡོན་དྲིལ་བུ་འཛིན་པ། གཡོན་བརྐྱང་གི་སྟབས་ཀྱིས་བཞུགས་པའི་སྙིང་ཁར་ལཾ་ལས་བྱུང་བའི་སའི་
དཀྱིལ་འཁོར་སེར་པོ་གྲུ་བཞི་པ། གྲྭ་བཞིར་རྡོ་རྗེ་རྩེ་གསུམ་པས་མཚན་པར་ཉི་མ་ལ་ཧཱུཾ་སྔོན་པོ། མགོ་བོར་བཾ་ལས་བྱུང་བའི་ཆུའི་དཀྱིལ་འཁོར་དཀར་ཞིང་ཟླུམ་པ་བུམ་པས་མཚན་པར་ཟླ་བ་ལ་ཧཿ་དཀར་པོ། མགྲིན་པར་ཡཾ་ལས་བྱུང་བའི་
རླུང་གི་དཀྱིལ་འཁོར་སྔོན་པོ་གཞུ་ལྟ་བུ་བ་དན་གཡོ་བ་གཉིས་ཀྱིས་མཚན་པར་ཟླ་བ་ལ་ཨཱ་དམར་པོས་མཚན་པར་གྱུར། རྐང་པའི་འོག་ཏུ་ཡཾ་ལས་རླུང་གི་དཀྱིལ་འཁོར་སྔོན་པོ་གཞུ་ལྟ་བུ་བ་དན་གཡོ་བ་གཉིས་ཀྱིས་མཚན་པ། དེའི་སྟེང་
ཏུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་པ་འཾ་གྱིས་མཚན་པ། དེའི་སྟེང་དུ་རྐང་མཐིལ་གཉིས་སུ་ཛྷཻ་ཡིག་དམར་པོ་རེ་རེས་མཚན་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་ཐུགས་རྡོ་རྗེ་
སྐུ་རྡོ་རྗེ། གསུང་རྡོ་རྗེའི་ལྷ་ཚོགས་རྣམས་སྤྱན་དྲངས། རང་གི་སྙིང་ཁའི་ཧཱུཾ། མགོ་བོའི་ཧཿ་མགྲིན་པའི་ཨཱ་གསུམ་ལ་རིམ་པ་བཞིན་ཐིམ་ཞིང་ཡི་གེ་གསུམ་གྱི་འོད་ཟེར་གྱིས་ལུས་ཀུན་ནས་གང་བར་གྱུར། རྐང་པའི་འོག་གི་
རླུང་གིས་སྦར་བའི་མེའི་འོད་ཟེར་གྱིས་ཛྷཻ་ཡིག་གིས་རང་ཉིད་འདེགས་ཤིང། ཛྷཻ་འི་འོད་ཟེར་གྱི་ཚོགས་རྐང་པའི་བུ་ག་ནས་ཞུགས་པས་ལུས་ཐམས་ཅད་གང་ཞིང་སྙིང་ཁའི་ས་བསྲེག། མགྲིན་པའི་རླུང་གཡོ་བས་སྤྱི་བོའི་ཆུ་ཁོལ་བ་
[031A]༄༅། །ལས་བདུད་རྩི་འཛག་པས་ལུས་ཐམས་ཅད་གང་ཞིང་ཚིམ་པ་དང། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་སངས་རྒྱས་ཐམས་ཅད་དཀྱིལ་འཁོར་གྱི་ལྷ་ཚོགས་ཀྱི་རྣམ་པར་སྤྱན་
དྲངས་པ་རང་གི་ལུས་ལ་ཆར་བཞིན་བབས་ནས་གཉིས་སུ་མེད་པར་གྱུར།  སྤོས་ཕོར་འདེགས། རོལ་མོའི་སྒྲ་དྲག་ཏུ་བྱ་ཞིང།  ཨོཾ་ཨཱ་ཧུཾ་ཧོ་ཧྐྵྨླླརྱཾ་ཧཱུཾ་ཕཊ། ཨཱ་བེ་ཤ་ཡསྟཾ་བྷ་ཡ་ར་ར་ར་ར་ཙཱ་ལ་ཡ་ཙཱ་ལ་ཡ་ཧཱུཾ་ཧ་ཨཱ་ཛྷཻ་ ཞེས་པའི་སྔར་
ཅི་མང་བཟླ་ཞིང་ཡེ་ཤེས་པ་དབབ་པར་བྱའོ། །དེ་ནས་མགོ་པོར་རྡོ་རྗེ་བཞག་ལ།  ཏིཥྛ་བཛྲ།  ཞེས་ཡེ་ཤེས་པ་དེ་ཉིད་བརྟན་པར་བྱའོ། །དེ་ནས་རང་གི་མཐེ་བོང་གཉིས་རྡོ་རྗེ་དང་བཅས་པའི་ཕྱག་གཡས་པས་བཟུང་སྟེ། རྡོ་རྗེའི་རྐང་སྟབས་ཀྱིས་བསྐོར་བ་གསུམ་བྱེད་པར་མོས་
ཤིང༑ ལས་སྔགས་ལན་གསུམ་བརྗོད། རྡོར་དྲིལ་འཛིན་པས།  ཡང་དག་པ་ཡི་དཀྱིལ་འཁོར་འདིར། །བདག་གི་སློབ་མ་བཅུག་པ་འདིའི། །ལྷ་རྣམས་རིགས་ཀྱི་རིམ་པ་ནི། །བསོད་ནམས་ཇི་ལྟ་དེ་ལྟར་ཤོག་འདི་ཡི་དངོས་གྲུབ་ཇི་
འདྲར་འགྱུར། །རིགས་ནི་གང་གི་སྣོད་དུ་འགྱུར། །བསོད་ནམས་མཐུ་ཡང་ཇི་འདྲ་བ། །དེ་འདྲ་དཀྱིལ་འཁོར་དུ་གྱུར་ཅིག་ ཅེས་ལན་གསུམ་བརྗོད་དེ་བདེན་པའི་བྱིན་བརླབ་བྱའོ།། དེ་ནས་སྔར་བཟུང་བའི་མེ་ཏོག་དེ་ཉིད།  ཏྲཱཾ་ལས་བྱུང་བའི་འཕྲེང་
བ༑  ཞེས་མོས་ལ།  རང་ཉིད་དཀྱིལ་འཁོར་གྱི་ནང་དུ་ཞུགས་གཙོ་བོ་འཁོར་བཅས་ཀྱི་མདུན་ན་གནས་པར་གྱུར།  མེ་ཏོག་གཙོ་བོའི་དབུ་ལ་འབུལ་བའི་མོས་པ་དང་བཅས་ཏེ།  ཨོཾ་ཏིཥྚྷ་བཛྲ་ཊི་དཧོ་མེ་བྷ་བ་ཤཱ་ཤྭ་ཏོ་མེ་བྷ་བ་ཧྲི་ད་ཡཾ་མེ་ཨ་དཧི་ཏིཥྛ་
སརྦ་སིདྡྷི་མེ་པྲ་ཡཙྪ་ཧཱུཾ། ཨཱ་ཁཾ་བའི་ར་ཧཱུཾ་པྲ་ཏིཙྪ་ཀུ་སུ་མ་ཨཉྩ་ལྀ་ནཱ་ཐ་ཧོ།  ཞེས་མེ་ཏོག་གཏོར།  ཨོཾ་པྲ་ཏི་གྲྀཧྞ་སྟྭཾ་ཨི་མཾ་སཏ་མཧཱ་བ་ལ།  ཞེས་མེ་ཏོག་རང་གི་མགོ་ལ་བཞག་པས་བདེ་བ་ཁྱད་པར་ཅན་བསྐྱེད་པར་བསམ། འདི་ནི་དབང་དང་པོ་

[031B]  །རང་གི་སྙིང་ཁར་ཟླ་བ་ལ་ཧཱུཾ། དཔྲལ་པར་རཾ། མིག་གཉིས་སུ་ཨོཾ་འོད་ཟེར་འབར་བ་རེ་རེ། ཨོཾ་དེ་རིང་རྡོ་རྗེ་སེམས་དཔའ་རང། །ཁྱོད་ཀྱི་མིག་ནི་འབྱེད་པར་བརྩོན། །རྡོ་རྗེའི་མིག་ནི་བླ་ན་མེད། །
ཐམས་ཅད་མིག་ནི་འབྱེད་པར་མཛད། །ཨོཾ་ཛྙཱ་ན་ཙཀྵུ་ཧཱུཾ་ཨཱ་སཱཧཱ།  ཅེས་གདོང་གཡོགས་བསལ་ནས།  ཧེ་བཛྲ་པཱ་ཤྱ།  ཞེས་དཀྱིལ་འཁོར་ལ་བལྟ་བར་བསྐུལ་བས།  དེ་ཡང་ཕྱི་རོལ་ཏུ་བསྲུང་བའི་འཁོར་ལོ་མེ་རི་དང་བཅས་པའི་ཐུན་མོངས་མ་
ཡིན་པའི་བསྲུང་འཁོར། དེའི་དབུས་སུ་ནམ་མཁའི་རང་བཞིན་ཆོས་འབྱུང་གི་ནང་དུ་འབྱུང་བཞི་རི་རབ་དང་བཅས་པ། དེའི་དབུས་སུ་སྣ་ཚོགས་པདྨའི་སྟེང་དུ་ཟླ་བ་ཉི་མ་སྒྲ་གཅན་གྱི་སྟེང་དུ་རིན་པོ་ཆེ་སྣ་ཚོགས་ལས་གྲུབ་པའི་སྐུ་གསུང་
ཐུགས་ཡོངས་སུ་རྫོགས་པའི་དཀྱིལ་འཁོར། ཐུགས་དཀྱིལ་གྱི་དབུས་སུ་སྒྲ་གཅན་དུས་མེའི་སྟེང་དུ་བཅོམ་ལྡན་འདས་དཔལ་དུས་ཀྱི་འཁོར་ལོ་ཡབ་ཡུམ། ཤར་དུ་ནག་མོ་འབར་མ། ལྷོར་དམར་མོ་འབར་མ། ནུབ་ཏུ་སེར་
མོ་འབར་མ། བྱང་དུ་དཀར་མོ་འབར་མ། མེར་དུ་བ་མ། བདེན་བྲལ་དུ་སྨིག་རྒྱུ་མ། རླུང་དུ་མར་མེ་མ། དབང་ལྡན་དུ་མཁའ་སྣང་མ། དེ་དག་གི་ཕྱི་རོལ་གྱི་ཟུར་བཞིར་རིམ་པ་བཞིན་ཡིད་བཞིན་གྱི་ནོར་བུ། ཆོས་ཀྱི་
གཎྜི༑ དཔག་བསམ་གྱི་ཤིང། ཆོས་ཀྱི་དུང། བདེ་གཤེགས་འཕར་མའི་ཤར་དུ་དོན་གྲུབ། ལྷོར་རིན་འབྱུང། ནུབ་ཏུ་རྣམ་སྣང། བྱང་དུ་འོད་དཔག་མེད། ཤར་ལྷོར་སྒྲོལ་མ། ལྷོ་ནུབ་ཏུ་གོས་དཀར་མོ། ནུབ་
བྱང་དུ་སྤྱན་མ། བྱང་ཤར་དུ་མཱ་མ་ཀི། བདེ་གཤེགས་བཞིའི་གཡས་གཡོན་གྱི་ལེ་ཚེར། ཕྱོགས་བཞི་སྟེང་འོག་གཉིས་སུ་རིམ་བཞིན་རྐང་ཁྲག་དྲི་ཆེན་དྲི་ཆུ་ཁུ་བ་རྡུལ་དག་པའི་བུམ་པ་གཉིས། རིམ་པ་གསུམ་པའི་ལྷ་

[032A]༄༅། །སྣམ་ལ་ཤར་སྒོའི་གཡོན་དུ་ཀུན་བཟང། གཡས་སུ་ནམ་སྙིང། ལྷ་སྒའ་གཡན་དུ་ཕྱག་རྡོར། གཡས་སུ་ས་སྙིང། ནུབ་སྒོའི་གཡོན་དུ་ཆོས་དབྱིངས་རྡོ་རྗེ་མ། གཡས་སུ་སྒྲིབ་པ་
རྣམ་སེལ། བྱང་སྒོའི་གཡོན་དུ་སྒྲ་རྡོ་རྗེ་མ། གཡས་སུ་འཇིག་རྟེན་དབང་ཕྱུག། མེར་རེག་བྱ་རྡོ་རྗེ་མ། བདེན་བྲལ་དུ་རོ་རྡོ་རྗེ་མ། རླུང་དུ་དྲི་རྡོ་རྗེ་མ། དབང་ལྡན་དུ་གཟུགས་རྡོ་རྗེ་མ། ཤར་སྒོར་ཁྲོ་བོ་ཤིན་ཏུ་སྟོབས་
ལྷོ་སྒོར་ཁྲོ་བོ་རྨོངས་བྱེད། ནུབ་སྒོར་ཁྲོ་བོ་རེངས་བྱེད། བྱང་སྒོར་ཁྲོ་བོ་ང་རྒྱལ་བྱེད། འདོད་ཡོན་གྱི་སྣམ་བུ་ལ་ཤར་གྱི་རྟ་བབས་ཀྱི་གཡོན་གྱི་ཀ་བའི་རྩ་བའི་གཡོན་གྱི་ཕྱོགས་སུ་དྲི་ཆབ་མ། གཡས་ཀྱི་ཀ་བའི་རྩ་བའི་གཡས་
ཕྱོགས་སུ་ཕྲེང་བ་མ། དེ་བཞིན་དུ་ལྷོའི་འདོད་སྣམ་ལ་བདུག་སྤོས་དང་མར་མེ་མ། ནུབ་ཀྱི་འདོད་སྣམ་ལ་སྒེག་མོ་དང་བཞད་མ། བྱང་གི་འདོད་སྣམ་ལ་བདུད་རྩི་མ་དང་འབྲས་བུ་མི་ཟད་མ། ཤར་གྱི་རྟ་བབས་ཀྱི་མཆོད་པའི་ལྷ་མོའི་
གནས་སུ་གར་མ། ལྷོར་འདོད་མ། ནུབ་ཏུ་སྒྲ་མ། བྱང་དུ་གླུ་མ། དེའི་ཕྱི་རོལ་ཏུ་གསུང་གི་དཀྱིལ་འཁོར་གྱི་ལྷ་སྣམ་ལ། ཤར་གྱི་ཡི་དྭགས་དམར་པོའི་སྟེང་དུ་པདྨ་འདབ་བརྒྱད་ཀྱི་ལྟེ་བར་རྩ་རྩི་ཀ། འདབ་མ་བརྒྱད་ལ་མདུན་ནས་
གཡས་སྐོར་དུ་འཇིགས་བྱེད་མ་སོགས་ལྷ་མོ་བརྒྱད། མེར་མཁའ་ལྡིང་གི་སྟེང་དུ་པདྨ་འདབ་བརྒྱད་ཀྱི་ལྟེ་བར་ཁྱབ་འཇུག་མ། འདབ་མ་རྣམས་ལ་མདུན་ནས་གཡས་སྐོར་ཏུ་དཔལ་མོ་སོགས་ལྷ་མོ་བརྒྱད། ལྷོར་མ་ཧེའི་སྟེང་
དུ་པདྨ་འདབ་བརྒྱད་ཀྱི་ལྟེ་བར་ཕག་མོ། འདབ་མ་རྣམས་ལ་མདུན་ནས་གཡས་སྐོར་དུ་ཀེང་རུས་མ་སོགས་བརྒྱད། བདེན་བྲལ་དུ་རྨ་བྱའི་སྟེང་དུ་པདྨ་འདབ་བརྒྱད་ཀྱི་ལྟེ་བར་གཞོན་ནུ་མ། འདབ་མ་རྣམས་ལ་མདུན་ནས་གཡས་

[032B] ནུབ་ཀྱི་གླང་པོ་ཆེའི་སྟེང་དུ་པདྨ་འདབ་བརྒྱད་ཀྱི་ལྟེ་བར་དབང་མོ་འདབ་མ་རྣམས་ལ་མདུན་ནས་གཡས་སྐོར་དུ་རྡོ་རྗེ་འོང་མ་ལ་སོགས་བརྒྱད། རླུང་དུ་དང་བའི་སྟེང་དུ་པདྨ་འདབ་བརྒྱད་ཀྱི་ལྟེ་བར་
ཚངས་པ་མ། འདབ་མ་རྣམས་ལ་མདུན་ནས་གཡས་སྐོར་དུ་སཱ་པིར་ཏྲི་སོགས་བརྒྱད། བྱང་དུ་ཁྱུ་མཆོག་གི་སྟེང་དུ་པདྨ་འདབ་བརྒྱད་ཀྱི་ལྟེ་བར་དྲག་མོ། འདབ་མ་རྣམས་ལ་མདུན་ནས་གཡས་སྐོར་དུ་གཽ་རི་མ་སོགས་བརྒྱད། དབང་
ལྡན་དུ་སེང་གེའི་སྟེང་དུ་པདྨ་འདབ་བརྒྱད་ཀྱི་ལྟེ་བར་ཕུན་ཚོགས་མ། འདབ་མ་རྣམས་ལ་མདུན་ནས་གཡས་སྐོར་དུ་དཔལ་ལྡན་དཀར་མོ་སོགས་བརྒྱད། སྐུའི་དཀྱིལ་འཁོར་གྱི་ཤར་སྒོའི་གཡས་ཕྱོགས་སུ་ཡི་དྭགས་དམར་པོའི་སྟེང་དུ་
པདྨའི་ལྟེ་བ་ལ་བདེན་བྲལ་ནག་པོ། འདབ་མ་རྣམས་ལ་མདུན་ནས་གཡས་སྐོར་དུ་ཉ་རྡོ་རྗེ་མ་སོགས་ནག་པ་ཟླ་བའི་ཚེས་ཀྱི་ལྷ་མོ་ཉེར་བརྒྱད། མེར་རི་དྭགས་ཀྱི་སྟེང་དུ་པདྨའི་ལྟེ་བ་ལ་རླུང་ལྷ་ནག་མོ། འདབ་མ་རྣམས་ལ་རྩ་རྡོ་རྗེ་མ་ལ་
སོགས་པ་ས་ག་ཟླ་བའི་ཚེས་ཀྱི་ལྷ་མོ་ཉེར་བརྒྱད། ལྷོ་སྒོའི་གཡོན་དུ་མ་ཧེའི་སྟེང་དུ་པདྨའི་ལྟེ་བར་གཤིན་རྗེ་དམར་པོ། འདབ་མ་རྣམས་ལ་ཀཱ་རྡོ་རྗེ་མ་ལ་སོགས་དབོ་ཟླ་བའི་ཚེས་ཀྱི་ལྷ་མོ་ཉེར་བརྒྱད། ལྷོ་སྒོའི་གཡས་སུ་ལུག་གི་སྟེང་དུ་པདྨའི་
ལྟེ་བར་མེ་ལྷ་དམར་པོ། འདབ་མ་རྣམས་ལ་ཎ་རྡོ་རྗེ་མ་ལ་སོགས་པ་སྣྲོན་གྱི་ཟླ་བའི་ཚེས་ཀྱི་ལྷ་མོ་ཉེར་བརྒྱད། བདེན་བྲལ་དུ་རྨ་བྱའི་སྟེང་དུ་པདྨའི་ལྟེ་བ་ལ་གདོང་དྲུག་དམར་པོ། འདབ་མ་རྣམས་ལ་ཊཱ་རྡོ་རྗེ་མ་ལ་སོགས་ཆུ་སྟོད་ཟླ་བའི་
ཆོས་ཀྱི་ལྷ་མོ་ཉེར་བརྒྱད། ནུབ་སྒོའི་གཡོན་དུ་གླང་པོ་ཆེའི་སྟེང་དུ་པདྨའི་ལྟེ་བར་ལུས་ངན་སེར་པོ། འདབ་མ་རྣམས་ལ་སཱ་རྡོ་རྗེ་མ་ལ་སོགས་རྒྱལ་ཟླ་བའི་ཚེས་ཀྱི་ལྷ་མོར་ཉེར་བརྒྱད། ནུབ་སྒོའི་གཡས་སུ་གླང་པོ་ཆེའི་སྟེང་དུ་པདྨའི་

[033A]༄༅། །ལྟེ་བར་དབང་པོ་སེར་པོ། འདབ་མ་རྣམས་ལ་ན་རྡོ་རྗེ་མ་སོགས་ཐ་སྐར་ཟླ་བའི་ཚེས་ཀྱི་ལྷ་མོ་ཉེར་བརྒྱད། རླུང་དུ་དང་པའི་སྟེང་དུ་པདྨའི་ལྟེ་བར་ཚངས་པ་སེར་པོ། འདབ་མ་རྣམས་ལ་ཏཱ་
རྡོ་རྗེ་མ་སོགས་སྨིན་དྲུག་ཟླ་བའི་ཚེས་ཀྱི་ལྷ་མོ་ཉེར་བརྒྱད། བྱང་སྒོའི་གཡོན་དུ་ཁྱུ་མཆོག་གི་སྟེང་དུ་པདྨའི་ལྟེ་བར་དྲག་མོ་དཀར་མོ། འདབ་མ་རྣམས་ལ་  ྾ ཀ་རྡོ་རྗེ་མ་སོགས་མགོ་ཟླ་བའི་ཚེས་ཀྱི་ལྷ་མ་ཉེར་བརྒྱད། བྱང་སྒོའི་གཡས་སུ་ཆུ་སྲིན་
གྱི་སྟེང་དུ་པདྨའི་ལྟེ་བ་ལ་ཆུ་ལྷ་དཀར་པོ། འདབ་མ་རྣམས་ལ་མ་རྡོ་རྗེ་མ་སོགས་གྲོ་ཞུན་ཟླ་བའི་ཚེས་ཀྱི་ལྷ་མོ་ཉེར་བརྒྱད། དབང་ལྡན་དུ་བྱི་བའི་སྟེང་དུ་པདྨའི་ལྟེ་བ་ལ་ཚོགས་བདག་དཀར་པོ། འདབ་མ་རྣམས་ལ་ཀཱ་རྡོ་རྗེ་མ་སོགས་
ཁྲུམ་སྟོང་ཟླ་བའི་ཚེས་ཀྱི་ལྷ་མོ་ཉེར་བརྒྱད། ཤར་སྒོའི་གཡོན་དུ་མཁའ་ལྡིང་གི་སྟེང་དུ་པདྨའི་ལྟེ་བ་ལ་ཁྱབ་འཇུག་ནག་པོ། འདབ་མ་རྣམས་ལ་ང་རྡོ་རྗེ་མ་སོགས་མཆུ་ཟླ་བའི་ཚེས་ཀྱི་ལྷ་མོ་ཉེར་བརྒྱད། ཤར་སྒོར་དབྱུག་སྔོན་ཅན། ལྷོ་སྒོར་
འདོད་རྒྱལ། ནུབ་སྒོར་སྟོབས་པོ་ཆེ། བྱང་སྒོར་མི་གཡོ་བ། སྟེང་དུ་གཙུག་ཏོར་འཁོར་བསྒྱུར། འོག་ཏུ་གནོད་མཛེས། སྐུའི་དཀྱིལ་འཁོར་གྱི་ཕྱི་རོལ་ཏུ་རྟ་བབས་བཞིའི་ཀ་བའི་འོག་ཏུ་ཀླུ་བརྒྱད་གནས་པ་ནི། ཤར་སྒོའི་གཡོན་དང་གཡས་
སུ་པདྨ་དང་སྟོབས་རྒྱུ། ལྷོ་སྒོའི་གཡོན་དང་གཡས་སུ་ནོར་རྒྱས་དང་དུང་སྐྱོང། ནུབ་སྒོའི་གཡོན་དང་གཡས་སུ་འཇོག་པོ་དང་པདྨ་ཆེན་པོ། བྱང་སྒོའི་གཡོན་དང་གཡས་སུ་མཐའ་ཡས་དང་རིགས་ལྡན། སྟེང་གི་ནམ་མཁར་རྒྱལ་
བ༑ འོག་ཏུ་རྣམ་པར་རྒྱལ་བ། སའི་དཀྱིལ་འཁོར་གྱི་དབང་ལྡན་ལ་ཉའི་ཟླ་བའི་དཀྱིལ་འཁོར་ཤར་བ། བདེན་བྲལ་དུ་ཉི་མའི་དཀྱིལ་འཁོར་ནུབ་པའི་ཚུལ་ལོ། །མེ་དང་རླུང་གི་དཀྱིལ་འཁོར་གྱི་དབུས་སུ་ཏུར་ཁྲོད་ཆེན་པོ་བརྒྱད་དུ་ཁྱི་

[033B] གཞན་ཡང་དུར་ཁྲོད་ཀྱི་གཞི་ལ་རླུང་དཀྱིལ་གྱི་ཤར་དང་ཤར་ལྷོར་ཟླ་བ་དང་ཉི་མ། ལྷོ་དང་ལྷོ་ནུབ་ཏུ་ལྷག་པ་དང་མིག་དམར། ནུབ་དང་ནུབ་བྱང་དུ་མཇུག་རིང་དང་སྦེན་པ། བྱང་དང་བྱང་ཤར་དུ་བ་
སངས་དང་ཕུར་བུ། སྟེང་དུ་སྒྲ་གཅན། འོག་ཏུ་དུས་མེ། དེ་བཞིན་དུ་རླུང་གི་དཀྱིལ་འཁོར་ལ་བརྟན་པ་དང། རི་བྱི་དང། རྒྱུ་སྐར་ཉེར་བརྒྱད་སོགས་འབྱུང་པོའི་བྱེ་བྲག་བྱེ་བ་ཕྲག་ཕྱེད་དང་བཞི་གནས་པ། གསུང་གི་དཀྱིལ་
འཁོར་གྱི་སྟེགས་བུ་ལ་ཤར་སྒོའི་གཡས་སུ་དབྱེ་འདོད་མ་སོགས་འདོད་མ་སུམ་ཅུ་རྩ་དྲུག་སྒོ་བཞིའི་གཡས་སུ་ལྔ་ལྔ་དང། གཡོན་དུ་བཞི་བཞི་སྟེ་ཕྱོགས་རེར་དགུ་དགུ། སྐུའི་དཀྱིལ་འཁོར་གྱི་སྣམ་བུ་ལ་དབྱེ་བར་མི་འདོད་མ་
སོགས་ཕྱིར་འདོད་མ་སུམ་ཅུ་སོ་དྲུག་སྒོ་བཞི་བཞིའི་གཡས་སུ་ལྔ་ལྔ་དང། གཡོན་དུ་བཞི་བཞི་སྟེ་ཕྱོགས་རེར་དགུ་དགུ་གནས་པ་སྟེ་དཔལ་དུས་ཀྱི་འཁོར་ལོ་ལྷ་དྲུག་བརྒྱ་དང་སོ་བཞིའི་རྟེན་དང་བརྟེན་པའི་དཀྱིལ་འཁོར་ཐམས་ཅད་མངོན་
སུམ་དུ་མཐོང་བར་གྱུར་པར་བསམ།  བླ་མས།  ད་ནི་དད་པའི་ཤུགས་ཀྱིས་སུ། །དཀྱིལ་འཁོར་འདི་དེ་ཉིད་ལ་ལྟོས། །ཁྱོད་ནི་སངས་རྒྱས་རིགས་སུ་སྐྱེས། །ཕྱག་རྒྱ་སྔགས་ཀྱིས་བྱིན་གྱིས་བརླབས། །དངོས་གྲུབ་ཀུན་ནི་ཕུན་སུམ་
ཚོགས༑ ༑དམ་ཚིག་མཆོག་ཏུ་ཁྱོད་འགྱུར་གྱིས། །རྡོ་རྗེ་པདྨ་རྩེ་རོལ་བ། །གསང་སྔགས་རྣམས་ལ་སྒྲུབ་པ་གྱིས། ། ཞེས་གསུང་བར་མོས་ལ།  རྡོ་རྗེའི་དཀྱིལ་འཁོར་དཀྱིལ་འཁོར་ཆེན་པོར་བདག་ཞུགས་སོ། །རྣལ་འབྱོར་དཀྱིལ་
འཁོར་དཀྱིལ་འཁོར་ཆེན་པོ་བདག་གིས་མཐོང། །གསང་བའི་དཀྱིལ་འཁོར་དཀྱིལ་འཁོར་ཆེན་པོ་བདག་དབང་བསྐུར། །ས་མ་ཡ་ཧོཿ་ཧོཿ་ཧོཿ་ ཞེས་བརྗོད་དེ་དཀྱིལ་འཁོར་དུ་འཇུག་པའི་སྐོར་རོ། །ཞུགས་ནས་དབང་བླང་བའི་རིམ་པ་ལ། ཐུན་

[034A]༄༅། །མོང་བ་རིག་པའི་དབང་ལྔའི་དོན་དུ་མཎྜལ་ཕུལ་ཏེ།  བྱང་ཆུབ་རྡོ་རྗེས་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་རབ་ཏུ་བསྒྲལ་བའི་ཕྱིར། །ནམ་མཁའི་རྡོ་རྗེ་དེང་བདག་སྩོལ།།
 ཞེས་ལན་གསུམ།  དཀྱིལ་འཁོར་གྱི་ཤར་དུ་ཁྲུས་དཀྱིལ་ཀྱི་སྟེང་དུ་ཤིང་སྟན་ལ་གནས་པའི་སྣ་ཚོགས་པདྨ་དང་ཟླ་བའི་སྟེང་དུ་རང་ཉིད་རྡོ་རྗེ་འཆང་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ་ཞབས་རྡོ་རྗེའི་སྐྱིལ་ཀྲུང་
གིས་བཞུགས་པར་གྱུར།  སྤྱངས་པ་བྱ་བ་ལ། སྦྱངས་རྫས་རྣམས་བཤམས་ཏེ།  ཨོཾ་ཧྲཱཾ་ཧྲཱྀཾ་ཧྲྲཱྀཾ་ཧྲླཱྀཾ་ཧྲཱ་ཕཊ་སཱཧཱ།  ལན་བདུན་བཟླས་ལ་ཡུངས་ཀར་ལག་པ་གཉིས་ཀྱི་ཁུ་ཚུར་གྱིས་བཟུང་ནས་རེ་རེ་ནས་གཡོན་བསྐོར་དུ་ལན་གཉིས་སུ་བསྐོར་ཞིང།  ཨོཾ་སརྦ་པཱ་པཾ་
ད་ཧ་ན་བཛྲ་ཡ་བཛྲ་སཏ་སྱ་སརྦ་པཱ་པཾ་ད་ཧ་སཱཧཱ།  ཞེས་བརྗོད་ཅིང་བྱབས་ལ་ཡུངས་ཀར་མེར་དོར། དེ་བཞིན་དུ་གཡས་སུ་གཉིས་ཀྱང་བྱ། ཁུ་ཚུར་གཉིས་ཀྱིས་ཆུ་བཟུང་ནས་གཡོན་སྐོར་གཡས་བསྐོར་དེ་བཞིན་དུ་བྱས་ལ་མེད་དོར། དེ་ནས་ཁམ་ཕོར་དཀར་པོ་བཞི་དང། རྩྭ་དུར་བའི་མྱུ་གུ་
དང་བཅས་པའི་བ་བལྕིའི་ཆངས་བུ་བཞི་དང། ཟན་ཆངས་བཞི་དང། སེང་རས་བྱི་ཚལ་པ་བཞེས་ཀྱང་གཡོན་དང་གཡས་སུ་བསྐོར་བ་སྔར་བཞིན་བྱ་སྟེ། འདི་རྣམས་མེར་མི་འདོར་བར་སྣོད་གཞན་དུ་འདོར། དེ་ནས་ཉེ་རེག་བྱས་ཏེ། རེ་རེ་ལ།  ཨོཾ་ཨཱ་ཧུཾ་ཧོ་ཧཾ་ཀྵ་ ཞེས་བརྗོད་ཅིང། ཐུགས་
ཀར་དྲི། དབུ་ལ་མེ་ཏོག། མདུན་དུ་མཆོད་ཡོན། མར་མེས་ཡོངས་སུ་བསྐོར་ཏེ། ལས་སྔགས་དང།  ཧཱུཾ་ ལན་བདུན་བཟླས་པའི་མར་དང་བཅས་པའི་སྤོས་དཀར་གྱིས་བཏུག་པར་བྱའོ།། དེ་ནས་རང་ཉིད་ལས་བུམ་གྱི་ཆུ་དང་ལས་སྔགས་ཀྱིས་བསངས།  བླ་མ་དང་གཙོ་བོ་ཐ་
མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་རང་ཉིད་དྲངས་པ་ཞལ་དུ་ཞུགས། སྐུའི་དབྱིབས་བརྒྱུད་རྡོ་རྗེའི་ལམ་ནས་ཡུམ་གྱི་པདྨར་སོན་པ་སྐད་ཅིག་གིས་སྟོང་པར་གྱུར། སྟོང་པའི་ངང་ལས་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་

[034B] མི་བསྐྱོད་པ་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུམ་མཱ་མ་ཀི་སྔོན་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་བསྒོམ་པ་དང་
འདྲ་བའི་ཡེ་ཤེས་པ་སྤྱན་དྲངས། གཉིས་སུ་མེད་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་ཕྱོགས་བཅུའི་རྒྱལ་བ་ཡབ་ཡུམ་མདུན་གྱི་ནམ་མཁར་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་ ནས་  ཤཔྟའི་ བར་
གྱིས་མཆོད།  རྡོ་རྗེ་ཅན་གྱིས་སངས་རྒྱས་ལ། །འགྲོ་བ་སྐྱོབ་པའི་ཆེད་དུ་དབང། །ཡོན་ཏན་འབྱུང་གནས་ཇི་ལྟར་སྩལ། །དེ་ལྟར་འདི་ལའང་སྩལ་དུ་གསོལ། །ཞེས་གསོལ་བ་བཏབ་པས་ནམ་མཁའི་རྒྱལ་བ་ཡབ་ཡུམ་
སྙོམས་པར་ཞུགས། འདོད་ཆགས་ཆེན་པོའི་མེས་ཞུ་ནས་བླ་མ་དང་གཙོ་བོ་ཐ་མི་དད་པའི་སྤྱི་བོ་ནས་ཞུགས། རྡོ་རྗེའི་ལམ་ནས་བྱུང་བའི་བྱང་ཆུབ་ཀྱི་སེམས་ཀྱིས་རང་ཉིད་མི་བསྐྱོད་པར་བྱས་པ་ལ་དབང་བསྐུར། ཡུམ་གྱི་པདྨ་ནས་
ཕྱུང་སྟེ་དཀྱིལ་འཁོར་གྱི་ཤར་དུ་ཁྲུས་སྟེགས་ལ་འཁོད་པར་གྱུར།  ཅེས་ནང་དབང་བསྐུར། དེ་ནས་དབང་རྫས་བུམ་ཆུ་ལས་སྔགས་ཀྱིས་བསངས།  ཤཱུ་ནྱ་ཏ་ ས་སྦྱངས།  དབང་རྫས་བུམ་ཆུ་སྟོང་པ་ཉིད་དུ་གྱུར། སྟོང་པའི་ངང་ལས་ཧཱུཾ་ལས་
རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས་མི་བསྐྱོད་པ་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུམ་མཱ་མ་ཀི་སྔོན་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། བླ་མ་དང་གཙོ་བོ་ཐ་མི་དད་པའི་ཐུགས་
ཀའི་ཧཱུཾ་གི་འོད་ཟེར་གྱིས་རང་བཞིན་གྱི་གནས་ནས་སྒོམ་པ་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། གཉིས་སུ་མེད་པར་གྱུར། དབང་གི་ལྷས་དབང་བསྐུར། མི་བསྐྱོད་པས་དབུ་བརྒྱན་པར་གྱུར། ཨོཾ་ཨརྒྷཾ་
[035A]༄༅།  །ནས་  ཤཔྟ་ འི་བར་གྱིས་མཆོད། མི་བསྐྱོད་པ་ཡབ་ཡུམ་སྙོམས་པར་ཞུགས་པ་ཞུ་བ་ལས་དབང་རྫས་བུམ་ཆུར་གྱུར།  ཅེས་དབང་རྫས་བུམ་ཆུ་སླར་ཡང་སྒྲུབ།  བླ་མ་དང་གཙོ་བོ་ཐ་མི་དད་པའི་ཐུགས་
ཀའི་ཧཱུཾ་གི་འོད་ཟེར་གྱིས་ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་རང་ལ་དབང་བསྐུར་བའི་ཕྱིར་དུ་བསྐུལ་ཏེ་སྤྱན་དྲངས་པ་རྣམས་ནམ་མཁར་འཁོད། བསྒྲུབས་པའི་དཀྱིལ་འཁོར་བ་རྣམས་ཀྱིས་དབང་བསྐུར་བའི་དགོངས་པ་མཛད་
སྤྱན་མ་ལ་སོགས་པའི་རིག་མ་དང་བཅས་པ་ནམ་མཁར་བཞུགས་པ་རྣམས་ཀྱིས་གདུགས་དང་རྒྱལ་མཚན་ལ་སོགས་པ་རང་གི་སྟེང་ཕྱོགས་སུ་འཛིན། གླུ་གར་མཛད་ཅིང་རོལ་མོ་བརྡུང། མེ་ཏོག་དང་གུར་གུམ་ལ་སོགས་པའི་ཆར་
འབེབས༑ ཕྱག་གིས་ཅུང་ཟད་ཡོ་བར་བཟུང་བའི་བུམ་པ་དཀར་པོ་བྱང་ཆུབ་ཀྱི་སེམས་ཀྱི་བདུད་རྩིས་གང་བ་རྣམས་ཀྱིས་དབང་བསྐུར། གཟུགས་རྡོ་རྗེ་མ་ལ་སོགས་པས་བཀྲ་ཤིས་ཀྱི་གླུ་དབྱངས་ཀྱིས་ཤིས་པ་བརྗོད། ཁྲོ་བོ་རྣམས་
ཕྱོགས་མཚམས་སུ་འཁོད་ནས་བགེགས་བསྐྲད་པར་གྱུར།  ལས་ཀྱི་རྡོ་རྗེས་རྣམ་བུམ་བཏེག།  བཀྲ་ཤིས་གང་ཞིག་སེམས་ཅན་ཀུན་གྱི་སྙིང་ལ་གནས། །ཀུན་གྱི་བདག་ཉིད་རིགས་ཀུན་གྱི་ནི་བདག་པོ་མཆོག་མ་ལུས་སེམས་ཅན་
སྐྱེད་བྱེད་བདེ་བ་ཆེན་པོ་སྟེ། །དེ་ནི་དེང་ཁྱོད་དབང་བསྐུར་མཆོག་ལ་བཀྲ་ཤིས་ཤོག་ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། །སངས་རྒྱས་པདྨ་རྣམ་རྒྱས་
འདབ་འདྲའི་སྤྱན་མངའ་བ། །དེ་ནི་དེ་རིང་ཁྱོད་ལ་ཞི་བྱེད་བཀྲ་ཤིས་ཤོག་དེ་ཡིས་ཉེ་བར་བསྟན་པའི་མཆོག་རབ་མི་གཡོ་བ། །འཇིག་རྟེན་གསུམ་ན་གྲགས་ཤིང་ལྷ་དང་མི་ཡིས་མཆོད། །ཆོས་མཆོག་སྐྱེ་དགུ་རྣམས་ལ་རྟག་ཏུ་

[035B] །དེ་ནི་དེ་རིང་ཁྱོད་ལ་ཞི་བྱེད་བཀྲ་ཤིས་ཤོག་དམ་ཆོས་ལྡན་པ་ཐོས་དང་བཀྲ་ཤིས་ཀྱིས་ཕྱུག་ཅིང། །དགེ་འདུན་མི་དང་ལྷ་དང་ལྷ་མིན་ཡོན་གྱི་གནས། །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། །
དེ་ནི་དེ་རིང་ཁྱོད་ལ་ཞི་བྱེད་བཀྲ་ཤིས་ཤོག་ །ཅེས་རང་ལ་མེ་ཏོག་གཏོར། རྣམ་བུམ་བཟུང་སྟེ།  དབང་བསྐུར་རྡོ་རྗེ་ཆེན་པོ་ནི། །ཁམས་གསུམ་པ་ཡིས་ཕྱག་བྱས་པ། །རྡོ་རྗེ་གསང་བ་གསུམ་འབྱུང་བ། །སངས་རྒྱས་ཀུན་གྱིས་སྦྱིན་
པར་བྱ། །ཨོཾ་ཨཱ་བཛྲ་ཨུད་ཀ་ཨ་བྷིཥིཉྩ་ཧཱུཾ་སུ་ར་ཏ་སྟྭཾ་ཨ་ཧཾ།  ཞེས་བརྗོད་ཅིང་བུམ་པ་མགོར་བཞག་ལ་བུམ་ཆུ་འཐོར་འཐུང་བྱ།  དེ་ལྟར་བུམ་པའི་ཆུས་སྤྱི་བོ་ནས་དབང་བསྐུར་བས་ལུས་ཐམས་ཅད་གང། བདེ་བ་ཆེན་པོ་མྱོང། དྲི་མ་ཐམས་
ཅད་དག། ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་མི་བསྐྱོད་པས་དབུ་བརྒྱན་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་དབང་གི་ལྷ་རྣམས་བཀུག་ནས་བ་སྤུའི་བུ་ག་ནས་ཐིམ་པར་
གྱུར༑ ཨོཾ་ཨརྒྷཾ་ ནས་  ཤཔྟའི་ བར་གྱིས་མཆོད།  དེ་ལྟར་མི་བསྐྱོད་པ་ཆུའི་དབང་ཐོབ། ཞེ་སྡང་གི་དྲི་མ་སྦྱངས། རྣམ་ཤེས་ཀྱི་ཕུང་པོ་གནས་བསྒྱུར། ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས། མི་བསྐྱོད་པ་དང་དེའི་རིགས་ཀྱི་དངོས་
གྲུབ་བསྒྲུབ་པ་ལ་དབང་བར་བྱས་སོ།།  ཅོད་པན་གྱི་དབང་གི་དོན་དུ།  བྱང་ཆུབ་རྡོ་རྗེས་སངས་རྒྱས་ལ།  །སོགས་ལན་གསུམ། ལས་སྔགས་ཀྱིས་བསངས།  བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་ ཞེས་པ་ནས་  སྐད་ཅིག་
གིས་སྟོང་པར་གྱུར། སྟོང་པའི་ངང་ལས་ཨཾ་ལས་རིན་པོ་ཆེ་ཨཾ་གིས་མཚན་པོ་ཡོངས་སུ་གྱུར་པ་ལས་རིན་འབྱུང་སེར་པོ་ཞལ་གཅིག་ཕྱག་གཉིས་ཀྱིས་རིན་པོ་ཆེ་དང་དྲིལ་བུ་འཛིན་པས་ཡུམ་རིན་ཆེན་སྒྲོལ་མ་སེར་མོ་གྲི་གུག་དང་ཐོད་པ་འཛིན་

[036A]༄༅། །པ་ལ་འཁྱུད་པ། བླ་མ་དང་གཙོ་བོ་ཐ་མི་དད་པའི་ ཞེས་པ་ནས་  རིན་འབྱུང་དུ་བྱས་པ་དབང་བསྐུར། ཡུམ་གྱི་པདྨ་ནས་ཕྱུང་སྟེ་དཀྱིལ་འཁོར་གྱི་ཤར་དུ་ཁྲུས་སྟེགས་ལ་འཁོད་པར་གྱུར།  ཅོད་པན་སྔར་
བཞིན་བསངས་སྦྱངས།  དབང་རྫས་ཅོད་པན་སྟོང་པ་ཉིད་དུ་གྱུར། སྟོང་པའི་ངང་ལས་ཨཾ་ལས་རིན་པོ་ཆེ་ཨཾ་གིས་མཚན་ཡོངས་སུ་གྱུར་པ་ལས།  ཞེས་པ་ནས་  གྲི་གུག་དང་ཐོད་པ་འཛིན་པ་ལ་འཁྱུད་པ། བླ་མ་དང་གཙོ་བོ་ཐ་མི་དད་པའི་
 ཞེས་པ་ནས་  དབང་གི་ལྷས་དབང་བསྐུར། རིན་ཆེན་འབྱུང་ལྡན་གྱིས་དབུ་བརྒྱན་པར་གྱུར། ཨོཾ་ཨརྒྷཾ་ སོགས་ཀྱིས་མཆོད།  རིན་འབྱུང་ཡབ་ཡུམ་སྙོམས་པར་ཞུགས་པ་ཞུ་བ་ལས་དབང་རྫས་ཅོད་པན་དུ་གྱུར། བླ་མ་དང་གཙོ་བོ་ཐ་མི་
དད་པའི་ཐུགས་ཀའི་ཧཱུཾ་གི་འོད་ཟེར་གྱིས་ ཞེས་པ་ནས་  བགེགས་བསྐྲད་པར་གྱུར། བཀྲ་ཤིས་གང་ཞིག་མ་ལུས་རིན་ཆེན་ སོགས་དང། དེ་ནས།  ཨོཾ་བཛྲ་དཧྭ་ཏི་ཤྭ་རི་ཨ་བཧི་ཥིཉྩ་ཧཱུཾ།  ཞེས་ཅོད་པན་སྤྱི་གཙུག་ཏུ་བཞག།  ཨོཾ་སརྦ་ཏ་ཐཱ་
ག་ཏ་སཏ་བཛྲ་ཨ་བཧི་ཥིཉྩ་བྲུཾ།  ཞེས་དེ་དཔྲལ་བར་བཞག།  ཨོཾ་རཏྣ་བཛྲ་ཨ་བཧི་ཥིཉྩ་ཨཱ་ ཞེས་དེ་རྣ་ལྷག་གཡས་པར་བཞག།  ཨོཾ་དྷརྨ་བཛྲ་ཨ་བཧི་ཥིཉྩ་ཧྲཱི་ ཞེས་དེ་ལྷག་པར་བཞག།  ཨོཾ་ཀརྨ་བཛྲ་ཨ་བཧི་ཥིཉྩ་ཏྲཾ།  ཞེས་དེ་རྣ་ལྷག་གཡོན་
པར་བཞག། དེ་མགོ་ལ་བསྐོན་ཏེ།  དབང་བསྐུར་རྡོ་རྗེ་ ཞེས་པ་ནས་  སྦྱིན་པར་བྱ། །ཨོཾ་ཨཱ་བཛྲ་མུ་ཀུ་ཊ་ཨ་བཧི་ཥིཉྩ་ཧཱུཾ་སུ་ར་ཏ་སྟྭཾ་ཨ་ཧཾ། ཨོཾ་ཧཱུཾ་ཏྲཾ་ཧྲཱི་ཨཱ་ ཞེས་དར་དབྱངས་བཅིང།  བཛྲ་ཏུཥྱ་ཧོཿ་ ཞེས་བརྗོད་དེ་མཉམ་པའི་ཐལ་མོས་མཉེས་
པར་བྱ།  དབང་བསྐུར་ རྡོ་རྗེ་ཞེས་སོགས་དང།  ཨོཾ་ཨཱ་སརྦ་ ཞེས་པ་ནས་  ཤྲཱི་ཧཱུཾ།  ཞེས་བུམ་ཆུ་གཏོར།  དེ་ལྟར་བུམ་པའི་ཆུས་དབང་བསྐུར་བས་ ཞེས་པ་ནས་  རིན་འབྱུང་གིས་དབུ་བརྒྱན་པར་གྱུར།  དབང་ལྷ་བསྟིམ་པ་དང་མཆོད་པ་འབུལ་

[036B]  དེ་ལྟར་རིན་ཆེན་འབྱུང་ལྡན་ཅོད་པན་གྱི་དབང་ཐོབ། ང་རྒྱལ་དང་སེར་སྣའི་དྲི་མ་སྦྱངས། ཚོར་བའི་ཕུང་པོ་གནས་བསྒྱུར། མཉམ་པ་ཉིད་ཀྱི་ཡེ་ཤེས་མངོན་དུ་བྱས། རིན་ཆེན་འབྱུང་ལྡན་དང་
དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བར་བྱས་སོ།  །རྡོ་རྗེའི་དབང་གི་དོན་དུ།  བྱང་ཆུབ་རྡོ་རྗེས་ སོགས་ལན་གསུམ། ལས་སྔགས་ཀྱིས་བསངས།  བླ་མ་དང་གཙོ་བོ་ཐ་མི་དད་པའི་ ཞེས་པ་ནས་  སྐད་ཅིག་གིས་སྟོང་པར་གྱུར་
སྟོང་པའི་ངང་ལས་ཧྲཱི་ལས་པདྨ་ཧྲཱི་ས་མཚན་པ་ཡོངས་སུ་གྱུར་པ་ལས། འོད་དཔག་མེད་དམར་པོ་ཞལ་གཅིག་ཕྱག་གཉིས་ཀྱིས་པདྨ་དང་དྲིལ་བུ་འཛིན་པས་ཡུམ་གོས་དཀར་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། བླ་མ་དང་
གཙོ་བོ་ཐ་མི་དད་པའི་ ཞེས་པ་ནས་  འོད་དཔག་མེད་དུ་བྱས་པ་ལ་དབང་བསྐུར། ཡུམ་གྱི་པདྨ་ནས་ཕྱུང་སྟེ་དཀྱིལ་འཁོར་གྱིས་ཤར་དུ་ཁྲུས་སྟེགས་ལ་འཁོད་པར་གྱུར།  རྡོ་རྗེ་སྔར་བཞིན་བསངས་སྦྱངས།  དབང་རྫས་རྡོ་རྗེ་སྟོང་པ་ཉིད་དུ་གྱུར་
སྟོང་པའི་ངང་ལས་ཧྲཱི་ལས་པདྨ་ཧྲཱི་ས་མཚན་པ་ཡོངས་སུ་གྱུར་པ་ལས།  ཞེས་པ་ནས་  གྲི་གུག་དང་ཐོད་པ་འཛིན་པ་ལ་འཁྱུད་པ། བླ་མ་དང་གཙོ་བོ་ཐ་མི་དད་པའི་ ཞེས་པ་ནས་  དབང་གི་ལྟས་དབང་བསྐུར། འོད་དཔག་མེད་ཀྱིས་དབུ་
བརྒྱན་པར་གྱུར། ཨོཾ་ཨརྒྷཾ་ སོགས་ཀྱིས་མཆོད།  འོད་དཔག་མེད་ཡབ་ཡུམ་སྙོམས་པར་ཞུགས་པ་ཞུ་བ་ལས་དབང་རྫས་རྡོ་རྗེར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་ ཞེས་པ་ནས་  བགེགས་བསྐྲད་པར་
གྱུར༑ བཀྲ་ཤིས་གང་ཞིག་མ་ལུས་པདྨའི་ སོགས་དང།  དབང་བསྐུར་རྡོ་རྗེ་ ཞེས་པ་ནས་  སྦྱིན་པར་བྱ།  །རྡོ་རྗེ་ལག་ཏུ་བཟུང་སྟེ།  སངས་རྒྱས་རྣམས་ཀྱིས་རྡོ་རྗེ་ཡི། །དབང་གིས་དེ་རིང་ཁྱོད་དབང་བསྐུར། །འདི་དེ་སངས་རྒྱས་ཐམས་

[037A]༄༅། །ཅད་ཉིད། །རྡོ་རྗེ་རབ་ཏུ་བསྒྲུབ་ཕྱིར་ཟུངས།  །ཞེས་རྡོ་རྗེ་སྙིང་མགྲིན་མགོ་བོ་རྣམས་ལ་རེག་ནས་གསོར་ཏེ་སྙིང་ཁར་བཟུང།  དབང་བསྐུར་རྡོ་རྗེ་ཆེན་པོ་ནི།  །ཞེས་སོགས་ཀྱིས་བུམ་ཆུ་གཏོར།  དེ་ལྟར་བུམ་
པའི་ཆུས་སྤྱི་བོ་ནས་ ཞེས་པ་ནས་  འོད་དཔག་མེད་ཀྱིས་དབུ་བརྒྱན་པར་གྱུར།  དབང་ལྷ་བསྟིམ་པ་དང་མཆོད་པ་འབུལ་བ་སྔར་དང་འདྲ།  དེ་ལྟར་འོད་དཔག་མེད་རྡོ་རྗེའི་དབང་ཐོབ། འདོད་ཆགས་ཀྱི་དྲི་མ་སྦྱངས། འདུ་ཤེས་ཀྱི་ཕུང་པོ་གནས་བསྒྱུར་
སོ་སོར་རྟོག་པའི་ཡེ་ཤེས་མངོན་དུ་བྱས། འོད་དཔག་མེད་དང་དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བར་བྱས་སོ།  །དྲིལ་བུའི་དབང་གི་དོན་དུ།  བྱང་ཆུབ་རྡོ་རྗེས་ སོགས་ལན་གསུམ། ལས་སྔགས་ཀྱིས་བསངས།  བླ་མ་དང་གཙོ་བོ་ཐ་
མི་དད་པའི་ ཞེས་པ་ནས་  སྐད་ཅིག་གིས་སྟོང་པར་གྱུར། སྟོང་པའི་ངང་ལས་ཁཾ་ལས་རལ་གྲི་ཁཾ་གིས་མཚན་པ་ཡོངས་སུ་གྱུར་པ་ལས་དོན་གྲུབ་ལྗང་ཁུ་ཞལ་གཅིག་ཕྱག་གཉིས་ཀྱིས་རལ་གྲི་དང་དྲིལ་བུ་འཛིན་པས་ཡུམ་དམ་ཚིག་སྒྲོལ་མ་
ལྗང་ཁུ་གྲི་གུག་དང་ཐོད་པ་འཛིན་པ་ལ་འཁྱུད་པ། བླ་མ་དང་གཙོ་བོ་ཐ་མི་དད་པའི་ ཞེས་པ་ནས་  དོན་གྲུབ་ཏུ་བྱས་པ་ལ་དབང་བསྐུར། ཡུམ་གྱི་པདྨ་ནས་ཕྱུང་སྟེ་དཀྱིལ་འཁོར་གྱི་ཤར་དུ་ཁྲུས་སྟེགས་ལ་འཁོད་པར་གྱུར།  དྲིལ་བུ་སྔར་
བཞིན་བསངས་སྦྱངས།  དབང་རྫས་དྲིལ་བུ་སྟོང་པ་ཉིད་དུ་གྱུར། སྟོང་པའི་ངང་ལས་ཁཾ་ལས་རལ་གྲི་ཁཾ་གིས་མཚན་པ་ལས་ ཞེས་པ་ནས་  གྲི་གུག་དང་ཐོད་པ་འཛིན་པ་ལ་འཁྱུད་པ། བླ་མ་དང་གཙོ་བོ་ཐ་མི་དད་པའི་ ཞེས་པ་ནས་  དབང་གི་ལྷས་
དབང་བསྐུར། དོན་ཡོད་གྲུབ་པས་དབུ་བརྒྱན་པར་གྱུར། ཨོཾ་ཨརྒྷཾ་ སོགས་ཀྱིས་མཆོད།  དོན་གྲུབ་ཡབ་ཡུམ་སྙོམས་པར་ཞུགས་པ་ཞུ་བ་ལས་དབང་རྫས་དྲིལ་བུར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་

[037B] ཞེས་པ་ནས་  བགེགས་བསྐྲད་པར་གྱུར། བཀྲ་ཤིས་གང་ཞིག་མ་ལུས་ལས་ཀྱི་ སོགས་དང།  དབང་བསྐུར་རྡོ་རྗེ་ ཞེས་པ་ནས་  སྦྱིན་པར་བྱ། །ཨོཾ་བཛྲ་ཨ་དཧི་པ་དཧི་སྟྭཾ། ཨ་བཧི་ཥི་ཉྩ་མི། ཏིཥྛ་བཛྲ་ས་མ་ཡ་སྟྭཾ།  ཞེས་དྲིལ་བུ་ལག་པ་གཡོན་དུ་
བྱིན་པར་མོས། རྡོར་དྲིལ་དང་ལྡན་པའི་ལག་པས་འཁྱུད་ཚུལ་བྱས་ལ།  ཨོཾ་བཛྲ་གྷཎྜེ་ཨཿ་ཨཿ་བཅོམ་ལྡན་འདས་གཟུང་ངོ་བདག་ལ་ནི། །ཡང་དག་ཉེ་བར་འགྱུར་བར་མཛོད།  །ཅེས་བརྗོད།  དབང་བསྐུར་རྡོ་རྗེ་ སོགས་ཀྱིས་བུམ་ཆུ་གཏོར།  དེ་ལྟར་བུམ་
པའི་ཆུས་སྤྱི་བོ་ནས་དབང་བསྐུར་ ཞེས་པ་ནས་  དོན་ཡོད་གྲུབ་པས་དབུ་བརྒྱན་པར་གྱུར།  དབང་ལྷ་བསྟིམ་པ་དང་མཆོད་པ་འབུལ་བ་སྔར་དང་འདྲ།  དེ་ལྟར་དོན་ཡོད་གྲུབ་པ་དྲིལ་བུའི་དབང་ཐོབ། ཕྲག་དོག་གི་དྲི་ས་སྦྱངས། འདུ་བྱེད་ཀྱི་ཕུང་པོ་
གནས་བསྒྱུར། བྱ་བ་གྲུབ་པའི་ཡེ་ཤེས་མངོན་དུ་བྱས། དོན་ཡོད་གྲུབ་པ་དང་དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བར་བྱས་སོ།  །མིང་གི་དབང་གི་དོན་དུ།  བྱང་ཆུབ་རྡོ་རྗེས་ སོགས་ལན་གསུམ། ལས་སྔགས་ཀྱིས་བསངས།  བླ་
མ་དང་གཙོ་བོ་ཐ་མི་དད་པའི་ ཞེས་པ་ནས་  སྐད་ཅིག་གིས་སྟོང་པར་གྱུར།  སྟོང་པའི་ངང་ལས་རྣམ་སྣང་དཀར་པོ་ཞལ་གཅིག་ཕྱག་གཉིས་ཀྱིས་འཁོར་ལོ་དང་དྲིལ་བུ་འཛིན་པས་ཡུམ་སྤྱན་མ་དཀར་མོ་གྲི་གུག་དང་ཐོད་པ་འཛིན་པ་ལ་འཁྱུད་
པ༑ བླ་མ་དང་གཙོ་བོ་ཐ་མི་དད་པའི་ ཞེས་པ་ནས་  རྣམ་སྣང་དུ་བྱས་པ་ལ་དབང་བསྐུར། ཡུམ་གྱི་པདྨ་ནས་ཕྱུང་སྟེ་དཀྱིལ་འཁོར་གྱི་ཤར་དུ་ཁྲུས་སྟེགས་ལ་འཁོད་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་
 ཞེས་པ་ནས་  བགེགས་བསྐྲད་པར་གྱུར། བཀྲ་ཤིས་གང་ཞིག་མཐའ་དག་འཁོར་ལོའི་ སོགས་དང།  དབང་བསྐུར་རྡོ་རྗེ་ ཞེས་པ་ནས་  སྦྱིན་པར་བྱ།  །རང་གི་མགོར་རྡོར་དྲེལ་མཉམ་པོར་བཟུང་ཞིང་དཀྲོལ་བས།  ཨོཾ་བཛྲ་སཏ་སྟྭཾ། ཨ་བཧི་ཥིཉྩ་མི་

[038A]༄༅། །བཛྲ་ནཱ་མ་ཨ་བཧི་ཥེ་ཀ་ཏ། ཀྱེ་དཔལ་ཆེ་གེ་མོ་རྡོ་རྗེ་ཞེས་བྱ་བའི་དེ་བཞིན་གཤེགས་པའོ། །དབང་བསྐུར་རྡོ་རྗེ་ སོགས་ཀྱིས་བུམ་ཆུ་གཏོར།  དེ་ལྟར་བུམ་པའི་ཆུས་སྤྱི་བོ་ནས་དབང་བསྐུར་བས་
 ཞེས་པ་ནས་  རྣམ་སྣང་གི་དབུ་བརྒྱན་པར་གྱུར།  དབང་ལྷ་བསྟིམ་པ་དང་མཆོད་པ་འབུལ་བ་སྔར་དང་འདྲ།  དེ་ལྟར་རྣམ་པར་སྣང་མཛད་མིང་གི་དབང་ཐོབ། གཏི་མུག་གི་དྲི་མ་སྦྱངས། གཟུགས་ཀྱི་ཕུང་པོ་གནས་བསྒྱུར། མེ་ལོང་ལྟ་བུའི་
ཡེ་ཤེས་མངོན་དུ་བྱས། རྣམ་སྣང་དང་དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བར་བྱས་སོ།  །ཐུན་མོང་མ་ཡིན་པ་རྡོ་རྗེ་སློབ་དཔོན་གྱི་དབང་གི་དོན་དུ་མཎྜལ་ཕུལ་ཏེ།  གང་གིས་བདག་ནི་ཁྱོད་དྲིན་ལས། །རང་དང་གཞན་དོན་ནུས་འགྱུར་
བ༑ ༑རྡོ་རྗེ་སློབ་དཔོན་གྱི་ནི་དབང། །ཐུགས་རྗེའི་གཏེར་ཀྱེ་བདག་ལ་སྩོལ།  །ཞེས་ལན་གསུམ། ལས་སྔགས་ཀྱིས་བསངས།  བླ་མ་དང་གཙོ་བོ་ཐ་མི་དད་པའི་ ཞེས་པ་ནས་  སྐད་ཅིག་གིས་སྟོང་བར་གྱུར། སྟོང་པའི་ངང་ལས་
ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས་རྡོ་རྗེ་འཆང་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུལ་རྡོ་རྗེ་དབྱིངས་ཀྱི་དབང་ཕྱུག་མ་དཀར་མོ་རྡོ་རྗེ་དང་དྲིལ་བུ་འཛིན་པ་ལ་འཁྱུད་པ་
བླ་མ་དང་གཙོ་བོ་ཐ་མི་དད་པའི་ ཞེས་པ་ནས་  རང་ཉིད་རྡོ་རྗེ་འཆང་དུ་བྱས་པ་ལ་དབང་བསྐུར། ཡུམ་གྱི་པདྨ་ནས་ཕྱུང་སྟེ་དབང་སྟེགས་ཁྲུས་དཀྱིལ་ལ་གནས་པའི་སེང་གེའི་ཁྲིའི་སྟེང་དུ་འཁོད་པར་གྱུར།  རྡོ་རྗེ་དང་དྲིལ་བུ་བསངས་སྦྱངས།།
སྟོང་པཱི་ངང་ལས་ཧཱུཾ་ལས་བྱུང་བའི་རྡོ་རྗེ་རྡོ་རྗེ་སེམས་དཔའི་ངོ་བོ་དང། ཨཱ་ལས་བྱུང་བའི་དྲིལ་བུ་རྡོ་རྗེ་སྙེམས་མའི་ངོ་བོར་གྱུར། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་

[038B] །རྡོ་རྗེ་སྙེམས་ཚུལ་བདག་པོའི་བདག་བཅོམ་ལྡན་འདས་མཆོག་གི་དང་པོའི་སྐྱེས་བུའོ། །ཨོཾ་མ་ཧཱ་བཛྲ་ཧཱུཾ། སྟོང་པ་ཉིད་དང་དབྱེར་མེད་པའི་ཡེ་ཤེས་རྒྱལ་བའི་ཐུགས་ཀྱི་ངོ་བོ་ནི་གསང་བའི་
རྡོ་རྗེ་ཡིན་ལ། དེ་དྲན་པའི་དོན་དུ་རྡོ་རྗེ་འཛིན་པ་རྡོ་རྗེའི་དེ་ཁོ་ན་ཉིད་ཀྱི་སྒོ་ནས་ཟུངས་ཤིག།  ཅེས་རྡོ་རྗེ་སྙིང་གར་བཟུང།  འདི་དེ་སངས་རྒྱས་ཐམས་ཅད་ཀྱི། །ཤེས་རབ་དབྱངས་ཀྱི་རྗེས་འགྲོར་བཤད། །བྱང་ཆུབ་མཆོག་ཏུ་རྒྱལ་བ་
བཞེད༑ ༑ཁྱོད་ཀྱིས་ཀྱང་ནི་རྟག་ཏུ་ཟུངས། །ཆོས་ཐམས་ཅད་རང་བཞིན་མེད་པའི་སྒྲ་དྲིལ་བུས་སྒྲོགས་པར་སེམས་པའི་སྒོ་ནས་དྲིལ་བུ་འཁྲོལ་བ་དྲིལ་བུའི་དེ་ཁོ་ན་ཉིད་ཀྱི་སྒོ་ནས་ཟུངས་ཤིག།  ཅེས་དྲིལ་བུ་ལག་པ་གཡོན་པས་བཟུང་
སྟེ༑  སྲིད་པ་ངོ་བོ་ཉིད་ཀྱིས་དག་ངོ་བོ་ཉིད་ཀྱིས་སྲིད་འགལ་བྱས། །རང་བཞིན་དག་མཆོག་སེམས་དཔའ་ཡིས། །དམ་པའི་སྲིད་པ་བྱེད་པར་འགྱུར། །བཛྲ་གྷཎྜ་ཨཱ་ ཞེས་དྲིལ་བུ་དཀྲོལ།  ཡིད་ཀྱི་ལུས་ནི་བརྟན་པ་ཉིད།།
ཕྱག་རྒྱའི་དམ་ཚིག་རབ་ཏུ་བརྗོད། །གང་གི་ལུས་ནི་ཐམས་ཅད་བརྟན། །དེས་ན་ཕྱག་རྒྱར་རབ་ཏུ་བསྒྲགས། །ཡེ་ཤེས་ཕྱག་རྒྱ་བྱིན་བརླབས་ནས། །འདོད་པ་ཐམས་ཅད་ལོངས་སྤྱོད་པས། །དངོས་གྲུབ་ཐམས་
ཅད་བསྒྲུབ་པར་བྱ།  །ཞེས་འཁྱུད་པའི་ཕྱག་རྒྱ་བྱས་ལ།  རང་རྡོ་རྗེ་འཆང་ཞལ་གཅིག་ཕྱག་གཉིས་པར་གསལ་བས་ཡེ་ཤེས་ཀྱི་ཕྱག་རྒྱ་རྡོ་རྗེ་དབྱིངས་ཀྱི་དབང་ཕྱུག་མ་བྱིན་གྱིས་བརླབ་པ་སྟེ་གསལ་བཏབ་པས་འདུ་བྱས་ནས་
འདོད་ཡོན་ཐམས་ཅད་ལ་ལོངས་སྤྱོད་པའི་ཚུལ་གྱིས་མཆོག་དང་ཐུན་མོང་གི་དངོས་གྲུབ་ཐམས་ཅད་བསྒྲུབ་པར་བྱའོ། །བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་ ཞེས་པ་ནས།  བགེགས་བསྐྲད་པར་གྱུར་
[039A]༄༅། །བཀྲ་ཤིས་གང་ཞིག་ སོགས་ཤིས་བརྗོད་སྔར་ལྟར་བྱ།  དབང་བསྐུར་རྡོ་རྗེ་ ཞེས་སོགས་ཀྱིས་འབུམ་ཆུ་གཏོར།  བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་ ཞེས་པ་ནས་  མི་བསྐྱོད་པས་
དབུ་བརྒྱན་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་དབང་གི་ལྷ་རྣམས་བཀུག་ནས་སློབ་མའི་སྤྱི་བོ་ནས་ཐིམ་པར་གྱུར།  ཅེས་དབང་ལྷ་བསྟིམ།  ཨོཾ་སུ་པྲ་ཏིཥྛ་བཛྲེ་སཱཧཱ། ཨོཾ་སརྦ་ཏ་ཐཱ་ག་ཏ་
ཨརྒྷཾ་ སོགས་སྔར་ལྟར། དེ་ནས་དཀྱིལ་འཁོར་གྱི་དེ་ཁོ་ན་ཉིད་བསྟན་པ་ནི།  རྟེན་གཞལ་ཡས་ཁང་གཟུགས་ཕུང་རྣམ་པར་དག་པ་རྣམ་པར་སྣང་མཛད་ཀྱི་རང་བཞིན་ཡིན་ལ། བརྟེན་པ་ལྷ་ནི་ཕུང་པོ་ལྔ་ནི་མདོར་བསྡུ་ན། སངས་རྒྱས་
ལྔར་ནི་རབ་ཏུ་རབ་ཏུ་བསྒྲགས། །ཞེས་སོགས་གསུངས་པ་ལྟར། རྟེན་དང་བརྟེན་པ་ཐམས་ཅད་དོན་དམ་པ་རང་བཞིན་མེད་པ་ཁོ་ན་ཡིན་ལ། དེ་ཡང་དཀྱིལ་འཁོར་གྱི་གཙོ་བོ་གཅིག་པུའི་ཡེ་ཤེས་ཀྱི་བདག་ཉིད་ལས་གྲུབ་པ་
ཡིན་ནོ།  །ལས་ཀྱི་རིམ་པ་བསྟན་པ་ནི།  སློབ་དཔོན་གྱི་ལས་ཀྱི་རིམ་པ་ནི། དཀྱིལ་འཁོར་བྲིས་པ་དང་བསྒྲུབ་པ་དང། དེར་བདག་ཉིད་འཇུག་ཅིང་དབང་བླང་བ་དང། སློབ་མ་ལ་དབང་བསྐུར་བ་ལ་སོགས་པ་རྣམས་ཡིན་ནོ། །
 སྔགས་གཏད་པའི་ཆོ་ག་ནི།  བླ་མ་དང་གཙོ་བོ་ཐ་མི་དད་པ་དཀྱིལ་འཁོར་གྱི་གཙོ་བོ་སེམས་དཔའ་སུམ་བརྩེགས་ཅན་དུ་གསལ་བའི་ཐུགས་ཀར་ཟླ་བའི་སྟེང་དུ་ས་བོན་གྱི་མཐར་གཙོ་བོའི་སྔགས་ཀྱི་འཕྲེང་བ་གཡས་བསྐོར་དུ་འཁོད་པར་
གྱུར༑ བཅོམ་ལྡན་བདག་གིས་སྦྱིན་ལགས་ཀྱི། །འདི་ལ་ཉེ་བར་མཛད་དུ་གསོལ།  །ཞེས་གསུང་བར་བསམ།  བཅོམ་ལྡན་བདག་གིས་གཟུངས་ལགས་ཀྱི། །བདག་ལ་ཉེ་བར་མཛད་དུ་གསོལ།  །ཞེས་ལན་གསུམ།།

[039B] དེའི་ཞལ་ནས་ཐོན། རང་གི་རྣ་བ་གཡས་པ་ནས་ཞུགས་ཏེ་སྙིང་ཁར་འཁོད་པར་གྱུར་ པར་བསམ་ལ། གཙོ་བོའི་སྔགས་ལན་གསུམ་བཟླ་
མིག་སྨན་གྱི་ཆོ་ག་ནི།  རང་གི་མིག་གཉིས་ལ་པྲཾ་རེ་རེ་ བསམ་ལ།  ཨོཾ་བཛྲ་ནཻ་ཏྲ་ཨ་བ་ཧ་ར་པ་ཊ་ལཾ་ཧྲི། ཐུར་ལྡན་སྨན་པའི་རྒྱལ་པོ་ཡིས། །ཇི་ལྟར་འཇིག་རྟེན་རབ་རིབ་བཞིན། །རྒྱལ་བ་རྣམས་ཀྱིས་བུ་ཁྱོད་ཀྱི། །མི་ཤེས་པ་
ཡི་རབ་རིབ་བསལ། །མ་རིག་པའི་ལིང་ཏོག་དང་བྲལ་ནས་ཡེ་ཤེས་ཀྱི་སྤྱན་ཕྱེ་བར་གྱུར།  མེ་ལོང་གི་ཆོ་ག་ནི།  ཨ་ལས་སྐྱེས་པའི་མེ་ལོང་དུ་གྱུར། ཆོས་རྣམས་གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་
པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཡང་དག་འབྱུང། །རྡོ་རྗེ་སེམས་དཔའ་མེ་ལོང་བཞིན། །དེར་ནི་གསལ་དག་རྙོག་པ་མེད། །སངས་རྒྱས་ཀུན་བདག་རང་ཉིད་ནི། །བུ་ཁྱོད་ཀྱི་ནི་སྙིང་ལ་ཞུགས།།
རང་བཞིན་མེད་ཅིང་གནས་མེད་པར། །ཆོས་རྣམས་དེ་ལྟར་ཤེས་ནས་ཁྱོད། །སེམས་ཅན་དོན་ནི་མཉམ་མེད་བྱོས། །སྐྱོབ་པ་རྣམས་ཀྱི་སྲས་སུ་སྐྱེ།  །མདའ་འཕང་པའི་ཆོ་ག་ནི། བླ་མས།  ཧོ་ལས་སྐྱེས་པའི་མདའ་གཞུ་ཧོ་
ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཡ་སྭ།  ཞེས་མདའ་གཞུ་གནང་བ་ལ། རང་ཉིད་ཀྱིས།  ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཡ་མི།  ཞེས་ཕྱོགས་བཞི་སྟེང་འོག་ཏུ་མདའ་འཕང་བར་བསམ།  དེ་ལྟར་ཕྱི་ནང་གི་དཀྱིལ་འཁོར་གཉིས་ལས་ཕྱི་རས་བྲིས་ཀྱི་
དཀྱིལ་འཁོར་དུ་སློབ་དཔོན་དུ་བྱ་བའི་ཆེད་དུ་ཆོས་ཀྱི་རྒྱལ་སྲིད་དུ་དབང་བསྐུར་བས་ན་སློབ་དཔོན་གྱི་དབང་དང། ཕྱིར་མི་ལྡོག་པ་རྣམས་ཀྱི་དབང་དང་འདྲ་ཞིང་ཕྱིར་མི་ལྡོག་པའི་ས་བོན་ཁྱད་པར་ཅན་བསྐྲུན་པར་བྱེད་པའི་ཕྱིར། ཕྱིར་

[040A]༄༅། །མི་ལྡོག་པའི་དབང་ཞེས་པ་དང། དབང་དྲུག་ཀ་ལ་བུམ་པའི་ཆུའི་བྱ་བ་རྗེས་སུ་འགྲོ་བས་བུམ་པའི་དབང་ཞེས་བྱ་བ་ཐོབ། གཙོ་བོར་ལུས་ཀྱི་དྲི་མ་གསུམ་སྔར་བསགས་སྦྱོང་ཞིང་ཕྱི་མ་
སྡོམ་པ་དང། ལུས་ཐ་མལ་དུ་འཛིན་པའི་སྣང་བཞེན་གྱི་དྲི་མ་འཁྲུད་པས་སྐུ་རྡོ་རྗེ་སྦྱོང། ལམ་བསྐྱེད་རིམ་ཡན་ལག་དང་བཅས་པ་བསྒོམ་པ་ལ་དབང་བར་བྱས། འབྲས་བུ་སྤྲུལ་པའི་སྐུ་འགྲུབ་པའི་ནུས་པའི་ཁྱད་པར་ཅན་
འཇོག་པར་བྱས་སོ།  །དེ་ནས་གསང་དབང་གི་དོན་དུ་མཎྜལ་ཕུལ་ཏེ།  ཁྱོད་ཀྱི་ཞབས་ཀྱི་བཀའ་དྲིན་གྱིས། །བདག་གིས་བླ་མེད་བྱ་བ་ཐོབ། །དེ་ཕྱིར་གསང་བའི་དབང་གིས་ནི། །མགོན་པོ་རྗེས་སུ་གཟུང་བར་མཛོད།  །ཅེས་ལན་
གསུམ། མིག་དར་བཅིངས།  བླ་མ་དང་གཙོ་བོ་ཐ་མི་དད་པས་དུས་ཀྱི་འཁོར་ལོ་སེམས་དཔའ་སུམ་བརྩེགས་ཅན་དུ་གྱུར་ བར་བསམ།  ཨོཾ་ཤཱུ་ནྱ་ཏ་ ཞེས་པ་ནས་  ཨཱཏྨ་ཀོཉཧཾ། རིག་མ་སྟོང་པ་ཉིད་དུ་གྱུར། སྟོང་པའི་ངང་ལས་ཕྲེཾ་དང་གྲི་གུག་
ལས་སྐྱེས་པའི་སྣ་ཚོགས་ཡུམ་སེར་མདོག་ཅན། གཡས་བསྐོར་གྱི་སེར་དཀར་སྔོ་དང་དམར་པའི་ཞལ་རེ་རེ་ལ་སྤྱན་གསུམ་གསུམ་དང་ལྡན་པ། ཕྱག་བརྒྱད་ཀྱི་གཡས་པ་རྣམས་ན་གྲི་གུག། ལྕགས་ཀྱུ། ཊ་མ་རུ། བགྲང་ཕྲེང་
གཡོན་པ་རྣམས་ན་ཤཀྟི། ཞགས་པ། པད་དཀར། རིན་པོ་ཆེ་རྣམས་བསྣམས་པ། རྡོ་རྗེ་སེམས་དཔའི་ཅོད་པན་ཅན། ཕྱག་རྒྱ་ལྔས་བརྒྱན་པ། གཡོན་བརྐྱང་གི་སྟབས་ཀྱིས་བཅོམ་ལྡན་འདས་དང་སྙོམས་པར་
འཇུག་པས་གནས་པའོ། །ཡབ་ཀྱི་གསང་གནས་མི་དམིགས་པའི་ངང་ལས་ཧཱུཾ་ལས་བྱུང་བའི་རྡོ་རྗེ་རྩེ་ལྔ་པ། ཨོཾ་ལས་བྱུང་བའི་ནོར་བུའི་བུ་ག་ཕཊ་ཀྱིས་བཀག་པ། ཡུམ་གྱི་གསང་གནས་མི་དམིགས་པའི་ངང་ལས་ཨཱ་

[040B] ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ཎ་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཡབ་ཡུམ་སྙོམས་པར་ཞུགས་པའི་དགའ་བའི་སྒྲ་དང། ཐུགས་ཀའི་ས་
བོན་གྱི་འོད་ཟེར་གྱིས་རྣམ་པར་སྣང་མཛད་ལ་སོགས་པ་སྤྱན་མ་ལ་སོགས་པ་དང་སྙོམས་པར་ཞུགས་པའི་དེ་བཞིན་གཤེགས་པ་ཡབ་ཡུམ་ནམ་མཁའ་གང་བ་སྤྱན་དྲངས་པ་རྣམ་སྣང་གི་སྒོ་ནས་ཞུགས། ཆགས་པ་ཆེན་པཱོ་མེས་
ཞུ་བར་གྱུར་ཏེ། རྩ་ཨ་ཝ་དཧུ་ཏིའི་ནང་བརྒྱུད། རྡོ་རྗེའི་ནོར་བུའི་རྩེར་སླེབ། ལྷན་ཅིག་སྐྱེས་པའི་དགའ་བ་བརྟན་པར་བྱས། ལྷ་རྣམས་ཞུ་བའི་ཐིག་ལེ།  གསང་རྫས་བཟུང་ལ།  རང་ཉིད་འོད་དཔག་མེད་དུ་གྱུར། འདས་པའི་
རྡོ་རྗེ་འཆང་སོགས་ཀྱིས། །ཇི་ལྟར་སངས་རྒྱས་སྲས་དབང་བསྐུར། །བྱང་ཆུབ་སེམས་ནི་བཟང་པོ་ཡིས། །དེ་ལྟར་བུ་ཁྱོད་དབང་བསྐུར་བགྱི། །ཨོཾ་ཨཱ་ཧུཾ་ཧོ་ཧཾ་ཀྵ་ ཞེས་གསང་རྫས་མྱང་སྟེ།  ཨ་ཧོ་མཧཱ་སུ་ཁ། སླར་ཡང་ཡུམ་
གྱིས་རང་གི་པདྨར་གནས་པའི་ལྷ་རྣམས་ཞུ་བའི་ཐིག་ལེ། འདས་པའི་རྡོ་རྗེ་ སོགས་དང། གཙོ་བོའི་སྔགས་བརྗོད། གསང་རྫས་མྱང།  ཨ་ཧོ་མཧཱ་སུ་ཁ། དེ་ལྟར་བླ་མ་དང་གཙོ་བོ་ཐ་མི་དད་པ་ཡབ་ཡུམ་གྱི་བྱང་སེམས་དཀར་དམར་མྱངས་
པ་ལས་བདེ་བ་ཆེན་པོ་སྐྱེས་པ་དང། བདེ་བ་དེས་སྟོང་པ་ངེས་པའི་བདེ་སྟོང་གི་ཡེ་ཤེས་གསང་དབང་དངོས་གཞི་ཡིན་ནོ།  །གདོང་གཡོགས་བསལ།  དེ་ལྟར་དཀྱིལ་འཁོར་བཞི་ལས་ཀུན་རྫོབ་བྱང་ཆུབ་ཀྱི་སེམས་ཀྱི་དཀྱིལ་འཁོར་དུ་རྫས་
གསང་བ་ལས་བྱུང་བའི་དབང་ལ་གསང་བའི་དབང་ཞེས་བཤད་པ་དེ་ཐོབ། གཙོ་བོར་ངག་གི་དྲི་མ་སྔར་བསགས་སྦྱོང་ཞིང་ཕྱི་མ་སྡོམ། ངག་ཐ་མལ་དུ་འཛིན་པའི་སྣང་བཞིན་གྱི་དྲི་མ་འཁྲུད་པས་ན་གསུང་རྡོ་རྗེ་སྦྱོང། ལམ་ཀུན་རྫོབ་

[041A]༄༅། །སྒྱུ་མའི་རྫོགས་པའི་རིམ་པ་བདག་བྱིན་རླབས་བསྒོམ་པ་ལ་དབང་བར་བྱས། འབྲས་བུ་ལོངས་སྐུ་འགྲུབ་པའི་སྐལ་བ་དང་ལྡན་པར་བྱས་སོ།  །ཤེས་རབ་ཡེ་ཤེས་ཀྱི་དབང་གི་དོན་དུ་མཎྜལ་ཕུལ་ཏེ།།
བྱང་ཆུབ་རྡོ་རྗེས་ སོགས་ལན་གསུམ། གདོང་གཡོགས་བཅིང། བླ་མས་རིག་མ་ཞིག་རང་ལ་གཏད་པར་མོས་ཏེ།  གཟུངས་མ་ཡིད་འོང་འདི་ཁྱོད་ཀྱིས། །བསྟེན་བྱར་སངས་རྒྱས་རྣམས་ཀྱིས་བརྟགས། །འཁོར་ལོ་རིམ་པའི་སྦྱོར་བ་ཡིས་
བདེ་བ་དམ་པ་མྱང་བར་གྱིས། །རྡོ་རྗེའི་སྐྱིལ་ཀྲུང་གིས་སེམས་ནི། །ནོར་བུའི་ནང་དུ་ཆུད་པར་བྱ། །ཞེས་གསུངས་ཤིང་ཤེས་རབ་མ་གཏད་པས། རིག་མ་དེས་ཀྱང་གུར་གུམ་ལ་སོགས་པའི་དྲི་ཞིམ་པོ་བསྒོས་ཏེ་ཆུ་སྐྱེས་སློབ་
མ་ལ་སྟོན་ཅིང། ཨེ་མ་བདག་གི་པདྨ་ནི། །བདེ་བ་ཐམས་ཅད་ཡང་དག་ལྡན། །གང་ཞིག་ཆོ་གས་བསྟེན་བྱེད་པ། །དེ་ཡི་མདུན་ན་བདག་གནས་སོ། །སངས་རྒྱས་བསྟེན་པ་ལ་སོགས་པ། །པདྨར་བྱ་བ་ཇི་བཞིན་གྱིས། །
བདེ་ཆེན་རྒྱལ་པོ་རང་ཉིད་ནི། །འདི་ཉིད་དུ་ནི་རྟག་ཏུ་བཞུགས། །བྷ་ཛ་མོ་ཀྵ་ཧོཿ་ཞེས་གསུངས་ཤིང་པད་ཏུ་འཁྱུད་པར་གྱུར། ཨོཾ་ཤཱུ་ནྱ་ཏ་ ཞེས་པ་ནས་  ཨཱཏྨ་ཀོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་རང་ཉིད་ཧཱུཾ་དང་
རྡོ་རྗེ་ལས་སྐྱེས་པའི་དཔལ་དུས་ཀྱི་འཁོར་ལོ་དྲི་མ་མེད་པའི་འོད་ཟེར་ལྔ་འཕྲོ་བ།  ཞེས་པ་ནས།  ཨུ་མས་ཞབས་ཀྱི་མཐིལ་ལ་འཇུས་ཤིང་དམན་པའི་བཞིན་ཅན། རིག་མ་ཕྲེཾ་དང་གྲི་གུག་ལས་སྐྱེས་པའི་སྣ་ཚོགས་ཡུམ་གསེར་གྱི་
མདོག་ཅན།  ཞེས་པ་ནས།  གཡོན་བརྐྱང་གི་སྟབས་ཀྱིས་གནས་པའོ། །ཡབ་ཀྱི་གསང་གནས་ ཞེས་པ་ནས་  ཕཊ་ཀྱིས་བཀག་པ། སྙོམས་པར་འཇུག་པའི་ལས་ལ་གནས་པར་བྱས་ཏེ། ཨོཾ་ཤི་ཤི་ཤི་ཧ་ཧ་ཧ་སཱཧཱ། ཨོཾ་སརྦ་

[041B] རང་ཉིད་ལྷར་གསལ་བ་དང་བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་ཕྱོགས་བཅུའི་རྒྱལ་བ་ཡབ་ཡུམ་ནམ་མཁའི་ཁམས་གང་བ་སྤྱན་དྲངས། སྙོམས་
པར་ཞུགས་པས་བྱང་ཆུབ་ཀྱི་སེམས་སུ་ཞུ་བ་རང་གི་སྤྱི་བོ་ནས་ཞུགས། བྱང་ཆུབ་ཀྱི་སེམས་སློབ་མའི་སྤྱི་བོ་ནས་མགྲིན་པ་སླེབ་པ་ན་དགའ་བ། མགྲིན་པ་ནས་སྙིང་ཁར་སླེབ་པ་ན་མཆོག་དགའ། སྙིང་ཁ་ནས་ལྟེ་བར་སླེབ་
པ་ན་ཁྱད་པར་གྱི་དགའ་བ། ལྟེ་བ་ན་ནོར་བུའི་རྩེར་སླེབ་པ་ན་ལྷན་སྐྱེས་ཀྱི་དགའ་བ་ཆེན་པོ་སྐྱེས། བདེ་བ་དེས་སྟོང་པ་ངེས་པའི་བདེ་སྟོང་དབྱེར་མེད་དུ་སྦྱར་བ་དེ་ཉིད་ཤེས་རབ་ཡེ་ཤེས་ཀྱི་དབང་གི་ངོ་བོ་ཡིན་ནོ།  །གདོང་གཡོགས་
བསལ།  དེ་ལྟར་དཀྱིལ་འཁོར་བཞི་ལས་བྷ་གའི་དཀྱིལ་འཁོར་དུ་ཤེས་རབ་མ་ལ་བརྟེན་ནས་ཐོབ་པའི་དབང་ལ་ཤེས་རབ་ཡེ་ཤེས་ཀྱི་དབང་ཞེས་བཤད་པ་དེ་ཐོབ། གཙོ་བོར་ཡིད་ཀྱི་དྲི་མ་སྔར་བསགས་འདག་ཅིང་ཕྱི་མ་སྦྱོང། ཡིད་
ཐ་མལ་ཏུ་འཛིན་པའི་སྣང་བཞེན་གྱི་དྲི་མ་འཁྲུད་པས་ཡིད་དག་པར་བྱེད། དོན་དམ་འོད་གསལ་ཕྱག་རྒྱ་ཆེན་པོ་བསྒོམ་པ་ལ་དབང་བར་བྱས། འབྲས་བུ་སངས་རྒྱས་ཀྱི་ཆོས་སྐུ་འཐོབ་པའི་སྐལ་བ་དང་ལྡན་པར་བྱས་པ་ཡིན་ནོ། །
 དབང་བཞི་པའི་ཡོན་དུ་མཎྜལ་ཕུལ་ལ།  ཁྱོད་ཞབས་པདྨོའི་བཀའ་དྲིན་གྱིས། །གཙོ་བོ་དབང་བསྐུར་རྣམ་གསུམ་ཐོབ། །དེ་རིང་རིན་ཆེན་བཞི་པ་ཡང། །བཀའ་དྲིན་གྱིས་ནི་བསྐྱབ་ཏུ་གསོལ།  །ཞེས་ལན་གསུམ། དེ་ནས་བླ་མའི་ཞལ་ནས།།
ཁྱེད་ཀྱིས་དབང་གསུམ་པ་ཐོབ་པའི་སྐབས་སུ་རང་དང་རིག་མ་གཉིས་ཀྱི་ལུས་འདོད་ལྷ་ཡབ་ཡུམ་དུ་སྣང་བཞིན་པའི་དུས་ན། སེམས་ལྷན་ཅིག་སྐྱེས་པའི་དགའ་བས་དེ་ཁོ་ན་ཉིད་ཀྱི་དོན་ངེས་པ་གཉིས་མཉམ་དུ་ཡོད་པ་དེ་བཞིན་ཏུ་

[042A]༄༅། །དོན་འདི་གོམས་པར་བྱས་པ་ལས། མཐར་རླུང་སེམས་ཙམ་ལས་གྲུབ་པའི་ལོངས་སྤྱོད་རྫོགས་པའི་ཡེ་ཤེས་ཀྱི་སྐུ་རང་སྣང་གི་རིག་མ་དང་ཁ་སྦྱོར་བའི་ལུས་ཅན་དེའི་དུས་ཉིད་ན་ཐུགས་ལྷན་
ཅིག་སྐྱེས་པའི་དགའ་བ་དང། སྟོང་པ་ཉིད་གཉིས་རོ་གཅིག་ཏུ་ཞུགས་པའི་འོད་གསལ་ཐམས་ཅད་སྟོང་པ་གཉིས་ངོ་བོ་དབྱེར་མེད་པའི་ཡེ་ཤེས་ཟུང་འཇུག་གི་གོ་འཕང་མངོན་དུ་བྱེད་དོ། །དེ་ནི་ཐོབ་བྱ་དོན་གྱི་དབང་བཞི་པ་ཡིན་ནོ། །
 ཞེས་ངོ་སྤྲད་པར་མོས།  དེ་དག་གིས་དོན་དམ་པ་བྱང་ཆུབ་སེམས་ཀྱི་དཀྱིལ་འཁོར་དུ་དབང་བཞི་པ་ཚིག་དབང་རིན་པོ་ཆེ་ཐོབ། ལུས་ངག་ཡིད་གྱི་སྒྲིབ་པའི་བག་ཆགས་འཁྲུད་པའི་ནུས་པ་བཞག། བདེན་གཉིས་དབྱེར་མེད་ཟུང་འཇུག་གི་
རྫོགས་རིམ་བསྒོམ་པ་སོགས་ལ་དབང་བར་བྱས། འབྲས་བུ་ཟུང་འཇུག་རྡོ་རྗེ་འཆང་གི་སྐུ་མངོན་དུ་འགྱུར་བའི་སྐལ་བ་ཅན་དུ་བྱས་སོ།  །དེ་ནས་དབང་གི་མཐའ་རྟེན་གྱི་ཆོ་ག་ལ། རིག་མའི་བརྟུལ་ཞུགས་སྦྱིན་པ་ནི།  འདིར་ནི་ཁྱེད་རྣམས་
དབང་པོ་ཡིན། །བདག་གིས་འདི་ལ་འདི་གཏད་དོ།  །ཞེས་དེ་བཞིན་གཤེགས་པ་རྣམས་དབང་དུ་བཙུགས་ཏེ།  ཐབས་གཞན་གྱིས་ནི་སངས་རྒྱས་མིན། །འགྲོ་གསུམ་འདི་ཡང་དག་པ་ཡིན། །དེ་ཕྱིར་འདི་དང་བྲལ་བར་ནི། །ཁྱོད་ཀྱིས་ནམ་
ཡང་མ་བྱེད་ཅིག་འདི་དེ་སངས་རྒྱས་ཐམས་ཅད་ཀྱི། །རིག་མའི་བརྟུལ་ཞུགས་བླ་ན་མེད། །རྨོངས་པ་གང་གིས་འདའ་བྱེད་པ། །དེ་ལ་མཆོག་གི་དངོས་གྲུབ་མེད།  །རྡོ་རྗེའི་བརྟུལ་ཞུགས་སྦྱིན་པ་ནི།  རང་ཉིད་རྡོ་རྗེ་སེམས་དཔར་
གྱུར༑ ཧཱུཾ་ལས་བྱུང་བའི་རྡོ་རྗེ། རྡོ་རྗེ་སེམས་དཔའི་ངོ་བོར་གྱུར། འདི་དེ་སངས་རྒྱས་ཐམས་ཅད་ཉིད། །རྡོ་རྗེ་སེམས་དཔའི་ཕྱག་ན་གནས། །ཕྱག་ན་རྡོ་རྗེའི་བརྟུལ་ཞུགས་བརྟན། །ཁྱེད་ཀྱིས་ཀྱང་ནི་རྟག་ཏུ་

[042B] ༑ཨོཾ་སརྦ་ཏ་ཐཱ་ག་ཏ་སིད་དཧི་བཛྲ་ས་མ་ཡ་ཏིཥྛ་ཨེ་ཥ་སྟྭཾ་དྷ་ར་ཡཱ་མི་བཛྲ་སཏ་ཧི་ཧི་ཧི་ཧི་ཧི་ཧཱུཾ།  ཞེས་རྡོ་རྗེ་གསོར་ཞིང་བཟུང། བདེ་མཆོག་མ་གཏོགས་པའི་མ་རྒྱུད་གཞན་རྣམས་ལ་སྤྱོད་པའི་བརྟུལ་ཞུགས་གསུམ་གྱི་སྔ་མ་གཉིས་
སྦྱིན་པ་ཡིན་པས། དང་པོ་ནི། རང་ཉིད་བསངས་སྦྱངས།  སྟོང་པའི་ངང་ལས་སྣ་ཚོགས་པདྨ་དང་ཉི་མའི་སྟེང་དུ་བདག་ཉིད་བཅོམ་ལྡན་འདས་དུས་ཀྱི་འཁོར་ལོ་ ཞེས་པ་ནས།  སྙོམས་པར་འཇུག་པས་གནས་པའོ། །བླ་མ་དང་གཙོ་བོ་
ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་བསྒོམ་པ་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། གཉིས་སུ་མེད་པར་གྱུར། དབང་གི་ལྷས་དབང་བསྐུར། མི་བསྐྱོད་པས་དབུ་བརྒྱན་པར་གྱུར།  ཁ་ཊཱཾ་ག་དང། ཅང་
ཏེའུ་དང། ཐོད་པ་རྣམས་ལ་གཙོ་བོའི་སྙིང་པོ་ལན་གསུམ་བཟླས་ཏེ།  རྡོ་རྗེ་སེམས་དཔའི་ཕྱག་རྒྱ་འདི། །ཕྱི་དང་ནང་ན་ཡང་དག་གནས། །དེས་ན་ཁ་ཊཱཾ་ཅང་ཏེའུ་སྣོད། །བྱིན་པ་དཔའ་བོས་གཟུང་བར་གྱིས། །ནང་གི་ཕྱག་རྒྱ་ནི་བདེ་སྟོང་
དབྱེར་མེད་ཏུ་སྐྱོང་བ་ཡིན་ལ། ཁ་ཊཱཾ་ག་ལྷའི་སྐུ་བདེ་བ་ཆེན་པོ། ཊ་མ་རུ་ཤེས་རབ་སྟོང་པ་ཉིད། ཐོད་པ་བདེ་སྟོང་དབྱེར་མེད་དུ་སྐྱོང་བ། ཚངས་སྐུད་རྣམ་པར་མི་རྟོག་པའི་མཚོན་བྱེད་དུ་ཤེས་པར་གྱིས་ལ། དེ་དག་དང་མ་བྲལ་
བར་ཆོངས་ཤིག།  ཊཱ་དྲིལ་གྱི་སྒྲ་བྱའོ།། གཉིས་པ་ནི། འཁོར་ལོ་སོགས་རྒྱན་དྲུག་བསངས་སྦྱངས།  སྟོང་པའི་ངང་ལས་འཁོར་ལོ་མི་བསྐྱོད་པ་སྔོན་པོ་རྡོ་རྗེ་དང་དྲིལ་བུ་འཛིན་པ། རྣ་ཆ་འོད་དཔག་མེད་དམར་པོ་པདྨ་དང་དྲིལ་བུ་འཛིན་པ་
མགུལ་རྒྱན་རིན་ཆེན་འབྱུང་ལྡན་སེར་པོ་རིན་པོ་ཆེ་དང་དྲིལ་བུ་འཛིན་པ། གདུ་བུ་རྣམ་སྣང་དཀར་པོ་འཁོར་ལོ་དང་དྲིལ་བུ་འཛིན་པ། སྐ་རགས་དོན་ཡོད་གྲུབ་པ་ལྗང་ཁུ་རལ་གྲི་དང་དྲིལ་བུ་འཛིན་པ། ཐལ་ཆེན་ནམ་མཆོད་ཕྱིར་
[043A]༄༅། །ཐོགས་རྡོ་རྗེ་སེམས་དཔའ་དཀར་པོ་རྡོ་རྗེ་དང་དྲིལ་བུ་འཛིན་པ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་ལས་འོད་ཟེར་འཕྲོས་ཏེ། དེ་བཞིན་གཤེགས་པ་རིགས་ལྔ་སྤྱན་དྲངས་
ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། མི་བསྐྱོད་པ་ལ་སོགས་པའི་གཟུགས་ཡོངས་སུ་གྱུར་པ་ལས་འཁོར་ལོ་ལ་སོགས་པའི་ཕྱག་རྒྱ་རྣམས་སུ་གྱུར། ཨོཾ་དྷ་ར་དྷ་ར་དྷཱ་ར་ཡ་དྷཱ་ར་ཡ་མར་ད་མར་ད་བཛྲ་
དཧྲྀ་ཀ་ཕཊ་སཱཧཱ།  ལན་གསུམ།  རྡོ་རྗེ་སེམས་དཔའི་ཕྱག་རྒྱ་འདི། །ཕྱི་དང་ནང་ན་ཡང་དག་གནས། །འཁོར་ལོ་མི་བསྐྱོད་པ་ཡི་གཟུགས། །བྱིན་པ་དཔའ་བོས་གཟུང་བར་གྱིས། །ཨོཾ་བཛྲ་དྷརྨ་ས་མ་ཡ་སྟྭཾ་ཧཱུ་ལུ་ཧཱུ་ལུ་ཨ་
རོ་ལྀ་ཀ་ཕཊ་སཱཧཱ།  ལན་གསུམ།  རྡོ་རྗེ་  ྾  ཕྱི་དང་  ྾ ། །རྣ་རྒྱན་གཉིས་ནི་གསུང་རྡོ་རྗེ། །བྱིན་པ་  ྾  ཨོཾ་བཛྲ་སུ་རྱ་ཏ་མོ་བྀ་དྷ་མ་ན་ཡ་ས་མ་ཡ་སྟྭཾ་ཨ་ཧཾ་རཏྣ་དཧྲྀ་ཀ་ཕཊ་སཱཧཱ།  ལན་གསུམ།  རྡོ་རྗེ་  ྾  ཕྱི་དང་  ྾ ། །
མགུལ་བའི་འཕྲེང་བ་རིན་ཆེན་འབྱུང། །བྱིན་པ་  ྾  ཨོཾ་ཤཱ་ཤྭ་ཏ་པ་ར་མ་ཤཱ་ཤྭ་ཏ་ཨེ་ཧྱེ་ཧི་ཛི་ན་ཛི་ཀ་ཧཱུཾ་ཕཊ་སཱཧཱ།  ལན་གསུམ།  རྡོ་རྗེ་  ྾  ཕྱི་དང་  ྾ ། །ལག་གདུབ་བརྟག་པའི་བདག་ཉིད་དོ། །བྱིན་པ་  ྾  ཨོཾ་ཕུཿ་ཕུཿ་ཧི་ཧི་
ཧི་པྲཛྙཱ་དཧྲྀ་ཀ་ཕཊ་སཱཧཱ།  ལན་གསུམ།  རྡོ་རྗེ་  ྾  ཕྱི་དང་  ྾ ། །སྐ་རགས་དོན་ཡོད་གྲུབ་པ་ནི། །བྱིན་པ་  ྾  ཨོཾ་བཛྲ་སཏ་ཧཱུཾ།  ལན་གསུམ།  རྡོ་རྗེ་  ྾  ཕྱི་དང་  ྾ ། །ལུས་ཀུན་ལ་ནི་ཐལ་ཆེན་བརྒྱད། །བྱིན་པ་དཔའ་བོས་
གཟུང་བར་གྱིས། ། རྟེན་བུད་མེད་ལ་ཐལ་ཆེན་མི་དགོས་ཤིང།  དཔའ་མོས་ ཞེས་ཚིག་བསྒྱུར་དགོས་སོ།། ལུང་བསྟན་ནི།  རང་ཉིད་སྐད་ཅིག་གིས་རང་རང་གི་མེ་ཏོག་ཕོག་པའི་ལྷ་དང་མཐུན་པའི་སྐུར་གྱུར། བླ་མ་ཤཱཀྱ་ཐུབ་པའི་ཆ་ལུགས་

[043B]  བླ་མའི་ཕྱག་གཡོན་པས་ཆོས་གོས་ཀྱི་གྲྭ་སྙིང་ཁར་བཟུང་ཞིང། གཡས་པ་མི་འཇིགས་པའི་ཕྱག་རྒྱ་བྱས་ལ་ལུང་བསྟན་པར་མོས་ལ།  སྲིད་པའི་ངན་འགྲོ་ལས་བཏོན་ནས། །སྲིད་པ་ཤིན་ཏུ་ཞི་བྱའི་ཕྱིར། །རྡོ་རྗེ་སེམས་དཔའ་དེ་བཞིན་གཤེགས། །
བདག་གིས་ཁྱོད་ནི་ལུང་བསྟན་བགྱི། །ཀྱེ་དཔལ་མི་བསྐྱོད་རྡོ་རྗེ་ཞེས་བྱ་བ་ལ་སོགས་པའི་ཏ་ཐཱ་ག་ཏ་སིད་དཧི་ས་མ་ཡ་སྟྭཾ་བཧུར་བཧུ་བཿ་སྭ། གང་ལ་ངས་འདི་ལྟར་ལུང་བསྟན་པ་དེ་ལ་དེ་བཞིན་གཤེགས་པ་ཐམས་ཅད་དང་བྱང་
ཆུབ་སེམས་དཔའི་ཚོགས་འཁོར་དང་བཅས་པའི་དཀྱིལ་འཁོར་བ་ཐམས་ཅད་ཀྱིས་མགྲིན་གཅིག་ཏུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་སྟོན་པར་མཛད་དེ། ཕྱག་རྒྱ་འདི་ཉིད་ཀྱི་མཐུ་དང་སྔགས་འདིའི་སྟོབས་
ཀྱིས་ཡིན་ནོ། ། སྤྱིའི་རྗེས་གནང་ནི། བླ་མས།  བཧྲུཾ་ལས་བྱུང་བའི་འཁོར་ལོ། ཨོཾ་བཛྲ་ཧེ་ཏུ་མཾ།  ཞེས་འཁོར་ལོ།  ཨ་ལས་སྐྱེས་པའི་དུང། ཨོཾ་བཛྲ་བྷཱ་ཥ་རཾ།  ཞེས་དུང།  དབྱངས་དང་པོ་ཨ་ལས་བྱུང་བའི་རྒྱུད་ཀྱི་
པོ་ཏི་ཨ།  ཞེས་པོ་ཏི།  དབྱངས་ཐ་མ་ཨཿ་ལས་སྐྱེས་པའི་དྲིལ་བུ་ཨཿ་ ཞེས་དྲིལ་བུ་གཏད་པར་མོས།  ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ཡང་ནི་མཚན་ཉིད་མེད། །ནམ་མཁའ་མཉམ་པ་ཉིད་སྦྱོར་བས། །
ཐམས་ཅད་མཆོག་ནི་མཉམ་ཉིད་གསལ། ། དྲིལ་བུ་དཀྲོལ།  དེང་ནས་བརྩམས་ཏེ་སེམས་བསྐྱེད་པ། །ཙམ་གྱིས་ཆོས་དུང་བླ་མེད་པ། །ཀུན་ནས་ཡོངས་སུ་བཀང་ནས་ནི། །ཆོས་ཀྱི་འཁོར་ལོ་བསྐོར་བར་གྱིས། །
 རིགས་སོ་སོའི་ཆོས་བཤད་པའི་རྗེས་གནང་ནི།  རང་དང་འཁོར་ལོ་རྣམ་སྣང་དུ་གྱུར། རྣམ་པར་སྣང་མཛད་ཞུ་བ་ལས་བྱུང་བའི་འཁོར་ལོ། སེམས་ཅན་ཀུན་ལ་ཕན་དོན་དུ། །འཇིག་རྟེན་ཀུན་ཏུ་ཐམས་ཅད་ནས། །ཇི་ལྟར་གདུལ་བྱ་

[044A]༄༅། །སྣ་ཚོགས་ལ། །ཆོས་ཀྱི་འཁོར་ལོ་བསྐོར་བར་གྱིས། །ཤེས་རབ་ཐབས་ཀྱི་རང་བཞིན་དག་ཡིད་བཞིན་ནོར་བུ་ལྟར་མཐོ་བས། །སྐྱོ་མེད་དགོས་དང་བྲལ་བ་ཡིས། །དེ་ལྟར་
སེམས་ཅན་དོན་གྱིས་ཤིག་རང་དང་རྡོ་རྗེ་མི་བསྐྱོད་པར་གྱུར། མི་བསྐྱོད་པ་ཞུ་བ་ལས་བྱུང་བའི་རྡོ་རྗེ། སེམས་ཅན་ཀུན་ལ་ ཞེས་པ་ནས་  རྡོ་རྗེའི་འཁོར་ལོ་བསྐོར་བར་གྱིས། །ཤེས་རབ་ཐབས་ཀྱི་རང་བཞིན་ ཞེས་
སོགས་འདྲ། དེ་བཞིན་དུ་རྡོ་རྗེ་དང་མི་བསྐྱོད་པའི་ཚབ་ཏུ་  རིན་པོ་ཆེ་ དང་  རིན་འབྱུང། པདྨ་ དང་  འོད་དཔག་མེད། སྣ་ཚོགས་རྡོ་རྗེ་ དང་  དོན་གྲུབ་ རྣམས་དང། རྡོ་རྗེའི་འཁོར་ལོ་ཞེས་པའི་ཚབ་ཏུ།  རིན་ཆེན། པདྨའི། ལས་ཀྱི་ ཞེས་པ་རྣམས་
བཅུག་པར་བྱའོ། །དེ་ནས་ཐལ་མོ་སྦྱར་ཏེ།  གཙོ་བོས་ཇི་ལྟར་བཀའ་བསྒོ་བ། །དེ་བཞིན་དུ་ནི་བདག་གིས་བགྱི། ། དཀྱིལ་འཁོར་ལ་བསྐོར་བ་བྱེད་པར་མོས་པས།  མཧཱ་ར་ཏ་ སོགས་ལན་གསུམ་བརྗོད། དབུགས་དབྱུང་ནི། བླ་མས།  ད་ནི་ཁྱེད་རྣམས་
དཀྱིལ་འཁོར་གྱི། །སློབ་མ་སྔགས་དང་རྒྱུད་འཛིན་པར། །སངས་རྒྱས་བྱང་ཆུབ་སེམས་དཔའ་དང། །ལྷ་རྣམས་དག་ཀྱང་དགོངས་པར་འགྱུར། །སེམས་ཅན་ཀུན་ལ་བརྩེ་དོན་དུ། །ཁྱོད་ཀྱིས་དཀྱིལ་འཁོར་ཆོ་ག་བཞིན། །
རབ་ཏུ་འབད་དེ་བྲི་བར་བྱ། །སྒྲུབ་པ་པོ་རྣམས་རྒྱུད་ལ་སྦྱོར། །མཆོག་ཏུ་གསང་བ་དམ་པ་ཡི། །དཀྱིལ་འཁོར་མཐོང་ཞིང་ཞུགས་པས་ན། །སྡིག་པ་ཀུན་ལས་རྣམ་པར་གྲོལ། །དེ་རིང་ཁྱེད་རྣམས་བདེ་བར་གནས། །བདེ་ཆེན་ཐེག་
པ་འདི་ལས་ནི། །ཕྱིན་ཆད་འཆི་བ་ཁྱོད་ལ་མེད། །སྲིད་པའི་སྡུག་བསྔལ་ལས་ཁྱོད་འདས། །སྲིད་པ་ཤིན་ཏུ་མཐའ་གྲུབ་པ། །སངས་རྒྱས་རྡོ་རྗེ་ཅན་ཀུན་གྱིས། །དེ་རིང་ཚེ་ལྡན་དབང་བསྐུར་རོ། །ཁམས་གསུམ་ཀུན་གྱི་

[044B] །བདག་ཉིད་དུ་ཁྱོད་ངེས་སོ། །འདོད་ཆགས་བྲལ་བ་ལྟ་བུའི་སྡིག་ཁམས་གསུམ་ན་ནི་གཞན་མེད་དེ། །དེ་བས་འདོད་ལ་ཆགས་བྲལ་ཉིད། །ཁྱོད་ཀྱིས་ནམ་ཡང་མི་བྱའོ། །འདོད་པ་ཀུན་ལ་སྤྱོད་
པ་ཁྱོད། །གང་ལའང་འཇིགས་མེད་སྤྱད་པར་གྱིས། །ཤ་ལྔ་བདུད་རྩི་ལྔ་བཟའ་བྱ། །འདི་ལས་གཞན་ཡང་དམ་ཚིག་སྲུངས། །སྲོག་ཆགས་བསད་པར་མི་བྱ་ཞིང། །བུད་མེད་རིན་ཆེན་སྤང་མི་བྱ། །སློབ་དཔོན་སྤང་
བར་མི་བྱ་སྟེ། །དམ་ཚིག་ཤིན་ཏུ་འདའ་བར་དཀའ། །ཤེས་རབ་ཐབས་ཀྱིས་བསམ་པ་ཡིས། །མི་བྱ་ཅུང་ཟད་ཡོད་མ་ཡིན། །མི་འཇིགས་ཁྱོད་ལ་སྡིག་པ་མེད། །དེ་བཞིན་གཤེགས་པའི་གསུང་ཇི་བཞིན། །འདི་ལྟར་
ཡིད་ནི་རབ་དང་རྡོ་རྗེ་ཉིད་དུ་གྱིས། །རང་གི་དམ་ཚིག་མི་ཟད་བདེ་སྟེར་བསྟེན་པར་གྱིས། །འགྲོ་བ་བདེ་བ་ཉུང་བར་རྡོ་རྗེ་སེམས་དཔའ་དང། །མཚུངས་པའི་རྟག་པ་ཉིད་དུ་ཁྱེད་རྣམས་ཕྱིན་པར་འགྱུར། །གཞན་ཡང་
གང་དག་ཆོ་ག་ཇི་ལྟ་བ་བཞིན་དབང་བསྐུར་བ་ལ་དགེ་བའི་ཕྱིར་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བུ་དང་འདྲ་བར་ཐུགས་དང་བས་ཡང་དག་པར་དགོངས་པ་མཛད་པ་འདི་ནི་ཆོས་ཉིད་ཡིན་ནོ། ། ཞེས་གསུང་བར་
མོས་ལ་རང་ཉིད་ཀྱིས།  དེང་བདག་སྐྱེ་བ་འབྲས་བུར་བཅས། །བདག་གི་གསོན་པ་འབྲས་བུར་བཅས། །དེ་རིང་སངས་རྒྱས་རིགས་སུ་སྐྱེས། །སངས་རྒྱས་སྲས་སུ་དེང་བདག་གྱུར། ། ཅེས་བརྗོད་ཅིང། གཏང་རག་གི་མཎྜལ་འབུལ་
བར་བྱའོ།།    ༈    །།དེ་ནས་གཏང་རག་གི་མཆོད་པ་ཆུ་བཞི་ཉེར་སྤྱོད་རོལ་མོ་འདོད་ཡོན་ལྔ་རྣམས་བྱིན་གྱིས་བརླབས་ཏེ།  ཨོཾ་སརྦ་ཏ་ཐཱ་ག་ཏ་ས་པ་རི་ལཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  ཞེས་སོགས་སྤྱིར་བཏང་གི་གོ་རིམ་ལྟར་དང། ནང་མཆོད་ཀྱང་དབུལ་

[045A]༄༅། །མི་བསྐྱོད་རྡོ་རྗེ་ཡེ་ཤེས་ཆེ། ། ཞེས་སོགས་ཤླཽཀ་ལྔས་བསྟོད།  བཅོམ་ལྡན་འདས་དཔལ་དུས་ཀྱི་འཁོར་ལོའི་ལྷ་ཚོགས་ཁྱེད་རྣམས་ལ་མཁྱེན་པའི་ཡེ་ཤེས། བརྩེ་བའི་ཐུགས་རྗེ་
མཛད་པའི་འཕྲིན་ལས། སྐྱོབ་པའི་ནུས་མཐུ་བསམ་གྱིས་མི་ཁྱབ་པ་མངའ་བ་ལགས་པས། ཕན་བདེའི་འབྱུང་གནས་སངས་རྒྱས་ཀྱི་བསྟན་པ་རིན་པོ་ཆེ་སྒོ་ཐམས་ཅད་ནས་ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་
པར་བྱིན་གྱིས་བརླབ་ཏུ་གསོལ། དཔལ་ལྡན་བླ་མ་དམ་པ་རྣམས་དང། བསྟན་པ་འཛིན་པའི་སྐྱེས་བུ་དམ་པ་ཐམས་ཅད་ཀྱི་སྐུ་ཁམས་བཟང་ཞིང་སྐུ་ཚེ་རིང་བ་དང། རྣམ་པར་དཀར་བའི་འཕྲིན་ལས་ཐམས་ཅད་དར་རྒྱས་སུ་
འབྱུང་བར་བྱིན་གྱིས་བརླབ་ཏུ་གསོལ། བདག་ཅག་དཔོན་སློབ་འཁོར་དང་བཅས་པ་རྣམས་དང། སྦྱིན་པའི་བདག་པོ་རྣམས་ཀྱི་ཡང་ཐར་པ་དང་ཐམས་ཅད་མཁྱེན་པ་བསྒྲུབ་པའི་འགལ་རྐྱེན་པར་ཆད་ཞི་ཞིང། མཐུན་རྐྱེན་
ལེགས་ཚོགས་ཐམས་ཅད་འབད་མེད་ལྷུན་གྱིས་འགྲུབ་པ་དང། འཇིག་རྟེན་གྱི་ཁམས་ཐམས་ཅད་དུ་བཀྲ་ཤིས་ཀྱི་དགེ་མཚན་རྒྱ་ཆེན་པོ་རྒྱུན་མི་འཆད་དུ་འབྱུང་བར་བྱིན་གྱིས་བརླབ་ཏུ་གསོལ།  ཞེས་འདོད་དོན་ལ་གསོལ་བ་གདབ།།
འདི་ལྟར་བགྱིས་པའི་རྣམ་དཀར་དགེ་བ་ཡང། ། ཞེས་པ་ནས།  རིམ་གཉིས་ལམ་གྱི་བགྲོད་པ་མཐར་ཕྱིན་ཤོག་སྤྲུལ་བའི་ཆོས་རྒྱལ་རིགས་ལྡན་རྣམས་ཀྱི་ཞིང། །བྱེ་བ་དགུ་བཅུ་རྩ་དྲུག་གྲོང་ཁྱེར་གནས། །རྨད་བྱུང་གྲུབ་པའི་
ཞིང་མཆོག་ཤམྦྷ་ལར། །སྐྱེས་ཏེ་རིགས་ལྡན་ཞལ་བཟང་མངོན་གྱུར་ཤོག་སྐྱེ་བའི་སྲིད་པ་གཞན་གྱིས་མ་ཆོད་པར། །ངོ་མཚར་རྫུ་འཕྲུལ་བཀོད་པ་མཐའ་ཡས་པའི། །ཡུལ་དེར་སྐྱེས་ནས་རྒྱལ་བའི་བསྟན་པའི་གནད།།

[045B]གཉིས་མེད་རྒྱུད་རྣམས་ཀུན་གྱི་གཙོ་བོ་མཆོག་དཔལ་ལྡན་དུས་ཀྱི་འཁོར་ལོའི་རྒྱུད་དོན་བཞིན། །ཚུལ་བཞིན་ཉམས་སུ་བླང་བའི་མོད་ཉིད་ལ། །ཚེ་གཅིག་ཉིད་ལ་སངས་
རྒྱས་ཐོབ་པར་ཤོག་ ཅེས་པ་ལྟ་བུས་དགེ་བ་བསྔོ་ཞིང་སྨོན་ལམ་གདབ། ལྷག་ཆད་སོགས་ཀྱི་ཉེས་པ་དག་པར་བྱ་བའི་ཕྱིར་རྡོ་རྗེ་གསོར་ཞིང་ཡིག་བརྒྱ་ལན་གསུམ་བརྗོད་ལ།  གང་ཡང་བདག་བློ་རྨོངས་པ་ཡིས། ། སོགས་དང།  མ་རྙེད་ཡོངས་སུ་མ་
ཤེས་དང། ། སོགས་ཀྱིས་ནོངས་པ་བཟོད་པར་གསོལ། སེ་གོལ་གཏོགས་ཏེ།  ཨོཾ་ཨཱ་བཛྲ་མུཿ་ ཞེས་བརྗོད་པས།  འཇིག་རྟེན་པ་རྣམས་རང་གནས་སུ་གཤེགས་པར་ བསམ།  རང་ཉིད་དཀྱིལ་འཁོར་གྱི་གཙོ་བོ་ལས་མར་མེ་གཅིག་
ལས་གཉིས་ཆད་ཀྱི་ཚུལ་དུ་ལོགས་སུ་ཕྱེ་ནས། ཕྱི་རོལ་ཏུ་དུས་ཀྱི་འཁོར་ལོ་ཞལ་གཅིག་ཕྱག་གཉིས་པའི་རྣམ་པ་ཅན་དུ་གྱུར་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པར་གྱུར། མདུན་བསྐྱེད་
ཀྱི་རྟེན་དང་བརྟེན་པའི་དཀྱིལ་འཁོར་རས་བྲིས་ཀྱི་རྣམ་པར་གྱུར། འདིར་ནི་རྟེན་དང་ལྷན་ཅིག་ཏུ། ། ནས།  ཨོཾ་སུ་པྲ་ཏཱིཥྛ་བཛྲ་ཡེ་སཱཧཱ།  ཞེས་བརྟན་བཞུགས་བྱ།  རབ་འབྱམས་ཕྱོགས་བཅུའི་ཞིང་ཀུན་ཡོངས་གང་བའི། །
དཔལ་ལྡན་དུས་ཀྱི་འཁོར་ལོའི་དཀྱིལ་འཁོར་པ། །ཞི་རྒྱས་དབང་དང་དྲག་པོའི་འཕྲིན་ལས་ཀྱིས། །ཁྱེད་ལ་ཕུན་ཚོགས་འདོད་དགུར་སྩོལ་བ་འདི། །ཤེས་པར་གྱིས་ལ་རབ་དགའ་སྐྱེད་ཅིག་དང། །ཤིས་བརྗོད་གདངས་
སྙན་བདག་གིས་བསྒྲག་པར་བྱ། །མཆོག་ཏུ་མི་འགྱུར་སྟོང་ཉིད་སྙིང་རྗེའི་བདག་ཡིད་འཕྲོག་མཁའ་ལ་མཇའ་ཚོན་རི་མོ་བཞིན། །མཚན་དཔེའི་དཔལ་འབར་གཟི་བརྗིད་ཕུང་པོའི་སྐུ། །དཔལ་ལྡན་དུས་འཁོར་ཡབ་ཡུམ་

[046A]༄༅། །ལ་ཕྱག་འཚལ། །རྒྱུད་རྒྱལ་སྡུད་དང་འགྲེལ་མཛད་ཤམྦྷ་ལའི། །སྤྲུལ་པའི་ཆོས་རྒྱལ་རིགས་ལྡན་ཚོགས་རྣམས་དང། །འཕགས་ཡུལ་པཎ་གྲུབ་ཨ་བྷྱ་དརྤན་སོགས། །རྩ་བ་
བརྒྱུད་པའི་བླ་མ་མཆོག་རྣམས་ལ། །ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཀྱི་མི་མཐུན་རྒུད་པ་ཀུན་ཟད་ཅིང། །བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས། །ཕུན་ཚོགས་དཔལ་ལ་རོལ་བའི་
བཀྲ་ཤིས་ཤོག་བདུད་དང་དབང་ཕྱུག་མགོ་བོ་གཡས་བརྐྱངས་ཀྱིས། །བརྫིས་པའི་ཞབས་སེན་སྙིང་ལ་དྲན་པས་ཀྱང། །རྡོ་རྗེ་ནོར་བུའི་ཁྱིམ་དུ་འཇུག་མཛད་པའི། །ཁྱབ་བདག་དཀྱིལ་འཁོར་བདག་པོ་ཡབ་ཡུམ་
ལ༑ ༑ལེགས་  ྾  ཁྱེད་  ྾  བདེ་  ྾  ཕུན་ཚོགས་  ྾  ཁྱབ་བདག་འཁོར་ལོའི་མགོན་པོས་རྒྱུད་སྡེའི་ཚོགས། །ཇི་སྙེང་གསུངས་པ་རྣམས་ཀྱི་རབ་དང་ཕུལ། །གཉིས་མེད་རྒྱུད་རྣམས་ཀུན་གྱི་གཙོ་བོ་མཆོག་དཔལ་
ལྡན་དུས་ཀྱི་འཁོར་ལོའི་རྒྱུད་རྣམས་ལ། །ལེགས་  ྾  ཁྱེད་  ྾  བདེ་  ྾  ཕུན་ཚོགས་  ྾  ཕྱོགས་བཅུའི་ཞིང་ན་དང་པོའི་སངས་རྒྱས་ཀྱི། །ལམ་འདིས་མཆོག་བརྙེས་དཔའ་བོ་རྣལ་འབྱོར་མ། །ཇི་སྙེད་མཆིས་
དང་རྒྱུད་འདིའི་ལུང་རྟོགས་ཀྱི། །ཕྱོགས་གཅིག་ཡན་ཆད་འཛིན་པ་ཐམས་ཅད་ལ། །ལེགས་  ྾  ཁྱེད་  ྾  བདེ་  ྾  ཕུན་ཚོགས་  ྾  ནམ་མཁའ་ཁྱོན་ལྟར་ཡངས་པའི་ཕོ་བྲང་མཆོག་ཉི་ཟླའི་འོད་དང་མཉམ་པའི་འོད་
འཕྲོ་ཞིང། །གྲངས་མེད་རིན་ཆེན་རྒྱན་གྱིས་མཛེས་པ་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཅག་གང་དང་གང་དུ་གནས་པ་དེར། །མི་ཤིས་མཚན་མ་འགའ་ཡང་མི་འབྱུང་ཞིང། །ཞིང་གི་འབྱོར་

[046B] །བདེ་ལེགས་རྒྱུན་མི་འཆད་པའི་བཀྲ་ཤིས་ཤོག་ ཅེས་ཤིས་པ་བརྗོད་ཅིང་མེ་ཏོག་གི་ཆང་དབབ་པར་བྱའོ།། ལར་དུས་འཁོར་གྱི་སྤྱི་བཀའི་དབང་ཙམ་ཐོབ་པས་ནི། དེའི་སྒྲུབ་ཐབས་ཡན་ལག་བཞི་རྫོགས་ཀྱི་རྣལ་འབྱོར་བསྒོམ་
དུ་རུང་མིན་གང་ཡིན་ཀྱང། སྤྱི་བཀའི་བསྙེན་སྒྲུབ་དབང་བསྐུར་སོགས་དང། དུས་ཀྱི་འཁོར་ལོའི་རྒྱུད་ཀྱི་ཚིག་དོན་རྫོགས་པར་ཉན་པ་དང་ཤེས་པའི་སྣོད་རུང་དུ་གྱུར་པ་ནི། དཔེར་ན། དགེ་ཚུལ་གྱིས་ལས་ཀྱི་ཁ་སྐོངས་སུ་མི་ཆུད་ཀྱང་དགེ་སློང་གི་འདུལ་བ་ཡོངས་རྫོགས་ཉན་པ་དང་
ཤེས་སུ་རུང་བར་གསུངས་པ་བཞིན། པཎ་གྲུབ་ཆེན་པོ་དག་གིས་རྒྱུད་སྡེ་རྒྱ་མཚོའི་ཀློང་འཁོར་ནས་ཕྱུང་སྟེ་སྩལ་བའི་མན་ངག་ཡིད་བཞིན་ནོར་བུ་ཡིན་ནམ་སྙམ་དུ་ཁུམས་སོ། །འདིར་དཔྱད་པར་བྱ་བཞིག་ཀྱང་སྣང་སྟེ། ཅི་དུས་འཁོར་གྱི་སྤྱི་བཀའི་དབང་དེ། དུས་འཁོར་གྱི་གདུགས་
བྱའི་དབང་དུ་བྱས་པའི་དབང་དང། རྒྱུད་གཞན་གྱི་གདུལ་བྱའི་དབང་དུ་བྱས་པའི་དབང་གང་ཞིག་ཡིན། དང་བོ་ལྟར་ན། མི་འཐད་དེ། དུས་འཁོར་གྱི་གདུལ་བྱས་ནི་རྒྱུད་རང་ནས་གསུངས་པའི་དབང་བཅུ་གཅིག་གི་ལམ་བསྐྱེད་རིམ་བྱང་ཆུབ་བཞི་དང་རྫོགས་རིམ་སྦྱོར་དྲུག་བསྒོམ་
པ་མ་གཏོགས། སྤྱི་བཀའི་དབང་བཞིའི་ལམ་བསྐྱེད་རིམ་ལམ་འཁྱེར་གསུམ་དང་རྫོགས་རིམ་རིམ་ལྔ་ལྟ་བུ་བསྒོམ་མི་དགོས་པའི་ཕྱིར་ཏེ། བླ་མེད་སྤྱི་འགྲོ་དང་དུས་འཁོར་གྱི་ལམ་རིམ་གཉིས་ནི་ཕན་ཚུན་དོད་ཐུབ་ཡིན་པས་གཅིག་ལ་རྩལ་བཏོན་བྱས་པས་ཆོག་པ་རྗེ་ཡབ་སྲས་
ཀྱི་ལེགས་བཤད་རྣམས་སུ་གསལ་བའི་ཕྱིར་རོ། །གཉིས་པ་ལྟར་ན་ཡང་མི་རིགས་ཏེ། གསང་བདེ་འཇིགས་གསུམ་སོགས་རྒྱུད་གཞན་གྱི་གདུལ་བྱས་ཀྱང་རྒྱུད་དེ་དང་དེའི་དབང་བཞིའི་ལམ་བསྐྱེད་རིམ་དང་སྒྱུ་འོད་ཟུང་གསུམ་གྱི་ཉམས་ལེན་རྩལ་བཏོན་བྱེད་པ་ལས། དུས་
འཁོར་གྱི་དབང་ལམ་འབྲས་བུ་གང་ལ་ཡང་ཆེད་གཉེར་མི་བྱེད་པའི་ཕྱིར་ཏེ། བླ་མེད་སྤྱི་འགྲོའི་གདུལ་བྱ་དང། དུས་འཁོར་གྱི་གདུལ་བྱ་གཉིས་ཀྱི་སངས་རྒྱས་སྒྲུབ་ཚུལ་གཏན་ནས་མི་འདྲ་བའི་ཕྱིར་ཏེ། སྔ་མས་ནི་རྣམ་སྨིན་གྱི་ལུས་མ་སྤངས་པར་དེའི་ནང་ནས་ཟུང་འཇུག་
[047A]༄༅། ། གི་སྐུ་སྒྲུབ་པར་བྱེད། ཕྱི་མས་ནི་རྣམ་སྨིན་གྱི་ལུས་ཐབས་མཁས་ཀྱིས་ཟད་པར་བྱས་ཏེ་སྟོང་གཟུགས་ཀྱི་སྐུ་སྒྲུབ་པར་བྱེད་པའི་ཕྱིར་རོ། །དེས་ན་འཇམ་རྡོར་སོགས་དཀྱིལ་འཁོར་གཞན་ལ་ནི་སྤྱི་ཟུར་
གྱི་དབང་གི་ཁོག་འདྲ་བས་དོགས་པ་དེ་འདྲ་མི་དགོས་ནའང། དུས་འཁོར་ནི་རྒྱུད་སྡེ་གཞན་དང་བཤད་སྲོལ་གཏན་མི་འདྲ་བས། དེའི་སྤྱི་བཀའི་དབང་གི་ལམ་དང་འབྲས་བུ་གདུལ་བྱ་གང་དང་གང་གི་ཐོབ་བྱར་འཇོག་ཚུལ་ཕྲན་རྒན་ལ་དཀའ་བར་འདུག་པས་
བློ་གསལ་གཞོན་ནུ་དག་གིས་རང་ལུགས་གང་ཡིན་ལུང་རིགས་ཀྱི་ལམ་ནས་གསལ་བར་མཛད་རིགས་སོ།།  །།སྨྲས་པ། མང་ཡང་མཁས་པའི་ལེགས་བཤད་གངྒཱ་ལས། །ཡང་ཡང་ལྟ་རྟོག་འཕྲུལ་གྱིས་
ཉེར་དྲངས་པའི། །གསལ་གསལ་ཆོ་ག་འཇུག་བདེའི་ཡུར་ཆུ་ནི། །གང་གང་དོན་གཉེར་ཞིང་སའི་གསོས་སུ་བབས། །རྒྱལ་སྲས་རྡོ་རྗེ་འཆད་ལའང་མི་ཏྲ་ཡི། །མངོན་དཀྱིལ་ནག་འགྲོས་རྩོས་ཏུ་མི་རུང་བའི། །
རྟགས་བྱུང་གསུངས་ཕྱིར་ཡིག་འཇོག་འདི་འདྲ་ལ། །དགོས་པ་ལས་ཀྱང་དགག་བྱ་ཆེ་འམ་སྙམ། །ཕྱི་ལྡིར་ནང་སྟོང་བླ་རྒན་དུནྡུ་བཧིར། །མི་ཆེན་བཀའ་ནན་དབྱུག་གུས་བརྡུང་བ་ལས། །འདོན་འགྲིག་སྒྲ་
སྐང་དབང་མེད་སྒྲོགས་པ་ལ། །ནོངས་པར་གྱུར་གང་མཁས་པའི་ཚོགས་ལ་བཤགས། །དགེ་བས་བདག་སོགས་འདི་སྣང་འགགས་མ་ཐག་ཞིང་མཆོག་ཤམྦྷ་ལར་སྐྱེས་རིགས་ལྡན་གྱིས། །རྗེས་
བཟུང་དུས་འཁོར་དབང་ཐོབ་ལམ་རིམ་གཉིས། །བསྒོམས་པས་འབྲས་བུ་སྐུ་བཞི་མྱུར་ཐོབ་ཤོག་ ཅེས་དཔལ་དུས་ཀྱི་འཁོར་ལོའི་སྤྱི་བཀའི་དབང་མཆོག་གི་བདག་མདུན་བུམ་གསུམ་བདག་འཇུག་དང་བཅས་པའི་

[047B] ་སྐྱབས་མགོན་རྡོ་རྗེ་ཆང་ཆེན་རྗེ་བཙུན་དམ་པ་རིམ་བྱོན་གྱི་སྐུ་ཞབས་དུས་འཁོར་གྲྭ་ཚང་བདེ་ཆེན་ཀཱ་ལ་པའི་རྡོ་རྗེ་སློབ་དཔོན་གསུམ་ལྡན་བཤེས་གཉེན་ཆོས་རྗེ་བློ་བཟང་ཆོས་འཕེལ་ཉིད་ནས་
ཡུལ་དུས་ཀྱི་བབས་དང་བསྟུན་པའི་བསྟན་འགྲོའི་སྨན་ཡོན་བསྒྲུབ་བཞེད་ཀྱིས་ཆོ་ག་འདི་ལྟ་བུ་ཞིག་ཅིས་ཀྱང་དགོས་ཞེས་རབ་དཀར་ལྷ་དར་ཉིན་བདེ་མ་སོགས་རྟེན་འབྲེལ་འགྲིགས་པའི་དངོས་སྐྱེས་རྣམས་དང་བཅས་ཏེ་ནན་ཏན་དུ་བསྐུལ་བ་བཞིན། ་ཤཱཀྱའི་བཙུན་
གཟུགས་འདུ་ཤེས་གསུམ་པ་འཇམ་དབྱངས་དགྱེས་པའི་བཤེས་གཉེན་དུ་འབོད་པས། ་ལྕང་སྐྱ་གོང་མའི་རྡོར་ཕྲེང་གི་སྒྲུབ་དཀྱིལ་ལ་གཞིར་བཟུང་ཞིང། རང་ཕྱོགས་ཀྱི་དམ་པ་སྔ་ཕྱིའི་ཕྱག་བཞེས་མན་ངག་དག་གིས་ཟུར་བརྒྱན་པ་དང་བཅས། རབ་རྒྱལ་
ལྕགས་ལུག་སྟོན་ཐའི་ཆོས་བཅོ་ལྔ་ནས་འགོ་བརྩམས་ཏེ་ལྷ་བབས་དུས་ཆེན་གྱི་ཉིན་དགེ་བར་མཇུག་རྫོགས་སུ་སྤྱར་བའི་ཡི་གེ་པ་ནི་སློབ་བུ་དཔྱོད་ལྡན་དགེ་སློང་དག་དབང་གསེར་འོད་ཀྱིས་བགྱིས་པའོ། །འདིས་ཀྱང་ཡུལ་དང་དུས་ཀྱི་མཐའ་འདིར་དུས་ཀྱི་འཁོར་ལོའི་
བསྟན་པའི་ཞབས་འདེགས་ཡུན་རིང་དུ་བྱེད་ནུས་པར་གྱུར་ཅིག། །།



