༄༅། །འགྲེལ་པ་བཞི་སྦྲག་གི་ཟིན་བྲིས་སྙིང་གི་མུན་སེལ་ཞེས་བྱ་བ་བཞུགས་སོ། །

[001B] །བླ་མ་དང་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །གང་ལ་བསྟེན་ན་མཆོག་ཐུན་དངོས་གྲུབ་ཀུན། །
འབད་མེད་སྩོལ་མཛད་དྲིན་ཅན་བླ་མ་དང། །དབྱེར་མེད་དང་པོའི་མགོན་པོའི་ཞབས་སེན་རྡུལ། །སྙིང་དབུས་འདབ་བརྒྱར་བྱང་ཆུབ་བར་དུ་བསྟེན། །བློ་
ཆེན་རྒྱལ་བའི་ཐུགས་གསང་ཟབ་མོའི་བཅུད། །སྐལ་བཟང་འགྲོ་བའི་ཡིད་ཀྱི་ཞིང་ས་རུ། །འབེབས་མཁས་ཚུལ་གནས་ཁྲིམས་ལྡན་གཙུག་གི་
རྒྱན། །མཁས་གྲུབ་རྒྱ་མཚོའི་མགོན་ལ་སྙིང་ནས་འདུད། །གང་གི་ཞལ་ཁྱིམ་རིན་ཆེན་འབྱུང་གནས་ལས། །ལེགས་འོངས་དཔལ་ལྡན་འདུས་པའི་

[002A] །རྒྱུད་འགྲེལ་གྱི། །བཤད་ལུང་ཟབ་བརླིང་མན་ངག་ནོར་བུའི་དབྱ། བློ་ཆུང་བདག་ཡིད་བུམ་བཟང་འཁྱིལ་བ་གང། །
བརྗེད་ངེས་ཆོམ་རྐུན་འཇིགས་ལས་བསྲུང་པའི་ཕྱིར། །དྲན་གསོའི་ཆེད་དུ་བརྗེད་བྱང་རི་མོའི་འཕྲེང། །སྤེལ་ལོ་བློ་ལྡན་སྒེག་མོའི་དོ་ཤལ་དུ། །ལོངས་ཤིག་
ཆོས་བདག་བསྲུང་མས་བྱ་ར་མཛོད། །ཅེས་ཤིས་པ་བརྗོད་ཅིང་མཆོད་པར་བརྗོད་པ་སྔོན་དུ་བཏང་ནས་གང་གླེང་བར་བྱ་བ་ནི། ཤིང་སྤྲེལ་ཟླ་བ་དང་པོར་ཁྱབ་
བདག་རྡོ་རྗེ་སེམས་དཔའ་དང་ཞལ་མི་གཉིས་པ་བཀའ་དྲིན་ཟླ་མེད་རྗེ་བཙུན་བློ་བཟང་ཚུལ་ཁྲིམས་རྒྱ་མཚོ་དཔལ་བཟང་པོའི་ཞལ་སྔ་ནས་དཔལ་གསང་བ་

[002B] ཐོག་མར་བླ་མས་དབུ་བསྐུལ་ཏེ་ཤེར་སྙིང་ཚར་གསུམ། མཁའ་ལ་སྤྱོད་པའི་ཤླཽ་ཀ་གཅིག་
སེང་གཟུངས་བརྒྱ་སྐོར་གཅིག་ཏདྱ་ཐཱ་ཞེས་སོགས་བདུད་བཟློག་བྱས་རྗེས། བླ་མས་དབུ་བསྐུལ་ཏེ། ཡིད་ཀྱི་རོལ་བ། ཞེས་སོགས་རྡོར་སེམས་བསྒོམ་བཟླས། ཡིག་བརྒྱ་ཉེར་གཅིག་རེ། བྱང་འདྲེན་
གྱིས་དབུ་བསྐུལ་ཏེ་འགྲེལ་གཏོར་བསྔོ་བ་དང། མཎྜལ་ཕུལ་ནས། འདུས་པ་གསང་བ་ལས་བྱུང་བ། །ཞེས་སོགས་ཤླཽ་ཀ་གཅིག་གིས་གསོལ་བ་བཏབ་པ། རྨད་བྱུང་མཚན་དཔེ་མ་ཁ་སྐོང་དང་བཅས་པའི་
བརྒྱུད་འདེབས། སངས་རྒྱས་ཆོས་ཚོགས་མ་ལན་གསུམ། དེ་ནས་བླ་མས་གསུང་བཤད་སྤྱི་བྱེ་བྲག་མཐའ་ཡས་པ་བཀའ་སྩལ་མོད་བློའི་རྭ་བར་མ་འཆུན་བས་རེ་ཞིག་བཞག་དངོས་གཞིའི་གསུང་བཤད་
དང་བརྡའ་སྦྱོར་ཚུལ་འགའ་ཞིག་བརྗེད་བྱང་དུ་འགོད་པ་ལ། ་འགྲེལ་པ་བཞི་སྦྲག་གི་བཤད་ལུང་གི་བརྒྱུད་ཚུལ་ནི། སྲད་རྒྱུད། རྒྱུད་སྨད། རྒྱུད་སྟོད་སོགས་ནས་བརྒྱུད་བ་ཡོད་ཀྱང། ངེད་ཚོའི་
བརྒྱུད་པ་འདི་ལ་སྲད་རྒྱུད་དང་སྟོད་རྒྱུད་ནས་རྒྱུད་བ་མེད། འདིར་སྨད་རྒྱུད་ཁོ་ན་ཡིན། རྗེ་རིན་པོ་ཆེས་ཤེས་རབ་སེང་གེ་ལ་གཏད་ཚུལ་སོགས་དང། དེ་ནས་དམ་པ་གོང་མ་རྣམས་རིམ་པར་བརྒྱུད་དེ་རྒྱལ་བ་

[003A]༄༅། །བསྐལ་བཟང་རྒྱ་མཚོའི་དྲུང་དུ་ཀུན་མཁྱེན་སྐུ་བར་བ་རང་ཉིད་ཀྱིས་ཞུ་བ་པོ་གནང་སྟེ་དགྱེས་བཞིན་དུ་ཟླ་བ་གཅིག་གི་རིང་ལ་གནང་བ་ནི་ངོ་མཚར་བ་ཡིན། སྐུ་བར་བས་ཚོགས་ཆེན་འདུ་
ཁང་དུ་བླ་མ་དཔལ་མང་རིན་པོ་ཆེ་དང་དཔལ་རིས་པ་སོགས་ལ་གནང། དེ་དུས་སྐུ་ན་ཕྲ་ཡང་ཐུགས་རིག་གསལ་པས་ཕྱག་ལེན་དང་བརྡའ་སྦྱོར་ཚུལ་སོགས་གཅིག་ཀྱང་མ་བརྗེད་ཀྱི་རང་ཉིད་ནས་གསུང་
འགྲེལ་བ་བཞི་སྦྲག་གི་བཤད་ལུང་ཚར་བཅོ་ལྔ་གནང་བའི་བཅུ་གསུམ་བཅུ་བཞི་པ་གཉིས་ཉིད་ནས་གསན། དེ་གཉིས་ཀྱི་སྐབས་རྡོར་སེམས་བསྒོམ་བཟླས་ཀྱི་དབུར་ཡིད་ཀྱི་རོལ་བ་སོགས་མ་གསུང་གསུང་
འགྲེལ་བ་བཞི་སྦྲག་ཅེས་པའི་འགྲེལ་བ་བཞི་བརྩི་ཚུལ་མི་འདྲ་བ་འགའ་རེ་ཡོད་ཀྱང། ཀུན་མཁྱེན་སྐུ་བར་བས། རྒྱུད་རྩ་བར་བྱས་ཏེ། སྒྲོན་གསལ་དང། དཀྱུས་མཆན་ཟུར་མཆན་གཉིས་གཅིག་ཏུ་བྱས་
བསྡུས་དོན་དང། མཐའ་དཔྱོད་བཞི་ལ་འགྲེལ་བ་བཞི་སྦྲག་ཅེས་གསུང། ཡང། རྩ་རྒྱུད་སྒྲོན་གསལ་གཉིས་བཤད་གཞིར་བྱས། དཀྱུས་ཟུར་གྱི་མཆན་གཉིས་སོ་སོར་བགྲང། བསྡུས་དོན་དང་
མཐའ་དཔྱོད་བཞི་ལས་ངོ་འཛིན་པའི་གསུང་རྒྱུན་ཡོད། ཕྱི་མ་ལྟར་ན་རྗེ་རིན་པོ་ཆེས་མཛད་པའི་འགྲེལ་བ་བཞི་སྦྲག་གོ་རྗེ་རིན་པོ་ཆེས་རྩ་རྒྱུད་ཀྱི་དོན་རྣམས་འཆད་ཐབས་ཡན་ལག་ལྔའི་ནང་ནས་

[003B] བརྒལ་ལན་མཐའ་དཔྱོད་ཀྱིས་འཆད། ཚིག་དོན་རྣམས་དཀྱུས་མཆན་གྱིས་འཆད། དེར་མ་འདུས་པ་འགའ་ཞིག་ཟུར་མཆན་གྱིས་འཆད་པ་ཡིན་
བཤད་ལུང་སྐབས། དང་པོར་འགྲེལ་རྐྱང་དང། དེ་ནས་མཆན་དང་སྦྲག་ནས་འདོན་པ་སོགས་ལུང་ཐོབ་པའི་ཆེད་ཡིན་པས་བཤད་ལུང་ཐོབ་ན་བཞི་ཀའི་ལུང་ཐོབ་པའི་གོ་ཆོད་གསུང། འགྲེལ་བ་བཞི་པོ་
དེ་སྦྲག་ནས་དཔལ་གསང་བ་འདུས་པའི་རྩ་རྒྱུད་ཀྱི་དོན་འཆད་པས་ན་འགྲེལ་བ་བཞི་སྦྲག་ཅེས་པ་ཡིན། དེ་འཆད་པ་ལ་བསྡུས་དོན་ལས། རྗེ་བཙུན་བླ་མ་ཞེས་པ་ནས། དང་པོ་ལས་ཕྱེ་བ་ནི་མཐའ་དཔྱོད་དུ་གསལ་
ལོ༑ ༑ཞེས་བརྗོད། དེ་ནས་མཐའ་དཔྱོད་ལ་ཕེབས་པར་ཞུ་གསུང་ནས། མཐའ་དཔྱོད་ཀྱི་དབུ་རྒྱུད་ཀྱི་རྒྱལ་པོ་དཔལ་གསང་བ་འདུས་པའི་རྒྱ་ཆེར་བཤད་པ། ཞེས་པ་ནས། དམ་པ་སྔ་མ་རྣམས་ཀྱི་ཕྱག་བཞེས་
ལ་འདུག་པ་ལྟར་བྱའོ། །ཞེས་པའི་བར་ལྗགས་ལུང་མཛད། དེའི་གྲངས་བདུན་བར། ཤདྷ་ཀ་ར་ཝརྨས་བཤད་ཅེས་པ་ནི་དད་བྱེད་གོ་ཆ་ཞེས་པ་ཡིན། འཕགས་པ་གསང་བ་ལུང་བསྟན་པའི་མདོ་བོད་དུ་མ་
འགྱུར། མདོ་སྡེ་གདམས་ངག་འབོགས་པའི་རྒྱལ་པོའི་ནང་ཚན་ཞིག་ཡིན་པར་བུ་སྟོན་རིན་པོ་ཆེས་གསུང་གསུང། བརྒྱད་པར། རིག་འཛིན་གྱི་སྡེ་ཐམས་ཅད་ཅེས་པའི་རིག་པ་སྟོང་ཉིད་ལ་བྱེད་པར་སྐུ་

[004A]༄༅། །བར་བས་གསུང། སྙིམ་པའི་མེ་ཏོག་ཅེས་པ་ཤནྟི་པས་མཛད། ཉེར་གཉིས་བར། འབུམ་ལ་དགྱེས་པའི་རྡོ་རྗེ་ལས། ཞེས་པ་ནི་ཀྱཻ་རྡོ་རྗེའི་རྒྱུད་འབུམ་ཕྲག་ལྔ་པ་བོད་དུ་མ་འགྱུར་བ་
ཞིག་ཡིན་ལ་བརྟག་གཉིས་ནི་འདིའི་ནང་ནས་བསྡུས་པ་ཡིན་གསུང། སོ་བདུན་པར། ཁ་ཆེ་ལ་ཀྦིལ་ ཁུངས་མ་ཡིན་ཞེས་པ་ཁུངས་ལྡན་མིན་ཞེས་པའི་
དོན་ཡིན། རྣལ་འབྱོར་རྒྱུད་ཀྱི་སྐབས་སུ་བླ་མེད་དྲང་དོན་དུ་འདོད་དགོས་པས། དྲང་ཚུལ་ཀུན་སྙིང་གིས་བཤད་པ་ལྟར་ཡིན་ནམ་ཞེས་དཔལ་མང་རིན་པོ་ཆེས་གསུང། ཉིན་གཉིས་པ་བླ་མ་རྒྱུན་མཆོད་
ཉིན། རྒྱུད་པའི་ཕྱག་ལེན་ལ། རྒྱུད་མཆོད་སྐབས་བདག་བསྐྱེད་ཚོགས་མང་ནས་གསུངས་ཏེ་ལོངས་སྐུ་སྤྱན་འདྲེན་མགོར་བླ་མ་ཕེབས་པ་ཡིན། སྔར་སྡེ་ཁྲི་རིན་པོ་ཆེ་དང། གུང་ཐང་རིན་པོ་ཆེ་རྣམ་གཉིས་
ནས་དེ་ལྟར་གནང། ཨ་ལགས་དཔལ་མང་རིན་པོ་ཆེ་ནས་གནང་སྐབས་གཟིམས་ཆུང་ས་ཁྱོན་ཆུང་བ་དང། དགུང་ལོ་མཐོ་བ་བཅས་ཕེབས་བཞུགས་ཀྱི་སྟབས་མ་བདེ་བར་བདག་བསྐྱེད་གསུངས་སྐབས་
དོམ་ར་མནབས་ཏེ། ལོངས་སྐུ་སྤྱན་འདྲེན་གྱི་མགོར་དོམ་ར་ཕུད་པ་ཡིན་གསུང་སྟེ་ཁོང་གིས་ཀྱང་དེ་བཞིན་མཛད། མདུན་བསྐྱེད་ཀྱི་བླ་མ་རྡོ་རྗེ་འཆང་དུ་བསྐྱེད་སྐབས་སུ་དབུ་ཞྭ་མན་པས་ཏེ་རྡོར་དྲིལ་

[004B] ཕྱི་ནང་གསང་བའི་མཆོད་པས་མཆོད་ནས་བསྟོད་པ་མཎྜལ་གསོལ་བ་བཏབ་པ་དང་སྨོན་ལམ་
ཤིས་བརྗོད་རྣམས་སྔོན་དུ་བཏང་སྟེ། རྡོར་སེམས་བསྒོམ་བཟླས། འགྲེལ་གཏོར། མཎྜལ་འབུལ་བ་བརྒྱུད་འདེབས་སོགས་བྱས། དེ་ནས་བླ་མས་སྤྱི་བཤད་ཀུན་སློང་འཆོས་ཚུལ་སོགས་ཀྱི་གསུང་བཤད་
གནང་ནས། ཁྱེད་རང་རྣམས་དེ་རིང་ནས་རྒྱུད་འགྲེལ་ནམ་གསན་རེས་ཀྱི་གནས་འདི་ཡང་ཐ་མལ་གྱི་སྣང་བ་ཙམ་མ་ཡིན་པར་ཡེ་ཤེས་རང་སྣང་ལས་གྲུབ་དཔལ་གསང་བ་འདུས་པའི་ལྷ་སུམ་ཅུ་སོ་གཉིས་ཀྱི་རྟེན་
དང་བརྟེན་པའི་དཀྱིལ་འཁོར་དངོས་དང། བླ་མ་ཡང་སེང་ཆེན་བརྒྱད་ཀྱིས་བཏེགས་པའི་རིན་པོ་ཆེའི་ཁྲིའི་སྟེང་དུ་ལུས་དཀྱིལ་གྱི་ལྷ་བཀོད་དེ་དཀྱིལ་འཁོར་གྱི་བདག་པོ་དང་ངོ་བོ་དབྱེར་མེད་པ་དང། སློབ་མ་ཁྱེད་རང་
རྣམས་ཀྱང་འཁོར་གྱི་རིགས་ལྔ་གང་རུང་གི་ང་རྒྱལ་བཟུང་བར་བཤད་པས་དམིགས་པ་དེ་བཞིན་མ་ཡེངས་པར་གསན་པར་མཛོད་ཅེས་བརྒྱུད་པའི་བླ་མ་གོང་མས་ཕྱག་བཞེས་ཡིན་གསུང། རྒྱུད་འགྲེལ་འཆད་པ་
ལ༑ བསྡུས་དོན་ལ་ཕེབས་པར་ཞུ་ཞེས་བརྡའ་སྦྱར་ནས་ས་བཅད་བཀྲམས་རྩ་རྒྱུད་ལ་ཕེབས་པར་ཞུ་གསུངས་ནས། རྩ་རྒྱུད་ལྗགས་ཀློག་གནང། དེའི་དོན་མཐའ་དཔྱོད་ལ་ཕེབས་པར་ཞུ། མཐའ་དཔྱོད་

[005A]༄༅། །བཀླགས། འགྲེལ་བའི་མཚན་དོན་འགྲེལ་རྐྱང་ལ་ཕེབས་པར་ཞུ། འགྲེལ་པ་མཚན་དང་སྦྲགས་པ་ལ་ཕེབས་པར་ཞུ་ཞེས་ངེས་ཅན་དུ་བརྡའ་སྦྱོར་དགོས། འགྱུར་ཕྱག་
མན་ཆད། འགྲེལ་བ་ལ་ཕེབས་དང། མཆན་སྦྲག་ལ་ཕེབས་ཙམ་གྱིས་ཆོག་ཨ་ལགས་དཔལ་མང་རིན་པོ་ཆེས་འགྲེལ་བའི་མཆོད་བརྗོད་ཀྱི་སྐབས་འགྲེལ་བ་ལ་ཕེབས་པར་ཞུ། དཔལ་ལྡན་
ནས་བཏུད་ཏེ་ཞེས་པའི་བར་མཆོད་བརྗོད་གསུང་སྟེ། ཡང་བསྡུས་དོན་གྱི་རྩོམ་པར་དམ་བཅའ་འགྲེལ་བ་ལ་ཕེབས་པར་ཞུ། ཟླ་བ་གྲགས་པས་རིམ་བཞིན་བཤད། འདི་གཉིས་མཆན་ཕྱོགས་གཅིག་
ཏུ་ཡོད་པས་འདི་གཉིས་མཆན་སྦྲག་ལ་ཕེབས་པ་ཞུ་ཞེས་སླར་ཡང་དཔལ་ལྡན་རྒྱུད་རྒྱལ་ནས། རྙེད་པ་བཞིན་དུ་འཆད་པའི་བར་མཐར་ཆགས་སུ་གནང་གསུང་ནས་དེ་བཞིན་མཛད། འགྲེལ་བའི་
བཤད་པར་དམ་བཅའི་མཆན་སྦྲག་འདོན་སྐབས་མཆོད་བརྗོད་ཀྱི་དབུ་ནས་འདོན་པ་དཔལ་མང་རིན་པོ་ཆེའི་ཕྱག་ལེན་ཡིན། བ་ཚབ་ཞེས་སོགས་པའི་མཆན་དང་མཆན་གྱི་སྟེང་འོག་ཏུ་བ་ཚབ་
དང༑ ཆག་ཅེས་ཡོད་པ་དེ་འདྲ་ལ་འགྱུར་མཆན་ཟེར། ཚེག་སྐོར་གྱི་བརྡའ་སྦྱོར་ཚེ། སྔོན་འགྲེལ་བ་བར་མ་མང་པོ་མེད་བས། འི་དེ་ཚེག་གིས་བཅད་ཟེར་བ་ལྟ་བུ་ལ། འི་དེ་མེད་པ་བྱས་ཞེས་

[005B] འི་དེ་ཡིག་ཚག་བྱས་ཞེས་སོགས་ཀྱིས་བརྡའ་སྦྱོར་བར་གསུངས། ཚེག་གིས་བཅད་ཟེར་བ། རྒྱལ་བ་སྐལ་བཟང་རྒྱ་མཚོས་གསུངས་པ་ཡིན་ནམ་གསུང། འི་དེ་ཚིག་གིས་བཅད་ལྟ་བུ་ཕལ་ཆེར་
ལ་འདྲ་ཡང། གང་ལྟ་བུ་ལ་གང་ཞེས་སྦྱར་ན་མི་བདེ་བས། གང་ཞེས་པ་དེ་ཚེག་གིས་བཅད་ཅེས་བརྗོད། ཟུར་མཆན་ལ་ཡིག་རྟགས་འདུག་ཚེ། དཔེར་ན། གཟུར་མཆན་ལ་ཕེབས་པར་ཞུ་དང། ས་གནས་
པ་ཉིད་ཀྱི་ས་ཞེས་པ་ལ། ཀྱི་དེ་ཚིག་གིས་བཅད། ས་དེ་ཡར་སྦྱར་ནས། གནས་པ་ཉིད་ཀྱིས་ཞེས་བཀློག་དགོས་པ་འོག་གི་དེ་འདྲའི་རིགས་ཐམས་ཅད་ལ་འགྲེ་རིམ་པ་སོ་སོའི་དོན་བཤད་ལ་སེམས་
དམིགས་ཀྱི་རིམ་པའི་ཚིག་དོན་བཤད་སྐབས་འགྲེལ་བ་བརྐྱང་ངམ། ཡང་ན། མཐའ་དཔྱོད་དཔར་གསར་དུ་སེམས་དམིགས་ཀྱི་སྐབས་སུ་སེམས་དམིགས་ཀྱི་རིམ་པར་བསྡུས་པའི་ལུས་དབེན་དང་
ངག་དབེན་ནི་འོག་ཏུ་སྟོན་ནོ། །ཞེས་པའི་མཚམས་སུ་སྦྲུལ་ཤད་གཅིག་ཡོད་པས་དེའི་ཁ་སྐོང་མཐའ་དཔྱོད་བྱས་ན། ལེའུ་དང་པོར་མཐའ་དཔྱོད་ཉེར་དགུ་ཡིན་ཀྱང། ཉིད་ནས་དཔལ་མང་རིན་པོ་ཆེར་
མཚམས་འདིར་ཁ་སྐོང་མཐའ་དཔྱོད་དགོས་སམ་ཞུ་བས། མཐའ་དཔྱོད་ཀྱི་སེམས་དམིགས་ཀྱི་སྐབས་སུ་ཞེས་པའི་ཚིག་གི་ནུས་པ་ལ་དཔག་ན་ཁ་སྐོང་མཐའ་དཔྱོད་དགོས་སམ། འོན་ཀྱང་ཁོ་བོས་

[006A]༄༅། །སྔར་འཆད་ཐབས་སུ། ལེའུ་དང་པོར་མཐའ་དཔྱོད་ཉེར་བརྒྱད་བཤད་ཡོད་པ་དེ་ལས་མི་ཐུབ་གསུང། དེ་ཚིག་ཉུང་བས་སྟོན་པོའི་འཕྲོར་སྤྲུལ་ཤད་མེད་པ་བྱས་སྣང་བ་
གསུམ་གྱི་མིང་གི་རྣམ་གྲངས་ལ་མར་སྦྱར་ནས་སེམས་དམིགས་ཀྱི་རིམ་པར་འགྲེལ་རྐྱང་བྱས་ན་དཔལ་མང་རིན་པོ་ཆེས་གསུངས་པ་དང་འགྲིག་གོང་གི་འགྱུར་ཕྱག་དེ་སོང་ནས། གཞུང་དངོས་ཀྱི་
དོན་ཤེས་པ་དེ། འདིའི་གསུམ་པ་ཡིན་པས། དེ་ལ་གསུམ། ཞེས་ས་བཅད་གོང་མ་གང་ཡིན་གྱི་མིང་འོག་གི་གཉིས་པ་གསུམ་པ་སོགས་སོ་སོའི་ཐད་ཀར་བླངས་ཏེ་གསུང། གོང་གི་སྣང་བ་གསུམ་
གྱི་མིང་གི་རྣམ་གྲངས་ཞེས་པ་དེ་སོང་ནས། དེའི་ས་བཅད་རྗེས་མ་གཉིས་ལུས་ཡོད་པ་སྐབས་འདིར་ཡོང་དགོས་པས། སྣང་བ་གསུམ་སོ་སོའི་མཚན་ཉིད་དེས་ཁུངས་མཐའ་དཔྱོད་ལ་ཕེབས་པར་
ཞུ་གསུངས་རེད། འོག་མ་རྣམས་སུ་ཡང་དེ་བཞིན་གནང་སྟེ། འོད་གསལ་ལས་ཟུང་འཇུག་འགྲུབ་ལུགས་ཞེས་པའི་ས་ཁུངས་མཐའ་དཔྱོད་སོང་ནས། བསྡུས་དོན་ལ། རྒྱུད་པའི་ཕྱག་
ལེན་སྐབས་འདིར་བསྡུས་རྒྱུ་གསུམ་ཡོད་ཅེས་ཟེར་ཡང། ་སྐུ་བར་པས་བཤད་ལུང་སྐབས། སྐབས་འདིར་གོང་གི་ས་བཅད་རིམ་པ་ལྔ་བསྟན་པ་དེ་སོང་ནས། ས་བཅད་ཕྱི་མ་གཉིས་ལུས་

[006B] དེ་ཉིད་དུ་རྒྱུད་ཀྱི་དོན་ཀུན་གསལ་བར་བསྟན་པ་ཞེས་པ་དེ་ཚར་ནས། གོང་གི་རྒྱུད་ཀྱི་དོན་ཀུན་བསྡུས་ན་དུ་ཞིག་ཏུ་འདུ་བ། ཞེས་སོགས་ཀྱིས་བརྡའ་སྦྱར་བར་གསུང་
གསུངས་ནས་ཉིད་ཀྱང་དེ་ལྟར་མཛད། འོག་མ་རྣམས་སུ་ཡང་དེ་བཞིན་གནང། སྒྲོན་གསལ་ལྔ་བར་མཐར་བཅས་ཞེས་པའི་མཚམས་སུ་ཟུར་མཆན་དང། དེ་ནས་འི་མཐའ་ཅན་ནོ་ཞེས་བྱུང་བ་ལྟ་བུ་ལ་ཟུར་
མཆན་ཚར་ནས་མཐར་བཅས་ནི་མཐའ་ཅན་ནོ། །ཞེས་བཀླགས་དགོས་གསུང། དཔལ་མང་རིན་པོ་ཆེ་ནས་ ཀ།
སྐུ་བར་བ་དང། རྒྱལ་བ་སྐལ་བཟང་གི་ཕྱག་ལེན་ཡིན་པ་འདྲ་གསུངས། སྡེ་ཁྲི་རིན་པོ་ཆེ་དང། གུང་ཐང་རིན་པོ་ཆེས། སྔ་འཁོར་ཕྱི་འཁོར་ཞེས་གསུངས། སྡེ་ཁྲི་རིན་པོ་ཆེས། ཧོར་ཚང་སྐུ་གོང་མའི་
མདུན་ནས་གསན། དེས་སྐུ་བར་བ་ལས་གསན་པ་ཡིན་ཡང་བརྡའ་སྦྱོར་ཚུལ་མི་འདྲ་གསུང། ཁོ་ཚེ་བསོད་ནམས་ཚང་གིས་གཡས་གཡོན་སྔ་མ་ལས་ལྡོག་ཟེར། ཤོག་གྲངས་བདུན་པར། རྒྱུད་
ཟུར་མཆན་འདོན། དེ་ནས་གཉིས་ཡིག་ལ་ཕེབས་པར། རྒྱུད་དང་ཞེས་འདོན་གསུངས། སྒྲོན་གསལ་འདི་འགོས་གྱུར་ཡིན་པས། བ་ཚབ་ཀྱིས་འགྱུར་མཚན་བྱས་པ་ཡིན། རྒྱུད་ལ་སློབ་པ་ལ་

[007A]༄༅། །ཐོག་མར་རང་རང་གི་ཆོ་ག་ས་ཆོག་སྦྱིན་སྲེག་སོགས་འདོན་ཆའི་རིམ་པ་རྣམས་བློ་ལ་ལེགས་པར་སྦྱང་བ་ཞིག་བྱས། དེ་ནས་རྩ་རྒྱུད་ལ་ཞུགས་ན་གོ་བ་ལེགས་པར་ཆགས་པ་ཞིག་འོང་
ཤོག་གྲངས་བཅུ་པར། མཆན་སྦྲགས་ཀྱི་དབུར། ཁ་དཀྱིལ་འཁོར་ཞེས་སོགས་ཡོད་པ་ལ། མཆན་སྦྲགས་ལ་ཕེབས་པའི་ཐོག་མར་ཀ་བ་ལ་ཕེབས་པར་ཞུ་ཞེས་སྦྱོར། དེར་གསལ་བའི་མཚན་གྱི་སྟེང་དུ་བ་
ཚབ་དང། ཆག་ཅེས་ཡོད་པ་ལ། བ་ཚབ་དང། ཆག་ཅེས་པའི་འགྱུར་མཆན་འདུག་ཅེས་པ་དང། བ་ཚབ་དང་ཆག་གིས་ཞེས་པ་ལྟ་བུར་བརྡའ་སྦྱོར། བཅུ་གསུམ་པར། ་དེ་ནི་བའི་མ་ལུས་པ་ཅེས་པ་
ལ༑ གཅིག་ཡིག་སོང་ནས་གཉིས་ཡིག་ལ་ཞེས་པ་བའི་ཞེས་པ་མི་དགོས། བཅུ་བཞི་པར། ཁཤེས་་པའི་ག་དབྱེ་་བ་ཡིས་ཞེས་པ་ལ། ཀ་བ་ལ་ཕེབས་པར་ཞུ་དབྱེ་བ། ཁ་བ་ལ་ཕེབས་པར་ཞུ་ཤེས་པ་
གཅིག་ཡིག་སོང་ནས་གཉིས་ཡིག་ལ་ཕེབས་པར་ཞུ། དབྱེ་བ་ཡིས་ཞེས་བརྡའ་སྦྱོར། རྒྱུད་པས་རྒྱུད་གཞུང་གོང་འོག་དཀྲུགས་ནས་གསུངས་པའི་རྒྱུ་མཚན་ང་རང་གིས་དཔལ་མང་རིན་པོ་ཆེར་ཞུས་པས་
བསྙེན་སྒྲུབ་ཡན་ལག་བཞིའི་གོ་རིམ་དང་བསྟུན་པ་ཡིན་ནམ་སྙམ་པ་ཡོད་ཀྱང་ད་དུང་དཔྱད་དགོས་གསུངས་པས། དེ་ལྟར་ན་ལེའུ་དང་པོའི་འགྲེལ་བར་དེ་ནས་བཅུ་དྲུག་གིས་བསྙེན་སྒྲུབ་ཡན་ལག་

[007B] མཐའ་དཔྱོད་དུ་ལེའུ་གཉིས་པ་ནས་བཅུ་བདུན་པའི་བར་བཅུ་དྲུག་གི་བཞི་ཚན་རེ་རེས་བསྙེན་སྒྲུབ་བཞི་རེ་རེ་སྟོན་ཞེས་སོགས་ཀྱི་སྟེང་ནས་དཔྱད་དགོས་པ་འདྲ་གསུང། ཀོ་ཊ་ཁྱ་ལ་
སོགས་པ་བཅུ་ཕྱག་ན་རྡོ་རྗེའི་མཚན་གྱི་རྣམ་གྲངས་སུ་བཤད་པ་ཡང་ཡོད། སུམ་ཅུ་པར། ཏེ་ཞེས་པ་ལྟ་བུ་ཚིག་གིས་མ་བཅད་པ་ལྟ་བུ་ལ་ཟུར་མཆན་གོང་འོག་འགྲིག་མི་དགོས། དཀྱུས་མཆན་ལ་འགྲིགས་
དགོས་པས་ཚིག་གིས་བཅད་པ་ཡིན། སྐུ་བར་བས་བཤད་ལུང་གནང་སྐབས། ས་ཁུངས་མཐའ་དཔྱོད་དང་ཁ་སྐོང་མཐའ་དཔྱོད་སོགས་ཀྱི་བརྡའ་གནང་ཚོད་རེད། བརྡའ་སྦྱོར་ཚུལ་དེ་འགའ་ཞིག་དཔལ་
མང་རིན་པོ་ཆེས། རྒྱུད་པའི་གྲྭ་བ་གླིང་འཇམ་དབྱངས་ཞེས་པའི་ངག་ལས་གསན་པ་ཡིན། དེས་ནི་དེའི་བཤད་ལུང་དཔལ་མང་ཆུང་བ་ཚང་གི་གོང་མ་བློ་བཟང་རྒྱལ་བ་ཚང་ནས་ཐོབ། དེས་བསེ་ཁྲི་རྒན་ཚང་
ནས་ཐོབ། བྱ་རྐང། མཐིང་རྐང་ལ་སྐུ་བ་ཞོག་ནས་བརྡའ་སྦྱོར་མ་གནང་བས། ་རྒྱལ་བ་སྐལ་བཟང་རྒྱ་མཚོ་དང། ཁྲི་ངག་དབང་མཆོག་ལྡན་གྱིས་བརྡའ་མ་སྦྱར་བ་འདྲ། དཔལ་མང་ཆུང་བ་ཚང་གི་གོང་
མ་བློ་བཟང་རྒྱལ་བར་གྲགས་པ་ཁོང་གིས། ཁྲི་རྒན་ཚང་ལས་འགྲེལ་བ་གསན། ཕྱིས་ཁྲིའི་སྐབས་འགྲེལ་བ་གནང་ཚེ་བརྡའ་སྦྱོར་མཛད་པས་ཁྲི་རྒན་དང་ཀུན་མཁྱེན་གོང་མའི་དུས་ཡོད་ཚོད་འདུག་དེ་ལྟར་

[008A]༄༅། །ན་སྔོན་རྒྱུད་སྨད་ལ་ཡང་ཡོད་ཀྱང་ཕྱིས་ཞིག་ན་ཆད་པར་འདྲ། བློ་བཟང་རྒྱལ་བ་ཚང་ལས་འགྲེལ་བ་ཐོབ་པའི་རྒྱུད་པའི་ཨ་མཆོད་རྒྱ་ལྡི་ཟེར་བ་རྗེས་སོར་ཕུང་པོ་མ་བདེ་བར་
ཡོད་སྐབས་སུ། ཨ་ལགས་དཔལ་མང་རིན་པོ་ཆེའི་མཐར་ཕྱིན་ཟེར་བ་མང། བྱ་རྐང་མཐིང་རྐང་ཅི་འདྲ་ལ་ངོས་འཛིན་དྲིས་པར་ཤོག་ལྡེབ་གཅིག་བསྐུར་ཏེ་བཟུང་བས་ཏེ་ནས་ཞུ་བ་འདི་ཡིན་ཞུས་
ཁོང་གི་འདིའི་སྟེང་ནས་ཐུགས་དཔྱད་གནང་སྟེ་བཀློག་ཚུལ་འགྲེལ་བའི་འཆད་ཐབས་སུ་བཀོད། དཔལ་མང་རིན་པོ་ཆེས་ཡང་ཡང་ཐུགས་དཔྱད་གནང་སྟེ་འགྲེལ་བ་གནང་སྐབས་རྗེས་མ་ཞིག་ལ་
བཟུང་བས་ཏེ་ནས་ཞེས་པ་མཐིང་རྐང་མ་དང། བཟུང་བས་ཏེ་བཟུང་ནས་ཞེས་འདོན་ན་བྱ་རྐང་མ་ཡིན་ནམ་སྙམ་གསུང། ཡང་ན་བཟུང་ནས་ཏེ་བཟུང་ནས་སོགས་མཐིང་རྐང་མ་ནི་འདྲ་ལ། དགོངས་པ་
ཡིས་ནི་སྟེ་དགོངས་ནས་ཞེས་འགྲེལ་བ་རང་དུ་བཀྲོལ་ཡོད་པ་རྣམས་བྱ་རྐང་མ་བྱས་ན་ཆོག་གམ་ཤར་ཚོད་ཡིན་པས་དཔྱད་གསུང། དེ་ཡང་རྐང་པ་མ་སྙོམས་པའམ། ཆ་མ་འགྲིགས་པས་མཐིང་རྐང་མ་
ཞེས་བཤད་པ་ཡིན། འགྲེལ་བ་དཔར་གསར་སོ་བཞི་པའི་ཉིན་ཕྲེང་ལྔ་པར། སློབ་མས་གསོལ་བ་ཞེས་སོགས་ལ། སྤྲུལ་ཤད་ཀྱིས་ཆོད་པའི་ག་རྟགས་གཅིག་པུ་ཡོད་པས། ཀ་ཁ་གཉིས་སོང་

[008B] སོ་བརྒྱད་པར། མ་མཐོང་བ་ན་སྣང་ངོ། །ཞེས་པ་མ་མཐོང་བར་སྣང་ངོ་ཞེས་པ་ཡིན་ནམ་གསུང། ཞེ་ལྔ་པར། ཆག་གིས། མཐའ་དག་དེ་བཞིན་གཟུགས་རྣམས་
ལ་ཟེར། དེ་ལྟར་ན། གཅིག་ཡིག་སོང་ནས་གཉིས་ཡིག་ལ་ཕེབས་ཞེས་སྦྱོར་མཛད། དེ་ཉིད་རེ་རེའི་དོན་སྤང་བ་ཞེས་བསྒྱུར། ཞེས་བདུན་པར། ག་ལྡུམ་གྱི་གྱི་དེ་ཚེག་གིས་བཅད་པ་དེ་ཡར་སྦྱར་ནས་ཉིད་
ཀྱིས་ཞེས་སྦྱོར་བར་མཛད། ལེའུ་དང་པོའི་ཟིལ་གནོན་རྡོ་རྗེའི་ཏིང་ངེ་འཛིན་བཤད་པ་ལ། ས་བཅད་བཞི་ཡོད་པའི་གསུམ་པ་ལ་འགྲེལ་བ་མེད་པར། རེ་གསུམ་པའི་ཉིན་ཕྲེད་དྲུག་པ་ནས་མཆན་རྐྱང་
ཡོད་དེར་བརྡའ་སྦྱོར་ཚེ། དེ་ལ་བརྟེན་ནས་ཡིག་དོན་ཁ་བསྐང་བ་དེ་ཉིད་ཟུར་མཆན་ལ་ཕེབས་པར་ཞུ། ལྔ་གཅིག་པར། སྐུའི་དང་ཞེས་པ་ཚིག་གིས་བཅད། ཡོན་ཏན་དང་སོགས་པས། གསུང་གི་
ཡོན་ཏན་དང་ཐུགས་ཀྱི་ཡོན་ཏན་ཞེས་པའམ། ཡང་ན་གསུང་དང་ཐུགས་ཀྱི་ཡོན་ཏན་ཞེས་སྦྱར་བ་ལ་འཕར་མ་ཟེར། རེ་བརྒྱད་པར། གའྡི་ལ་ཀསྣང་བ་གསུམ་གྱི་དབྱེ་ཁབ་ཡིས་སོགས་ལ། ཀ་པ་ལ་ཕེབས་
སྣང་བ་གསུམ་གྱི་དབྱེ་བ། ཁ་པར་སོང་ནས། ག་བ་ལ་ཕེབས་པར་ཞུ་འདི་ལང་བ་ལ་ཕེབས་པར་ཞུ་ཐུན་མཚམས་ཞེས་སྦྱར། དོན་དགུའི་རྒྱབ་ཕྲེང་དང་པོར། སྐུ་བཞོག་ནས་ཡ་མའན་ཏ་ཀྲི་ཟུར་མཆན་

[009A]༄༅། །ལ་ཕེབས་པར་ཞུ། ཡ་མ་གཤིན་རྗེ། ཨནྟ་མཐར། ཏ་ཀྲི་བྱེད་པ་ཞེས་འདོན་པ་སྐུ་བར་བས་གསུང། གསོལ་དཔོན་བསྟན་པ་དར་རྒྱས་ཀྱིས་གཤིན་རྗེ་ཨནྟ་ཞེས་ཡོད་པའི་
ཚུལ་གསུང། འདི་གོང་གི་རིགས་འགྲེ་ལ་དཔག་ན་དཀྱུས་མཆན་ཡིན་ཚོད་འདུག་ཀྱང། ཡ་མ་དང་ཨནྟ་མཚམས་པས་དཀྱུས་ལ་འཇུག་པ་བདེ་བ་ཡིན་ནམ་གསུང། གླན་ཚ་ཉི་མ་ལྕམ་དང། རྡོག་ཨཱརྱ་
དེ་བས་རྒྱུད་འགྲེལ་ཡོད། བཤད་རྒྱུན་ལ་བགོས་དང། ཁྲིད་རྒྱུན་ལ་མར་ལུགས་བཟང་པས་མཐའ་དཔྱོད་ཀྱི་མཇུག་ཏུ་ཡང། འགོས་ལུགས་བཤད་རྒྱུད་ཀྱི་ཆེ་བ་དང། མར་ལུགས་གདམས་ངག་གི་
ཆེ་བ་ཞེས་གསུངས། འགོས་ཀྱི་སྟོད་ཐུན་ཆེན་མོ། རྗེས་ཀྱང་ཚད་མར་མཛད་ལ། སྐབས་འགར་དཔྱད་པ་ཅུང་ཟད་རེ་མཛད། རྣམ་སྣང་གཙོ་བོ་བྱས་ནས་ལྷ་སོ་བདུན་རེ་རེ་གཙོ་བོར་བྱས་ནས་འདོན་
ཆོག་ཀྱང། རང་རེའི་ཆོ་ག་ལ་བཤད་རྒྱུན་མེད་པས་སྦྱོར་ཚུལ་དཀའ། འཇམ་རྡོར་ཡང། གསང་འདུས་མི་བསྐྱོད་པའི་ནང་ནས་འཇམ་དབྱངས་གཙོ་བོར་བྱས་སྟེ་ལྷ་བཅུ་དགུ་ཙམ་གྱིས་ཆོག་པར་བྱས་པ་
ཡིན༑ ཇོ་བོ་རྗེས་ལྷ་བླ་མ་བྱང་ཆུབ་འོད་ལ་འཇམ་རྡོར་ལ་གཙོ་བོ་འཕོའི་མན་ངག་གིས། འཇིག་རྟེན་དབང་ཕྱུག་གཙོ་བོར་བྱས་ཏེ་ད་ལྟའི་གསང་འདུས་འཇིག་རྟེན་དབང་ཕྱུག་གི་དཀྱིལ་ཆོག་འདི་

[009B] རྒྱུད་ནས་བཤད་པའི་རྡོ་རྗེ་སློབ་དཔོན་མཚན་ལྡན་གྱིས་གཙོ་བོར་འཕོ་བའི་སར་སོ་སོར་དབང་བསྐུར་ཆོག་ཡོངས་གྲགས་ཀྱི་གསང་འདུས་མི་བསྐྱོད་པའི་དབང་ཐོབ་ན་གཙོ་བོ་འཕོ་བའི་སོ་
སོའི་དབང་ཐོབ་པའི་གོ་ཆོད། ལེའུ་གཉིས་པའི་མཐའ་དཔྱོད་དོན་གཉིས་པའི་རྒྱབ་ཏུ། ཡང་དངོས་པོ་མེད་སོགས། དེ་བྱང་ཆུབ་ཀྱི་སེམས་ཚུལ་བཞིར་བཤད་པའི་སྦས་དོན་ལ་ཡར་སྦྱོར་བ་ཡོད་ཀྱང། ཨ་
ལགས་དཔལ་མང་རིན་པོ་ཆེའི་མཐའ་དཔྱོད་དྲུག་གིས་བཤད་པའི་མཇུག་ཏུ་སྦྱར། བརྒྱ་གཉིས་པར། མརྐ་ཏ་ཞེས་བརྒྱ་སྐད་དངོས་ཡིན། ད་ལྟ་མརྐད་ཞེས་པ་ཟུར་ཆགས་པ་ཡིན་གསུང། རྒྱུད་སྨད་བ་བླ་
མ་ཞིག་གིས་ལེའུ་ལ་སྐབས་འགོད་པ་དང། ཤཱུ་ནྱ་ཏའི་སྔགས་དོན་རྡོར་བཟླས་སུ་བཤད་པ་གཉིས། ས་བཅད་སོ་སོར་བྱས་ནས། གཉིས་པ་ལ་ལྔ་ཞེས་དང། འགྲེལ་བ་བརྒྱ་དང་གསུམ་པར། ལེའུ་
གསུང་པའོ་ཞེས་པའི་མཚམས་སུ་སྤྲུལ་ཤད་བཞག་ཀྱང། འཕགས་འོད་ཡོན་ཏན་རྒྱ་མཚོས་སྒྲོན་གསལ་རྣམ་ངེས་དང། དགའ་ལྡན་བར་གསར་རྙིང་གཉིས་ཀར་གཉིས་པ་ལ་བཞི་ཞེས་ཡོད་པས་མི་དགོས་
དེ་ཡང་འགྲེལ་རྐྱང་གི་དབང་དུ་བྱས་ནས་ལེའུ་ལ་སྐབས་འགོད་པ་བྱས་ན་སྐབས་འདིར་འབྲེལ་མེད། ལེའུ་ལ་སྐབས་འགོད་པ་དང། ཤཱུ་ནྱ་ཏའི་སྔགས་དོར་གཉིས་རྡོར་བཟླས་སུ་བཤད་པར་མཚུངས་པའི་རྒྱུ་

[010A]༄༅། །མཚན་གྱིས་གཅིག་བྱེད་གསུང། བརྒྱ་དྲུག་པར། མཚོན་པ་སྟེ་མཚོན་པ་ཞེས་པ་ལ། ཡང་ན་གོང་གི་བཟུང་བས་སྟེ་བཟུང་ནས་ཞེས་ཡོད་པ་ལ་མཐིང་རྐང་མ་རང་གི་ངོར་འདི་ལྟར་ཡོད་
པ་ལ། བྱ་རྐང་མ་ཟེར་རམ་གསུང། བརྒྱ་བརྒྱད་པར། བ་ཚབ་ཀྱིས་གཞི་དང་སྦྱོར་བ་ལ་ཞེས་སོགས་བ་ཚབ་ཀྱིས་ཞེས་གཞུང་ན་ཡོད་པ་ལ་དཀྱུས་མཆན་དང་སྟེང་དུ་བ་ཚབ་ཞེས་ཡོད་པ་ལ་འགྱུར་མཆན་ཞེས་
པའི་ཞིབ་ཆ་ཡོད་གསུང། བརྒྱ་དང་བཅོ་བརྒྱད་པའི་རྒྱབ་ཀྱི་ཟུར་མཆན་ལ། སྐུ་བཞོག་ནས་འདི་ཀླུ་བྱང་གི་སྡོམ་ཡིན་པས། དང་པོར་ས་གཞི་སྦྱང་བ་དང་ཞེས་སོགས་ཡོད་པ་ལ། སྦྱང་བ་དང་གཅིག་ས་ཡོངས་
སུ་འཛིན་པ་དང་གཉིས་ཞེས་སོགས་སྦྱར་ནས་དེ་ལྟར་གནང། བསྡུས་དོན་ཏུ་འཇུག་བསྡུས་ཏེ་གཞན་དུ་ཁ་འཕང་བ་ཞེས་པ་ནི་འགྲེལ་བར་རྒྱ་ཆེར་ནི་ཀླུ་བྱང་གི་དཀྱིལ་འཁོར་གྱི་ཆོ་ག་ལས་བལྟ་བར་བྱའོ་ཞེས་པ་དེ་
ཡིན་པས། དཀྱིལ་ཆོག་ཉི་ཤུ་པ་ལ་བལྟ་དགོས་པ་ཡིན་གསུང། ལུས་ཀྱི་མཆོད་པར་ཕྱག་བསྐོར་སོགས་འཇོག་པའི་ཁུངས་བརྒྱ་བཅུ་བདུན་པར་ཡོད། ལེའུ་དྲུག་པར། འགྱུར་འཕར་མའི་སྐབས་འགྲེལ་
བར་ཕེབས་པར་ཞུ། ཞེས་འགྲེལ་རྐྱང་ཡུལ་དུ་བྱས་པའོ་ཡིད་ནི་དགའ་ཞིང་ཞེས་སོགས་འདོན། ཡང་ན་འགྱུར་འཕར་མ་ལ་ཕེབས་པར་ཞུ། ཞེས་ཡུལ་དུ་བྱས་པའོ། །ཡིད་ནི་དགའ་ཞིང་སོགས་འདོན། །

[010B] ཞེས་འཕར་མའི་ཐད་ཀྱི་མཆན་སྦྲགས་འདོན། སྒྲོན་གསལ་འདི་དགོས་འགྱུར་ཡིན་ཞིང་འགོས་འགྱུར་ལ་ཐད་འདི་མེད་པས། བ་ཚབ་ཀྱིས་གྱུར་ནས་
རྗེ་རིན་པོ་ཆེས་ཁ་བསྐང་བ་ཡིན་པས། བ་ཚབ་ཀྱི་ཧོར་ཁུངས་བསབ་པ་མཆན་སྦྲགས་དང་བཅས་པ་ལ་ཕེབས་པར་ཞུ། ཞེས་སྦྱར་ཀྱང་ཆོག་གསུངས། འདོན་ཚུལ་འདི་ངེས་ཅན་མིན་དཀྱུས་ལྟར་བཏོན་ཀྱང་ཆོག་ད་
ལྟ་དབུ་སོགས་ནས་ཡང་དཀྱུས་ལྟར་འདོན། འདོན་ཚུལ་འདི་དཔལ་མང་རིན་པོ་ཆེས་གནང་བ་ཡིན་གསུངས། རིམ་པ་གཉིས་ཀྱི་ཕྲ་མོའི་སྦྱོར་བ་རྒྱས་བཤད་ཀྱི་དྲང་དོན་ལ། རྒྱུད་སྨད་པའི་ཕྱག་ལེན་ལ་རྒྱུད་འདོན་སྲོལ་
ཡོད་པས། འདོན་ན་དེའི་མདོར་བསྟན་གྱི་རྒྱུད་སླར་ཡང་འདོན་དགོས་པ་ཡིན། འདོན་དགོས་པའི་ངེས་པ་མེད་གསུང། ཚོགས་འཁོར་ཀྱི་སྐབས་བཟའ་བཏུང་སོགས་ལ་རྒྱ་སྐད་ཀྱིས་སྨོས་དགོས་པས། གོ་རི་
ལ་རྒྱ་སྐད་མི་ཤེས་པས་འཁུར་བ་ཟེར། རྩམ་པ་ལ་རྒྱ་སྐད་ཀྱང་མེད་དེ་ཅེས་གསུངས། འདིར་བ་ཚབ་རྩམ་པའི་ཞེས་སོགས་ལ་དཔག་ན་རྒྱ་སྐད་ཡོད་དམ་གསུང། རྒྱ་གར་དུ་རྩམ་པ་མེད་ཀྱང་མིང་ཡོད་ཆོག་རྒྱུ་རེད་
གསུང། སྤྱི་དོན་ཡན་ལག་གཉིས་སུ་ཕྱེ་བའི་སྤྱི་དོན་ལ་མཐའ་དཔྱོད་ཀྱིས་ཁྱབ། ལུས་བརྟས་པར་བྱེད་པའི་རྣལ་འབྱོར་དང། ལྕེ་ཆུང་ལས་བདུད་རྩི་བཏུད་ཚུལ་གཉིས་སྦྲགས་ན་བཟང་གསུང། རྣམ་སྣང་མངོན་

[011A]༄༅། །བྱང་སྤྱོད་རྒྱུད་དུ་ཟླ་བས་བཤད་པ་ནི་མངོན་པར་བྱང་ཆུབ་པ་ཞེས་བྱ་བ་སྤྱོད་པའི་རྒྱུད་ལས་ཞེས་པ་འདི་ཡིན་གསུང། བླ་མའི་རྒྱུན་མཆོད་སྐབས་ལག་པ་གཡས་ལ་གཤིན་རྗེ་གཤེད་
ཅེས་པའི་སྐབས་སུ་རྫས་བསྡུས་པའི་རྒྱུ་མཚན། དཔལ་མང་རིན་པོ་ཆེས་ལེན་པ་པོ་ལག་པ་ཡིན་པས་ལག་པ་གཤིན་རྗེ་གཤེད་དུ་མོས་དགོས་པ་ཡིན་གསུང། ཉིད་ནས་མི་བསྐྱོད་པ་དེ་ཡི་ལག་པ་མ་རིག་པ་
ཉེར་ཐོབ་ཡིན་ཏེ་ཞེས་དང། ཞེས་མི་བསྐྱོད་པའི་དམ་ཚིག་གི་ངེས་དོན་སྐབས་གསུངས་པ་དེ་དེའི་ངེས་དོན་ཡིན་ནམ་གསུང། ལེའུ་བཅུ་པའི་རྒྱུད་ཀྱི་ཕྱག་འཚལ་ཏེ་ཞེས་པ་དང། བཤད་དུ་གསོལ་ཞེས་པའི་སྤྲུལ་
ཤད་གང་རུང་ཞིག་མི་དགོས་གསུངས་ཀྱང། དང་པོ་དེ་མེད་པ་བྱས་ན་བདེ་གསུང། བློ་བཟང་རྒྱལ་བ་ཚང་གིས་འགྲེལ་པ་ཉན་པའི་གྲྭ་རྒན་སྒ་ཕུག་ཚང་གི་ངག་ནས་ལེའུ་བཅུ་གཅིག་པ་ལ་འཕར་མ་གསུམ་
ཡོད་པ་དཔེ་ཆ་ཞིག་ལ་རྟགས་རྒྱབ་པ་ད་ལྟ་དངོས་མི་ཟིན་ཚུལ་དཔལ་མང་རིན་པོ་ཆེས་གསན་ཏེ། ཁོང་གིས་ཕྱིས་སུ་དཔེ་ཆ་དེ་རྩར་བཅད་ནས་གཟིགས་ཀྱང་རྟགས་མ་བྱུང་ལེའུ་དེ་འཕར་མ་འདི་རེད་
སྙམ་པ་ཞིག་མ་རྙེད་གསུངས་པས། སྐ་ཕུག་ཚང་གིས་ལེའུ་གཞན་ཞིག་ལ་འཆུག་པ་ཡིན་ནམ་གསུངས། བསྡུས་དོན་དུ་ཡི་གེ་གསུམ་གྱིས་སྔགས་ཀྱི་སྐུ་ཕྱག་རྒྱ་ཆེན་པོ་བསྐྱེད་ཚལ་ཞེས་པའི་

[011B] ཕྱག་རྒྱ་ཆེན་པོ་ཞེས་བྱ་བ་ནི་སོགས་ཟུར་མཆན་བཅས་པ་དེར་འཕར་མ་ཡོད་མེད་རྟོག་པ་ཙམ་གནང། སྒྲོན་གསལ་གཉིས་བརྒྱ་སོ་གསུམ་པར། གང་
དུ་ཡང་ཞེས་སོགས་ལ་མཆན་སྦྲགས་ལ་ཕེབས་པར་ཞུ། གང་དུ་ཡང་རུང་བའི་སྔགས་ཀྱི་གསང་བ་ལ། ཟུར་མཆན་ལ་ཕེབས་པར་ཞུ། སྔགས་ནི་ཞེས་སོགས་སྦྱར་ན་བདེ་གསུང། འགྲེལ་བ་
འཆད་ཐབས་སུ། ལེའུ་བཅུ་གཉིས་པ་ལ་ས་ཁུངས་མཐའ་དཔྱོད་ལྔ་ཡོད་གསུངས་ཀྱང། ཕྱིས་ཁོང་གིས་འགྲེལ་བ་རྗེས་མ་གནང་སྐབས་མཐའ་དཔྱོད་བརྒྱ་བཅོ་བརྒྱད་པའི་ཆོས་རྣམས་རང་བཞིན་དག་པ་
ལས༑ ནས། འཇིགས་ནས་མ་བྲིས་སོ། །ཞེས་པའི་བར་འདི་བསྡུས་དོན་གྱི་དོན་དམ་ལ་དམིགས་ནས་ཟིན་པའི་ངང་ནས་སྤྲོས་པ་རྣམས་བྱ་བར་བསྟན་པ་ཞེས་པའི་ཁ་སྐོང་ལ་སྦྱོར་དགོས་པ་འདྲ་སྟེ། ཆོས་
རྣམས་སོགས་རྐང་པ་གཉིས་པོ་དེ། དེའི་ཐད་ཀྱི་རྒྱུད་འགྲེལ་བ་གཉིས་ཀར་བྱུང་ཞིང། སྤྱི་དོན་གྱི་ཁུངས་ལ་མ་སྦྱར་ན་རྩ་འགྲེལ་གྱི་ཐད་ནས་རིང་དུ་འཇུར་འགྲོ་བར་འདུག་དེས་ན་མ་བྲིས་པའི་འཇུག་རྒྱུད་
འདིར་ཞེས་པའི་མགོར་དཔར་གསར་གྱི་སྤྲུལ་ཤད་ཕྱིས་སུ་བླང་བ་དེ་ཡང་དགོས་གསུང། ཞེས་སྔར་གྱི་མཐའ་དཔྱོད་དེ་ཉིད་སྤྲོས་པ་རྣམས་བྱ་བར་བསྟན་པ་ཞེས་པའི་ཁ་སྐོང་དུ་གནང་སྟེ། འདི་ལྟར་བྱས་ན་ལེའུ་

[012A]༄༅། །བཅུ་གཉིས་པ་ལ་མཐའ་དཔྱོད་དྲུག་ཡོད་དགོས་གསུང། ལེའུ་འདིར་ཕྱག་མཆན་གྱི་རིག་འཛིན་སྒྲུབ་སྐབས་ཀྱི་བསྡུས་དོན་དུ། དང་པོ་ལ་གཉིས། སྒྲུབ་པའི་ཚུལ་དང། ཕན་ཡོན་
མཇུག་སྡུད་དང་བཅས་པའོ། །གཉིས་པ་དང། གསུམ་པ་དང། བཞི་པ་ཡང་དེ་དང་འདྲའོ། །ཞེས་གསུངས་པ་ལ། གཉིས་པ་རྡོ་རྗེ་རིག་འཛིན་སྒྲུབ་པ་ལ་གཉིས། སྒྲུབ་པའི་ཚུལ་དང། ཕན་ཡོན་
མཇུག་སྡུད་དང་བཅས་པའོ། །གསུམ་པ་པདྨའི་རིག་འཛིན་སྒྲུབ་པ་ལ་གཉིས། སྒྲུབ་པའི་ཚུལ་དང། ཕན་ཡོན་འཇུག་སྡུད་དང་བཅས་པའོ། །བཞི་པ་རལ་གྲིའི་རིག་འཛིན་སྒྲུབ་པ་ལ་གཉིས། སྒྲུབ་པའི་
ཚུལ་དང། ཕན་ཡོན་འཇུག་སྡུད་དང་བཅས་པའོ། །ཞེས་སོགས་སོ་སོར་སྦྱར་ནས་གནང། སུམ་བརྒྱ་གསུམ་པར། ཐམས་ཅད་དུ་ནི་སྟེ་ལའི་དོན་ནོ་ཞེས་པ་ལ། ཐམས་ཅད་དུ་ནི་ཐམས་ཅད་ལའི་
དོན་ནོ་ཞེས་བཀློགས། སུམ་བརྒྱ་བཞི་པར། མ་ནིང་སྟེ་དངོས་པོ་སྟེ་རང་བཞིན་མེད་པ་ཞེས་སོགས་ལ། འདི་དང་འདྲ་བ་དབུས་སྟེ་འཁོར་ལོ་སྟེ་ཞེས་པ་ཞིག་ལ། དཔལ་མང་རིན་པོ་ཆེས་དེ་འདོན་
ཚུལ་ཇི་ལྟར་ཡིན་མ་ཤེས་གསུངས་པས། འདི་འདྲ་ལ་འདོན་ཚུལ་གཞན་ཞིག་ཡོད་དམ་གསུངས། སུམ་བརྒྱ་ལྔ་བཞི་པར། ཀེ་སའམ་ཤ་རི་བ་ཞེས་པ་ལ། ཀཻ་ཤ་རི་བའམ། ཀཻ་ས་རི་བ་ཞེས་

[012B] ཡང། ཀེ་སའམ་ཀེ་ཤ་རི་ཞེས་བཀླག་ཀྱང་ཆོག་མཐའ་དཔྱོད་བརྒྱ་ཉེར་བཞི་པར། གཟི་བརྗིད་ཕུང་པོ་གཙུག་ཏོར་རྒྱལ། །ཞེས་པའི་རྐང་པ་བཞི་པའི་དོན་ཅེས་པའི་མགོར་སྤྲུལ་
ཤད་བཞག་པས་འགྲེལ་བ་ལ་དཔག་ན། རྒྱུད་ཀྱི་ཡང་ཚིག་བཅད་དེའི་གོང་དང། སྒྲོན་གསལ་གྱི་ཡང་དེའི་འགྲེལ་གྱི་གོང་དུ་སྤྲུལ་ཤད་བྱས་ན་བྡེའམ་སྙམ་པ་འཆར་ཡང། དཔལ་མང་རིན་པོ་ཆེར་ཞུ་བར་
དེ་འདྲའི་ཡར་གཅོད་མར་གཅོད་ཀྱི་རིགས་དོགས་པ་ཅན་འགའ་རེ་ཡོད་ཅེས་པ་ཙམ་ལས་མ་གསུང། སྔོན་རྒྱུད་པའི་སྦྱིན་སྲེག་གི་རིགས་སྲོད་ལ་བྱས་པས་རླུང་ལྡང་བ་སོགས་ཀྱི་རྐྱེན་གྱིས། རྒྱུད་པ་བླ་མ་འཇམ་
དབྱངས་དཔལ་ལྡན་གྱིས་རྒྱུད་ཁྲིའི་སྐབས་ཞིག་སྔ་དྲོའི་དུས་སུ་སྦྱིན་སྲེག་བྱས་པ་ཤིན་ཏུ་ལེགས་པོ་བྱུང་བས། དེ་ནས་དུས་འཁོར་སྨན་པ་སོགས་དེ་ཚུན་ལ་ཚུགས་པ་ཡིན་པས་སྲོལ་དེ་ཚུགས་སོང་བ་ཡིན་
རང་གི་ལས་རུང་སོགས་ཀྱི་ཁ་སྐོང་གི་སྦྱིན་སྲེག་སྲོད་ལ་ཐུབ་ན་ལེགས་ཞེས་གསུངས། སུམ་བརྒྱ་ཞེ་བདུན་པར། བྱ་མུ་སའམ། ཤ་ལ་ཞེས་པ་མཐིང་རྐང། མུ་ས་ལ་ཞེས་བཏོན་ན་བྱ་རྐང། མུ་ས་ལའམ་
མུ་ཤ་ལ་བྱས་ན་འཕར་མ་དང། དེ་བཞིན་དུ། སུམ་བརྒྱ་ང་བཞི་པར། ནྱ་ཀེ་སའམ། ཤ་རི། མཐིང་རྐང། ཀེ་ས་རི་བྱ་རྐང། ཀེ་ས་རི་འམ། ཀེ་ཤ་རི་འཕར་མ་བྱས་ན་ཆོག་གསུངས། ལེའུ་བཅུ་བཞི་པར་

[013A]༄༅། །ཁྲོ་བོ་དགུའི་འཕྲེང་སྔགས་གསུངས་ཀྱང། གཙུག་ཏོར་འཁོར་བསྒྱུར་གྱི་འཕྲེང་སྔགས་མ་གསུངས་པ་ནི། རྒྱུད་འདིར་སྦས་པ་ཡིན་ལ། དེ་ནས་གུར་ནས་འབྱུང་བ་དེ་ཡིན་པར་སྔགས་
རིམ་ཆེན་མོར་གསུངས། ཀུན་མཁྱེན་གོང་མས་དབུས་སུ་རི་ཆོས་གྲགས་ལས་ལམ་རིམ་ཆེན་མོའི་བཤད་ལུང་གསན་སྐབས། དགེ་ལུགས་པ་ལ་མི་དགའ་བ་ཞིག་གིས་དུག་དྲངས་པར་གསང་འདུས་ནས་
བཤད་པའི་དུག་སྦྱོངས་མཛད་གསུངས་པ་ནི། ལེའུ་བཅུ་གསུམ་པའི་རྟ་མགྲིན་གྱི་སྒོ་ནས་ དེ་སྐབས་ཙབ་ཡའི་ཕོར་བ་ཞིག་གི་ནང་དུ་ཞབས་མཐིལ་ཞགས་པས་མཐིལ་ནས་
ཁྲག་ནག་པོ་ཞིག་ཐོན་པར་དགེ་བཤེས་རྒན་པོའི་ངག་རྒྱུན་ལ་འདུག་སྟེ་དེའི་ཐད་ཀྱི་འགྲེལ་བར། ཁ་དོག་ནག་པོའམ་སྔོན་པོ་ལྟ་བུ་འོག་ཏུ་བཏང་སྟེ་འདབ་ནས་རྐང་མཐིལ་ནས་འདྲུད་ཅེས་པ་འདི་དང་འགྲིག་པར་
འདུག་གསུངས། སྡེ་སྲིད་ཀྱིས་ཞོ་དྲངས་པའི་ཕྱི་ལམ་ལྕང་ཐང་སྒང་བརྒྱུད་དེ་གཅིག་པུར་ཕེབས་ཚེ་བསྒུངས་ནས་ཕེབས་མ་ཐུབ་པར་ཡོད་པ་ལ། ཨ་བོ་གཞོན་ནུ་གཉིས་ཡོང་ནས་མཆན་ཕན་ཚུན་ནས་སྐྱོར་ཏེ་ཕ་
བོད་ཆེན་པོ་ཞིག་གི་སྟེང་དུ་དུག་སྦྱོང་གནང། ཨ་བོ་གཉིས་ནི་དམ་ཅན་ཆོས་རྒྱལ་དང། ཀྵེ་ཏྲ་པཱ་ལ་ཡིན་འདུག་མཛོད་དགེ་དཔོན་པོ་ཞིག་ལ་དུག་ནད་བྱུང་བ་ལ་ཞལ་ཆུས་བཤལ་བ་བླུད་པས་བདེ་སོང་བ་

[013B] རྗེའི་གསུང་འབུམ་དུ་བཞུགས་པའི་སྟོབས་པོ་ཆེའི་ཆར་འབེབས་དེ་ཡང། འདིར་སྟོབས་པོ་ཆེའི་སྒོ་ནས་ཆར་འབེབས་ཞེས་བྱ་བ་འདི་ཡིན། ལེའུ་བཅུ་བཞི་པ་
ལུས་ལ་ཕུར་བུ་གདབ་པ་ཅེས་པ་ལ་མཐའ་དཔྱོད་དང། ཡིད་ཀྱི་གནས་ལ་ཕུར་བུས་གདབ་པ་ཅེས་པ་ལ་མཐའ་དཔྱོད་བྱེད་ལུགས་གཉིས་ཡོད། གཏན་ནས་གཉིས་པོ་གང་ལ་ཡང་མཐའ་དཔྱོད་མི་བྱེད་པ་གཅིག་ཀྱང་ཡོད་པས་
འཆད་ཐབས་སུ་ལེའུ་བཅུ་བཞི་པར་མཐའ་དཔྱོད་བཞི་འམ་ལྔ་ཞེས་དང། ཁྱོན་བསྡོམ་ན་མཐའ་དཔྱོད་བརྒྱ་དང་བྮིའམ་ལྔ་ཟེར་བའི་རྒྱུ་མཚན་དེ་ཡིན། ཡོངས་གྲགས་བསྡུས་དོན་རྟགས་བཏབ་ཡོད་པ་ཕལ་ཆེར་
ལས༑ ལུས་ལ་ཕུར་བུས་གདབ་པ་ཞེས་པ་ལ་མཐའ་དཔྱོད་ཡོད་པའི་དབང་དུ་བྱས་སྣང། རྒྱུ་མཚན་ཡང། ཕན་ཚུན་བཀྲི་བའི་ཚུལ་དུ་བྱ་ཞེས་པའི་རྒྱུད་འདི་ས་བཅད། དང་པོའི་རྒྱུད་ཡིན་པ་དེ་མཐའ་དཔྱོད་
དར་ཡོད་པའི་རྒྱུ་མཚན་གྱིས་ཡིན། འཆད་ཐབས་ལས། ཡིད་ཀྱི་གནས་ལ་ཕུར་བུ་གདབ་པ་ཅེས་པ་ལ་མཐའ་དཔྱོད་ཡོད་ཚེ། འགྲེལ་བའི་དགོངས་པའོ་ཞེས་པའི་མཚམས་ནས་སྤྲུལ་ཤད་བགྱི་ཞེས་པ་ལ་དོགས་
པ་གནང་བ་མ་གཏོགས། དང་པོ་ལ་དོགས་པ་ཙམ་ཡང་བྱས་མེད་པས། དང་པོ་ལ་མཐའ་དཔྱོད་བྱས་ཚེ་འཆད་ཐབས་དང་མི་མཐུན། ཕྱི་མ་ལ་བྱས་ཀྱང་ཕན་ཚུན་ཞེས་སོགས་ཀྱི་རྒྱུད་དོན་བཤད་པས་མི་གནོད་དེ་

[014A]༄༅། །རྫོགས་རིམ་ལེའུ་གཉིས་པའི་བསྡུས་དོན་བྱང་ཆུབ་ཀྱི་སེམས་བསྐྱེད་པར་གདམས་ཤིང་གདམས་པ་ལྟར་བསྐྱེད་པ་ལས་ས་བཅད་གསུམ་ཡོད་པའི་ངེས་དོན་ལ་ཁ་སྐོང་མཐའ་དཔྱོད་མཛད་པའི་
ཚིག་ལ་གསལ་གསུངས་པའི་ཕུར་གདབ་སྐབས་ཀྱི་མཐའ་དཔྱོད་དུ་ཡང་དེའི་དོན་བཤད་པ་ཡོད། འཆད་ཐབས་ཀྱི་དོན་ཡང་མཐའ་དཔྱོད་དུ་གཞན་གཉིས་ལ་ཞེས་ངག་དང་ཡིད་ཀྱི་གནས་ལ་ཕུར་གདབ་ཡང་བཤད་ཡོད་
པས༑ གསུམ་གའི་མཐར་སྦྱར་ན་འགྲིག་པར་དགོངས་པ་ཡིན། འཕགས་འོད་ཡོན་ཏན་རྒྱ་མཚོའི་སྒྲོན་གསལ་རྣམ་ངེས་ལྟར་ན་རྣམ་སྣང་གི་རིགས་ཀྱི་སྤྱོད་པ་དང། མི་བསྐྱོད་པའི་ཆོ་ག་ལྷག་མ་ཞེས་པ་གཉིས་ཀྱི་
མཚམས་སུ་སྤྲུལ་ཤད་བྱས་ཏེ་ས་བཅད་བཀྲམ་སྐབས་ཡང། དང་པོ་ལ་བདུན་ཅེས་པ་དང། རྒྱུད་ཀྱི་བཙོ་བླག་མཁན་གྱི་བདག་ཉིད་ཆེ་ཅེས་པའི་མགོར་དང། འགྲེལ་བའི་བུ་མོ་ཨུཏྤལ་ཅེས་པའི་མགོར་སྤྲུལ་ཤད་
འཇོག་པའི་དབང་དུ་བྱས་ཀྱང། འཆད་ཐབས་སུ་དགའ་ལྡན་དཔར་རྙིང་གི་བསྡུས་དོན་རྗེ་རིན་པོ་ཆེའི་དུས་ནས་ཕུད་པས་ཁུངས་ཐུབ་བྱས། ཕྱིས་ཀྱི་དབུས་དཔར་འདི་ཁྲི་དགེ་འདུན་ཕུན་ཚོགས་ཀྱིས་ཞུས་དག་གནང་
ནས་ཐུད་པ་ཡིན་པས་དེ་གཉིས་དང་བསྟུན་ཏེ་སྤྲུལ་ཤད་མི་འཇོག་པའི་དབང་དུ་བྱས་སོ། །རྩ་རྒྱུད་ལེའུ་བཅོ་ལྔ་པར། གནོད་སྦྱིན་མོ་ཡི་སྔགས་རྒྱུད་ལ། །གཤིན་རྗེ་གཤེད་ནི་བརྟགས་པར་བྱ། །ཞེས་པ་འདི་ལྷ་མོ་ལ་

[014B] ལེའུ་བཅོ་ལྔ་པར། སྐུ་དཀྱིལ་དང་གསུང་དཀྱིལ་གསུང་ནས་ཐུགས་
དཀྱིལ་མ་གསུང་བ་ནི་གོང་དུ་ལེའུ་བཞི་པའི་སྐབས་སུ་བཤད་ཟིན་པས་ཡིན་ནོ། །གསང་འདུས་ཀྱི་ཆོ་ག་སོགས་ཀྱི་དཔེ་ཆའི་འཇུག་ཏུ་ཟས་ཀྱི་ལྷག་མས་སྦྱིན་སྲེག་བྱ་ཞེས་པའི་དོན་ལེའུ་བཅོ་ལྔ་པའི་བསྡུས་དོན་གྱི་
གཉིས་ཀའི་རྒྱུད་ལས་གསུངས་པའི་ཆོ་གས་ནང་དང་ཕྱིའི་ཟས་ཀྱི་སྦྱིན་སྲེག་རིམ་ཅན་དུ་བྱ་བ་ཞེས་པའི་ཐད་ཀྱི་རྒྱུད། དངོས་གྲུབ་ཀུན་གྱི་འབྲས་འདོད་པས་ཞེས་སོགས། རྩ་འགྲེལ་ལས་བཤད། འཕགས་འོད་ཡོན་ཏན་
རྒྱ་མཚོའི་སྒྲོན་གསལ་རྣམ་ངེས་དང། རྒྱུད་ཆེན་སྦྱིན་པས་བྲིས་ཟེར་བའི་འཆད་ཐབས་སོགས་སུ་རྒྱུད་ཀྱི་གཤང་གཅི་བ་ཡི་བྱ་བ་དང་ཞེས་པའི་དབུ་དང། འགྲེལ་བའི་ཇི་ལྟར་ཞེ་ན་ཞེས་པའི་མགོར་སྤྲུལ་ཤད་འཇོག་པའི་
དབང་དུ་བྱས་ནས། ཤ་ལྔ་བདུད་རྩི་ལྔའི་བསྐྱེད་ཆོག་གསལ་བར་བཤད་པ་ཅེས་པའི་ས་བཅད་ལ་རྒྱུད་འགྲེལ་མཐའ་དཔྱོད་གསུམ་ག་སྦྱར་ཡང། དཔལ་མང་རིན་པོ་ཆེས་ཕྱི་མ་ལས་ཁུངས་མཐའ་དཔྱོད་གཅིག་པུ་ཙམ་
སྦྱོར་བར་མཛད། ལེའུ་བཅུ་དྲུག་པའི་འགྲེལ་པར། ཐེག་པ་གསར་བ་ཞེས་པ་སྔགས་ཀྱི་ཐེག་པ་ཡིན་ཞེས་དཔལ་མང་རིན་པོ་ཆེས་གསུང། ལེའུ་བཅུ་བདུན་པར། དྲག་པོ་མི་སྡུག་ཁྲོས་པ་ནི། །ཨུཏྤལ་སྔོན་པོའི་ཁ་དོག་

[015A]༄༅། །འདྲ༑ ༑ཕྱག་བཞི་པ་ཡི་ཆོ་ག་ཡི། །ཞེས་སོགས་རྩ་འགྲེལ་ལས་མགོན་པོ་ཕྱག་བཞི་པ་བསྟན་པར་ས་སྐྱ་བའི་གསུངས་ལས་བཤད། དེའི་ཐད་ཀྱི་འགྲེལ་བར། སྲིན་བུ་སད་པ་ལྟར་ཡན་
ལག་ཐམས་ཅད་ལ་གནས་པའི་ཁྲག་དྲངས་ལ། །ཞེས་པའི་སྲིན་བུ་སད་པ་ནི་ནཱ་རོ་པའི་རྣམ་ཐར་དུ་གསལ་བ་ལྟར་ཆུར་གནས་པའི་སྲིན་པོ་དང་པོར་ཁབ་རྩེ་ལྟ་བུའི་ཕྲ་མོ་རིམ་གྱིས་ཡན་ལག་སོགས་ཀྱི་ཁྲག་འཇིབས་པ་
ན་འཛུབ་མོ་སོགས་ཀྱི་ཆེ་ཆུང་ཙམ་དུ་འགྲོ་བ་དེ་ཡིན་གསུངས། ་པཎ་ཆེན་དཔལ་ལྡན་ཡེ་ཤེས་ཀྱིས་ཀྱང། ཆུར་གནས་པའི་སྲོག་ཆགས་ཕྲ་མོ་མིའི་ཁྲག་འཇིབས་པས་ཆེན་པོར་འགྲོ་བ་ཞིག་ཡོད་གསུངས་
སྒྲོན་གསལ་ལེའུ་བཅུ་བདུན་པའི། མི་བསྐྱོད་པའི་ལུས་དང་ངག་དང་སེམས་གང་ལ་གནས་ཞེས་པ་ནི་ཞུ་བའོ་ཞེས་པའི་མཇུག་གི་སྤྲུལ་ཤད་དེ། རྒྱུད་ཀྱི་སྤྲུལ་ཤད་དང་བསྟུན་ན་དེའི་གོང་དུ་དགོས་སམ་སྙམ་ཞིང་
རྒྱུད་འགྲེལ་མཐའ་དཔྱོད་ཀྱི་སྤྲུལ་ཤད་དང་གཅོད་མཚམས་རྒྱུད་ཆེན་གོང་མ་རྣམས་ཀྱི་རྒྱུད་ཊཱིཀྐ་ཚོ་ལ་བལྟས་ཏེ་དཔྱད་ན་བློ་སྐྱེད་ཆེ་ཞིང་དཔྱད་གཞི་གང་ཆེན་ཤ་སྟག་སྣང་གསུང། རྒྱུད་དོན་རྟགས་བཏབ་པ་འགའ་
རེར༑ ལེའུ་གཉིས་པར་བྱང་ཆུབ་ཀྱི་སེམས་བསྐྱེད་པར་གདམས་ཤིང་གདམས་པ་ལྟར་བསྐྱེད་པ་ལ་ས་བཅད་གསུམ་ཡོད་པའི་ནང་ནས་དེ་ལ་དྲང་དོན་ལ་མཐའ་དཔྱོད་བྱས་པ་དང། རྡོ་རྗེ་འཆང་དཔལ་མང་རིན་

[015B] བྱང་ཆུབ་ཀྱི་སེམས་ཚུལ་བཞིར་བཤད་པའི་མཐར་ཐུག་ལ་ཁ་སྐོང་མེད་པར། སྦས་དོན་ལ་ཡོད་པའི་ལུགས་སུ་བྱས་གནང། འགྲེལ་གྲངས་རེ་བརྒྱད་ཐིག་ཕྲེང་དང་པོར། འགྲེལ་ཚིག་གཅིག་ཅེས་པ་དང། དཀྱུས་
ན་དེ་ཞེས་པའི་བར་དུ་ཏུ་ཞེས་བཅུག་ཕྲེང་ལྔ་པར། དེ་ཙམ་ཞིག་རྒྱུ་བ་ཞེས་དང། སྤྱན་མ་ཞེས་པའི་བར་དུ་སྒྲོལ་མ་དང། དེ་ནས་ཡང་དེ་ཙམ་རྒྱུ་བ་ཞེས་བདུག་ལྷ་དང་བཞིའི་བར་དུ་མོ་ཞེས་བཅུག་ལེའུ་བཅུ་པར་
དང་པོ་སྦྱོར་བ་ལ་ཁ་སྐོང་བྱེད་དགོས་ཀྱང་དེ་མ་བྱས་པར། དཀྱིལ་འཁོར་རྒྱལ་མཆོག་ལ་ཁ་སྐོང་ཞེས་པ་འདུག་ལེའུ་བཅུ་གཅིག་པར་རྟེན་གཞལ་ཡས་ཁང་བསྐྱེད་ཚུལ་དོགས་གཅོད་དང་བཅས་པ་ལ་ཁ་སྐོངས་
མཐའ་དཔྱོད་རེ་བཞི་བའི་སྲིབ་འཕྲོ་བར། སེམས་པའི་དོན་ནོའི་འཕྲོར་སྤྲུལ་ཤད་ཆད། ཆག་ལོ་ཙྪ་བ་རིན་ཆེན་ཆོས་བཟང་གིས་འགྱུར་ཐུགས་ལ་བབས་པའི་སྐབས་སུ་འགྱུར་མཚན་བཏབ་སྟེ་དཀྱུས་ལ་གཅིག་ཡིག་
གཉིས་ཡིག་སོགས་ཀྱི་རྟགས་བཏབ་པ་ཡིན། དེ་རྣམས་ཀྱི་དོན་རྗེས་འཇུག་ལ་སྦྱར་ཏེ་བཤད་པ་ཅེས་པའི་སྐབས་སུ་ས་ཁུངས་མཐའ་དཔྱོད་དུ་མཇུག་གི་བླ་མ་རྒྱུན་མཆོད་བྱེད་ཚུལ་བསྟན་ལ། མཇུག་གི་བླ་མ་རྒྱུན་
མཆོད་སྐབས་ཁྲོ་བོའི་གཏོར་འབུལ་ཡང་དགོས་གསུངས། རྒྱུད་པ་བླ་མ་འཇམ་དབྱངས་དཔལ་ལྡན་སྐུ་གོང་མའི་ཚུས་ཡིན། མཇུག་ཚར་བའི་གོ་རིམ་ངེས་པ་མེད་གསུངས། ཉིད་ནས་དང་པོ་བསྡུས་དོན། དེ་ནས་རྒྱུད་

[016A]༄༅། །འགྲེལ་བ་མཐའ་དཔྱོད་རྣམས་རིམ་གྱིས་འགྲུབ་པར་མཛད། དགེ་འདུན་ཕུན་ཚོགས་དཔར་གྲུབ་མ་ཐག་ཅུང་དཀར་བློ་བཟང་ཕུན་ཚོགས་ཚང་གིས་ཕྱག་ལ་འགྲེལ་བ་ཚར་བཅུ་ལྷག་ཞིག་
ཀུན་མཁྱེན་གོང་མ་ལ་བསྐུར་བར་མཛད། ཀུན་མཁྱེན་ནས་ཕལ་ཆེར་རྒྱུད་པའི་དཔེ་མཛོད་ལ་བཞག་ཀྱང་དཔེ་མཛོད་མང་པོ་མེད་པས། འགྲེལ་བའི་དཔེ་ཆ་ཅིག་ད་ལྟ་རིན་ཆེན་ཆོས་བཟང་ཚང་གི་ཕྱག་དཔེའི་ཁྲོད་
དུ་ཡོད་པ་རྗེས་མ་དཔལ་མང་རིན་པོ་ཆེས། ཁོང་རྒྱུད་པའི་བླ་མ་བྱས་དུས་དཔེ་ཆ་གཞོགས་སློང་གི་སྒོ་ནས་བླངས་པ་ཡིན་ཞེས་ཞལ་རྩེད་ཡང་གསུང། དཔལ་མང་རིན་པོ་ཆེས་རྒྱུད་པར་ལོ་ལྔ་ལ་ཚར་ལྔ། མཛོད་
དགེ་ནས་ལོ་གསུམ་ལ་ཚར་གསུམ། གནང་བ་དེ་ཚར་བཅོ་ལྔ་གནང་བའི་གྲངས་ཡིན། ཚར་བཅོ་ལྔ་པོ་དཔེ་གཅིག་པོ་དེའི་སྟེང་དུ་གནང་ཞིང། རྗེས་མ་མཛོད་དགེ་ལ་དད་སྟེན་དུ་གནང་ཡོད། དཔར་མའི་མཇུག་ཏུ་འདི་
ལ་སྤྱིར་ཞེས་སོགས་ཁྲི་དགེ་འདུན་ཕུན་ཚོགས་ཀྱིས་དཔར་ཕུད་དུས་བྲིས་པ་ཡིན། རྩ་བ་སེར་འབྱེད་ཅེས་པ་སྒྲོན་གསལ་གྱི་ཚིག་ཐམས་ཅད་སེར་ལེབ་བྱེད་པ་མིན། སྒྲོན་གསལ་དུ་དེ་ནས་ཅེས་བྱ་བ་ལ་སོགས་པའི་
ཞེས་པའི་དེ་ནས་ཞེས་པ་དང། ནམ་མཁའི་དབྱིངས་ཀྱི་ཞེས་བྱ་བ་ལ་སོགས་པ་ལ་ཅེས་པའི་ནམ་མཁའི་དབྱིངས་ཀྱི་ཞེས་པ་ལྟ་བུ་རྒྱུད་ཀྱི་ཚིག་རྣམས་སེར་ལེབ་བྱེད་པ་ཡིན་གསུང། འགྲེལ་པ་དཔར་རྙིང་གི་དཔར་

[016B] འགྲེལ་བ་དེ་གཞུང་གིས་དཔར་ཕུང་པའི་རྐྱེན་གྱིས་དཔར་བྱང། རྒྱལ་དབང་པད་དཀར་འཛིན་པས་གསུང་ཚུལ་གནང་བ་མ་གཏོགས། ཁྲི་དགེ་འདུན་ཕུན་ཚོགས་ཀྱིས་གསུངས་པ་ཡིན་ཚོད་རེད་
གསུངས། ང་ཚོ་འཁོར་བ་ཐོག་མ་མེད་པ་ནས་འཁྱམས་པས་རེ་འགའ་བརྒྱ་བྱིན། རེ་འགའ་བདུད་དགའ་རབ་དབང་ཕྱུག་སོགས་ཀྱི་སྐྱེ་བ་བླངས་པ་ཡང་གྲངས་ཀྱིས་མི་ཆོད། རེ་འགའ་བསམ་གཏན་གཟུགས་
མེད་སོགས་སུའང་སྐྱེས་རིས་རི་ཁྲོད་པ་ལྟ་བུ་བྱས་ནས་དཀའ་ལས་ཆེན་པོའི་སྒོ་ནས་དགེ་བ་བསྒྲུབས་སྣོད་བཅུད་གཉིས་ཀ་ཟད་འགྲོ་བ་ནི་དཔེར་ན་ཤིང་གི་སྣོད་དུ་བཟའ་བཏུང་སོགས་བླུག་སྟེ་མེ་སྦར་ན་སྐབས་ཞིག་
སྣོད་བཅུད་གཉིས་ཀ་མེད་འགྲོ་བ་དེ་དང་འདྲ། ད་རེ་སྟེས་དབང་གིས་དལ་འབྱོར་རྟེན་འདི་ཐོབ་ནས་རྒྱུད་ཀྱི་དོན་ལ་ཉན་བསམ་འདི་འདྲ་བྱེད་རྒྱུ་རེད་བྱུང་བ་འདི་སྐལ་པ་བཟང་སྙམ་དུ་བསམ་དགོས། འདུས་པའི་བཤད་
རྒྱུད་སྔ་མ་དྲུག་འདྲེན་ཚེ། འཕགས་པ་ཡབ་སྲས་ཀྱིས་གསལ་བར་བཤད་པ་ལྔ་དང་མ་བཤད་པ་གཅིག་སྟེ་དྲུག་གོ་བོད་དུ་འགྱུར་བ་ལྔ་དང་མ་གྱུར་གཅིག་སྟེ་དྲུག་གོ་སྔ་མ་ལྟར་ན་ལྷ་མོ་བཞི་ཞུ། དགོངས་
པ་ལུང་སྟོན། རྡོ་རྗེ་འཕྲེང་བ། ཡེ་ཤེས་རྡོ་རྗེ་ཀུན་ལས་བཏུས་པ། ལྷའི་དབང་པོས་ཞུ་པ་སྟེ་ལྔ་དང། རྩ་རྒྱུད་ཀྱི་ལེའུ་བཅོ་བརྒྱད་པའོ། །ཕྱི་མ་ལྟར་ན་དབང་པོས་ཞུ་བ་མ་གྱུར་བར་བྱེད། རྟོགས་བརྗོད་དུ་

[017A]༄༅། །གསུངས་པ་ཕྱི་མ་འདི་ལ་བྱེད་དགོས་སམ་སྙམ་གསུང། ཨིནྡྲ་བཧུ་ཏིས་མཆོག་བརྙེས་པས། ཡུལ་གྱི་སྐྱེ་བོ་རྣམས་གྲོལ་བར་མཛད་པས་ཡུལ་སྟོང་པའི་ཤུལ་དུ་ཧེ་རུ་ཀ་རང་བྱུང་
གི་ལྷ་ཁང་བཞེངས། མཚོ་ཆེན་པོ་ཀླུས་གང་བར་ཕྱག་ན་རྡོ་རྗེས་ཆོས་བསྟན་པས་ཀླུ་སྐྱེས་པའི་རྣལ་འབྱོར་མ་བྱུང། མཚོ་སྐམ་ཤུལ་དུ་གྲོང་ཁྱེར་ཆགས་པ་ད་ལྟའི་ཨོ་རྒྱན་ནོ། །ཀླུ་སྒྲུབ་སྔགས་ལུགས་ལ་
ཚེ་གཅིག་ལུས་གཅིག་ལ་སངས་རྒྱས་བས་རྡོ་རྗེ་ཅན་ཞེས་གསུངས། བོད་དུ་རིན་སྦུང། བ་ཚབ། ཆག་སོགས་མང་ཡང། མར་འགོས་གྲགས་ཆེ། མར་པས་ནཱ་རོ་ལས་རྒྱུད་དང་མན་ངག་གསན་
སྒྲོན་གསལ་བཤད་པ་ཡང་གསན་ཀྱང་བཤད་རྒྱུན་མ་ཚུགས། རྗེས་མར་བའི་གསུང་སྒྲོས་ཅུང་ཟད་རེ་ཡོད་པ་དྲང་བས་ཚད་ལྡན་ཁོ་ན་དང་དགོས་ཀྱིས་རྒྱ་གར་དུ་བླ་མ་དོན་གཉིས་སོགས་ལས་འདུས་སྐོར་བཞི་
སོགས་བཤད་རྒྱུན་མན་ངག་རྫོགས་པར་གསན། སྟོང་ཐུན་བཞི་སྦྲགས་སོགས་ལས་ཚད་མར་མཛད་བྱང་ཚིག་རིས་སོགས་ཡང་གནང་བ་རེ་གཉིས་ཀྱང་ཡོད་པས། ཁྲིད་ཀྱི་སྐོར་མར་པ་ཅུང་མི་མཉམ་པ་འདྲ་
རྗེ་རེ་མདའ་པ། བུའི་སློབ་མ་ཁྱུང་པོ་ལྷས་པ། ཆོས་ཀྱི་དཔལ་པ་གསུམ་ག་སྡོམ་པ་ལས་འཕགས་སྐོར་རྫོགས་པར་མནོས་ཞེས་མཐའ་དཔྱོད་དུ་གསུངས། འདུས་པའི་དཀའ་གནད་ཕྲ་མོ་རྣམས་འཇམ་

[017B] ཕྱིའི་རྐྱེན་བཤེས་གཉེན་བསྟེན་ཚུལ་དེ་ལྟར་ལ། ཐོས་བསམ་མཛད་ཚུལ། རྟོགས་བརྗོད་ལས། རྩ་བའི་རྒྱུད་དུ་སོགས། རིམ་
གཉིས་ཀྱི་གནད་མཐའ་དག་གི་བྱུང་ཁུངས་རྩ་རྒྱུད་ཡིན། བཤད་རྒྱུད་དང་མ་སྦྱར་བར་རྟོགས་མི་ནུས། སྦྱོར་ཚུལ་ཡང་མན་ངག་ལ་མ་བསྟེན་པར། རིན་པོ་ཆེ་ལྟ་བུའི་གང་ཟག་གིས་ཀྱང་རང་དབང་དུ་ཤེས་མི་ནུས་
རིམ་ལྔ་ལས། དཔལ་ལྡན་འདུས་པའི་རྒྱུད་དུ་ནི། །དེ་ཉིད་འདི་དག་རྒྱས་བཏབ་ནས། །བཤད་པའི་རྒྱུད་ཀྱི་རྗེས་འབྲངས་ཏེ། །བླ་མའི་ཞལ་ལས་རྟོགས་པར་བྱ། །ཞེས་པ་ལྟར་རེད། མན་ངག་གིས་ཀྱང་
རྒྱུད་དུ་མི་གསལ་བ་གསལ་བར་བྱེད་དགོས་པ་ནི། སྐད་དོད་ཨུ་པ་དེ་ཤ་ཉེ་བར་འམ་བདེ་བླག་ཏུ་རྟོགས་བྱེད་ལ་འཇུག་པས་ཤེས་རྒྱུད་ན་མེད་པའི་ཤོག་དྲིལ་དང་བཀའ་རྒྱ་མ་ལྟ་བུ་ཟུར་དུ་ཡོད་པར་གོ་མི་
རུང༑ མདོར་བྱས། སྤྱོད་བསྡུས། སྒྲོན་གསལ་སོགས་རྗེ་ཡབ་སྲས་ལྟ་བུ་ལ་མན་ངག་ཏུ་འགྲོ་ཡང། དེང་སང་གི་གདུལ་བྱས་དེའི་སྟེང་ནས་རྒྱུད་དོན་བདེ་བླག་ཏུ་རྟོགས་མི་ནུས་པས། རིམ་ལྔ་གསལ་
སྒྲོན་དང། གདན་རྫོགས་སྒྲོན་གསལ་གྱི་དོན་བཞིན་གཏན་ལ་ཕེབས་པ་དེ་དག་མན་ངག་གི་སྙིང་པོར་བྱས་ནས་རྟོགས་དགོས་སོ། །ལེའུ་བཅུ་བདུན་པའི་རྒྱུད་ཡོངས་སུ་གཏད་པའི་ཚུལ་ལ་བཞི་ཡོད་པའི་

[018A]༄༅། །གསུམ་པ་དེ་རྣམས་ཀྱི་དོན་རྗེས་འཇུག་ལ་སྦྱར་ཏེ་བཤད་པ་ཞེས་པའི་ས་བཅད་ལ་མཐའ་དཔྱོད་མཇུག་བྱང་གི་བར་རྫོགས་པར་བྱས། དེ་ནས་རྒྱུད་ཕྱི་མ་ལེའུ་བཅོ་བརྒྱད་པའི་ལྗགས་
ལུང་བསྩལ། ཕྱི་ཉིན་བླ་མ་རྒྱུན་མཆོད་ལ་གསང་བདུས་མདུན་བསྐྱེད་ཀྱི་མཆོད་འཕྲེང་གི་འགོར་མཎྜལ་ཕུལ་ཏེ་ཕྱག་འཚལ་སྔོན་དུ་འགྲོ་བའི་སློབ་མ་གསུམ་ཚན་རེའི་འགོར་རྒྱུད་ཀྱི་གླེགས་བམ་གཏད་དེ་འགྲེལ་དབང་
གནང། མཐའ་དཔྱོད་ཀྱི་འཇུག་གི་རིགས་ཀྱི་བུ་ཁྱེད་རྣམས་ཀྱི། ཞེས་པ་ནས། འདི་བཟུང་ཤིག་ཅེས་པའི་བར་བཀའ་བསྐོ་རྒྱས་པ་དང། དེ་རྗེས་སློབ་མ་གསུམ་ཚན་ལྔ་དྲུག་ཙམ་ལ། ཁྱེད་རྣམས་ཀྱིས་
དེ་བཞིན་གཤེགས་པ་ཐམས་ཅད་ཀྱི་དམ་ཚིག་གི་དེ་ཁོ་ན་ཉིད་བཟུང་ཤིག་ཅེས་བསྡུས་པ་གནང། གོང་འོག་ཀུན་ཏུ། ཐམས་ཅད་ཀྱིས། དེ་བཞིན་དུ་བགྱིའོ། །ཞེས་ཁས་བླང། དེ་རྗེས་ཚོགས་འཁོར་བྱིན་གྱིས་
རླབས་ཏེ་ཕུལ་བའམ་མིན་ཀྱང་མཆོད་ཕྲེང་རྣམས་དང་དཀྱིལ་འཁོར་པའི་ལྷའི་བསྟོད་པའི་འཇུག་ཏུ། མཐའ་དཔྱོད་ལས་གསུངས་པ་ལྟར་གྱི་བསྟོད་པ་ཡི་རང་ལེགས་སོ་འབུལ་བའི་ཚིགས་བཅད་རྣམས་དང་
ཁྲོ་བོ་ལ་གཏོར་འབུལ་བཀའ་བསྒོ་སོགས་བྱས་ནས། གཏང་རག་དང་འདུས་པའི་སྨོན་ལམ་ཤིས་བརྗོད་རྒྱས་པར་བྱ། ཉེར་བསྡུས་རྒྱུད་སྟོད་ལ་མཛད་ཀྱང། རྒྱུད་སྨད་ཀྱི་ཕྱག་ལེན་ལ་ཉེར་བསྡུ་མི་བྱེད། དེ་ནས་

[018B] སླར་ཡང། མ་འོངས་པའི་རྟེན་འབྲེལ་གྱི་ཆེད་རྒྱུད་ཀྱི་རྒྱལ་པོའི་དབུ་ནས་ཤིན་ཏུ་
གང་བར་སྣང་བར་གྱུར་ཏོ། །ཞེས་འཁོར་ཕུན་ཚོགས་རྫོགས་པའི་བར་དང། བསྡུས་དོན་གྱི་མཆོད་པར་བརྗོད་ཅིང་བཤད་པར་དམ་བཅའ་བའོ། །ཞེས་པའི་བར་དང། མཐའ་དཔྱོད་ཀྱི་བྱེ་བྲག་ཏུ་རྒྱུད་འགྲེལ་
གཉིས་ཀྱི་དོན་བཤད་པའོ། །དང་པོ་ལ་གཉིས། ཞེས་པའི་བར་དང། མཆན་འགྲེལ་གྱི་ཟླ་བ་གྲགས་པས་རིམ་བཞིན་བཤད། ཅེས་པའི་བར་འགྲེལ་རྐྱང་དང་མཆན་སྦྲག་བྱས་ཏེ་བཀླགས་ནས་འཇོག་པར་
མཛད་དེ། གཏང་རག་གི་མཎྜལ། འདུས་པའི་སྨོན་ལམ་དང་བསྟན་པ་རྒྱས་པའི་སྨོན་ལམ་ཤིས་བརྗོད་བྱས་ཏེ་བཀྲ་ཤིས་ཀྱི་ཆར་ཆེན་དབབ་པར་མཛད་དོ། །རྒྱུད་འགྲེལ་དབུ་ཚུགས་ནས་མཇུག་རྫོགས་པའི་
བར་དུ་ཉིན་བཞིན་ཆོས་ཐུན་དང་པོར་བླ་མས་དབུ་བསྐུལ་ཏེ་ཡིད་ཀྱི་རོལ་བ་ཞེས་ལན་གསུམ། རྡོར་སེམས་བསྒོམ་བཟླས་དང་འབྲེལ་བའི་ཡིག་བརྒྱ་ཉེར་གཅིག་དབུ་མཛད་ཀྱིས་དབུ་བསྐུལ་ཏེ། འགྲེལ་གཏོར་
མཎྜལ། རྒྱུད་འདེབས་རྣམས་མ་ཆག་པར་ངེས་ཅན་དུ་མཛད་ལགས་སོ། །འདིར་སྨྲས་པ། ཁྱབ་བདག་རྡོ་རྗེ་སེམས་དཔའི་ཞལ་གྱི་བུམ་བཟང་ལས། །འོང་བའི་ལེགས་བཤད་འཆི་མེད་བདུད་རྩི་གསར་བ་

[019A]༄༅། །གང༑ ༑རང་དང་སྐལ་མཉམ་ལེགས་བྲིས་ཚོགས་ཀྱི་དགའ་སྟོན་དུ། །འགྱེད་ལ་ཅི་དགར་རོལ་ཅིག་ཟབ་དོན་སྒོ་འཕར་ཕྱེ། །ཚུལ་འདིར་འབད་པས་དགེ་བའི་ཆ་གང་འཆིས། །
སྐྱེ་དང་སྐྱེ་བར་དལ་འབྱོར་ལེགས་བརྒྱུད་དེ། །ཐེག་མཆོག་བཤེས་གཉེན་དམ་པས་རྗེས་བཟུང་ནས། །ས་ལམ་རིམ་བསྒྲོད་སྐུ་བཞི་མྱུར་ཐོབ་ཤོག་  །།ཅེས་པ་འདི་ནི་ཤིང་སྤྲེལ་ཟླ་བ་དང་པོར་ཁྱབ་བདག་རྡོ་རྗེ་འཆང་ཆེན་པོ་
རྗེ་སྒོ་མང་བློ་བཟང་ཚུལ་ཁྲིམས་རྒྱ་མཚོ་དཔལ་བཟང་པོའི་ཞལ་སྔ་ནས་དཔལ་གསང་བ་འདུས་པའི་མན་ངག་འགྲེལ་པ་བཞི་སྦྲག་གི་བཤད་ལུང་གནང་སྐབས་གསུང་བཤད་རྒྱ་མཚོ་ལྟ་བུ་ལས་བརྡའ་སྦྱོར་ཕྱག་ལེན་འགའ་ཞིག་ཆོས་མེད་སྙོམ་ལས་པ་འདུ་ཤེས་གསུམ་ལྡན་
བློ་བཟང་བྱང་ཆུབ་བསྟན་པའི་སྒྲོན་མེ་ནས་རང་གི་བརྗེད་བྱང་དུ་བྲིས་པ་དགེ་ །།



