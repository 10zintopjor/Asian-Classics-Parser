   ༈    འདིར་སྨན་བླ་གཙོ་འཁོར་གྱི་སྒྲུབ་ཐབས་
མདོར་བསྡུས་ནི། སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །བདག་དང་གཞན་དོན་བསྒྲུབ་སླད་དུ། །བདག་གིས་བྱང་ཆུབ་སེམས་བསྐྱེད་དོ། །ལན་གསུམ། སྭ་བྷཱ་ཝས་
སྟོང་པར་སྦྱངས། སྟོང་པའི་ངང་ལས་པཾ་ལས་པདྨ་འདབ་མ་བཞི་པའི་ལྟེ་བར། ཨ་ལས་ཟླ་བའི་སྟེང་དུ་རང་ཉིད་སྨན་པའི་རྒྱལ་པོ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ། གཡས་མཆོག་
སྦྱིན་གྱི་ཕྱག་རྒྱས་ཨ་རུ་ར་དང། གཡོན་མཉམ་གཞག་གི་སྟེང་ན་བདུད་རྩིས་གང་བའི་ལྷུང་བཟེད་བསྣམས་པ། །མཚན་དཔེས་སྤྲས་ཤིང་ཆོས་གོས་རྣམ་གསུམ་གསོལ་ཏེ་རྡོ་རྗེའི་སྐྱིལ་ཀྲུང་གིས་
བཞུགས་པ། མདུན་གྱི་པད་འདབ་ལ་རྩའི་ལྷ་མོ་གྲུབ་པའི་བློ་གྲོས་མ་དཀར་མོ། གཡས་ཀྱི་པད་འདབ་ལ་སྨན་གྱི་ལྷ་མོ་ནོར་རྒྱན་མ་སེར་མོ། རྒྱབ་ཀྱི་པད་འདབ་ལ་ནགས་ཀྱི་ལྷ་མོ་རྨ་བྱའི་མགྲིན་ལྡན་
མ་དམར་མོ། གཡོན་གྱི་པད་འདབ་ལ་ཤིང་གི་ལྷ་མོ་འོད་འཆང་མ་ལྗང་མོ། བཞི་གའང་གཡས་ཨ་རུ་ར་དང། གཡོན་ཤེལ་བུམ་བདུད་རྩིས་གང་བ་འཛིན་ཅིང། ཞབས་གཉིས་མཉམ་པའི་སྟབས་ཀྱིས་

[031B] གཙོ་འཁོར་རྣམས་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས་པས། བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་
ཧཱུཾ་བཾཧོ་གཉིས་སུ་མེད་པར་གྱུར། ཅེས་བསྐྱེད་ལ། ཨོཾ་བཧཻ་ཥ་ཛྱེ་རཱ་ཛཱ་ས་པ་རི་ཝཱ་ར་ཨྲྒྷཾ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ། གནྟཱེ། ནཻ་ཝི་དཡེ། ཤཔྟ་པྲ་ཏཱི་ཙྪ་སཱཧཱ། ཞེས་མཆོད། དུག་གསུམ་ནད་དང་སྡུག་བསྔལ་
ཀུན༑ ༑སེལ་མཛད་སྨན་གྱི་བླ་མ་དང། །རྩ་སྨན་ནགས་ཤིང་ལྷ་མོ་བཞིང། །དད་དང་གུས་པས་བསྟོད་པར་བགྱི། །ཞེས་བསྟོད། རང་གི་ཐུགས་ཀར་ཟླ་བ་ལ་གནས་པའི་ཧཱུཾ་ཡིག་སྔགས་འཕྲེང་གིས་བསྐོར་
བ་ལས་འོད་ཟེར་འཕྲོས་པ། གཙོ་འཁོར་རྣམས་ཀྱི་སྐུ་དང་ཕྱག་མཚན་ལ་འཕོག་དེ་ལས་སྐུ་མདོག་དང་མཚུངས་པའི་འོད་ཟེར་འཕྲོས་པས་དོན་གཉིས་བྱས། སླར་རང་ལ་ཐིམས་པས་ནད་གདོན་སྡིག་སྒྲིབ་
ཐམས་ཅད་སྦྱངས་ནས་མཆོག་མཐུན་གྱི་དངོས་གྲུབ་ཐོབ་པར་བསམས་ལ། ཏདྱ། ཐཱ། ཨོཾ་བཧཻ་ཥ་ཛྱེ་བཧེ་ཥ་ཛྱེ་མ་ཧཱ་བཧཻ་ཥ་ཛྱེ་བཧཻ་ཥ་ཛྱེ་རཱ་ཛཱ་ས་མུངྒ་ཏེ་སཱ་ཧཱ། ཞེས་བཟླས་ལ། ལག་མཐིལ་གཡོན་དུ་སྔགས་བཏབ་
པ་ནས་གཡས་པའི་སྲིན་ལག་གིས་སྣ་བུག་གཡས་གཡོན་དང་སྣ་རྩེར་བྱུགས་རྗེས་འཁོར་རྣམས་རང་ལ་ཐིམས་པར་བསམ། དགེ་བ་འདི་ཡིས་མྱུར་དུ་བདག་སྨན་པའི་རྒྱལ་པོ་འགྲུབ་གྱུར་ནས་

[032A]༄༅། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་ཅེས་བསྔོ་སྨོན་བྱའོ། །ཞེས་སྨན་བླ་གཙོ་འཁོར་ལྔའི་བསྒོམ་བཟླས་བྱ་ཚུལ་འདི་ནི་དཔོན་ཚང་འཕྲིན་ལས་མགོན་པོས་
བསྐུལ་བ་ལྟར་ཤྲི་དྷྲྨ་བྷ་དྲས་ཡིག་རྙིང་ལྟར་སྦྱར་བའོ། །ཤུ་བྷཾ།།



