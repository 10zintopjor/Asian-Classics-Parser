༄༅། །སྙིང་པོ་དོན་གསུམ་གྱི་ཁྲིད་འཕགས་པ་སྤྱན་རས་གཟིགས་ལ་བརྟེན་པ་ཤིན་ཏུ་ལེགས་པ་ཞིག་བཞུགས།།

[001A] །ན་མོ་གུ་རུ་མཉྫུ་གྷོ་ཥཱ་ཡ། འདིར་དལ་འབྱོར་གྱི་རྟེན་ལ་སྙིང་པོ་ལེན་པའི་ཐབས། རྒྱལ་བའི་གསུང་རབ་མཐའ་དག་གི་དོན་འདི་དང། འཆི་ཁར་བར་དོའི་ཉམས་
ལེན་དུ་དྲིལ་བ་སྙིང་པོ་དོན་གསུམ་དུ་གྲགས་པ་རྗེ་བཙུན་སྤྱན་རས་གཟིགས་ཀྱིས། གྲུབ་ཆེན་མི་ཏྲ་ཛོ་ཀི་ལ་གནང་བའི་གདམས་པ་ཉམས་སུ་ལེན་པར་འདོད་པས། སྐྱབས་འགྲོ་
སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང་ནས་ཡིད་མ་ཡེངས་པར་དངོས་གཞི་འདི་ལྟར་ཉམས་སུ་བླང་བར་བྱའོ། །རྙེད་དཀའ་དོན་ཆེ་དལ་བའི་རྟེན་འདི་ཡང། །མྱུར་
དུ་འཇིག་ཅིང་ནམ་འཆི་ངེས་པ་མེད། །ཤི་ནས་སྲིད་པའི་འགྲོ་བ་གང་སྐྱེས་ཀྱང། །སྡུག་བསྔལ་རང་བཞིན་བདེ་བའི་གོ་སྐབས་མེད། །བདག་ཉིད་ཇི་བཞིན་དྲིན་གྱིས་བསྐྱངས་

[002A]༄༅། །པའི་མ། །སེམས་ཅན་ཐམས་ཅད་སྡུག་བསྔལ་གསུམ་གྱིས་མནར། །དེས་ན་འདི་དག་སྲིད་མཚོ་ལས་སྒྲོལ་ཕྱིར། །རྫོགས་པའི་སངས་རྒྱས་གོ་འཕང་བསྒྲུབ་པར་བྱ། །
དེ་ཡི་ཕྱིར་དུ་སྙིང་པོ་དོན་གསུམ་གྱི། །གདམས་པ་ཟབ་མོ་ཉམས་སུ་བླང་བར་བྱ། །རང་གི་སྤྱི་བོར་ཤེལ་དཀར་ལས་གྲུབ་པའི། །བྱང་ཆུབ་མཆོད་རྟེན་སྒོ་སྟོང་ལྡན་པའི་དབུས། །བུམ་པའི་
ལྟེ་བར་པད་དཀར་ཟླ་བའི་སྟེང། །བཀའ་དྲིན་ཟླ་མེད་རྩ་བའི་བླ་མ་དང། །དབྱེར་མེད་རྗེ་བཙུན་ཁ་སརྦ་ཎི་བཞུགས། །སྒོ་སྟོང་སངས་རྒྱས་སྟོང་རྣམས་རིགས་ལྔའི་ཚུལ། །རང་ཉིད་འཕགས་
མཆོག་སྤྱན་རས་གཟིགས་དབང་དུ། །གསལ་བའི་སྙིང་ནི་པད་དམར་འདབ་སྟོང་ཅན། །ལྟེ་བར་རང་གི་སེམས་དང་ཡི་དམ་ལྷ། །དབྱེར་མེད་ཁ་སརྦ་ཎི་མཚོན་གང་ཙམ། །འདབ་མ་རྣམས་ལ་ཨ་
དཀར་སྟོང་གིས་མཛེས། །སྤྱི་བོའི་བླ་མ་སྙིང་གའི་ལྷ་གཉིས་ཀྱི། །རལ་པའི་ཁྲོད་ན་རིགས་བདག་སྣང་མཐའ་ཡས། །བླ་མ་ལྷག་པའི་ལྷ་ཡི་གནས་གསུམ་དུ། །ཡི་གེ་གསུམ་མཚན་ཁྱད་

[002B] །ཟླ་སྟེང་ཧྲཱི་ཡིག་མཐའ་མར་ཡི་གེ་དྲུག་ཆུ་ཤེལ་ཕྲེང་བ་ལྟ་བུས་མཛེས་པར་བསྐོར། །དེ་ལས་འོད་འཕྲོས་རྩ་བརྒྱུད་བླ་མ་དང། །ཡི་དམ་ལྷ་ཚོགས་སྐྱབས་གསུམ་བཀའ་སྡོད་
བཅས། །གསང་སྔགས་རིག་སྔགས་གཟུངས་སྔགས་མ་ལུས་པ། །སྤྱན་དྲངས་སོ་སོའི་དམ་ཚིག་པར་ཐིམ་པས། །ཀུན་འདུས་གསུམ་གྱི་བདག་ཉིད་ཡིད་བཞིན་ནོར། །བསླུ་མེད་སྐྱབས་མཆོག་འདུས་པའི་ངོ་
བོར་བསམ།    ༈    །གང་ལ་བརྟེན་ན་མཆོག་དང་ཐུན་མོང་གི་འདོད་དགུའི་ཕུན་ཚོགས་མ་ལུས་ཡིད་བཞིན་དུ། །སྩོལ་མཛད་དབང་གི་རྒྱལ་པོ་བླ་མ་ལྷ། །ཐུགས་རྗེ་ཆེན་པོའི་ཞབས་ལ་ཕྱག་འཚལ་ལོ། །
སྲིད་ཞིའི་མཆོད་སྤྲིན་རྒྱ་མཚོ་ལེགས་པར་འབུལ། །སྡིག་ལྟུང་ཀུན་བཤགས་དགེ་ལ་རྗེས་ཡི་རངས། །ཆོས་འཁོར་བསྐོར་ཕྱིར་རྒྱུན་ཏུ་བཞུགས་སུ་གསོལ། །འདིས་མཚོན་དགེ་བ་བྱང་ཆུབ་ཆེར་བསྔོའོ། །
མཚན་དཔེའི་དཔལ་འབར་གཟི་བརྗིད་ཕུང་པོའི་སྐུ། །བརྒྱད་ཁྲི་བཞི་སྟོང་ཆོས་ཕུང་སྒྲོག་པའི་གསུང། །མཁྱེན་བརྩེ་ནུས་པ་ཕུལ་དུ་བྱུང་བའི་ཐུགས། །གསོལ་བ་འདེབས་སོ་བླ་མ་རིན་པོ་ཆེ། །གསོལ་
བ་འདེབས་སོ་མགོན་པོ་སྤྱན་རས་གཟིགས། །བྱིན་གྱིས་རློབས་ཤིག་འཕགས་མཆོག་ཐུགས་རྗེའི་ལྷ། །འདི་ཕྱི་བར་དོའི་འཕྲང་ལ་ཐུགས་རྗེས་བཟུང། །གནད་གཅོད་བདུད་དང་གཤིན་རྗེའི་འཇིགས་ལས་

[003A]༄༅། །སྐྱོབས། །འཁོར་བ་ངན་སོང་གནས་ལས་བསྒྲལ་དུ་གསོལ། །དགའ་ལྡན་གཞལ་མེད་ཁང་དུ་དྲང་དུ་གསོལ། །རྒྱལ་བ་ཀུན་གྱི་ཐུགས་རྗེ་གཅིག་བསྡུས་ནས། །བདག་ཅག་མགོན་མེད་འགྲོ་
བ་མ་ལུས་ལ། །རབ་འབྱམས་རྒྱལ་བའི་མཛད་པ་སྒྲུབ་མཛད་པ། །གསོལ་བ་འདེབས་སོ་བླ་མ་རིན་པོ་ཆེ། །གསོལ་བ་འདེབས་སོ་མགོན་པོ་སྤྱན་རས་གཟིགས། །བྱིན་གྱིས་རློབས་ཤིག་འཕགས་མཆོག་
ཐུགས་རྗེའི་ལྷ། །འདི་ཕྱི་བར་དོའི་འཕྲང་ལ་ཐུགས་རྗེས་བཟུང། །གནད་གཅོད་བདུད་དང་གཤིན་རྗེའི་འཇིགས་ལས་སྐྱོབས། །འཁོར་བ་ངན་སོང་གནས་ལས་བསྒྲལ་དུ་གསོལ། །དགའ་ལྡན་གཞལ་མེད་
ཁང་དུ་དྲང་དུ་གསོལ། །ངན་འགྲོའི་ཚ་གདུང་སེལ་བའི་རྫོགས་ལྡན་སྤྲིན། །རྒལ་དཀའ་སྡུག་བསྔལ་མཚོ་ལས་སྒྲོལ་བའི་གྲུ། །རྣམ་གྲོལ་གླིང་དུ་འཁྲིད་པའི་དེད་དཔོན་མཆོག་གསོལ་བ་འདེབས་སོ་བླ་
མ་རིན་པོ་ཆེ། །གསོལ་བ་འདེབས་སོ་མགོན་པོ་སྤྱན་རས་གཟིགས། །བྱིན་གྱིས་རློབས་ཤིག་འཕགས་མཆོག་ཐུགས་རྗེའི་ལྷ། །འདི་ཕྱི་བར་དོའི་འཕྲང་ལ་ཐུགས་རྗེས་བཟུང། །གནད་གཅོད་བདུད་དང་
གཤིན་རྗེའི་འཇིགས་ལས་སྐྱོབས། །འཁོར་བ་ངན་སོང་གནས་ལས་བསྒྲལ་དུ་གསོལ། །དགའ་ལྡན་གཞལ་མེད་ཁང་དུ་དྲང་དུ་གསོལ། །མཐོ་རིས་ཐར་པའི་ལམ་བཟང་སྟོན་པའི་མིག་ཉོན་མོངས་ནད་ཀུན་

[003B]འདོད་དགུའི་དངོས་གྲུབ་མཆོག་སྩོལ་ཡིད་བཞིན་ནོར། །གསོལ་བ་འདེབས་སོ་བླ་མ་རིན་པོ་ཆེ། །གསོལ་བ་འདེབས་སོ་མགོན་པོ་སྤྱན་རས་གཟིགས། །བྱིན་གྱིས་རློབས་ཤིག་འཕགས་
མཆོག་ཐུགས་རྗེའི་ལྷ། །འདི་ཕྱི་བར་དོའི་འཕྲང་ལ་ཐུགས་རྗེས་བཟུང། །གནད་གཅོད་བདུད་དང་གཤིན་རྗེའི་འཇིགས་ལས་སྐྱོབས། །འཁོར་བ་ངན་སོང་གནས་ལས་བསྒྲལ་དུ་གསོལ། །དགའ་ལྡན་གཞལ་མེད་ཁང་དུ་
དྲང་དུ་གསོལ། །དེ་ལྟར་ཤུགས་དྲག་གསོལ་བ་བཏབ་པའི་མཐུས། །སྤྱི་བོའི་བླ་མ་སངས་རྒྱས་ཐམས་ཅད་ལ། །བདུད་རྩིའི་རྒྱུན་བབས་རང་གཞན་ལུས་ལ་ཐིམ། །སྡིག་སྒྲིབ་ཀུན་སྦྱངས་བྱིན་གྱིས་བརླབས་པར་
བསམ། །འཇའ་ཚོན་ལྟར་བཀྲའི་འོད་ཟེར་སྤྲོ་བསྡུ་ཡིས། །སྣོད་བཅུད་ཞིང་སྦྱོང་རྒྱལ་བའི་ཐུགས་རྗེ་བསྐུལ། །དེ་མཐར་སྤྱི་བོའི་བླ་མ་ཡི་དམ་དང། །སངས་རྒྱས་སྟོང་ཡང་ཨ་ཡིག་སྟོང་ལ་བསྟིམ། །མཆོད་རྟེན་མཁའ་
ལ་འཇའ་ལྟར་ཡལ་བར་བསྒོམ། །རང་སེམས་བླ་མ་ཡི་དམ་དབྱེར་མེད་དང། །འཁྱེར་སོ་གསུམ་གྱི་རྣལ་འབྱོར་ལ་གནས་པས། །མ་ཡེངས་ཡིག་དྲུག་བཟླས་པ་ཅི་ནུས་བྱ། །རང་སེམས་ལ་སོགས་འཁོར་འདས་ཆོས་
རྣམས་ཀུན། །རྟོག་པས་བཏགས་པ་ཙམ་ཞིག་མ་གཏོགས་པ། །ངོ་བོས་གྲུབ་པ་རྡུལ་ཙམ་མ་མཆིས་པས། །སྤྲོས་བྲལ་ནམ་མཁའ་ལྟ་བུའི་ངང་དུ་གཞག་རྗེས་ཐོབ་གཟུང་འཛིན་སྣང་བ་ཅི་ཤར་ཡང། །སྒྱུ་མ་སྨིག་རྒྱུ་

[004A]༄༅། །རྨི་ལམ་ཆུ་ཟླ་བཞིན། །སྣང་ཡང་བདེན་པར་མེད་པའི་ཚུལ་རིག་ནས། །སྣང་སྟོང་དབྱེར་མེད་ཚོགས་གཉིས་ཟུང་དུ་སྦྲེལ། །ཚེ་འདིའི་ཉམས་ལེན་ཇི་ལྟར་བྱ་བའི་སྐབས་ཏེ་དང་པོའོ།།    ༈    །།དེ་
ལྟར་བསྒོམས་ཀྱང་ཚེ་འདིར་མ་གྲུབ་ན། །འཆི་ཁར་འཕོ་བའི་གདམས་ངག་འདི་ལྟར་བྱ། །ལུས་དང་ལོངས་སྤྱོད་གཉེན་ལ་མ་ཆགས་པར། །རང་སེམས་ཡི་དམ་ཕྱིར་འཐོན་བེམ་རིག་ཕྲལ། །རླུང་མ་སྒྱེད་བུ་ལ་གནས་ཀ་
པཱ་ལར། །ཕུང་པོ་རྙིང་པ་སྦྱངས་རྟོགས་སྦར་བྱས་ཏེ། །ཟག་མེད་བདུད་རྩིས་བླ་མ་དཀོན་མཆོག་དང། །སྙིང་རྗེ་ལན་ཆགས་མགྲོན་ལ་མཆོད་སྦྱིན་བྱ། །རང་གི་ལུས་དབུས་དབུ་མ་སྤ་ལྕགས་ཙམ། །ཡར་སྣ་ཚངས་བུག་མར་སྣ་ལྟེ་
འོག་ཟུག་སྙིང་དབུས་རང་སེམས་སྤྱན་རས་གཟིགས་སུ་བསྒོམ། །སྟེང་ཕྱོགས་དགའ་ལྡན་ཆོས་ཀྱི་ཕོ་བྲང་ན། །བྱམས་མགོན་གསེར་མདོག་བཟང་པོའི་བཞུགས་སྟངས་ཅན། །ཆོས་འཁོར་ཕྱག་རྒྱ་མཚན་དཔེའི་འོད་
སྟོང་འབར། །དྲན་པ་ཙམ་གྱིས་སྲིད་པའི་འཇིགས་འཕྲོག་པ། །དགྱེས་པའི་འཛུམ་ཞལ་མངོན་སུམ་མཐོང་བར་མོས། །སྐྱོན་བྲལ་ཡོན་ཏན་ཀུན་གྱི་གཏེར་གྱུར་པ། །མགོན་མེད་ཉམ་ཐག་འགྲོ་བའི་སྐྱབས་གཅིག་པུ། །ཐུབ་
པའི་རྒྱལ་ཚབ་མི་ཕམ་ཆོས་ཀྱི་རྗེ། །གསོལ་བ་འདེབས་སོ་བྱམས་མགོན་ཐུགས་རྗེ་ཅན། །གསོལ་བ་འདེབས་སོ་གནད་གཅོད་སྡུག་བསྔལ་སོལ། །ཐུགས་རྗེས་གཟིགས་ཤིག་བར་དོའི་འཕྲང་ལས་སྒྲོལ། །མགོན་

[004B] །བྱིན་གྱིས་རློབས་ཤིག་ཐུགས་རྗེའི་ལྕགས་ཀྱུ་ཡིས། །དགའ་ལྡན་གནས་སུ་མྱུར་དུ་དྲང་དུ་གསོལ། །དེ་ལྟར་གསོལ་བས་བྱམས་མགོན་ཐུགས་ཀ་ནས། །འོད་ཀྱི་སྦུབས་བྱུང་
བདག་གི་སྤྱི་བོར་ཟུག་ཡང་གཅིག་སྔར་ལྟར་གདུང་བས་གསོལ་བཏབ་པས། །རྗེ་བཙུན་ཐུགས་ཀ་ནས་བྱུང་འོད་ཟེར་གྱི། །ལྕགས་ཀྱུ་འོད་ཀྱི་སྦུ་གུའི་ནང་རྒྱུད་དེ། །རང་སེམས་འཕགས་པར་གསལ་བའི་རལ་པ་ལ། །བཏབ་
དྲངས་འདུ་ཤེས་གསུམ་ལྡན་ཐོགས་མེད་དུ། །སྐར་མདའ་འཕངས་བཞིན་རྗེ་བཙུན་ཐུགས་ཀར་ཐིམ། །སླར་འཐོན་ཡིད་དགའ་ཆོས་འཛིན་པདྨོ་ལས། །སྐྱེ་བ་བླངས་ཏེ་ཆོས་ལ་སྤྱོད་པར་བསམ། །འཆི་ཁའི་ཉམས་ལེན་གྱི་སྐབས་
ཏེ་གཉིས་པའོ།།    ༈    །།འདི་ལྟར་འབད་ཀྱང་འཕོ་བར་མ་ནུས་པ། །བར་དོ་གྲུབ་ཚེ་ཕྱི་ནང་གསང་བ་དག་བསྒྱུར་བའི་མན་ངག་འདི་ལྟར་ཉམས་སུ་ལེན། །ད་ལྟ་བཟང་ངན་སྣང་བ་གང་ཤར་ཡང། །བར་དོ་འཁྲུལ་
པའི་སྣང་བ་ཉིད་ཡིན་ཞེས། །རྒྱུན་ཆགས་དྲན་པའི་ཉམས་ལེན་གོམས་བྱས་ཏེ། །ད་གཟོད་བར་དོའི་སྣང་བ་ཤར་བའི་ཚེ། །མི་སྡུག་ཡུལ་སྣང་ཤར་ཚེ་དག་པའི་ཞིང། །འཇིགས་རུངས་གཤིན་རྗེའི་སྣང་སོགས་ལྷ་ཡི་སྐུ། །ཀུན་ཀྱང་
མ་རིག་འཁྲུལ་སྣང་ཙམ་ཞིག་ལས། །བདེན་མེད་སྒྱུ་མ་ལྟ་བུའི་རྣལ་འབྱོར་གྱིས། །ཆགས་སྡང་བཀག་ནས་བསམས་བཞིན་ཉིང་མཚམས་སྦྱོར། །བར་དོའི་ཉམས་ལེན་གྱི་སྐབས་དེ་གསུམ་པའོ།།    ༈    །།རྒྱལ་

[005A]༄༅། །བའི་གསུང་རབ་རྒྱ་མཚོ་ལྟ་བུའི་དོན། །འདི་དང་འཆི་ཁ་བར་དོའི་ཉམས་ལེན་དུ། །ལེགས་པར་དྲིལ་བ་གདམས་པའི་རྒྱལ་པོ་འདི། །བློ་ལྡན་རྣམས་ཀྱིས་ཉིན་བཞིན་ཉམས་ལེན་ཅིང། །ཐུན་མཚམས་
རོལ་པ་གསུམ་གྱི་རྣལ་འབྱོར་དང། །མཐར་ཡང་འཁོར་གསུམ་ཡོངས་དག་བསྔོ་བས་བརྒྱན། །ཚུལ་འདིར་འབད་ལས་རྣམ་དཀར་ཅི་མཆིས་པ། །མ་རྣམས་དོན་ཏུ་བྱང་ཆུབ་མཆོག་ཏུ་བསྔོ། །ཚུལ་འདི་མདོ་རྒྱུད་
གདམས་པ་རྒྱ་མཚོ་ལ། །འདོད་དགུར་སྤྱོད་པའི་དགེ་སློང་སྙོམས་ལས་པ། །བློ་བཟང་ཆོས་ཀྱི་རྒྱལ་མཚན་ཞེས་བྱ་བས། །ཆོས་གྲྭ་ཆེན་པོ་བཀྲ་ཤིས་ལྷུན་པོར་སྦྱར།། །།མངྒ་ལཾ།། །།
   ༈    ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་
འདི་སྤེལ། །སརྦ་ཛ་ག་ཙཾ།། །།



﻿ ཐུགས་རྗེ་ཆེན་རྒྱལ་བ་རྒྱ་མཚོའི་སྒྲུབ་ཐབས་བཞུགས།། ་ན་མོ་གུ་རུ་ཛ་ཡས་མུ་དྲ་ཡ། སྤྱན་རས་གཟིགས་རྒྱལ་བ་རྒྱ་མཚོའི་བསྒོམ་བཟླས་མདོར་བསྡུས་བྱ་ཚུལ་ནི། སངས་རྒྱས་ཆོས་དང་དགེ་འདུན་ལ་
བདག་ནི་སྐྱབས་སུ་མཆི། །སེམས་ཅན་ཀུན་གྱི་དོན་གྱི་ཕྱིར། །རྒྱལ་བ་རྒྱ་མཚོར་བདག་གྱུར་ཅིག་ལན་གསུ། ཨོཾ་ཤཱུ་ཉ་ཏཱ་ཛྙ་ན་བཛྲ་སྭ་བྷཱ་ཝ་ཨཱ་ཏྨ་ཀོ་ཉ་ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་པདྨ་ཟླ་ཉའི་གདན་གྱི་སྟེང་དུ་ཧྲཱི་

[023A]༄༅། །ལས་ཨུཏྤལ་ཧྲཱི་ས་མཚན་པ། དེ་ལས་འོད་ཟེར་འཕྲོས། དོན་གཉིས་བྱས་འདུས་ཡོངས་སུ་གྱུར་པ་ལས་རང་ཉིད་ཐུགས་རྗེ་ཆེན་པོ་རྒྱལ་བ་རྒྱ་མཚོ་སྐུ་མདོག་དཀར་ལ་དམར་བའི་མདངས་ཅན། ཞི་ཞིང་
འཛུམ་ལ་མཆེ་བ་ཅུང་ཟད་གཙིགས་པའི་ཞལ་གཅིག་ཕྱག་གཉིས་ཀྱིས་གཡས་མུ་ཏིག་གི་འཕྲེང་བ་འདྲེན་པའི་ཚུལ་དང། གཡོན་ཨུདྤལ་འཛིན་པས་ཡུམ་ལ་འཁྱུད་པ། དབུ་སྐྲ་ཐོར་ཚུགས་སུ་བཅིངས་པའི་ལྷག་མ་གསིལ་བུར་གྲོལ་
བ༑ ཞབས་གཡས་བརྐྱང་ཞིང་གཡོན་བསྐུམས་པའི་སྟང་སྟབས་ཀྱིས་བཞུགས་པའི་པ་དན་ཡུམ་གང་བ་ཡེ་ཤེས་ཀྱི་མཁའ་འགྲོ་མ་སྐུ་མདོག་དམར་མོ་ཁྲོ་འཛུམ་ཆགས་པའི་ཉམས་ཅན་གྱི་ཞལ་གཅིག་ཕྱག་གཉིས་ཀྱིས་
གཡས་གསེར་གྱི་ཌ་མ་རུ་འཁྲོལ་ཞིང། གཡོན་ཐོད་ཁྲག་བཟུང་ནས་ཡབ་ལ་སྟོབ་པ། ཞབས་གཡོན་བརྐྱང་ཞིང་གཡས་པ་ཡབ་ལ་འཁྲིལ་བ། ཡབ་དར་གྱི་ན་བཟའ་གསོལ་ཞིང་ཡུམ་གཅེར་མོ་སྐྲ་གྲོལ་བ། གཉིས་ཀའང་
སྤྱན་གསུམ་དང་ལྡན་ཅིང་རིན་པོ་ཆེ་དང་རུས་པའི་རྒྱན་གྱིས་སྤྲས་པ། འོད་ཟེར་རབ་ཏུ་འབར་བའི་དབུས་ན་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧྲཱི་ཧཱུཾ་གིས་མཚན་པ། དེ་ལས་འོད་ཟེར་འཕྲོས། ཡེ་ཤེས་པ་དང་
དབང་ལྷ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། དབང་གི་ལྷས་དབང་བསྐུར། འོད་དཔག་མེད་ཀྱིས་དབུ་བརྒྱན་པར་གྱུར། ཨོཾ་ཨཱ་རྱ་ལོ་ཀེ་ཤྭ་ར་ས་པ་རི་ཝཱ་ར་ཨརྒྷཾ། ནས༑ ཤཔྟ་པྲ་ཏཱི་ཙྪ་ཧཱུཾ་སཱ་ཧཱའི་བར་དང། ཨོཾ་ཨཱ་རྱ་

[023B] རབ་དཀར་གདངས་ཀྱི་རི་བོ་ལ། །མཚམས་སྤྲིན་གསར་པས་འཁྱུད་པའི་སྐུ། །འཕགས་མཆོག་རྒྱལ་བ་རྒྱ་མཚོ་དང། །གསང་བ་ཡེ་ཤེས་ལ་ཕྱག་ཚལ། །ཐུགས་ཀར་ཉི་མ་ལ་གནས་པའི་
ཧྲཱི་ཡིག་སྔགས་འཕྲེང་དང་བཅས་པ་ལས་འོད་ཟེར་གྱི་སྤྲོ་བསྡུ་དང་ལྡན་པར་གྱུར། ཨོཾ་མ་ཎི་པདེ་ཧཱུཾ་དཧུ་མ་གྷ་ཡེ་སཱ་ཧཱ། ཞེས་བཟླ། སེམས་ཅན་ཀུན་གྱི་དོན་གྱི་ཕྱིར། །རྒྱལ་བ་རྒྱ་མཚོར་བདག་གྱུར་ནས། །འགྲོ་ཀུན་རྒྱལ་བ་
རྒྱ་མཚོ་ཡི། །འགོ་འཕང་མཆོག་ལ་འགོད་པར་ཤོག་ཅེས་པ་འདི་ཡང་དྷ་རྨ་བྷ་དྲས་རང་གི་ཉམས་ལེན་དུ་སྦྱར་བའོ། །



﻿   ༈   
གྱི་བརྗོད་བྱར། ཐུབ་པས་ཇི་ལྟར་གསུང་ཚུལ་དང་འཕགས་ཡུལ་དུ་ཇི་ལྟར་དར་ཚུལ་བཤད་པ། བོད་ཡུལ་དུ་ཇི་ལྟར་དར་ཚུལ་བཤད་པ། བླ་མ་གོང་མ་གཅིག་ནས་གཅིག་ཏུ་བརྒྱུད་བའི་ལོ་རྒྱུས་དང་

[030B] ལམ་ཐུན་མོང་བས་རྒྱུད་སྦྱངས་ཤིང་རྣམ་པར་དག་པའི་དབང་གིས་རྒྱུད་སྨིན་པར་བྱས་ནས་དམ་ཚིག་དང་སྡོམ་པ་ཇི་ལྟར་བསྲུང་ཚུལ་བཤད་པ། བྱ་རྒྱུད་ཀྱི་ལམ་གྱི་
རིམ་པ་སྤྱིར་བསྟན་པ། སྒྲུབ་ཐབས་དངོས་གཞི་སྨྱུང་བར་གནས་པའི་ཆོ་ག་དང་བཅས་པ་བཤད་བ། དགེ་སློང་མ་དཔལ་མོས་མཛད་པའི་ཐུགས་རྗེ་ཆེན་པོའི་བསྟོད་པའི་དོན་བྱེ་བྲག་ཏུ་བཤད་
པ་སྟེ་བདུན་པོ་དེ་སྟོན་ཅིང། ཤོག་གྲངས་སུམ་བརྒྱ་སོ་བརྒྱད་ཡོད་དོ།།



﻿༄༅། །ཐུགས་རྗེ་ཆེན་པོ་ངན་སོང་ཀུན་སྒྲོལ་གྱི་སྒྲུབ་ཐབས་དངོས་གྲུབ་ཀུན་འབྱུང་ཞེས་བྱ་བ་བཞུགས་སོ། །

[001A] །ན་མོ་ཨཱ་རྱ་ལོ་ཀེ་ཤར་ཡ། རྣམ་འདྲེན་ཀུན་གྱི་ཐུགས་རྗེ་གཅིག་བསྡུས་པ། །འཕགས་མཆོག་ཕྱག་ན་པདྨའི་
སྐུར་བསྟན་ནས། །འགྲོ་ཀུན་ངན་འགྲོའི་འཇིགས་ལས་སྐྱོབས་མཛད་པའི། །བླ་མ་ཐུགས་རྗེ་ཆེན་པོའི་ཞབས་ལ་འདུད། །མགོན་པོ་ཁྱེད་ཀྱི་ཐུགས་རྗེ་བསྐུལ་བའི་
སླང༑ ༑གཟུངས་མཆོག་ནོར་བུ་འཛིན་པའི་བཟླས་བརྗོད་དང། །རིགས་དྲུག་གནས་སྦྱོང་ཇི་ལྟར་བྱ་བའི་ཚུལ། །ལྷན་གཅིག་དམ་པའི་གསུང་བཞིན་འདིར་
འགོད་བྱ།  །དེ་ལ་འདིར་གང་དུ་བསྒོམ་པའི་གནས་སུ་བྱི་དོར་ལེགས་པར་བྱས། སྐུ་གསུང་ཐུགས་ཀྱི་རྟེན་བཀྲམ། མཆོད་ཚོགས་འབྱོར་ཁོས་དང་བསྟུན་ནས་རྒྱ་ཆེར་བཤམས། སྐྱབས་སེམས་

[002A] །ཚད་མེད་བཞི་ངང་རྒྱུད་དང་འདྲེས་ངེས་སུ་བྱས་ནས། འདི་ལྟར། སྭ་བྷ་ཝས་སྟོང་བར་སྦྱངས།  ཆོས་ཀུན་མི་དམིགས་སྟོང་པའི་ངང་ཉིད་
ལས༑ ༑པད་དཀར་ཟླ་དང་རང་སེམས་ཧྲཱི་དཀར་པོ། །ཡོངས་གྱུར་ངེས་དོན་བླ་མ་སྤྱན་རས་གཟིགས། །སེམས་ཉིད་ངལ་གསོ་དཀར་པོ་གཡས་མཆོག་སྦྱིན། །
མཐེབ་མཛུབ་ཤེལ་འཕྲེང་དཀར་པོ་སྒིལ་ཞིང་འཛིན། །གཡོན་པ་གདན་ལ་བརྟེན་ནས་པད་དཀར་གྱི། །ཡུ་བ་ནས་བཟུང་འདབ་འཕྲེང་སྙན་ཐང་རྒྱས། །དབུ་སྐྲ་ཐོར་
ཚུགས་གྱོན་ཅིང་ཕྱེད་ཐུར་གྲོལ། །རིན་ཆེན་རྒྱན་དང་དར་གྱི་སྨད་དཀྲིས་དང། །རི་དྭགས་པགས་པའི་ག་ཤ་ལ་སོགས་མཛེས། །རྒྱལ་པོ་རོལ་བའི་སྟབས་ཀྱིས་

[002B] །རྒྱབ་ཡོལ་ལ་བརྟེན་ཞི་ཞིང་འཛུམ་པར་བཞུགས། །གཡས་སུ་སྒྲོལ་མ་ལྗང་སྔོན་ཞི་ཉམས་ཅན། །མཆོག་སྦྱིན་འཇིགས་སེལ་ཕྱག་རྒྱས་ཨུཏྤལ་མཚན། །དར་གྱི་ན་བཟའ་རིན་ཆེན་རྒྱན་གྱིས་
སྤྲས༑ ༑གཡོན་དུར་ལ་གཅིག་ནག་མོ་གྲི་ཐོད་འཛིན། །དར་དང་རུས་པའི་རྒྱན་ཅན་ཁྲོ་མོའི་ཚུལ། །གཉིས་ཀའང་འོད་ཀྱི་གུར་ཁྱིམ་འབར་བའི་དབུས། །ཞབས་གཉིས་རོལ་བའི་སྟབས་ཀྱིས་བཞུགས་པར་
གྱུར༑ ༑གཙོ་འཁོར་གསུམ་གའི་གནས་གསུམ་ཡིག་འབྲུ་ལས། །འོད་འཕྲོས་རང་བཞིན་གནས་ནས་ཡེ་ཤེས་པ། །རྒྱལ་བ་སྲས་བཅས་བསྐོར་བ་ས་མ་ཛཿ་ཨརྒྷཾ་ སོགས་ཀྱིས་མཆོད།  ཛཿ་ཧཱུཾ་བཾ་ཧོཿ་དམ་ཡེ་
དབྱེར་མེད་གྱུར། །སླར་ཡང་ཐུགས་ཀའི་ཧཱུཾ་ལས་འོད་འཕྲོས་བས། །དབང་ལྷ་སྤྱན་དྲངས་མཆོད་ཅིང་གསོལ་བཏབ་པས། །དབང་ལྷས་དབང་བསྐུར་སྒོ་གསུམ་དྲི་མ་དག་ཆུ་ལྷག་ཡར་ལུད་གཙོ་འཁོར་འོད་
དཔག་མེད། །འཁོར་གཉིས་དོན་ཡོད་གྲུབ་པས་དབུ་བརྒྱན་གྱུར། ། མཆོད་པ་བྱ་རྒྱུད་ལྟར་བྱིན་གྱིས་རླབས་ལ།  ཨོཾ་ཨཱརྱ་ལོ་ཀེ་ཤྭ་ར་ས་བ་རི་ཝཱ་ར་ཨརྒྷཾ་ སོགས་ཆུ་གཉིས་ཉེར་སྤྱོད་རོལ་མོ་དང་བཅས་པས་མཆོད།  འཁོར་བའི་འདམ་
གྱིས་མ་གོས་པ། །པདྨའི་སྙིང་པོ་སྤྱན་རས་གཟིགས། །ལུས་བཏུད་གུས་པས་ཕྱག་འཚལ་ལོ། །བརྩེ་བའི་རྗེས་སུ་བཟུང་དུ་གསོལ།  །ཅེས་པས་བསྟོད།  བདག་ཉིད་པད་དཀར་འདབ་དྲུག་ལྟོ་བ་རུ། །ཟླ་དཀྱིལ་

[003A]༄༅། །ས་བོན་ཡིག་དྲུག་བསྐོར་བ་ལས། །འོད་འཕྲོས་མཆོད་ཚོགས་སྤྲོས་པས་རྒྱལ་ཀུན་མཉེས། །དེ་ཀུན་བྱིན་རླབས་བཀུག་སྟེར་ང་ལ་ཐིམ། །སླར་ཡང་འོད་འཕྲོས་
རིགས་དྲུག་སེམས་ཅན་ལ། །ཕོག་པས་སྒྲིབ་སྦྱངས་སྤྱན་རས་གཟིགས་སུ་གྱུར། །རང་ཉིད་སྔགས་བཟླས་སེམས་ཅན་ལྷར་གསལ་བ། །དེ་ཀུན་ཡིག་དྲུག་འུར་འུར་སྒྲོགས་པར་མོས། །ཨོཾ་མ་ཎི་ ཞེས་ཅེ་
ནུས་སུ་བཟླ། ཡུམ་གྱི་བསྙེན་པ་ནི།  རང་རང་ཐུགས་ཀར་ཟླ་གདན་ས་བོན་མཐར། །སྔགས་ཕྲེང་བསྐོར་བ་དེ་ལས་འོད་འཕྲོས་པས། །སྒྲོལ་མས་འཇིགས་པ་བརྒྱད་ལས་སྐྱོབ་པ་དང། །རལ་གཅིག་མ་ཡི་ཟག་
མེད་བདེ་སྟེར་མོས། །ཨོཾ་ཨཱརྱ་ཏཱ་རེ་ཏཾ་སཱཧཱ། ཨོཾ་ཨེ་ཀ་ཙ་ཏི་ཧཱུཾ་སཱ་ཧཱ།  ཞེས་བཟླ། གྲངས་བསྙེན་གཙོ་བོ་ལ་བྱེ་བ་གསུམ། འཁོར་གཉིས་ལ་ཁྲི་ཕྲག་རེ་བཟླ་བར་གསུང་ངོ། །རིགས་དྲུག་གནས་སྦྱོང་སྤྲེལ་བར་འདོད་ན། རྭ་སྒྲེང་རྡོ་རྗེ་འཆང་
གི་གསུང་ལྟར་འདོན། ཐུན་མཐར་མཆོད་བསྟོད་མདོར་བསྡུས་བྱ། དེ་ནས།  སྣོད་བཅུད་འོད་ཞུ་གཙོ་འཁོར་གསུམ་ལ་ཐིམ། །འཁོར་གཉིས་རང་ལ་རང་ཡང་སྟོད་སྨད་ནས། །འོད་ཞུ་ས་བོན་ཧྲཱི་དང་ར་རྟ་ལ། །དེ་ཡང་ཁོག་
པ་གི་གུར་རིམ་གྱིས་ཐིམ། །དེ་ནས་ཇེ་ཕྲར་སོང་ནས་མི་དམིགས་གྱུར། །སྟོང་པའི་ངང་ལས་རང་ཉིད་སྐད་ཅིག་གིས། །ཐུགས་རྗེ་ཆེན་པོའི་སྐུར་བཞེངས་ཁྱེར་སོ་གསུམ། །ནམ་ཡང་མི་འབྲལ་དགེ་ཚོགས་

[003B] །བསྔོ་བ་སྨོན་ལམ་རྣམ་དག་འཚམས་སྤྱར་བྱ། ། ཅེས་པ་འདི་ནི་མདོ་སྔགས་གཞུང་ལུགས་ལ། །སྦྱང་བ་མི་དམན་དང་བརྩོན་ཤེས་རབ་ཅན། །བསྟན་པའི་གསལ་བྱེད་འཁོར་ལོ་ཆོས་རྗེ་ཡིས། །འདོད་མོས་ཇི་བཞིན་ཆོས་མེད་
སྙོམས་ལས་པ། །བྱང་ཆུབ་བསྟན་པའི་སྒྲོན་མེས་སུག་ལས་སུ། །བགྱིས་པའི་དགེ་བའི་ངེས་དོན་སྤྱན་རས་གཟིགས། །མྱུར་དུ་ཞལ་མཇལ་གསུང་གི་བདུད་རྩི་ལ། །སྤྱོད་པའི་སྐལ་བཟང་མཆོག་ཏུ་བདག་གྱུར་ཅིག་རྒྱལ་བར་གྱུར་ཅིག་ །།དགེའོ། །།



