༄༅། །མགོན་དཀར་ཡིད་བཞིན་ནོར་བུའི་དབང་གི་སྦྱིན་སྲེག་བཞུགས། །

[001A]༄༅། །ན་མོ་གུ་རུ་མྙྫུ་གྷོ་ཥཱ་ཡ། བཀའ་དྲིན་མཚུངས་མེད་བླ་མ་དང། །དབྱེར་མེད་ཡིད་བཞིན་ནོར་བུ་ལ། །གུས་པས་བཏུད་ནས་དེ་ཡི་ནི། །སྦྱིན་སྲེག་
ཆོ་ག་མདོར་བསྡུས་བཤད། །འདིར་མགོན་དཀར་ཡིད་བཞིན་ནོར་བུའི་དབང་གི་སྦྱིན་སྲེག་བསམ་གཏན་ཁོ་ནས་བྱ་ཚུལ་ནི། མཚན་ཉིད་དང་ལྡན་པའི་སྒྲུབ་པ་པོས་ཆོས་
བརྒྱད་ཀྱི་ཉིན་ཕྱེད་ལྟ་བུར་རྡོ་རྗེ་སྐྱིལ་ཀྲུང་གིས་ཁ་ནུབ་ཏུ་ཕྱོགས་ཏེ་འདུག་གནས་གང་དབང་དུ་བྱས་ན་བསྟན་པ་དང་སེམས་ཅན་གྱི་དོན་དུ་འགྱུར་བའི་བསྒྲུབ་བྱ་ལ་ཆགས་ཤིང་
འདུན་པའི་ཀུན་སློང་གསལ་བཏབ་སྟེ། ལས་དང་རྗེས་སུ་མཐུན་པར་འཇིགས་བྱེད་ལྟ་བུའི་བདག་བསྐྱེད་མདོར་བསྡུས་བསྒོམ་རྗེས། ཡོ་བྱད་ཐམས་ཅད་དངོས་སུ་ཡོད་

[002A]༄༅། །པར་མོས་ལ། ཐབ་ལས་སྔགས་ཀྱིས་བསངས། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་ཧཱུཾ་ལས་ཡེ་ཤེས་ཀྱི་ཐབ་ཁ་དོག་དམར་པོ་
དབྱིབས་ཟླ་གམ། མཚན་ཉིད་ཐམས་ཅད་དང་ལྡན་པའི་ནང་དུ་རཾ་ལས་མེ་གྲུ་གསུམ་གྱི་དབུས་སུ་རཾ་ལས་མེ་ལྷ་དམར་པོ་ཞལ་གཅིག་ཕྱག་གཉིས་བགྲང་འཕྲེང་དང་སྤྱི་བླུགས་
འཛིན་པ་གཡོན་བརྐྱངས་ཀྱིས་བཞུགས་པར་གྱུར། རང་ལྷར་གསལ་བའི་ཐུགས་ཀའི་ཧཱུཾ་གི་འོད་ཟེར་གྱིས་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་
གྱུར༑ ཅེས་བསྐྱེད་ལ། ཨོཾ་ཨཱ་ཧྲཱི་པྲ་ཝ་ར་སད་ཀ་རཾ་པྲོཀྵ་ཎཾ་པྲཏཱི་ཙྪ་ཧཱུཾ་སཱ་ཧཱས་བསང་གཏོར་དང། པྲོཀྵ་ཎཾ་གྱི་གནས་སུ་ཨཱཉྩ་མཱ་ཎཾ་བཅུག་པས་ཞལ་བསིལ་དང་ཨརྒྷཾ་

[002B] པཱ་དྱཾ་བཅུག་པས་ཞབས་བསིལ་ཏེ་ཆུ་བཞི་དང། ཨོཾ་ཨྒྣ་ཡེ་བྫྲ་པུཥྤེ་ནས་ཤཔྟ་ཨཱ་ཧཱུཾ་གི་བར་གྱིས་ཉེར་སྤྱོད་རོལ་མོ་དང། ཨོཾ་ཨྒྣ་ཡེ་སཱ་ཧཱ་ཨོཾ་
ཨཱ་ཧཱུཾ་གིས་ནང་མཆོད་རྣམས་ཕུལ་ཏེ། མེ་སྟེ་བསྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག་ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་
འཚལ། །ཞེས་བསྟོད། མེ་ལྷའི་ལྗགས་རྡོ་རྗེ་རྩེ་གཅིག་པ་དམར་པོ་ལ་རཾ་ཡིག་དང། དགང་བླུགས་ཀྱི་ཁ་ལ་ཡཾ་ཡིག་འོད་ཟེར་དང་བཅས་པས་མཚན་པར་གྱུར་པར་བསམས་ལ། རྫས་
ཆེན་བཅུ་གཉིས་སྤྱི་དང། ཁྱད་པར་མེ་ཏོག་དང་འབྲས་བུ་རོ་སྐྱུར་བ། ཁ་དོག་དམར་བ། དྲི་ཞིམ་པ་སྟེ་ཁྱད་ཆོས་གསུམ་ལྡན་གྱི་ཚོགས་ཕུལ་བར་མོས་ཏེ། ཡམ་ཤིང་མར་ཁུ་
ཏིལ་དུར་འབྲས་ཞོ་ཟན། །ཀུ་ཤ་ཡུངས་ཀར་སོ་བ་ནས་སྲན་གྲོ། །བཟའ་དང་བཅའ་བ་དྲི་བཟང་མེ་ཏོག་ཚོགས། །བདུད་རྩིར་བྱིན་གྱིས་བརླབས་ཏེ་དབུལ་བར་བགྱི། །ཨོཾ་
ཨྒྣ་ཡེ་སཱ་ཧཱ། ཆོས་བསྒྲུབ་པའི་མཐུན་རྐྱེན་དུ་འགྱུར་བའི་མི་དང་མི་མིན་ལོངས་སྤྱོད་ལ་སོགས་པ་ཐམས་ཅད་ཝ་ཤཾ་ཀུ་རུ་ཧོཿ་ཞེས་པའམ། བསྒྲུབ་བྱ་དམིགས་གསལ་

[003A]༄༅། །ཡོད་ན། ཆེ་གེ་མོ་ཝ་ཤཾ་ཀུ་རུ་ཧོཿ་ཞེས་བཏགས་ལ་ཉེར་གཅིག་ཙམ་ཕུལ། ཨོཾ་ཨཱ་ཧྲཱི་ཞེས་སོགས་ཀྱིས་སྔར་བཞིན་ཞལ་བསིལ་དང་བསང་གཏོར་གྱིས་མཆོད། །
དེ་ནས། མེ་ལྷའི་ཐུགས་ཀར་མེ་གྲུ་གསུམ་འབར་བའི་དབུས་སུ་པཾ་ལས་པདྨ་དང། རཾ་ལས་ཉི་མའི་དཀྱིལ་འཁོར་གྱི་སྟེང་དུ་གཾ་ལས་ནོར་བདག་ཕོ་མོ། ཞེས་པ་ནས། པདྨ་ཀ་མ་ལ་ཡེ་སྟཾ་
ཞེས་པའི་བར་མངོན་རྟོགས་ལྟར་བསྐྱེད་ལ། ཨོཾ་ཨཱ་ཧྲཱི་ཞེས་སོགས་ཀྱིས་སྔར་བཞིན་ཆུ་བཞི་དང། ཨོཾ་གུ་རུ་མྷཱ་ཀཱ་ལ་ས་པཱ་རི་ཝཱ་ར་པུཥྤེ་ནས། ཤཔྟ་པྲ་ཏཱི་ཙྪ་ཧཱུཾ་སཱ་ཧཱའི་བར་གྱིས་ཉེར་
སྤྱོད་རོལ་མོ་དང། ཨོཾ་གུ་རུ་མྷཱ་ཀཱ་ལ་ས་པ་རི་ཝཱ་ར་ཨོཾ་ཨཱ་ཧཱུཾ་གིས་ནང་མཆོད་རྣམས་ཕུལ་ཏེ། བདག་དང་སེམས་ཅན་ཐམས་ཅད་ཀྱི། ཞེས་སོགས་ཀྱིས་བསྟོད། མགོན་པོ་འཁོར་དང་བཅས་
པའི་ལྗགས་རྡོ་རྗེ་རྩེ་གཅིག་པ་དམར་པོ་ལ་ཧཱུཾ་ཡིག་དང། དགང་བླུགས་ཀྱི་ཁ་ལ་ཡཾ་ཡིག་འོད་ཟེར་དང་བཅས་པས་མཚན་པར་གྱུར་པར་བསམ། གོང་གི་རྫས་རྣམས་མགོན་པོ་ཐུགས་ཀའི་མཁའ་
འགྲོ་མ་དང་བཅས་པ་ལ། ཡཾ་ཤིང་མར་ཁུ་ཏིལ་དུར་འབྲས་ཞོ་ཟན། ་བདུད་རྩིར་བྱིན་རླབས་དད་པས་ཁྱེད་ལ་འབུལ། གུ་རུ་མཧཱ་ཀཱ་ལ་ཧ་རི་ཎི་ས་སིདྡྷི་ཛཿ་ཆོས་བསྒྲུབ་པའི་ཞེས་སོགས་སྦེལ་

[003B] དེའི་ཚེ་མགོན་པོའི་ཐུགས་ཀའི་དབང་སྡུད་ཀྱི་མཁའ་འགྲོ་མ་ལས་རང་འདྲའི་སྤྲུལ་པ་དཔག་ཏུ་མེད་པ་སྤྲོས་པ་རྣམས་ཀྱིས་བསྒྲུབ་བྱ་ཟླ་བ་དམར་
པོ་ལ་གནས་པའི་སྙིང་གའི་བྷ་ག་ནས་ལྕགས་ཀྱུས་ཕུག་ཅིང། ཌཱ་མ་རུའི་སྒྲས་སེམས་མྱོས་པར་བྱས་ཏེ་རང་དབང་མེད་པར་བཀུག་ནས། རང་གི་རྐང་པའི་དྲུང་དུ་ལྷགས་པ། རང་ལ་ལྷག་པར་འདུད་
ཅིང་ཆགས་པའི་སེམས་ཀྱིས་དབང་དུ་བྱས་པར་གྱུར། ཅེས་བརྗོད་ཅིང་བསམ་པ་ཡང་ཡང་བྱ་བ་ནི་གནད་ཀྱི་དོན་ནོ། །དེ་ནས་མཆོད་ཡོན་བསང་གཏོར་ཞལ་བསིལ་དང། །གོས་བཟང་སོ་རྩི་ཉེར་སྤྱོད་
ལྔ༑ ༑རོལ་མོ་ནང་མཆོད་ལ་སོགས་པ། །བླ་མ་མགོན་པོ་མཉེས་ཕྱིར་འབུལ། ཨོཾ་ཨཱ་ཧྲཱི་ཞེས་སོགས་ཀྱིས་མཆོད་ཡོན་བསང་གཏོར་ཞལ་བསིལ་ཏེ་ཆུ་གསུམ་དང། ཨོཾ་བྫྲ་ཝ་ས་སྱ་སཱ་ཧཱས་
གོས་གསར་པ་དང། ཨོཾ་བྫྲ་ཏམྦུ་ལ་སཱ་ཧཱས་སོ་རྩི་དང། ཨོཾ་གུ་རུ་མཧཱ་ཀཱ་ལ་ས་པ་ར་ཝཱ་ར་པུཥཔེ། ཞེས་སོགས་ཀྱིས་ཉེར་སྤྱོད་རོལ་མོ་ནང་མཆོད་རྣམས་གོང་བཞིན་ཕུལ་ཏེ། ཕྱོགས་བཅུ་དུས་གསུམ་སངས་རྒྱས་
ཐམས་ཅད་ཀྱི། ཞེས་པ་ནས། ཡིད་བཞིན་ནོར་བུ་ལྟ་བུར་བདག་གྱུར་ཅིག་ཅེས་པའི་བར་གྱིས་བསྟོད་ཨོཾ་ཨཱ་ཧྲཱི་ཞེས་སོགས་ཀྱིས་མཆོད་ཡོན་ཕུལ་ལ། མ་རྙེད་ཡོངས་སུ་མ་ཤེས་དང། །གང་ཡང་

[004A]༄༅། །ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་གཙོ་བོས་བཟོད་མཛད་རིགས། །ཞེས་སོགས་ཀྱིས་བཟོད་པར་གསོལ་ནས། ལྷ་མི་གནོད་སྦྱིན་ལ་སོགས་
འགྲོ་ཀུན་གྱིས། ཞེས་སོགས་ཀྱིས་འདོད་དོན་ལ་གསོལ་བ་བཏབ་སྟེ། ཨོཾ་བྫྲ་སཏ་ཨཱ་ཞེས་བཟླས་ནས་ཆད་ལྷག་ཁ་བསྐངས་རྗེས། ཨོཾ་བྫྲ་མུཿ་ཡེ་ཤེས་པ་གཤེགས་ཤིང་དམ་ཚིག་པ་རང་
ལ་ཐིམ་པར་གྱུར་པར་བསམ་མོ། །དེ་ནས། ཨོཾ་ཨཱ་ཧྲཱི་ཞེས་སོགས་ཀྱིས་གསང་གཏོར་དང་ཞལ་བསིལ་དང་སོ་རྩི་དང་གོས་གསར་པ་རྣམས་གོང་བཞིན་དང། ཨོཾ་ཨགྣ་ཡེ་ཨོཾ་ཨ་ཀཱ་རོ་མུ་ཁཾ་སརྦ་དྷ་རྨཱ་ཎཱཾ་ཨཱ་དྱ་ནུཏྤ་ནྣ་ཏྭ་ཏ་ཨོཾ་ཨཱ་ཧཱུཾ་ཕཊ་སཱ་ཧཱ། ལན་གསུམ་གྱིས་གཏོར་མ་དང། ཨོཾ་ཨགྣ་ཡེ་བྫྲ་པུཥྤེ་ཞེས་སོགས་ཀྱི་ཉེར་སྤྱོད་རོལ་མོ་ནང་མཆོད་རྣམས་གོང་བཞིན་ཕུལ་ཏེ། མེ་སྟེ་བསྲེག་བྱ་
ཟ་བའི་ལྷ། ཞེས་སོགས་ཀྱིས་བསྟོད། གོང་བཞིན་མཆོད་ཡོན་ཕུལ་ལ་བཟོད་པར་གསོལ་ནས་འདོད་དོན་ལ་གསོལ་བ་བཏབ་སྟེ། ཆད་ལྷག་ཁ་བསྐངས་རྗེས། ཨོཾ་མུཿ་མེ་ལྷ་ཡེ་ཤེས་པ་གཤེགས་ཤིང་
དམ་ཚིག་པ་མེ་འབར་བའི་རྣམ་པར་གྱུར་པར་བསམ་ནས། བླ་མ་མགོན་པོ་དབྱེར་མེད་ལ་ཞེས་སོགས་ཀྱིས་བསྔོ་སྨོན་དང། ཡོན་ཏན་རབ་རྫོགས་གངས་ཀྱི་རི་བོ་བཞིན། ཞེས་སོགས་བཀྲ་ཤིས་བྱའོ། །སྨྲས་

[004B] བདག་ཅག་རིགས་རུས་སྐྱེ་འཕྲེང་དམན། །ཐོས་པ་ཉུང་ཞིང་སྒྲུབ་ལ་གཡེལ། །དེ་ཕྱིར་བདག་འདྲའི་ངག་རྩོམ་གྱིས། །བསྟན་དང་འགྲོ་ལ་ཕན་རེ་ཆུང། །འོན་ཀྱང་གཉན་རིགས་སྨན་རྒྱལ་གྱིས། །དག་
སྣང་ཆེན་པོས་བསྐུལ་བ་ན། །བློ་བཟང་ཆོས་ཀྱི་རྒྱལ་མཚན་གྱི། །གཞུང་གཞིན་དྷ་རྨ་བྷ་དྲས་བྲིས། །མན་ངག་ནག་འགྲོས་ཡིན་པའི་ཕྱིར། །སྐལ་མེད་ལོག་ལྟ་ཅན་ལ་སྦོས། །དགེ་བས་མཁའ་མཉམ་
འགྲོ་བ་ཀུན། །རྣམ་མཁྱེན་རྒྱལ་བའི་སར་བགྲོད་ཤོག་རྒྱ་རྒྱ།།



