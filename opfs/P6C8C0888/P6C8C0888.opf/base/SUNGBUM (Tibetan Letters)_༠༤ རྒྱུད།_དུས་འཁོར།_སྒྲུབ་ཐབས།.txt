༄༅། །དཔལ་དུས་ཀྱི་འཁོར་ལོའི་སྒྲུབ་ཐབས་མདོར་བསྡུས་འཇམ་དཔལ་དགོངས་རྒྱན་ཞེས་བྱ་བ་བཞུགས། །

[001A] །ན་མོ་གུ་རུ་མཉྫུ་གྷོ་ཥཱ་ཡ། མཆོག་གི་དམ་པ་དང་པོའི་སངས་རྒྱས་དང། །དབྱེར་མེད་རྗེ་བཙུན་བླ་མའི་ཞབས་བཏུད་ནས། །དཔལ་ལྡན་དུས་ཀྱི་འཁོར་
ལོ་སྒྲུབ་པའི་ཐབས། །གནད་བསྡུས་ཡང་སྙིང་ཡིད་བཞིན་ནོར་མཆོག་བྲི། །དེ་ཡང། རྒྱུད་ཀྱི་རྒྱལ་པོའི་སྒྲུབ་ལེ་ལས། རང་གི་སེམས་ཀྱི་ནུས་པ་ཤེས་ནས་བཅོམ་ལྡན་འདི་
ཡང་རྣལ་འབྱོར་པ་རྣམས་དག་གིས་བསྒོམ་པར་བྱ། ཞེས་སྒྲུབ་པ་པོའི་བློ་ནུས་དང་བསྟུན་ནས་རྒྱས་བསྡུས་བྱ་དགོས་པ་དང། རྒྱས་བསྡུས་ཇི་ལྟར་བྱ་བ་ཡང་དེ་ཉིད་ལས་
གཅིག་ལ་སོགས་པ་མཐའ་ཡས་ཞལ་ཏེ་ཕྱག་དང་ཞབས་མེད་དུ་མའི་ཁ་དོག་མུན་པ་དག་གི་མཐར། །ཤེས་རབ་ཐབས་ཀྱི་བདག་ཉིད་ཅེས་སོགས་གསུངས་པ་ལྟར། ཞལ་

[002A]༄༅། །ཕྱག་འཁོར་ལ་སོགས་པ། ལྷན་སྐྱེས། དཔའ་གཅིག་ལྷ་ལྔ་མ། ལྷ་དགུ་མ། བཅུ་གསུམ་མ། བཅུ་བདུན་མ། ཐུགས་དཀྱིལ་དང། ཡོངས་སུ་རྫོགས་པ་སོགས་མང་
ཉུང་ཅི་རིགས་པ་བསྒོམ་པར་གསུངས་པ་ལྟར། དཔལ་དུས་ཀྱི་འཁོར་ལོ་ལ་མོས་པའི་ལས་དང་པོ་བ་དང། སྒྲུབ་ཐབས་རྒྱས་པ་ཤེས་ཀྱང་ཆག་མེད་འདོད་པས་བསྡུས་པ་དོན་དུ་གཉེར་
བ་སོགས་ཀྱི་ཕྱིར། ལམ་གྱི་གནད་ཚང་ལ་སྙིང་པོར་དྲིལ་བའི་མདོར་བསྡུས་བརྗོད་པར་བྱའོ། །དེས་ན་འདི་ལ་གཉིས། སྔོན་འགྲོ་དང། དངོས་གཞིའོ། །དང་པོ་ལ་གཉིས། ནང་མཆོད་དང་མཆོད་
པ་བྱིན་གྱིས་བརླབ་པ་དང། བདག་བསྲུང་ཞིང་བགེགས་བསྐྲད་པའོ། །དང་པོ་ནི། ཡིད་མཐུན་གྱི་གནས་སུ་རྣལ་འབྱོར་གྱི་ཡོ་བྱད་རྣམས་ཚོགས་པར་བྱས་ཏེ། སྟན་བདེ་བ་ལ་འདུག་ནས་
རང་ཉིད་སྐད་ཅིག་གིས་དུས་ཀྱི་འཁོར་ལོ་སྐུ་མདོག་སྔོན་པོ། ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་སྣ་ཚོགས་ཡུམ་ལ་འཁྱུད་པ་གཡས་བརྐྱངས་ཀྱིས་བཞུགས་

[002B] ཨོཾ་ཨཱ་ཧཱུཾ་ཧོ་ཧཾ་ཀྵ་ཨོཾ་སྭ་བྷཱ་ཝ་ཤུདྡྷཱ་སརྦ་དྷ་རྨཿ་སྭ་བྷཱ་ཝ་ཤུ་དཧོ་ཉ་ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར་ནག་པོ་གཞུའི་དབྱིབས་ཅན་རྒྱལ་མཚན་གྱིས་མཚན་
པ༑ དེའི་སྟེང་དུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་མེ་འབར་བས་མཚན་པ། དེའི་སྟེང་དུ་ཨཱ་ལས་མི་མགོ་རློན་པའི་སྒྱེད་བུ་གསུམ་གྱི་སྟེང་དུ། ཨོཾ་ལས་བྱུང་བའི་ཐོད་པ་དུམ་བུ་གཅིག་པ་ཕྱི་
དཀར་ལ་ནང་དམར་བའི་དབུས་སུ། པདྨ་དམར་པོ་འདབ་མ་བརྒྱད་པའི་སྟེང་དུ། ཨ་ཨི་རྀ་ཨུ་ལྀ། ལཱྀ་ཨཱུ་རཱྀ་ཨཱི་ཨཱ། རྣམས་ལས་བྱུང་བའི་བདུད་རྩི་ལྔ་དང། ཤ་ལྔ་སླར་ཡང་ཡི་གེ་དེ་དག་གིས་མཚན་པ་
རང་གི་སྙིང་གའི་ཧཱུཾ་གི་འོད་ཟེར་གྱིས་བསྐུལ་བས། རླུང་གཡོས། མེ་སྦར། ཐོད་པའི་ནང་གི་རྫས་རྣམས་ཞུ་ཞིང་ཁོལ། དེ་ཉིད་ཧཱུཾ་ལས་བྱུང་བའི་རྡོ་རྗེས་དཀྲུགས་པས་རྡོ་རྗེ་དང་རྫས་རྣམས་རོ་མཉམ་དུ་གྱུར་ཏེ་
ཟླ་བ་ཞུ་བའི་གཟུགས་སུ་གྱུར། རང་གི་ལག་པ་གཡོན་གཡས་དང། གཉིས་ཀའི་ཐུན་མོང་བའི་མཐིལ་དང་དབུས་རྣམས་སུ་ཟླ་ཉི་སྒྲ་གཅན་དུས་མེ་ལ་གནས་པའི། ཨོཾ་ཨཱ་ཧཱུཾ་ཧོ་རྣམས་ལས་འོད་ཟེར་
འཕྲོས། སྐུ་གསུང་ཐུགས་ཡེ་ཤེས་རྡོ་རྗེ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་བཀུག་སྟེ། དམ་ཚིག་གི་བདུད་རྩི་དང་གཅིག་ཏུ་འདྲེས་པས་དྲི་མ་སྦྱངས། མང་པོར་སྤེལ་ཞིང་ཆགས་པའི་རོ་དང་ལྡན་

[003A]༄༅། །པ༑ གཟི་བརྗིད་འབར་བའི་ཟག་མེད་ཡེ་ཤེས་ཀྱི་བདུད་རྩིར་གྱུར། ཅེས་ནང་མཆོད་བྱིན་གྱིས་བརླབས། མཆོད་པ་ཡང་བསངས་སྦྱངས། སྟོང་པའི་ངང་ལས་སྤཾ་ལས་བྱུང་བའི་རིན་པོ་ཆེ་
ཤེལ་གྱི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་མཆོད་རྫས་དང། མཆོད་པའི་ལྷ་མོ་རྣམས་རང་བཞིན་སྟོང་པ་ཉིད་དང་བདེ་བ་
ཆེན་པོ། རྣམ་པ་མཆོད་རྫས་དང། མཆོད་པའི་ལྷ་མོ། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ། དེ་བཞིན་དུ། པཱ་དྱཾ། པྲོཀྵ་ཎཾ། ཨཉྩ་
མ་ཎཾ༑ གནྡྷེ་ནས། ཀཱ་མེ་ཨཱ་ཧཱུཾ། ཞེས་བྱིན་གྱིས་བརླབ་བོ། །གཉིས་པ་ནི། ཨོཾ་ཨཱ་ཧཱུཾ་ཧོ་ཧཾ་ཀྵ་པྲཛྙ་པཱ་ཡ་ཨཱདྨ་ཀ། ཀཱ་ཡ་ཝཱ་ཀ་ཙི་ཏྟ་ཛྙཱ་ན་ཨ་དཧི་པ་ཏེ། མ་མ་ཀཱ་ཡ་ཝཱ་ཀ་ཙིཏྟ་ཛྙཱ་ན་བཛྲ་བཛྲཱ་མྲྀ་ཏ་སྭ་བྷཱ་ཝཾ་ཀུ་རུ་
ཀུ་རུ་སྐནྡྷ་དྷཱ་ཏཱ་ཡ་ཏ་ནཾ་ནཿ་སྭ་བྷཱ་ཝཾ་སཱཧཱ། རང་གི་གཙུག་ཏོར་དུ་ཝཾ་ལོངས་སུ་གྱུར་པ་ལས་རྡོ་རྗེ་ཟླ་བའི་དཀྱིལ་འཁོར་ཆ་བཅུ་དྲུག་ཡོངས་སུ་རྫོགས་པ། དེས་གཙུག་ཏོར་ནས་རྐང་སན་གྱི་བར་རང་གི་ལུས་
སྤྲུལ་ཤུན་པ་བརྗེས་པ་བཞིན་དུ་ལན་གསུམ་དར་ཏེ། རང་གི་ལུས་ཟླ་བའི་དཀྱིལ་འཁོར་ལྟར་དཀར་བར་གྱུར། ཨོཾ་སྭ་བྷཱ་ཝ་ཤུདྡྷཱ་སརྦ་དྷརྨཱ་སྭ་བྷཱ་ཝ་ཤུདྡྷོ་ཉཧཾ། རང་གི་དཔྲལ་བར་ཟླ་བའི་དཀྱིལ་འཁོར་ལ་ཨོཾ་

[003B] མགྲིན་པར་ཉི་མའི་དཀྱིལ་འཁོར་ལ། ཨཱ་དམར་པོ་ལས་རྡོ་རྗེ་དམར་པོ་རྩེ་མོ་སུམ་ཅུ་རྩ་གསུམ་པ། སྙིང་གར་སྒྲ་གཅན་གྱི་དཀྱིལ་འཁོར་ལ། ཧཱུཾ་ནག་པོ་ལས་རྡོ་རྗེ་ནག་
པོ་རྩེ་མོ་དགུ་པ། ལྟེ་བར་དུས་མེའི་དཀྱིལ་འཁོར་ལ། ཧོ་སེར་པོ་ལས་རྡོ་རྗེ་སེར་པོ་རྩེ་མོ་དྲུག་ཅུ་རྩ་ལྔ་པ། གཙུག་ཏོར་དུ་ནམ་མཁའི་དཀྱིལ་འཁོར་ལ། ཏཾ་ལྗང་གུ་ལས་རྡོ་རྗེ་ལྗང་གུ་རྩེ་མོ་ལྔ་པ། གསང་བ་ཡེ་ཤེས་ཀྱི་
དཀྱིལ་འཁོར་ལ། ཀྵ་སྔོན་པོ་ལས་རྡོ་རྗེ་སྔོན་པོ་རྩེ་མོ་སུམ་ཅུ་རྩ་གསུམ་པ། རྡོ་རྗེ་དེ་རྣམས་ལས་རྡོ་རྗེ་འབར་བའི་འོད་ཟེར་ཕྱོགས་བཅུར་འཕྲོས། བདག་ཉིད་རྡོ་རྗེའི་སྐུར་གྱུར་ཅིང། བདུད་དང་བགེགས་ཀྱི་ཆོགས་རྣམས་ངེས་
པར་བསྲེགས་པར་གྱུར། ཨོཾ་ཨཱ་ཧཱུཾ་ཧྲཱ་ཕཊ། །གཉིས་པ་དངོས་གཞི་ལ་གསུམ། ལས་མངོན་པར་འདུ་བྱས་ནས་འཆི་བ་འོད་གསལ་ཉམས་སུ་མྱོང་བ་དང་ཆོས་མཐུན་པ་སྔོན་འགྲོ་ཚོགས་གཉིས་བསག་པ་དང། ཤི་
ནས་བར་དོ་ཉིང་མཚམས་སྦྱར་ཏེ་སྐྱེ་བའི་རིམ་པ་དང་ཆོས་མཐུན་པ། དངོས་གཞི་ཡན་ལག་བཞིའི་རྣལ་འབྱོར་བསྒོམ་པ་དང། ཐུན་གྱི་མཐའ་དང་མཚམས་སུ་ཇི་ལྟར་བྱ་བའོ། །དང་པོ་ལ་གཉིས། བསོད་ནམས་
ཀྱི་ཚོགས་བསག་པ་དང། ཡེ་ཤེས་ཀྱི་ཚོགས་བསག་པའོ། །དང་པོ་ནི་རང་ཉིད་བཅོམ་ལྡན་འདས་དུས་ཀྱི་འཁོར་ལོ་ཞལ་གཅིག་ཕྱག་གཉིས་པར་གསལ་བའི་ཐུགས་ཀར། པཾ་ལས་པདྨ་དམར་པོ་འདབ་མ་བརྒྱད་

[004A]༄༅། །པའི་ལྟེ་བར་ཨོཾ་ལས་ཟླ་བའི་དཀྱིལ་འཁོར་གྱི་སྟེང་དུ། ཧཱུཾ་ལས་བྱུང་བའི་རྡོ་རྗེ་རྩེ་ལྔ་པ་ལས་འོད་ཟེར་འཕྲོས་པས། རྒྱལ་བ་སྲས་བཅས་ཐམས་ཅད་བཅོམ་ལྡན་འདས་དུས་ཀྱི་འཁོར་ལོའི་
དཀྱིལ་འཁོར་གྱི་རྣམ་པར་མདུན་གྱི་ནམ་མཁའི་མཐིལ་དུ་སྤྱན་དྲངས། འོད་ཟེར་རང་གི་སྙིང་གར་ཟླ་བ་རྡོ་རྗེ་ལ་ཐིམ། གང་གི་དྲིན་གྱིས་བདེ་ཆེན་གནས། །སྐད་ཅིག་གིས་ནི་འཐོབ་འགྱུར་བ། །བླ་མ་རིན་ཆེན་ལྟ་
བུ་ཡི༑ ༑རྡོ་རྗེ་ཅན་ཞབས་པད་ལ་འདུད། །སྟོང་ཉིད་སྙིང་རྗེའི་བདག་ཉིད་ཅན། །སྲིད་གསུམ་སྐྱེ་དང་འཇིག་པ་མེད། །ཤེས་དང་ཤེས་བྱ་གཅིག་པའི་སྐུ། །དཔལ་ལྡན་དུས་འཁོར་ལ་ཕྱག་འཚལ། །རང་གི་ཐུགས་ཀ་
ནས་སྤྲོས་པའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར། ཨོཾ་སརྦ་ཏ་ཐཱ་ག་ཏ། གྷནྡྷཾ། པུ་ཥྤཾ། དྷཱུ་པཾ། དའི་པཾ། ནཻ་ཝི་དྱཾ། ཨ་ཀྵ་ཏཾ། ལཱ་སྱེཾ། ཧཱ་སྱེཾ། པཱ་ཏྱཾ། མྲྀ་ཏྱཾ། གའི་ཏྱཾ། ཀཱ་མེ་པཱུ་ཛཾ་ཀུ་རུ་ཀུ་རུ་སཱ་ཧཱ། ཐོག་མེད་དུས་ནས་
ད་ལྟའི་བར། །ཆགས་དང་ཞེ་སྡང་གཏི་མུག་གིས། །བགྱིས་དང་བགྱིད་སྩལ་ཡི་རང་བའོ། །སྡིག་པ་ཐམས་ཅད་སོ་སོར་བཤགས། །རྫོགས་སངས་རྒྱས་དང་བྱང་ཆུབ་སེམས། །འཕགས་པ་རྣམས་ཀྱི་དགེ་ཚོགས་
དང༑ ༑གཞན་ཡང་དགེ་བ་ཐམས་ཅད་ལ། །མངོན་པར་དགའ་བས་ཡི་རང་ངོ། །ཉོན་མོངས་ནད་ཀྱིས་གདུངས་པ་ཡི། །སྐྱེ་བོ་བདེ་བར་གསོ་བྱའི་ཕྱིར། །རྡོ་རྗེ་ཐེག་པའི་བདུད་རྩི་ཡི། །ཆོས་ཀྱི་འཁོར་ལོ་སྐོར་དུ་གསོལ།།

[004B] །མྱ་ངན་འདའ་བཞེད་སྤངས་ནས་ནི། །རྨོངས་མེད་འཁོར་བ་དག་ཚུལ་གྱིས། །མཐའ་ཡས་བསྐལ་པར་བཞུགས་སུ་གསོལ། །སངས་རྒྱས་སློབ་དཔོན་དབང་མཆོག་ཐོབ། །དེས་
བསྟན་ཐབས་ཤེས་དབྱེར་མེད་ཆོས། །དེར་གནས་དགེ་འདུན་རྣམ་གཉིས་ལ། །རབ་ཏུ་དང་བས་སྐྱབས་སུ་མཆི། །བླ་མ་སངས་རྒྱས་སྲས་བཅས་ལ། །བདག་ཉིད་རྣམ་པ་ཀུན་ཏུ་འབུལ། །ཡོན་གནས་དམ་པ་ཁྱེད་རྣམས་
ཀྱིས༑ ༑བྲན་དང་འབངས་སུ་བཟུང་དུ་གསོལ། །བདག་གི་དུས་གསུམ་དགེ་བ་རྣམས། །རང་དོན་དྲི་མས་མ་གོས་པར། །སྲིད་གསུམ་སེམས་ཅན་མ་ལུས་པ། །སངས་རྒྱས་ཐོབ་པའི་རྒྱུར་གྱུར་ཅིག་དུས་འདི་ནས་བཟུང་བྱང་
ཆུབ་བར། །བྱང་ཆུབ་སེམས་ནི་བསྐྱེད་བགྱི་ཞིང། །བསམ་པ་རྣམ་པར་དག་པ་བསྐྱེད། །བདག་དང་བདག་གིར་འཛིན་པ་སྤང། །ཚོགས་ཞིང་རྣམས་རང་ལ་ཐིམ་པས་བྱིན་གྱིས་བརླབས་པར་གྱུར། གཉིས་པ་ནི། དངོས་པོ་མེད་
པས་སྒོམ་པ་མེད། །བསྒོམ་པ་སྒོམ་པ་ཉིད་མ་ཡིན། །དེ་ལྟར་དངོས་པོར་རོས་མི་འགྱུར། །སྒོམ་པ་དམིགས་སུ་མེད་པའོ། །རང་གི་ལུས་ཀྱི་ཆུའི་ཁམས་ཀྱིས་མེ་ཉམས་པར་བྱས། མེ་དང་བྲལ་བའི་ས་ཆུ་ལ་ཐིམ། ཆུ་རླུང་གིས་བསྐམས་
རླུང་རྣམ་ཤེས་ལ་ཐིམ། རྣམ་ཤེས་ནམ་མཁའ་ལ་ཐིམ། དེ་ལྟར་རྡུལ་ཕྲ་རབ་བསགས་པ་སྣོད་བཅུད་ཀྱི་གཉིས་སུ་སྣང་བའི་སྤྲོས་པ་མ་ལུས་པ་ཉེ་བར་ཞི་ནས། ཡུལ་སྟོང་པ་ཉིད་དང་ཡུལ་ཅན་ཡེ་ཤེས་དབྱེར་མི་ཕྱེད་པ་རྣམ་

[005A]༄༅། །པར་ཐར་པའི་སྒོ་བཞིའི་ངོ་བོར་གྱུར། ཨོཾ་ཤཱུ་ནྱ་ཏཱ་ཛྙཱ་ན་བཛྲ་ས་བྷཱ་ཝ་ཨཱཏྨ་ཀོཉྷཾ། གཉིས་པ་དངོས་གཞི་ལ་བཞི། དཀྱིལ་འཁོར་རྒྱལ་མཆོག་ལས་རྒྱལ་མཆོག་ཐིག་ལེའི་རྣལ་འབྱོར། ཕྲ་མོའི་རྣལ་
འབྱོར་རོ། །དང་པོ་ནི། ནམ་མཁའི་ཁམས་མཐའ་ཡས་པའི་ཆོས་འབྱུང་གི་ནང་དུ། ཡཾ་ལས་རླུང་གི་དཀྱིལ་འཁོར་ནག་པོ་གཞུའི་དབྱངས་ཅན་རྒྱར་དཔག་ཚད་འབུམ་ཕྲག་བཞི་པ་རྒྱལ་མཚན་གྱིས་མཚན་པ། དེའི་སྟེང་
དུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་པ་རྒྱར་དཔག་ཚད་འབུམ་ཕྲག་གསུམ་པ་བཀྲ་ཤིས་ཀྱིས་མཚན་པ། དེའི་སྟེང་དུ་པཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ་རྒྱར་དཔག་ཚད་འབུམ་ཕྲག་གཉིས་
པ་པདྨས་མཚན་པ། དེའི་སྟེང་དུ་ལཾ་ལས་སའི་དཀྱིལ་འཁོར་སེར་པོ་གྲུ་བཞི་པ་རྒྱར་དཔག་ཚད་འབུམ་ཕྲག་གཅིག་པ་རྡོ་རྗེས་མཚན་པ། དཀྱིལ་འཁོར་བཞི་པོ་རེ་རེའང་སྟེང་འོག་ཏུ་ཧཱུཾ་ལས་སྐྱེས་པའི་སྣ་ཚོགས་རྡོ་རྗེ་
གཉིས་དང་བཅས་པ། དེའི་སྟེང་དུ་མཾ་ལས་ལྷུན་པོ་ཆེན་པོ་རྡོ་རྗེའི་རང་བཞིན་འོག་གི་རྒྱར་དཔག་ཚད་སྟོང་ཕྲག་བཅུ་དྲུག་དང། སྟེང་དཔག་ཚད་སྟོང་ཕྲག་ལྔ་བཅུ་པ། དེའི་དབུས་སུ་ཀྵཾ་ལས་སྣ་ཚོགས་པདྨ་རི་རབ་ཀྱི་སྟེང་གི་
རྒྱའི་ཕྱེད་དང་མཉམ་པའི་སུ་མ་ཆ་ལྟེ་བ་ལ་ཡོད་པ། དེའི་སྟེང་དུ་ཧཾ་ལས་ཟླ་བ། ཚེ་ག་དྲག་ལས་ཉི་མ། ཐིག་ལེ་ནཱ་ད་དང་བཅས་པ་ལས་སྒྲ་གཅན་དང་དུས་མེའི་དཀྱིལ་འཁོར་རྣམས་པདྨའི་ལྟེ་བ་དང་མཉམ་པ། དེ་རྣམས་

[005B] སླར་ཡང་ཡི་གེ་དེ་དག་སོ་སོ་ལས་སྐྱེས་པའི་ནམ་མཁའ་རླུང་མེ་ཆུ་ས་རི་རབ་པདྨ་ཟླ་ཉི་སྒྲ་གཅན་དུས་མེའི་གདན་དང་བཅས་པ་ཡོངས་སུ་རྫོགས་པའི་སྟེང་ཧཱུཾ་ལས་སྐྱེས་པའི་རྡོ་རྗེའི་གུར་གྱི་
ནང་དུ། ཨོཾ་ཡོངས་སུ་གྱུར་པ་ལས་གཞལ་ཡས་ཁང་གྲུ་བཞི་སྒོ་བཞི་གསེར་གྱི་རང་བཞིན་གྱི་རྟ་བབས་བཞི་དང་བཅས་པ། ནོར་བུའི་འོད་ཟེར་རྣམ་པར་འཕྲོ་བ། ཕྱི་ནས་རིམ་པ་བཞིན་ནག་དམར་དཀར་བའི་རྩིག་པ་
རིམ་པ་གསུམ་དང་ལྡན་པའི་སྟེང་དུ། རིན་པོ་ཆེའི་ཕ་གུ་ལ་གནས་པའི་གསེར་གྱི་སྐ་རགས་བཞི་དང་བཅས་པའི་ཕྱི་ངོས་སུ་དྲ་བ་དང་དྲ་ཕྱེད་འཕྱང་བ། ཤར་བུས་མཛེས་པའི་བྱ་འདབ་མདའ་ཡབ་ལ་སོགས་པ་མཚན་ཉིད་
ཐམས་ཅད་དང་ལྡན་པའི་གཞལ་ཡས་ཁང་གི་སྟེང་འོག་རྣམས་ཤར་ནག་ལྷོ་དམར། བྱང་དཀར། ནུབ་སེར། དབུས་སྔོ་བའི་དབུས་སུ་ཨོཾ་ལས་པདྨ་ལྗང་གུ་འདའ་མ་བརྒྱད་པ། དེའི་ལྟེ་བར་ཨཾ་ལས་ཟླ་བ། ཨཿ་ལས་ཉི་མ། ཨ་
ལས་སྒྲ་གཅན་དང་དུས་མེའི་དཀྱིལ་འཁོར། བདེ་གཤེགས་འཕར་མའི་ཕྱོགས་བཞིར་ཨོཾ་ལས་ཟླ་བའི་དཀྱིལ་འཁོར་གྱི་ལྟེ་བར་རཾ་ལས་ཉི་མའི་དཀྱིལ་འཁོར་རེ་རེ། དབུས་སུ་ཟླ་ཉི་སྒྲ་གཅན་དུས་མེའི་སྟེང་དུ་ཟླ་བ་ལ་གནས་པའི་
མཚན་སོ་གཉིས་ཀྱི་ངོ་བོ་དབྱངས་སོ་གཉིས་ཀྱིས་མཚན་པའི་ཟླ་བའི་དཀྱིལ་འཁོར་མེ་ལོང་ལྟ་བུའི་ཡེ་ཤེས། དེའི་འོག་ཏུ་ཉི་མ་ལ་གནས་པའི་དཔེ་བྱང་བརྒྱད་ཅུའི་ངོ་བོ་གསལ་བྱེད་བརྒྱད་ཅུས་མཚན་པའི་ཉི་མའི་
[006A]༄༅། །དཀྱིལ་འཁོར་མཉམ་པ་ཉིད་ཀྱི་ཡེ་ཤེས། ཟླ་བའི་དབུས་སུ་དྲི་ཟའི་རྣམ་ཤེས་ཧཱུཾ་ཡིག་རི་བོང་གི་མཚན་མ་ལྟ་བུ་སོ་སོར་རྟོག་པའི་ཡེ་ཤེས། དེ་དང་ལྷན་ཅིག་ལྡན་པའི་རྣམ་ཤེས་ཀྱི་བཞོན་པ་
སྲོག་རླུང་ཧི་ཡིག་ནག་པོ་བྱ་བ་བསྒྲུབ་པའི་ཡེ་ཤེས། བྱང་ཆུབ་ཀྱི་སེམས་དཀར་དམར་གྱི་ངོ་བོ་ཟླ་ཉི་དབྱངས་གསལ། རླུང་སེམས་ཀྱི་ཡི་གེ་གཉིས་དང་བཅས་པ་གཅིག་ཏུ་འདྲེས་པ་ལས་བྱུང་བའི་ཧཾ་ཡིག་བདེ་བ་
ཆེན་པོ་ཆོས་ཀྱི་དབྱིངས་ཀྱི་ཡེ་ཤེས། ཧཾ་ཡིག་དེ་ཉིད་ཡོངས་སུ་གྱུར་པ་ལས་བདེ་བ་ཆེན་པོའི་བདག་ཉིད་རྣམ་པ་ཐམས་ཅད་པའི་གཟུགས་ཀྱི་དཔལ་དུས་ཀྱི་འཁོར་ལོ་དྲི་མ་མེད་པའི་འོད་ཟེར་ལྔ་འཕྲོ་བསྐུ་མདོག་
སྔོན་པོ། དབུས་ནག་གཡས་དམར་གཡོན་དཀར་བའི་མགྲིན་པ་གསུམ་དང་ལྡན་པ། རྩ་ཞལ་ནག་པོ་དྲག་ཅིང་མཆེ་བ་གཙིགས་པ། གཡས་ཞལ་དམར་པོ་ཆགས་པ་དང་བཅས་པ། རྒྱབ་ཞལ་སེར་པོ་ཏིང་ངེ་འཛིན་ལ་
གནས་པ། གཡོན་ཞལ་དཀར་པོ་རབ་ཏུ་ཞིབ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། རལ་པའི་ཅོད་པན་ལ་སྣ་ཚོགས་རྡོ་རྗེ་དང། ཟླ་བ་ཕྱེད་པ་དང། རྡོ་རྗེ་སེམས་དཔའི་དབུ་རྒྱན་ཅན། རྡོ་རྗེ་ནོར་བུ་དང། རྡོ་རྗེ་རྣ་
རྒྱན་དང། རྡོ་རྗེ་མགུལ་རྒྱན་དང། རྡོ་རྗེ་གདུ་བུ་དང། རྡོ་རྗེ་སྐ་རགས་དང། རྡོ་རྗེ་རྐང་གདུབ་དང། རྡོ་རྗེ་དར་དབྱངས་དང། རྡོ་རྗེ་ཕྲེང་བ་དང། སྟག་གི་པགས་པའི་ཤམ་ཐབས་གྲོལ་བ། གཡས་གཡོན་གྱི་ཕྲག་པ་དང་པོ་

[006B] གཉིས་པ་དམར་པོ། གསུམ་པ་དཀར་པོ་སྟེ་ཕྲག་པ་དྲུག་གཡས་གཡོན་གྱི་དཔུང་པ་དང་པོ་གཉིས་གཉིས་སྔོན་པོ། གཉིས་པ་གཉིས་གཉིས་དམར་པོ། གསུམ་པ་གཉིས་གཉིས་དཀར་པོ་སྟེ་དཔུང་པ་བཅུ་གཉིས་
ཕྱག་ཉི་ཤུ་རྩ་བཞིའི་དང་པོ་བཞི་བཞི་ནག་པོ། གཉིས་པ་བཞི་བཞི་དམར་པོ། གསུམ་པ་བཞི་བཞི་དཀར་པོ། ཕྱག་ཐམས་ཅད་ཀྱི་མཐེ་བོང་སེར་པོ། མཛུབ་མོ་དཀར་པོ། གུང་མོ་དམར་པོ། མིང་མེད་ནག་པོ། མཐེའུ་ཆུང་
ལྗང་གུ་ སེར་མོ་རྣམས་ཀྱི་ཚིགས་ཀྱི་ཕྲེང་བ་དང་པོ་ནག་པོ། གཉིས་པ་དམར་པོ། གསུམ་པ་དཀར་པོ་སྟེ། སོར་གདུབ་རྣམས་ཀྱིས་མཛེས་ཤིང་འོད་འཕྲོག་གཡས་ཀྱི་ཕྱག་ནག་པོ་བཞིའི་དང་པོར་རྡོ་རྗེ། གཉིས་པར་རལ་གྲི་
གསུམ་པར་རྩེ་གསུམ། བཞི་པར་གྲི་གུག་དམར་པོ་བཞིའི་དང་པོར་མེ་མདའ། གཉིས་པར་རྡོ་རྗེ་ལྕགས་ཀྱུ། གསུམ་པར་སྒྲ་དང་བཅས་པའི་ཌཱ་མ་རུ། བཞི་པར་ཐོབ། དཀར་པོ་བཞིའི་དང་པོར་འཁོར་ལོ། གཉིས་པར་
མདུང། གསུམ་པར་དབྱུག་པ། བཞི་པར་དགྲ་སྟ། གཡོན་གྱི་ཕྱག་ནག་པོ་བཞིའི་དང་པོར་རྡོ་རྗེ་དྲིལ་བུ། གཉིས་པར་ཕུབ། གསུམ་པར་ཁཊཱཾ་ག་རྣམ་པར་རྒྱས་པ། བཞི་པར་ཁྲག་གིས་གང་བའི་ཐོད་པ། དམར་པོ་བཞིའི་
དང་པོར་གཞུ། གཉིས་པར་རྡོ་རྗེའི་ཞགས་པ། གསུམ་པར་རིན་པོ་ཆེ། བཞི་པར་པདྨ་དཀར་པོ། དཀར་པོ་བཞིའི་དང་པོར་དུང། གཉིས་པར་མེ་ལོང། གསུམ་པར་རྡོ་རྗེ་ལྕགས་སྒྲོག་བཞི་པར་ཚངས་པའི་མགོ་བོ་གདང་

[007A]༄༅། །བཞི་པས་ཕྱག་གི་པདྨ་ལ་སྤྲོས་པ། ཟླ་ཉི་སྒྲ་གཅན་དུས་མེའི་སྟེང་དུ་ཤིན་ཏུ་རོལ་པའི་གཡས་བརྐྱངས་ཀྱིས་བཞུགས་པའི་ཞབས་གཡས་པ་དམར་པོའི་འོག་ཏུ་འདོད་ལྷ་དམར་པོ་གདོང་གཅིག་པ་
ལག་པ་བཞི་པ། ལག་ན་མེ་ཏོག་གི་མདའ་ལྔ་དང། གཞུ་དང། ཞགས་པ་དང། ལྕགས་ཀྱུ་འཛིན་པ། གཡོན་པ་དཀར་པོའི་འོག་ཏུ་དྲག་པོ་དཀར་པོ། གདོང་གཅིག་པ། མིག་གསུམ་པ། ལག་པ་བཞི་པ། ལག་ན་རྩེ་གསུམ་
དང། ཌཱ་མ་རུ་དང། ཐོད་པ་དང། ཁཊཱཾ་ག་འཛིན་པ། བདུད་དང་དྲག་པའི་ལྷ་མོ་དགའ་མ་དང་ཨུ་མས་ཞབས་མཐིལ་ལ་འཛིན་ཞིང་གདོང་དམན་པར་བྱེད་བཞིན་པ། ཕྲེཾ་དང་གྲི་གུག་ལས་སྐྱེས་ཤིང་བཅོམ་ལྡན་འདས་ལ་
མདུན་ནས་འཁྱུད་པའི་སྣ་ཚོགས་ཡུམ་སྐུ་མདོག་གསེར་མདོག་མདུན་ནས་གཡས་བསྐོར་གྱིས་སེར་དཀར་སྔོ་དང་དམར་བའི་ཞལ་བཞི་རེ་རེ་ལ་སྤྱན་གསུམ་གསུམ་དང་ལྡན་པ། ཕྱག་བརྒྱད་ཀྱི་གཡས་ན་གྲི་
གུག་ལྕགས་ཀྱུ། སྒྲ་དང་བཅས་པའི་ཌཱ་མ་རུ་དང་བགྲང་ཕྲེང། གཡོན་ན་ཐོད་པ། ཞགས་པ། པད་དཀར་འདབ་བརྒྱ་པ་དང་རིན་པོ་ཆེ་བསྣམས་པ། རྡོ་རྗེ་སེམས་དཔའི་ཅོད་པན་ཅན། ཕྱག་རྒྱ་ལྔས་བརྒྱན་པ། གཡོན་
བརྐྱངས་ཀྱི་སྟབས་ཀྱིས་བཅོམ་ལྡན་འདས་དང་སྙོམས་པར་འཇུག་པས་གནས་པའོ། །འདབ་མ་བརྒྱད་ལ་ཤར་དང་མེག་ཨ་ཧ་དང་སྤོས་སྣོད་དང་རྔ་ཡབ་ནག་པོ་ལས་སྐྱེས་པའི་ནག་མོ་འབར་མ་དང་དུ་བ་མ་གཉིས་ནག་

[007B] ནག་དམར་སེར་དང་དཀར་བའི་ཞལ་བཞི་ཕྱག་བརྒྱད་ཀྱི་གཡས་ན་སྤོས་དང། གུར་གུམ། ག་བུར། གླ་རྩི་སྦྱར་བའི་སྣོད། གཡོན་ན་དྲིལ་བུ་པདྨ། ལྷ་ཤིང་གི་མེ་ཏོག་མེ་ཏོག་སྣ་ཚོགས་ཀྱི་ཕྲེང་བ་འཛིན་པ་དང། རྔ་ཡབ་ནག་
པོ་བརྒྱད་འཛིན་པའོ། །ལྟོ་དང་བདེན་བྲལ་དུ་ཨཿ་ཧཿ་དང་མར་མེ་དང་རྔ་ཡབ་དམར་པོ་ལས་སྐྱེས་པའི་དམར་མོ་འབར་མ་དང་སྨིག་རྒྱུ་མ་གཉིས་དམར་མོ། དམར་སེར་དཀར་དང་སྔོ་བའི་ཞལ་ཅན། ཕྱག་བརྒྱད་ཀྱི་གཡས་ན་མར་
མེ། དོ་ཤལ། ཅོད་པན། གདུ་བུ། གཡོན་ན་གོས། སྐ་རགས། རྣ་རྒྱན། རྐང་གདུབ་འཛིན་པ་དང། རྔ་ཡབ་དམར་པོ་བརྒྱད་འཛིན་པ། བྱང་དང་དབང་ལྡན་དུ་ཨཾ་ཧཾ་དང་ལྷ་བཤོས་དང་རྔ་ཡབ་དཀར་པོ་ལས་སྐྱེས་པའི་དཀར་མོ་འབར་
མ་དང་མཁའ་སྣང་མ་གཉིས་དཀར་མོ། དཀར་ནག་དམར་དང་སེར་བའི་ཞལ་ཅན། ཕྱག་བརྒྱད་ཀྱི་གཡས་ནའོ་མཆུ་མཆོག་གི་སྨན་དང་ཆང་གི་སྣོད། གཡོན་ན་བདུད་རྩི། གྲུབ་པའི་རོ། བདུད་རྩིའི་ཤིང་གི་འབྲས་བུ། ཟན་གྱི་སྣོད་
འཛིན་པ་དང་རྔ་ཡབ་དཀར་པོ་བརྒྱད་འཛིན་པ། ནུབ་དང་རླུང་དུ་ཨཱ་ཧཱ་དང་དུང་ཆོས་དང། རྔ་ཡབ་སེར་པོ་ལས་སྐྱེས་པའི་སེར་མོ་འབར་མ་དང་མར་མ་མ་གཉིས་སེར་མོ། སེར་དཀར་སྔོ་དབང་མར་བའི་ཞལ་ཅན། ཕྱག་བརྒྱད་ཀྱི་
གཡས་ན་དུང་དང། གླིང་བུ། ནོར་བུ། ཌཱ་མ་རུ། གཡོན་ན་པི་ཝང། རྔ་དང་སྒྲ་ལྡན་འཁར་བ། ཟངས་དུང་འཛིན་པ་དང་རྔ་ཡབ་སེར་པོ་བརྒྱད་འཛིན་པ། ཐམས་ཅད་ཀྱང་ཞལ་རེ་རེ་ལ་སྤྱན་གསུམ་གསུམ་པ། ཕྱག་རྒྱ་ལྔས་བརྒྱན་པ་

[008A]༄༅། །རྡོ་རྗེ་སེམས་དཔའི་ཅོད་པན་ཅན། བསྙམས་པའི་སྟབས་ཀྱིས་བཞུགས་པ། འདོད་ཆགས་ཆེན་པོས་གདུལ་བར་བྱ་བའི་སེམས་ཅན་གྱི་འཇིག་རྟེན་དང་པོའི་སངས་རྒྱས་བསྟན་པར་བྱ་བའི་སྣོད་དུ་མངོན་
པར་གཟིགས་ནས། ཡབ་ཡུམ་སྙོམས་པར་ཞུགས་པའི་ཤིན་ཏུ་དགའ་བའི་སྒྲས། རྒྱལ་བ་སྲས་དང་བཅས་པ་སྤྱན་དྲངས། རང་གི་ལུས་ལ་བཅུག་སླར་ཡང་རང་གི་ལུས་ལས་སྤྲོས་ནས་སྣ་ཚོགས་ཡུམ་གྱི་སྐུའི་ནང་དུ་རིམ་
པ་ཇི་ལྟ་བ་བཞིན་དུ་ཞུགས། དེ་ལས་ཀྱང་དེ་བཞིན་དུ་སྤོས་ནས། དཀྱིལ་འཁོར་གྱི་འཁོར་ལོའི་རྣམ་པར་རང་གི་སྤྱི་བོ་ནས་ཞུགས། ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་རྡོ་རྗེའི་ལམ་ནས་ཡུམ་གྱི། པདྨར་བབས་
པའི་ཐིག་ལེ་ལས་རིམ་པ་བཞིན་དུ་ལྷ་སོ་སོའི་ས་བོན། ཕག་མཚན་སྐུར་གྱུར་པ་རྣམས་ཡུམ་གྱི་པདྨ་ནས་སྤྲོས་ཏེ་རང་རང་གི་གདན་ལ་འཁོད་པ་ནི། ཨ་ཨཱ་དང་རྡོ་རྗེ་ལས་སྐྱེས་པའི་མི་བསྐྱོད་པ་དང། རྡོ་རྗེ་དབྱིངས་ཀྱི་དབང་
ཕྱུག་མ་ལྗང་གུ་ལྗང་དམར་དཀར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་གྲི་གུག་དགྲ་སྟ། གཡོན་རྡོ་རྗེ་དྲིལ་བུ། ཐོ་བ། ཚངས་མགོ་འཛིན་པ། རིམ་པ་བཞིན་དུ་ཤེར་ཕྱིན་མ་དང་རྡོ་རྗེ་སེམས་དཔས་འཁྱུད་པ་
སྤྲོས་ཏེ་མི་བསྐྱོད་པ་ཡབ་ཡུམ་རང་དང། རྡོ་རྗེ་དབྱིངས་ཀྱི་དབང་ཕྱུག་མ་ཡབ་ཡུམ་སྣ་ཚོགས་ཡུམ་ལ་དབྱེར་མེད་དུ་ཐིམ། །སླར་ཡང་རྡོ་རྗེ་སེམས་དཔའ་ལ་རྡོ་རྗེ་དབྱིངས་ཀྱི་དབང་ཕྱུག་མས་འཁྱུད་པ་སྤྲོས་ཏེ་རང་ལ་ཞུགས་

[008B] ཤེར་ཕྱིན་མ་ལ་མི་བསྐྱོད་པས་འཁྱུད་པ་སྤྲོས་ཏེ་སྣ་ཚོགས་ཡུམ་དང་དབྱེར་མེད་དུ་ཞུགས་པར་གྱུར། ཨི་དང་རལ་གྲི་ལས་སྐྱེས་པའི་དོན་གྲུབ་ནག་པོ། ནག་དམར་དཀར་བའི་ཞག་གསུམ་ཕྱག་དྲུག་གི་གཡས་རལ་
གྲི༑ གྲི་གུག་རྩེ་གསུམ། གཡོན་ཕུབ། ཐོད་པ། ཁཊཱཾ་ག་དཀར་པོ་འཛིན་པ་ལ། སྤྱན་མ་རྣམ་སྣང་ལྟ་བུས་འཁྱུད་པ་སྤྲོས་ཏེ་ཤར་གྱི་གདན་ལ་འཁོད། རྀ་དང་རིན་པོ་ཆེ་ལས་སྐྱེས་པའི་རིན་འབྱུང་དམར་པོ། དམར་དཀར་ནག་པའི་
ཞལ་གསུམ་ཕྱག་དྲུག་གི་གཡས་པ་མེ་མདའ། རྡོ་རྗེ་ལྕགས་ཀྱུ། སྒྲ་དང་བཅས་པའི་ཌཱ་མ་རུ། གཡོན་གཞུ་དང་རྡོ་རྗེ་ཞགས་པ། རིན་པོ་ཆེ་ཆ་དགུ་པ་འཛིན་པ་ལ། མཱ་མ་ཀཱི་འོད་དཔག་མེད་ལྟ་བུས་འཁྱུད་པ་སྤྲོས་ཏེ་ལྷོའི་
གདན་ལ་འཁོད། ཨུ་དང་པདྨ་ལས་སྐྱེས་པའི་འོད་དཔག་མེད་དཀར་པོ། དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་ཐོ་བ། མདུང་དང་རྩེ་གསུམ། གཡོན་པད་དཀར་འདབ་བརྒྱ་པ་དང་མེ་ལོང། བགྲང་ཕྲེང་
འཛིན་པ་ལ་གོས་དཀར་མོ་རིན་འབྱུང་ལྟ་བུས་འཁྱུད་པ་སྤྲོས་ཏེ་བྱང་གི་གདན་ལ་འཁོད། ལྀ་དང་འཁོར་ལོ་ལས་སྐྱེས་པའི་རྣམ་སྣང་སེར་པོ། སེར་དཀར་ནག་པའི་ཞལ་གསུམ་ཕྱག་དྲུག་གི་ གཡས་འཁོར་ལོ་དབྱུག་
པ་འཇིགས་བྱེད་རྡོ་རྗེ། གཡོན་དུ་ང་དང་རྡོ་རྗེ་ལྕགས་སྒྲོག་སྒྲ་དང་བཅས་པའི་དྲིལ་བུ་འཛིན་པ་ལ་སྒྲོལ་མ་དོན་གྲུབ་ལྟ་བུས་འཁྱུད་པ་སྤྲོས་ཏེ་ནུབ་ཀྱི་གདན་ལ་འཁོད། ཐམས་ཅད་ཀྱང་ཞལ་རེ་རེ་ལ་སྤྱན་གསུམ་གསུཾ་

[009A]༄༅། །པ༑ རྡོ་རྗེའི་སྐྱིལ་ཀྲུང་གིས་བཞུགས་པ་ལ་ཡུམ་རྣམས་པདྨའི་གདན་གྱིས་འཁྱུད་པའོ། །རང་ཉིད་ཡེ་ཤེས་ལྔའི་བདག་ཉིད་བཅོམ་ལྡན་འདས་དུས་ཀྱི་འཁོར་ལོར་གསལ་བའི་ཐུགས་ཀ་ནས་
སྤྲོས་པའི་འོད་ཟེར་གྱིས་སེམས་ཅན་ཐམས་ཅད་བཀུག་སྟེ་དཀྱིལ་འཁོར་གྱི་ནང་དུ་ཞུགས་པ་ལ། རང་ཡབ་ཡུམ་སྙོམས་པར་ཞུགས་པས། དེ་བཞིན་གཤེགས་པ་ཡབ་ཡུམ་རྣམས་ཆགས་པ་ཆེན་པོའི་མེས་ཞུ་བའི་བྱང་
ཆུབ་ཀྱི་སེམས་ཀྱིས་དབང་བསྐུར་བས། སེམས་ཅན་དེ་དག་མཚན་སོ་གཉིས་ཀྱི་རྣམ་པ་ཅན་གྱི་དཀྱིལ་འཁོར་གྱི་འཁོར་ལོར་གྱུར་ནས་རང་རང་གི་སངས་རྒྱས་ཀྱི་ཞིང་དུ་གཤེགས་པར་གྱུར། །ཨོཾ་སུ་བི་ཤུདྡྷཱ་དྷ་རྨ་དྷཱ་ཏུ་
སྭ་བྷཱ་ཝ་ཨཱཏྨ་ཀོཉཧཾ། ཞེས་ཆོས་ཀྱི་དབྱིངས་ཤིན་ཏུ་རྣམ་པར་དག་པའི་ང་རྒྱལ་བྱ་བའི་བར་ཏེ། དཀྱིལ་འཁོར་རྒྱལ་མཆོག་སྟེ་བསྙེན་པའི་ཡན་ལག་གོ་གཉིས་པ་ནི། རང་གི་དཔྲལ་བར་སྐུ་རྡོ་རྗེ་ཨོཾ། མགྲིན་པར་གསུང་
རྡོ་རྗེ་ཨཱ་ཐུགས་ཀར་ཐུགས་རྡོ་རྗེ་ཧཱུཾ། གཙུག་ཏོར་དང་ལྟེ་བའི་ཨ་ཝ་དྷཱུ་ཏཱིའི་ནང་དུ་ཧོཿ་ལྟེ་བའི་ཧོཿ་ཡིག་གཏུམ་མོའི་མེ་རབ་ཏུ་འབར་བའི་ཆགས་པ་ཆེན་པོའི་ཡེ་ཤེས་ཀྱི་འོད་ཟེར་གྱིས་བཅོམ་ལྡན་འདས་རྡོ་རྗེ་ཅན་
པདྨའི་ལྟེ་བ་དང་འདབ་མ་ལ་གནས་པའི་རང་གི་ཤེས་རབ་མ་རྣམས་དང་ལྷན་ཅིག་ཏུ་རི་བོང་འཛིན་པ་ལྟ་བུའི་བྱང་ཆུབ་ཀྱི་སེམས་སུ་ཞུ་བའི་ཐིག་ལེའི་གཟུགས་ཀྱིས་བདེ་བ་ཆེན་པོའི་ངོ་བོར་གནས་པར་གྱུར། དེ་ནས་ཚད་མེད་པ་

[009B] བདག་ཅག་སྲུངས་ཤིག་ལྷ་མིའི་བླ་མ་རྡོ་རྗེ་ལྡན་པ་འདོད་པ་དོན་གཉེར་རྣམས་ལ་འདོད་པ་མཛོད། ཅེས་བསྐུལ་བས། བཅོམ་ལྡན་
འདས་རྡོ་རྗེ་ཅན་དེ་དག་གི་གླུའི་དབྱངས་ཀྱིས་རབ་ཏུ་སད་པར་བྱས་ཏེ་ཁམས་གསུམ་པོ་ཐམས་ཅད་མིག་འཕྲུལ་ལྟ་བུར་གཟིགས་ནས། ཟླ་བ་ཞུ་བ་ལྟ་བུའི་ཐིག་ལེ་ལས་ཧཱུཾ་ཡིག་སྔོན་པོ་དྲི་མ་མེད་པའི་འོད་ཟེར་འཕྲོ་བ། དེ་ཡོངས་
སུ་གྱུར་པའི་རྡོ་རྗེ་ལས་སྐྱེས་པའི་རང་ཉིད་དཔལ་དུས་ཀྱི་འཁོར་ལོ་དྲི་མ་མེད་པའི་འོད་ཟེར་ལྔ་འཕྲོ་བ། ཞེས་པ་ནས། བསྙམས་པའི་སྟབས་ཀྱིས་བཞུགས་པ། ཞེས་པའི་བར་སྔར་བཞིན་ལ། གཙོ་འཁོར་ཐམས་ཅད་ལ་རྡོ་རྗེ་
སེམས་དཔའི་དབུ་རྒྱན་མི་བྱེད་དོ། །དེ་ནས་གཙོ་བོ་ཡབ་ཡུམ་སྙོམས་པར་ཞུགས་པའི་དགའ་བའི་སྒྲས། སྔར་སྤྲོས་པའི་དེ་བཞིན་གཤེགས་པ་ཡབ་ཡུམ་ལ་སོགས་པའི་རྒྱལ་བ་སྲས་བཅས་ཐམས་ཅད་སྤྱན་དྲངས་ཏེ་སྟེང་གི་
ནམ་མཁར་བཞུགས་པ་རྣམས་དམ་ཚིག་གི་དཀྱིལ་འཁོར་གྱི་དོན་དུ་རང་གི་སྤྱི་བོ་ནས་ཞུགས། ཆགས་པ་ཆེན་པོའི་མེས་ཞུ་བའི། ཞེས་པ་ནས། པདྨའི་གདན་གྱིས་འཁྱུད་པའོ། ཞེས་པའི་བར་སྔར་ཇི་ལྟ་བའོ། །རང་གི་སྙིང་
གར་ཧཱུཾ་དང་རྡོ་རྗེ་ལས་སྐྱེས་པའི་རྡོ་རྗེ་ཤུགས་འོད་ཟེར་སྔོན་པོ་འཇིགས་པའི་སྐུ་རྐང་པ་བརྒྱད་པའི་ཤིང་རྟ་ལ་གནས་པ། དབུགས་ཕྱིར་འབྱུང་བ་དང་ལྷན་ཅིག་སྤྲོས་ཏེ། དེས་བསྒོམས་པ་དང་འདྲ་བའི་ཡེ་ཤེས་པ་རྣམས་

[010A]༄༅། །ཀྱི་གཙོ་བོའི་ལྟེ་བར་ལྕགས་ཀྱུས་བསྣུན། ཕྱག་ཉི་ཤུ་རྩ་བཞི་པོ་སྦྲུལ་གྱི་ཞགས་པས་བཅིངས། མཚོན་ཆ་ལྷག་མ་རྣམས་ཀྱིས་འཇིགས་པར་བྱས་ཏེ། མདུན་གྱི་ནམ་མཁར་སྤྱན་དྲངས། རྡོ་རྗེ་ཤུགས་རང་གི་
སྙིང་གར་ཐིམ། གནྡྷི་སོགས་ཀྱིས་མཆོད། བཛྲ་བཧཻ་ར་ཝ་ཨཱ་ཀ་རྵ་ཡ་ཛ་ཛཿ་ཧཱུཾ་བཾ་ཧོཿ་ཧི། ཡེ་ཤེས་པ་རྣམས་དམ་ཚིག་པ་ལ་རོ་མཉམ་པར་གྱུར། སླར་ཡང་རང་གི་སྙིང་གའི་ཧཱུཾ་གི་འོད་ཟེར་གྱིས་དབང་གི་ལྷ་རྣམས་སྤྱན་དྲངས་
སྔར་ལྟར་མཆོད། མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏཱ་སཔྟ། ཨ་བཧི་ཥི་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བདུན་གྱིས་དབང་བསྐུར། གཙོ་བོ་ལ་མི་བསྐྱོད་པ། ཡུམ་
ལ་རྡོ་རྗེ་སེམས་དཔའ་སོགས་རང་རང་གི་རིགས་ཀྱི་བདག་པོ་མཆོག་གི་སྤྲུལ་སྐུའི་རྣམ་པ་ཅན་གྱིས་རྒྱས་བཏབ་པ་འགྱུར། རང་གི་དཔྲལ་བར་ཟླ་བའི་དཀྱིལ་འཁོར་གྱི་སྟེང་དུ་ཨོཾ་དང་འཁོར་ལོ་ལས་སྐྱེས་པའི་སྐུ་རྡོ་རྗེ་དཀར་
པོ༑ མགྲིན་པར་ཉི་མའི་དཀྱིལ་འཁོར་གྱི་སྟེང་དུ་ཨཱ་དང་པདྨ་ལས་སྐྱེས་པའི་གསུང་རྡོ་རྗེ་དམར་པོ། སྙིང་གར་སྒྲ་གཅན་གྱི་དཀྱིལ་འཁོར་གྱི་སྟེང་དུ་ཧཱུཾ་དང་རྡོ་རྗེ་ལས་སྐྱེས་པའི་ཐུགས་རྡོ་རྗེ་ནག་པོ། རང་རང་གི་ཤེས་
རབ་མ་དང་བཅས་པ་ནམ་མཁའ་གང་བ་སྤྲོས། ཤེས་རབ་མའི་ལྟེ་བར་ཧོཿ་གསང་བར་སཱ། གཙུག་ཏོར་ལ་ཧཱ། ཡི་གེ་དེ་དག་ལས་ཀྱང་རྡོ་རྗེ་གསུམ་གྱི་ལྷ་ཚོགས་ནམ་མཁའ་གང་བ་སྤྲོས། རྡོ་རྗེ་གསུམ་གྱིས་གདུལ་བར་

[010B] སྐུ་གསུང་ཐུགས་ཀྱི་རྡོ་རྗེ་འཛིན་པ་རྣམས་ཀྱིས། མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས། རྡོ་རྗེ་
གསུམ་གྱི་རིགས་ཀྱི་ལྷ་མོ་རྣམས་ཀྱིས་བདུད་རྩིའི་བུམ་པས། ཨོཾ་ཨཱ་ཨཱི་རཱྀ་ཨཱུ་ལཱ་པཉྩ་དྷཱ་ཏུ་བི་ཤོ་དྷ་ནི་སཱཧཱ། ཞེས་དབང་བསྐུར་ཞིང་བཀྲུས་ནས་རང་དང་ཤེས་རབ་མའི་གནས་གསུམ་དུ་རྡོ་རྗེ་གསུམ་བཅུག་དཔལ་ལྡན་
རྡོ་རྗེ་གསུམ་འཛིན་པ། །རྡོ་རྗེ་མི་ཕྱེད་གསུམ་བསྒོམས་པས། །རྡོ་རྗེ་གསུམ་འཛིན་ཅན་གྱིས་ནི། །བྱིན་རླབས་གནས་སུ་དེང་བདག་མཛོད། །ཕྱོགས་བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་ཕྱེད་གསུམ་བསྒོམས་
པས། །རྡོ་རྗེ་གསུམ་འཛིན་ཅན་གྱིས་ནི། །བྱིན་རླབས་གནས་སུ་དེང་བདག་མཛོད། །རང་དང་ཤེས་རབ་མའི་ལུས་ངག་ཡིད་གསུམ་དང། རྡོ་རྗེ་གསུམ་རོ་མཉམ་པར་གྱུར། ཨོཾ་སརྦ་ཏ་ཐཱ་ག་ཏཱ་གཱ་ཡ་ཝཱ་ཀ་ཙིཏྟ་བཛྲ་སྭ་བྷཱ་ཝ་ཨཱཏྨ་
ཀོཉ་ཧཾ། ཞེས་སྒོ་གསུམ་བྱིན་གྱིས་བརླབས། དེ་ནས་དག་པ་དྲན་པ་ནི། དུས་ཀྱི་དག་པས་དཔལ་ལྡན་རྡོ་རྗེ་ཅན་འགྱུར་མི་བདག་ལོ་དང་ཟླ་བ་ལ་སོགས་དབྱེ་བས་སོ། །ཐུགས་ཀྱི་རྣམ་པ་ཉི་མ་མ་ཡིན་ཉིན་ཞག་སོ་སོའི་དབང་གིས་སྣ་
ཚོགས་ཡུམ་ནི་རྣམ་པར་དག་རླུང་གི་དག་པས་དུ་བ་ལ་སོགས་རང་གི་སྙིན་གའི་པདྨར་རྩ་ཡི་འཁོར་ལོ་ལ་གནས་རྣམས། །ཉོན་མོངས་རྣམས་ཀྱིས་དྲག་པོ་ཆུང་མར་བཅས་པ་ཁྱབ་བདག་ཞབས་ཀྱི་འོག་ཏུ་བདུད་ཀྱི་ཚོགས་ཀྱིས་
[011A]༄༅། །འདུད། ཅེས་དང། དེ་ཉིད་རྣམས་ཀྱིས་གཙོ་བོའི་མཚོན་ཆ་རང་བཞིན་ཡོན་ཏན་དབང་གིས་ཁམས་ཀྱིས་ཕྱི་ཡི་ཕྱག་རྒྱའོ། །རྡོ་རྗེས་ནང་གི་ཕྱག་རྒྱ་རྡོ་རྗེ་འཛིན་པའི་ཐུགས་ཀར་ཟླ་བའི་སྟེང་དུ་ཡང་དག་གནས་
པའོ༑ ༑དཔལ་ལྡན་རྡོ་རྗེ་ཅན་དང་སྣ་ཚོགས་ཡུམ་ནི་རྣམ་གསུམ་སྲིད་གནས་འགྱུར་མེད་ཡེ་ཤེས་དབྱེ་བ་ལས། ཅེས་དང། འདུ་བྱེད་དོན་ཡོད་གྲུབ་པ་ཚོར་བ་དྲི་མེད་ནོར་བུའི་ཕྱག་དང་འདུ་ཤེས་སྣང་བ་མཐའ་ཡས་ཏེ། །
གཟུགས་ནི་འཁོར་ལོ་ཅན་ནོ་རི་བོང་ཅན་དང་སྟོབས་ཁྲག་བཤད་པ་གཅི་བ་རྣམ་པར་དག་པའོ། །དེ་ལྟར་རྣམ་པ་ཉི་ཤུས་མངོན་པར་རྫོགས་པར་བྱང་ཆུབ་པ་ནི་ལས་རྒྱལ་མཆོག་སྟེ་ཉེ་བར་བསྒྲུབ་པའི་ཡན་ལག་གོ་གསུམ་
པ་ནི། རང་དང་ཤེས་རབ་ཀྱི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ལྟེ་བར་ཧོཿ་གསང་བར་ཧཾ། སྤྱི་བོར་ཧཱ། རང་གི་གསང་གནས་མི་དམིགས་པའི་ངང་ལས་ཧཱུཾ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་པ། བུ་ག་ཡི་གེ་ཕཊ་
ཀྱིས་བཀག་པ། ཤེས་རབ་ཀྱི་གསང་གནས་མི་དམིགས་པའི་ངང་ལས་ཨཱ་ལས་བྱུང་བའི་པདྨ་དམར་པོ་འདབ་མ་བརྒྱད་པ། བུ་ག་ཡི་གེ་ཕཊ་ཀྱིས་བཀག་པ། ཧཱུཾ་བདག་ཉིད་རྡོ་རྗེ་འཛིན་པའི་ང་རྒྱལ་གྱིས་སྙོམས་པར་ཞུགས་
པས་ལྟེ་བའི་ཧོཿ་ཡིག་དྲི་མ་མེད་པའི་གློག་དང་མཚུངས་པའི་གཏུམ་མོའི་མེ་ཐུར་སེལ་གྱི་དྲུང་གིས་བསྐུལ་བས་ཨ་ཝ་དྷཱུ་ཏཱིའི་ལམ་ནས། འབར་བའི་འོད་ཟེར་གྱིས་གཡོན་གྱི་རྩ་ལ་འབབ་པ་ཕུང་པོ་ལྔའི་རང་བཞིན་གྱི་རླུང་

[011B] གཡས་ཀྱི་རྩ་ལ་འབབ་པ་ཁམས་ལྔའི་རང་བཞིན་གྱི་རླུང་གི་དཀྱིལ་འཁོར་ལྔ་བསྲེགས། རྒྱུ་བ་མེད་པ་དང་མིག་ལ་སོགས་པའི་དབང་པོ་ཡུལ་ལ་འཇུག་པ་མེད་པར་བྱས་ཏེ། འོད་ཟེར་དེ་ཉིད་ཀྱིས་རིག་པ་
ཙམ་གྱིས་སྤྱི་བོའི་ཧཾ་ཡིག་རི་བོང་འཛིན་པ་ལྟ་བུ་ཞུ་བ་ཐིག་ལེའི་གཟུགས་ཀྱིས་སྤྱི་བོ་ནས་མགྲིན་པར་སླེབ་པ་ན་དགའ་བ། མགྲིན་པ་ནས་སྙིང་གར་སླེབ་པ་ན་མཆོག་དགའ། སྙིང་ག་ནས་ལྟེ་བར་སླེབ་པ་ན་ཁྱད་དགའ། ལྟེ་བ་ནས་
ནོར་བུའི་རྩེར་སླེབ་པ་ཕཊ་ཡིག་གིས་བཀག་པས་ཕྱིར་མ་འཕོས་པར་ལྷན་ཅིག་སྐྱེས་པའི་དགའ་བ་ཉམས་སུ་མེད་པར་གྱུར། དེ་ལྟ་བུའི་ཐིག་ལེའི་རྣལ་འབྱོར་ཡས་བབས་ཀྱི་དགའ་བ་ཞིའམ། དགའ་བ་བཅུ་དྲུག་གི་མཚན་
ཉིད་ཅན་ནི་བསྒྲུབ་པའི་ཡན་ལག་གོ་བཞི་པ་ནི། སླར་ཡང་ཐིག་ལེ་དེ་ཉིད་སྔར་བྱོན་པ་ཇི་ལྟ་བར་གཤེགས་ཏེ། གསང་གནས་ནས་ལྟེ་བར་རྒྱུ་མཐུན་གྱི་འབྲས་བུའི་ཚུལ་དུ་གཤེགས་པ་དགའ་བ། ལྟེ་བ་ནས་སྙིང་གར་རྣམ་སྨིན་གྱི་འབྲས་
བུའི་ཚུལ་དུ་གཤེགས་པ་མཆོག་དགའ། སྙིང་ག་ནས་མགྲིན་པར་སྐྱེས་བུའི་བྱེད་པའི་འབྲས་བུའི་ཚུལ་དུ་གཤེགས་པ་ཁྱད་དགའ། མགྲིན་པ་ནས་དཔྲལ་བར་བྲལ་བའི་འབྲས་བུའི་ཚུལ་དུ་གཤེགས་པས་ལྷན་ཅིག་སྐྱེས་པའི་དགའ་བ་
ཉམས་སུ་མྱོང་བར་གྱུར། ཅེས་བསྒོམས་ཏེ། དེ་ལྟར་མས་བརྟན་གྱི་དགའ་བཞི་ནི་ཕྲ་མོའི་རྣལ་འབྱོར་བསྒྲུབ་པ་ཆེན་པོའི་ཡན་ལག་གོ་དེ་ལྟར་བསྒོམས་ནས་ཨོཾ་སརྦ་ཏ་ཐཱ་ག་ཏཱ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོ་ཉ་ཧཾ། ཨོཾ་སརྦ་ཏ་ཐཱ་ག་ཏ་ཨ་དཧི་

[012A]༄༅། །པ་ཏི་བཛྲས་ཏྭ་ཧཾ། དུརྡཱནྟ་ད་མ་ཀ་ཧུཾ་ཧཱུཾ་ཕཊ་སཱཧཱ། ཞེས་ང་རྒྱལ་བཟུང་ངོ། །གསུམ་པ་ནི། ལྷ་ཐམས་ཅད་ཀྱི་ཐུགས་ཀར་རང་རང་གི་ས་བོན་ལ་བཟླས་བྱའི་སྔགས་ཀྱིས་བསྐོར་བ་ལས་དཀྱིལ་འཁོར་གྱི་ལྷ་ཚོགས་
སྤྲོས། འགྲོ་བའི་དོན་བྱས། སླར་རླུང་ནང་དུ་འཇུག་པ་དང་ལྷན་ཅིག་ཏུ་ཐུགས་ཀའི་ས་བོན་ལ་སྡུད་པའི་སྤྲོ་བ་དང་བསྡུ་བའི་མཛད་པ་ཅན་དུ་གྱུར། ཨོཾ་ཨཱ་ཧཱུཾ་ཧོ་ཧྐྵམླྦྲྱཾ་ཧཱུཾ་ཕཊ། ཅེས་སྙིང་པོ་དང། ཨོཾ་ཧྲཱཾ་ཧྲཱིཾ་ཧྲཱཱྀཾ་ཧྲཱཾ་ཧྲཱྀཾ་ཧྲཱ་སཱཧཱ། ཞེས་ཉེ་སྙིང་
དམ། རིགས་དྲུག་གི་སྙིང་པོའོ། །སྐུ་རྡོ་རྗེའི་སྔགས་བཟླ་འདོད་ན། ཨོཾ་ཤྲཱི་ཀཱ་ལ་ཅ་ཀྲ་ཧུཾ་ཧཱུཾ་ཕཊ། ཅེས་སོ། །ཡུམ་གྱི་མཚན་སྔགས་སྒེར་བཟླས་བྱེད་ན། ཨོཾ་ཕྲེཾ་བི་ཤྭ་མ་ཏ་ཧུཾ་ཧཱུཾ་ཕཊ། ཅེས་པའམ། གཞན་དུ། ཨོཾ་དཱ་ན་པཱ་ར་མི་ཏཱ་ཧུཾ་ཧཱུཾ་ཕཊ་
ཨོཾ་ཤཱི་ལ་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་ཀྵཱནྟི་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་བཱིརྱ་པཱར་མ་ཏཱ་ཧུཾ་ཧཱུཾ་ཕཊ། ཨོཾ་དྷྱཱ་ན་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་པྲ་ཛྙཱ་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་ཨུ་པཱ་ཡ་པཱར་མི་ཏཱ་ཧུཾ་ཧཱུཾ་ཕཊ། ཨོཾ་པྲ་ཎི་དྷཱ་ན་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་པཱ་
ལ་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་ཛྙཱ་ན་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་ཨཀྵོ་བྷྱ་ཧུཾ་ཧཱུཾ་ཕཊ། ཨོཾ་ཨ་མོ་གྷ་སིདྡྷ་ཧུཾ་ཧཱུཾ་ཕཊ། ཨོཾ་རཏྣ་སམྦྷ་ཝ་ཧུཾ་ཧཱུཾ་ཕཊ། ཨོཾ་ཨ་མི་ཏཱ་བྷ་ཝ་ཧུཾ་ཧཱུཾ་ཕཊ། ཨོཾ་བཻ་རོ་ཙ་ན་ཧུཾ་ཧཱུཾ་ཕཊ། །ཡིག་བརྒྱ་ས་ལྷག་ཆད་བསྐང། བྱིན་
གྱིས་བརླབས་པའི་ཆུ་བཞི་ལྷ་མོ་བཅུ་གཉིས་དང་བཅས་པས་མཆོད་ཕྲེང་ནས་འབྱུང་བའི་ཚིགས་བཅད་སྔགས་དང་བཅས་པའམ། སྔགས་ཙམ་གྱི་སྒོ་ནས་ཀྱང་མཆོད། དེ་ནས་ནང་མཆོད་ནི། བསྡུན། སོ་སོའི་མཚན་ལ་

[012B] ཅུང་ཟད་རྒྱས་ཙམ་སྤྲོ་ན། ཨོཾ་ཕྱོགས་བཅུ་དུས་གསུམ་གྱི་བདེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡེ་ཤེས་རྡོ་རྗེའི་ངོ་བོ་ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་
གནས་འཕགས་པའི་དགེ་འདུན་ཐམས་ཅད་ཀྱི་མངའ་བདག་རྩ་བའི་དཔལ་ལྡན་བླ་མ་དམ་པ་དང་པོའི་སངས་རྒྱས་དང་དབྱེར་མེད་པ་ལ་ན་མཿ་ཨོཾ་དང་པོའི་སངས་རྒྱས་དུས་ཀྱི་འཁོར་ལོ་ལ་ན་མཿ་ལྷག་མ་ཐམས་ཅད་ལ་མགོར་
ཨོཾ་དང་མཐར་ན་མཿ་སྦྱར་ཏེ། རྒྱལ་པོ་ཟླ་བ་བཟང་པོ་ལ། ཆོས་རྒྱལ་དང་རིགས་ལྡན་རྣམས་ལ། དཔལ་དུས་ཀྱི་འཁོར་ལོའི་དབང་རྒྱུད་བཤད་རྒྱུད་མན་ངག་གི་བརྒྱུད་པའི་བླ་མ་དམ་པ་རྣམས་ལ། ཨོཾ་མཁས་གྲུབ་ནམ་
མཁའ་རྒྱལ་མཚན་ལ། ཨོཾ་རཏྣ་ཏྲ་ཡཱ་ཡ་ན་མཿ་ཨོཾ་ཤཱཀྱ་མུ་ན་ཡེ་ན་མཿ་ཨོཾ་ཤྲཱི་ཀཱ་ལ་ཙ་ཀྲ་ཡེ་ན་མཿ་ཨོཾ་བི་ཤྭ་མ་ཏ་ཡེ་ན་མཿ་ཨོཾ་དཱ་ཤ་བཱ་ར་མི་ཏཱ་ཡེ་ན་མཿ་ཨོཾ་ཨ་མོ་གྷ་སིདྡྷཱ་ཡ་ན་མཿ་ཨོཾ་རཏྣ་སམྦྷ་ཝཱ་ཡ་ན་མཿ་ཨོཾ་ཨ་མི་
ཏཱ་བྷ་ཝཱ་ཡ་ན་མཿ་ཨོཾ་བཻ་རོ་ཙ་ནཱ་ཡ་ན་མཿ་ཨོཾ་གུ་རུ་བུདྡྷ་བོ་དཧི་ས་ཏེ་བྷྱོན་མཿ་ཨོཾ་ཆོས་སྐྱོང་བསྲུང་མ་དམ་ཚིག་ཅན་ཐམས་ཅད་ལ་ན་མཿ་ཨོཾ་གནས་བདག་དང་གཞི་བདག་གྲོང་བདག་ཐམས་ཅད་ལ་ན་མཿ་ཨོཾ་སེམས་ཅན་
ཐམས་ཅད་ལྷར་གྱུར་པ་རྣམས་ལ་ན་མཿ་རང་གི་གནས་གསུམ་དུ་ཐིག་ལེ་བྱས་ཤིང་མྱངས་པས་ལུས་ཀྱི་ལྷ་ཐམས་ཅད་ཚིམ་པར་བསམ་མོ། །དེ་ནས་བསྟོད་པ་སྤྲོ་ན། འདུད་ཉི་ཤུ་དང། བསྡུ་ན། སྟོང་ཉིད་སྙིང་རྗེའི་བདག་

[013A]༄༅། །ཉིད་ཅན། ཞེས་སོགས་ཤླཽ་ཀ་གཅིག་དང། ཨཱ་ལི་ཀཱ་ལི་སྙོམས་འཇུག་དང། །ཧཱུཾ་ཕཊ་ཡི་གེ་སོགས་སྤངས་ཀྱང། །འགྱུར་བ་མེད་ལས་འཁྲུངས་པའི་སྐུ། །དུས་ཀྱི་འཁོར་ལོ་དེ་ལ་འདུད། །ཕྲ་རབ་རྡུལ་གྱི་
ཆོས་ཉིད་འདས། །ཕྲ་བབ་པ་ཡི་རང་བཞིན་ཅན། །རྣམ་པ་ཀུན་གྱི་མཆོག་ལྡན་པ། །ཕྱག་རྒྱ་ཆེན་མོ་དེ་ལ་འདུད། །སངས་རྒྱས་ཀུན་གྱི་སྐྱེད་མཛད་མ། །སྐྱེ་བ་དང་ནི་འཇིག་པ་སྤངས། །ཀུན་ཏུ་བཟང་པོའི་སྤྱོད་པ་ཅན། །སྣ་ཚོགས་
ཡུམ་དེ་ལ་ཕྱག་འཚལ། ཞེས་བསྟོད་ནས། རང་གི་གཙུག་ཏོར་དུ་རྡོ་རྗེ་རྩེ་མོ་ལྔ་པའི་ལྟེ་བར་གཙོ་བོ་ཡབ་ཡུམ་ཤེས་རབ་མ་རྣམས་དང། དཔྲལ་བར་རྡོ་རྗེ་དཀར་པོ་རྩེ་མོ་བཅུ་བདུན་པའི་ལྟེ་བར་གཤེགས་པ་འཁོར་དང་
བཅས་པ་གཤེགས་པར་གྱུར་པར་བསམས་ནས་རང་ཉིད་སྐད་ཅིག་གིས་ཞལ་གཅིག་ཕྱག་གཉིས་པར་བཞེངས་ནས་དགེ་བ་རྣམས་ཀྱང། བསོད་ནམས་དེ་ཡིས་སེམས་ཅན་ཐམས་ཅད་འགྱུར་མེད་མཆོག་གི་བདེ་བར་གྱུར་ཅིང་དེ་
ལ་འདུད་གྱུར་ཅིག་ཅེས་པ་དང། གཞན་ཡང་བསྔོ་བ་དང་སྤྲོ་ན་ལམ་རྣམ་པར་དག་པས་རྒྱས་བཏབ་པར་བྱའོ། །ཐུན་མཐར་གཏོར་མ་འབུལ་བར་འདོད་ན། ནང་མཆོད་ལྟར་བྱིན་གྱིས་བརླབས་ལ། རང་གི་ཐུགས་ཀའི་ཧཱུཾ་གི་འོད་ཟེར་
གྱིས་རང་བཞིན་གྱི་གནས་ནས། བཅོམ་ལྡན་འདས་དུས་ཀྱི་འཁོར་ལོའི་དཀྱིལ་འཁོར་སྤྱན་དྲངས་པའི་ལྗགས་རྡོ་རྗེ་རྩེ་གཅིག་པའི་འོད་ཀྱི་ལྦུ་གུས་དྲང་ཏེ་གསོལ་བར་གྱུར། ཨོཾ་ཨཱ་ཧཱུཾ་ཧོ། དཔལ་ལྡན་དུས་ཀྱི་འཁོར་ལོ་ནི། །འཁོར་

[013B] །མེ་ཏོག་བདུག་པ་སྒྲོན་མེ་དག་མ་ཉམས་པ་འདི་བདག་འབུལ་གྱི། །འཁོར་བཅས་དེ་རྣམས་མྱུར་བྱོན་ནས། །གཏོར་མ་འདི་ནི་བཟུང་བར་མཛོད། །གསོལ་བར་མཛོད་ཅིག་བཏུང་བར་མཛོད། །ཛཿ་ཧཱུཾ་བཾ་
ཧོཿ་ཡང་དག་ཚིམ། །སེམས་ཅན་ཐམས་ཅད་ཞི་བ་དང། །རྒྱས་པ་དང་ནི་བསྲུང་བ་དང། །བསྐྱབ་དང་སྦ་བར་མཛད་དུ་གསོལ། །ཧཱུཾ་ཧཱུཾ་ཕཊ། རྡོ་རྗེ་འཆང་གི་བཀའ་བཞིན་མཛོད་སཱཧཱ། ཞེས་གཏེར་སྔགས་འཇུག་པ་བདེ་བའི་ཕྱིར་
བོད་སྐད་དུ་བསྒྱུར་བ་ཡིན་གསུམ་དྲིལ་སྟབས་དང་བཅས་ཏེ་གཏོར་མ་ཕུལ། གནྡྷཾ་སོགས་ཀྱིས་མཆོད་ཅིང་བསྟོད་ནས་རང་ལ་བསྟིམ་པས་བྱིན་གྱིས་བརླབས་པར་བསམ་མོ། །ཐུན་མཚམས་སུ་ཡང་ཅིར་སྣང་ལྷ་དང་ལྷ་མོ་
བདེ་སྟོང་གི་རྣམ་རོལ་དུ་བལྟ་བའི་རྣལ་འབྱོར་ལས་མི་གཡེལ་བའི་ངང་ནས་སྔགས་བཟླ་བ་དང། ཁ་ཟས་དང། ཁྲུས་དང། ཉལ་བ་དང། ལྡང་བའི་ཀུན་སྤྱོད་རྒྱུད་དང་འགྲེལ་པ་ལས་གསུངས་པ་ལྟར་ཉམས་སུ་བླངས་ཏེ། དལ་
འབྱོར་དོན་དང་ལྡན་པར་བྱའོ།། །།འཇམ་དབྱངས་པད་དཀར་ཞལ་གྱི་བུམ་བཟང་ལས། །ལེགས་འོངས་དང་པོའི་སངས་རྒྱས་སྒྲུབ་པའི་ཐབས། །རྒྱས་འབྲིང་བསྡུས་པ་བདུད་རྩིར་བབས་པ་ལས། །མདོར་
བསྡུས་ལ་ཡང་གདུལ་བྱའི་མོས་པ་བཞིན། །རྣམ་གསུམ་རྣལ་འབྱོར་བཞི་ཡི་གནད་ཚང་བ། །རྒྱུད་འགྲེལ་དམ་པ་རྣམས་ཀྱི་མན་ངག་བཞིན། །བློ་བཟང་ཆོས་ཀྱི་རྒྱལ་མཚན་ཞེས་བྱས་བཀོད། །དགེ་བས་འགྲོ་ཀུན་སྐུ་གསུམ་མྱུར་

[014A]༄༅། །ཐོབ་ཤོག་ཅེས་དཔལ་དུས་ཀྱི་འཁོར་ལོའི་སྒྲུབ་ཐབས་མདོར་བསྡུས་པ་འཇམ་དཔལ་དགོངས་རྒྱན་ཞེས་བྱ་བ་འདི་ནི་སྔ་མོ་ནས། འཁོར་གྱི་གདུང་འཛིན་དགེ་བའི་གཤེས་གཉེན་ཆེན་པོ། ཕ་བོང་ཁ་
པ་དཔལ་འབྱོར་ལྷུན་གྲུབ་པས་དུས་འཁོར་ལྷ་ལྔ་ལྟ་བུ་བསྡུས་པའི་མངོན་རྟོགས་ཅིག་ཅིས་ཀྱང་དགོས་ཅེས་ཡང་ཡང་བསྐུལ་བ་དང། འཕྲལ་དུ་གླིང་ཆོས་རྗེ་མགོན་པོ་རྣམ་རྒྱལ་པས་ནན་གྱིས་བསྐུལ་བ་ལ་བརྟེན་
ནས་ཆོས་སྨྲ་བ་བློ་བཟང་ཆོས་ཀྱི་རྒྱལ་མཚན་གྱིས་བུ་སྟོན་ཐམས་ཅད་མཁྱེན་པས་མཛད་པའི་དུས་འཁོར་གྱི་སྒྲུབ་ཐབས་རྣམས་དང། ཀུན་མཁྱེན་ཤེས་རབ་དཔལ་བཟང་པོས་མཛད་པའི་དཔའ་བོ་གཅིག་པའི་
སྒྲུབ་ཐབས་དང། འདུལ་བ་འཛིན་པ་གྲགས་པ་རྒྱལ་མཚན་པས་མཛད་པའི་ལྷ་ལྔའི་སྒྲུབ་ཐབས་རྣལ་འབྱོར་མའི་མཆོད་ཆོག་དང་བཅས་པ་དང། མཁས་གྲུབ་ཐམས་ཅད་མཁྱེན་པས་མཛད་པའི་སྒྲུབ་ཐབས་དང་
རྗེ་བྱམས་པ་གླིང་པས་མཛད་པའི་ལྷན་སྐྱེས་ཀྱི་སྒྲུབ་ཐབས་རྣམས་ཕལ་ཆེར་མཐུན་པ་འདུག་པ་ལྟར་ཞིབ་ཏུ་བརྟགས་ནས། སྒྲུབ་ཐབས་དཔག་བསམ་སྙེ་མ་དང། པད་དཀར་ཞལ་ལུང་གཉིས་ཀྱི་གནད་བསྡུས་
རིན་ཆེན་སྙིང་པོ་ལ་གཞི་བྱས་ནས། བདག་ཅག་གི་སྟོན་པས་ཆོས་ཀྱི་འཁོར་ལོ་བསྐོར་བའི་དུས་ཁྱད་པར་ཅན་ལ། ཆོས་གྲྭ་ཆེན་པོ་བཀྲ་ཤིས་ལྷུན་པོའི་གཙུག་ལག་ཁང་དུ་མགྱོགས་པར་སྦྱར་བའོ། །ཡང་འདི་ཉིད་

[014B] ཡབ་ཞལ་ཕྱག་ཡོངས་རྫོགས་ཀྱི། སྒྲུབ་ཐབས་རིན་ཆེན་སྙིང་པོ་ཇི་ལྟ་བ་དཔའ་བོ་གཅིག་པ་དང། འདི་ཇི་ལྟ་བ་ལ་འདབ་མའི་ལྷ་
མོ་བརྒྱད་བཞག་པ་ལྷ་ལྔ་དང། དེ་བཞིན་གཤེགས་པ་བཞི་པོ་བཞག་པ་ལྷ་མོ་བརྒྱད་ཀྱིས་བསྐོར་བ་ལྷ་དགུ་སྟེ། འདོན་ཆའི་བསྒྱུར་བཀོད་ཅུང་ཟད་ཙམ་ཤེས་པར་བགྱིས་པས། བསྙེན་བསྒྲུབ་ཡན་ལག་བཞི་
ཚང་བའི་རྣལ་འབྱོར་ཕུན་སུམ་ཚོགས་པར་འགྱུར་ཞིང་རྒྱུད་དང་འགྲེལ་བའི་དགོངས་པ་རྣམ་པར་དག་པར་འགྱུར་རོ། །ཞེས་སྨྲས་སོ།།    ༈    །།ཨོཾ་སྭ་སྟི། ཕན་བདེའི་འབྱུང་གནས་རྒྱལ་བསྟན་ཡོངས་འདུའི་
ལྗོན༑ ༑རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ།། །།སརྦ་ཛ་ག་ཏཾ།། །



﻿
[001A]༄༅། །དཔལ་དུས་ཀྱི་འཁོར་ལོའི་ཐུགས་དཀྱིལ་གྱི་སྒྲུབ་ཐབས་མདོར་བསྡུས་པཎ་ཆེན་ཞལ་ལུང་བདུད་རྩིའི་བུམ་བཟང་ཞེས་བྱ་བ་བཞུགས་སོ།།

[001B] །ན་མོ་གུ་རུ་མཉྫུ་གྷོ་ཥཱ་ཡ། ཕྱི་ནང་གཞན་གསུམ་ཆོས་མཚུངས་ལམ་གསལ་དུས་ཀྱི་འཁོར་ལོའི་རྒྱུད་ཆེན་ལེགས་གསུངས་སྟོན་པ་ཤཱཀྱའི་ཏོག་
རྒྱུད་རྒྱལ་སྡུད་དང་འགྲེལ་མཛད་ཆོས་རྒྱལ་རིགས་ལྡན་རྣམས་དང་རྒྱས་མཛད་པཎ་གྲུབ་སྒྱུར་བྱེད་ལོ་ཙཱའི་ཚོགས། །དུས་མཐར་གསལ་མཛད་བློ་བཟང་རྒྱལ་བ་སྔ་
ཕྱི་ཡབ་སྲས་ལ་སོགས་དངོས་བརྒྱུད་བཤེས་གཉེན་མཆོག་རྣམས་ལ། །གུས་པས་བཏུད་ནས་ཐུགས་དཀྱིལ་སྒྲུབ་ཐབས་མདོར་བསྡུས་འབྲི་ལ་བླ་མ་ལྷ་དང་མཁའ་
འགྲོས་གནང་བ་སྩོལ།  །འདིར་བཅོམ་ལྡན་འདས་དཔལ་དང་པོའི་སངས་རྒྱས་དུས་ཀྱི་འཁོར་ལོའི་ཐུགས་ཀྱི་དཀྱིལ་འཁོར་གྱི་སྒྲུབ་ཐབས་པཎ་ཆེན་ཐམས་ཅད་མཁྱེན་པའི་གསུང་བཞིན་ཆོ་ག་ཚིག་
ཉུང་དོན་ཚང་གི་སྟེང་ནས་ཉམས་སུ་ལེན་པར་འདོད་ལས། རང་གི་ཡིད་དང་མཐུན་པའི་གནས་སུ་དུས་ཀྱི་འཁོར་ལོའི་བྲིས་འབུར་གྱི་སྐུ་གང་ཡང་རུང་བ་དང། དེའི་མདུན་དུ་ཚོགས་ཞིང་དང་དཀྱིལ་འཁོར་པ་
སོགས་ལ་འབུལ་རྒྱུའི་མཆོད་གཏོར་རྣམས་དམ་པའི་ཕྱག་ལེན་བཞིན་བཀོད་པ་མཛེས་པ། ནང་མཆོད་དང། རྡོར་དྲིལ། ཅང་ཏེའུ་སོགས་རྣལ་འབྱོར་གྱི་ཡོ་བྱད་རྣམས་འཚོགས་པར་བྱས་ཏེ། རང་ཉིད་ལྡན་བདེ་
བ་ལ་འཁོར་ནས་དགེ་སེམས་ཁྱད་པར་ཅན་གྱི་ངང་ནས་མངོན་རྟོགས་ཀྱི་ཚིག་དང་བསྟུན་པར་དམིགས་པ་རྣམས་གསལ་བཏབ་སྟེ་གདོན་པར་བྱའོ། །གང་བསྒོམ་པའི་སྒྲུབ་ཐབས་ལ་གཉིས། སྔོན་འགྲོ་དང་
དངོས་གཞིའོ། །དང་པོ་ལ་གཉིས། མཆོད་རྫས་བྱིན་གྱིས་བརླབ་པ་དང། བདག་བསྲུང་ཞིང་བགེགས་བསྐྲད་པའོ། །དང་པོ་ནི། ཐོག་མར་བདུད་རྩི་རིལ་བུའམ་བྱིན་གྱིས་བརླབས་པའི་ནང་མཆོད་ལྕེ་ཐོག་ཏུ་
བཞག་པས་ཁ་དག་པར། བྱས་ནས་འདི་ལྟར། རང་ཉིད་སྐད་ཅིག་གིས་ཧཱུཾ་དང་རྡོ་རྗེ་ལས་སྐྱེས་པའི་དུས་ཀྱི་འཁོར་ལོ་སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་

[002A]༄༅། །དྲིལ་བུ་འཛིན་པས་སྣ་ཚོགས་ཡུམ་ལ་འཁྱུད་པ་གཡས་བརྐྱང་གིས་བཞུགས་པར་གྱུར། ཅེས་སྐད་ཅིགས་གྲོང་སྦྱང་ཐབ་དུ་ནང་མཆོད་བཤམས་པ་ལ་དམིགས་ཏེ། ཨོཾ་ཨཱ་ཧཱུཾ་ཧོ་ཧཾ་ཀྵ་
ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར་ནག་པོ་གཞུའི་དབྱིབས་
ཅན་གཡས་གཡོན་གཉིས་སུ་རྒྱལ་མཚན་གྱིས་མཚན་པ། དེའི་སྟེང་དུ་རཾ་ལས་མོའི་དཀྱིལ་འཁོར་དམར་པོ་གྲུ་གསུམ་པ་མེ་འབར་བས་མཚན་ལ། དེའི་སྟེང་
དུ་ཨཱ་ལས་མི་མགོ་རློན་པའི་སྐྱེད་བུ་གསུམ་གྱི་སྟེང་དུ་ཨོཾ་ལས་བྱུང་བའི་ཐོད་པ་དུམ་བུ་གཅིག་པ་ཕྱི་དཀར་ལ་ནད་དམར་བའི་དབུས་སུ་པདྨ་དམར་པོ་འདབ་མ་
བརྒྱད་པའི་སྟེང་དུ། ཨ་ཨི་རྀ་ཨུ་ལྀ། ལཱྀ་ཨཱུ་རཱྀ་ཨཱི་ཨཱ། རྣམས་ལས་བྱུང་བའི་བདུད་རྩི་ལྔ་དང་ཤ་ལྔ་ཡི་གེ་དེ་དག་གིས་མཚན་ལ། རང་གི་སྙིང་གའི་ཧཱུཾ་གི་འོད་ཟེར་
གྱིས་བསྐུལ་བས། རླུང་གཡོས། མེ་སྦར། ཐོད་པའི་ནང་གི་རྫས་རྣམས་ཞུ་ཞིང་ཁོལ་པ་དེ་ཉིད་ཧཱུཾ་ལས་སྐྱེས་པའི་རྡོ་རྗེས་དཀྲུགས་པས་རྡོ་རྗེ་དང་རྫས་རྣམས་
རོ་མཉམ་དུ་གྱུར་ཏེ་ཟླ་བ་ཞུ་བའི་གཟུགས་སུ་གྱུར། རང་གི་ལག་པ་གཡོན་གཡས་དང། གཉིས་ཀའི་ཐུན་མོང་གི་མཐིལ་དང་དབུས་རྣམས་སུ་ཟླ་ཉི་སྒྲ་གཅན་
དུས་མེ་ལ་གནས་པའི་ཨོཾ་ཨཱ་ཧཱུཾ་ཧོཿ་རྣམས་ལས་འོད་ཟེར་འཕྲོས། སྐུ་གསུང་ཐུགས་ཡེ་ཤེས་རྡོ་རྗེ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་བཀུག་
སྟེ། དམ་ཚིག་གི་བདུད་རྩི་དང་གཅིག་ཏུ་འདྲེས་པས་དྲི་མ་སྦྱངས། མང་པོར་སྤེལ་ཞིང་ཆགས་པའི་རོ་དང་ལྡན་པ་གཟི་བརྗིད་འབར་ཞིང་ཟག་མེད་ཡེ་ཤེས་

[002B]  ཅེས་བྱིན་གྱིས་བརླབ། འདི་སྐབས་རང་གི་ལག་པ་གཡོན་པའི་མཐིལ་དང་གཡས་པའི་མཐིལ་དང། གཉིས་ཀ་སྦྱར་བའི་ཐལ་མོ་ཁ་སྒྲུབ་པ་རྣམས་རྫས་ལ་བསྟན་པ་དང་
མཁའ་ལྡིང་གི་ཕྱག་རྒྱ་དང་བཞི་བྱའོ། །དེ་ནས་རྡོར་དྲིལ་ལ་ནང་མཆོད་གཏོར་ཞིང།  ཨོཾ་ཨཱ་ཧཱུཾ་ཧོ་ཧཾ་ཀྵ་ ས་བསངས།  ཤཱུ་ནྱ་ཏ་ས་སྟོང་པར་སྦྱངས། རྡོར་དྲིལ་སྟོང་པ་ཉིད་དུ་གྱུར། སྟོང་
པའི་ངང་ལས་རྡོར་དྲིལ་གཉིས་ཧཱུཾ་དང་ཨཱ་ལས་སྐྱེས་པའི་རྡོ་རྗེ་སེམས་དཔའ་དང་སྣ་ཚོགས་ཡུམ་དུ་གྱུར་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་
ལྟེ་བར་ཧོ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་འདྲའི་ཡེ་ཤེས་པ་དང་དབང་ལྷ་སྤྱན་དྲངས། ཛཿ་ཧཱུཾ་བཾ་ཧོཿ་ཧི། གཉིས་སུ་མེད་པར་གྱུར། དབང་གི་ལྷས་དབང་
བསྐུར། རྡོ་རྗེ་སེམས་དཔའ་ལ་མི་བསྐྱོད་པ་དང་སྣ་ཚོགས་ཡུམ་ལ་རྡོ་རྗེ་སེམས་དཔས་རྒྱས་བཏབ་པར་གྱུར། གནྡྷཾ། པུཥྤཾ། དཧུ་པཾ། དའི་པཾ། ཨཀྵ་ཏཾ། ནཻ་ཝི་དཡེཾ་
ལཱ་སྱེཾ། ཧཱ་སྱེཾ། པཱ་དཡེཾ། ནྲྀ་དཡེཾ། གའི་དཡེཾ། ཀཱ་མེཾ་པཱུ་ཛཱཾ་ཀུ་རུ་ཀུ་རུ་སཱཧཱ།  ཞེས་ལྷ་མོ་བཅུ་གཉིས་ཀྱིས་མཆོད།  ཡབ་ཡུམ་སྙོམས་པར་བཞུགས་པས་བདེ་བ་ཆེན་པོར་ཞུ་བ་ལས་
བྱུང་བའི་རྡོར་དྲིལ་དུ་གྱུར། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་བཟང་པོ་ཀུན་བདག་ཉིད། །རྡོ་རྗེ་སྙེམས་མའི་བདག་
པོའི་བདག་ །ཅེས་རྡོ་རྗེ་སྙིང་ཁར་བཟུང།  སྲིད་པ་ངོ་བོ་ཉིད་ཀྱིས་བདག་ངོ་བོ་ཉིད་ཀྱིས་སྲིད་བྲལ་བྱས། །རང་བཞིན་དག་པའི་སེམས་ལྡན་པས། །སྲིད་པ་དམ་པ་བྱེད་པར་
གྱུར།  །ཅེས་དྲིལ་བུ་དཀྲོལ་ཞིང་སྙིང་ཁར་འཁྱུད་པའི་སྟངས་ཀ་བྱ། དེ་ནས་མཆོད་པ་རྣམས་ནང་མཆོད་ལྟར་བསངས་སྦྱངས།  སྟོང་པའི་ངང་ལས་སྥཾ་ལས་བྱུང་བའི་རིན་པོ་ཆེ་ཤེལ་གྱི་སྣོད་

[003A]༄༅། །ཡངས་ཤིང་རྒྱ་ཆེ་བ་རྣམས་ཀྱི་ནང་དུ་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་མཆོད་རྫས་དང་མཆོད་པའི་ལྷ་མོ་རྣམས་
རང་བཞིན་སྟོང་པ་ཉིད་དང་བདེ་བ་ཆེན་པོ། རྣམ་པ་མཆོད་རྫས་དང་མཆོད་པའི་ལྷ་མོ། བྱེད་ལས་དྷ་པ་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་
པར་གྱུར། ཨོཾ་ཨརྒྷཾ་ཨཱ་ཧཱུཾ།  དེ་བཞིན་དུ་ཨརྒྷཾ་གྱི་གནས་སུ།  པཱ་དྱཾ། པྲོཀྵ་ཎཾ། ཨཱཉྩ་མ་ཎཾ། གནྡྷཾ། པུཥྤཾ། དའི་པཾ། ཨཀྵ་ཏཾ། ནཻ་ཝི་དཡེཾ། ལཱ་སྱེཾ། པཱ་དཡེཾ། ནྲྀ་ཏྱཾ། གའི་ཏྱཾ། ཀཱ་མེཾ་ རྣམས་
བཅུག་པས་བྱིན་གྱིས་བརླབས། འདིར་དམ་པ་རྣམས་ཀྱི་ཕྱག་ལེན་བཞིན་མཎྜལ་འབུལ་ན།  ཨོཾ་བཛྲ་བྷཱུ་མི་ཨཱ་ཧཱུཾ། རྡོ་རྗེའི་ས་གཞི། ཨོཾ་བཛྲ་རཏྵེ་ཨཱ་ཧཱུཾ། ལྕགས་རིའི་མུ་ཁྱུད། དབུས་སུ་རིའི་རྒྱལ་
པོ་རི་རབ། ཤར་ལུས་འཕགས་པོ། ལྷོ་འཛམ་བུ་གླིང། བྱང་སྒྲ་མི་སྙན། ནུབ་བ་གླང་སྤྱོད། ཤར་དུ་སྒྲ་གཅན། ལྷོར་ཉི་མ། བྱང་དུ་ཟླ་བ། ནུབ་ཏུ་དུས་མེ། བདག་གཞན་ལུས་
 ངག་ནས་  རློབ་ཏུ་གསོལ། །གུ་རུ་ཨི་དཾ་མཎྜལ་ལ་ཁཾ་ནི་རྱཱ་ཏ་ཡཱ་མི།  ཞེས་རྒྱས་པའམ་བདག་གཞན་ལུས་ངག་མ་ཙམ་གྱི་བསྡུས་པས་ཀྱང་རུང་ངོ། །རྡོར་སེམས་སྒོམ་བཟླས་བྱ་བ་ནི།  སངས་རྒྱས་སློབ་དཔོན་
དབང་མཆོག་ཐོབ། །དེས་བསྟན་ཐབས་ཤེས་དབྱེར་མེད་ཆོས། །དེར་གནས་དགེ་འདུན་རྣམ་གཉིས་ལ། །རབ་ཏུ་དང་བས་སྐྱབས་སུ་མཆི། །དུས་འདི་ནས་བཟུང་བྱང་ཆུབ་བར་
བྱང་ཆུབ་སེམས་ནི་བསྐྱེད་བགྱི་ཞིང། །བསམ་པ་རྣམ་པར་དག་པ་བསྐྱེད།  །ཞེས་སྐྱབས་སེམས་བྱས་རྗེས།  རང་གི་སྤྱི་བོ་ཨོཾ་ལས་པདྨ་དཀར་པོ་འདབ་མ་བརྒྱད་པའི་ལྟེ་བར་རཾ་ལས་
ཉི་མའི་དཀྱིལ་འཁོར་གྱི་སྟེང་དུ་ཀྵ་དང་རྡོ་རྗེ་ལས་སྐྱེས་པའི་རྡོ་རྗེ་སེམས་དཔའ་སྔོན་པོ་སྔོ་དཀར་དམར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་རྡོ་རྗེ། གྲི་གུག་

[003B] གཡོན་པ་གསུམ་ན་རྡོ་རྗེ་དྲིལ་བུ། ཐོད་པ། ཚངས་མགོ་འཛིན་པ་ལ་ཡུམ་རྡོ་རྗེ་དབྱིངས་ཀྱི་དབང་ཕྱུག་མ་ལྗང་ཁུ་ལྗང་དམར་དཀར་བའི་ཞལ་གསུམ་ཕྱག་དྲུག་གི་
གཡས་པ་གསུམ་ན་རྡོ་རྗེ། གྲི་གུག། དགྲ་སྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ། ཚངས་མགོ་འཛིན་པས་འཁྱུད་པའི་དཔྲལ་བར་ཨོཾ། མགྲིན་པར་ཨཱ་ཐུགས་
ཀར་ཧཱུཾ། ལྟེ་བར་ཧོཿ་ཐུགས་ཀའི་ཧཱུཾ་གི་འོད་ཟེར་གྱིས། རང་བཞིན་གྱི་གནས་ནས་བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་ཧི་རོ་མཉམ་དུ་གྱུར། སླར་
ཡང་ཐུགས་ཀའི་ཧཱུཾ་གི་འོད་ཟེར་གྱིས་སྤྱན་དྲངས་པའི་ཡུམ་རྣམས་ཀྱིས། ཨོཾ་ཨཱ་ཨཱི་རཱྀ་ཨཱུ་ལཱྀ་པཉྩ་དྷཱ་ཏུ་བི་ཤོ་དྷ་ནི་སཱ་ཧཱ། ཞེས་བདུད་རྩིའི་ཆུས་སྤྱི་བོ་ནས་དབང་བསྐུར། ཡབ་
ལ་མི་བསྐྱོད་པ་དང་ཡུམ་ལ་རྡོ་རྗེ་སེམས་དཔས་རྒྱས་བཏབ་པར་གྱུར། གནྡྷཾ།  ཞེས་པ་ནས།  པཱུ་ཛཱཾ་ཀུ་རུ་ཀུ་རུ་སཱ་ཧཱ།  ཞེས་པའི་བར་གྱིས་མཆོད།  བཅོམ་ལྡན་འདས་རྡོ་རྗེ་སེམས་དཔའ་
བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་དག་པར་མཛད་དུ་གསོལ། ཞེས་གསོལ་བ་བཏབ་པས་ཐུགས་ཀའི་ཧཱུཾ་ལས་འོད་ཟེར་
འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། སངས་རྒྱས་སྲས་བཅས་ལ་མཉེས་པའི་མཆོད་པ་ཕུལ། དེ་རྣམས་ཀྱི་ཡོན་ཏན་ཐམས་ཅད་འོད་ཀྱི་རྣམ་པར་བསྡུས་ནས་
ཐུགས་ཀའི་ཧཱུཾ་ལ་ཐིམ་པས་གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར་ པར་བསམ་ཞིང། ཐུགས་ཀའི་ཧཱུཾ་གི་མཐའ་མར་ཡི་གེ་བརྒྱ་པའི་སྔགས་ཁ་དོག་དཀར་པོ་མགོ་གྱེན་དུ་བསྟན་ནས་གཡས་
སྐོར་དུ་གནས་པའི་ཡི་གེ་རྣམས་ལས་ཡེ་ཤེས་ཀྱི་བདུད་རྩིའི་རྒྱུན་དཀར་པོ་བྱུང། ཡབ་ཡུམ་སྦྱོར་མཚམས་ནས་བབས། རང་གི་ཚངས་བུག་ནས་ཞུགས་ལུས་ཡེ་ཤེས་ཀྱི་བདུད་རྩིས་གང། སྐོ་གསུམ་གྱི་དྲི་མ་ཐམས་ཅད་ཆུ་སྣ་ལ་རྩྭ་སྤུར་རེད་

[004A]༄༅། །པ་བཞིན་དུ་བ་སྦུའི་བུ་ག་དང་དབང་པོའི་སྒོ་ཐམས་ཅད་ནས་དུད་ཁུའི་རྣམ་པར་ནག་ཕུང་གིས་འཐོན། སྡིག་སྒྲིབ་སངས་ཀྱིས་དག་རྟོགས་པ་དང་ཡོན་ཏན་ཐམས་ཅད་བདག་གཞན་ཐམས་ཅད་ལ་སྐྱེས་པར་བསམས་ནས།།
ཨོཾ་བཛྲ་སཏ་ས་མ་ཡ།  ཞེས་སོགས་ཡིག་བརྒྱ་ཅི་མང་བཟླས་པའི་མཐར། ཉེས་ལྟུང་སྔོན་བྱས་པ་རྣམས་ལ་འགྱོད་སེམས་ཀྱིས་བཤགས་ཤིང། ཕྱིན་ཆད་སྡོམ་སེམས་དྲག་པོ་དང། བཤགས་པའི་འཁོར་གསུམ་མི་དམིགས་པར་རྟོགས་པའི་ཤེས་
རབ་ཀྱིས་རྒྱས་བཏབ་ནས།  བདག་ནི་མི་ཤེས་རྨོངས་པ་ཡིས།  །ཞེས་པ་ནས།  འགྲོ་བའི་གཙོ་ལ་བདག་སྐྱབས་མཆི། །དེ་ལྟར་གསོལ་བ་བཏབ་པས། རྡོ་རྗེ་སེམས་དཔའི་ཞལ་ནས། རིགས་ཀྱི་བུ་ཁྱོད་
ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་བྱང་ཞིང་དག་གོ། ཞེས་གསུངས་ནས་རང་ལ་ཐིམ་པས་རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་མི་ཕྱེད་
པར་གྱུར་ པར་བསམ་མོ། །གཉིས་པ་ནི། བསྲུང་འཁོར་རྒྱས་འཐིང་བསྡུས་གསུམ་ལས། འདིར་འཇུག་པ་བདེ་བའི་ཕྱིར་བསྡུས་པ་ཙམ་བྱ་སྟེ།  ཨོཾ་ཨཱ་ཧུཾ་ཧོ་ཧཾ་ཀྵ་པྲཛྙ་པཱ་ཡ་ཨཱཏྨ་ཀ། ཀཱ་ཡ་ཝཱ་ཀ་ཙིཏྟ་ཛྙཱ་ན་ཨ་
དཧི་པ་ཏེ། མ་མ་ཀཱ་ཡ་ལཱ་ཀ་ཙིཏྟ་ཛྙཱ་ན་བཛྲཱཾ་བཛྲཱ་མྲྀ་ཏ་སྭ་བྷཱ་ཝཾ་ཀུ་རུ་ཀུ་རུ་སྐན་དྷ་དྷཱ་ཏྭ་ཡ་ཏ་ནཾ་ནིཿ་སྭ་བྷཱ་ཝཾ་སཱཧཱ། རང་གི་གཙུག་ཏོར་དུ་ཝཾ་ཡོངས་སུ་གྱུར་པ་ལས་རྡོ་རྗེ་ཟླ་བའི་
དཀྱིལ་འཁོར་ཆ་བཅུ་དྲུག་པ་ཡོངས་སུ་རྫོགས་པ། དེས་གཙུག་ཏོར་ནས་རྐང་སེན་གྱི་བར་རང་གི་ལུས་སྤྲུལ་ཤུན་པ་བརྗེས་པ་བཞིན་དུ་ལན་གསུམ་དོར་ཏེ། རང་གི་ལུས་ཟླ་བའི་
དཀྱིལ་འཁོར་ལྟར་དཀར་པར་གྱུར།  འདི་ནི་ལུས་དག་པར་བྱེད་པའོ།  །ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོཉཧཾ།  ཞེས་སྟོང་ཉིད་བསྒོམ་པ་ནི་སེམས་སྦྱང་བར་བྱེད་པ་དང། གོང་དུ་བདུད་
ཅི་རིལ་བུ་མྱང་བ་ནི་ངག་དག་བྱེད་དུ་གསུངས་སོ།། རྡོ་རྗེ་ཐམས་ཅད་ཀྱིས་བདུད་གཞོམ་པ་ནི། རང་གི་དཔྲལ་བར་ཟླ་བའི་དཀྱིལ་འཁོར་དཀར་པོ་ལ་ཨོཾ་དཀར་པོ་ལས་རྡོ་རྗེ་དཀར་པོ་རྩེ་མོ་བཅུ་བདུན་

[004B] མགྲིན་པར་ཉི་མའི་དཀྱིལ་འཁོར་དམར་པོ་ལ་ཨཱ་དམར་པོ་ལས་རྡོ་རྗེ་དམར་པོ་རྩེ་མོ་སུམ་ཅུ་རྩ་གསུམ་པ། སྙིང་ཁར་སྒྲ་གཅན་གྱི་དཀྱིལ་འཁོར་ནག་པོ་ལ་ཧཱུཾ་ནག་པོ་ལས་རྡོ་རྗེ་
ནག་པོ་རྩེ་མོ་དགུ་པ། ལྟེ་བར་དུས་མེའི་དཀྱིལ་འཁོར་སེར་པོ་ལ་ཧོཿ་སེར་པོ་ལས་རྡོ་རྗེ་སེར་པོ་རྩེ་མོ་དྲུག་ཅུ་རྩ་ལྔ་པ། གཙུག་ཏོར་དུ་ནམ་མཁའི་དཀྱིལ་འཁོར་ལྗང་ཁུ་ལ་ཧཾ་ལྗང་
ཁུ་ལས་རྡོ་རྗེ་ལྗང་ཁུ་རྩེ་མོ་ལྔ་པ། གསང་བར་ཡེ་ཤེས་ཀྱི་དཀྱིལ་འཁོར་སྔོན་པོ་ལ་ཀྵ་སྔོན་པོ་ལས་རྡོ་རྗེ་སྔོན་པོ་རྩེ་མོ་སུམ་ཅུ་རྩ་གསུམ་པ། རྡོ་རྗེ་དེ་རྣམས་ལས་རྡོ་རྗེ་འབར་
བའི་འོད་ཟེར་ཕྱོགས་བཅུར་འཕྲོས། བདག་ཉིད་རྡོ་རྗེའི་སྐུར་གྱུར་ཅིང་སེམས་ཅན་རྣམས་ལ་རྣམ་པར་འཚེ་བར་བྱེད་པའི་བདུད་རང་བགེགས་ཀྱི་ཚོགས་རྣམས་ངེས་པར་བསྲེགས་
པར་གྱུར། ཨོཾ་ཨཱ་ཧཱུཾ་ཧྲཱ་ཕཊ།  ཅེས་དམིགས་པ་བརྟན་པོས་འབར་བའི་འཕྲེང་བ་འཁྲུག་པའི་འོད་ཟེར་རང་གི་ལུས་ལས་འཕྲོས་པས་བདུད་དང་བགེགས་ཐམས་ཅད་བསྲེགས་པར་བསྒོམས། གཉིས་པ་སྒྲུབ་ཐབས་
དངོས་གཞི་ལ་གསུམ། ལས་མངོན་པར་འདུ་བྱས་ནས་འཆི་བ་འོད་གསལ་ཉམས་སུ་མྱོང་བ་དང་ཆོས་མཐུན་པ་སྔོན་འགྲོ་ཚོགས་གཉིས་བསག་པ་དང། ཤི་ནས་བར་དོ་ཉིད་མཚམས་སྦྱར་ཏེ་སྐྱེ་བའི་རིམ་པ་དང་ཆོས་མཐུན་
པར་དངོས་གཞི་ཡན་ལག་བཞིའི་རྣལ་འབྱོར་བསྒོམ་པ་དང། ཐུན་གྱི་མཐའ་དང་མཚམས་སུ་ཇི་ལྟར་བྱ་བའོ། །དང་པོ་ལ་གཉིས། བསོད་ནམས་ཀྱི་ཚོགས་བསག་པ་དང། ཡེ་ཤེས་ཀྱི་ཚོགས་བསག་པའོ། །དང་པོ་ནི།  རང་
ཉིད་བཅོམ་ལྡན་འདས་དུས་ཀྱི་འཁོར་ལོ་ཞལ་གཅིག་ཕྱག་གཉིས་པར་གསལ་བའི་ཐུགས་ཀར་པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བར་ཨཾ་ལས་ཟླ་བའི་དཀྱིལ་
འཁོར་གྱི་སྟེང་དུ་ཧཱུཾ་ལས་རྡོ་རྗེ་རྩེ་ལྔ་པ་ལས་འོད་ཟེར་འཕྲོས། རྒྱལ་བ་སྲས་བཅས་ཐམས་ཅད་བཅོམ་ལྡན་འདས་དུས་ཀྱི་འཁོར་ལོའི་དཀྱིལ་འཁོར་གྱི་རྣམ་པར་མདུན་གྱི་ནམ་མཁའི་
[005A]༄༅། །མཐིལ་དུ་སྤྱན་དྲངས། འོད་ཟེར་རང་གི་སྙིང་གར་ཟླ་བ་རྡོ་རྗེ་ལ་ཐིམ་པར་གྱུར། སྟོང་ཉིད་སྙིང་རྗེའི་བདག་ཉིད་ཅན། །སྲིད་གསུམ་སྐྱེ་དང་འཇིག་པ་མེད།།
ཤེས་དང་ཤེས་བྱ་གཅིག་པའི་སྐུ། །དཔལ་ལྡན་དུས་འཁོར་ལ་ཕྱག་འཚལ། །རང་གི་སྙིང་ཁ་ནས་སྤྲོས་པའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར། གནྡྷཾ་ ནས་  ཀཱ་མེཾ་
པཱུ་ཛཱཾ་ཀུ་རུ་ཀུ་རུ་སཱ་ཧཱ།  ཞེས་པའི་བར་ཕྱག་རྒྱ་དང་བཅས་པ་དང།  ཐོག་མེད་དུས་ནས་ད་ལྟའི་བར། །ཆགས་དང་ཞེ་སྡང་གཏི་མུག་གིས། །བགྱིས་དང་བགྱིད་སྩལ་ཡི་རང་བའི། །སྡིག་པ་ཐམས་
ཅད་སོ་སོར་བཤགས། །རྫོགས་སངས་རྒྱས་དང་བྱང་ཆུབ་སེམས། །འཕགས་པ་རྣམས་ཀྱི་དགེ་ཚོགས་དང། །གཞན་ཡང་དགེ་བ་ཐམས་ཅད་ལ། །མངོན་པར་དགའ་བས་ཡི་རང་
ངོ། །ཉོན་མོངས་ནང་ཀྱིས་གདུངས་པ་ཡི། །སྐྱེ་བོ་བདེ་བར་གསོ་བྱའི་ཕྱིར། །རྡོ་རྗེ་ཐེག་པའི་བདུད་རྩི་ཡི། །ཆོས་ཀྱི་འཁོར་ལོ་བསྐོར་དུ་གསོལ། །མ་རྟོགས་འཁོར་བའི་སྡུག་བསྔལ་
ལས། །མྱ་ངན་འདའ་བཞེད་སྤངས་ནས་ནི། །རྨོངས་མེད་འཁོར་བ་དག་ཚུལ་གྱིས། །མཐའ་ཡས་བསྐལ་པར་བཞུགས་སུ་གསོལ། །སངས་རྒྱས་སློབ་དཔོན་དབང་མཆོག་ཐོབ།།
དེས་བསྟན་ཐབས་ཤེས་དབྱེར་མེད་ཆོས། །དེར་གནས་དགེ་འདུན་རྣམ་གཉིས་ལ། །རབ་ཏུ་དང་བས་སྐྱབས་སུ་མཆི། །བླ་མ་རྒྱལ་བ་སྲས་བཅས་ལ། །བདག་ཉིད་རྣམ་
པ་ཀུན་ཏུ་འབུལ། །ཡོན་གནས་དམ་པ་ཁྱེད་རྣམས་ཀྱིས། །བྲན་དང་འབངས་སུ་བཟུང་དུ་གསོལ། །བདག་གི་དུས་གསུམ་དགེ་བ་རྣམས། །རང་དོན་དྲི་མས་མ་གོས་པར། །སྲིད་
གསུམ་སེམས་ཅན་མ་ལུས་པ། །སངས་རྒྱས་ཐོབ་པའི་རྒྱུར་གྱུར་ཅིག་དུས་འདི་ནས་བཟུང་བྱང་ཆུབ་པར། །བྱང་ཆུབ་སེམས་ནི་བསྐྱེད་བགྱི་ཞིང། །བསམ་པ་རྣམ་པར་

[005B] །བདག་དང་བདག་གིར་འཛིན་པ་སྤངས།  ཞེས་པ་རྣམ་དོན་དྲན་བཞིན་པ་བརྗོད་  །ཚོགས་ཞིང་རྣམས་རང་ལ་ཐིམ་པས་བྱིན་གྱིས་བརླབས་པར་གྱུར་ པར་བསམ། གཉིས་པ་ནི། ཐ་མལ་པ་རྣམས་ཀྱི་འབྱུང་བའི་ཐིམ་རིམ་
དང་མཐུན་པར་ལུས་ཀྱི་འབྱུང་བ་རྣམས་ཐིམ་ནས་ཉེ་བར་བསྡུད་པ་དང་ཆོས་མཐུན་པར་ཡེ་ཤེས་ཀྱི་སའི་སྟོང་ཉིད་བསྒོམ་པ་སྟེ་འདི་ལྟར།  དངོས་པོ་མེད་པས་སྒོམ་པ་མེད། །བསྒོམ་པ་སྒོམ་པ་ཉིད་མ་ཡིན། །དེ་
ལྟར་དངོས་པོ་དངོས་མི་འགྱུར། །སྒོམ་པ་དམིགས་སུ་མེད་པའོ། །ཆོས་རྣམས་ཀྱི་རྒྱུ་འབྲས་ངོ་བོ་བྱ་བ་དང་བཅས་པ་རང་གི་མཚན་ཉིད་ཀྱིས་གྲུབ་པས་སྟོང་པ་ཉིད་དོ། །རང་
གི་ལུས་ཀྱི་ཆུའི་ཁམས་ཀྱིས་མེ་ཉམས་པར་བྱས། མེ་དང་བྲལ་བའི་ས་ཆུ་ལ་ཐིམ། ཆུ་རླུང་གིས་སྐམས། རླུང་རྣམ་ཤེས་ལ་ཐིམ། རྣམ་ཤེས་ནམ་མཁའ་ལ་ཐིམ། དེ་ལྟར་
རྡུལ་ཕྲ་རབ་བསགས་པའི་སྣོད་བཅུད་ཀྱི་གཉིས་སུ་སྣང་བའི་སྤྲོས་པ་མ་ལུས་པ་ཉེ་བར་ཞི་ནས། ཡུལ་སྟོང་པ་ཉིད་དང་ཡུལ་ཅན་ཡེ་ཤེས་དབྱེར་མི་ཕྱེད་པ་རྣམ་པར་ཐར་པའི་སྒོ་
བཞིའི་ངོ་བོར་གྱུར། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ།  ཞེས་ཆོས་སྐུའི་ང་རྒྱལ་བཟུང་ངོ། །གཉིས་པ་དངོས་གཞི་ལ་བཞི། དཀྱིལ་འཁོར་རྒྱལ་མཆོག། ལས་རྒྱལ་མཆོག། ཐིག་མེའི་རྣལ་འབྱོར། ཕྲ་མོའི་རྣལ་འབྱོར་རོ་
དང་པོ་ནི། ཆོས་ཀྱི་དབྱིངས་ལས་རྟེན་དང་བརྟེན་པའི་དཀྱིལ་འཁོར་ཏུ་ལངས་ཏེ་ལྷའི་རྣལ་འབྱོར་རྣམས་བསྒོམ་ལ་སྟེ། དེ་ལ་གཉིས། རྟེན་བསྐྱེད་པ་དང། བརྟེན་པ་ལྷ་བསྐྱེད་པའོ། །དང་པོ་ནི།  ནམ་མཁའི་ཁམས་མཐའ་ཡས་པའི་ཆོས་འབྱུང་གི་ནང་ཏུ་
ཡཾ་ལས་རླུང་གི་དཀྱིལ་འཁོར་ནག་པོ་དབུས་སུ་གཞུའི་རྣམ་པ་ཐད་ཀར་དཔག་ཚད་འབུམ་ཕྲག་བཞི་པ་རྒྱལ་མཚན་གྱིས་མཚན་པ། ངོའི་སྟེང་དུ་རཾ་ལས་མེའི་དཀྱིལ་འཁོར་དམར་པོ་
གྲུ་གསུམ་དཔག་ཚད་འབུམ་ཕྲག་གསུམ་པ་བཀྲ་ཤིས་ཀྱིས་མཚན་པ། དེའི་སྟེང་དུ་ཝཾ་ལས་ཚུའི་དཀྱིལ་འཁོར་དཀར་པོ་ཟླུམ་པོ་རྒྱར་དཔག་ཚད་འབུམ་ཕྲག་གཉིས་པ་པདྨས་

[006A]༄༅། །མཚན་པ། དེའི་སྟེང་དུ་ལཾ་ལས་སའི་དཀྱིལ་འཁོར་སེར་པོ་གྲུ་བཞི་རྒྱར་དཔག་ཚད་འབུམ་ཕྲག་གཅིག་པ་རྡོ་རྗེས་མཚན་པ། དཀྱིལ་འཁོར་བཞི་པོ་རེ་རེའང་
སྟེང་འོག་ཏུ་ཧཱུཾ་ལས་སྐྱེས་པའི་སྣ་ཚོགས་རྡོ་རྗེ་གཉིས་དང་བཅས་པ། དེའི་སྟེང་དུ་མཾ་ལས་ལྷུན་པོ་ཆེན་པོ་རྡོ་རྗེའི་རང་བཞིན་འོག་གི་རྒྱར་དཔག་ཚད་སྟོང་ཕྲག་བཅུ་དྲུག་དང་སྟེང་
ལ་དཔག་ཚད་སྟོང་ཕྲག་ལྔ་བཅུ་པ། དེའི་དབུས་སུ་ཀྵཾ་ལས་སྣ་ཚོགས་པདྨ་རི་རབ་ཀྱི་སྟེང་གི་རྒྱའི་ཕྱེད་དང་མཉམ་པའི་སུམ་ཆ་ལྟེ་བ་ལ་ཡོད་པ། དེའི་སྟེང་དུ་ཧཾ་ལས་ཟླ་པ། ཚེག་
དྲག་ལས་ཉི་མ། ཐིག་ལེ་ནཱ་ད་དང་བཅས་པ་ལས་སྒྲ་གཅན་དང་དུས་མེའི་དཀྱིལ་འཁོར་སྔོན་པོ་དང་སེར་པོ་རྣམས་པདྨའི་ལྟེ་བ་དང་མཉམ་པ། དེ་ཐམས་ཅད་གཅིག་ཏུ་འདྲེས་པ་ལས་
ཧྐྵྨླྭརྱོཾ་གི་ཡི་གེར་གྱུར། སླར་ཡང་ཡི་གེ་དེ་དག་སོ་སོ་ལས་སྐྱེས་པའི་ནམ་མཁའ་རླུང་མེ་ཆུ་ས། རི་རབ་པདྨ་ཟླ་ཉི་སྒྲ་གཅན་དུས་མེ་དང་བཅས་པ་ཡོངས་སུ་རྫོགས་པའི་སྟེང་དུ་ཧཱུཾ་
ལས་སྐྱེས་པའི་རྡོ་རྗེའི་གུར་གྱི་ནང་དུ་བཧྲུཾ་ཡོངས་སུ་གྱུར་པ་ལས། གཞལ་ཡས་ཁང་གྲུ་བཞི་སྒོམ་བཞི་གསེར་གྱི་རང་བཞིན་གྱི་ལྟབ་བས་བཞི་དང་བཅས་པ། ནོར་བུའི་འོད་ཟེར་
རྣམ་པར་འཕྲོ་བ། ཕྱི་ནས་རིམ་པ་བཞིན་སེར་དཀར་དམར་ནག་ལྗང་བའི་རྩིག་པ་རིམ་པ་ལྔ་དང་ལྡན་པའི་སྟེང་དུ། རིན་པོ་ཆེའི་ཕ་གུ་ལ་གནས་པའི་གསེར་གྱི་སྐ་རགས་བཞི་དང་
བཅས་པའི་ཕྱི་ངོས་སུ་དྲ་བ་དང་དྲ་ཕྱེད་འཕྱང་བ། ཤར་བུས་མཛེས་པའི་བྱ་འདབ་མདའ་ཡབ་ལ་སོགས་པ་མཚན་ཉིད་ཐམས་ཅད་དང་ལྡན་པའི་གཞལ་ཡས་ཁང་གི་ནང་གི་སྟེང་
དང་འོག་རྣམས་ཤར་ནག། ལྷོ་དམར། བྱང་དཀར། ནུབ་སེར། དབུས་སྔོ་བ། རྩིག་པའི་ནང་དུ་རྩིག་པ་ལ་མ་རེག་པའི་ལྷ་སྣམ་དཀར་པོ་སྟེང་གི་ཐོག་དང་བཅས་པ། དཀྱིལ་འཁོར་

[006B] ཤར་དུ་རལ་གྲི་ནག་པོ། ལྷོར་རིན་པོ་ཆེ་དམར་པོ། བྱང་དུ་པདྨ་དཀར་པོ། ནུབ་ཏུ་འཁོར་ལོ་
སེར་པོས་མཚན་པའི་ཀ་བ་བཞི་བཞི་སྟེ་ཀ་བ་ནག་པོ་བཅུ་དྲུག་དང་ལྡན་པ། དེའི་ནང་དུ་དེའི་ཕྱེད་ཀྱི་ཚད་ཀྱི་གྲུ་བཞི་པ་རྡོ་རྗེའི་ཕྲེང་བ་ནག་པོས་བསྐོར་བའི་དབུས་སུ་ཨོཾ་ལས་
པདྨ་ལྗང་ཁུ་འདབ་མ་བརྒྱད་པ། དེའི་ལྟེ་བར་ཨཾ་ལས་ཟླ་བ། ཨཿ་ལས་ཉི་མ། ཨ་ལས་སྒྲ་གཅན་དང་དུས་མེའི་དཀྱིལ་འཁོར། གཤེགས་པ་བཞི། སེམས་དཔའ་དྲུག། སྒྲ་རྡོ་རྗེ་
མ་དང། ཆོས་དབྱིངས་རྡོ་རྗེ་མ་རྣམས་ཀྱི་གནས་དང། ལྷོ་སྒོ་དང་ནུབ་སྒོ་དང་སྟེང་དང་འོག་ཏུ་ཨོཾ་ལས་པདྨ་དཀར་པོ་རྣམས་ཀྱི་ལྟེ་བར་རཾ་ལས་ཉི་མའི་དཀྱིལ་འཁོར་རེ་རེ། གཤེགས་
མ་བཞི་དང་སེམས་མ་བཞིའི་གནས་དང། ཤར་སྒོ་དང་བྱང་སྒོར་ཨོཾ་ལས་པདྨ་དམར་པོ་རྣམས་ཀྱི་ལྟེ་བར་ཨ་ལས་ཟླ་བའི་དཀྱིལ་འཁོར་རེ་རེ། དཀྱིལ་འཁོར་གྱི་ཕྱི་རོལ་སའི་ཁོར་
ཡུག་ལ་ཐུག་གི་བར་ལ་པདྨ་བུམ་སོགས་མཆོད་རྫས་དུ་མས་གང་བ། དེའི་ཕྱི་རོལ་ནས་ས་དང་ཆུ་དང་མེ་དང་རླུང་གི་ཁོར་ཡུག་ཆེན་པོ་བཞིས་བསྐོར་བའི་སའི་ཁོར་ཡུག་གི་སྟེང་
གི་དབང་ལྡན་ནས་ཨཾ་ལས་སྐྱེས་པའི་ཟླ་བ་ཉ་གང་བ་འཆར་བ་དང། བདེན་བྲལ་དུ་ཨཿ་ལས་ཉི་མའི་དཀྱིལ་འཁོར་ནུབ་བཞིན་པ། མེ་དང་རླུང་གི་ཁོར་ཡུག་གཉིས་ཀྱི་དབུས་
སུ་དུར་ཁྲོད་ཆེན་པོ་བརྒྱད་དང།  འདི་མ་བསྒོམས་ཀྱང་ཆད་སྐྱོན་མེད་སྙམ་གསུངས།  རླུང་གི་ཕྱི་རོལ་ནམ་མཁའི་ཁོར་ཡུག་ལ་རྡོ་རྗེའི་རྭ་བ་དང། དེའི་ཕྱི་རོལ་ཏུ་འོད་ཟེར་འབར་བས་
བསྐོར་བར་གྱུར།  གཉིས་པ་ལ། གཙོ་བོ་ཡབ་ཡུམ་མངོན་བྱང་ལྔ་ལས་བསྐྱེད་པ་དང། དེའི་མངལ་ནས་དཀྱིལ་འཁོར་གྱི་ལྷ་སྤྲོ་བ་དང། སྤྲོས་པའི་དཀྱིལ་འཁོར་དུ་སེམས་ཅན་ལ་སྙིང་རྗེའི་དབང་བསྐུར་སྦྱིན་པ་དང། ཤིན་ཏུ་རྣམ་པར་དག་

[007A]༄༅། །པའི་ང་རྒྱལ་བཟུང་བ་དང་བཞིའོ། །དང་པོ་ནི།  དབུས་སུ་ཟླ་ཉི་སྒྲ་གཅན་དུས་མེའི་སྟེང་དུ་ཟླ་བ་ལ་གནས་པའི་མཚན་སོ་གཉིས་ཀྱི་ངོ་བོ་དབྱངས་སོ་གཉིས་ཀྱིས་
མཚན་པའི་ཟླ་བའི་དཀྱིལ་འཁོར་མེ་ལོང་ལྟ་བུའི་ཡེ་ཤེས། དེའི་འོག་ཏུ་ཉི་མ་ལ་གནས་པའི་དཔེ་བྱད་བརྒྱད་ཅུའི་ངོ་བོ་གསལ་བྱེད་བརྒྱད་ཅུས་མཚན་པའི་ཉི་མའི་དཀྱིལ་
འཁོར་མཉམ་པ་ཉིད་ཀྱི་ཡེ་ཤེས། ཟླ་བའི་དབུས་སུ་དྲི་ཟའི་རྣམ་ཤེས་ཧཱུཾ་ཡིག་རི་བོང་གི་མཚན་མ་ལྟ་བུ་སོ་སོར་རྟོག་པའི་ཡེ་ཤེས། དེ་དང་ལྷན་ཅིག་ལྡན་པའི་རྣམ་
ཤེས་ཀྱི་བཞོན་པ་སྲོག་རླུང་ཧི་ཡིག་ནག་པོ་བྱ་བ་གྲུབ་པའི་ཡེ་ཤེས། བྱང་ཆུབ་ཀྱི་སེམས་དཀར་དམར་གྱི་ངོ་བོ་ཟླ་ཉི་དབྱངས་གསལ་རླུང་སེམས་ཀྱི་ཡི་གེ་གཉིས་དང་བཅས་པ་
གཅིག་ཏུ་འདྲེས་པ་ལས་བྱུང་བའི་ཧཾ་ཡིག་བདེ་བ་ཆེན་པོ་ཆོས་ཀྱི་དབྱིངས་ཀྱི་ཡེ་ཤེས། ཧཾ་ཡིག་དེ་ཉིད་ཡོངས་སུ་གྱུར་པ་ལས་བདེ་བ་ཆེན་པོའི་བདག་ཉིད་རྣམ་པ་ཐམས་
ཅད་པའི་གཟུགས་ཀྱི་དཔལ་དུས་ཀྱི་འཁོར་ལོ་དྲི་མ་མེད་པའི་འོད་ཟེར་ལྔ་འཕྲོ་བ་སྐུ་མདོག་སྔོན་པོ། དབུས་ནག་གཡས་དམར་གཡོན་དཀར་བའི་མགྲིན་པ་གསུམ་
དང་ལྡན་པ། རྩ་ཞལ་ནག་པོ་དྲག་ཅིང་མཆེ་བ་གཙིགས་པ། གཡས་ཞལ་དམར་པོ་ཆགས་པ་དང་བཅས་པ། རྒྱབ་ཞལ་སེར་པོ་ཏིང་ངེ་འཛིན་ལ་གནས་པ། གཡོན་ཞལ་
དཀར་པོ་རབ་ཏུ་ཞི་བ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། རལ་བའི་ཅོད་པན་ལ་སྣ་ཚོགས་རྡོ་རྗེ་དང། ཟླ་བ་ཕྱེད་པ་དང། རྡོ་རྗེ་སེམས་དཔའི་དབུ་རྒྱན་ཅན་
རྡོ་རྗེ་ནོར་བུ་དང། རྡོ་རྗེ་རྣ་རྒྱན་དང། རྡོ་རྗེ་མགུལ་རྒྱན་དང། རྡོ་རྗེ་གདུ་བུ་དང། རྡོ་རྗེ་སྐ་རགས་དང། རྡོ་རྗེ་རྐང་གདུབ་དང། རྡོ་རྗེ་དར་དབྱངས་དང། རྡོ་རྗེ་ཕྲེང་བ་དང། སྟག་

[007B] གཡས་གཡོན་གྱི་ཕྲག་པ་དང་པོ་སྔོན་པོ། གཉིས་པ་དམར་པོ། གསུམ་པ་དཀར་པོ་སྟེ་ཕྲག་པ་དྲུག། གཡས་གཡོན་གྱི་དཔུང་པ་དང་པོ་གཉིས་
གཉིས་སྔོན་པོ། གཉིས་པ་གཉིས་གཉིས་དམར་པོ། གསུམ་པ་གཉིས་གཉིས་དཀར་པོ་སྟེ་དཔུང་པ་བཅུ་གཉིས། ཕྱག་ཉི་ཤུ་རྩ་བཞིའི་དང་པོ་བཞི་བཞི་ནག་པོ། གཉིས་པ་བཞི་བཞི་
དམར་པོ། གསུམ་པ་བཞི་བཞི་དཀར་པོ། ཕྱག་ཐམས་ཅད་ཀྱི་མཐེ་བོང་སེར་པོ། མཛུབ་མོ་དཀར་པོ། གུང་མོ་དམར་པོ། མིང་མེད་ནག་པོ། མཐེའུ་ཆུང་ལྗང་གུ། སོར་མོ་རྣམས་
ཀྱི་ཚིགས་ཀྱི་ཕྲེང་བ་དང་པོ་ནག་པོ། གཉིས་པ་དམར་པོ། གསུམ་པ་དཀར་པོ་སྟེ། སོར་གདུབ་རྣམས་ཀྱིས་མཛེས་ཤིང་འོད་འཕྲོ་བ། གཡས་ཀྱི་ཕྱག་ནག་པོ་བཞིའི་དང་
པོར་རྡོ་རྗེ། གཉིས་པར་རལ་གྲི། གསུམ་པར་རྩེ་གསུམ། བཞི་པར་གྲི་གུག། དམར་པོ་བཞིའི་དང་བོར་མེ་མདའ། གཉིས་པར་རྡོ་རྗེ་ལྕགས་ཀྱུ། གསུམ་པར་སྒྲ་དང་བཅས་
པའི་ཌཱ་མ་རུ། བཞི་པར་ཐོ་བ། དཀར་པོ་བཞིའི་དང་པོར་འཁོར་ལོ། གཉིས་པར་མདུང། གསུམ་པར་དབྱུག་པ། བཞི་པར་དགྲ་སྟ། གཡོན་གྱི་ཕྱག་ནག་པོ་བཞིའི་དང་པོར་
རྡོ་རྗེ་དྲིལ་བུ། གཉིས་པར་ཕུབ། གསུམ་པར་ཁ་ཊཱཾ་ག་རྣམ་པར་རྒྱས་པ། བཞི་པར་ཁྲག་གིས་གང་བའི་ཐོད་པ། དམར་པོ་བཞིའི་དང་པོར་གཞུ། གཉིས་པར་རྡོ་རྗེའི་ཞགས་
པ། གསུམ་པར་རིན་པོ་ཆེ། བཞི་པར་པདྨ་དཀར་པོ། དཀར་པོ་བཞིའི་དང་པོར་མདུང། གཉིས་པར་མེ་ལོང། གསུམ་པར་རྡོ་རྗེ་ལྕགས་སྒྲོག། བཞི་པར་ཚངས་པའི་མགོ་
བོ་གདོང་བཞི་པས་ཕྱག་གི་པདྨ་ལ་སྤྲས་པ། ཟླ་ཉི་སྒྲ་གཅན་དུས་མེའི་སྟེང་དུ་ཤིན་ཏུ་རོལ་པའི་གཡས་བརྐྱང་གིས་བཞུགས་པའི་ཞབས་གཡས་པ་དམར་

[008A]༄༅། །པོའི་འོག་ཏུ་འདོད་ལྷ་དམར་པོ་གདོང་གཅིག་པ། ལག་པ་བཞི་པ། ལག་ན་མེ་ཏོག་གི་མདའ་ལྔ་དང། གཞུ་དང། ཞགས་པ་དང། ལྕགས་ཀྱུ་འཛིན་པ། གཡོན་
པ་དཀར་པོའི་འོག་ཏུ་དྲག་པོ་དཀར་པོ་གདོང་གཅིག་པ། མིག་གསུམ་པ། ལག་པ་བཞི་པ། ལག་ན་རྩེ་གསུམ་དང། ཌཱ་མ་རུ་དང། ཐོད་པ་དང། ཁ་ཊྭཾ་ག་འཛིན་པ། བདུད་དང་
དྲག་པོའི་ལྷ་མོ་དགའ་མ་དང་ཨུ་མས་ཞབས་མཐིལ་ལ་འཛིན་ཅིང་གདོང་དམན་པར་བྱེད་བཞིན་པ། ཕྲེཾ་དང་གྲི་གུག་ལས་སྐྱེས་ཤིང་བཅོམ་ལྡན་འདས་ལ་མདུན་ནས་འཁྱུད་
པའི་སྣ་ཚོགས་ཡུམ་སྐུ་མདོག་གསེར་མདོག། མདུན་ནས་གཡས་བསྐོར་གྱིས་སེར་དཀར་སྔོ་དང་དམར་བའི་ཞལ་བཞི་རེ་རེ་ལ་སྤྱན་གསུམ་གསུམ་དང་ལྡན་པ། ཕྱག་བརྒྱད་
ཀྱི་གཡས་ན་གྲི་གུག། ལྕགས་ཀྱུ། སྒྲ་དང་བཅས་པའི་ཌཱ་མ་རུ་དང། བགྲང་ཕྲེང། གཡོན་ན་ཐོད་པ། ཞགས་པ། པད་དཀར་འདབ་བརྒྱ་པ་དང། རིན་པོ་ཆེ་བསྣམས་པ་
གཡོན་བརྐྱང་གི་སྟབས་ཀྱིས་བཅོམ་ལྡན་འདས་དང་སྙོམས་པར་འཇུག་པས་གནས་པའོ། །འདབ་མ་བརྒྱད་ལ་ཤར་དང་མེར་ཨ་ཧ་དང་སྤོས་སྣོད་དང་རྔ་ཡབ་ནག་པོ་ལས་
སྐྱེས་པའི་ནག་མོ་འབར་མ་དང་དུ་བ་མ་གཉིས་ནག་མོ། ནག་དམར་སེར་དང་དཀར་པའི་ཞལ་བཞི། ཕྱག་བརྒྱད་ཀྱི་གཡས་ན་སྤོས་དང། གུར་གུམ། ག་བུར། གླ་རྩི་སྦྱར་
བའི་སྣོད། གཡོན་ན་དྲིལ་བུ། པདྨ། ལྷ་ཤིང་གི་མེ་ཏོག། མེ་ཏོག་སྣ་ཚོགས་ཀྱི་ཕྲེང་བ་འཛིན་པ་དང། རྔ་ཡབ་ནག་པོ་བརྒྱད་འཛིན་པའོ། །ལྷོ་དང་བདེན་བྲལ་དུ་ཨཿ་ཧཿ་དང་
མར་མེ་དང་རྔ་ཡབ་དམར་པོ་ལས་སྐྱེས་པའི་དམར་མོ་འབར་མ་དང་སྨིག་རྒྱུ་མ་གཉིས་དམར་མོ། དམར་སེར་དཀར་དང་སྔོ་བའི་ཞལ་ཅན། ཕྱག་བརྒྱད་ཀྱི་གཡས་ན་མར་

[008B] དོ་ཤལ། ཅོད་པན། གདུ་བུ། གཡོན་ན་གོས། སྐ་རགས། རྣ་རྒྱན། རྐང་གདུབ་འཛིན་པ་དང། རྔ་ཡབ་དམར་པོ་བརྒྱད་འཛིན་པ། བྱང་དང་དབང་ལྡན་དུ་ཨཾ་ཧཾ་དང་ལྷ་བཤོས་
དང་རྔ་ཡབ་དཀར་པོ་ལས་སྐྱེས་པའི་དཀར་མོ་འབར་མ་དང་མཁའ་སྣང་མ་གཉིས་དཀར་མོ། དཀར་ནག་དམར་དང་སེར་བའི་ཞལ་ཅན། ཕྱག་བརྒྱད་ཀྱི་གཡས་ན་འོ་མ། ཆུ་
མཆོག་གི་སྨན་དང། ཆང་གི་སྣོད། གཡོན་ན་བདུད་རྩི། གྲུབ་པའི་རོ། བདུད་རྩིའི་ཤིང་གི་འབྲས་བུ། ཟན་གྱི་སྣོད་འཛིན་པ་དང། རྔ་ཡབ་དཀར་པོ་བརྒྱད་འཛིན་པ། ནུབ་དང་རླུང་
དུ་ཨཱ་ཧཱ་དང་དུང་ཆོས་དང་རྔ་ཡབ་སེར་པོ་ལས་སྐྱེས་པའི་སེར་མོ་འབར་མ་དང་མར་མེ་མ་གཉིས་སེར་མོ། སེར་དཀར་སྔོ་དང་དམར་བའི་ཞལ་ཅན། ཕྱག་བརྒྱད་ཀྱི་གཡས་ན་
དུང་དང། གླིང་བུ། ནོར་བུ། ཌཱ་མ་རུ། གཡོན་ན་པི་ཝང། ཇ་དང། སྒྲ་ལྡན་འཁར་བ། ཟངས་དུང་འཛིན་པ་དང། རྔ་ཡབ་སེར་པོ་བརྒྱད་འཛིན་པ། ཐམས་ཅད་ཀྱང་ཞལ་རེ་རེ་ལ་
སྤྱན་གསུམ་གསུམ་པ། ཕྱག་རྒྱ་ལྔས་བརྒྱན་པ། རྡོ་རྗེ་སེམས་དཔའི་ཅོད་པཎ་ཅན། མཉམ་པའི་སྟབས་ཀྱིས་བཞུགས་པ། ཟུར་བཞིའི་དབང་ལྡན་དུ་ཨོཾ་ལས་ཆོས་ཀྱི་དུང་དཀར་པོ། བདེན་
བྲལ་དུ་ཨཱ་ལས་ཆོས་ཀྱི་གཎྜི་དམར་པོ། མེར་ཧཱུཾ་ལས་ཡོད་བཞིན་གྱི་ནོར་བུ་ནག་པོ། རླུང་དུ་ཧོ་ལས་དཔག་བསམ་གྱི་ཤིང་སེར་པོ།  གཉིས་པ་ནི།  འདོད་ཆགས་ཆེན་པོས་གདུལ་
བར་བྱ་བའི་སེམས་ཅན་གྱི་འཇིག་རྟེན་དང་པོའི་སངས་རྒྱས་བསྟན་པར་བྱ་བའི་སྣོད་དུ་མངོན་པར་གཟིགས་ནས། ཡབ་ཡུམ་སྙོམས་པར་ཞུགས་པའི་ཤིན་ཏུ་དགའ་བའི་སྒྲས་
དེ་བཞིན་གཤེགས་པ་རྣམས་རང་གི་ལུས་ལ་བཅུག་སྟེ། སླར་ཡང་ལྷའི་ཚོགས་དེ་དག་རང་གི་ལུས་ལས་སྤྲོས་ནས་སྣ་ཚོགས་ཡུམ་གྱི་སྐུའི་ནང་དུ་ཇི་ལྟ་བ་བཞིན་དུ་ཞུགས་
[009A]༄༅། །དེ་ལས་ཀྱང་དེ་བཞིན་དུ་སྤྲོས་ནས་སླར་ཡང་དཀྱིལ་འཁོར་གྱི་འཁོར་ལོའི་རྣམ་པས་རང་གི་སྤྱི་བོ་ནས་ཞུགས། ཆགས་པ་ཆེན་པོའི་མེས་ཞུ་བའི་བྱང་
ཆུབ་ཀྱི་སེམས་ཨ་ཝ་དྷཱུ་ཏིའི་ནང་ནས་བརྒྱུད་དེ། རྡོ་རྗེའི་ལམ་ནས་ཡུམ་གྱི་པདྨར་བབས་པའི་ཐིག་ལེ་ཆ་སོ་སོ་ཡོངས་སུ་གྱུར་པ་ལས་མི་བསྐྱོད་པ་བདག་པོར་གྱུར་པའི་ལྷ་སོ་སོའི་
ས་བོན་དང། དེ་ལས་ལྷ་སོ་སོའི་ཕྱག་མཚན་དང། དེ་ནས་ལྷ་སོ་སོའི་སྐུར་གྱུར་ནས་རིམ་པ་བཞིན་ཡུམ་གྱི་པདྨ་ནས་སྤྲོས་ཏེ་རང་རང་གི་གདན་ལ་འཁོད་པ་ནི། ཨ་དང་རྡོ་རྗེ་ལས་
སྐྱེས་པའི་མི་བསྐྱོད་པ་ལྗང་ཁུ། ལྗང་དམར་དཀར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་རྡོ་རྗེ། གྲི་གུག། དགྲ་ལྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ། ཚངས་
མགོ་འཛིན་པ། ཐེར་ཕྱིན་མས་འཁྱུད་པ་སྤྲོས་ནས་རང་གི་ལུས་ལ་དབྱེར་མེད་དུ་ཞུགས། ཨཱ་དང་རྡོ་རྗེ་ལས་སྐྱེས་པའི་རྡོ་རྗེ་དབྱིངས་ཀྱི་དབང་ཕྱུག་མ་ལྗང་ཁུ།  ཞེས་པ་ནས།  ཚངས་མགོ་
འཛིན་པ།  ཞེས་པའི་བར་གོང་ལྟར་ལ།  རྡོ་རྗེ་སེམས་དཔས་འཁྱུད་པ་སྤྲོས་ནས་སྣ་ཚོགས་ཡུམ་ལ་དབྱེར་མེད་དུ་ཞུགས། སླར་ཡང་རྡོ་རྗེ་སེམས་དཔའ་ལ་རྡོ་རྗེ་དབྱིངས་ཀྱི་དབང་ཕྱུག་མས་
འཁྱུད་པ་སྤྲོས་ཏེ་རང་ལ་ཞུགས་ཤིང༑ ཤེར་ཕྱིན་མ་ལ་མི་བསྐྱོད་པས་འཁྱུད་པ་སྤྲོས་ཏེ་སྣ་ཚོགས་ཡུམ་ལ་དབྱེར་མེད་དུ་ཞུགས་པར་གྱུར། ཨི་ཨཱི་དང་རལ་གྲི་ལས་སྐྱེས་པའི་དོན་
གྲུབ་དང་སྒྲོལ་མ་ནག་ཨོ། ནག་དམར་དཀར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་རལ་གྲི། གྲི་གུག། རྩེ་གསུམ། གཡོན་པ་གསུམ་ན་ཕུབ། ཐོད་པ། ཁ་ཊཱཾ་ག་
དཀར་པོ་འཛིན་པ། རིམ་པ་བཞིན་སྤྱན་མ་དང་རྣམ་སྣང་གིས་འཁྱུད་པ་སྤྲོས་ཏེ། བདེ་གཤེགས་འཕར་མའི་ཤར་དང་ཤར་ལྷོའི་གདན་ལ་འཁོད། རྀ་རཱྀ་དང་རིན་པོ་ཆེ་ལས་སྐྱེས་

[009B] དམར་དཀར་ནག་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་མེ་མདའ། རྡོ་རྗེ་ལྕགས་ཀྱུ། སྒྲ་དང་བཅས་པའི་ཌཱ་མ་རུ། གཡོན་
པ་གསུམ་ན་གཞུ། རྡོ་རྗེ་ཞགས་པ། རིན་པོ་ཆེ་ཆད་ཡུལ་འཛིན་པ། རིམ་པ་བཞིན་མཱ་མ་ཀཱི་དང་འོད་དཔག་མེད་ཀྱིས་འཁྱུད་པ་སྤྲོས་ཏེ། ལྷོ་དང་ལྷོ་ནུབ་ཀྱི་གདན་ལ་འཁོང། ཨུ་ཨཱུ་
དང་པདྨ་ལས་སྐྱེས་པའི་འོད་དཔག་མེད་དང་མཱ་མ་ཀཱི་དཀར་མོ། དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་ཐོ་བ། མདུང། རྩེ་གསུམ་
གཡོན་པ་གསུམ་ན་པད་དཀར་འདབ་བརྒྱ་པ་དང། མེ་ལོང། བགྲང་ཕྲེང་འཛིན་པ། རིམ་པ་བཞིན་གོས་དཀར་མོ་དང་རིན་འབྱུང་གིས་འཁྱུད་པ་སྤྲོས་ཏེ། བྱང་དང་བྱང་ཤར་
གྱི་གདན་ལ་འཁོད། ལྀ་ལཱྀ་དང་འཁོར་ལོ་ལས་སྐྱེས་པའི་རྣམ་སྣང་དང་སྤྱན་མ་སེར་མོ། སེར་དཀར་ནག་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་འཁོར་
ལོ། དབྱུག་པ། འཇིགས་བྱེད་རྡོ་རྗེ། གཡོན་ལ་གསུམ་ན་དུང། རྡོ་རྗེ་ལྕགས་སྒྲོག། སྒྲ་དང་བཅས་པའི་དྲིལ་བུ་འཛིན་པ། རིམ་པ་བཞིན་སྒྲོལ་མ་དང་དོན་གྲུབ་ཀྱིས་
འཁྱུད་པ་སྤྲོས་ཏེ། ནུབ་དང་ནུབ་བྱང་གི་གདན་ལ་འཁོད། གཤེགས་པ་ཐམས་ཅད་ཀྱང་ཞལ་རེ་རེ་ལའང་སྤྱན་གསུམ་གསུམ་པ། རྡོ་རྗེ་སྐྱིལ་མོ་ཀྲུང་གིས་བཞུགས་
པ་ལ་ཡུམ་རྣམས་པདྨའི་གདན་གྱིས་འཁྱུང་ཅིང། གཤེགས་མ་རྣམས་པདྨའི་གདན་གྱིས་བཞུགས་པ་ལ་ཡབ་རྣམས་རྡོ་རྗེའི་གདན་གྱིས་འཁྱུད་པའོ། །བདེ་གཤེགས་
བཞིའི་གཡས་གཡོན་གྱི་ལེ་ཚེ་རྣམས་ལ་ཤར་དུ་ཧི་ཧཱི་ལས་རྐང་དག་པའི་བུམ་པ་གཉིས། ལྷོར་ཧྲྀ་ཧྲཱྀ་ལས་ཁྲག་དག་པའི་བུམ་པ་གཉིས། བྱང་དུ་ཧུ་ཧཱུ་ལས་དྲི་ཆུ་དག་

[010A]༄༅། །པའི་བུམ་པ་གཉིས། ནུབ་ཏུ་ཧླྀ་ཧླྀ་ལས་དྲི་ཆེན་དག་པའི་བུམ་པ་གཉིས། སྟེང་འོག་ཏུ་ཧཾ་ཧཿ་ལས་ཁུ་བ་དང་རྡུལ་དག་པའི་བུམ་པ་གཉིས་རྣམས་པདྨའི་
གདན་ལ་གནས་ཤིང་ཁ་པདྨས་བརྒྱན་པའོ། །ཡཾ་དང་རལ་གྲི་ལས་སྐྱེས་པའི་བགེགས་མཐར་བྱེད་ནག་པོ། ནག་དམར་དཀར་བའི་ཞལ་གསུམ་ཕྱག་དྲུག་གི་གཡས་པ་
གསུམ་ན་རལ་གྲི། གྲི་གུག། རྩེ་གསུམ། གཡོན་པ་གསུམ་ན་ཕུབ། ཐོད་པ། ཁ་ཌཱཾ་ག་དཀར་པོ་འཛིན་པ། ལཱ་དང་འཁོར་ལོ་ལས་སྐྱེས་པའི་རེངས་བྱེད་མ་སེར་མོ། སེར་
དཀར་ནག་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་འཁོར་ལོ། དབྱུག་པ། འཇིགས་བྱེད་རྡོ་རྗེ། གཡོན་པ་གསུམ་ན་དུང། རྡོ་རྗེ་ལྕགས་སྒྲོག། སྒྲ་དང་བཅས་པའི་
དྲིལ་བུ་འཛིན་པས་འཁྱུད་པ་སྤྲོས་ཏེ། ཤར་སྒོའི་གདན་ལ་འཁོད། རཾ་དང་རིན་པོ་ཆེ་ལས་སྐྱེས་པའི་ཤེས་རབ་མཐར་བྱེད་དམར་པོ། དམར་དཀར་ནག་པའི་ཞལ་གསུམ་ཕྱག་
དྲུག་གི་གཡས་པ་གསུམ་ན་མེ་མདའ། རྡོ་རྗེ་ལྕགས་ཀྱུ། སྒྲ་དང་བཅས་པཱི་ཌཱ་མ་རུ། གཡོན་པ་གསུམ་ན་གཞུ། རྡོ་རྗེ་ཞགས་པ། རིན་པོ་ཆེ་ཆ་དགུ་པ་འཛིན་པ་
ཝཱ་ དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་ཐོ་བ་
མདུང། རྩེ་གསུམ། གཡོན་པ་གསུམ་ན་པད་དཀར་འདབ་བརྒྱ་པ་དང། མེ་ལོང། བགྲང་ཕྲེང་འཛིན་པས་འཁྱུད་པ་སྤྲོས་ཏེ། ལྷོ་སྒོའི་གདན་ལ་འཁོད་
ཝཾ་དང་པདྨ་ལས་སྐྱེས་པའི་པདྨ་མཐར་བྱེད་དཀར་པོ། དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་ཐོ་བ། མདུང། རྩེ་གསུམ། གཡོན་པ་གསུམ་ན་

[010B] མེ་ལོང། བགྲང་ཕྲེང་འཛིན་པ། རཱ་དང་རིན་པོ་ཆེ་ལས་སྐྱེས་པའི་རྨུགས་བྱེད་མ་དམར་མོ། དམར་དཀར་ནག་པའི་ཞལ་གསུམ་ཕྱག་དྲུག་གི་
གཡས་པ་གསུམ་ན་མེ་མདའ། རྡོ་རྗེ་ལྕགས་ཀྱུ། སྒྲ་དང་བཅས་པའི་ཌཱ་མ་རུ། གཡོན་པ་གསུམ་ན་གཞུ། རྡོ་རྗེ་ཞགས་པ། རིན་པོ་ཆེ་ཆ་དགུ་པ་འཛིན་པས་འཁྱུད་པ་
སྤྲོས་ཏེ། བྱང་སྒོའི་གདན་ལ་འཁོད། ལཾ་དང་འཁོར་ལོ་ལས་སྐྱེས་པའི་གཤིན་རྗེ་མཐར་བྱེད་སེར་པོ། སེར་དཀར་ནག་པའི་ཞལ་གསུམ་ཕྱག་དྲུག་གི་གཡས་པ་གསུམ་ན་
འཁོར་ལོ། དབྱུག་པ། འཇིགས་བྱེད་རྡོ་རྗེ། གཡོན་པ་གསུམ་ན་དུང། རྡོ་རྗེ་ལྕགས་སྒྲོག། སྒྲ་དང་བཅས་པའི་དྲིལ་བུ་འཛིན་པ། ཡཱ་དང་རལ་གྲི་ལས་སྐྱེས་པའི་རབ་བརྩོན་
མ་ནག་མོ། ནག་དམར་དཀར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་རལ་གྲི། གྲི་གུག། རྩེ་གསུམ། གཡོན་པ་གསུམ་ན་ཕུབ། ཐོད་པ། ཁ་ཌཱཾ་ག་དཀར་པོ་
འཛིན་པས་འཁྱུད་པ་སྤྲོས་ཏེ། ནུབ་སྒོའི་གདན་ལ་འཁོད། ཧཾ་དང་རྡོ་རྗེ་ལས་སྐྱེས་པའི་གཙུག་ཏོར་ཅན་ལྗང་ཁུ། ལྗང་དམར་དཀར་བའི་ཞལ་གསུམ་ཕྱག་དྲུག་གི་གཡས་པ་
གསུམ་ན་རྡོ་རྗེ། གྲི་གུག། དགྲ་ལྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ། ཚངས་མགོ་འཛིན་པ། ཧཿ་དང་གྲི་གུག་ལས་སྐྱེས་པའི་ཤིན་ཏུ་སྔོན་མོ་གཡས་ན་གྲི་གུག་དང་
རྡོ་རྗེ། གཡོན་ན་ཐོད་པ་དང་དྲིལ་བུ་འཛིན་པས་འཁྱུད་པ་སྤྲོས་ཏེ། དཀྱིལ་འཁོར་གྱི་སྟེང་གི་གདན་ལ་འཁོད། ཧ་དང་རྡོ་རྗེ་རྩེ་གསུམ་པ་ལས་སྐྱེས་པའི་གནོད་མཛེས་སྔོན་པོ་
སྔོ་དམར་དཀར་བའི་ཞལ་གསུམ་ཕྱག་དྲུག་གི་གཡས་པ་གསུམ་ན་རྡོ་རྗེ། གྲི་གུག། དགྲ་སྟ། གཡོན་པ་གསུམ་ན་རྡོ་རྗེ་དྲིལ་བུ། ཐོད་པ། ཚངས་མགོ་འཛིན་པ། ཧཱ་དང་དགྲ་སྟ་ལས་

[011A]༄༅། །སྐྱེས་པའི་དྲག་སྤྱན་མ་ལྗང་ཁུ་གཡས་ན་དགྲ་སྟ་དང་རྩེ་གསུམ། གཡོན་ན་སྤྲུལ་ཞགས་དང་ཁ་ཌཱཾ་ག་འཛིན་པས་འཁྱུད་པ་སྤྲོས་ཏེ། དཀྱིལ་འཁོར་གྱི་འོག་གི་གདན་ལ་
འཁོད། ཁྲོ་བོ་ཡབ་ཡུམ་ཐམས་ཅད་ཀྱང་དབུ་སྐྲ་དམར་སེར་གྱེན་དུ་བརྫེས་པ། སྦྲུལ་དང་ཕྱག་རྒྱ་དྲུག་གིས་བརྒྱན་པ། ཞལ་རེ་རེ་ལ་སྤྱན་གསུམ་གསུམ་དང། ལྡན་པ། ཁྲོ་བོ་རྣམས་
གཡས་བརྐྱང་གིས་བཞུགས་པ་ལ་ཡུམ་རྣམས་གཡོན་བརྐྱང་གིས་འཁྱུད་པ།  སེམས་དཔའ་སེམས་མ་རྣམས་ཀྱི་ཕྱག་མཚན་ནི་ཕྱོགས་སོ་སོའི་གཤེགས་ཁྲོ་སོགས་དང་འདྲ།  ཨེ་ཨཻ་དང་རལ་གྲི་ལས་
སྐྱེས་པའི་ནམ་སྙིང་དང་རེག་བྱ་རྡོ་རྗེ་མ་ནག་མོ་ཞལ་གསུམ་ཕྱག་དྲུག་པ་རིམ་པ་བཞིན་དུ། དྲི་རྡོ་རྗེ་མ་དང་སྒྲིབ་སེལ་གྱིས་འཁྱུད་པ་སྤྲོས་ཏེ། ཤར་སྒོའི་གཡས་དང་མེའི་གདན་
ལ་འཁོད། ཨར་ཨཱར་དང་རིན་པོ་ཆེ་ལས་སྐྱེས་པའི་ས་སྙིང་དང་རོ་རྡོ་རྗེ་མ་དམར་མོ་ཞལ་གསུམ་ཕྱག་དྲུག་པ་རིམ་པ་བཞིན། གཟུགས་རྡོ་རྗེ་མ་དང་འཇིག་རྟེན་ འབྱུང་  གིས་འཁྱུད་པ་སྤྲོས་
ཏེ། ལྷོ་སྒོའི་གཡས་དང་བདེན་བྲལ་གྱི་གདན་ལ་འཁོད། ཨོ་ཨཽ་དང་པདྨ་ལས་སྐྱེས་པའི་འཇིག་རྟེན་དབང་ཕྱུག་དང་གཟུགས་རྡོ་རྗེ་མ་དཀར་མོ་ཞལ་གསུམ་ཕྱག་དྲུག་པ་རིམ་
པ་བཞིན། རོ་རྡོ་རྗེ་མ་དང་ས་སྙིང་གིས་འཁྱུད་པ་སྤྲོས་ཏེ། བྱང་སྒོའི་གཡས་དང་དབང་ལྡན་གྱི་གདན་ལ་འཁོད། ཨལ་ཨཱལ་དང་འཁོར་ལོ་ལས་སྐྱེས་པའི་སྒྲིབ་སེལ་དང་དྲི་རྡོ་
རྗེ་མ་སེར་མོ་ཞལ་གསུམ་ཕྱག་དྲུག་པ་རིམ་པ་བཞིན། རེག་བྱ་རྡོ་རྗེ་མ་དང་ནམ་སྙིང་གིས་འཁྱུད་པ་སྤྲོས་ཏེ། ནུབ་སྒོའི་གཡས་དང་རླུང་གི་གདན་ལ་འཁོད། ཨ་ཨཱ་དང་རྡོ་རྗེ་
ལས་སྐྱེས་པའི་ཕྱག་རྡོར་དང་ཆོས་དབྱིངས་རྡོ་རྗེ་མ་ལྗང་ཁུ་ཞལ་གསུམ་ཕྱག་དྲུག་པ་རིམ་པ་བཞིན། སྒྲ་རྡོ་རྗེ་མ་དང་ཀུན་བཟང་གིས་འཁྱུད་པ་སྤྲོས་ཏེ། ལྷོ་སྒོའི་གཡོན་དང་ནུབ་

[011B] ཨཾ་ཨཿ་དང་རྡོ་རྗེ་ལས་སྐྱེས་པའི་ཀུན་བཟང་དང་སྒྲ་རྡོ་རྗེ་མ་སྔོན་མོ་ཞལ་གསུམ་ཕྱག་དྲུག་པ་རིམ་པ་བཞིན། ཆོས་དབྱིངས་རྡོ་རྗེ་མ་དང་ཕྱག་
རྡོར་གྱིས་འཁྱུད་པ་སྤྲོས་ཏེ། ཤར་སྒོའི་གཡོན་དང་བྱང་སྒོའི་གཡོན་གྱི་གདན་ལ་འཁོད། སེམས་དཔའ་ཐམས་ཅད་ཀྱང་རྡོ་རྗེའི་གདན་གྱིས་བཞུགས་པ་ལ་ཡུམ་རྣམས་པདྨའི་གདན་
གྱིས་འཁྱུད་ཅིང། རྡོ་རྗེ་མ་རྣམས་པདྨའི་གདན་གྱིས་བཞུགས་པ་ལ་ཡབ་རྣམས་རྡོ་རྗེའི་གདན་གྱིས་འཁྱུད་པའོ། །ཙ་སྡེ་རིང་ཐུང་བརྩེགས་པ་སོགས་ལས་སྐྱེས་པའི་མཆོད་པའི་
ལྷ་མོ་རྣམས་སྤྲོས་ཏེ། དཀྱིལ་འཁོར་གྱི་འདོད་སྣམ་ལ་འཁོད་པར་གྱུར།  གསུམ་པ་ནི།  རང་ཉིད་ཡེ་ཤེས་ལྔའི་བདག་ཉིད་བཅོམ་ལྡན་འདས་དུས་ཀྱི་འཁོར་ལོར་གསལ་བའི་ཐུགས་
ཀ་ནས་སྤྲོས་ལའི་འོད་ཟེར་གྱིས་སེམས་ཅན་ཐམས་ཅད་བཀུག་སྟེ། དཀྱིལ་འཁོར་གྱི་ནང་དུ་བཞུགས་པ་ལ་རང་ཡབ་ཡུམ་སྙོམས་པར་བཞུགས་པས་དེ་བཞིན་གཤེགས་པ་ཡབ་
ཡུམ་རྣམས་ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་ཀྱིས་དབང་བསྐུར་བས། སེམས་ཅན་དེ་དག་ ཕུང་ཁམས་སྐྱེ་མཆེད་ཡུལ་དབང་བྱ་བ་རྣམས་གདན་གསུམ་ཚང་
བའི་ལྷའི་རང་བཞིན་  མཚན་སོ་གཉིས་ཀྱི་རྣམ་པར་ཅན་གྱི་དཀྱིལ་འཁོར་གྱི་འཁོར་ལོར་གྱུར་ནས་རང་རང་གི་སངས་རྒྱས་ཀྱི་ཞིང་དུ་གཤེགས་པར་གྱུར།  བཞི་པ་ནི།  ཨོཾ་སུ་བི་ཤུད་དྷ་
དྷརྨྨ་དྷཱ་ཏུ་སྭ་བྷཱ་ལྭ་ཨཱཏྨ་ཀོཉཧཾ།  ཞེས་བརྗོད་དེ། ཆོས་ཀྱི་དབྱིངས་ཤིན་ཏུ་རྣམ་པར་དག་པའི་བདག་ཉིད་དུ་གྱུར་པའི་སྐུའི་ང་རྒྱལ་བྱའོ། །དེ་ལྟར་རྣམ་པ་ལྡས་མངོན་པར་རྫོགས་པར་བྱང་ཆུབ་པས་སྐུ་རྫོགས་པ་
དཀྱིལ་འཁོར་རྒྱལ་མཆོག། ནི་བསྙེན་པའི་ཡན་ལག་གོ་གཉིས་པ་ལས་རྒྱལ་མཆོག་ལ་དྲུག། ཞུ་བ་གླུས་བསྐུལ་ཏེ་བཞེངས་པ། དེའི་མངལ་ནས་དཀྱིལ་འཁོར་སྤྲོ་བ། ཡེ་ཤེས་པ་དང་རོ་མཉམ་དུ་བྱ་བ། དབང་བསྐུར་ཞིང་

[012A]༄༅། །རྒྱས་གདབ་པ། སྐུ་གསུང་ཐུགས་བྱིན་གྱིས་བརླབ་པ། རྟེན་དང་བརྟེན་པའི་རྣམ་དག་བསྒོམ་པའོ། །དང་པོ་ནི།  རང་གི་དཔྲལ་བར་སྐུ་རྡོ་རྗེ་ཨོཾ། མགྲིན་པར་གསུང་རྡོ་རྗེ་ཨཱ་སྙིང་གར་
ཐུགས་རྡོ་རྗེ་ཧཱུཾ། གཙུག་ཏོར་དང་ལྟེ་བའི་ཨ་ཝ་དྷཱུ་ཏཱིའི་ནང་དུ་ཧོཿ་ལྟེ་བའི་ཧོ་ཡིག་གཏུམ་མོའི་མེ་རབ་ཏུ་འབར་བའི་ཆགས་པ་ཆེན་པོའི་ཡེ་ཤེས་ཀྱི་འོད་ཟེར་གྱིས་བཅོམ་ལྡན་
འདས་རྡོ་རྗེ་ཅན་པདྨའི་ལྟེ་བ་དང་འདབ་མ་ལ་གནས་པའི་རང་གི་ཤེས་རབ་མ་རྣམས་དང་ལྷན་ཅིག་ཏུ་རི་བོང་འཛིན་པ་ལྟ་བུའི་བྱང་ཆུབ་ཀྱི་སེམས་སུ་ཞུ་བའི་ཐིག་ལེའི་
གཟུགས་ཀྱིས་བདེ་བ་ཆེན་པོའི་ངོ་བོར་གནས་པར་གྱུར། དེ་ནས་ཚད་མེད་པ་བཞིའི་ངོ་བོར་གྱུར་པའི་ལྷ་མོ་བཞིས་སྙན་པའི་གླུ་དབྱངས་ཀྱིས་འགྲོ་བའི་དོན་ལ་བསྐུལ་བ་ནི་
སྤྱན་མ་བདག་ནི་འགྲོ་བའི་ཡུམ། །རྣལ་འབྱོར་པ་ཡི་རྒྱུ་མཐུན་གནས། །བདག་གི་དཀྱིལ་འཁོར་རང་བཞིན་གྱི། །དུས་འཁོར་བཞེངས་ལ་བདག་འདོད་མཛོད། །མཱ་མ་ཀཱི་བདག་
སྲིད་མོ་སྟེ། །རྣལ་འབྱོར་པ་ཡི་རྣམ་སྨིན་གནས། །བདག་གི་དཀྱིལ་འཁོར་རང་བཞིན་གྱི། །དུས་འཁོར་བཞེངས་ལ་བདག་འདོད་མཛོད། །གོས་དཀར་མོ་བདག་བུ་མོ་སྟེ། །
རྣལ་འབྱོར་པ་ཡི་སྐྱེས་བུར་གནས། །བདག་གི་དཀྱིལ་འཁོར་རང་བཞིན་གྱིས། །དུས་འཁོར་བཞེངས་ལ་བདག་འདོད་མཛོད། །སྒྲོལ་མ་བདག་ནི་ཆ་མོ་སྟེ། །རྣལ་འབྱོར་པ་
ཡི་དྲི་བྲལ་གནས། །བདག་གི་དཀྱིལ་འཁོར་རང་བཞིན་གྱི། །དུས་འཁོར་བཞེངས་ལ་བདག་འདོད་མཛོད། །ཅེས་སོ་སོ་ནས་བསྐུལ་ཞིང། ཐམས་ཅད་ཀྱིས་ཐུན་མོང་དུ་
སྟོང་པའི་དཀྱིལ་འཁོར་ཉམས་མྱོང་ནས། །དུས་ཀྱི་འཁོར་ལོའི་དཀྱིལ་འཁོར་ནི། །འགྲོ་བ་གདོན་པའི་བསམ་པ་ཡིས། །འགྲོ་བའི་མགོན་པོས་སྤྲོ་བར་མཛོད། །ཅེས་བསྐུལ་

[012B] བཅོམ་ལྡན་འདས་རྡོ་རྗེ་ཅན་དེ་དག་གི་གླུའི་དབྱངས་ཀྱིས་རབ་ཏུ་སད་པར་བྱས་ཏེ། ཁམས་གསུམ་པོ་ཐམས་ཅད་མིག་འཕྲུལ་ལྟ་བུར་གཟིགས་ནས། ཟླ་བ་ཞུན་མ་
ལྟ་བུའི་ཐིག་ལེ་ལས་ཧཱུཾ་ཡིག་སྔོན་པོ་དྲི་མ་མེད་པའི་འོད་ཟེར་འཕྲོ་བ། དེ་ཡོངས་སུ་གྱུར་པའི་རྡོ་རྗེ་ལས་སྐྱེས་པའི་རང་ཉིད་དཔལ་དུས་ཀྱི་འཁོར་ལོ་དྲི་མ་མེད་པའི་འོད་
ཟེར་ལྔ་འཕྲོ་བ་སྐུ་མདོག་སྔོན་པོ།  ཞེས་པ་ནས།  མཉམ་པའི་སྟབས་ཀྱིས་བཞུགས་པ།  ཞས་པའི་བར་མངོན་རྟོགས་བཞིན་དང༑ གཙོ་འཁོར་ཐམས་ཅད་ལ་རྡོ་རྗེ་སེམས་དཔའི་དབུ་རྒྱན་མི་བྱེད་དོ། །གཉིས་
ཡིན།  གཙོ་བོ་ཡབ་ཡུམ་སྙོམས་པར་ཞུགས་པའི་དགའ་བའི་སྒྲས། སྔར་སྤྲོས་པའི་དེ་བཞིན་གཤེགས་པ་ཡབ་ཡུམ་ལ་སོགས་པའི་རྒྱལ་བ་སྲས་བཅས་ཐམས་ཅད་སྤྱན་དྲངས་
ཏེ། སྟེང་གི་ནམ་མཁར་བཞུགས་པ་རྣམས་དམ་ཚིག་གི་དཀྱིལ་འཁོར་གྱི་དོན་དུ་རང་གི་སྤྱི་བོ་ནས་ཞུགས། ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་ཨ་ལྭ་དྷཱུ་
ཏཱིའི་ནང་ནས་བརྒྱུད་དེ། རྡོ་རྗེའི་ལམ་ནས་ཡུམ་གྱི་པདྨར་བབས་པའི་ཐིག་ལེ་ཆ་སོ་སོ་ཡོངས་སུ་གྱུར་པ་ལས།  ཞེས་པ་ནས།  དཀྱིལ་འཁོར་གྱི་འདོད་སྣམ་ལ་འཁོར་པར་
གྱུར།  ཅེས་པའི་བར་གྱི་ལྷའི་མངོན་རྟོགས་ཡོངས་རྫོགས་སྔར་བཞིན་བྱའོ། །གསུམ་པ་ནི།  རང་གི་སྙིང་གར་ཧཱུཾ་དང་རྡོ་རྗེ་ལས་སྐྱེས་པའི་རྡོ་རྗེ་ཤུགས་འོད་ཟེར་སྔོན་པོ་འཇིགས་པའི་སྐུ་རྐང་པ་བརྒྱད་
པའི་ཤིང་རྟ་ལ་གནས་པ། དབུགས་ཕྱིར་འབྱུང་བ་དང་ལྷམ་ཅིག་སྤྲོས་ཏེ། དེས་བསྒོམས་པ་དང་འདྲ་བའི་ཡེ་ཤེས་པ་རྣམས་ཀྱི་གཙོ་བོའི་ལྟེ་བར་ལྕགས་ཀྱུས་བསྣུན། ཕྱག་ཉི་ཤུ་རྩ་
བཞི་པོ་རྣམས་སྤྲུལ་གྱི་ཞགས་པས་བཅིངས། མཚོན་ཆ་ལྷག་མ་རྣམས་ཀྱིས་འཇིགས་པར་བྱས་ཏེ་མདུན་གྱི་ནམ་མཁར་སྤྱན་དྲངས། རྡོ་རྗེ་ཤུགས་རང་གི་སྙིང་གར་ཐིམ་
[013A]༄༅། །གནྡྷཾ་ སོགས་ཀྱིས་མཆོད།  བཛྲ་བཧཻ་ར་ཝཱ་ཨ་ཀརྵ་ཡ་ཛཿ་པྲ་ཛཱན་ཏ་ཀ་ཧཱུཾ། ཡེ་མའན་ཏ་ཀ་པཾ། པདྨཱ་མ་ཏ་ཀ་ཧོཿ་བི་གྷྣཱམ་ཏ་ཀ་ཧི།  ཞེས་བརྗོད་ཅིང་རིམ་བཞིན། ལྕགས་ཀྱུ་
དང། རྡོ་རྗེ་རྩེ་ལྔ་པ་དང། ཞགས་པ་དང། དྲིལ་བུ་དང། དབྱུག་པའི་ཕྱག་རྒྱ་བྱས་ཏེ།  ཡེ་ཤེས་པ་རྣམས་དམ་ཚིག་པ་སོ་སོ་དང་རོ་མཉམ་པར་གྱུར་ པར་བསམ།  སླར་ཡང་རང་གི་སྙིང་གའི་ཧཱུཾ་གི་འོད་ཟེར་
གྱིས་དབང་གི་ལྷ་རྣམས་སྤྱན་དྲངས།  སྔར་ལྟར་མཆོད།  མངོན་པར་དབང་བསྐུར་དུ་གསོལ་ཞེས་གསོལ་པ་བཏབ་པས། ཨོཾ་སརྦ་ཏ་ཐཱ་ག་ཏ་སཔྟ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ་
ཞེས་དབང་བདུན་གྱིས་དབང་བསྐུར། ཡུམ་ལ་སོགས་པ་རང་རང་གི་རིགས་བདག་གིས་རྒྱས་བཏབ་པར་གྱུར། རང་གི་གཙུག་ཏོར་དུ་ཐིག་ལེ་ལ་ཨ་ལས་མི་བསྐྱོད་པ། སྙིང་ཁར་
སྒྲ་གཅན་གྱི་དཀྱིལ་འཁོར་ལ་ཨི་ལས་དོན་གྲུབ། དཔྲལ་བར་ཟླ་བའི་དཀྱིལ་འཁོར་ལ་ཨུ་ལས་སྣང་མཐའ། ལྟེ་བར་དུས་མེའི་དཀྱིལ་འཁོར་ལ་ལྀ་ལས་རྣམ་སྣང། མགྲིན་
པར་ཉི་མའི་དཀྱིལ་འཁོར་ལ་རྀ་ལས་རིན་འབྱུང། གསང་བར་ཡེ་ཤེས་ཀྱི་དཀྱིལ་འཁོར་ལ་ཨོཾ་ལས་རྡོར་སེམས།  ཞེས་པ་སྐུའི་རྒྱས་གདབ།  ལྟེ་བར་སའི་དཀྱིལ་འཁོར་ལ་ལྀ། སྙིང་ཁར་
ཆུའི་དཀྱིལ་འཁོར་ལ་ཨུ། མགྲིན་པར་མེའི་དཀྱིལ་འཁོར་ལ་རྀ། དབྲལ་བར་རླུང་གི་དཀྱིལ་འཁོར་ལ་ཨི། གཙུག་ཏོར་དུ་ནམ་མཁའི་དཀྱིལ་འཁོར་ལ་ཨ།  ཞེས་པ་གསུང་གི་རྒྱས་གདབ།  དཔྲལ་བར་ཟླ་བའི་དཀྱིལ་འཁོར་ལ་ཨོཾ། མགྲིན་པར་ཉི་མའི་དཀྱིལ་འཁོར་ལ་ཨཱ་སྙིང་ཁར་སྒྲ་གཅན་གྱི་དཀྱིལ་འཁོར་ལ་ཧཱུཾ། ལྟེ་བར་དུས་མེའི་དཀྱིལ་འཁོར་ལ་ཧོཿ་ ཞེས་པ་
ཐུགས་ཀྱི་རྐྱངས་གདབ།  རྡོ་རྗེ་ནོར་བུའི་རྩེ་མོར་ཨ།  ཞེས་པ་ཡེ་ཤེས་ཀྱི་རྒྱས་གདབ་སྟེ། རྒྱས་གདབ་བཞི་བྱའོ། །ལྔ་པ་ནི།  རང་གི་དཔྲལ་བར་ཟླ་བའི་དཀྱིལ་འཁོར་གྱི་སྟེང་དུ་ཨོཾ་དང་འཁོར་ལོ་ལས་སྐྱེས་

[013B] མགྲིན་པར་ཉི་མའི་དཀྱིལ་འཁོར་གྱི་སྟེང་དུ་ཨཱ་དང་པདྨ་ལས་སྐྱེས་པའི་གསུང་རྡོ་རྗེ་དམར་པོ། སྙིང་ཁར་སྒྲ་གཅན་གྱི་དཀྱིལ་འཁོར་གྱི་སྟེང་དུ་ཧཱུཾ་
དང་རྡོ་རྗེ་ལས་སྐྱེས་པའི་ཐུགས་རྡོ་རྗེ་ནག་པོ། རང་རང་གི་ཤེས་རབ་མ་དང་བཅས་པ་ནམ་མཁའ་གང་བ་སྤྲོས། ཤེས་རབ་མའི་ལྟེ་བར་ཧོཿ་གསང་བར་སཱ། གཙུག་ཏོར་
ལ་ཧཱ། ཡི་གེ་དེ་དག་ལས་ཀྱང་རྡོ་རྗེ་གསུམ་གྱི་ལྷ་ཚོགས་ནམ་མཁལ་གང་བ་སྤྲོས། རྡོ་རྗེ་གསུམ་གྱིས་གདུལ་བར་བྱ་བའི་སེམས་ཅན་རྣམས་ལ་ཆོས་བསྟན་ནས་སླར་ལོག་
སྟེ་རང་གི་མདུན་དུ་འདུག་པ་ལ། སྐུ་གསུང་ཐུགས་ཀྱི་རྡོ་རྗེ་འཛིན་པ་རྣམས་ཀྱིས། མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས། རྡོ་རྗེ་གསུམ་གྱི་རིགས་ཀྱི་
ལྷ་མོ་རྣམས་ཀྱིས་བདུད་རྩིའི་བུམ་པས། ཨོཾ་ཨཱ་ཨཱི་རཱྀ་ཨཱུ་ལཱྀ་པཉྩ་དྷཱ་ཏུ་བི་ཤོ་དྷ་ནི་སཱཧཱ། ཞེས་དབང་བསྐུར་ཞིང་བཀྲུས་ནས་རང་དང་ཤེས་རབ་མའི་གནས་གསུམ་དུ་རྡོ་རྗེ་
གསུམ་བཅུག། དཔལ་ལྡན་རྡོ་རྗེ་གསུམ་འཛིན་པ། །རྡོ་རྗེ་མི་ཕྱེད་གསུམ་བསྒོམས་པས། །རྡོ་རྗེ་གསུམ་འཛིན་ཅན་གྱིས་ནི། །བྱིན་རླབས་གནས་སུ་དེང་བདག་མཛོད། །ཕྱོགས་
བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་ཕྱེད་གསུམ་བསྒོམས་པས། །རྡོ་རྗེ་གསུམ་འཛིན་ཅན་གྱིས་ནི། །བྱིན་རླབས་གནས་སུ་དང་བདག་མཛོད། །རང་དང་ཤེས་རབ་
མའི་ལུས་ངག་ཡིད་གསུམ་དང་རྡོ་རྗེ་གསུམ་རོ་མཉམ་པར་གྱུར། ཨོཾ་སརྦ་ཏ་ཐཱ་ག་ཏཱ་ཀཱ་ཡ་ཝཱཀ་ཙིཏྟ་བཛྲ་སྭ་བྷཱ་ཝ་ཨཱཏྨ་ཀོཉཧཾ།  ཞེས་པ་རྒྱལ་བཟུང་སྟེ་ཁུ་བའི་ཆོས་ལས་ཐབས་རིགས་གསུམ་
དང། རྡུལ་གྱི་ཆོས་ལས་ཤེས་རབ་རིགས་དྲུག་གིས་བྱིན་གྱིས་བརླབས་པའོ། །དྲུག་པ་ནི།  དུས་ཀྱི་དག་པས་དཔལ་ལྡན་རྡོ་རྗེ་ཅན་འགྱུར་མི་བདག་ལོ་དང་ཟླ་བ་ལ་སོགས་དབྱེ་བས་སོ། །ཐུགས་ཀྱི་རྣམ་པ་ཉི་

[014A]༄༅། །མ་མ་ཡིན་ཉིན་ཞག་སོ་སོའི་དབང་གིས་སྣ་ཚོགས་ཡུམ་ནི་རྣམ་པར་དག་རླུང་གི་ངག་པས་དུ་བ་ལ་སོགས་རང་གི་སྙིང་གའི་པདྨར་རྩ་ཡི་འཁོར་ལོ་
ལ་གནས་རྣམས། །ཉོན་མོངས་རྣམས་ཀྱིས་དྲག་པོ་ཆུང་མར་བཅས་ལ་ཁྱབ་བདག་ཞབས་ཀྱི་འོག་ཏུ་བདུད་ཀྱིས་ཚོགས་ཀྱིས་འདུད། །དེ་ཉིད་རྣམས་ཀྱིས་གཙོ་བོའི་
མཚོན་ཆ་རང་བཞིན་ཡོན་ཏན་དབང་གིས་ཁམས་ཀྱིས་ཕྱི་ཡི་ཕྱག་རྒྱའོ། །རྡོ་རྗེས་ནང་གི་ཕྱག་རྒྱ་རྡོ་རྗེ་འཛིན་པའི་ཐུགས་ཀར། ཟླ་བའི་སྟེང་དུ་ཡང་དག་གནས་པའོ། །
དཔལ་ལྡན་རྡོ་རྗེ་ཅན་དང་སྣ་ཚོགས་ཡུམ་ནི་རྣམ་གསུམ་སྲིད་གནས་འགྱུར་མེད་ཡེ་ཤེས་དབྱེ་བ་ལས། །འདུ་བྱེད་དོན་ཡོད་གྲུབ་པ་ཚོར་བ་དྲི་མེད་ནོར་བུའི་ཕྱག་དང་འདུ་ཤེས་
སྣང་བ་མཐའ་ཡས་ཏེ། །གཟུགས་ནི་འཁོར་ལོ་ཅན་ནོ་རི་བོང་ཅན་དང་སྟོབས་ཁྲག་བཤད་པ་གྩ་བ་རྣམ་པར་དག་པའོ། ། ཞེས་པ་ལྷའི་རྣམ་དག་གི་དོན་དྲན་པར་བྱ་ཞིང་ཚིག་ཏུ་བརྗོད་
དོ། །དེ་ལྟར་རྣམ་པ་ཉི་ཤུས་མངོན་པར་རྫོགས་པར་བྱང་ཆུབ་པ་ལས་རྒྱལ་མཆོག་ནི་ཉེ་བར་སྒྲུབ་པའི་ཡན་ལག་གོ་གསུམ་པ་ཐིག་ལེའི་རྣལ་འབྱོར་ནི།  རང་དང་ཤེས་རབ་ཀྱི་སྤྱི་བོར་ཨོཾ། མགྲིན་པར་ཨཱ་ཐུགས་
ཀར་ཧཱུཾ། ལྟེ་བར་ཧོཿ་གསང་བར་ཧཾ། སྤྱི་བོར་ཧཱ། རང་གི་གསང་གནས་མི་དམིགས་པའི་དང་ལས་ཧཱུཾ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་པ་བུ་ག་ཡི་གེ་ཕགས་ཀྱིས་བཀག་པ་
ཤེས་རབ་ཀྱི་གསང་གནས་མི་དམིགས་པའི་དང་ལས་ཨཱ་ལས་བྱུང་བའི་པདྨ་དམར་པོ་འདབ་མ་བརྒྱད་པ་བུ་ག་ཡི་གེ་ཕཊ་ཀྱིས་བཀག་པ། ཧཱུཾ་བདག་ཉིད་རྡོ་རྗེ་འཛིན་པའི་ང་
རྒྱལ་གྱིས་སྙོམས་པར་ཞུགས་ལས་ལྟེ་བའི་ཧོཿ་ཡིག་དྲི་མ་མེད་པའི་གློག་དང་མཚུངས་པའི་གཏུམ་མོའི་མེ་ཐུར་སེལ་གྱི་རླུང་གིས་བསྐུལ་བས་ཨ་ཝ་དྷཱུ་ཏཱིའི་ལམ་ནས་

[014B] གཡས་ཀྱི་རྩ་ལ་འབབ་པ་ཁམས་ལྔའི་རང་བཞིན་གྱི་རླུང་
གི་དཀྱིལ་འཁོར་ལྔ་བསྲེགས་ཤིང་རྒྱུ་བ་མེད་པ་དང། མིག་ལ་སོགས་པའི་དབང་པོ་ཡུལ་ལ་འཇུག་པ་མེད་པར་བྱས་ཏེ། འོད་ཟེར་དེ་ཉིད་ཀྱིས་རེག་པ་ཙམ་གྱིས་སྤྱི་བོའི་ཧམ་ཡིག་
རི་བོར་འཛིན་པ་ལྟ་བུ་ཞུ་བ་ཐིག་ལེའི་གཟུགས་ཀྱིས་སྤྱི་བོ་ནས་མགྲིན་པར། སླེབ་པ་ན་དགའ་བ། མགྲིན་པ་ནས་སྙིང་གར་སླེབ་པ་ན་མཆོག་དགའ༑ སྙིང་ག་ནས་ལྟེ་བར་
སླེབ་པ་ན་ཁྱད་དགའ། ལྟེ་བ་ནས་ནོར་བུའི་རྩེར་སླེབ་པ་ཕཊ་ཡིག་གིས་བཀག་པས་ཕྱིར་མ་འཕོས་པར་ལྷན་ཅིག་སྐྱེས་པའི་དགའ་བ་ཉམས་སུ་མྱོང་བར་གྱུར།  དེ་ལྟར་བསྒོམས་
པ་ལས་བྱུང་བའི་བདེ་བ་རང་དེས་སྟོང་པ་ཉིད་ཡུལ་དུ་བྱས་པའི་བདེ་སྟོང་དབྱེར་མེད་མོས་པ་ཡིད་བྱེད་ཀྱིས་རྐྱང་ལེགས་པར་བསྐྱངས་ནས་དཀྱིལ་འཁོར་གྱི་སྒོམ་བཟླས་དང་མཆོད་བསྟོད་སོགས་ཡེ་ཤེས་དེའི་རྩིས་ཟིན་པ་དང། གཞན་ཡང་ཕྱི་ནང་
གི་སྣོད་བཅུད་སོགས་གང་ཤར་ཐམས་ཅད་བདེ་སྟོང་དེའི་རྣམ་རོལ་དུ་འཆར་བ་ལ་བསླབ་པར་བྱ་སྟེ་བསྐྱེད་རིམ་གྱི་སྐབས་སུ་ཡང་མེད་དུ་མི་རུང་བའི་ལམ་གྱི་གནད་དམ་པའོ། །དེ་ལྟར་ཐིག་ལེའི་རྣལ་འབྱོར་ཡས་བབས་ཀྱི་དགའ་བ་བཞི་
འམ་བཅུ་དྲུག་གི་མཆན་ཉིད་ཅན་ནི་སྒྲུབ་པའི་ཡན་ལག་གོ་བཞི་པ་ཕྲ་མོའི་རྣལ་འབྱོར་ནི།  སླར་ཡང་ཐིག་ལེ་དེ་ཉིད་སྔར་བྱོན་པ་ཇི་ལྟ་བ་དེ་བཞིན་དུ་གཤེགས་ཏེ། གསང་གནས་ནས་ལྟེ་བར་རྒྱུ་མཐུན་
གྱི་འབྲས་བུའི་ཚུལ་གྱིས་གཤེགས་པ་ན་དགའ་བ། ལྟེ་བ་ནས་སྙིང་ཁར་རྣམ་སྨིན་གྱི་འབྲས་བུའི་ཚུལ་གྱིས་གཤེགས་པ་ན་མཆོད་ཁྱད་དགའ། སྙིང་ཁ་ནས་མགྲིན་པར་སྐྱེས་བུ་བྱེད་
པའི་འབྲས་བུའི་ཚུལ་གྱིས་གཤེགས་པ་ན་ཁྱད་དགའ། མགྲིན་པ་ནས་དཔྲལ་བར། བྲལ་བའི་འབྲས་བུའི་ཚུལ་གྱིས་གཤེགས་པ་ན་ལྷན་ཅིག་སྐྱེས་པའི་དགའ་བ་ཉམས་སུ་མྱོང་

[015A]༄༅། །བར་གྱུར།  ཞེས་བསྒོམ་སྟེ། དེ་ལྟར་མས་བརྟན་ཀྱི་དགའ་བ་བཞི་ནི་ཕྲ་མོའི་རྣལ་འབྱོར་སྒྲུབ་པ་ཆེན་པོའི་ཡན་ལག་གོ་འདིའི་སྐབས་སུ་བདེ་སྟོང་སྦྱོར་བ་སོགས་ནི་གོང་དང་འདྲའོ། །དེ་ལྟར་ཕྲ་ཞིག་བསྒོམས་ནས།།
ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉཧཾ།  ཞེས་པ་རྒྱལ་བཟུང་ཞིང།  ཨོཾ་སརྦ་ཏ་ཐཱ་ག་ཏ་ཨ་དཧི་པ་ཏི་བཛྲ་སཏ་ཧཾ་དུར་དཱམྟ་ད་མ་ཀ་ཧུཾ་ཧཱུཾ་ཕཊ་སཱཧཱ།  ཞེས་འདོད་པའི་ལྷའི་
ང་རྒྱལ་བྱའོ། །གསུམ་པ་ལ། བཟླས་པ། མཆོད་བསྟོད་བདུད་རྩི་མྱང་བ། གཤེགས་སུ་གསོལ་བ། ཐུན་མཚམས་ཀྱི་བྱ་བ་དང་བཞིའོ། །དང་པོ་ནི། ཞེ་བ་ལ་ཤེ་པ་སོགས་ལས་མཐུན་གྱི་བགྲང་ཕྲེང།  ཨོཾ་ཨཱ་ཧཱུཾ་ཧོ་ཧམ་ཀྵ་ ས་བསངས།།
ཤཱུ་ནྱ་ཏཱ་ ས་སྟོང་པར་སྐྱངས།  ཕྲེང་བ་སྟོང་པ་ཉིད་དུ་གྱུར། སྟོང་པའི་ངང་ལས་ཧཱུཾ་ལས་བྱུང་བའི་ཕྲེང་རྡོག་རྣམས་སུ་གྱུར་པ་ལ། རང་གི་ཐུགས་ཀའི་ས་བོན་གྱི་འོད་ཟར་གྱིས་རྒྱལ་བ་
ཐམས་ཅད་ཀྱི་ཡེ་ཤེས་དང་མཚན་དཔེ་ཧཱུཾ་ཡིག་གི་རྣམ་པར་སྤྱན་དྲངས། ཕྲེང་རྡོག་རྣམས་ལ་ཐིམ་པས་མཚན་དང་དཔེ་བྱད་ཀྱི་བདག་ཉིད་དུ་གྱུར།    ༈    བསམས་ལ། བཟླ་བྱའི་སྔགས་ནི་
གཙོ་བོའི་སྙིང་པོ།  ཨོཾ་ཨཱ་ཧུཾ་ཧོ་ཧྐྵྨླྠྲྱཾ་ཧཱུཾ་ཕཊ།  གཙོ་བོའི་ཉེ་སྙིང།  ཨོཾ་ཧྲཱཾ་ཧྲཱིཾ་ཧྲྲཱྀཾ་ཧྲཱུཾ་ཧྲླཱྀཾ་ཧྲཱ་སཱཧཱ།  སྐུ་རྡོ་རྗེའི་སྔགས།  ཨོཾ་ཤྲཱི་ཀཱ་ལ་ཙཀྲ་ཧུཾ་ཧཱུཾ་ཕཊ།  ཡུམ་གྱི་སྔགས།  ཨོཾ་ཕྲེཾ་བི་ཤྭ་མཱ་ཏ་ཧུཾ་ཧཱུཾ་ཕཊ།  ནུས་མ་བཅུའི་
སྔགས།  ཨོཾ་དཱ་ན་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་ཤཱི་ལ་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་ཀྵཱན་ཏི་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་བཱིརྱ་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་དྷྱན་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་
པྲཛྙཱ་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་ཨུ་པཱ་ཡ་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་པྲ་ཎི་དྷཱ་ན་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་བ་ལ་པཱ་ར་མི་ཏཱ་ཧུཾ་ཧཱུཾ་ཕཊ། ཨོཾ་ཛྙཱ་ན་པཱ་ར་མི་ཏཱ་ཧུཾ་ཧཱུཾ་ཕཊ།  གཤེགས་པ་དྲུག་
གི་སྔགས།  ཨོཾ་ཨཀྵོ་བྷྱ་ཧུཾ་ཧཱུཾ་ཕཊ། ཨོཾ་བཛྲ་སཏ་ཧུཾ་ཧཱུཾ་ཕཊ། ཨོཾ་ཨ་མོ་གྷ་སིད་དཧི་ཧུཾ་ཧཱུཾ་ཕཊ། ཨོཾ་རཏྣ་སཾ་བྷ་ཝ་ཧུཾ་ཧཱུཾ་ཕཊ། ཨོཾ་ཨ་མི་ཏཱ་བྷ་ཝ་ཧུཾ་ཧཱུཾ་ཕཊ། ཨོཾ་བཻ་རོ་ཙ་ན་ཧུཾ་ཧཱུཾ་ཕཊ།  གཤེགས་
   ༈    ལྷ་ཐམས་ཅད་ཀྱི་ཐུགས་ཀར་རང་རང་གི་ས་བོན་ལ་བཟླ་བྱའི་སྔགས་ཀྱིས་བསྐོར་བ་ལས་དཀྱིལ་འཁོར་གྱི་ལྷའི་ཚོགས་སྤྲོས་འགྲོ་བའི་དོན་བས། སླར་རླུང་ནང་དུ་འཇུག་པ་དང་ལྷན་ཅིག་ཏུ་ཐུགས་ཀའི་ས་བོན་ལ་སྡུད་པའི་སྤྲོ་བ་དང་བསྡུ་བའི་མཛད་པ་ཅན་དུ་གྱུར་པར་

[015B]  ཨོཾ་ལོ་ཙ་ནཱ་ཧུཾ་ཧཱུཾ་ཕཊ། ཨོཾ་མཱ་མ་ཀཱི་ཧུཾ་ཧཱུཾ་ཕཊ། ཨོཾ་པཎྜ་རཱ་ཧུཾ་ཧཱུཾ་ཕཊ། ཨོཾ་ཏཱ་ར་ཧུཾ་ཧཱུཾ་ཕཊ། ཨོཾ་བཛྲ་དྷཱ་ཏཱི་ཤྭ་རི་ཧུཾ་ཧཱུཾ་ཕཊ།  སེམས་དཔའ་དྲུག་གི་སྔགས།  ཨོཾ་བཛྲ་པཱ་ཎི་ཧུཾ་ཧཱུཾ་ཕཊ། ཨོཾ་ཁ་གདྦྷ་ཧུཾ་ཧཱུཾ་ཕཊ། ཨོཾ་ཀྵི་ཏི་གརྦྷ་ཧུཾ་ཧཱུཾ་ཕཊ། ཨོཾ་ལོ་ཀེ་ཤྭ་ར་ཧུཾ་ཧཱུཾ་ཕཊ། ཨོཾ་སརྦ་ནི་བ་ར་ཎ་བི་སྐཾ་བཧི་མི་ཧཱུཾ་ཧཱུཾ་ཕཊ། ཨོཾ་ས་མན་ཏ་བྷ་དྲ་ཧུཾ་ཧཱུཾ་ཕཊ།  སེམས་
མ་དྲུག་གི་སྔགས།  ཨོཾ་གནྡྷེ་བཛྲཱ་ཧུཾ་ཧཱུཾ་ཕཊ། ཨོཾ་རཱུ་པ་བཛྲཱ་ཧུཾ་ཧཱུཾ་ཕཊ། ཨོཾ་རཱ་ས་བཛྲཱ་ཧུཾ་ཧཱུཾ་ཕཊ། ཨོཾ་སྤརྵ་བཛྲཱ་ཧུཾ་ཧཱུཾ་ཕཊ། ཨོཾ་ཤཔྟ་བཛྲཱ་ཧུཾ་ཧཱུཾ་ཕཊ། ཨོཾ་དྷརྨ་དྷཱ་ཧུ་བཛྲཱ་ཧུཾ་ཧཱུཾ་ཕཊ་
 ཁྲོ་བོ་དྲུག་གི་སྔགས།  ཨོཾ་ཨུཥྞཱི་ཥ་ཧུཾ་ཧཱུཾ་ཕཊ། ཨོཾ་བིགྷྣན་ཏ་ཀ་ཧུཾ་ཧཱུཾ་ཕཊ། ཨོཾ་པྲཛྙཱན་ཏ་ཀ་ཧུཾ་ཧཱུཾ་ཕཊ། ཨོཾ་པད་མའན་ཏ་ཀ་ཧུཾ་ཧཱུཾ་ཕཊ། ཨོཾ་ཡ་མའན་ཏ་ཀ་ཧུཾ་ཧཱུཾ་ཕཊ། ཨོཾ་སུཾ་བྷ་རཱ་ཛ་ཧུཾ་
ཧཱུཾ་ཕཊ།  ཁྲོ་མོ་དྲུག་གི་སྔགས།  ཨོཾ་སྟམ་བཧི་ནཱི་ཧུཾ་ཧཱུཾ་ཕཊ། ཨོཾ་མཱ་ནི་ནཱི་ཧུཾ་ཧཱུཾ་ཕཊ། ཨོཾ་སྟོ་བཧི་ནཱི་ཧུཾ་ཧཱུཾ་ཕཊ། ཨོཾ་ཨ་ཏི་བཱིརྱཱ་ཧུཾ་ཧཱུཾ་ཕཊ། ཨོཾ་ཨ་ཏི་ནཱི་ལཱ་ཧུཾ་ཧཱུཾ་ཕཊ། ཨོཾ་རཽ་དྲ་ཨགྵཱི་ཧུཾ་
ཧཱུཾ་ཕཊ།  ཅེས་པ་རྣམས་ཏེ་ཇི་ལྟར་རིགས་པར་བཟླས་པའི་མཐར་ཡིག་བརྒྱས་ལྷག་ཆད་ཁ་བསྐད་ཞིང་བྱིན་རླབས་བརྟན་པར་བྱ། གཉིས་པ་ནི། སྦྱིན་གྱིས་བརླབས་པའི་མཆོད་པ་ཆུ་བཞི་ལྷ་མོ་བཅུ་གཉིས་དང་བཅས་པས།  ཨོཾ་ཤྲཱི་ཀཱ་ལ་
ཙཀྲ་ས་པའི་ཝཱར་ཨརྒྷཾ་པྲ་ཏཱིཙྪ་ན་མཿ་ དེ་བཞིན་དུ་ཨརྒྷཾ་གྱི་གནས་སུ།  པཱ་དྱཾ། པྲོཀྵ་ཎཾ། ཨཉྩ་མཱ་ནཾ། གན་དྷཾ་ ནས།  ཀཱ་མེཾ་ གྱི་བར་བརྗོད་དེ་མཆོད། ནང་མཆོད་ནི། ལག་པ་གཡོན་པའི་མཐེག་སྲིན་ཁ་གྱེན་
དུ་བསྟན་ནས་སྨིན་མཚམས་ཀྱི་ཐད་ནས་སྟེང་དུ་འཐོར་བ་དང་བཅས།  ཨོཾ་ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡེ་ཤེས་རྡོ་རྗེའི་ངོ་བོ་ཆོས་ཀྱི་ཕུང་པོ་
སྟོང་ཕྲག་བརྒྱད་ཅུ་རྩ་བཞིའི་འབྱུང་གནས་འཕགས་པའི་དགེ་འདུན་ཐམས་ཅད་ཀྱི་མངའ་བདག་རྩ་བའི་དཔལ་ལྡན་བླ་མ་དམ་པ་དང་པོའི་སངས་རྒྱས་དང་དབྱེར་མེད་པ་ལ་

[016A]༄༅། །ན་མཿ་ཨོཾ་དང་པོའི་སངས་རྒྱས་དུས་ཀྱི་འཁོར་ལོ་ལ་ན་མཿ་ཨོཾ་ཆོས་རྒྱལ་བདུན་དང་རིགས་ལྡན་རྣམས་ལ་ན་མཿ་ཨོཾ་དཔལ་དུས་ཀྱི་འཁོར་ལོའི་དབང་བསྐུར་
རྒྱུད་བཤད་མན་ངག་གི་བརྒྱུད་པའི་བླ་མ་དམ་པ་རྣམས་ལ་ན་མཿ་ཨོཾ་དྲིན་ཅན་རྩ་བའི་བླ་མ་རྡོ་རྗེ་འཆང་ཆེན་པོ་ལ་ན་མཿ་ ནང་མཆོད་ཐད་ཀར་གཏོར་ཞིང།  ཨོཾ་རཏྣ་ཏྲ་ཡཱ་ཡ་ན་མཿ་ཨོཾ་
ཤཱཀྱ་མུ་ན་ཡེ་ན་མཿ་ཨོཾ་ཤྲཱི་ཀཱ་ལ་ཙཀྲ་ཡེ་ན་མཿ་ཨོཾ་བི་ཤྭ་མཱ་ཏ་ཡེ་ན་མཿ་ཨོཾ་དཀྱིལ་འཁོར་གྱི་ལྷ་ཚོགས་ཐམས་ཅད་ལ་ན་མཿ་ ལྟེ་བའི་ཐད་ནས་གཏོར་ཏེ།  ཨོཾ་ཆོས་སྐྱོང་སྲུང་མ་དམ་
ཚིག་ཅན་ལ་ན་མཿ་ ཐུང་མོའི་ཐད་ནས་གཏོར་ཏེ།  ཨོཾ་གནས་བདག་གཞི་བདག་གྲོང་བདག་རྣམས་ལ་ན་མཿ་ཨོཾ་སེམས་ཅན་ཐམས་ཅད་ལྷར་གྱུར་པ་རྣམས་ལ་ན་མཿ་ ཞེས་རྡུལ་པའི་རྗེས་སུ་
རང་གི་ལྕེ་ཕྱེ་སྨིན་མཚམས་སྤྱི་གཙུག་གསུམ་དུ་ཆང་གི་ཐིག་ལེ་བྱས་ནས།  བདུད་རྩི་མྱངས་པས་ལུས་ཀྱི་ལྷ་རྣམས་ཚིམ་པར་གྱུར་ བར་བསམ་མོ། །འདིར་གསང་མཆོད་བྱས་ན།  རང་དང་ཤེས་རབ་ཀྱི་སྤྱི་བོར་
ཨོཾ།  ཞེས་སོགས་རྒྱས་པར་རམ། བསྡུ་ན།  རང་ཡབ་ཡུམ་སྙོམས་པར་ཞུགས་པ་ལས་ ཞེས་དང།  ལྷན་ཅིག་སྐྱེས་པའི་དགའ་བ་ཉམས་སུ་མྱོང་བས་དཀྱིལ་འཁོར་གྱི་ལྷ་ཐམས་ཅད་ཀྱང་
བདེ་བ་ཆེན་པོའི་མཆོད་པས་མཉེས་པར་གྱུར་ པར་བསམ། དེ་ནས་བསྟོད་པ་ནི།  མཆོག་སྦྱིན་རྡོ་རྗེ་མཆོག་ཁྱོད་འདུད། ། ཅེས་སོགས་འདུད་ཉི་ཤུ་འམ།  སྟོང་ཉིད་སྙིང་རྗེའི་བདག་ཉིད་ཅན། ། ཞེས་
སོགས་དང།  ཨཱ་ལི་ཀཱ་ལི་སྙོམས་འཇུག་དང། །ཧཱུཾ་ཕཊ་ཡི་གེ་སོགས་སྤངས་ཀྱང། །འགྱུར་བ་མེད་ལས་འཁྲུངས་པའི་སྐུ། །དུས་ཀྱི་འཁོར་ལོ་དེ་ལ་འདུད། །ཕྲ་རབ་རྡུལ་གྱི་ཆོས་
ཉིད་འདས། །པྲ་ཕབ་པ་ཡི་རང་བཞིམ་ཅན། །རྣམ་པ་ཀུན་གྱི་མཆོག་ལྡན་པ། །ཕྱག་རྒྱ་ཆེན་མོ་དེ་ལ་འདུད། །སངས་རྒྱས་ཀུན་གྱི་སྐྱེད་མཛད་མ། །སྐྱེ་བ་དང་ནི་འཇིག་པ་སྤངས། །

[016B] །སྣ་ཚོགས་ཡུམ་དེ་ལ་ཕྱག་འཚལ། ། ཞེས་པས་བསྟོད། གསུམ་པ་ནི།  རང་གི་གཙུག་ཏོར་དུ་རྡོ་རྗེ་རྩེ་ལྔ་པའི་ལྟེ་བར་བད་བ་ཆེན་པོའི་འཁོར་ལོ་དང་
སྙིང་གར་རྡོ་རྗེ་རྩེ་མོ་དགུ་པའི་ལྟེ་བར་ནུས་མ་རྣམས་དང། དཔྲལ་བར་རྡོ་རྗེ་རྩེ་མོ་བཅུ་བདུན་པའི་ལྟེ་བར་གཤེགས་པ་གཤེགས་མ་རྣམས་དང། མགྲིན་པར་རྡོ་རྗེ་རྩེ་མོ་སུམ་
ཅུ་རྩ་གསུམ་པའི་ལྟེ་བར་སེམས་དཔའ་སེམས་མ་ཁྲོ་བོ་དང་བཅས་པ་རྣམས་གཤེགས་པར་གྱུར།  ཞེས་ཉེར་བསྡུ་དང།  རང་ཉིད་སྐད་ཅིག་གིས་དུས་ཀྱི་འཁོར་ལོ་ཞལ་གཅིག་ཕྱག་
གཉིས་པར་བཞེངས་པར་གྱུར།  ཅེས་སྐད་ཅིག་གིས་ལངས་ཏེ།  བསོད་ནམས་འདི་ཡིས་སེམས་ཅན་ཐམས་ཅད་འགྱུར་མེད་མཆོག་གི་བདེ་བར་གྱུར་ཅིང་དེ་ལ་འདུད་གྱུར་ཅིག་ ཅེས་པ་དང།།
དེ་ལྟར་རྩེ་གཅིག་བསྒོམས་དང་བཟླས་བརྗོད་མཐུས། །དམ་པའི་མགོན་གྱིས་འབྲལ་མེད་རྗེས་བཟུང་སྟེ། །བྱང་ཕྱོགས་ནོར་བུའི་བང་མཛོད་ཤམྦྷ་ལར། །རྣམ་དག་ལམ་བཟང་
བགྲོད་པ་མཐར་ཕྱིན་ཤོག་ ཅེས་སོགས་བསྔོ་བ་སྨོན་ལམ་ཇི་ལྟར་རིགས་པ་གདབ་པོ། །བཞི་པ་ནི། ཐུན་མཚམས་སུ་ཡི་དམ་སོགས་ལ་གཏོར་མ་འབུལ་བར་འདོད་ན། དཀྱིལ་འཁོར་བ་དང། སྲུང་མ་དྲུག་ཅུ། རྡོ་རྗེ་མཁའ་འགྲོ། ཞིང་སྐྱོང་
བཅས་ཀྱི་གཏོར་མ་རྣམས་ནང་མཆོད་ལྟར་བྱིན་གྱིས་བརླབས་ནས།  རང་གི་ཐུགས་ཀའི་ཧཱུཾ་གི་འོད་ཟེར་གྱིས། རང་བཞིན་གྱི་གནས་ནས་བཅོམ་ལྡན་འདས་དུས་ཀྱི་འཁོར་ལོའི་ལྷ་ཚོགས་ཁྲོ་རྒྱལ་རྡོ་རྗེ་
ཤུགས་དང། སྲུང་མ་སྡེ་དྲུག། རྡོ་རྗེ་མཁའ་འགྲོའི་ཚོགས་དང་བཅས་པ་སྤྱན་དྲངས། མགྲོན་རྣམས་ཀྱི་ལྗགས་རྡོ་རྗེའི་འོད་ཟེར་གྱི་སྦུ་གུས་དྲངས་ཏེ་གསོལ་བར་གྱུར་ པར་བསམས་ལ་
གཏོར་སྔགས་འཇུག་པ་བདེ་བའི་ཕྱིར་བོད་སྐད་དུ་བསྒྱུར་བ།  ཨོཾ་ཨཱ་ཧཱུཾ་ཧོཿ་དཔལ་ལྡན་དུས་ཀྱི་འཁོར་ལོ་ནི། །དཀྱིལ་འཁོར་ལྷ་ཚོགས་རྡོ་རྗེ་ཤུགས། །སྲུང་མ་དྲུག་ཅུ་རྣལ་འབྱོར་མའི། །
[017A]༄༅། །འཁོར་དང་བཅས་ལ་གཏོར་མ་དྲི། །མེ་ཏོག་བདུག་པ་སྒྲོན་མ་དག་མ་ཉམས་པ་འདི་བདག་འབུལ་གྱི། །འཁོར་བཅས་དེ་རྣམ་མྱུར་བྱོན་ནས། །གཏོར་མ་འདི་
ནི་བཟུང་བར་མཛོད། །གསོལ་བར་མཛོད་ཅིག་བཏུང་བར། མཛོད། །ཛཿ་ཧཱུཾ་པཾ་ཧོཿ་ཡང་དག་ཚིམ། །སེམས་ཅན་ཐམས་ཅད་ཞི་བ་དང། །རྒྱས་དང་སྲུང་དང་སྐྱོབ་པ་དང། །
སྤ་བར་མཛོད་ཅིག་ཧུཾ་ཧཱུཾ་ཕཊ། །རྡོ་རྗེ་འཆང་གི་བཀའ་བཞིན་མཛོད། །སཱཧཱ།  ཞེས་ལན་གསུམ་དྲིལ་སྟབས་དང་བཅས་པས་གཏོར་མ་ཕུལ་ཏེ། གནྡྷཾ་སོགས་ཀྱིས་མཆོད་པ་དང།  ཨོཾ་ཤྲཱི་ཀཱ་ལ་ཙཀྲ་
མཎྜལ་ས་པ་རི་ཝཱ་རེ་བྷྱ་ན་མཿ་ ཞེས་ནང་མཆོད་ཕུལ། དེ་ནས།  སྟོང་ཉིད་སྙིང་རྗེའི་བདག་ཉིད་ཅན། ། གེས་སོགས་སྔར་ལྟར་དང།  རྡོ་རྗེ་འཛགས་བྱེད་འཛགས་པར་བྱེད། །དཔལ་པོ་གདུལ་
དཀའ་འདུལ་བ་པོ། །དུས་ཀྱི་འཁོར་ལོ་ཐོད་པ་ཅན། །ཁམས་གསུམ་རྣམ་རྒྱལ་ལ་ཕྱག་འཚལ། །རྗེ་བོ་སྣ་ཚོགས་རྡོ་རྗེ་འཛིན། །ཁྲོ་བོའི་རྒྱལ་བོ་རྣམས་ཀྱི་གཙོ། །རྡོ་རྗེ་ཤུགས་
ལ་ཕྱག་འཚལ་ཞི་པ། །སྲུང་མ་དྲུག་ཅུའི་ཚོགས་ལ་འདུད། །གང་གི་ཞབས་མི་དྲམ་ཙམ་གྱིས། །འཇིགས་པ་བཅུ་དྲུག་ལས་སྐྱོབ་ཙང། །མི་འགྱུར་བདེ་པ་མཆོག་སྟེར་བ། །རྡོ་རྗེ་མཁའ་
འགྲོའི་ཚོགས་ལ་འདུར། ། ཅེས་པས་བསྙོད། དེ་ནས་ཀྱིའི་ཕྱག་ཆ་བཅས་ནས།  སའི་ཕྱོགས་འདིར་གནས་པའི་ཡུལ་བདག་གྲོང་བདག་གནས་བདག་ཐམས་ཅད་ཨཱ་གཙྪ་ཨཱ་གཙྪ་ ཞེས་པས་སྤྱན་དྲངས།།
ཨོཾ་ཀྵེ་ཏྲ་པ་ལ་ས་ཕེ་རི་ལཱ་ར་ཨརྒྷཾ། པཱ་དྱཾ། པྲོཀྵ་ཎཾ། ཨཉྩ་ལཱ་མི། གནྡྷཾ།  ནས་  ཀྭ་མེཾ་པྲ་ཏཱིཙྪ་ཡེ་སཱཧཱ་ འི་བར་དང། སྔགས་དེ་ལ་ན་མཿ་ ཞེས་སྦྱར་བས་ཕྱི་ནང་གི་མཆོད་པ་ཕུལ་ཞིང།  ཨོཾ་ཨཱ་ཧུཾ་ཧོཿ་ཡུལ་
བདག་གྲོད་བདག་གནས་བདག་རྣམས། །བྱོན་ཅིག་བྱོན་ཅིག་མྱུར་བ་དུ།  །གསོལ་ཞིང་འཐུངས་ཏེ་ཚིམ་པ་རུ། །བྱས་ནས་སེམས་ཅན་ཐམས་

[017B] །ཞི་བའི་སེམས་སུ་བྱས་ནས་ནི། །རང་གི་གནས་སུ་བྱོན་པར་མཛོད། ། ཞེས་པ་ལན་གསུམ་གྱིས་གཏོར་མ་ཕུལ་ཞིང་འཕྲིན་ལས་བཅོལ། དེ་ནས།  དཀྱིལ་འཁོར་གྱི་འཁོར་ལོ་བདག་ཉིད་
ལ་ཐིམ་ཞིང། མགྲོན་གཞན་རྣམས་རང་རང་གི་གནས་སུ་གཤེགས་པར་གྱུར་ བར་བསམ་མོ། །དཀྱིལ་འཁོར་བ་ཙམ་ལ་གཏོར་མར་བུལ་ནའང། སྔར་གྱི་སྤྱན་འདྲེན་དང། གཏོར་སྔགས། བསྟོད་པ་རྣམས་ལས་
མགྲོན་གཞན་རྣམས་ཀྱི་སྐོར་བཞག་རྔོ་འདོར་པས་ཆོག་ལ། ཁྲུས་དང། ཁ་ཟས་དང། ཉལ་བ་དང། ལྡང་བའི་རྣལ་འབྱོར་སོགས་ནི་གཞན་ལས་ཤེས་པར་བྱའོ། །དེ་ཡང་པཎ་ཆེན་ཐམས་ཅད་མཁྱེན་པའི་ཞལ་གྱི་བདུད་རྩི་སྒྲུབ་ཐབས་མདོར་བསྡུས་འདི་
ནི། ཆོག་བསྡུས་པའི་སྟེང་ནས་བརྒྱད་མངོན་རྙོགས་ཡོངས་རྫོགས་ཀྱི་གཤར་སྒོམ་བྱེད་ཐུབ་པའི་གང་ཟག་ཁྱད་པར་ཅན་ཀྱིས་བྲེལ་དུས་ཉམས་བཞེས་མ་ཆག་པ་དང། ཆོ་ག་རྒྱས་པས་སྒྱིད་ཁུགས་པའི་སྐྱེ་བོ་ཟློ་དང་བརྩོན་པ་ཞན་པ་དག་གིས་
ཆོས་འདི་ལ་བག་ཆགས་ཅུང་ཞིག་འཇོག་པའི་ཐབས་སུ་དགོས་དབང་གིས་བཀའ་དྲིན་དུ་སྩལ་བ་ཡིན་གཤིས། སྤྱིད་བཏང་ལ་ལས་དང་བོ་པ་དག་གིས་བསྙེན་པ་བཟང་བའི་ཚེ་་རྒྱལ་དབང་ཐམས་ཅད་མཁྱེན་པའི་གསུང་གསང་སྒྲུབ་ཐབས་རྒྱས་
པ་དངོས་གྲུབ་བུམ་བཟང་ཉིད་ལ་གཙོ་ཆེར་བསྙེན་དགོས་ཏེ། བླ་མ་གོང་མ་རྣམས་ཀྱང་འདིའི་སྟེང་ནས་བསྙེན་པ་མཛད་པའི་བཀའ་སྲོལ་ཅན་ཡིན་ཞིང། གུང་ཐང་འཇམ་པའི་དབྱངས་ཀྱི་བསངས་བདེ་ལྔ་ཕྱི་མདོ་སྔ་
རྒྱུད་དང་གྲུབ་ཆེན་གྱི་དགོངས་པ་གོ་ཚུལ། སྦྱང་གཞི་སྦྱོང་བྱེད་འབྲངས་བུ་དང་བཅས་པའི་གནད་ཁྱད་པར་བ་རེ་མེད་པ་མི་སྲིད་པས་བསྡུ་བར་མི་ཕོད་པ་ལྟ་བུ་ཡིན། ཞེས་གསུངས་པ་འདིར་ཚུལ་མཚུངས་པའི་ཕྱིར་རོ། །དེ་ལྟར་དཔལ་དུས་ཀྱི་
འཁོར་ལོའི་སྒོམ་བཟླས་རྒྱས་བསྡུས་ཅི་རིགས་པ་ཉིན་རེ་བཞིན་ཐུན་གཅིག་ཡན་ཆད་ཅི་ནུས་ཀྱིས་ཉམས་སུ་ལེན་ཅིང། ནམ་ཞིག་རིང་བོར་མི་ཐོགས་པར་བསྐྱེད་རིམ་བསྙེན་སྒྲུབ་ཡན་ལག་བཞི་དང་རྫོགས་རིམ་སྦྱོར་བ་ཡན་ལག་
དྲུག་གི་རྣལ་འབྱོར་གྱིས་རྡོ་རྗེའི་སྐུ་སྟོང་གཟུགས་ཕྱག་རྒྱ་ཆེན་པོ་དེ་ཉིད་མངོན་དུ་གྱུར་པའི་རྒྱུ་ཚོགས་སྒྲུབ་པ་ལ་འབད་པའི་སྒོ་ནས། སྤྲིན་པར་གྱི་ཉི་མ་ལྟ་བུའི་དལ་འབྱོར་གྱི་རྟེན་ལས་སྙིང་བོ་ཅུང་ཟད་ལོན་ལས་བྱས་ན་ཡུལ་དུས་

[018A]༄༅། །ཀྱི་བབས་འདི་ལ་སྟོས་ཏེ་སྐལ་བ་མཆོག་ཏུ་འགྱུར་བར་ཤེས་པར་བྱའོ།།  །།སྨྲས་པ། མ་དག་སྣོད་བཅུད་ལྕགས་ཁམས་ཟབ་ལམ་རིམ་གཉིས་དངུལ་ཚུལ་འཕྲུལ་
གྱིས་རྒྱལ་བའི་དཀྱིལ་འཁོར་གསེར་མཆོག་ཏུ། ། སྒྱུར་ཁྱེད་དུས་འཁོར་སྒྲུབ་ཐབས་ངག་འདོམ་བློ་དམན་འཇུག་བདེར་བཀོད་ལས་བདག་གིས་དགེ་རྩ་གང་ཐོབ་དེས། །
འབྲེལ་ཐོགས་འགྲོ་ཀུན་འདི་སྣང་འགག་ཚེ་ཞིང་མཆོག་ཤམྦྷ་ལར་སྐྱེས་རིགས་ལྡན་བླ་མས་རྗེས་བཟུང་ཞིང། །རྒྱུད་ཆེན་གསང་མཐའི་ལམ་གྱིས་ཚེ་གཅིག་ཉིད་ལ་
དང་བོའི་སངས་རྒྱས་གོ་འཕང་ཐོབ་པར་གྱུར་ཅིག་གུ། །། ཅེས་དཔལ་དུས་ཀྱི་འཁོར་ལོའི་ཐུགས་ཀྱིལ་གྱི་སྒྲབ་ཐབས་མདོར་བསྡུས་པཎ་ཆེན་ཞལ་ལུང་བདུད་རྩིའི་
བུམ་བཟང་ཞེས་བྱ་བ་འདི་ནི། ཆོ་ག་འདི་འདྲ་ཞིག་ཡོད་ན་རང་དང་སྐལ་མཉམ་གཞན་ལའང་པོ་ཁེ་ཁྱད་ཆེ་བ་ལྟ་བུར་འདུག་ནའང་ཡིག་ཆ་གཞན་ལག་ཏུ་མ་འབྱོར་བར་བརྟེན། ་དཔལ་དང་བོའི་སངས་རྒྱས་དངོས་ཀྱི་
བླ་མ་དམ་པ་རྣམས་ཀྱི་བཀའ་དྲིན་ལས་དུས་ཀྱི་འཁོར་ལོའི་དབང་བཤད་མན་ངག་རྣམས་རྫོགས་པར་ནོས་པའི་འཛམ་གླིང་བྱང་མཐའི་བཙུན་གཟུགས་འཇམ་དབྱངས་དགྱེས་པའི་བཤེས་གཉེན་ཞེས་བྱ་བས་
དཔལ་རི་དགེ་རྒྱས་ཀྱི་མདུན་ཤོད་ཆོས་གྲྭ་བཀྲ་ཤིས་ཆོས་འབྱོར་གླིང་དུ་རབ་ཚེས་ཆུ་ཁྱི་ཆོ་འཕྲུལ་སྨོན་ལམ་གྱི་སྐབས། ཡི་དམ་འདེའི་བསྙེན་པ་
སྲས་གཉིས་ཀྱི་ཆོག་རྒྱས་བསྡུས་རྣམས་ཕན་ཚུན་གོ་བསྡུར་གྱིན་ཆོ་ག་ནག་འགྲོས་ཀྱི་ཚུལ་དུ་བསྒྲིགས་པར་བྱས་པའོ། །འདིས་ཀྱང་གུབ་བསྟན་སྤྱི་དང་ཁྱད་པར་དུ་དཔལ་དུས་ཀྱི་འཁོར་ལོའི་བཤད་སྒྲུབ་
དྲི་མ་མེད་པ་ཕྱོགས་དུས་ཀུན་ཏུ་དར་ཞིང་རྒྱས་པའི་ཆ་རྐྱེན་བྱེད་ནུས་པར་གྱུར་ཅིག།།

[018B][BLANK PAGE]

[001A] ། ཆུས་འཁོར་གྱི་བརྒྱུད་འདེབས་བསྡུས་པ་ནི།  རྣམ་ཀུན་མཆོག་ལྡན་ཕྱག་རྒྱ་ཆེན་པོའི་སྐུ། །འཕོ་མེད་བདེ་བ་དམ་པའི་རང་བཞིན་ཅན། །དཔལ་ལྡན་བླ་མ་འཁོར་ལོའི་མགོན་
པོ་ལ། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །རྒྱུད་རྒྱལ་སྟོན་མཛད་དུས་ཀྱི་འཁོར་ལོ་དང། །ཆོས་རྒྱལ་བདུན་དང་རིགས་ལྡན་རིགས་རྣམས་དང། །འཇམ་དབྱངས་
སྤྲུལ་པ་དུས་འཁོར་ཞབས་སོགས་ལ། །གསོལ་བ་  ྾  འཇམ་མགོན་བློ་བཟང་གྲགས་པ་ཡབ་སྲས་སོགས། །དབང་བསྐུར་རྒྱུད་བཤད་མན་ངག་སྩོལ་མཛད་པའི། །བྱིན་རླབས་
ཅན་གྱི་བླ་མ་བརྒྱུད་པ་ལ། །གསོལ་བ་  ྾  དང་བོའི་སངས་རྒྱས་བདག་ཅག་ཤམྦྷ་ལར། །འདྲེན་ཕྱིར་དུས་མཐར་བཤེས་གཉེན་ཚུལ་འཛིན་པའི། །བཀའ་དྲིན་གསུམ་ལྡན་རྩ་བའི་
བླ་མ་ལ། །གསོལ་བ་  ྾  དཔལ་ལྡན་རྒྱུ་སྐར་ཅན་གྱི་དཀྱིལ་འཁོར་ལྷ། །གདུལ་དཀའ་འདུལ་མཛད་ཁྲོ་རྒྱལ་རྡོ་རྗེ་ཤུགས། ། སྲུང་མ་དྲུག་ཅུ་རྣལ་འབྱོར་མ་ཚོགས་ལ། །གསོལ་
བ་  ྾  ཡིད་བཞིན་ནོར་ལྟར་རྙེད་དཀའི་རྟེན་བཟང་འདིར། །དུས་འཁོར་དབང་དང་དམ་ཚིག་བསྐྱེད་རིམ་དང། །རྣལ་འབྱོར་དྲུག་གི་ཉམས་ལེན་མཐར་ཕྱིན་ནས། །སྟོང་གཟུགས་
མྱུར་དུ་འགྲུབ་པར་བྱིན་གྱིས་རློབས། །ལམ་བཟང་སྒྲུབ་པའི་བར་གཅོད་ཀུན་ཞི་ཞིང། །ཕྱི་ནང་མཐུན་རྐྱེན་ཡིད་བཞིན་འགྲུབ་པ་དང། །ཐུབ་བསྟན་སྤྱི་དང་དུས་ཀྱི་འཁོར་ལོ་ཡི་
བཤད་སྒྲུབ་ཕྱོགས་བཅུར་རྒྱས་པར་བྱིན་གྱིས་རློབས། ། འདིའི་ཤོ་ལོ་ཀ་གཉིས་པ་དང་གསུམ་པ་དྲུག་པ་ནི་དྲུང་ཡིག་ཆོས་རྗེའི་གསུང་དང། བཞི་པ་གསར་དུ་བཅུག་ལ། གཞན་རྣམས་རྒྱལ་དབང་བདུན་པའི་གསུང་ཡིན་ནོ།།



