    ༈         ༈    འདིར་སེང་ལྡེང་ནགས་སྒྲོལ་
གཙོ་འཁོར་གསུམ་གྱི་སྒྲུབ་ཐབས་ནི། སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །བདག་དང་གཞན་དོན་བསྒྲུབ་སླད་དུ། །བདག་གིས་བྱང་ཆུབ་སེམས་བསྐྱེད་དོ། །ལན་གསུམ་གྱིས་
སྐྱབས་སེམས་བྱ། རང་སྐད་ཅིག་གིས་རྗེ་བཙུན་མར་གསལ་བའི་ཐུགས་ཀའི་ཏཱཾ་ཡིག་གི་འོད་ཟེར་གྱིས་རང་བཞིན་གྱི་གནས་ནས་རྗེ་བཙུན་མ་གཙོ་འཁོར་གསུམ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བ་མདུན་གྱི་ནམ་མཁར་ཨོཾ་བཛྲ་ས་མཱ་ཛཿ་ན་མོ་གུ་རུ་བྷྱ་ན་མ་ཨཱ་རྱ་ཏཱ་རཱ་ས་པ་རི་ཝཱ་རེ་བྷྱ་ཨོཾ་གུ་རུ་ཨཱརྱ་ཏཱ་རཱ་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཡེ་སཱཧཱ། པཱཌྱཾ་པྲ་ཏཱི་ཙྪཾ་ཡེ་སཱཧཱ། བཛྲ་པུཥྤེ། དྷཱུ་པེ༑ ཨཱ་ལོ་ཀེ། གནྡྷེ། ནཻ་ཝིདྱེ་

[029A]༄༅། །ཤཔྟ་ཨཱ་ཧཱུཾ། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་གཟུང། །ལན་གསུམ་སྙོམས་
ཅན་ཐམས་ཅད་བདེ་བ་དང་ལྡན་པར་གྱུར་ཅིག་སྡུག་བསྔལ་དང་བྲལ་བར་གྱུར་ཅིག་བདེ་བ་དང་མི་འབྲལ་བར་གྱུར་ཅིག་ཆགས་སྡང་དང་བྲལ་བར་གྱུར་ཅིག་ཨོཾ་སཱ་བྷཱ་ཝ་ཤུ་དཧོཿ་སརྦ་དྷརྨ་སྭ་བྷཱ་ཝ་ཤུདྡྷོ་ཉཧཾ། སྟོང་པ་ཉིད་
དུ་གྱུར། སྟོང་པའི་ངང་ལས་པཾ་ལས་པདྨ་དང། ཨ་ལས་ཟླ་བའི་སྟེང་དུ། རང་གི་སེམས་ཉིད་ཏཱཾ་ལྗང་གུ། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་རང་ཉིད་སེང་ལྡེང་ནགས་ཀྱི་སྒྲོལ་མ་སྐུ་
མདོག་ལྗང་གུ་ཞལ་གཅིག་ཕྱག་གཉིས་མ། གཡས་མཆོག་སྦྱིན་དང། གཡོན་པའི་མཐེབ་སྲིན་གྱིས་ཨུཏྤལའི་ཡུ་བ་འཛིན་པ། རིན་པོ་ཆེའི་རྒྱན་དང་དར་གྱི་ན་བཟའ་ཅན། ཞབས་སེམས་དཔའི་སྐྱིལ་ཀྲུང་གིས་བཞུགས་
པ༑ གཡས་སུ་འོད་ཟེར་ཅན་སེར་མོ་གཡས་རྡོ་རྗེ་དང་གཡོན་མྱ་ངན་མེད་པའི་ཡལ་ག་འཛིན་པ། གཡོན་དུ་རལ་གཅིག་མ་ནག་མོ་གཡས་གྲི་གུག་དང་གཡོན་ཐོད་པ་འཛིན་པ། གཉིས་ཀའང་ཞབས་གཉིས་མཉམ་པའི་
སྟབས་ཀྱིས་བཞེངས་པ། གཙོ་འཁོར་གསུམ་གྱི་དཔྲལ་བར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་བསྒོམས་པ་དང་འདྲ་བའི་ཡེ་ཤེས་པ་དང་དབང་

[029B] ཨོཾ་བཛྲ་ས་མཱ་ཛཿ་ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། དབང་གི་ལྷས་དབང་བསྐུར། གཙོ་མོ་ལ་འོད་དཔག་མེད་དང་འཁོར་གཉིས་ལ་གཙོ་མོས་དབུ་བརྒྱན་པར་གྱུར། ཨོཾ་ཨཱརྱ་
ཏཱ་རཱ་ས་པ་རི་ཝ་ར་ཨརྒྷཾ། ནས༑ ཤཔྟ་ཨཱ་ཧཱུཾ་གི་བར་གྱིས་སྔར་བཞིན་མཆོད། ལྷ་དང་ལྷ་མིན་ཅོད་པན་གྱིས། །ཞབས་ཀྱི་པདྨོ་ལ་བཏུད་དེ། །ཕོངས་པ་ཀུན་ལས་སྒྲོལ་མཛད་མ། །སྒྲོལ་མ་འཁོར་བཅས་ལ་ཕྱག་
འཚལ། །ཐུགས་ཀར་ཟླ་བ་ལ་ཏཱཾ་གྱི་མཐར་སྔགས་ཀྱིས་བསྐོར་བའི་འོད་ཟེར་གྱིས་དོན་གཉིས་བྱེད་པར་བསམས་ལ། ཨོཾ་ཏཱ་རེ་ཏུ་ཏྟཱ་རེ་ཏུ་རེ་སཱཧཱ། ཞེས་བཟླ། འཁོར་གཉིས་རང་ལ་ཐིམས་པར་གྱུར། དགེ་བ་འདི་
ཡིས་མྱུར་དུ་བདག་སེང་ལྡེང་ནགས་སྒྲོལ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡིས་ལ་འགོད་པར་ཤོག་ཅེས་སེང་ལྡེང་ནགས་སྒྲོལ་གཙོ་འཁོར་གསུམ་མའི་སྒྲུབ་ཐབས་མདོར་བསྡུས་འདི་ཡང་
བན་རྒན་དྷརྨ་བྷ་དྲས་རང་གི་ཉམས་ལེན་དུ་སྦྱར་བའོ།    ༈    སྟེགས་བུའི་སྟེང་དུ་མཎྜལ་སྣ་ཚོགས་པདྨའི་ལྟེ་བའི་དབུས་དང་གཡས་གཡོན་དུ་ཚོམ་བུ་ལྗང་སེར་མཐིང་གསུཾ་
བཀོད། ཆུ་གཉིས་ཉེར་སྤྱོད་ཀྱི་མཆོད་པ་དང་དཀར་གཏོར་བུམ་པ་རྡོར་དྲིལ་འཐོར་འབྲུ་སོགས་གཤམ། གོང་བཞིན་བདག་བསྐྱེད་བཏང། དེ་ནས་མཆོད་པ། ཨོཾ་ཨ་མྲྀ་ཏེ་ཧཱུཾ་ཕཊ། ཀྱིས་བསངས། སྭ་བྷ་ཝས་སྦྱངས་

[030A]༄༅། །སྟོང་པའི་ངང་ལས་མཆོད་པ་རྣམས་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ་ལན་གསུམ་གྱིས་བརླབ། བསྒྲུབ་གཞི་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་པཾ་
ལས་པདྨ་དང། ཨ་ལས་ཟླ་བའི་སྟེང་དུ། ཏཱཾ་ལྗང་གུ། དེ་ལས་འོད་ཟེར་འཕྲོས། ཞེས་པ་ནས། ཏུ་རེ་སཱཧཱ། ཞེས་བཟླ། ཞེས་པའི་བར་རང་ཉིད་ཅེས་པ་དོར་ནས་བདག་བསྐྱེད་བཞིན་བྱ། གཏོར་མ་མཆོད་པ་ལྟར་
བསངས་སྦྱངས། སྟོང་པའི་ངང་ལས་གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ། ལན་གསུམ་གྱིས་བརླབས་ལ། ཨོཾ་ཨཱརྱ་ཏཱ་རཱ་ས་པ་རི་ཝཱ་ར་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་
འབུལ། གོང་ལྟར་མཆོད་བསྟོད་བྱ། བཅོམ་ལྡན་འདས་མས་བདག་དང་སློབ་མ་རྣམས་ལ་དངོས་གྲུབ་མ་ལུས་པ་སྩལ་དུ་གསོལ། ཞེས་གསོལ་བ་གདབ།     ༈     ཕྱག་དང་
མཎྜལ་འབུལ་དུ་བཅུག་ནས། འོ༑ ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་གསན་དགོངས་པ་བྱང་ཆུབ་ཀྱི་
མཆོག་ཏུ་ཐུགས་བསྐྱེད་པ་གསལ་བཏབ་ནས་གསན་པར་ཞུ། གསན་བྱའི་ཆོས་ནི། བྱ་རྒྱུད་པདྨའི་རིགས་ཀྱི་ཡུམ་རྗེ་བཙུན་སེང་ལྡེང་ནགས་ཀྱི་སྒྲོལ་མ་གཙོ་འཁོར་གསུམ་གྱི་རྗེས་གནང་སྒྲུབ་ཐབས་རྒྱ་

[030B] སྔོན་ཐོག་མ་མེད་པའི་དུས་ན། འཇིག་རྟེན་གྱི་ཁམས་སྣ་ཚོགས་པའི་འོད་ཅེས་བྱ་བར། དེ་བཞིན་གཤེགས་པ་རྔ་སྒྲ་ཞེས་བྱ་བའི་བསྟན་པ་ལ་མཆོག་ཏུ་གུས་པའི་རྒྱལ་པོའི་
སྲས་མོ་ཡེ་ཤེས་ཟླ་བ་ཞེས་བྱ་བས། སངས་རྒྱས་རྔ་སྒྲ་འཁོར་དང་བཅས་པ་ལ་ལོ་མང་པོའི་བར་དུ་ཉིན་རེ་བཞིན་མཆོད་རྫས་བསམ་གྱིས་མི་ཁྱབ་པས་མཆོད་པ་ན། འཁོར་དགེ་སློང་རྣམས་ཀྱིས་ཁྱེད་དགེ་བའི་རྩ་བ་འདིས་ལུས་
འདི་ཉིད་ལ་སྐྱེས་པར་གྱུར་ཏེ། བསྟན་པ་ལ་བྱ་བ་བྱེད་པར་སྨོན་ལམ་ཐོབ་ཅེས་བསྐུལ་བ་ན། སྲས་མོས། འདི་ན་སྐྱེས་པ་མེད་ཅིང་བུད་མེད་མེད། །བདག་མེད་གང་ཟག་མེད་ཅིང་རྣམ་རིག་མེད། །ཕོ་མོར་བཏགས་པ་འདི་ནི་
ཡ་མ་བརླ། །འཇིག་རྟེན་བློ་ངན་རྣམ་པར་འཁྲུལ་བར་གྱུར། །སྐྱེས་པའི་རྟེན་ལ་བྱང་ཆུབ་སྒྲུབ་པ་ནི་མང་གི་བུད་མེད་ཀྱི་རྟེན་ལ་འགྲོ་དོན་སྤྱོད་པ་ནི་འགའ་ཡང་མེད་དོ། །དེ་བས་ན་འཁོར་བ་མ་སྟོངས་ཀྱི་བར་དུ་བུད་མེད་ཀྱི་
རྟེན་གྱིས་འགྲོ་བའི་དོན་བྱའོ། །ཞེས་ཐུགས་བསྐྱེད་ནས། འགྲོ་བ་ཐམས་ཅད་སྒྲོལ་བ་ཞེས་བྱ་བའི་ཏིང་ངེ་འཛིན་བསྒྲུབས་ནས་སེམས་ཅན་མཐའ་ཡས་པ་སྨིན་གྲོལ་ལ་བཀོད་པས། སངས་རྒྱས་རྔ་སྒྲས་ཁྱོད་བྱང་ཆུབ་
ཀྱི་བར་དུ་ལྷ་མོ་སྒྲོལ་མའི་མཚན་ཅན་འབའ་ཞིག་ཏུ་འགྱུར་བར་ལུང་བསྟན་ཏོ། །དེས་ན་རྗེ་བཙུན་མ་འདི་ཉིད་རྒྱལ་བ་ཐམས་ཅད་ཀྱི་འཕྲིན་ལས་ཀྱི་ངོ་བོ་ཡིན་པས་སྤྱིར་སེམས་ཅན་ཐམས་ཅད་དང་ཁྱད་པར་ཇོ་བོ་

[031A]༄༅། །རྗེ་ལ༑ ཁྱོད་ཀྱི་རྗེས་འབྲང་ཁོ་མོས་སྐྱོབ། ཅེས་ཞལ་གྱིས་བཞེས་པ་ལྟར། བཀའ་གདམས་གསར་རྙིང་གི་གང་ཟག་རྣམས་ཕྱི་ནང་གི་འཇིགས་པ་ལས་སྒྲོལ་བ་ལ། ཡི་དམ་གྱི་ལྷ་གཞན་ལས་
འཕྲིན་ལས་མྱུར་བར་གསུངས་པས་འདིའི་རྗེས་གནང་འབུལ་བ་ལ། ཐོག་མར་སློབ་དཔོན་རྗེ་བཙུན་མ་སྒྲོལ་མར་མོས་པ་ལ་གསོལ་བ་འདེབས་པ་འདིའི་རྗེས་ཟློས་མཛོད། །རྡོ་རྗེ་འཛིན་པ་དགོངས་སུ་གསོལ། །བདག་ནི་འགྲོ་
ལ་ཕན་དོན་དུ། །གཙོ་ཆེན་ཁྱེད་ལ་གསོལ་འདེབས་ཀྱིས། །མ་ལུས་རྗེས་གནང་སྩལ་དུ་གསོལ། །ལན་གསུམ། རྒྱུད་དག་པའི་སླད་དུ་མདུན་བསྐྱེད་ཀྱི་ལྷ་མོ་དང་སངས་རྒྱས་བྱང་སེམས་རྣམས་ཀྱི་དྲུང་དུ་ཡན་ལག་བདུན་
གྱི་སྒོ་ནས་བྱང་སྡོམ་འཛིན་པ་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི། ནས༑ འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ལན་གསུམ། དངོས་གཞི་ལ་གསུམ་ལས། དང་པོ་སྐུའི་རྗེས་གནང་
གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། དུས་གསུམ་སངས་རྒྱས་ཐམས་ཅད་ཀྱི། །སྐུ་ཡི་རྡོ་རྗེ་སློབ་དཔོན་གྱིས། །བདག་ལ་སེང་ལྡེང་ནགས་སྒྲོལ་གྱི། །སྐུ་ཡི་རྗེས་གནང་སྩལ་དུ་གསོལ། །ལན་གསུམ་
སློབ་མ་རྣམས་ཨ་མྲྀ་ཏེས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་སློབ་མ་རྣམས་ཀྱི་གོ་སར། པཾ་ལས་པདྨ་དང། ཨ་ལས་ཟླ་བའི་སྟེང་དུ་སློབ་མ་རྣམས་ཀྱི་སེམས་ཉིད་ཏཱཾ་ལྗང་གུ། དེ་ལས་འོད་ཟེར་

[031B] དོན་གཉིས་བྱས། འདུས་ཡོངས་སུ་གྱུར་པ་ལས་སློབ་མ་རེ་རེ་ནས་སེང་ལྡེང་ནགས་ཀྱི་སྒྲོལ་མ། ཞེས་པ་ནས། ཐུགས་ཀར་ཧཱུཾ་སྔོན་པོས་མཚན་པར་གྱུར། ཅེས་པའི་བར་གྱིས་བསྐྱེད་ལ། སློབ་དཔོན་གྱི་ཐུགས་
ཀ་ནས་འོད་ཟེར་འཕྲོས་པས། མདུན་བསྐྱེད་དང་ཕྱོགས་བཅུའི་རྒྱལ་བ་སྲས་བཅས་རྣམས་ཀྱི་ཐུགས་རྒྱུད་བསྐུལ་ཏེ། ཐུགས་གཉིས་སུ་མེད་པའི་ཡེ་ཤེས་རྗེ་བཙུན་སྒྲོལ་མའི་ལྷ་ཚོགས་ཀྱི་རྣམ་པར་སྤྱན་དྲངས་ནས། ཁྱེད་
རང་རྣམས་ཀྱི་ལུས་ལ་ཆར་ཆེན་པོ་བབ་པ་བཞིན་དུ་སིབ་སིབ་ཐིམས་པས་རྒྱུན་བྱིན་གྱིས་བརླབ་པའི་མོས་པ་མཛོད། དྲིལ་གསིལ་དང་བཅས། འགྲོ་ཀུན་སྲིད་པའི་རྒྱ་མཚོ་ལས། །རྨད་བྱུང་ཐུགས་རྗེའི་གྲུ་གཟིངས་
ཀྱིས༑ ༑སྒྲོལ་བའི་ཐུགས་དམ་བཅས་པ་བཞིན། །དམ་ཚིག་ཆེན་པོས་ཨེ་ཧྱེ་ཧི། །ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། དེས་སྐུའི་རྗེས་གནང་སོང། གཉིས་པ་གསུང་གི་རྗེས་གནང་གི་དོན་དུ་གསོལ་བ་འདེབས་པ་འདིའི་
རྗེས་ཟློས་མཛོད། དུས་གསུམ་། གསུང་གི་། བདག་ལ་། གསུང་གི་། ལན་གསུམ། སློབ་དཔོན་སྒྲོལ་མར་གསལ་བའི་ཐུགས་ཀར་ཟླ་བའི་སྟེང་དུ་ཏཱཾ་ཡིག་གེ་མཐར་ཡི་གེ་བཅུ་པའི་སྔགས་འཕྲེང་གིས་བསྐོར་
བ་ལས་སྔགས་འཕྲེང་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་བ་སློབ་དཔོན་གྱི་ཞལ་ནས་ཐོན་ཏེ། ཁྱེད་རང་རྣམས་སྒྲོལ་མར་གསལ་བའི་ཞལ་དུ་ཞུགས། ཐུགས་ཀར་ཟླ་བའི་སྟེང་དུ་ཏཱཾ་ཡིག་གི་མཐར་
[032A]༄༅། །འཁོད་པ་ལ། ཕྱོགས་བཅུའི་རྒྱལ་བ་སྲས་བཅས་ཀྱི་མཁྱེན་བརྩེ་ནུས་གསུམ་འོད་ཟེར་གྱི་རྣམ་པར་བསྟིམས་པས། ལན་དང་པོས་བྱིན་གྱིས་བརླབས། གཉིས་པས་དབྱེར་མེད་དུ་འདྲེས་
གསུམ་པས་བརྟན་པར་བྱས་པའི་མོས་པ་དང་བཅས་ཏེ། སྔགས་འདིའི་རྗེས་ཟློས་ལན་གསུམ་མཛོད། ཨོཾ་ཏཱ་རེ་ཏུཏྟཱ་རེ་ཏུ་རེ་སཱཧཱ། ཞེས་བརྗོད། སློབ་དཔོན་ལ་མེ་ཏོག་འཐོར་བཞིན་དུ་འདིའི་རྗེས་ཟློས་མཛོད་
བཅོམ་ལྡན་བདག་གིས་བཟུང་ལགས་ཀྱི། །བདག་ལ་འགོ་བར་མཛད་དུ་གསོལ། །ལན་གསུམ། དེ་ལྟར་ཕུལ་བའི་མེ་ཏོག་དེ་སྔགས་ཀྱི་འཕྲེང་བར་བྱིན་གྱིས་བརླབས་ཏེ། ཁྱེད་རང་རྣམས་ཀྱི་མགོ་བོར་ཕུལ་བའི་
མོས་པ་མཛོད། མེ་ཏོག་གཏོར་ལ། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ། །རིག་པ་འཛིན་
པ་འདི་རྣམས་ལ། །རྗེ་བཙུན་མ་སེང་ལྡེང་ནགས་ཀྱི་སྒྲོལ་མའི་གསུང་གི་བྱིན་རླབས་མ་ལུས་པ་འཇུག་པར་གྱུར་ཅིག་དེས་གསུང་གི་རྗེས་གནང་སོང། གསུམ་པ་ཐུགས་ཀྱི་རྗེས་གནང་གི་དོན་དུ་གསོལ་བ་འདེབས་པ་འདིའི་
རྗེས་ཟློས་མཛོད། དུས་གསུམ་། ཐུགས་ཀྱི་རྡོ་རྗེ་། བདག་ལ་། ཐུགས་ཀྱི་རྗེས་གནང་། ལན་གསུམ། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས་པས། མདུན་བསྐྱེད་དང་ཕྱོགས་བཅུའི་

[032B] ཐུགས་གཉིས་སུ་མེད་པའི་ཡེ་ཤེས་ཕྱག་མཚན་ཨུཏྤ་ལ། རྡོ་རྗེ། ཨ་ཤོཀ། གྲི་གུག་ཀ་པཱ་ལའི་རྣམ་པར་སྤྱན་དྲངས་ནས། ཁྱེར་རང་རྣམས་ཀྱི་སྤྱི་བོ་ནས་
ཞུགས་ཏེ། ཐུགས་ཀའི་ཏཱཾ་ཡིག་ལ་ཐིམས་པས་རྒྱུད་བྱིན་གྱིས་བརླབས་པའི་མོས་པ་མཛོད། དྲིལ་གསིལ་དང་མེ་ཏོག་གཏོར་ལ། ཡི་གེ་བཅུ་པ་བརྗོད། དེས་ཐུགས་ཀྱི་རྗེས་གནང་སོང། རྗེས་ཆོག་མི་འདིའི་དམ་ཚིག་
རྣམས་ལེགས་པར་བསྲུང་སྙམ་པས་འདིའི་རྗེས་ཟློས་མཛོད། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། །ལན་གསུམ། རང་གི་ལུས་དྲན་དུ་འབུལ་སྙམ་པས་འདིའི་རྗེས་ཟློས་མཛོད་
དེང་ནས་བརྩམས་ཏེ་བདག་དྲན་དུ། །ཁྱེད་ལ་བདག་ནི་འབུལ་ལགས་ཀྱིས། །ཁྱེད་ཀྱིས་སློབ་མར་གཟུང་བ་དང། །ཆ་ཡིས་ཀྱང་ནི་སྤྱད་དུ་གསོལ། །ལན་གསུམ། དེ་ནས་བཏང་རག་མཎྜལ། མཆོད་
བསྟོད། ཡིག་བརྒྱ། བཟོད་གསོལ། ཨོཾ་བཛྲ་མུཿ་ཡེ་ཤེས་པ་རང་གནས་སུ་གཤེགས་ཤིང། དམ་ཚིགས་རང་ལ་ཐིམས་པར་གྱུར། དགེ་བ་འདི་ཡིས་མྱུར་དུ་བདག་ཅེས་སོགས་ཀྱིས་བསྔོ་
སྨོན་དང། བདག་གི་ཚེ་རབས་སྔོན་ནས་བསྒྲུབས་པའི་ལྷ། ཞེས་སོགས་ཀྱིས་ཤིས་བརྗོད་བྱས་ལ་ལས་ཀྱི་རྗེས་མི་མངོན་པར་བྱའོ། །སྨྲས་པ། བགྲང་ཡས་རྣམ་པར་འདྲེན་པ་མ་

[033A]༄༅། །ལུས་པའི། །འཕྲིན་ལས་བྱ་བ་སྒྲུབ་པའི་ཡེ་ཤེས་ཆེ། །མཚན་དཔེའི་ལང་ཚོ་རབ་རྒྱས་ལྷ་མོའི་སྐུར། །ཉེར་བསྟན་གཙོ་དང་འཁོར་བཅས་སྒྲུབ་པའི་ཐབས། །སྣོད་ལྡན་རྡོ་རྗེའི་སློབ་མ་རྗེས་
འཛིན་པའི། །རྗེས་གནང་ཆོ་ག་ཚིག་ཉུང་དོན་གསལ་འདི། །སྤྱི་ཟུར་དམ་པའི་ཕྱག་བཞེས་ཇི་བཞིན་དུ། །བན་རྒན་དྷརྨ་བྷ་དྲས་ཡི་གེར་བཀོད། །འདིར་འབད་རྣམ་དཀར་ཀུ་མུད་མདངས་འཛིན་པས། །བདག་
དང་འཆི་མེད་ལམ་མཉམ་ཡིད་ཅན་ཀུན། །ཕྱི་ནང་བརྒྱད་ཟུང་འཇིགས་པའི་ཆུ་གཏེར་ལས། །རྒྱལ་ཡུམ་ཐུགས་རྗེའི་གྲུ་ཡིས་སྒྲོལ་གྱུར་ཅིག་སརྦ་ཛ་ག་ཏཾ།།



