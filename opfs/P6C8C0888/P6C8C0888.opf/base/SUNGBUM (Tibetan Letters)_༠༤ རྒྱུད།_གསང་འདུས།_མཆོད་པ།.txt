   ༈    །།རྒྱུད་ཀྱི་རྒྱལ་པོ་དཔལ་གསང་བ་འདུས་པའི་བཤད་པ་རྫོགས་པའི་འོག་ཏུ། །རྡོ་རྗེ་སློབ་དཔོན་ལ་གཏང་རག་གི་མཆོད་པ་སོགས་བྱ་བའི་ཚུལ་ནི། དཔོན་སློབ་རྣམས་ཀྱིས་སྔོན་གསང་བ་འདུས་པའི་རྒྱུད་འཆད་པའི་དུས་བཞིན་དུ་འདུས་
པའི་རྟེན་དང་བརྟེན་པའི་དཀྱིལ་འཁོར་གསལ་གདབ། དཀྱིལ་འཁོར་གྱི་དབུས་སུ་རང་གི་བླ་མ་རྡོ་རྗེ་འཆང་དང་ཐ་མི་དད་པར་བཞུགས་པར་བསམ། འཁོར་དུ་སངས་རྒྱས་དང་བྱང་ཆུབ་སེམས་དཔའ་ནམ་མཁའི་དབྱིངས་ཐམས་ཅད་ཏིལ་གྱི་གང་བུ་བཞིན་དུ་
གང་བར་བྶཾ། སློབ་མ་རྣམས་ཀྱིས་རང་དཀྱིལ་འཁོར་པའི་ལྷ་གང་ཡིན་གྱི་ང་རྒྱལ་བཟུང། མཆོད་གཏོར་རྒྱས་པར་བཤམས་ནས། ཕྱིའི་མཆོད་པ་དང། ནང་དང་གསང་བ་དང། དེ་ཁོ་ན་ཉིད་ཀྱི་མཆོད་པ་དང་བཞིས། བླ་མ་དང་རང་དང་རྒྱལ་བ་སྲས་བཅས་

[215A]༄༅། །སྲུང་མ་དང་བཅས་པ་ལེགས་པར་མཆོད། དེ་ནས་བསྟོད་པ་ནི། དུས་གསུམ་རྡོ་རྗེའི་ཐུགས་ཡིན་སྲིད་དང་ཐར་གྱུར་གང། །ཞི་ཞིང་སྒྲིབ་མེད་དག་པ་ནམ་མཁའི་ངོ་བོ་ཉིད། །སངས་རྒྱས་རྣམ་རྒྱས་བྱང་ཆུབ་དབང་ཕྱུག་རྡོ་རྗེ་ཅན། །དེ་ལ་ལུས་ངག་ཡིད་
ཀྱིས་རྟག་ཏུ་ཕྱག་འཚལ་ལོ། །གང་ཞིག་གཟུགས་དང་ཚོར་བ་འདུ་ཤེས་འདུ་བྱེད་དང། །རྣམ་པར་ཤེས་དང་སྐྱེ་མཆེད་དྲུག་དང་དབང་པོ་དྲུག་ས་ཆུ་མེ་དང་རླུང་དང་ནམ་མཁའ་ཐམས་ཅད་ནི། །བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ། །གཏི་མུག་ཉིས་
པ་འདོད་ཆགས་རྡོ་རྗེ་ཆོས་བཅས་གང། །རིག་པའི་སྦྱོར་བ་ལས་བྱུང་རྟག་ཏུ་རབ་འབྲེལ་བར། །རྣམ་པ་སྣ་ཚོགས་དགའ་བས་མྱོས་པའི་དངོས་གྱུར་པ། །བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ། །སྡུད་དང་དགའ་དང་རྣམ་པ་དེ་བཞིན་མི་འགྱུར་དང། །
རྒྱུ་དང་འབྲས་བུའི་རང་བཞིན་སེམས་སུ་རྗེས་ཐོགས་ཆོས། །རྨོངས་དང་ཞེ་སྡང་འདོད་ཆགས་སྒྲིབ་པ་རྡོ་རྗེ་སྟེ། །བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ། །གང་ཞིག་ཐོག་མ་མེད་དངོས་རྣམ་དག་འདི་སྒོམ་པ། །ཐབས་དང་ཤེས་རབ་ལས་བྱུང་སྤྲོས་པ་རྣམ་
པར་བྲལ། །གསང་བའི་དབང་བསྐུར་བརྟུལ་ཞུགས་དམ་ཚིག་སྦྱོར་ལ་རྟག་བྱང་ཆུབ་རྡོ་རྗེ་འདྲར་བལྟ་དེ་ལ་ཕྱག་འཚལ་ལོ། །གང་ཞིག་དངོས་གྲུབ་མཆོག་གི་ཐབས་ནི་འདི་སྒོམ་ཞིང། །བསྙེན་པའི་ཆོ་ག་ཉེ་བར་སྒྲུབ་པ་སྒྲུབ་པ་དང། །སྒྲུབ་པ་ཆེན་པོས་བློ་མི་འགྱུར་
བའི་སྒྲུབ་དབང་པོ། །བྱང་ཆུབ་རྡོ་རྗེ་འདྲར་བལྟ་དེ་ལ་ཕྱག་འཚལ་ལོ། །གང་ཞིག་ཐུན་བཞིའི་རྡོ་རྗེ་དག་ནི་སྒྲུབ་བྱེད་པ། །མི་སྣང་ལ་སོགས་སྣ་ཚོགས་མཆོག་དང་དམན་འགྲུབ་ཅིང། །བླ་མའི་དྲིན་གྱིས་འདི་ན་མ་ནོར་ལམ་རྟོགས་པ། །བྱང་ཆུབ་རྡོ་རྗེ་འདྲར་བལྟ་དེ་

[215B] །གང་ཞིག་རབ་གསང་འདུས་པའི་རྒྱུད་འདི་ཉན་པ་དང། འདོན་པར་བྱེད་དང་ཀློག་པ་དང་ནི་སེམས་པ་དང། །མཆོད་པ་བྱེད་པ་དང་ནི་འདྲི་འམ་འདྲིར་འཇུག་པ། །བྱང་ཆུབ་རྡོ་རྗེ་འདྲང་བལྟ་དེ་ལ་རྟག་ཕྱག་འཚལ། །གང་དུ་ཞི་སོགས་ལས་ཚོགས་ཤིན་ཏུ་
བརྟགས་པ་ཡིས། །འཁྲུལ་འཁོར་སྔགས་ཀྱི་ཆོ་ག་དེ་བཞིན་རྒྱས་འདེབས་པའི། །སྒྲུབ་བྱ་འདི་དང་ལྡན་པའི་སྒྲུབ་པའི་དབང་པོ་ནི། །བྱང་ཆུབ་རྡོ་རྗེ་འདྲར་བལྟ་དེ་ལ་རྟག་ཕྱག་འཚལ། །གང་གིས་གཙོ་བོ་སྒྲུབ་པ་པོ་མཐོང་རེག་པ་དང། །ལེགས་པར་དྲན་དང་མི་བཙམ་ངེས་
པར་ཐོས་པ་དང། །དད་པར་བྱེད་ཅིར་ཕྱོགས་གཅིག་ཙམ་ཞིག་འཛིན་པ་དག་བྱང་ཆུབ་རྡོ་རྗེ་འདྲར་བལྟ་དེ་ལ་རྟག་ཕྱག་འཚལ། །ཨེ་མ་ཧོ་ཀུན་འགྲོ་ཀུན་དབང་ཕྱུག་ནམ་མཁའ་དང་ནི་མཚུངས་པ་བརྙེས། །ཨེ་མ་ཧོ་དམ་ཚིག་དེ་ཉིད་གསུམ། མཆོག་ཏུ་རྨད་
བྱུང་སྟོན་པར་མཛད། །ཁམས་གསུམ་ལས་ནི་རྣམ་པར་གྲོལ། །ཆོས་ཀྱི་དབྱིངས་ཀྱི་ངོ་བོ་ཉིད། །འདོད་པ་རྣམས་ཀྱི་མ་གོས་པ། །དམིགས་མེད་ཁྱོད་ལ་ཕྱག་འཚལ་བསྟོད། །ཕུང་པོ་རྣམས་དང་ཁམས་རྣམས་དང། །སྐྱེ་མཆེད་རྣམས་ལ་མི་རྟེན་ཞིང། །སྲིད་དང་མྱ་ངན་
འདས་ལས་གྲོལ། །དམིགས་པ་མེད་ལ་ཕྱག་འཚལ་ལོ། །ཇི་ལྟར་ནམ་མཁའ་གནས་མེད་ཅིང། །སྤྲོས་པ་མེད་ཅིང་གོས་པ་མེད། །མཁའ་དང་མཉམ་པའི་ཐུགས་མངའ་བ། །དམིགས་མེད་ཁྱོད་ལ་ཕྱག་འཚལ་བསྟོད། །ཅེས་པས་བསྟོད་དོ། །དེ་ནས་ཡི་རང་བྱ་
བ་ནི་ཨེ་མ་ཧོ་སངས་རྒྱས་ཨེ་མ་ཧོ་ཆོས། །ཆོས་བཤད་པ་ནི་ངོ་མཚར་ཆེ། །ཡང་དག་དོན་ནི་དག་པའི་དོན། །བྱང་ཆུབ་སེམས་ལ་ཕྱག་འཚལ་ལོ། །ཞེས་པའི་ཆེད་བརྗོད་བྱེད་པའོ། །རྒྱུད་ལེགས་པར་བཤད་པ་ལ་རབ་ཏུ་དགའ་བའི་ཡིད་ཀྱིས་ལེགས་སོ་གསོལ་བ་ནི་

[216A]༄༅། །འདུས་པ་གསང་བ་ལས་བྱུང་བ། །དེ་བཞིན་གཤེགས་པ་ཀུན་གྱི་གསང། །རྒྱུད་ཀུན་བདག་པོའི་དབང་པོ་ཡི། །རྒྱུད་འདི་ལེགས་པར་གསུངས་པ་ཡིན། །མགོན་པོ་ཆེན་པོ་ལེགས་སོ་ལེགས། །ཐུབ་པ་ཆེན་པོ་ལེགས་སོ་ལེགས། །ཆོས་རྣམས་ཆེན་པོ་
ལེགས་སོ་ལེགས། །ཐུགས་རྗེ་ཆེན་པོ་ལེགས་སོ་ལེགས། །ཞེས་པའོ། །རྐང་པ་ཕྱི་མ་བཞི་ལ་འགྱུར་མི་འདྲ་བ་འགའ་ཞིག་འདུག་ཀྱང། སྐབས་འདིར་འགྱུར་འདི་འགྲིག་གོ་ །རྒྱུད་བཤད་པས་ཕན་བཏགས་པའི་དྲིན་དྲན་པར་བརྗོད་པ་ནི། རྣམ་གྲོལ་འབྲས་བུ་འཚལ་བ་
ཡིས། །འགྲོ་བ་མགོན་མེད་རྣམས་དང་ནི། །བདག་ཅག་ཡང་དག་རྫོགས་པ་ཡི། །བྱང་ཆུབ་ཐོབ་པའི་དོན་ཆེན་མཛད། །ཅེས་པའོ། །དེ་ནས་དཀྱིལ་འཁོར་བའི་གཏོར་མ་ཕུལ་བའི་རྗེས་སུ། སློབ་དཔོན་རྣམས་ཁྲོ་བོ་འཇིག་རྟེན་གསུམ་ལས་རྣམ་པར་རྒྱལ་བ། སྔོ་སེར་
ལྗང་གུའི་ཞལ་གསུམ་གདངས་ཤིང་མཆེ་བ་གཙིགས་པ། ཕྱག་དྲུག་པའི་དང་པོ་གཉིས་ཀྱིས་རྡོ་རྗེ་དང་དྲིལ་བུ་འཛིན་པའི་ཧཱུཾ་མཛད་ཀྱི་ཕྱག་རྒྱས་རང་འདྲའི་ཤེས་རབ་མ་ལ་འཁྱུད་ནས་སྙོམས་པར་འཇུག་པ། །གཡས་ལྷག་མ་གཉིས་ཀྱིས་ལྕགས་ཀྱུ་དང་ཞགས་
པ། གཡོན་ལྷག་མ་གཉིས་ཀྱིས་ཐོད་པ་དང་ཁ་ཊཱཾ་ག་འཛིན་པ། ཧཱུཾ་གི་སྒྲ་དྲག་ཏུ་སྒྲོག་ཅིང་རབ་ཏུ་ཁྲོས་པ། སྤྱན་གསུམ་དམར་ལ་ཟླུམ་པ། ཐོད་པ་ལྔའི་དབུ་རྒྱན་དང། ཁྲག་འཛག་པའི་མགོ་འཕྲེང་མགུལ་པར་འཕྱང་བ། སྟག་ལྤགས་ཀྱི་ན་བཟའ་འཕྱང་བ། བསྐལ་པའི་
མེ་ལྟ་བུའི་འོད་ཟེར་འབར་བ། གཡས་བརྐྱང་གིས་པདྨའི་སྟེང་དུ་འཇིགས་བྱེད་དང་དུས་མཚན་མནན་པར་བསྐྱེད་ལ། ཐུགས་ཀའི་ཧཱུཾ་ཡིག་ལས་འོད་ཟེར་འཕྲོས་པས་ཁྲོ་བོ་བཅུ་སྤྱན་དྲངས་པ་ལ་མཆོད་གཏོར་དབུལ་ལ་བཀའ་བསྒོ་བ་ནི། ས་ཡི་ཕྱོགས་ནི་འདི་ཉིད་ནི། གསང་

[216B] རྣལ་འབྱོར་ཆེན་པོའི་དམ་ཚིག་རྒྱུད། །དུས་ཀུན་ཏུ་ནི་སྤྱོད་འགྱུར་ཞིང། །རྒྱུན་དུ་དེ་དོན་སྒྲུབ་པ་རྣམས། །བསྲུང་བའི་དོན་དུ་རྟག་ཏུ་ནི། །གཤིན་རྗེ་གཤེད་སོགས་ཁྲོ་བོ་བཅུས། །བགེགས་ཀུན་ལ་ནི་ཕུར་བུས་ཐོབ། །ཅེས་བཀའ་བསྒེ་བར་བྱའོ། །འདི་རྡོ་རྗེ་ཕྲེང་
བ་ནས་འབྱུང་བ་ལ་འདོན་པ་ཅུང་ཟད་བརྗེས་པའོ། །དེ་ནས་རྒྱུད་བཤད་པ་དང་ཉན་པའི་ཀུན་སློང་མ་དག་པ་སོགས་ཀྱི་བསམ་པའི་སྐྱོན་དང། རྒྱུད་དོན་ཇི་ལྟ་བ་བཞིན་དུ་མ་བཤད་པ་དང། སྣོད་དུ་མི་རུང་བ་ལ་བཤད་པ་སོགས་ཀྱི་སྦྱོར་བའི་སྐྱོན་ཏེ། །མདོར་ན་འཆད་པ་དང་ཉན་པའི་
ཚུལ་ཇི་ལྟར་གསུངས་པ་བཞིན་དུ་མ་ལྕོགས་པའི་ཉེས་པ་རྣམས་སྦྱང་བའི་ཕྱིར་དུ་ཡི་གེ་བརྒྱ་པ་འདེན་པ་དང། བཟོད་པར་གསོལ་བར་བྱ། དེ་ནས་འདུས་པའི་ལྷ་ཚོགས་ཀྱི་སྤྱན་སྔར་རྒྱུད་བཤད་ཉན་བྱས་པ་ལས་བྱུང་བའི་དགེ་བའི་རྩ་བ་རྣམས་བསྔོ་ཞིང། སྨོན་ལམ་གདབ་པ་
དང་ཤིས་བརྗེད་བྱ་བ་གཞན་དུ་བཤད་པ་ལྟར་བྱས་དེ་ནས་དཀྱིལ་འཁོར་བའི་ལྷ་ཐམས་ཅད་རྣམ་སྣང་སྣང་མཐའ་མི་བསྐྱོད་པ་སྟེ་རྡོ་རྗེ་གསུམ་དུ་བསྡུ། ཁམས་གསུམ་གྱི་སེམས་ཅན་ཐམས་ཅད་ཀྱི་ལུས་རྣམ་སྣང་དང། ངག་སྣང་མཐའ་དང། ཡིད་མི་བསྐྱོད་པ་དང་ངོ་བོ་
དབྱེར་མེད་དུ་མོས་པ་བྱས་ནས་རྡོ་རྗེ་གསུམ་གྱི་ལྷ་རྣམས་རང་ལ་བསྡུས་པས་རང་ཉིད་རྡོ་རྗེ་གསུམ་དབྱེར་མི་ཕྱེད་པ་རྡོ་རྗེ་འཆང་གི་ངོ་བོར་བལྟས་ལ། མགྲོན་གཞན་རྣམས་རང་རང་གི་གནས་སུ་བྱོན་ནས་སེམས་ཅན་གྱི་དོན་བྱེད་པར་བསམ་མོ། །འདི་ལྟར་བྱ་བའི་
ཁུངས་ལ་སོགས་པ་ནི་རྒྱུད་འགྲེལ་གྱི་མཐའ་གཅོད་དུ་བཤད་ཟིན་ཏོ། །འདི་ནི་དཔལ་གསང་བ་འདུས་པའི་རྣལ་འབྱོར་པ་བློ་བཟང་གྲགས་པའི་དཔལ་གྱིས་སྦྱར་བའོ།།



﻿༄༅། །དཔལ་གསང་བ་འདུས་པའི་མངོན་རྟོགས་དང་བསམ་གཏན་གྱི་སྒྲུབ་མཆོད་ངག་ཏུ་འདོན་པའི་ལྷན་ཐབས་བཞུགས་སོ། །

[001A] །བླ་མ་དམ་པ་རྣམས་ལ་ཕྱག་འཚལ་ལོ། །དཔལ་གསང་བ་འདུས་པའི་མངོན་རྟོགས་དང་བསམ་གཏན་གྱི་སྒྲུབ་མཆོད་ཀྱི་ངག་ཏུ་འདོན་པའི་ལྷན་ཐབས་ནི། རང་ཞེ་
སྡང་རྡོ་རྗེ་མཐིང་ནག་ནག་དཀར་དམར་བའི་ཞལ་གསུམ། ཕྱག་དྲུག་གི་གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། རང་འདྲ་བའི་རེག་བྱ་རྡོ་རྗེ་མས་འཁྱུད་པ། གཉིས་ཀའང་རིན་པོ་
ཆེའི་རྒྱན་བརྒྱད་ཀྱིས་བརྒྱན་པ། སྐུ་སྟོད་ལྷ་རྫས་ཀྱི་གོས་ཀྱིས་ག་ཤལ་བྱས་ཞིང། སྐུ་སྨད་ལྷ་རྫས་ཀྱི་དར་གྱི་ཤམ་ཐབས་འཕྱར་བར་བསམས་ལ། ནང་མཆོད་གཏོར་མ་ལྟར་བྱིན་གྱིས་བརླབས། དེ་ནས་སྔོན་
འགྲོ་གཏོར་མའི་མཆོད་ཡོན་ནས་རོལ་མོའི་བར་རྣམས་འོག་ནས་འབྱུང་བ་ལྟར་བསྐྱེད་པའི་རྗེས་སུ། སྔོན་འགྲོ་གཏོར་མ་འོག་ནས་འབྱུང་བ་ལྟར་བྱིན་གྱིས་བརླབས་ལ། རང་གི་ཐུགས་ཀའི་ཧཱུཾ་སྔོན་པོའི་
འོད་ཟེར་ལྕགས་ཀྱུའི་རྣམ་པ་ཅན་གྱིས་ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་ནས་ཕྱོགས་མཚམས་རྣམས་སུ་གནས་པ་ནི། ཤར་དུ་རྡོ་རྗེ་མཚོན་བྱ་སེར་པོ་ཞེས་པ་ནས་འདུས་པའི་ལྷ་ཤེས་

[002A]༄༅། །རབ་མ་དང་བཅས་པའི་སྐུར་བཞེངས་པའི་མགྲོན་རྣམས་ཀྱི་ལྗགས་རྣམས་ཧཱུཾ་ལས་བྱུང་བའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་དུ་གྱུར། ཨོཾ་ཨཱ་ཧྲཱི་ཞེས་སོགས་ཀྱིས་ཆུ་བཞི་ཕུལ་ནས། ཨོཾ་ཨཱ་དུས་གསུམ་སྐྱེས་པ་ཀུན་དང་ཕྱོགས་བཅུ་ཡི་ཞེས་པ་ནས། ཞི་བ་དང་ནི་བསྲུང་བར་མཛད་དུ་གསོལ། ཧཱུཾ་ཞེས་བྱ་བའི་བར་གྱིས་གཏོར་མ་ཕུལ་ནས། ཞལ་བསིལ་དང་
ཕྱག་བཀྲུ་བའི་ཕྱིར་མཆོད་ཡོན་དང། སོ་རྩི་ཕུལ་ལ། ཨོཾ་ད་ཤ་དི་ཀ་ལོ་ཀ་པཱ་ལ་ས་པ་རི་ཝཱ་ར་པུ་ཥྦེ་པྲ་ཏཱི་ཙྪ་ཧཱུཾ། ཞེས་མེ་ཏོག་དང། དེ་བཞིན་དུ་པུཥྤེའི་གནས་སུ་དྷཱུ་པེ་ནས་ཤཔྟའི་བར་བཅུག་ལ་ཉེར་སྤྱོད་ལྔ་དང་
ཨོཾ་ད་ཤ་དི་ཀ་ཞེས་སོགས་ཀྱི་གཤམ་དུ། ཨོཾ་ཨཱ་ཧཱུཾ་ཞེས་ནང་མཆོད་དབུལ། མ་རྙེད་ཡོངས་སུ་མ་ཤེས་དང། ཞེས་པ་ནས། དེ་ཀུན་ཁྱེད་ཀྱིས་བཟོད་མཛད་རིགས། ཞེས་པའི་བར་གྱིས་བཟོད་པར་གསོལ་
ཡི་གེ་བརྒྱ་པ་བརྗོད། ཨོཾ་ཨཱ་ཧཱུཾ་བཛྲ་མུཿ་ཞེས་གཤེགས་སུ་གསོལ། དེ་ནས་བདག་བསྐྱེད་ཀྱི་མཆོད་པ། ཨོཾ་ཨཱ་བིགྷྣཱ་ནྟ་ཀྲིཏ་ཧཱུཾ། ཞེས་པས་བསང། ཤཱུ་ནྱ་ཏས་སྦྱངས། སྟོང་པའི་ངང་ལས། ཨ་ལས་

[002B] ཨོཾ་ཨོཾ་པཱཾ་པུཾ་ལ་སོགས་པ་སོ་སོའི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་མཆོད་ཡོན་ཞེས་པ་ནས་རོལ་མོ་ལ་སོགས་པ་རྣམས། རང་བཞིན་སྟོང་པ། རྣམ་པ་
མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ། ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨ་རྒྷཾ་ཨཱ་ཧཱུཾ། ཞེས་སྦྱར། དེ་བཞིན་དུ། ཨརྒྷཾ་གྱི་གནས་སུ། པཱ་དྱཾ་དང། བཛྲ་པུཥྤེ་ནས་སྤརཤ་བཛྲ་རྣམས་བཅུག་སྟེ་བྱིན་
གྱིས་བརླབས། དེ་ནས་མཎྜལ་དབུལ་ཞིང་གསལ་བ་གདབ་པ་ནི། ཕྱག་གསུམ་བྱས་ཏེ་སྤྱིར་མཎྜལ་བཤམས། ཕྱག་བྱས་ཏེ་སོ་སོའི་ཕྱག་ཏུ་མེ་ཏོག་དབུལ། ཕྱག་བྱས་ཏེ་མེ་ཏོག་དང་བཅས་པའི་ཐལ་མོ་སྦྱར་ནས་སྙིང་པོ་རྒྱན་ལས་
སེམས་ཅན་དོན་དུ་སེམས་དགེ་བས། །རྣལ་འབྱོར་པ་ཡི་ཚོགས་རྣམས་ཀུན། །ཆུལ་གཞིན་ཆོ་ག་ལྡན་པ་ཡིས། །རྣལ་འབྱོར་ལ་ནི་ཉེར་གནས་མཛོད། །ཅེས་པ་གསུམ་གྱིས་གསོལ་བ་གདབས། ཕྱག་བྱས་ཏེ་བླ་མ་མ་གཏོགས་པའི་མེ་ཏོག་
བསྡུ། ཕྱག་བྱས་ཏེ་མཎྜལ་བཤམ། ཕྱག་བྱས་ཏེ་གཞན་རྣམས་ཀྱིས་མེ་ཏོག་བླ་མ་ལ་དབུལ་བའི་ཕྱིར། མཎྜལ་བླ་མ་ལ་དབུལ། བླ་མས་ཀྱང་གཞན་རྣམས་ཀྱིས་ཕུལ་བའི་མཎྜལ་དང། རང་གི་མེ་ཏོག་བླ་མ་གོང་མ་ལ་འབུལ་བའི་ཕྱིར། མེ་
ཏོག་མཎྜལ་གྱི་དབུས་སུ་སྤུངས་ལ་རྟེན་གྱི་དྲུང་དུ་བཞག་ཕྱག་བྱས་ཏེ་རང་གནས་སུ་འཁོད་དོ། །དེ་ནས་བླ་མའམ་གཙོ་བོས། བཤགས་པ་དང་བསྡམས་པ་སྔོན་དུ་འགྲོ་བ་ཅན་གྱིས་ལྷའི་རྣལ་འབྱོར་ལ་གནས་པར་ཞུ་ཞེས་བརྗོད་ལ། ཐམས་

[003A]༄༅། །ཅད་ཀྱིས་སེམས་ཅན་ལ་སྙིང་རྗེ་ཆེན་པོས་དམིགས་ཏེ། ཡིད་ཀྱི་རོལ་པ་དྲི་མེད་ཟླ་འདྲས་བསྒྲུབས་ཞེས་པ་ནས། སེམས་ནི་བྱང་ཆུབ་དམ་པར་བསྐྱེད་པར་བགྱི། ཞེས་པའི་བར་གྱིས་སྐྱབས་སུ་འགྲོ་བ་སོགས་
བྱ། དེ་ནས་ཡི་གེ་བརྒྱ་པའི་བསྒོམ་བཟླས་བྱ་བ་ནི། རང་གི་སྤྱི་བོར་པཾ་ལས་པདྨ་ཨ་ལས་ཟླ་བའི་སྟེང་དུ། ཧཱུཾ་ལས་རྡོ་རྗེ་རྩེ་ལྔ་པ་དཀར་པོ་ལྟེ་བ་ལ་ཧཱུཾ་གིས་མཚན་པ། དེ་ལས་འོད་འཕྲོས། ཚུར་འདུས་ཡོངས་སུ་གྱུར་པ་ལས། རྡོ་རྗེ་སེམས་དཔའ་
དཀར་པོ་རྡོ་རྗེ་དང་དྲིལ་བུ་འཛིན་པ། ཡུམ་རྡོ་རྗེ་སྙེམས་མ་དཀར་མོ་རྡོ་རྗེ་དང་དྲིལ་བུ་འཛིན་པས་འཁྱུད་པ། རིན་པོ་ཆེའི་རྒྱན་སྣ་ཚོགས་པས་སྤས་པ། རྡོ་རྗེའི་སྐྱིལ་ཀྲུང་གིས་བཞུགས་པ། དེའི་ཐུགས་ཀར་ཟླ་བའི་སྟེང་དུ་ཧཱུཾ་དཀར་པོ་དེ་ལས་
འོད་འཕྲོས། རང་འདྲའི་ཡེ་ཤེས་པ་སྤྱན་དྲངས་པ་ལ་མཆོད། ཛཿ་ཧཱུཾ་བཾ་ཧོཿ་ཞེས་བསྟིམས། ཡང་ཧཱུཾ་ལས་འོད་འཕྲོས། དབང་གི་ལྷ་རྣམས་སྤྱན་དྲངས་པ་ལ་མཆོད། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་
དུ་གསོལ། ཞེས་གསོལ་བ་བཏབ་པས་དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ་ཞེས་དབང་བསྐུར། ལུས་ཡེ་ཤེས་ཀྱི་བདུད་རྩིས་གང། མི་བསྐྱོད་པས་
དབུ་བརྒྱན་པར་གྱུར། བཅོམ་ལྡན་འདས་རྡོ་རྗེ་སེམས་དཔའ་བདག་གཞན་ཐམས་ཅད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་དག་པར་མཛད་དུ་གསོལ། ཞེས་གསོལ་བ་བཏབ་པས། ཐུགས་ཀའི་ཧཱུཾ་ལས་འོད་འཕྲོས་

[003B]སངས་རྒྱས་སྲས་བཅས་ལ་མཆོད་པ་ཕུལ། དེ་རྣམས་ཀྱི་ཡོན་ཏན་ཐམས་ཅད་འོད་ཀྱི་རྣམ་པར་བསྡུས་ནས་ཐུགས་ཀའི་ཧཱུཾ་ལ་ཐིམས་པས་གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར། ཧཱུཾ་གི་མཐའ་མར། ཨོཾ་བཛྲ་སཏ་ས་མ་ཡ། མ་ནུ་པཱ་ལ་ཡ། བཛྲ་སཏ་ཏྭེ་ནོ་པྲ་ཏིཥྛ་ཌི་ཌྷོ་མེ་བྷཱ་ཝ། སུ་ཏོ་ཥྱོ་མེ་བྷཱ་ཝ། སུ་པོ་ཥྱོ་མེ་བྷཱ་ཝ། ཨ་ནུ་རཀྟོ་མེ་བྷཱ་ཝ། སརྦ་སིདྡྷི་མམེ་པྲ་ཡཙྪ། སརྦ་ཀརྨ་སུ་ཅེ་མེ་ཙིཏྟ་ཤྲི་ཡཾ། ཀུ་རུ་ཧཱུཾ། ཧ་ཧ་ཧ་ཧ་ཧོཿ་བྷ་ག་ཝན་
སརྦ་ཏ་ཐཱ་ག་ཏ་བཛྲ་མ་མེ་མུ་ཉྩ་བཛྲི་བྷཱ་ཝ་མཧཱ་ས་མ་ཡ་ས་ཏྭ་ཨཱ་ཞེས་པས་བསྐོར་བ་ལ་དམིགས་ཏེ། བཟླས་པས་ཡིག་འབྲུ་ལས་འོད་འཕྲོས། སེམས་ཅན་གྱི་སྡིག་སྒྲིབ་སྦྱངས། སངས་རྒྱས་སྲས་བཅས་ལ་མཆོད་པ་ཕུལ། དེ་རྣམས་ཀྱི་
སྐུ་གསུང་ཐུགས་ཀྱི་བྱིན་རླབས་རྣམས་བསྡུས་ནས་ཡིག་འབྲུ་ལ་ཐིམས་པས་དེ་ལས་བདུད་རྩིའི་རྒྱུན་དཀར་པོ་བབས་པ་ཡབ་ཡུམ་གྱི་སྦྱོར་མཚམས་ནས་བབས་རང་གི་ཚངས་བུག་ནས་ཞུགས་ཏེ་སྒོ་གསུམ་གྱི་སྡིག་སྒྲིབ་ཐམས་ཅད་དབང་
པོའི་སྒོ་དང་བ་སྤུའི་བུ་ག་ནས་བྱུང་ནག་ཕུང་གིས་འཐོན་སྡིག་སྒྲིབ་ཐམས་ཅད་སངས་ཀྱིས་དག་ལུས་ཐམས་ཅད་ཡེ་ཤེས་ཀྱི་བདུད་རྩིའི་རྒྱུན་གྱིས་དཀར་མེར་གྱིས་གང་རྟོགས་པ་དང་ཡོན་ཏན་བདག་གཞན་ཐམས་ཅད་ལ་སྐྱེས་པར་བསམས་
ཤིང་བཟླའོ། །མཇུག་ཏུ་མངོན་བརྗོད་བླ་མ་ལས། བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག་གཙོ་བོ་རྡོ་རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་ཅན། །འགྲོ་

[004A]༄༅། །བའི་གཙོལ་བདག་སྐྱབས་མཆི། ཞེས་བརྗོད་པས། སྡིག་སྒྲིབ་ཀྱི་འཁོར་གསུམ་མི་དམིགས་པར་བསྒོམས་པས། རྡོ་རྗེ་སེམས་དཔའི་ཞལ་ནས་རིགས་ཀྱི་བུ་ཁྱོད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་དག་
གོ་ཞེས་གསུངས་ནས་རང་ལ་ཐིམས་པས། རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་མེད་དུ་གྱུར་པར་བསམ་པ་རྣམས་མངོན་རྟོགས་ཀྱི་ཐོག་མར་སྦྱར་རོ། །ཚོགས་ཞིང་གི་སྐབས་སུ། རང་བཞིན་གྱི་གནས་ནས་བླ་མ་དང་གཉིས་སུ་
མེད་པའི་མི་བསྐྱོད་པའི་དཀྱིལ་འཁོར་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷ་ཞེས་དང། བསྲུང་འཁོར་གྱི་སྐབས་སུ། ཨོཾ་སྭ་བྷཱ་ཝ་ཞེས་པ་ནས། ཆོས་རྣམས་ཀྱི་ངོ་བོ་རྒྱུ་འབྲས་གསུམ་ཞེས་དང་གཡོན་དྲིལ་བུ་རིན་ཆེན་རལ་གྲི་འཛིན་པ། མཚན་སུམ་
ཅུ་རྩ་གཉིས་དང། དཔེ་བྱད་བརྒྱད་ཅུས་བརྒྱན་པ། རྡོ་རྗེ་དབྱིངས་ཀྱི་དབང་ཕྱུག་མ་དཀར་མོ་ཞེས་པ་ནས། རལ་གྲི་འཛིན་པ། ཡབ་ཡུམ་གཉིས་ཀའི་ཕྱག་དང་པོ་གཉིས་ཀྱིས་ཕན་ཚུན་དུ་འཁྱུད་པ་གཉིས་ཀའང་འོད་ཀྱི་དཀྱིལ་འཁོར་གྱིས་རྣམ་པར་
མཛེས་པ། རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟའ་ཅན། རང་གི་ཐུགས་ཀར་སྣ་ཚོགས་པདྨ་དང་ཟླ་བའི་གདན་ལ་ཡེ་ཤེས་སེམས་དཔའ་སྐུ་མདོག་དམར་པོ་ཞེས་པ་ནས་རང་སྣང་གི་ཤེས་རབ་མ་ལ་འཁྱུད་པ་དེའི་ཐུགས་ཀར་ཟླ་བའི་
གདན་ལ་རྡོ་རྗེ་སྔོན་པོའི་ལྟ་བའི་ནང་དུ་ཏིང་ངེ་འཛིན་སེམས་དཔའ་ཧཱུཾ་ཡིག་སྔོན་པོ། རང་གི་སྤྱི་བོར་སྐུ་རྡོ་རྗེའི་ངོ་བོ་ཨོཾ་དཀར་པོ། མགྲིན་པར་གསུང་རྡོ་རྗེའི་ངོ་བོ་ཨཱ་དམར་པོ། ཐུགས་ཀར་ཐུགས་རྡོ་རྗེའི་ངོ་བོ་ཧཱུཾ་སྔོན་པོ། ཡབ་ཡུམ་སྙོམས་

[004B] སྙིང་ཁའི་ཏིང་ངེ་འཛིན་སེམས་དཔའི་འོད་ཟེར་གྱིས་མི་བསྐྱོད་པ་ལ་ཞེས་པ་ནས་ཡེ་ཤེས་པ་དང་དབྱེར་མེད་དུ་འདྲེས་ནས་རང་ལ་རྗེས་སུ་ཞུགས་པས་རང་ཉིད་ཞེ་སྡང་རྡོ་རྗེ་ཞེས་དང། ཕྱག་དྲུག་གི་གཡས་རྡོ་རྗེ་རྩེ་དགུ་པ། འཁོར་ལོ་
པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། དབུ་སྐྲ་རལ་པའི་ཐོར་ཚུགས་ཅན། མཚན་བཟང་པོ་སོ་གཉིས་དང། དཔེ་བྱད་བཟང་པོ་བརྒྱད་ཅུས་བརྒྱན་པ། རྡོ་རྗེ་དབྱིངས་ཀྱི་དབང་ཕྱུག་མ་རེག་བྱ་རྡོ་རྗེ་མ་སྔོན་མོར་གྱུར་པ་ནི། སྔོ་དཀར་དམར་བའི་ཞལ་
གསུམ་ཞེས་པ་ནས་རལ་གྲི་འཛིན་པ། དབུ་སྐྲ་རལ་པ་ཕྱེད་བཅིངས་སུ་བྱས་པ། ཤིན་ཏུ་སྒེག་ཅིང་ཞེས་པ་ནས། འདོད་པའི་ཡོན་ཏན་ལྔའི་དགའ་བས་རོལ་པ། ཡབ་ཡུམ་གཉིས་ཀའི་ཕྱག་དང་པོ་གཉིས་ཀྱིས་ཕན་ཚུན་དུ་འཁྱུད་པ། གཉིས་ཀའང་
རིན་པོ་ཆེའི་དབུ་རྒྱན་གསོལ་བ་ཞེས་པ་ནས་ཤམ་ཐབས་འཕྱར་བ་འོད་དམར་པོ་འབར་ཞིང་འཁྲུག་པའི་དབུས་ན་སྙོམས་པར་འཇུག་པའི་ཚུལ་གྱིས་བཞུགས་པ། སེམས་དཔའ་གསུམ་གྱི་བདག་ཉིད་ཅན་དུ་གྱུར། གཤིན་རྗེའི་གཤེད་ནག་པོ་རྣམ་སྣང་
གི་དབུ་རྒྱན་ཅན་ཅེས་པ་ནས་དྲིལ་བུ་དགྲ་སྟ་འཛིན་པ་རང་གི་ཐུགས་ཀར་དྲངས། ཡ་མཱནྟ་ཀྲིཏ་ཐུགས་ཀ་ནས་ཕྱིར་ཕྱུང། ཤར་གྱི་རྩིབས་སྟེང་གི་གདན་ལ་གཡོན་བརྐྱངས་ཀྱིས་འཁོད། ཅེས་དང། འཁོར་ལོ་སྒྱུར་རྒྱལ་ལ། སྟེང་གི་རྩིབས་ཀྱི་ནང་གི་གདན་
ལ་ཞེས་དང། གནོད་མཛེས་ལ་འོག་གི་རྩིབས་ཀྱི་ནང་གི་གདན་ལ་ཞེས་དང། བྱང་གི་ཞེས་པ་ནས་བདུད་རྩི་འཁྱིལ་པ་གཉིས་པ་དེ་ཡོངས་སུ་གྱུར་པ་ལས་ཁྲོ་བོ་བདུད་རྩི་འཁྱིལ་པ་སྔོན་པོ་སྔོ་དཀར་དམར་བའི་ཞལ་གསུམ། ཞེས་སོགས་དང། ཕུར་བུ་

[005A]༄༅། །མེ་དཔུང་རབ་ཏུ་འབར་བ་བཅུར་གྱུར་ཏེ་ཕྱོགས་སྐྱོང་འཁོར་དང་བཅས་པའི་མགོ་བོར་ཟུག་ཨོཾ་གྷ་ཞེས་དང། གནོད་མཛེས་ཀྱི་ཕྱག་མཚན་རྡོ་རྗེ་ལྕགས་ཀྱུ་དེ་རྡོ་རྗེ་ཐོ་བ་མེ་འབར་བར་གྱུར་པས། ཤར་ནས་བརྩམས་ཕྱོགས་
བཞི་དང། མེ་ནས་བརྩམས་ཏེ་མཚམས་བཞི་ལ་སོགས་པའི་ཕུར་བུའི་སྤྱི་བོ་ནས་བརྡུངས་པས་ཞེས་དང། ཊཱིཀྐ་ཧཱུཾ་ཛཿ་ཁྲོ་བོ་རྣམས་ཀྱི་ཕྱི་རུ། ལྕགས་ཀྱི་རྡོ་རྗེའི་ར་བ། ཊཱིཀྐ་ཧཱུཾ་ཛཿ་དེའི་ཕྱི་རུ་ཆུའི་ར་བ་ཞེས་སོགས་དང། གཞལ་ཡས་ཁང་བསྐྱེད་པའི་
སྐབས་སུ། བཧྲུཾ་དཀར་པོ་སངས་རྒྱས་ཀྱི་སྤྲིན་གྱི་འོད་ཟེར་འཕྲོ་བ་ཡོངས་སུ་གྱུར་པ་ལས། གཞལ་ཡས་ཁང་གྲུ་བཞི་པ་ཞེས་པ་དང། ལྷག་མོས་ཀྱི་ལྷ་བསྐྱེད་པའི་སྐབས་སུ། བྱང་ཕྱོགས་པ་རྣམས་ལ་སྣ་ཚོགས་རྡོ་རྗེའི་གདན། གདན་དེ་རྣམས་ཀྱི་སྟེང་དུ་
སྐད་ཅིག་གིས་ལྷག་པར་མོས་པ་ཙམ་གྱིས་ལྷ་སུམ་ཅུ་སོ་གཉིས་རྫོགས་པ་ནི། དབུས་ཀྱི་གདན་ལ་རང་ཉིད་རྡོ་རྗེ་འཆང་སྔོན་པོ་ཞེས་པ་ནས་འོད་ཀྱི་དཀྱིལ་འཁོར་གྱིས་བསྐོར་བའི་དབུས་ན་ཡབ་སེམས་དཔའི་སྐྱིལ་མོ་ཀྲུང་གིས་བཞུགས་པ་ཞེས་དང། རོ་
རྡོ་རྗེ་མའི་ཕྱག་མཚན་རྫོགས་པའི་རྗེས་སུ། ལྷ་མ་བརྒྱད་པོ་ཐམས་ཅད་ཀྱང། དབུ་སྐྲ་རལ་པ་ཕྱེད་བཅིངས་སུ་བྱས་པ། རིན་པོ་ཆེའི་དབུ་རྒྱན་གསོལ་བ་ཞེས་པ་ནས། སྐུ་སྨད་ལ་ལྷ་རྫས་ཀྱི་དར་གྱི་ཤམ་ཐབས་ཅན། ཤིན་ཏུ་སྒེག་ཅིང་ཞེས་པ་
ནས། འདོད་པའི་ཡོན་ཏན་ལྔའི་དགའ་བས་རོལ་པ། འོད་ཀྱི་དཀྱིལ་འཁོར་རབ་ཏུ་འབར་བའི་དབུས་ན། རང་རང་གི་གདན་ལ་རྡོ་རྗེའི་སྐྱིལ་མོ་ཀྲུང་གིས་བཞུགས་པ། ཞེས་པ་དང། ཀུན་བཟང་གི་ཕྱག་མཚན་རྫོགས་པའི་འོག་ཏུ་རྣམ་སྣང་ནས་

[005B] དབུ་སྐྲ་རལ་པའི་ཐོར་ཚུགས་ཅན། ཅེས་པ་ནས། དཔེ་བྱད་བཟང་པོ་བརྒྱད་ཅུས་བརྒྱན་པ། ཞི་བ་འོད་ཀྱི་དཀྱིལ་འཁོར་རབ་ཏུ་འབར་བའི་དབུས་ན། རང་རང་གི་གདན་ལ་རྡོ་རྗེའི་སྐྱིལ་མོ་ཀྲུང་གིས་བཞུགས་པ་ཞེས་
དང། ལྷག་མོས་ཀྱི་མཛད་པའི་སྐབས་སུ། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་སེམས་ཅན་ཐམས་ཅད་བཀུག་ནས་ཞེས་དང། ལྷག་མོས་ལུས་ལ་བསྡུ་བའི་སྐབས་སུ། རང་གི་ཐུགས་ཀའི་ཧཱུཾ་ལས་འོད་འཕྲོས་པས། རྣམ་སྣང་ནས་གནོད་མཛེས་
ཀྱི་བར་རྣམས་སྤྱན་དྲངས་ཏེ། སྤྱི་བོ་ལ་སོགས་པའི་གནས་སུ་འཁོད་ནས་གཟུགས་ཀྱི་ཕུང་པོ་ལ་སོགས་པ་དང་ངོ་བོ་དབྱེར་མེད་དུ་གྱུར་པ་ནི། སྤྱི་བོར་རྣམ་སྣང་ཞེས་པ་ནས། རྐང་མཐིལ་གཉིས་སུ་གནོད་མཛེས་རྒྱལ་པོ་ཞེས་དང། དང་པོའི་མགོན་པོ་དང་སྤྲུལ་
སྐུ་རྡོར་སེམས་གཉིས་ཀྱི་སྐབས་སུ། གཡོན་དྲིལ་བུ་རིན་ཆེན་རལ་གྲི་འཛིན་པ་རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟའ་ཅན་ཅེས་དང། ལུས་དཀྱིལ་གྱི་སྐབས་སུ་མིག་གཉིས་སུ་མིག་གི་དབང་པོའི་ངོ་བོ་ཋླཱིཾ་ཡོངས་སུ་གྱུར་པ་ལས་ས་སྙིང་
དཀར་པོ་ཞེས་པ་ནས། རལ་གྲི་འཛིན་པ་མིག་གི་སྒོར་ལུས་ཀྱི་གཟུགས་ཀྱི་རང་བཞིན་ཛཿ་ཡོངས་སུ་གྱུར་པ་ལས་གཟུགས་རྡོ་རྗེ་མ་ཞེས་པ་ནས། རལ་གྲི་འཛིན་པ་ཡབ་ཡུམ་གཉིས་ཀའི་ཕྱག་དང་པོ་གཉིས་ཀྱིས་ཕན་ཚུན་དུ་འཁྱུད་པ་ཞེས་དང་
བྱམས་པའི་ཕྱག་མཚན་རྫོགས་པའི་སྐབས་སུ། རྣམ་སྣང་ནས་བྱམས་པའི་བར་ལྷ་ཐམས་ཅད་ཀྱང་རིན་པོ་ཆེའི་རྒྱན་དང། དར་སྣ་ཚོགས་ཀྱི་ན་བཟའ་ཅན་ཅེས་དང། ཁྲོ་བོ་བཅུའི་ཕྱག་མཚན་རྫོགས་པའི་སྐབས་སུ། ཁྲོ་བོ་བཅུ་པོ་ཐམས་
[006A]༄༅། །ཅད་ཀྱང་དབུ་སྐྲ་དམར་སེར་གྱེན་དུ་བརྫེས་པ་ལ་སོགས་པ་ཁྲོ་བོའི་ཉམས་ཐམས་ཅད་ཡོངས་སུ་རྫོགས་པའོ་ཞེས་དང། འོག་ཏུ་ཡུམ་གྱི་ལུས་ལ་ལྷ་འགོད་པའི་ཚེ། ལྷ་ཐམས་ཅད་ཀྱི་ཕྱག་མཚན་ངག་ཏུ་རྫོགས་པར་
བརྗོད་པ་ཡིན། རྣམ་སྣང་སོགས་ཞི་བ་རྣམས་ཀྱི་ཕྱག་མཚན་རྫོགས་པ་ན། རིན་པོ་ཆེའི་རྒྱན་དང། དར་སྣ་ཚོགས་ཀྱི་ན་བཟའ་ཅན། ཅེས་དང། ཁྲོ་མོ་བཅུའི་ཕྱག་མཚན་རྫོགས་པའི་སྐབས་སུ། ཁྲོ་མོ་བཅུ་པོ་ཐམས་ཅད་ཀྱང་དབུ་སྐྲ་དམར་སེར་གྱེན་
དུ་བརྫེས་པ་ལ་སོགས་པ་ཁྲོ་མོའི་ཉམས་ཐམས་ཅད་ཡོངས་སུ་རྫོགས་པའོ་ཞེས་སྦྱོར། སྐུ་གསུང་ཐུགས་བྱིན་གྱིས་བརླབ་པའི་སྐབས་སུ། རྣམ་སྣང་སྤྱན་མ་དང་སྦྱོར་བའི་མདུན་ན་རང་ཉིད་གསལ་ཅེས་དང། རྡོ་རྗེ་སྐུས་ནི་མཛད་དུ་གསོལ། ཅེས་རྣམ་
སྣང་གཙོ་འཁོར་ལ་གསོལ་བ་བཏབ་པས། སྤྲོས་པའི་སྤྱན་མ་དང་ཞེས་པ་ནས། བདག་ཀྱང་དེ་དང་འདྲ་བར་ཤོག། ཨོཾ་སརྦ་ཞེས་སོགས་དང། རིགས་བདག་གི་སྐབས་སུ་རྡོ་རྗེ་འཆང་ཆེན་པོ་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་
དང་དྲིལ་བུ་འཛིན་པ། རྡོ་རྗེ་དབྱིངས་ཀྱི་དབང་ཕྱུག་མ་དང་ཞེས་པ་ནས། ལུས་ཐམས་ཅད་ཚིམ་པར་བྱེད་པར་གྱུར་ཅེས་དང། ཡུམ་གྱི་ལུས་ལ་ལྷ་འགོད་ཚུལ་བསྡུས་པ་ནི། རིགས་ལྔའི་ཕྱག་མཚན་སོགས་རྫོགས་པ་བརྗོད་པའི་འོག་ཏུ་ལྟེ་བར་
ལམ་ལས་སྤྱན་མ་ཞེས་པ་ནས། མིག་གཉིས་སུ་ཛཿ་ལས་གཟུགས་རྡོ་རྗེ་མ་ལས་སྙིང་གིས་འཁྱུད་པ་ཞེས་དང། རྐང་མཐིལ་གཉིས་སུ་ཧཱུཾ་ལས་ས་འཛིན་ལྷ་མོ་ཞེས་སྦྱར། རྗེས་ཆགས་ཀྱི་སྐབས་སུ། པདྨ་དམར་པོ་འདབ་མ་བརྒྱད་པ། བུ་ག་ཡི་གེ་

[006B] རྡོ་རྗེ་དང་པདྨའི་ནང་འོད་ཟེར་ལྔས་གང། རང་ཉིད་རིན་འབྱུང་དུ་གྱུར། ཨོཾ་སརྦ་ཞེས་སོགས་དང། རང་ཉིད་རྡོ་རྗེ་འཆང་དུ་གྱུར། ཧཱུཾ་སྙོམས་པར་འཇུག་པའི་ལས་ལ་གནས་པར་བྱས་པས་མཆོག་ཏུ་དགའ་བའི་བདེ་བ་ཐོབ་རང་ཉིད་
དོན་གྲུབ་ཏུ་གྱུར། ཕཊ། ཨོཾ་སརྦ་ཞེས་སོགས་དང། དཀྱིལ་འཁོར་རྒྱལ་མཆོག་གི་སྐབས་སུ། ཐིག་ལེ་ཆ་གཅིག་བྷྲཱུཾ་དང། དེ་ཡོངས་སུ་གྱུར་པ་ལས། གཞལ་ཡས་ཁང་གྲུ་བཞི་སྒོ་བཞི་ལ་སོགས་པ་མཚན་ཉིད་ཐམས་ཅད་ཡོངས་སུ་རྫོགས་པ་གདན་དང་བཅས་
བར་གྱུར་ཅེས་དང། ཐིག་ལེ་ཆ་གཅིག་གདན་རྣམས་ཀྱི་སྟེང་དུ་ཞེས་པ་ནས། ཨོཾ་ཨཱ་ཧཱུཾ་ཧཱུཾ། ཨོཾ་ཨཱ་ཁཾ་ཧཱུཾ་ནས། ཨོཾ་ཨཱ་སཾ་ཧཱུཾ། ཨོཾ་ཨཱ་ཧཱུཾ་ཧཱུཾ། བཅུར་གྱུར། དེ་རྣམས་ཡོངས་སུ་གྱུར་པ་ལས། རྡོ་རྗེ་གཉིས། འཁོར་ལོ་ཞེས་པ་ནས། རྡོ་རྗེ་དང་རྡོ་རྗེ། དེ་
རྣམས་ཡོངས་སུ་གྱུར་པ་ལས། ལྷ་སུམ་ཅུ་སོ་གཉིས་སུ་རིམ་གྱིས་གྱུར་པ་ནི། གདན་དབུས་མའི་སྟེང་དུ། རང་ཉིད་མི་བསྐྱོད་པ་མཐིང་ནག་མི་བསྐྱོད་པའི་དབུ་རྒྱན་ཅན་ཅེས་དང། ལྷ་གཞན་རྣམས་ཀྱི་མཚན་གྱི་ཐོག་མར་ཡང་རང་ཉིད་ཅེས་སྦྱོར་
ཁྱད་པར་དུ་སེམས་དཔའ་བརྒྱད་ལ། རང་ཉིད་ཤར་སྒོའི་གཡས་སུ་བྱམས་པ་དང་གཡོན་དུ་ས་སྙིང་དཀར་པོ་ཞེས་པ་ནས། ཕྱག་དྲུག་གི་གཡས་འཁོར་ལོ་པདྨ་དཀར་པོ་གཡོན་དྲིལ་བུ་རིན་ཆེན་རལ་གྲི་འཛིན་པ། བྱམས་པའི་ཕྱག་གཡས་
དང་པོས་ཀླུ་ཤིང་གི་མེ་ཏོག་སྡོང་བུ་དང་བཅས་པ་འཁོར་ལོས་མཚན་པ་འཛིན་པ་ཞེས་དང། མི་བསྐྱོད་པ་རང་གི་ཐུགས་ཀར་དྲངས། བཛྲ་དྷྲིཀ་ཐུགས་ཀ་ནས་ཕྱིར་ཕྱུང། ཞེས་པ་ནས། རང་རྡོ་རྗེ་འཆང་ཞི་བ་དེ་ཞེ་སྡང་རྡོ་རྗེ་སྐུ་མདོག་མཐིང་ནག་

[007A]༄༅། །ཅེས་སོགས་དང། ཕྱག་དྲུག་གི་གཡས་རྡོ་རྗེ་འཁོར་ལོ་པདྨ་ཞེས་པ་ནས་འོད་དམར་པོ་འབར་ཞིང་འཁྲུག་པའི་དབུས་ན་རྡོ་རྗེའི་སྐྱིལ་མོ་ཀྲུང་གིས་བཞུགས་པ་ཞེས་དང། རྣམ་སྣང་ཡེ་ཤེས་པ་དང་དབྱེར་མེད་དུ་འདྲེས། རང་གི་རིགས་
བདག་ཡབ་ཡུམ་གྱི་བྱང་ཆུབ་ཀྱི་སེམས་ཀྱིས་དབང་བསྐུར་སླར་བྱོན་ནས་རིམ་པ་དང་པོའི་ཤར་དུ་འཁོད། ཅེས་སྦྱོར། ཕྱག་མཚན་ནི། དོན་གྲུབ་ལ་སྣ་ཚོགས་རྡོ་རྗེ། འདོད་རྒྱལ་དང་འཁོར་ལོས་སྒྱུར་རྒྱལ་ལ་རྡོ་རྗེ། གཞན་རྣམས་ལ་རང་རང་གི་གཡས་དང་
པོའི་འོ། །བཟླས་པའི་སྐབས་སུ་བཟླས་བྱའི་སྔགས་ཀྱིས་བསྐོར་བའི་ལྷ་རྣམས་ཀྱི་ཐུགས་ཀའི་རང་རང་གི་ས་བོན་ལས་དཀྱིལ་འཁོར་གྱི་ལྷ་ཚོགས་སྤྲོས་ཏེ། འགྲོ་བའི་དོན་བྱས་ནས་སྔགས་དང་ལྷན་གཅིག་ཏུ་འཇུག་པའི་རླུང་གིས་སྙིང་ཁའི་ས་བོན་ལ་འཇུག་པའི་
སྤྲོ་བ་དང་བསྡུ་བ་ཅན་དུ་གྱུར། ཨོཾ་ཨཱ་ཧཱུཾ་ཞེས་དང། མཆོད་པའི་སྐབས་སུ་ནང་མཆོད་འབུལ་བ་ནི། གཏོར་མ་ལྟར་བྱིན་གྱིས་བརླབས་ནས་ལག་པ་གཡས་པར་ཐོད་པ། བདག་བསྐྱེད་ལ་མཆོད་པའི་སྐབས་སུ། དཔྲལ་བ་རང་ལ་བསྟན། མདུན་བསྐྱེད་ཀྱི་
ཚེ་དཔྲལ་བ་ཕ་རོལ་ལ་བསྟན་ལ། རྡོ་རྗེ་གདན་བཞི་ལས་འབྱུང་བ་ལྟར། ཆང་གི་དབུས་སུ་བདུད་རྩིའི་སྙིང་པོ་སོགས་བསམ། ལག་པ་གཡོན་པའི་མཐེ་བོང་དུ་ཀྵཾ་ལས་ས་གཞི་མིང་མེད་སུཾ་ལས་རི་རབ་ཏུ་བསམ། དེ་གཉིས་རྩེ་སྤྲད་ནས་གཡས་སྐོར་དུ་
ལན་གསུམ་དཀྲུགས་ནས། སྔོན་ལྷ་མིན་སྟོབས་ལྡན་གྱིས་རྒྱ་མཚོ་བསྲུབས་པ་ལས་བདུད་རྩི་བྱུང་བ་ལྟར། བདུད་རྩིའི་སྙིང་པོ་བླངས་ཏེ། བླ་མ་རྣམས་རང་གི་སྤྱི་གཙུག་ན་ཡར། ཁྲོམ་ཚོགས་སམ་མཐོ་རྩེགས་སུ་བསམས་ལ། མངོན་རྟོགས་

[007B] དེ་ནས་ས་ལ་གཡོན་པའི་སྲིན་ལག་གིས་ཆང་གི་ཆོས་འབྱུང་གྲུ་གསུམ། རྩེ་མོ་རང་ལ་བསྟན་པ་དེའི་དབུས་སུ་ཟླུམ་པོར་བསྐོར་བ་བྲིས་ལ། སྙིང་ཁའི་འོད་ཀྱི་དཀྱིལ་འཁོར་གྱིས་འཁོར་ལོ་དེར་སྤྱན་དྲངས་ཏེ། མེ་ལོང་གི་གཟུགས་བརྙན་
བཞིན་དུ་གསལ་བར་ལྟས་ལ་དཀྱིལ་འཁོར་གྱི་ལྷ་རྣམས་ལ་མངོན་རྟོགས་ལྟར་དབུལ། དེ་ནས་མགྲིན་པར་ལྷ་ཐམས་ཅད་འདུས་པའི་བདག་ཉིད་ཀྱི་མཆོད་རྟེན་བསམས་ལ་དེ་ལ་དབུལ། དེ་ནས་ལྕེ་རྩེ་སྨིན་མཚམས་སྤྱི་གཙུག་གསུམ་དུ་ཆང་གི་ཐིག་
ལེ་བྱས་ལ། སྲིད་པ་གསུམ་ན་གནས་པའི་སྔོན་གྲུབ་པ་རྣམས་དང། དེ་ནས་རང་གི་སྒོས་ཀྱི་ཆོས་སྐྱོང་ལ་སོགས་པ་རྣམས་དང། གཞན་ཡང་དུར་ཁྲོད་ཆེན་པོ་བརྒྱད་ན་གནས་པའི་ཕྱོགས་སྐྱོང་ཞིང་སྐྱོང་ཀླུ་དང་བཅས་པ། རྒྱ་གར་དང། བོད་ཀྱི་གཙུག་
ལག་ཁང་གི་བསྲུང་མ་ལ་སོགས་པ་བསྟན་པ་དང་བསྟན་པ་འཛིན་པ་སྲུང་ཞིང་སྐྱོང་བར་བྱེད་པ་ཐམས་ཅད་དང། གཞི་བདག་གཉུག་མར་གནས་པ་ཐམས་ཅད་དང། ཁམས་གསུམ་གྱི་སེམས་ཅན་ཐམས་ཅད་ཀྱང་ལྷར་བསྐྱེད་པ་ལ་དབུལ། དེ་
ཡང་ལག་པ་མཐེབ་སྲིན་སྦྱར་བ་ཁ་གྱེན་དུ་བསྟན་ནས་བླ་མ་ལ་དབུལ་བའི་ཚེ་སྤྱི་བོའི་སྟེང་ཡན་ཆད་དང། དཀྱིལ་འཁོར་ལ་དབུལ་བའི་ཚེ། རང་གི་ཁའི་ཐད་ཙམ་དང། ཕྱོགས་སྐྱོང་སོགས་ལ་དབུལ་བའི་ཚེ། མཆོད་སྦྱིན་གྱི་ལག་པའི་ཚུལ་
གྱིས་ལྟ་བའི་ཐད་དུ་དབུལ་ལོ། །དེ་ནས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་རང་གི་ལུས་ལ་བཅུག་སྟེ་བདུད་རྩི་མྱངས་པས། རྩ་སྟོང་ཕྲག་བདུན་ཅུ་རྩ་གཉིས་པོ་ཐམས་ཅད་བདུད་རྩིས་གང། ལུས་དཀྱིལ་གྱི་ལྷ་དང་སངས་རྒྱས་

[008A]༄༅། །དང་བྱང་ཆུབ་སེམས་དཔའ་ཐམས་ཅད་བདུད་རྩིས་མཉེས་ཤིང་ཚིམས་ནས་བདེ་བ་ཆེན་པོ་སྐུ་ཉམས་སུ་བརྟས་པར་བསྒོམས་ནས། ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་སྭ་ད་ན་པྲ་བྷཱ་ཝ་ཨཱདྨ་ཀོཉྷཾ་ཞེས་བརྗོད་དེ། ཉེར་བསྡུའི་
སྐབས་སུ། ཐུགས་ཀའི་ཧཱུཾ་གི་འོད་ཟེར་གྱིས་འཁོར་གྱི་ལྷ་རྣམས་སྤྱན་དྲངས་ཏེ། སྤྱི་བོ་ལ་སོགས་པའི་གནས་རྣམས་སུ་འཁོད་པ་ནི། སྤྱི་བོར་རྣམ་སྣང་ཞེས་པ་ནས་རྐང་མཐིལ་གཉིས་སུ་གནོད་མཛེས་རྒྱལ་པོ། གཞལ་ཡས་ཁང་གི་ཆ་རྣམས་
ཀྱང་རང་གི་ལུས་ཀྱི་ཆ་རྣམས་ལ་ཐིམས། ཡབ་ཡུམ་གཉིས་སྙོམས་པར་ཞུགས་པའི་སྦྱོར་མཚམས་ནས་ཞེས་པ་ནས། རྡོ་རྗེ་འཆང་དུ་གྱུར་པ་རྣམས་རང་གི་འོད་ཟེར་གྱིས་དྲངས་ནས་རང་ལ་ཐིམས་པར་གྱུར། ཅེས་དང། གཏོར་མའི་སྐབས་སུ། ཧཱུཾ་ཡཾ་
ཧཱུཾ་གི་ཡཾ་སྔོ་སྐྱ་ལས་བྱུང་བའི་རླུང་གི་དཀྱིལ་འཁོར་ལྗང་སྔོན་ཟླ་ཁམ། ངོས་གཉིས་སུ་ཧཱུཾ་གཉིས་ལས་བྱུང་བའི་རྡོ་རྗེ་གཉིས་ཀྱིས་བརྒྱན་པ་ཞེས་དང། རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས། །ཁྲོ་བོ་བཅུ་དང་བཅས་པའི་བསྲུང་
བའི་འཁོར་ལོ་རྩིབས་བཅུ་པའི་ལྟེ་བའི་ནང་དུ་འདུས་པའི་དཀྱིལ་འཁོར་རྟེན་དང་བརྟེན་པར་བཅས་པ་སྤྱན་དྲངས་ཤིང། བསྲུང་འཁོར་གྱི་ཕྱི་རོལ་ཏུ་ཞེས་པ་ནས་སེམས་ཅན་ཐམས་ཅད་བཀུག་པའི་གཞལ་ཡས་ཁང་གི་དབུས་སུ། མི་བསྐྱོད་པ་ཡབ་ཡུམ་
ཤར་དུ་རྣམ་སྣང། ནས། འོག་ཏུ་གནོད་མཛེས་རྒྱལ་པོ། ཕྱིའི་ཤར་དུ་རྡོ་རྗེ་མཚོན་ཆ་སེར་པོ་ཞེས་དང། འདུས་པའི་ལྷ་ཤེས་རབ་མ་དང། བཅས་པའི་སྐུར་བཞེངས་པའི་མགྲོན་རྣམས་ཀྱི་ལྗགས་རྣམས་ཧཱུཾ་ལས་བྱུང་བའི་རྡོ་རྗེ་རྩེ་གཅིག་པ་དམར་

[008B] ཨོཾ་ཨཱ་ཧྲཱི་ཞེས་དང། སོ་རྩི་ཕུལ་བའི་རྗེས་སུ། ཨོཾ་སརྦ་ཏ་ཐཱ་ག་ཏཱ་ས་པ་རི་ཝཱ་ར་པུཥྤེ་པཱུ་ཛ་མེ་གྷ་ཞེས་དང། ཉེར་སྤྱོད་ཀྱི་རྗེས་སུ། བཛྲ་དཧྲི་ཀ་ཨོཾ་ཨཱ་ཧཱུཾ། ཞེས་པ་ནས། སུཾ་བྷ་རཱ་ཛ་ཨོཾ་ཨཱ་ཧཱུཾ། ཨོཾ་ད་ཤ་དི་ཀ་ལོ་ཀ་པཱ་ལ་ས་པ་རི་ཝཱ་ར་ཨོཾ་ཨཱ་
ཧཱུཾ། ཞེས་སྦྱར་རོ། །ངག་ཏུ་མཛད་ཚུལ་གཅིག་ལ་སྨོས་པ་རྣམས་གཞན་རྣམས་ལའང་ཇི་ལྟར་རིགས་པར་སྦྱར་རོ། །བསམ་གཏན་གྱི་མདུན་བསྐྱེད་སྒྲུབ་ཚུལ་ནི། བདག་བསྐྱེད་དཀྱིལ་འཁོར་རྒྱལ་མཆོག་ཡན་ཆད་རྫོགས་པར་བསྒོམས་པའི་རྗེས་སུ་མཆོད་བསྟོད་བྱས་
ཏེ། རྟེན་བརྟེན་པའི་དཀྱིལ་འཁོར་ལུས་ལ་བསྡུས་ལ། དཔལ་རྡོ་རྗེ་འཇིགས་བྱེད་ཀྱི་སྦྱིན་སྲེག་ལས་འབྱུང་བ་ལྟར། རྡོ་རྗེ་ནི་ཐབས་དང། དྲིལ་བུ་ནི་ཤེས་རབ་སྟེ། ཞེས་པ་ནས། ཨོཾ་བཛྲ་དྷ་རྨ་ར་ཎྀ་ཏ་ཞེས་སོགས་ཀྱིས་རྡོར་དྲིལ་བཟུངས། ཤཱུ་ཎཡ་ཏཱས་སྟོང་པར་སྦྱངས། སྟོང་པའི་
ངང་ལས་བསྲུང་བའི་འཁོར་ལོ་འམ་ཡང་ན་སྐད་ཅིག་གིས་རྡོ་རྗེའི་ས་གཞི་ར་བ་གུར་བླ་རེ་མེ་ར་དང་བཅས་པ་རྫོགས་པའི་དབུས་སུ་ཞེས་པ་ནས། བྱང་ཕྱོགས་པ་རྣམས་ལ་སྣ་ཚོགས་རྡོ་རྗེའི་གདན་ཞེས་པའི་བར་གྱིས་གཞལ་ཡས་ཁང་སྐྱེད་ལ་གདན་དེ་རྣམས་ཀྱི་སྟེང་
དུ། ཨོཾ་ཨཱ་ཧཱུཾ་ཧཱུཾ། ཨོཾ་ཨཱ་ཨོཾ་ཧཱུཾ། ཞེས་པ་ནས། ཨོཾ་ཨཱ་ཧཱུཾ་ཧཱུཾ་བཅུར་གྱུར། དེ་རྣམས་ཡོངས་སུ་གྱུར་པ་ལས། རྡོ་རྗེ། འཁོར་ལོ། རིན་པོ་ཆེ། པདྨ། སྣ་ཚོགས་རྡོ་རྗེ། འཁོར་ལོ། རྡོ་རྗེ། ཨུདྤ་ལ། སྣ་ཚོགས་རྡོ་རྗེ། མེ་ལོང་དམར་པོ། པི་ཝང་སྔོན་པོ། དྲིའི་དུང་
ཆེས། རོའི་སྣོད། ཀླུ་ཤིང་གི་མེ་ཏོག་སྡོང་བུ་དང་བཅས་པ་འཁོར་ལོས་མཚན་པ། འཁོར་ལོ། རིན་པོ་ཆེ་གཉིས། པདྨ་གཉིས། རལ་གྲི་གཉིས། དབྱུག་པ། རྡོ་རྗེ། པདྨ། སྣ་ཚོགས་རྡོ་རྗེ། རལ་གྲི། རྡོ་རྗེ། རྡོ་རྗེས་མཚན་པའི་དབྱུག་པ་སྔོན་པོ། རྡོ་རྗེས་མཚན་པའི་དབྱུག་པ་ནག་པོ། རྡོ་

[009A]༄༅། །དང་རྡོ་རྗེ་དེ་ཡོངས་སུ་གྱུར་པ་ལས། རིམ་གྱིས་ལྷ་སུམ་ཅུ་སོ་གཉིས་སུ་གྱུར་པ་ནི། གདན་དབུས་མའི་སྟེང་དུ་རང་མི་བསྐྱོད་པ་ཞི་བ་མཐིང་ནག། མི་བསྐྱོད་པའི་དབུ་རྒྱན་ཅན་ཅེས་པ་ནས། རལ་གྲི་འཛིན་པ། དབུ་སྐྲ་རལ་པའི་ཐོར་ཚུགས་ཅན། མཚན་བཟང་པོ་སོ་གཉིས་དང། དཔེ་བྱད་བཟང་པོ་བརྒྱད་ཅུས་བརྒྱན་པ། རང་གི་ཐུགས་ཀ་ནས་རང་རིགས་ཀྱི་རིག་མ་ཕྱུང། སྟོང་པར་གྱུར། སྟོང་པའི་ངང་ལས་ཨོཾ་ཨཱ་ཁཾ་ཧཱུཾ་ལས་རྡོ་རྗེ། དེ་རྣམས་ཡོངས་སུ་གྱུར་པ་ལས་རེག་བྱ་རྡོ་རྗེ་མ་སྔོན་མོ་མི་བསྐྱོད་པའི་
དབུ་རྒྱན་ཅན་ཞེས་དང། འོད་ཀྱི་དཀྱིལ་འཁོར་རབ་ཏུ་འབར་བའི་དབུས་ན་ཡབ་རྡོ་རྗེའི་སྐྱིལ་མོ་ཀྲུང་གིས་བཞུགས་པ་ཞེས་པ་ནས། གནོད་མཛེས་ཀྱི་བར་རྣམས་སྒྲུབ་ཐབས་བཞིན་བསྐྱེད་པའི་རྗེས་སུ། ཡུམ་གྱི་སྤྱི་གཙུག་ནས་སྐྲ་མཚམས་ཀྱི་
བར་དུ་ཨོཾ་དཀར་པོ་ལས་རྣམ་སྣང་དཀར་པོ་མི་བསྐྱོད་པའི་དབུ་རྒྱན་ཅན། ཅེས་པ་ནས། ལྟེ་བ་ནས། བརླའི་རྩ་བའི་བར་དུ། ཧ་ལྗང་ཁུ་ལས་དོན་གྲུབ་ལྗང་ཁུ་ཞེས་པའི་བར་གྱིས་རིགས་ལྔ་བསྐྱེད་ནས། རང་གི་གསང་གནས་མི་དམིགས་པའི་ངང་ལས་
ཧཱུཾ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་པའི་ཞེས་པ་ནས། ཨཱ་ལས་བྱུང་བའི་པདྨ་དམར་པོ་འདབ་མ་བརྒྱད་པ་བུ་ག་ཡི་གེ་ཕཊ་ཀྱིས་བཀག་པ། རྡོ་རྗེ་དང་པདྨའི་ནང་འོད་ཟེར་ལྔས་གང་ཧཱུཾ་སྙོམས་པར་འཇུག་པའི་ལས་ལ་གནས་པར་བྱས་པས། བྱང་ཆུབ་ཀྱི་
སེམས་ཞུ་བ། རྡོ་རྗེའི་ལམ་ནས་ཡུམ་གྱི་པདྨར་ཞུགས་པའི་ཐིག་ལེ་ཆ་སུམ་ཅུ་སོ་གཉིས་སུ་གྱུར། དེ་རྣམས་ཡོངས་སུ་གྱུར་པ་ལས། ཨོཾ་ཨཱ་ཧཱུཾ་ཧཱུཾ་ནས། ཨོཾ་ཨཱ་ཧཱུཾ་ཧཱུཾ་བཅུར་གྱུར། དེ་རྣམས་ཡོངས་སུ་གྱུར་པ་ལས། རྡོ་རྗེ་གཉིས་ཞེས་པ་ནས། རྡོ་རྗེ་

[009B] རྡོ་རྗེ་དེ་རྣམས་ཡོངས་སུ་གྱུར་པ་ལས། རིམ་གྱིས་ལྷ་སུམ་ཅུ་སོ་གཉིས་སུ་གྱུར་པ་ནི། དབུས་སུ་མི་བསྐྱོད་པ་མཐིང་ནག་ཅེས་པ་ནས། གནོད་མཛེས་ཀྱི་བར་སྒྲུབ་ཐབས་བཞིན་བསྐྱེད་ལ། མི་བསྐྱོད་པ་རང་གི་ཐུགས་ཀར་དྲངས། བཛྲ་དཧྲི་ཀ་ཐུགས་ཀ་ནས་
ཕྱིར་ཕྱུང་ཕྱོགས་བཅུར་འཕྲོས། ཆོས་ཀྱི་འཁོར་ལོ་བསྐོར་བ་ལ་སོགས་པ་སངས་རྒྱས་ཀྱི་མཛད་པ་ཐམས་ཅད་མཛད། ཁྱད་པར་དུ་ཞེ་སྡང་ཅན་རྣམས་ཀྱི་ཞེ་སྡང་སྦྱངས་ནས་མི་བསྐྱོད་པའི་གོ་འཕང་ལ་བཀོད་སྤྲུལ་པ་རྣམས་གཅིག་ཏུ་འདུས་ཞེས་པ་ནས། གནོད་
མཛེས་རྒྱལ་པོ། རང་གི་ཐུགས་ཀར་དྲངས། སུམ་བྷ་རཱ་ཛ། ཐུགས་ཀ་ནས་ཕྱིར་ཕྱུང། ཕྱོགས་བཅུར་འཕྲོས། བརྟན་པ་དང། གཡོ་བའི་དུག་དང། ཀླུ་དང་ས་བདག་གི་གདོན་བཅོམ་སྤྲུལ་པ་རྣམས་གཅིག་ཏུ་འདུས། དེ་རྣམས་རང་རང་གི་སངས་རྒྱས་ཀྱི་ཞིང་དུ་
གཤེགས་ཏེ། རང་རང་གི་ཡེ་ཤེས་པ་དང་གཅིག་ཏུ་གྱུར་ནས། མཆོག་ཏུ་དགའ་བའི་སྐུ་དང་ལྡན་པས། སླར་འབྱོན་པར་བཞེད་པའི་སྒོ་ནས་བཞུགས་པར་གྱུར། རང་དང། རང་འདྲ་བའི་ཡེ་ཤེས་པའི་ཐུགས་ཀར། སྣ་ཚོགས་པདྨ་དང་ཟླ་བའི་གདན་ལ། ཡེ་ཤེས་སེམས་དཔའ་སྐུ་
མདོག་དམར་པོ་ཞེས་པ་ནས་རང་སྣང་གི་ཤེས་རབ་མས་འཁྱུད་པ་དེའི་ཐུགས་ཀར་ཟླ་བའི་གདན། རྡོ་རྗེ་སྔོན་པོའི་ལྟེ་བའི་ནང་དུ་ཏིང་ངེ་འཛིན་སེམས་དཔའ་ཧཱུཾ་ཡིག་སྔོན་པོ། དམ་ཚིག་པ་དང་ཡེ་ཤེས་པའི་ལྷ་གཞན་རྣམས་ཀྱི་ཐུགས་ཀར་ཟླ་བའི་གདན་
ལ་རང་འདྲའི་ཡེ་ཤེས་སེམས་དཔའ་ཞལ་གཅིག་ཕྱག་གཉིས་པ་རེ་རེ། ཡེ་ཤེས་སེམས་དཔའ་རྣམས་ཀྱི་ཐུགས་ཀར་ཟླ་བའི་གདན་ལ། རྡོ་རྗེ་འཁོར་ལོ་ཞེས་པ་ནས། རྡོ་རྗེ་དང། རྡོ་རྗེ། དེ་རྣམས་ཀྱི་དབུས་སུ། ཏིང་ངེ་འཛིན་སེམས་དཔའ་ཁཾ་ཨོཾ་ནས་

[010A]༄༅། །ཧཱུཾ་བཅུ་རྣམས་འོད་ཟེར་གྱི་ཕུང་པོ་དང་བཅས་པར་གྱུར། རང་དང་དམ་ཚིག་སེམས་དཔའ་རྣམས་ཀྱི་ཏིང་ངེ་འཛིན་སེམས་དཔའི་འོད་ཟེར་ལྕགས་ཀྱུ་ལྟ་བུ་འཕྲོས་པ་རྣམས་གཅིག་ཏུ་གྱུར་པས། ཡེ་ཤེས་པ་སེམས་དཔའ་
སུམ་རྩེགས་ཅན་རྣམས་ཀྱི་ཐུགས་ཀར་བབས་པས་བསྐུལ་བའི་འོག་ཏུ་རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་གནོད་མཛེས་བཀུག་ནས་མདུན་དུ་བཀའ་ནོད་པ་ལ། རྒྱལ་བ་རྣམས་འབྱོན་པར་བསྐུལ་ཅིག་ཅེས་བསྒོས་པས། དེས་རང་
རང་དང་འདྲ་བའི་ཡེ་ཤེས་པ་རྣམས་སྤྱན་དྲངས་ཤིང། དེ་རྣམས་ཀྱང་རང་རང་དང་འདྲ་བའི་དམ་ཚིག་པ་སོ་སོ་ལ་ཐིམས། རང་མི་བསྐྱོད་པ་ཞི་བ་དེ་ཡོངས་སུ་གྱུར་ནས་ཞེ་སྡང་རྡོ་རྗེ་སྐུ་མདོག་མཐིང་ནག་ཅེས་སོགས་དང། ཨེ་ཧྱ་ཧི་བྷ་ག་ལྡན་སམ་
ཡ་མ་ནུ་སྨ་ར་ཏིཥྛ་ཏིཥྛ་མ་ནུ་སྨ་ར་སྨ་ར། ཨོཾ་ཨཱ་ཧཱུཾ་སཱ་ཧཱ། ཞེས་ལན་གསུམ་བརྗོད་ཅིང། རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས་འོག་མིན་ནས་རྒྱལ་བ་ཐམས་ཅད་སྤྱན་དྲངས་ཏེ་མདུན་གྱི་ནམ་མཁའ་ལ་བཞུགས། ཨོཾ་
སརྦ་ཏ་ཐཱ་ག་ཏ་རཱུ་པ་པཱུ་ཛ་མེ་གྷ་ཞེས་སོགས་དང། །འདོད་ཡོན་ལྔས་མཆོད། མ་ལུས་འགྲོ་བའི་རང་བཞིན་མངོན་དུ་མཛད། །མི་བཟད་བདུད་ཀྱི་དཔུང་གིས་ཕྱག་བྱས་པ། །རང་བྱུང་མཐའ་ཡས་འགྲོ་བའི་རང་བཞིན་ཏེ། །སེམས་ཅན་སྙིང་པོ་གཅིག་
གྱུར་འདིར་གཤེགས་ཤིག། ལག་པ་གཡས་གོང་དུ་བྱས་ཏེ་ལག་ངར་གཉིས་བསྣོལ། མཛུབ་མོ་གཉིས་དཔུང་མགོའི་ཐད་དུ་ལྕགས་ཀྱུ་ལྟར་བྱས། །མཐེ་བོ་དང་གུང་མོ་གཉིས་ཀྱིས་སེ་གོལ་བརྡབ་སླར་ཡང་གཡས་པ་འོག་ཏུ་བྱས་ནས་ས་གོལ་དེ་ལྟར་

[010B] ཨོཾ་བཛྲ་ས་མཱ་ཡ་ཛཿ་ཛཿ་ཛཿ་ཛཿ་ཛཿ་ཧཱུཾ་བཾ་ཧོཿ་ཡེ་ཤེས་པ་རྣམས་ཀྱང་རང་རང་སོ་སོའི་དམ་ཚིག་པ་དང་གཉིས་སུ་མེད་པར་གྱུར། ལྷ་སོ་སོའི་རིགས་བདག་ཞལ་གཅིག་ཕྱག་གཉིས་པ་ཡང་ཡུམ་གྱི་བྱང་ཆུབ་སེམས་ཀྱི་ཆུ་རྒྱུན་གྱིས་ལྷ་སོ་སོ་
ལ་དབང་བསྐུར་བར་གྱུར། དེ་ནས་མཆོད་པ་རྣམས་བསངས་སྦྱང་སོགས་སྔར་ལྟར་བྱས་ལ། ཆུ་བཞི་སྒྲུབ་ཐབས་བཞིན་དབུལ། ལྷ་ཡི་མེ་ཏོག་དམ་པ་འདིས། །དཀྱིལ་འཁོར་མཆོད་པ་བགྱིད་པར་འཚལ། །ཐུགས་ནི་བརྩེ་བས་ཉེར་དགོངས་ཏེ། །མགོན་པོ་
མཆོད་པ་འདི་བཞས་ཤིག་ཨོཾ་ཨཱ་བཛྲ་དཧྲི་ཀ། སྤརཤ་བཛྲ། པུཥྤེ་པྲ་ཏཱི་ཙྪ་ཧཱུཾ། ཞེས་མེ་ཏོག་དབུལ། དེ་བཞིན་དུ་མེ་ཏོག་གི་གནས་སུ་བདུག་སྤོས་ནས་རོལ་མོའི་བར་དང། པུཥྤའི་གནས་སུ་དྷཱུ་པེ་ནས་ཤཔྟའི་བར་བཅུག་ལ་ཉར་སྤྱོད་གཞན་རྣམས་དབུལ་ལོ། །
གོང་གི་ཆུ་བཞི་ཚིགས་བཅད་ཀྱིས་དབུལ་ན་ཡང། ལྷ་ཡི་མེ་ཏོག་ཅེས་པའི་མེ་ཏོག་གི་གནས་སུ་མཆོད་ཡོན་ཞབས་བསིལ། བསང་གཏོར་ཞེས་པ་རང་རང་གི་སྔགས་ཀྱི་གོང་དུ་བཅུག་ལ་དབུལ་ལོ། །ཕྱག་རྒྱའི་རྣམ་པ་སྔོན་པོ་སོགས། ཞེས་པ་ནས། ལྷ་རྣམས་
ལུས་ལ་དབུལ་བར་བྱ། ཞེས་པའི་བར་དང། ཨོཾ་ཨཱ་བཛྲ་དཧྲི་ཀ། སྤརཤ་བཛྲ་རཱུ་པ་པྲ་ཏཱི་ཙྪ་ཧཱུཾ། ཞེས། འདོད་ཡོན་ལྔས་མཆོད། དེ་ནས་ནང་མཆོད་སྒྲུབ་ཐབས་ལྟར་དབུལ། བདུད་རྩི་ལྔ་ཡི་བཟའ་བ་ནི། །དངོས་གྲུབ་ཀུན་བྱེད་དེ་ཉིད་མཆོག་དཀྱིལ་འཁོར་མཆོད་པ་
ཞེས་སོགས་དང། ཨོཾ་ཨཱ་བཛྲ་དཧྲི་ཀ། སྤར་ཥ་བཛྲ། པཉྩ་ཨ་མྲི་ཏ་པྲ་ཏཱི་ཙྪ་ཧཱུཾ། ཞེས་བདུད་རྩི་ལྔ་ཐོད་པར་བླུག་པ་ལག་པ་གཡས་པར་ཐོགས། གཡོན་པའི་མཐེབ་སྲིན་གྱིས་དབུལ། གསང་བའི་འཁོར་ལོ་ཨིནྡྲ་ནཱི་ལ་ལྟར། ཞེས་པ་ནས། ཨཱ་ལི་ཀཱ་ལིའི་གདངས་སུ་

[011A]༄༅། །ཤར་བ་རྣམས། །མི་བསྐྱོད་རྡོ་རྗེའི་ལྷ་ཚོགས་མཉེས་ཕྱིར་འབུལ། །ཞེས་པའི་བར་དང། ཨོཾ་ཨཱ་བཛྲ་དཧྲི་ཀ་སྤརཤ་བཛྲ་པུཥྤེ་པྲ་ཏཱི་ཙྪ་ཧཱུཾ། ཞེས་སོགས་ཀྱིས་གསང་བའི་ཉེར་སྤྱོད་ལྔ་དབུལ་ཞིང། གསང་བ་སྙོམས་འཇུག་གི་མཆོད་པ་
སྒྲུབ་ཐབས་བཞིན་བྱའོ། །དེ་ནས། བདག་མིང་འདི་ཞེས་བགྱི་བས་འདིར། །ཆོས་ཀྱི་དབྱིངས་ཀྱི་རང་བཞིན་གྲོང། །ཡོ་བྱད་ཅི་འབྱོར་པ་ཡིས་ནི། །དཀྱིལ་འཁོར་མཆོད་པ་ཞེས་སོགས་ཀྱི་མཐར། ཨོཾ་སརྦ་ཏ་ཐཱ་ག་ཏ་པཱུ་ཛ་ཨུ་པསྠ་ནཱ་ཡ་ཨཱདྨ་ན་ནི་རྱཱ་ཏ་ཡཱ་མི། ཨོཾ་
ཨཱ་ཧཱུཾ་ཞེས་བདག་ཉིད་དབུལ། དེ་ནས། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཱྡྨ་ཀོཉྷཾ། ཞེས་མཆོད་པའི་ང་རྒྱལ་བཟུངས། དེ་ནས་དད་པ་ཆེན་པོ་སྔོན་དུ་འགྲོ་བས། ན་བཟའ་དང། རིན་པོ་ཆེའི་རྒྱན་ཅི་འབྱོར་དང་ཡིད་ཀྱིས་ཀྱང་རྒྱ་ཆེར་སྤྲུལ་ཏེ། སྣ་ཚོགས་དབང་
པོའི་གཞུ་ལྟར་རབ་བཀྲ་ཞིང། །གང་ལ་རེག་ན་བདེ་བའི་རྒྱུར་འགྱུར་བའི། །གོས་བཟང་རིན་ཆེན་བདག་བློ་སྦྱང་ཕྱིར་དབུལ། །བཟོད་པ་དམ་པའི་གོས་ཀྱིས་བརྒྱན་པར་ཤོག་ཨོཾ་ཨ་ནུ་ཏྟར་སརྦ་པཱུ་ཇ་མེ་གྷ་ས་མུངྒ་ཏེ་སྥ་ར་ཎ་ཧི་མཾ་ག་ག་ན་ཁཾ་ཧཱུཾ་ཕཊ་སཱ་ཧཱ། ཞེས་གླུ་
གར་རོལ་མོ་དང་བཅས་པ་དབུལ་ལོ། །རྒྱལ་བ་མཚན་དཔེའི་རང་བཞིན་རྒྱན་ལྡན་ཕྱིར། །རྒྱན་གཞན་དག་གིས་བརྒྱན་པར་མི་འཚལ་ཡང། །རིན་ཆེན་རྒྱན་མཆོག་ཕུལ་བས་འགྲོ་ཀུན་གྱིས། །མཚན་དཔེས་བརྒྱན་པའི་སྐུ་ལུས་ཐོབ་པར་ཤོག་ཨོཾ་
བཛྲ་ཨ་ལཾ་ཀ་ར་ཝ་པུ་ཥ་ནི་ཨཱ་ཧཱུཾ་སཱ་ཧཱ། ཞེས་རྒྱན་དབུལ། བརྩེ་བའི་ཁོར་ཡུག་སྙན་པའི་བ་དན་དང། །ཏིང་འཛིན་བླ་བྲེ་སྤོབས་པའི་འོད་གསལ་བ། །མཆོག་རྐྱེན་འོས་པའི་ཉེར་མཁོ་འདི་དག་འབུལ། །སྐྱེ་བོས་རྣམ་དག་ཡེ་ཤེས་ཐོབ་པར་ཤོག་

[011B] ཞེས་གདུགས། བ་དན། བླ་བྲེ། རོལ་མོ་ལ་སོགས་པ་དབུལ། རིན་ཆེན་མཛེས་པའི་བཀྲ་ཤིས་བུམ་པ་འདི། །སྣ་ཚོགས་བཅུད་ཀྱིས་བཀང་སྟེ་ཕུལ་བ་ཡིས། །ལས་དང་ཉོན་མོངས་སྒྲིབ་པ་ཀུན་དག་སྟེ། །བྱང་ཆུབ་སེམས་ཀྱི་རླན་གྱིས་བརླན་
པར་ཤོག་ཨོཾ་བཛྲ་ཀ་ལ་ཤ་ཨཱ་ཧཱུཾ་སཱ་ཧཱ། ཞེས་གང་བུམ་དབུལ། དེ་ནས་དྲིལ་བུ་དཀྲོལ་ཞིང། མི་བསྐྱོད་རྡོ་རྗེ་ཞེས་སོགས་སམ། གང་ཞིག་གཟུགས་དང་ཚོར་བ་ཞེས་སོགས་ཀྱིས་བསྟོད། གང་ཞིག་ཐོག་མེད་སྲིད་པའི་ཆུ་ཀླུང་དུ་ཞེས་པ་ནས། སེམས་ཅན་མྱ་
ངན་འདས་ལ་འགོད། ཅེས་པའི་བར་གྱིས་སྡོམ་པ་བཟུངས། དེ་ནས་གཙོ་བོའི་སྔགས་བརྒྱ་རྩ་བརྒྱད། འཁོར་རྣམས་ཀྱི་ཉེར་གཅིག་རེ། བརྟན་བྱེད་དུ་ཡི་གེ་བརྒྱ་པ་བཟླས་ལ། འཇིག་རྟེན་དང་འཇིག་རྟེན་ལས་འདས་པའི་གཏོར་མ་བཏང། ནང་གི་སྦྱིན་སྲེག་ཚོགས་ཀྱི་
མཆོད་པ་བྱ། སླར་ཡང་མཆོད་བསྟོད་རྒྱས་བསྡུས་གང་རུང་བྱ། དེའི་རྗེས་སུ། དེ་ལྟར་སྒྱུ་མ་ཇི་བཞིན་རྨི་ལམ་བཞིན། ཅེས་སོགས། བསྔོ་བ་སྨོན་ལམ་བྱ། དེ་ནས་ལྷག་ཆད་ཀྱི་ཉེས་པ་ཞི་བའི་ཕྱིར། ཡི་གེ་བརྒྱ་པ་ལན་གསུམ་བརྗོད། མེ་ཏོག་དང་བཅས་པའི་ཐལ་
མོ་སྙིང་ཁར་སྦྱར་ལ། གང་ཡང་བདག་བློ་རྨོངས་པ་ཡིས། །ཞེས་སོགས་ཀྱིས་བཟོད་པར་གསོལ་ནས། བསྟན་པ་རྒྱས་པ་ལ་སོགས་པའི་དོན་དུ་གསོལ་བ་གདབ་བོ། །དེ་ནས་བདག་ལ་དངོས་གྲུབ་མཆོག་སྩོལ་ལགས། །ཏིང་འཛིན་ཀུན་གྱི་འབྲས་བུ་སྩལ། །སེམས་ཅན་ཀུན་ལ་
ཅི་འདོད་པར། །དངོས་གྲུབ་བླ་ན་མེད་པ་སྩལ། །སླར་ཡང་གཤེགས་པར་མཛད་པའི་ཕྱིར། །རང་གི་གནས་གཤེགས་བཛྲ་མུཿ་ཞེས་ཡེ་ཤེས་པ་གཤེགས། ཐུགས་ཀའི་ཧཱུཾ་གྱི་འོད་ཟེར་གྱིས་ལྷ་རྣམས་སྤྱན་དྲངས་ཏེ། སྤྱི་བོ་ལ་སོགས་པའི་གནས་རྣམས་སུ་འཁོད་པ་

[012A]༄༅། །ནི། སྤྱི་བོར་རྣམ་སྣང་ཞེས་པ་ནས། རྐང་མཐིལ་གཉིས་སུ་གནོད་མཛེས་རྒྱལ་པོ་ཞེས་པ་ནས་དམ་ཚིག་པ་རྣམས་རང་གི་ལུས་ལ་གཞུག་ཅིང། སྣོད་ཐམས་ཅད་གཞལ་ཡས་ཁང་དང་བཅུད་ཐམས་ཅད་རྡོ་རྗེ་འཆང་དུ་གྱུར། ཅེས་
བརྗོད་ཅིང་དེ་ལྟར་བསམ་མོ། །དེ་ནས་རབ་ཡངས་ནམ་མཁའ་ཏིལ་གྱི་གང་བུ་བཞིན། །ཞེས་པ་ནས། ཕྱོགས་བཅུའི་རབ་འབྱམས་ཞིང་ན་བཞུགས་པ་ཡི། །དཔལ་ལྡན་འདུས་པའི་དགེ་འདུན་དཀོན་མཆོག་ནི། །རྒྱུད་ཀྱི་རྒྱལ་པོའི་ལུང་རྟོགས་དམ་ཆོས་ཀྱི། །ཕྱོགས་
གཅིག་འཛིན་པ་ཡན་ཆད་ཐམས་ཅད་ལ། །ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས། །ཞེས་སོགས་ནས། ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག་ཅེས་པའི་བར་ལ་སོགས་པ་རྣམས་ཀྱིས་ཤིས་པ་བརྗོད་པར་བྱའོ། །བདག་བསྐྱེད་རྡོ་རྗེ་
སྔགས་ཀྱིས་སྦྱངས། །གཉིས་བསྐྱེད་སུམ་རྩེགས་བསྐུལ་བསྒོ་བསྟིམ། །སྤྱན་དྲངས་མཆོད་གསོལ་བསྐུལ་བསྟིམ་དབང། །མཆོད་བསྐྱེད་ཆུ་བཞི་ཉེར་སྤྱད་དང། །འདོད་ཡོན་ནང་མཆོད་བདུད་རྩི་སྟོབ། །གསང་མཆོད་བདག་དབུལ་ང་རྒྱལ་བཟུངས། །ན་བཟའ་རྒྱན་
གདུགས་བུམ་པ་དབུལ། །བསྟོད་དང་སྡོམ་བཟུང་བཟླས་གཏོར་ཚོགས། །མཆོད་དང་བསྟོད་པ་བསྔོ་ཡིག་བརྒྱ། །བཟོད་གསོལ་གསོལ་བཏབ་གཤེགས་སུ་གསོལ། །ལུས་ལ་བསྡུ་དང་སྣོད་བཅུད་བསྐྱེད། །མཐར་ནི་ཤིས་པ་བརྗོད་པ་སྟེ། །བསམ་གཏན་སྒྲུབ་
མཆོད་སྡོམས་བསྡུས་པའོ། །བཀྲ་ཤིས་པར་གྱུར་ཅིག། ཆོས་རྗེ་རིན་པོ་ཆེ་བློ་བཟང་གྲགས་པའི་དཔལ་གྱིས། ཇི་ལྟར་གསུངས་པ་ལྟར། ཚིག་ཕྱེད་ཀྱང་མ་འཁྲུལ་བར་འབྲི་གུང་འདུལ་ཟིན་པས་ཟིན་བྲིས་སུ་བཏབ་པའོ།། མངྒལཾ། །།



﻿གསང་འདུས་རིམ་གཉིས་ཟབ་ཁྲིད་སྩལ་སྐབས་ཀྱི་སྒྱུ་ལུས་མཆོད་པའི་ཕྱག་བཞེས་ཟིན་བྲིས་སུ་བཀོད་པ་བྮུགྶོ།།    ༈   འདུས་པའི་རིམ་གཉིས་ཀྱི་ཟབ་ཁྲིད་སྐབས་སྒྱུ་ལུས་མཆོད་པ་ཇི་ལྟར་མཛད་ཚུལ་གྱི་ཕྱག་བཞེས་ཟིན་བྲིས་སུ་དགོད་པ་ལ། ཐོག་མར་བླ་མས་དབུ་བསྐུལ་ཏེ། ཤེས་རབ་སྙིང་པོ་སོགས་
ཀྱི་བཟློག་པ་མཛད་གྲུབ་རྗེས། དབུ་མཛད་ནས་བསྐུལ་ཏེ།  ཨོཾ་ཨཱབིགྷ་ནྟ་ཀྲྀ་ཏ་ཧཱུཾ། ཨོཾ་ཤཱུ་ནྱ་ཏཱ་  ྾  སྟོང་པ་ཉིད་དུ་གྱུར། སྟོང་པའི་ངང་ལས་སྐད་ཅིག་གིས་རྡོ་རྗེའི་ས་གཞི་རྭ་བ་ སོགས་བདག་བསྐྱེད་ལྟར་ལ།  དབུས་སྔོ་བར་གྱུར་པའི་ནང་དུ་

[011A]༄༅། །སྣ་ཚོགས་པདྨའི་གདན་སུམ་ཅུ། ཁྲོ་བོ་བཅུ་ལ་ཉི་མའི་གདན། རྣམ་སྣང་ལ་སོགས་པའི་ཤར་ཕྱོགས་པ་རྣམས་ལ་ཟླ་བའི་གདན།  ཞེས་པ་ནས།  བྱང་ཕྱོགས་པ་རྣམས་ལ་སྣ་ཚོགས་རྡོ་རྗེའི་གདན་དང་བཅས་པར་
གྱུར། དབུས་སུ་སེང་གེ་ཆེན་པོ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་ཡང་ས་ཤིང་རྒྱ་ཆེ་བའི་སྟེང་དུ་སྣ་ཚོགས་པདྨ་དང་ཟླ་བ་དང་ཉི་མའི་གདན་གྱི་སྟེང་དུ་དྲིན་ཅན་རྩ་བའི་བླ་མ་རྡོ་རྗེ་འཆར་སྔོན་པོ། རྡོ་རྗེ་སེམས་དཔའི་དབུ་རྒྱན་ཅན། སྔོ་དཀར་དམར་བའི་
ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ་ཞེས་པ་ནས། རྡོ་རྗེ་སྐྱིལ་མོ་ཀྲུང་གིས་བཞུགས་པར་གྱུར། དེའི་སྤྱི་གཙུག་ནས་སྐྲ་མཚམས་ཀྱི་བར་དུ་རྣམ་སྣང་དཀར་པོ་མི་བསྐྱོད་པའི་དབུ་རྒྱན་ཅན། དཀར་ནག་དམར་བའི་ཞལ་གསུམ་ཕྱག་
དྲུག་གི། གཡས་འཁོར་ལོ་རྡོ་རྗེ་པདྨ་དཀར་པོ། གཡོན་དྲིལ་བུ་རིན་ཆེན་རལ་གྲི་འཛིན་པ། སྐྲ་མཚམས་ནས་མགྲིན་པའི་བར་དུ་འོད་དཔག་མེད་དམར་པོ་མི་བསྐྱོད་པའི་དབུ་རྒྱན་ཅན། དམར་ནག་  ྾  གཡོན་གྱི་དང་པོས་དྲིལ་བུ་དང་བཅས་པའི་པདྨ་
དམར་པོའི་རྩ་བ་དཀུར་བརྟེན་ནས་འཛིན་ཅིང། གཡས་ཀྱི་དང་པོས་ཐུགས་ཀར་པདྨ་ཁ་འབྱེད་པར་མཛད་པ། ལྷག་མ་གཡས་རྡོ་རྗེ་འཁོར་ལོ། གཡོན་རིན་ཆེན་རལ་གྲི་འཛིན་པ། མགྲིན་པ་ནས་ནུ་མ་གཉིས་ཀྱིས་དབུས་ཀྱི་སྙིང་གའི་བར་དུ་མི་བསྐྱོད་པ་སྔོན་པོ་མི་  ྾  སྔོ་དཀར་
དམར་  ྾  རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་  ྾  སྙིང་གནས་ལྟེ་བའི་བར་དུ་རིན་འབྱུང་སེར་པོ་མི་  ྾  སེར་ནག་དཀར་  ྾  ནོར་བུ་རྡོ་རྗེ་འཁོར་ལོ། གཡོན་དྲིལ་བུ་པད་སེར་རལ་གྲི་  ྾  ལྟེ་བ་ནས་བརླའི་རྩའི་བར་དུ་དོན་གྲུབ་ལྗང་གུ་མི་ལྗང་ནག་དཀར་

[011B] གཡོན་དྲིལ་བུ་པད་ལྗང་ནོར་བུ་  ྾  ལྟེ་བར་སྤྱན་མ་དཀར་མོ་རྣམ་སྣང་  ྾  དཀར་ནག་དམར་  ྾  འཁོར་ལོ་རྡོ་རྗེ་ཨུཏྤལ་དཀར་པོ། གཡོན་དྲིལ་བུ་རིན་ཆེན་  ྾  སྙིང་གར་མཱ་མ་ཀཱི་སྔོན་མོ་མི་  ྾  སྔོ་དཀར་དམར་  ྾  རྡོ་རྗེ་
འཁོར་ལོ་ཨུཏྤ་ལ་སྔོ་དམར། གཡོན་དྲིལ་བུ་རིན་པོ་ཆེན་རལ་གྲི་  ྾  མགྲིན་པར་གོས་དཀར་མོ་དམར་མོ་འོད་དཔག་མེད་  ྾  དམར་ནག་དཀར་གཡོན་གྱི་དང་པོས་དྲིལ་བུ་དང་བཅས་པའི་ཨུཏྤ་ལ་དམར་པོ་སྡོང་བུ་དང་བཅས་པའི་རྩ་བ་དཀུར་  ྾  གཡས་ཀྱི་དང་
པོས་ཐུགས་ཀར་ཨུཏྤ་ལ་ཁ་འབྱེད་པར་མཛད་པ། ལྷག་མ་གཡས་རྡོ་རྗེ་འཁོར་ལོ། གཡོན་རིན་ཆེན་  ྾  སྤྱི་གཙུག་ཏུ་སྒྲོལ་མ་ལྗང་གུ་དོན་གྲུབ་ཀྱི་  ྾  ལྗང་ནག་དཀར་པའི་  ྾  གཡས་སྣ་ཚོགས་རྡོ་རྗེ་འཁོར་ལོ་རྡོ་རྗེས་མཚན་པའི་ཨུཏྤ་ལ། གཡོན་དྲིལ་
བུ་རིན་ཆེན་རལ་གྲི་  ྾  མིག་ཏུ་ས་སྙིང་དཀར་པོ་རྣམ་སྣང་གི་དཀར་ནག་དམར་  ྾  གཡས་འཁོར་ལོ་རྡོ་རྗེ་པདྨ་དཀར་པོ། གཡོན་དྲུལ་བུ་རིན་ཆེན་རལ་གྲི་  ྾  མིག་གི་སྒོར་གཟུགས་རྡོ་རྗེ་མ་དཀར་མོ་རྣམ་སྣང་གི་  ྾  དཀར་ནག་དམར་བའི་  ྾  རྩ་ཕྱག་
གཉིས་ཀྱིས་མེ་ལོང་དམར་པོ་འཛིན་ཅིང། ལྷག་མ་གཡས་རྡོ་རྗེ་ཨུཏྤ་ལ་སྔོ་དམར། གཡོན་རིན་ཆེན་རལ་གྲི་འཛིན་པ། ཡབ་ཡུམ་གཉིས་ཀའི་ཕྱག་དང་པོ་གཉིས་ཀྱིས་ཕན་ཚུན་དུ་འཁྱུད་པ། རྣ་བར་ཕྱག་རྡོར་སེར་པོ་རིན་འབྱུང་གི་  ྾  སེར་ནག་
དཀར་  ྾  གཡས་ནོར་བུ་རྡོ་རྗེ་འཁོར་ལོ། གཡོན་དྲིལ་བུ་པད་སེར་རལ་གྲི་འཛིན་པ། རྣ་བའི་སྒོར་སྒྲ་རྡོ་རྗེ་མ་སེར་མོ་རིན་འབྱུང་  ྾  སེར་ནག་  ྾  རྩ་ཕྱག་གཉིས་ཀྱིས་པི་ཝཾ་སྔོན་པོ་སྒྲང་ཞིང། ལྷག་མ་གཡས་འཁོར་ལོ་ཨུཏྤ་ལ་སྔོ་དམར་

[012A]༄༅། །གཡོན་རིན་ཆེན་  ྾  ཡབ་ཡུམ་གཉིས་ཀའི་  ྾  སྣར་ནམ་སྙིང་སེར་པོ་རིན་འབྱུང་  ྾  སེར་ནག་  ྾  གཡས་ནོར་བུ་རྡོ་རྗེ་འཁོར་ལོ་གཡོན་དྲིལ་བུ་པད་སེར་རལ་གྲི་  ྾  སྣའི་སྒོར་དྲི་རྡོ་རྗེ་མ་དམར་མོ་འོད་དཔག་མེད་ཀྱི་
དམར་ནག་དཀར་  ྾  རྩ་ཕྱག་གཉིས་ཀྱིས་དྲིའི་དུང་ཆོས་འཛིན་ཅིང། ལྷག་མ་གཡས་རྡོ་རྗེ་འཁོར་ལོ། གཡོན་རིན་ཆེན་  ྾  ཡབ་ཡུམ་གཉིས་ཀའི་  ྾  ལྕེར་འཇིག་རྟེན་དབང་ཕྱུག་དམར་པོ་འོད་དཔག་མེད་ཀྱི་  ྾  དམར་ནག་  ྾  གཡོན་གྱི་དང་
པོས་དྲིལ་བུ་དང་བཅས་པའི་པདྨ་དམར་པོའི་རྩ་བ་དཀུར་བརྟེན་ནས་འཛིན་ཅིང། གཡས་ཀྱི་དང་པོས་ཐུགས་ཀར་པདྨ་ཁ་འབྱེད་པར་མཛད་པ། ལྷག་མ་གཡས་རྡོ་རྗེ་འཁོར་ལོ། གཡོན་རིན་ཆེན་རལ་གྲི་  ྾  ཁའི་སྒོར་རོ་རྡོ་རྗེ་མ་ལྗང་གུ་དོན་གྲུབ་  ྾  ལྗང་
ནག་  ྾  རྩ་ཕྱག་གཉིས་ཀྱིས་རོའི་སྣོད་འཛིན་ཅིང། ལྷག་མ་གཡས་འཁོར་ལོ་རྡོ་རྗེས་མཚན་པའི་ཨུཏྤལ། གཡོན་རིན་ཆེན་རལ་གྲི་ཡབ་ཡུམ་གཉིས་ཀའི་  ྾  སྙིང་གར་འཇམ་དཔལ་དམར་པོ་འོད་དཔག་དམར་ནག་  ྾  གཡོན་གྱི་དང་པོས་
དྲིལ་བུ་དང་བཅས་པའི་པདྨ་དམར་  ྾  གཡས་ཀྱི་དང་པོས་ཐུགས་དཀར་པདྨ་ཁ་  ྾  ལྷག་མ་  ྾  གཡོན་རིན་ཆེན་  ྾  རྡོ་རྗེར་སྒྲིབ་སེལ་ལྗང་གུ་དོན་གྲུབ་  ྾  ལྗང་ནག་  ྾  གཡས་རལ་གྲི་སྣ་ཚོགས་རྡོ་རྗེ་འཁོར་ལོ། གཡོན་དྲིལ་བུ་པད་ལྗང་ནོར་བུ་  ྾  རྡོ་
རྗེའི་སྒོར་རེག་བྱ་རྡོ་རྗེ་མ་སྔོན་མོ་མི་བསྐྱོད་པའི་  ྾  སྔོ་དཀར་  ྾  གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་ཡབ་ཡུམ་གཉིས་ཀའི་  ྾  ཚིགས་རྣམས་ལ་ཀུན་བཟང་ལྗང་གུ་དོན་གྲུབ་  ྾  ལྗང་ནག་  ྾  གཡས་རལ་གྲི་སྣ་ཚོགས་

[012B] གཡོན་དྲིལ་བུ་པད་ལྗང་ནོར་བུ་  ྾  སྤྱི་གཙུག་ཏུ་བྱམས་པ་དཀར་པོ་རྣམ་སྣང་  ྾  དཀར་ནག་དམར་  ྾  གཡས་ཀླུ་ཤིང་གི་མེ་ཏོག་སྡོང་བུ་དང་བཅས་པ་འཁོར་ལོས་མཚན་པ་རྡོ་རྗེ་པདྨ་དཀར་པོ། གཡོན་དྲིལ་བུ་རིན་ཆེན་རལ་གྲི་
འཛིན་པ། རྣམ་སྣང་ནས་བྱམས་པའི་བར་གྱི་ལྷ་ཐམས་ཅད་རིན་པོ་ཆེའི་རྒྱན་དང། དར་སྣ་ཚོགས་ཀྱི་ན་བཟའ་ཅན་དུ་གྱུར། ་དེའི་ལག་པ་གཡས་ལ་གཤིན་རྗེ་གཤེད་ནག་པོ་རྣམ་སྣང་གི་དབུ་རྒྱན་ཅན། ནག་དཀར་དམར་བའི་ཞལ་གསུམ་ཕྱག་
གི་ ཞེས་པ་ནས།  ཁྲོ་བོའི་ཉམས་ཐམས་ཅད་ཡོངས་སུ་རྫོགས་པར་གྱུར། ཤར་དུ་རྣམ་སྣང་དཀར་པོ་ ཞེས་པ་ནས་བདག་བསྐྱེད་ལྟར།།ཚར་གཅོད་པའི་ཚུལ་གྱིས་བཞུགས་པར་གྱུར།  ཅེས་པའི་བར་དང།།ལྷ་དེ་རྣམས་ཀྱི་སྤྱི་བོར་ཨོཾ་དཀར་པོ་
མགྲིན་པར་ཨཱདྨར་པོ། ཐུགས་ཀར་ཧཱུཾ་སྔོན་པོས་མཚན་པར་གྱུར་   ༈   མ་ནུ་སྨ་ར་སྨ་ར། ཨོཾ་ཨཱཧཱུཾ་སཱཧཱ།  ཞེས་པ་ལན་གསུམ།།རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་
རྣམ་པ་ཅན་གྱིས་འོག་མིན་ནས་དྲིན་ཅན་རྩ་བའི་བླ་མ་རྡོ་རྗེ་འཆང་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། སརྦ་ཏ་ཐཱ་ག་ཏ་རཱུ་པ་ནས། སྤརྵ་ཨཱཧཱུཾ་ གི་བར་གྱིས་འབུལ།  མ་ལུས་འགྲོ་བའི་རང་བཞིན་མངོན་དུ་
མཛད།  །ཅེས་པ་ནས་མདུན་བསྐྱེད་ལྟར།  ལྷ་སོ་སོ་ལ་དབང་བསྐུར་བར་གྱུར།  ཅེས་པའི་བར་དང། དེ་ནས་མཆོད་འབྱིན་རླབས་སྤརཤའི་བར། དག་ཅིང་དྲི་མེད་ སོགས་ཀྱིས་ཡོན་ཆབ། ཞབས་བསིལ་ཞལ་བསིལ། བསང་གཏོར། ཨརྒྷཾ། པཱབྱཾ། ཨཱཉྩ་མཱ་ཎཾ་

[013A]༄༅།  །པྲཀྵཱཎཱ། བཅས་དང།  ལྷ་ཡི་མེ་ཏོག་ སོགས་ནས།།མཧཱ་སཔྟ་རཏྣ་ བར་ཚངས་མ་མདུན་བསྐྱེད་གཞུང་ལྟར་དང།།བདག་ཉིད་ཀྱི་ལག་པ་གཡོན་པའི་མཐེ་བོང་ཀྵུཾ་ལས་ས་གཞི་ སོགས་ནས་བདག་བསྐྱེད་ལྟར།  སུམྦྷར་རཱ་ཛཱ་ཨོཾ་ཨཱཧཱུཾ་ གི་
བར་གྱིས་ནང་མཆོད་འབུལ།  བདུད་རྩི་ལྔ་ཡི་བཟའ་བ་ནི།  །ཞེས་སོགས་དང།  བླ་མ་དང་གཙོ་བོ་མི་དད་པ་དོན་གྲུབ་ཏུ་གྱུར།  ཅེས་པ་ནས། ཁྱབ་བདག་མའི་བསྟོད་བའི་མཇུག།  བདེ་བླག་ཉིད་དུ་གང་བ་ཐོབ་གྱུར་ཅིག་ །ཅེས་པའི་བར་མདུན་བསྐྱེད་ལྟར་བཏང་བའི་རྗེས་སུ་
ཨོཾ་བཛྲ་བྷཱུ་མི་ཨཱཧཱུཾ།  སོགས་མཎྜལ་སྔགས་འབུལ་བདག་བསྐྱེད་ལྟར་ལ།  བདག་གཞན་ལུས་ངག་སོགས་ལན་གསུམ་དང།  འདུས་པ་གསང་པ་ སོགས་ལན་གསུམ།  །སི་ད་གུ་རུ་ ནས།  ཏ་ཡཱ་མི་ སྒྱུ་ལུས་བསྟོད་པ་ནི།  ཁོང་སྟོང་ཁྱོད་ཀྱི་སྐུ་ལ་མེད། །ཤ་
དང་རུས་པ་ཁྲག་ཀྱང་མེད། །ནམ་མཁའ་ནི་འཇའ་ཚོན་བཞིན་།ཁྱོད་ཀྱི་སྐུ་ནི་སྟོན་པར་མཛད། །སྐུ་ལ་ལྷུན་མེད་མི་གཙང་མེད། །བཀྲེས་དང་སྐོམ་བ་འབྱུང་བ་མེད། །ཁྱོད་ནི་འཇིག་རྟེན་རྗེས་འཇུག་ཕྱིར། །འཇིག་རྟེན་བྱ་བ་སྟོན་
པར་མཛད། །ཆུ་ཟླ་བཞིན་དུ་བཟུང་དུ་མེད། །ཆོས་རྣམས་ཀུན་ལ་གནས་པ་མེད། །ང་རྒྱལ་མེད་ཅིང་རློམ་པ་མེད། །དམིགས་མེད་ཁྱོད་ལ་ཕྱག་འཚལ་ལོ། །གཤེགས་དང་བཞུགས་དར་དེ་བཞིན་གཟིམས་།སྤྱོད་ལམ་དག་ནི་ཐམས་
ཅད་དུ། །ཁྱོད་ནི་རྟག་ཏུ་སྙོམས་འཇུག་པ། །དམིགས་མེད་ཁྱོད་ལ་ཕྱག་  ྾  སྒྱུ་མ་ལྟ་བུའི་ཏིང་འཛིན་གྱིས། །རྫུ་འཕྲུལ་ཆེ་ལ་རྣམ་སྤྲུལ་བཞིན། །སྣ་ཚོགས་འཆིང་ལས་སྙོམས་འཇུག་པ། །དམིགས་མེད་ཁྱོད་ལ་  ྾  ཀུན་མཁྱེན་

[013B] །སྲིད་པའི་འཁོར་ལོ་རྣམ་སྦྱོང་བ་།དེ་རིང་བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ། །ཁྱོད་ཞབས་པདྨོ་སྤངས་ནས་ནི། །གཙོ་བོ་གཞན་དུ་སྐྱབས་མ་མཆིས། །འགྲོ་བའི་དཔའ་བོ་ཐུགས་
ཆེན་གྱི། །དེ་བས་བློ་མཆོག་མཉེས་པར་མཛོད།    ༈    །འོད་གསལ་གྱི་ཁྲིད་ཀྱི་སྐབས་སུ། །འོད་གསལ་མཆོད་པ་བྱེད་པར་སྤྲོན། གཞན་སྒྱུ་ལུས་མཆོད་པ་ལྟར་ལ། ཁོང་སྟོང་ཁྱོད་ཀྱི་ཞེས་སོགས་ཀྱི་ཚབ་ཏུ།  ཁམས་གསུམ་ལས་ནི་རྣམ་གྲོལ་ཞིང། །ནམ་མཁའ་དང་ནི་མཉམ་
གྱུར་པའི། །འདོད་པ་རྣམས་ཀྱིས་མ་གོས་པ། །དམིགས་མེད་ཁྱོད་ལ་ཕུང་པོ་རྣམས་དང་ཁམས་རྣམས་དང། །སྐྱེ་མཆེད་རྣམས་ལ་མི་བརྟེན་ཞིང། །ཕྱིན་ཅི་ལོག་ལས་རྣམ་གྲོལ་བ། །དམིགས་མེད་ཁྱོད་ལ་  ྾  རྣམ་རྟོག་མེད་ཅིང་ཀུན་
ཀྱང་མེད། །ཐུགས་ནི་རབ་ཏུ་མི་གནས་པར། །བསམ་གྱིས་མི་ཁྱབ་པ་ཡི་ཐུགས། །དམིགས་མེད་ཁྱོད་ལ་  ྾  ཇི་ལྟར་ནམ་མཁའ་གནས་མེད་ཅིང་།སྤྲོས་མེད་གོས་པ་མེད་པ་ལྟར། །མཁའ་དང་མཉམ་པའི་སྐུ་མངའ་བ། །དམིགས་
མེད་ཁྱོད་ལ་  ྾  ཐམས་ཅད་སྟོང་པའི་རང་བཞིན་ཅན། །མངོན་པར་བྱང་ཆུབ་ལྟ་བར་འཚལ། །ལས་དང་རྐྱེན་ལས་རྣམ་གྲོལ་བ་།དམིགས་མེད་ཁྱོད་ལ་  ྾  སྣང་བ་གསུམ་པོ་སྤངས་པ་ཡི། །མངོན་པར་བྱང་ཆུབ་ལྟ་བར་འཚལ། །
མགོན་པོ་ཆེན་པོ་བདག་ཕྱག་འཚལ། །སངས་རྒྱས་ཀུན་གྱི་ཡེ་ཤེས་ཆེ། །དེ་བཞིན་གཤེགས་པ་ཀུན་གྱི་གནས། །རྡོ་རྗེ་ཡེ་ཤེས་བླ་ན་མེད། །སློབ་དཔོན་ཆེན་པོ་བདག་འཚལ་ལོ། །ཐོག་མཐའ་མེད་ཅིང་འཇིག་པ་མེད། །ཉོན་

[014A]༄༅། །མོངས་ཐམས་ཅད་རྣམ་སྤང་བ། །ལུས་དང་ངག་དང་སེམས་རྣམ་སྦྱོངས། །མགོན་པོ་ཆེན་པོ་བདག་འཚལ་ལོ།  །ཞེས་པ་བརྗོད།    ༈     ཀུན་མཁྱེན་ཡེ་ཤེས་ཕུང་པོ་
ཅན༑ ༑སྲིད་པའི་འཁོར་ལོ་རྣམ་སྦྱོང་བ། །དེ་རིང་བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ།  །ཞེས་ལན་གསུམ་དེ་ནས་བླ་མས་དབུ་བསྐུལ་ཏེ་བླ་བརྒྱུད་དང། སངས་རྒྱས་ཆོས་ཚོགས་ལན་གསུམ་ཟིན་ནས་བླ་མས་ཞུང་འདྲེན་
དང་བཅས་སྒྱུ་ལུས་ཀྱི་ཆེ་བརྗོད་དང་འབྲེལ་བའི་སྔོན་འགྲོའི་གསུང་བཤད་མདོར་བསྡུས་མཇུག་སྒྱུ་ལུས་ཀྱི་གསུང་བཤད་གནང། འོད་གསལ་གྱི་སྐབས་སུ་ཡང་འདིས་རིགས་འགྲེ། གསུང་བཤད་ཀྱི་མཇུག་ཏུ་གཏང་རག་མཎྜལ་དང།  ཨེ་མ་ཧོ་སངས་རྒྱས་ཨེ་མ་ཧོ་
ཆོས༑ ༑ཆོས་བཤད་པ་ནི་ངོ་མཚར་ཆེ། །ཡང་དག་དོན་ནི་དག་པའི་དོན། །བྱང་ཆུབ་སེམས་ལ་ཕྱག་འཚལ་ལོ།  །ལན་གསུམ།  ཨི་དཾ་གུ་རུ་རཏྣ་མཎྜལ་ཀཾ་ནིརྱ་ཏ་ཡཱ་མི།  བསྟོད་པ་ནི།  དུས་གསུམ་རྡོ་རྗེའི་ཐུགས་ཡིན་སྲིད་
དང་ཐར་གྱུར་གང། །ཞི་ཞིང་སྒྲིབ་མེད་དག་པ་ནམ་མཁའི་ངོ་བོ་ཉིད། །སངས་རྒྱས་རྣམ་རྒྱས་བྱང་ཆུབ་དབང་ཕྱུག་རྡོ་རྗེ་ཅན། །དེ་ལ་ལུས་ངག་ཡིད་ཀྱིས་རྟག་ཏུ་ཕྱག་འཚལ་ལོ། །གང་ཞིག་གཟུགས་དང་ཚོར་བ་འདུ་ཤེས་འདུ་
བྱེད་དང། །རྣམ་པར་ཤེས་དང་སྐྱེ་མཆེད་དྲུག་དང་དཔར་བོ་དྲུག་།ས་ཆུ་མེ་དང་རུང་དང་ནམ་མཁའ་ཐམས་ཅད་ནི། །བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ། །གཏི་མུག་ཉེས་པ་འདོད་ཆགས་རྡོ་རྗེ་ཆོས་བཅས་

[014B] ༑རིག་པའི་སྦྱོར་བ་ལས་བྱུང་རྟག་ཏུ་རབ་འབྲེལ་བར་།རྣམ་པ་སྣ་ཚོགས་དགའ་བས་མྱོས་པའི་དངོས་གྱུར་པ། །བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ། །སྡུད་དང་དགའ་དང་རྣམ་པ་དེ་
བཞིན་མི་འགྱུར་དང། །རྒྱུ་དང་འབྲས་བུའི་རང་བཞིན་སེམས་སུ་རྗེས་ཐོགས་ཆོས། །རྨོངས་དང་ཞེ་སྡང་འདོད་ཆགས་སྒྲིབ་པ་རྡོ་རྗེ་སྟེ། །བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ་།གང་ཞིག་ཐོག་མ་མེད་དངོས་རྣམ་དག་འདི་སྒོམ་པ། །
ཐབས་དང་ཤེས་རབ་ལས་བྱུང་སྤྲོས་དང་རྣམ་པར་བྲལ། །གསང་བའི་དབང་བསྐུར་བརྟུལ་ཞུགས་དམ་ཚིག་སྦྱོར་ལ་རྟག་བྱང་ཆུབ་རྡོ་རྗེ་འདྲར་བལྟ་དེ་ལ་ཕྱག་འཚལ་ལོ། །གང་ཞིག་དངོས་གྲུབ་མཆོག་གི་ཐབས་ནི་འདི་སྒོམ་ཞིང། །བསྙེན་
པའི་ཆོ་ག་ཉེ་བར་སྒྲུབ་པ་སྒྲུབ་པ་དང། །སྒྲུབ་པ་ཆེན་པོས་བློ་མི་འགྱུར་བའི་སྒྲུབ་དབང་པོ། །བྱང་ཆུབ་རྡོ་རྗེ་  ྾  ལོ་།གང་ཞིག་ཐུན་བཞིའི་རྡོ་རྗེ་དག་ནི་སྒྲུབ་བྱེད་པ། །མི་སྣང་ལ་སོགས་སྣ་ཚོགས་མཆོག་དང་དམན་འགྲུབ་ཅིང། །བླ་མའི་
དྲིན་གྱིས་འདི་ན་མ་ནོར་ལམ་རྟོགས་པ། །བྱང་  ྾  དེ་ལ་རྟག་ཕྱག་འཚལ། །གང་ཞིག་རབ་གསང་འདུས་པའི་རྒྱུད་འདི་ཉན་པ་དང་།འདོན་པར་བྱེད་དང་ཀློག་པ་དང་ནི་སེམས་པ་དང། །མཆོད་པ་བྱེད་པ་དང་ནི་འྡྲིའམ་འདྲིར་འཇུག་པ། །བྱང་
ཆུབ་  ྾  རྟག་ཕྱག་འཚལ། །གང་དུ་ཞི་སོགས་ལས་ཚོགས་ཤིན་ཏུ་བརྟགས་པ་ཡིས། །འཁྲུལ་འཁོར་སྔགས་ཀྱི་ཆོ་ག་ཇི་བཞིན་རྒྱས་འདེབས་པའི། །བསྒྲུབ་བྱ་འདི་དང་ལྡན་པའི་སྒྲུབ་པའི་དབང་པོ་ནི། །བྱང་ཆུབ་  ྾  རྟག་ཕྱག་

[015A]༄༅། །འཚལ། །གང་གིས་གཙོ་བོ་སྒྲུབ་པ་པོ་མཐོང་རེག་པ་དང། །ལེགས་བར་དྲན་དང་མིང་ཙམ་ངེས་པར་ཐོས་པ་དང། །དད་པར་བྱེད་ཅིང་ཕྱོགས་གཅིག་ཙམ་ཞིག་འཛིན་པ་དང། །བྱང་ཆུབ་རྡོ་རྗེ་འདྲར་བལྟ་དེ་ལ་
རྟག་ཕྱག་འཚལ། །ཨེ་མ་ཧོ་ཀུན་འགྲོ་ཀུན་དབང་ཕྱུག་ནམ་མཁའ་དང་ནི་མཚུངས་པ་བརྙེས། །ཨེ་མ་ཧོ་དམ་ཚིག་དེ་ཉིད་གསུམ་།མཆོག་ཏུ་རྨད་བྱུང་སྟོན་པར་མཛད། །ཁམས་གསུམ་ལས་ནི་རྣམ་པར་གྲོལ། །ཆོས་ཀྱི་དབྱིངས་ཀྱི་
ངོ་བོ་ཉིད། །འདོད་པ་རྣམས་ཀྱིས་མ་གོས་པའི། །དམིགས་མེད་ཁྱོད་ལ་ཕྱག་འཚལ་ལོ། །ཕུང་པོ་རྣམས་དང་ཁམས་རྣམས་དང། །སྐྱེ་མཆེར་རྣམས་ལ་མི་བརྟེན་ཞིང། །སྲིད་དང་མྱ་ངན་འདས་ལས་གྲོལ། །དམིགས་མེད་  ྾  ཇི་ལྟར་
ནམ་མཁའ་གནས་མེད་ཅིང། །སྤྲོས་པ་མེད་ཅིང་གོས་པ་མེད། །ནམ་མཁའ་མཉམ་པའི་ཐུགས་མངའ་བ། །དམིགས་མེད་  ྾  ཨེ་མ་ཧོ་སངས་རྒྱས་ཨེ་མ་ཧོ་ཆོས།  །ཞེས་སོགས།  འདུས་པ་གསང་བ་ལས་བྱུང་བ། །དེ་བཞིན་གཤེགས་
པ་ཀུན་གྱི་གསང། །རྒྱུད་ཀུན་བདག་པོའི་དབང་པོ་ཡིས། །རྒྱུད་འདི་ལེགས་པར་གསུངས་པ་ཡིན། །མགོན་པོ་ཆེན་པོ་ལེགས་སོ་ལེགས། །ཐུབ་པ་ཆེན་པོ་ལེགས་  ྾  ཆོས་རྣམས་ཆེན་པོ་ལེགས་  ྾  ཐུགས་རྗེ་ཆེན་པོ་ལེགས་  ྾  རྣམ་
གྲོལ་འབྲས་བུ་འཚལ་བ་ཡི། །འགྲོ་བ་མགོན་མེད་རྣམས་དང་ནི་།བདག་ཅག་ཡང་དག་རྫོགས་པ་ཡི། །བྱང་ཆུབ་ཐོབ་པའི་དོན་ཆེན་མཛད།  །ཅེས་བསྟོད། དེ་ནས་ཆུ་བཞི་སྔོན་དུ་འགྲོ་བའི་མཆོད་པ་དང། གཏོར་མ་བྱིན་གྱིས་བརླབས་ལ།  རང་གི་ཐུགས་ཀའི་ཧཱུཾ་སྔོན་པོའི་

[015B] ཁྲོ་བོ་བཅུ་དང་བཅས་པའི་ ཞེས་སོགས་ནས།  འོད་ཏུ་གནོད་མཛེས་རྒྱལ་པོ།    ༈   རྣམས་ཀྱི་ལྗགས་ཧཱུཾ་ལས་སྐྱེས་པའི་ སོགས་ལྗགས་བྱིན་རླབས་ནས།།མ་མ་ཤཱནྟིཾ་རཀྵ་ཙ་ཀུ་རུ་སཱཧཱ། ཨོཾ་ཨཱཧྲཱིཔྲ་ཝ་
ཨཱཉྩ་  ྾  ཨརྒྷཾ་  ྾  ཨོཾ་བཛྲ་ཏཾ་བུ་ལ་  ྾  ཨོཾ་སརྦ་ཏ་ཐཱ་ག་ཏ་པུཥྤེ་ སོགས་ཉེར་སྤྱོད་རོལ་མོ་བཅས་དང།  ཨོཾ་ཨཱབཛྲ་དཧྲཾ་ཀ་སོགས་ ཀྱིས་ནང་མཆོད་འབུལ། ཡིག་བརྒྱ།  མ་རྙེད་ཡོངས་སུ་  ྾  འདུས་པའི་རྟེན་དང་བརྟེན་པའི་ སོགས་ནས།  ཨོཾ་ཡོ་ག་ཤུདྡྷཱ་  ྾   དེ་ནས་ཆུ་
བཞི་སྔོན་དུ་འགྲོ་བའི་ཉེར་མཆོད་དང། ཁྲོ་བོའི་གཏོར་མ་བྱིན་གྱིས་བརླབས་ནས།  རང་ཉིད་སྐད་ཅིག་གིས་ཁྲོ་བོ་འཇིག་རྟེན་གསུམ་ལས་རྣམ་པར་རྒྱལ་བ་སྔོ་སེར་ལྗང་གུ་ཞལ་གསུམ་གདངས་ཤིང་མཆེ་བ་གཙིགས་པ། ཕྱག་དྲུག་གི་དང་བོ་གཉིས་ཀྱིས་རྡོ་རྗེ་དང་དྲིལ་བུ་
འཛིན་པ་ཧཱུཾ་མཛད་ཀྱི་ཕྱག་རྒྱས་རང་འདྲའི་ཡུམ་ཤེས་རབ་མ་ལ་འཁྱུད་པ། གཡས་ལྷག་མ་གཉིས་ལྕགས་ཀྱུ་དང་ཞགས་པ་འཛིན་ཅིང། གཡོན་ལྷག་མ་གཉིས་ཐོད་པ་དང་ཁ་ཏཱཾ་ག་འཛིན་པ་ཧཱུཾ་གི་སྒྲ་དྲག་ཏུ་སྒྲོག་ཅིང་རབ་ཏུ་ཁྲོས་པ། སྤྱན་གསུམ་
དམར་ལ་ཟླུམ་པ། ཐོད་པ་སྐམ་པོ་ལྔའི་དབུ་རྒྱན་དང་ཁྲག་འཛག་པའི་མགོ་ཕྲེང་མགུལ་བར་འཕྱང་བ། སྟག་གི་པགས་པའི་ཤམ་ཐབས་ཅན། བསྐལ་པའི་མེ་ལྟ་བུའི་འོད་ཟེར་འབར་ཞིང་གཡས་བརྐྱངས་པས་པདྨའི་སྟེང་དུ་འཇིགས་བྱེད་དང་དུས་
མཚན་མ་མནན་ནས་བཞུགས་པའི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་ཁྲོ་བོ་བཅུ་སྤྱན་དྲངས། ཨོཾ་བཛྲ་མཧཱ་ཀྲོ་དྷ་རཱ་ཛས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  སོགས་ཀྱིས་ཆུ་བཞི་འབུལ།  ཨོཾ་ཨཱཡ་མཱནྟ་ཀྲྀ་ཏ་ཧཱུཾ་ ནས།  སུམྦྷ་རཱ་ཛ་ཧཱུཾ་ཧཱུཾ། སརྦ་དུ་ཥྚཾ་  ྾  ཙ་ཀུ་རུ་སཱཧཱ་

[016A]༄༅། །ཨོཾ་བཛྲ་མཧཱ་ཀྲོ་དྷ་རཱ་ཛ་  ྾  ཨཱཉྩ་མཱ་ཎཾ་དང་ཨརྒྷཾ་ གྱིས་ཆུ་གཉིས་འབུལ།  ཨོཾ་བཛྲ་ཏཾ་བུ་ ལས་སོ་རྩི་ཕུལ།  ཨོཾ་བཛྲ་མཧཱ་ཀྲོ་  ྾  ཝཱ་ར་པུཥྤེ་ ནས་ཤཔྟའི་བར་གྱིས་ཉེར་སྤྱོད་རོལ་མོ་དང་བཅས་པ་དབུལ་ལོ།  །ཨོཾ་བཛྲ་མཧཱ་  ྾  ཨོཾ་ཨཱཧཱུཾ་ གིས་ནང་
མཆོད་འབུལ༑ དེ་ནས་བཀའ་བསྒོ་བ་ནི།  ས་ཡི་ཕྱོགས་ནི་འདི་ཉིད་ནི། །གསང་བ་འདུས་པ་མངོན་བརྗོད་པ། །རྣལ་འབྱོར་ཆེན་པོའི་དམ་ཚིག་གིས། །དུས་ཀུན་ཏུ་ནི་སྤྱོད་འགྱུར་ཞིང། །རྒྱུན་དུ་དེ་དོན་སྒྲུབ་པ་རྣམས། །བསྲུང་བའི་དོན་དུ་རྟག་ཏུ་ནི། །གཤིན་
རྗེ་གཤེད་སོགས་ཁྲོ་བཅུ་ཡིས། །བགེགས་ཀུན་ལ་ནི་ཕུར་བུས་ཐོབ་ །ལན་གསུམ་བརྗོད། མཁའ་འགྲོ་སྤྱི་གཏོར། ལས་གཤིན་བསྡུས་པ། གཞི་བདག་གཏོར་མའི་མཇུག་ཏུ་གཏང་རག་མཆོད་པ་ཉེར་སྤྱོད་འདོད་ཡོན་དང་བཅས་པ་བྱིན་བརླབས་ནས།  དག་ཅིང་དྲི་མེད་ ཅེས་སོགས་
ཀྱིས་ཨརྒྷཾ་ནས། ཤཔྟའི་བར་དང།  ཕྱག་རྒྱའི་རྣམ་པ་སྔོན་པོ་ སོགས་ཀྱིས།  རཱུ་པ་ ནས༑  སྤརཤའི་ བར་གྱིས་མཆོད། ནང་མཆོད་འབུལ།  མི་བསྐྱོད་རྡོ་རྗེ་ཡེ་ཤེས་ཆེ།  །ཞེས་པ་ནས།  རྡོ་རྗེ་སེམས་དཔའ་ཕྱག་འཚལ་ལོ།  །བར་གྱིས་བསྟོད། སྨོན་ལམ་ནི།།དགེ་
བ་འདི་ཡིས་མྱུར་དུ་བདག་ །སོགས་ནས།  འགྲོ་ཀུན་ཐབས་མཁས་འདི་ཡིས་སྒྲོལ་བར་ཤོག་ །ཡིག་བརྒྱ་ལན་གཅིག་  གང་ཡང་བདག་བློ་མ་རྙེད་ཡོངས་སུ་  ྾  ལྷག་པ་དང་ནི། མཛད་དུ་གསོལ།  །ཞེས་བཟོད་གསོལ་བྱ། ཉེར་བསྡུ་མི་བྱ་བར།  བདག་
ལེ་དངོས་གྲུབ་སོགས་ཀྱིས་འདོད་དོན་ཞུ།  ཤིས་བརྗོད་རྒྱས་པ་གཞུང་ལྟར་བྱའོ། །གོང་གི། བདུས་གསུམ་རྡོ་རྗེའི་ཐུགས་ཡིན་ཞེས་པ་ནས། བགེགས་ཀུན་ལ་ནི་ཕུར་བུས་ཐོབ། །ཅེས་པའི་བར་འདི་སྒྱུ་ལུས་དང་འོད་གསལ་གྱི་མཆོད་པའི་སྐབས་སུ་བྱས་ཀྱང་ཕུན་སུམ་ཚོགས་ལ། མ་བྱས་ཀྱང་

[016B] རྒྱུད་ཀྱི་བཤད་པ་རྫོགས་པའི་འོག་ཏུ་གཏང་རག་གི་མཆོད་པ་བྱེད་ཚེ་དེའི་མཇུག་ངེས་པར་བྱ་དགོས་སོ། །འདི་ནི་རྗེ་བླ་མ་བཀའ་དྲིན་གསུམ་ལྡན་རྡོ་རྗེ་འཆང་ཕ་བོང་ཁ་པ་བདེ་ཆེན་སྙིང་པོ་དཔལ་བཟང་པོའི་ཞལ་སྔ་ནས། དབུས་གཙང་སོཌ་སུ་དཔལ་གསང་བ་འདུས་པའི་རྫོགས་རིམ་གྱི་ཟབ་ཁྲིད་སྩལ་སྐབས་སྒྱུ་
ལུས་མཆོད་པའི་སྟར་མཛད་པའི་ཚུལ་གྱི་ཕྱག་བཞེས་རྣམས་རེག་ཟིག་ཏུ་བགྱིས་པའོ།།  །།    ༈   དང། དཀྱིལ་འཁོར་སྒྲུབ་མཆོད་ལྟ་བུའི་སྐབས་ཀྱི་མཆོད་གཏོར་བཤམ་ཚུལ་ལ། གསང་འདུས་སྐབས། གསང་
འདུས་ཀྱི་དཀྱིལ་འཁོར་བཤམས་པའི་ཕྱོགས་བཞིར་སྒོ་བཞིའི་མཆོད་པ་འབུལ་ཡུལ་གྱི་གཡས་ནས་འགོ་བརྩམས་ཏེ་མཆོད་ཡོན། ཞབས་བསིལ་མེ་ཏོག། བདུག་སྤོས། མར་མེ། དྲི་ཆབ། ཞལ་ཟས་བཅས་ཆུ་གཉིས་ཉེར་སྤྱོད་ཚར་རེ། དཀྱིལ་
འཁོར་ཕྱི་མདུན་དུ་སྟེགས་ཀྱི་ཁར་ཨཎ་ཏར་ལྟ་བུའི་སྟེང་དུ་གསང་འདུས་ཀྱི་འབུལ་གཏོར་ཕྱག་བཞེས་ལྟར་བཤམ། དེའི་མདུན་དུ་མདུན་བསྐྱེད་མཆོད་པ་རང་གི་གཡོན་ནས་འགོ་བརྩམས་ཏེ་མཆོད་ཡོན། ཞབས་བསིལ། ཞལ་བསིལ། བསང་གཏོར་
མེ་ཏོག་བདུག་སྔོས། མར་མེ། དྲི། ཞལ་ཟས་རྣམས་ཚར་སོ་གཉིས་སམ། ཉུང་མཐའ་བཅུ། དེའི་མདུན་དུ་སྔོན་འགྲོའི་མཆོད་པ་རང་གི་གཡོན་ནས་འགོ་བརྩམས་ཏེ། མཆོད་ཡོན་ནས་དྲི་ཆབ་པར་མདུན་བསྐྱེད་ལྟར་ལ། ཞལ་ཟས་དང། སྔོན་
འགྲོའི་དཀར་གཏོར་པད་འདབ་ཅན། ཏཾ་བུ་ལ་གསུམ་སྣོད་གཅིག་ཏུ་བཞག་པ། དེ་མདུན་བདག་བསྐྱེད་མཆོད་པ་འགོ་རང་གཡས་ནས་བརྩམས་པའི་ཆུ་གཉིས་ཉེར་སྤྱོད་ཚར་གཅིག་བཅས་བཤམ། རང་གི་མདུན་དུ་རྩྭ་ཀུ་ཤ་རྩེ་མོ་རང་གི་གཡོན་

[017A]༄༅། །དུ་བསྟན་བ་གཉིས་བཀྲམ་པའི་གདན་ལ་རྩེ་མོའི་ཐད་དུ་པདྨ་འདབ་བརྒྱད་བྲིས་པའམ། འབྲུ་ཚོམ་སྤུངས་པའི་སྟེང་དུ་རྣམ་བུམ། རྩ་པའི་ཕྱོགས་སུ་ལས་བུམ་འོག་གཞིར་རྡོ་རྗེ་རྒྱ་གྲམ་བྲིས་པ། བླ་མེད་ཀྱི་རིགས་ལ་
བུམ་པ་གཉིས་ཀར་ཤིང་བཟང་པོ་འབྲས་བུ་ཅན་གྱི། བརྒྱན་དང་རྒྱུད་སྡེ་ཐམས་ཅད་ལ་བུམ་ལྷ་སོ་སོའི་བུམ་མཚན་མ་ནོར་བ། བུམ་པའི་མགུལ་དུ་སྲད་བུ་དཀར་པོ་རྐང་བདུན་གྱིས་དཀྲི་བ་སོགས་ཕྱག་བྮེསུ་མཛད། རྣམ་བུམ་གྱི་མདུན་ནས་
འགོ་བརྩམས་མཆོད་ཡོན་ནས་བཟུང་སྟེ། ཞལ་ཟས་དང་དཀར་གཏོར་པད་འདབ་ཅན། ཏཾ་བུ་ལ་གསུམ་སྣོད་གཅིག་ཏུ་བཞག་པའི་བར་གོང་གི་སྔོན་འགྲོ་ལྟར་ཚར་གཅིག་གྲལ་མཇུག་གམ་སྒོ་རྒྱབ་ལྟ་བུར་ཕྱི་རོལ་མཆོད་པ་མཆོད་ཡོན་
ནས་ཞལ་ཟས་བར་སྔོན་འགྲོ་ལྟར་ལ། ལོགས་སུ་སྣོད་གཅིག་ཏུ་ཕྱི་རོལ་ཏུ་འདོར་རྒྱུའི་དཀར་གཏོར་པད་འདབ་ཅན་གཉིས་དང། ཏཾ་བུ་ལ་གཅིག་བཅས།།    ༈    དཀྱིལ་འཁོར་གྱི་སྒོ་བཞིའི་མཆོད་པ་ཆུ་གཉིས་ཉེར་སྤྱོད་དང་
འབུལ་གཏོར་བསྒྲིགས་ལུགས་གསང་འདུས་ལྟར་ལ། དཔའ་གཅིག་ལ་མདུན་བསྐྱེད་ཀྱི་མཆོད་པ་འགོ་རང་གཡོན་ནས་བརྩམས་པའི་མཆོད་ཡོན་ཞབས་བསིལ། དྲི། མེ་ཏོག་བདུག་སྤོས། མར་མེ། ཞལ་ཟས་བཅས་ཚར་བྕུའམ་
ཉུང་མཐའ་ཚར་གཅིག་དེ་མདུན་སྔོན་འགྲོ་ཡང་མདུན་བསྐྱེད་ལྟར་ཕྱི་ཉེར་སྤྱོད་ཚར་གཅིག་དེ་མདུན་བདག་བསྐྱེད་མཆེད་པ་འགོ་རང་གཡས་ནས་བརྩམས་ཏེ་ཆ་གསུམ་སྔོན་འགྲོའི་ཉེར་སྤྱོད་ཚར་གཅིག་།རང་གི་མདུན་དུ་ཀུ་ཤའི་གདན་དུ་བུམ་པ་

[017B] རྣམ་བུམ་གྱི་མདུན་ནས་བརྩམས་ཏེ་ཆུ་གསུམ་ཉེར་སྤྱོད་ཚར་གཅིག་    ༈   མར། གཞན་ཚར་མ་དཔའ་གཅིག་ལྟར་ལ། མདུན་བསྐྱེད་ཉེར་སྤྱོད་ཚར་བཅུ་གསུམ་མམ། མ་མཐའ་
ཚར་གཅིག་ཕྱི་རོལ་མཆོད་པ་གནང་ཚེ་ཆུ་གསུམ་ཉེར་སྤྱོད་ཚར་གཅིག་དང། དཀར་གཏོར་པད་འདབ་ཅན་གཅིག་བཅས།    ༈   ལྔ་ལ་དཀྱིལ་འཁོར་བཤམ། སྒོ་བཞིའི་ཉེར་སྤྱོད་རང་གི་གཡས་ནས་འགོ་བརྩམས་ཏེ་ཆུ་གཉིས་ཉེར་སྤྱོད་
ཚར་བཞི། །དཀྱིལ་འཁོར་གྱི་ཤར་ངོས་སུ་འབུལ་གཏོར། དེའི་མདུན་དུ་རང་གི་གཡས་ནས་འགོ་བརྩམས་ཏེ་མདུན་བསྐྱེད་ཀྱི་ཆུ་བཞིའི་ཉེར་སྤྱོད་ཚར་ལྔའམ། མ་མཐའ་ཚར་གཅིག་དེ་མདུན་སྔོན་འགྲོའི་མཆོད་པའང་མཆོད་འགོ་རང་གཡས་ནས་བརྩམས་
བའི་ཆུ་གཉིས་ཉེར་སྤྱོད་ཚར་གཅིག་དེ་མདུན་བདག་བསྐྱེད་མཆོད་འགོ་རང་གི་གཡོན་ནས་བརྩམས་ཏེ། མཆོད་ཡོན། ཞབས་བསིལ། ཞལ་བསིལ། མེ་ཏོག་བདུག་སྤོས། མར་མེ། དྲི། ཞལ་ཟས་བཅས་ཚར་གཅིག་།རང་གི་མདུན་དུ་
རྩ་ཀུ་ཤ་རྩེ་མོ་རང་གི་གཡས་སུ་བསྟན་པའི་གདན་ལ། རྩེ་མོའི་ཕྱོགས་སུ་རྣམ་བུམ་དང། རྩ་བར་ལས་བུམ་བཤམ། རྣམ་བུམ་གྱི་མདུན་ནས་བརྩམས་ཏེ་ཆུ་གཉིས་ཉེར་སྤྱོད་ཚར་གཅིག་ཕྱི་རོལ་མཆོད་པ་ལ་ཕྱི་རོལ་དཀར་གཏོར་རྐེད་ཆིངས་ཅན་
གཅིག་མཆོད་པ་ཆུ་གཉིས་ཉེར་སྤྱོད་ཚར་གཅིག་    ༈   དཀྱིལ་འཁོར་མི་དགོས་ཀྱང། སྒོ་བཞིའི་མཆོད་པ་རང་གི་གཡས་ནས་འགོ་བརྩམས་པའི་ཆུ་གཉིས་ཉེར་སྤྱོད་ཚར་བཞི། འབུལ་གཏོར་གྱི་མདུན་དུ་མདུན་བསྐྱེད་ཀྱི་མཆོད་པ་རང་གི་གཡས་ན་

[018A]༄༅། །འགོ་བརྩམས་ཏེ་ཆུ་བཞི་ཉེར་སྤྱོད་ཞལ་བས་བར་ལྷ་ལྔ་ལྟར་ཚར་བྕུའམ། མ་མཐའ་ཚར་གཅིག་དེ་མདུན་སྔོན་འགྲོའི་མཆོད་བ་མཆོད་འགེ་མདུན་བསྐྱེད་ལྟར་གྱི་ཆུ་གཉིས་ཉེར་སྤྱོད་ཚར་གཅིག་དེ་མདུན་
བདག་བསྐྱེད་ཀྱི་མཆོད་པ་མཆོད་འགོ་རང་གཡོན་ནས་བརྩམས་ཏེ་ཆུ་གསུམ་སྔོན་འགྲོའི་ཉེར་སྤྱོད་ཞལ་ཟས་བར་ལྷ་ལྔ་ལར་དང་བུམ་པ་དང། བུམ་པའི་ཉེར་སྤྱོད་ཀྱང་ལྷ་ལྔ་ལྟར་རོ། །བདག་འཇུག་མེད་སྐབས་དང། བསྙེན་མཚམས་ཀྱི་སྐབས་གསང་
འདུས་སོགས་ཚང་མར་བདག་མདུན་གཉིས་ཀྱི་ཉེར་སྤྱོད་སྒྲིག་ལུགས་གོང་གསལ་ལྟར་བྱས་པ་ཚར་རེ་ལས། མཆོད་པ་གཞན་རྣམས་མི་དགོས།    ༈   བསྙེན་པའི་སྔོན་འགྲོའི་མཇུག་ཏུ་བྲིས་པ་
ལས་ཤེས་དགོས་སོ།། །།    ༈   སྐབས་འགྲེལ་གཏོར་ཇི་ལྟར་གནང་བ་ལྟར་གྱི་ཕྱག་བཞེས་འཁྲུལ་མེད་ཐོ་ཙམ་དུ་འགོད་པ་ལ། ཁྲི་ཕྱག་ཤེར་སྙིང་སོགས་ཟིན་ནས། དགའ་ལྷ། དམིགས་
བརྩེ་མཚར་ཉེར་གཅིག་ཙམ་གྱི་མཐར། ས་གཞི་སྤོས་བྱུགས། ཐོས་བསམ་སྒོམ་པའི་སོགས་ལན་གསུམ། ཡོན་ཏན་གཞིར་གྱུར། དཔལ་ལྡན་རྩ་བའི་ལན་གསུམ། ཚེ་རབས་ཀུན་ཏུ། རང་ཉིད་སྐད་ཅིག་གིས་སོགས་ཀྱིས་རྡོ་རྗེ་འཇིགས་
བྱེད་ཡུམ་བཅས་སུ་བསྐྱེད། ནང་མཆོད་བྱིན་རླབས། མཆོད་པ་ཆུ་གསུམ་ཉེར་སྤྱོད་བྱིན་རླབས་བྱ། གཏོར་མ་བྱིན་གྱིས་བརླབས་ལ་མདུན་དུ་སྐད་ཅིག་གིས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་གྱི་རྟེན་དང་བརྟེན་པར་བཅས་པའི་དཀྱིལ་

[018B] རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། ཡེ་ཤེས་ཀྱི་འཁོར་ལོ་སྤྱན་དྲངས་ཛཧཱུཾ་བཾ་ཧོདམ་ཚིག་པ་དང་གཉིས་སུ་མེད་པར་གྱུར། རང་གི་ཐུགས་ཀའི་ཧཱུཾ་སྔོན་པོའི་འོད་ཟེར་ལྕགས་
ཀྱུའི་རྣམ་པ་ཅན་གྱིས་ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་སྟེ་ཕྱོགས་མཚམས་རྣམས་སུ་ལ་འཁོད་པ་རྣམས་སྐད་ཅིག་གིས་འོད་གསལ་དུ་བཅུག་པ་ལས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་གྲི་གུག་དང་ཐོད་པ་
འཛིན་པ་ཡུམ་དང་བཅས་པའི་སྐུར་བཞེངས་པར་གྱུར། ཧཱུཾ༑ འཇིག་རྟེན་ལས་འདས་པའི་མགྲོན་རྣམས་ཀྱི་སོགས་ནས། སྦུ་གུ་ཅན་རྣམས་སུ་གྱུར། ཨོཾ་ཧྲཱིཥྚྲཱིཝི་ཀྲི་ཏཱ་ན་ན་ཧཱུཾ་ཕཌ་བཛྲ་བཧཻ་ར་  ྾  ཁཱ་ཧི་ཧཱུཾ་ཕཌ་སཱཧཱ། ལན་གསུམ་
ཨོཾ་ཛི་ན་ཛི་ཀ་སོགས་ལན་གསུམ། ཨོཾ་ཧྲཱིཥྚྲིཧསོགྶ་ཀྱིས་མཆོད། ཨོཾ་ཧྲཱིཥྚྲཱི་  ྾  ཕཌ་ཨོཾ་ཨཱཧཱུཾ། ཨོཾ་བཛྲ་པེཏྟ་ལཱི་  ྾  སཱཧཱ་ཨོཾ་ཨཱཧཱུཾ། ནས། ཨོཾ་བཛྲ་ར་ཏྲི་ཧཱུཾ་ཕཌ་ཨོཾ་ཨཱཧཱུཾ། བར། གཉིས་མེད་ཐུན་མོང་ནས། དཀྱིལ་འཁོར་
གཙོ་ལ་ཕྱག་འཚལ་ལོ། །ཕྱོགས་སྐྱོང་འཁོར་དང་བཅས་པ་རྣམས་ཀྱི་སོགས་ནས། ཡ་མ་རཱ་ཛ་ཚར་གཅིག་བཧུ་ཙ་ར་ནཾ་གསུམ། ཨོཾ་ད་ཤ་དི་ཀ་  ྾  ཨརྒྷཾ། པཱདྱཾ་སོགས་ནས། འཕྲིན་ལས་མཛོད་ཅིག་།མདུན་དུ་པདྨ་ཉི་མ་  ྾  སྤྱན་དྲངས། ཛ་
འཇམ་དཔལ་གཤིན་རྗེ་  ྾  གཤེགས་སུ་གསོལ། །ཨོཾ་ཀཱ་ལ་རཱུ་པ་ས་པ་རི་ཝཱ་ར་ཨ་ཀརྵ་ཡ་  ྾  ས་མ་ཡ་སྟྭཾ། ཨོཾ་ཀཱ་ལ་  ྾  ཨརྒྷཾ་སོགས། ནང་མཆོད། ཛཿ་འཇམ་དཔལ་བཀའ་ཉན། ཧཱུཾ༑ བླ་མ་མཆོག་དང་  ྾  ཧཱུཾ༑ བདེ་ཆེན་ལྷུན་

[019A]༄༅། །གྲུབ་  ྾  བུ་བཞིན་སྐྱོང་བར་མཛོད། །ཆོས་ཀྱི་རྒྱལ་པོ་ཡབ་ཡུམ་  ྾  ཨོཾ་ཀཱ་ལ་རཱུ་པས་པ་རི་ཝཱ་ར་ཨི་དཾ་སོགས་ནས། ཝཱ་ར་ཨོཾ་ཨཱཧཱུཾ། ཆོས་རྒྱལ་ཡབ་ཡུམ་  ྾  ཐལ་མོ་བརྡབ། ཨོཾ་ཁ་ཁ་ཁཱ་ཧི་ཁཱ་ཧི་སརྦ་
ཡཀཱ་  ྾  ཕཌ་ཕཌ་སཱཧཱ། གསུམ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཨརྒྷཾ་སོགས། དུར་ཁྲོད་བརྒྱད་ན་གནས་པའི་  ྾  ཞལ་དུ་ཨོཾ་ཨཱཧཱུཾ། ལྷ་ཡི་ཚོགས་རྣམས་  ྾  ཀུན་འགྲུབ་ཤོག་ཨོཾ་བཛྲ་ཨ་མྲྀ་ཏ་  ྾  འབྱུང་གྱུར་ཅིག་མྱུར་མཛད་མ་
བརྐྱང་བསྐུམ་མ། སྟོབས་ཆེན་གཤིན་རྗེ། ཡིག་བརྒྱ། མ་རྙེད་ཡོངས་སུ། བཛྲ་མུཿ་འཇིག་རྟེན་ལས་  ྾  རང་གནས་སུ་གཤེགས་པར་གྱུར། རྣམ་དག་བསམ་པས་  ྾  འཛིན་གྱུར་ཅིག་དེ་ནས་མཎྜལ་རྒྱས་པའི་མཇུག་མདུན་གྱི་
ནམ་མཁའ། ཕུལ་བྱུང་མཁྱེན་བརྩེ། བློ་བཟང་དང་པོའི་སོགས་རེས་མོས་ཀྱི་མཐར། བརྒྱུད་འདེབས་ཡོད་ན་མཚམས་འདིར་བླ་མས་དབུ་བསྐུལ་གྱིས་གསུང་སྟེ། སངས་རྒྱས་ཆོས་ཚོགས་གསུམ། དེ་ནས་ལྗགས་བཤད་སྤྱི་
ལྟར༑ ཆོས་ཐུན་སྔ་ཁྱིའི་བར་དུ་མཎྜལ་མདོར་བསྡུས་རེ་དང་ཧཱུཾ༑ རྡོ་རྗེ་འཆང་དང་དཔལ་ལྡན་ཤ་པ་རི།།   ྾  ཧཱུཾ༑ བླ་མ་མཆོག་དང་  ྾  བདེ་ཆེན་ལྷུན་གྲུབ། བརྐྱང་བསྐུམ་མ། ཆོས་ཐུན་རྗེས་མ་གྲོལ་ཁར་གཏང་རག་མཎྜལ་རྒྱས་པ་
ས་གཞི་སྤོས་བྱུགས། དེ་ཉིན་གྱི་གསུང་བཤད་དང་བསྟུན་པའི་སྨོན་ལམ་རེས་མོས། དེ་ལྟར་ལམ་བཟང་བཅས་དང། དེ་ནས་སྔགས་རིམ་སྨོན་ལ། མདོར་ན་དཔལ་ལྡན། ཆོས་ཀྱི་རྒྱལ་པོ། བདག་དང་གཞན་གྱི་སོགས་གསུང་

[019B] །དེ་ལྟར་འགྲེལ་གཏོར་སྐོར་དང་མཆོད་གཏོར་བཤམ་ཚུལ་འདི་དག་སྤྱིར་རྒྱུད་གྲྭ་སྟོད་སྨད་སོགས་སྔགས་གྲྭ་ཆེན་མོ་རྣམ་སུ་ཕྱག་བཞེས་ཀྱི་ཟུར་ཅུང་ཟད་མི་འདྲ་བ་རེ་ཡོད་པ་རྣམས་ལ་སྔོན་གྱི་མཁས་གྲུབ་ཚད་ལྡན་རྣམས་ཀྱི་དགོངས་གཞི་དགོས་པ་ཁྱད་པར་
ཅན་ར་ཡོད་པས། མཐའ་གཅིག་ཏུ་འདི་ཁོན་དག་བའོ། །འདི་ནི་མ་དག་པའོ༑ ༑ཞེས་ཁ་ཚོན་གཅོད་པར་མི་ནུས་ཤིང། རང་རང་གི་ཕྱག་ལེན་ཕྲ་ཞིབ་མཐོང་ཞིང་ཐོས་པས་ཁོང་དུ་ཆུད་པར་བྱ་བ་ཉིད་ལས། མཐའ་དག་འདིར་འགོད་པར་མི་ལང་ལ། གོང་
དུ་བཀོད་པ་འདི་དག་ནི་རྡོ་རྗེ་འཆང་ཕ་བོང་ཁ་པ་བཀའ་དྲིན་མཚུངས་མེད་ཆེན་པོ་ཉིད་ཀྱིས་རྒྱུན་གཏན་ཕྱག་པ་ཞེས་ཇི་ལྟར་མཛད་པ་རྣམས་བློ་དམན་ལས་དང་བོ་བདག་ལ་ཕན་ཕྱིར་ནོར་འཁྲུལ་མེད་པར་རེག་ཟིག་ཏུ་བཀོད་དེ་གསུང་འབུམ་གྲས་སུ་
བཞུགས་པ་ལགས་སོ།།    ༈   །ཡོན་སྦྱར་མཐུན་རྐྱེན་འབྲེལ་ཚད་བླ་མ་ཡིས། །ཚེ་རབས་འབྲལ་མེད་མཉེས་བཞིན་རྗེས་འཛིན་ཅིང། །ཟུང་འཇུག་རྡོ་རྗེ་འཆང་དབང་མྱུར་ཐོང་
ཤོག་འགྲོ་དོན་འཕེལ།།﻿
[001A]༄༅། །རྒྱུད་ཀྱི་རྒྱལ་པོ་གསང་བ་འདུད་པའི་བཤད་པ་རྫོགས་པའི་འོག་ཏུ། རྡོ་རྗེ་སློབ་དཔོན་ལ་གཏང་རག་གི་མཆོད་པ་སོགས་བྱ་བའི་ཚུལ་ནི། དཔོན་སློབ་རྣམས་ཀྱིས་བཞུགས་སོ། །

[001A]༄༅། །རྒྱུད་ཀྱི་རྒྱལ་པོ་དཔལ་གསང་བང་དུས་པའི་བཤད་པ་རྫོགས་པའི་འོག་ཏུ། རྡོ་རྗེ་སློབ་དཔོན་ལ་གཏང་རག་གི་མཆོད་པ་སོགས་བྱ་བའི་ཚུལ་ནི། དཔོན་སློབ་རྣམས་ཀྱི་
སྔོན་གསང་བ་འདུས་པའི་རྒྱུད་འཆད་པའི་དུས་བཞིན་དུ། འདུས་པའི་རྟེན་དང་བརྟེན་པའི་དཀྱིལ་འཁོར་གསལ་གདབ། དཀྱིལ་འཁོར་གྱི་དབུས་སུ་རང་གི་བླ་མ་རྡོ་རྗེ་འཆང་དང་ཐ་མི་དད་པར་
བཞུགས་པར་བསམ། འཁོར་དུ་སངས་རྒྱས་དང་བྱང་ཆུབ་སེམས་དཔའ་ནམ་མཁའི་དབྱིངས་ཐམས་ཅད་ཏིལ་གྱི་གང་བུ་བཞིན་དུ་གང་བར་བསམ། སློབ་མ་རྣམས་ཀྱིས་རང་དཀྱིལ་
འཁོར་པའི་ལྷ་གང་ཡིན་གྱི་ང་རྒྱལ་བཟུངས། མཆོད་གཏོར་རྒྱས་པར་བཤམས་ནས། ཕྱིའི་མཆོད་པ་དང། ནང་དང། གསང་བ་དང། དེ་ཁོ་ན་ཉིད་ཀྱི་མཆོད་པ་དང་བཞིས། བླ་མ་དང་

[002A]༄༅། །རང་དང། རྒྱལ་བ་སྲས་བཅས་བསྲུང་མ་དང་བཅས་པ་ལེགས་པར་མཆོད། ཅེས་གསུངས་པ་བཞིན་དཔོན་སློབ་རྣམས་ཀྱིས་བདག་བསྐྱེད་རྒྱས་བ་གྲུབ་ན་དང། བསྡུ་ན།    ༈   
སྐད་ཅིག་གིས་ཞེ་དང་རྡོ་རྗེ་སྐུ་མདོག་མཐིང་ནག་ནག་དཀར་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། རང་དང་འདྲེ་བའི་རིག་བྱ་རྡོ་རྗེ་
མས་འཁྱུད་པ། གཉིས་ཀའང་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། སྐུ་སྟོད་ལྷ་རྫས་ཀྱི་གོས་ཀྱི་ག་ཤལ་བྱས་ཤིང། སྐུ་སྨད་ལྷ་རྫས་ཀྱི་དར་གྱི་ཤམ་ཐབས་འཕྱར་བར་གྱུར། ཅེས་དཀྲོང་བསྐྱེད་
ཙམ་བྱས་ནས།    ༈    ཨོཾ་ཨཱ་བི་གྷནྣ་ཏ་ཀྲི་ཏ་ཧཱུཾ། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སཱ་བྷཱ་ཝཾ་ཧཱུཾ་གི་
ཡི་སྔོ་སྐྱ་ལས་བྱུང་བའི་རླུང་གི་དཀྱིལ་འཁོར་ལྗང་སྔོན་ཟླ་གམ་ཧཱུཾ་གཉིས་ལས་བྱུང་བའི་རྡོ་རྗེ་གཉིས་ཀྱིས་ཕྱོགས་གཉིས་བརྒྱན་པ། དེའི་སྟེང་དུ་ཧཱུཾ་རཾ་ཧཱུཾ་གི་རཾ་དམར་པོ་ལས་བྱུང་བའི་མེའི་དཀྱིལ་འཁོར་

[002B] དེའི་སྟེང་དུ་ཨོཾ་ཨཱ་ཧཱུཾ་ལས་བྱུང་བའི་མི་མགོའི་སྒྱེད་བུ་གསུམ་གྱི་སྟེང་དུ་ཨཱ་ལས་བྱུང་བའི་ཐོད་པ་ཕྱི་དཀར་ལ་ནང་དམར་བའི་ནང་དུ་ཨཱ་ལས་བྱུང་བའི་
པདྨ་དམར་པོ་འདབ་མ་བརྒྱད་བ་ཟེའུ་འབྲུ་ལ་ཨཱ་ས་མཚན་པ། དེའི་དབུས་སུ་ཧཱུཾ་ལས་མིའི་ཤ་ཧཱུཾ་གིས་མཚན་པ། ཤར་དུ་བྲུཾ་ལས་གླུང་པོ་ཆེའི་ཤ་བྲུཾ་གྱིས་མཚན་པ། ལྷོར་ཨཾ་ལས་རྟའི་ཤ་ཨཾ་གིས་མཚན་པ། ནུབ་ཏུ་ཛྲི་ལས་པ་ལང་གི་
དཀར་བོ་རྫོ་གིས་མཚན་བ། བྱང་དུ་ཁཾ་ལས་ཤ་ཆེན་ཁཾ་གིས་མཚན་པ། བདུད་རྩི་ལྔ་ལ་ཐུན་མོང་དུ་ཨོཾ་ཡིག་གིས་མཚན་པ། དེ་དག་གི་སྟེང་གི་བར་སྣང་ལ་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ཡིག་ལས་སྐྱེས་པའི་རྡོ་རྗེ་དཀར་པོ་རྩ་ལྔ་
བ་ལྟེ་བ་ལ་ཧཱུཾ་གིས་མཚན་པ། དེ་ལས་འོད་འཕྲོས། རླུང་གཡོས་མེ་སྦར་ཐོད་པའི་ནང་གི་རྫས་རྣམས་ཞུ་ཞིང་ཁོལ་བའི་ནང་དུ་རྡོ་རྗེ་ཉི་གདན་དང་བཅས་བ་ལྷུང་ནས་དཀྲུགས་བས། རྡོ་རྗེ་དང་རྫས་རྣམས་རོ་མཉམ་དུ་གྱུར། དྲི་མ་ཐམས་
ཅད་སྦྱངས། ཤེལ་ལྟར་དག་བར་གྱུར། པདྨ་ཨཱ་དང་བཅས་བཞུ་བས་ཉི་མ་ལྟར་འབར་བའི་འོད་ཀྱིས་ཡེ་ཤེས་ཀྱི་བདུད་རྩིའི་ངོ་བོར་རྟོགས་པར་བྱས། ཨོཾ་ཡིག་གི་འོད་ཟེར་ལྕགས་ཀྱུ་ལྟ་བུས་ཕྱོགས་བཅུའི་དེ་བཞིན་གཤེགས་པ་

[003A]༄༅། །ཐམས་ཅད་ཀྱི་ཡེ་ཤེས་ཀྱི་བདུད་རྩི་བཀུག་ནས་སྣན་པས་མང་པོར་སྦར་ཞིང་སྤེལ་བར་གྱུར། ཨོཾ་ཨཱ་ཧཱུཾ། ལན་བདུན་བརྗོད། ཨོཾ་ཨཱ་བི་གཞན་ན་ཏ་ཀྲི་ཏ་ཧཱུཾ། ཨོཾ་ཤཱུ་ནྱ་ཏཱ་ཞེས་པ་ནས། ཧཾ། སྟོང་བ་ཉིད་དུ་གྱུར། སྟོང་བའི་
དང་ལས་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཚེ་བ་རྣམས་ཀྱི་ནང་དུ་ཨཾ་པཾ་པུཾ་ལ་སོགས་པ་སོ་སོའི་མིང་ཡིག་དང་པོ་ཐིག་ལེས་བརྒྱན་བ་ཞུ་བ་ལས་བྱུང་བའི་མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག་བདུག་
སྤོས། མར་མེ། དྲི། ཞལ་ཟས། རོལ་མོ་ལ་སོགས་པ་རྣམས་རང་བཞིན་བདེ་སྟོང། རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ། དེ་བཞིན་དུ་
སྦྱར་ཏེ། པཱ་དྱཾ། ཨཉྩ་མཱྞཾ། པྲོཀྵ་ཎཾ། པུཥྤེ། དྷཱུ་བེ། ཨཱ་ལོ་ཀེ་གྣྦྷེ། ནེ་ཝི་དྱ། ཤྤྟ། རཱུ་པ། ཤྤཏ། གནྡྷེ། ར་ས། སྤེརཤ་ཨཱ་ཧཱུཾ། ཞེས་མཆོད་པ་བྱིན་གྱིས་བརླབས་ནས་མཆོད་མཆོད་ཡུལ་གསལ་འདེབས་པ་ནི། རང་གི་ཐུགས་ཀའི་
ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས་ཁྲོ་བོ་བཅུ་དང་བཅས་པའི་བསྲུང་བའི་འཁོར་ལོ་རྩིབས་བཅུ་པའི་ལྟེ་བའི་ནང་དུ་འདུས་པའི་རྟེན་དང་བརྟེན་པའི་དཀྱིལ་འཁོར་སྤྱན་དྲངས་པའི་གཞལ་ཡས་ཁང་གི་དབུས་སུ་མི་བསྐྱོད་པ་ཡབ་
ཡུམ། ཤར་དུ་རྣམ་པར་སྣང་མཛད། ལྷོར་རིན་འབྱུང། ནུབ་ཏུ་འོད་དཔག་མེད། བྱང་དུ་དོན་གྲུབ། ཤར་ལྷོར་སྤྱན་མ། ལྷོ་ནུབ་ཏུ་མཱ་མ་ཀཱི། ནུབ་བྱང་དུ་གོས་དཀར་མོ། བྱང་ཤར་དུ་སྒྲོལ་མ། རིམ་པ་གཉིས་པའི་ཤར་ལྷོར་

[003B] ལྷོ་ནུབ་ཏུ་སྒྲ་རྡོ་རྗེ་མ། ནུབ་བྱང་དུ་དྲི་རྡོ་རྗེ་མ། བྱང་ཤར་དུ་རོ་རྡོ་རྗེ་མ། ཤར་སྒོའི་གཡས་གཡོན་གྱི་གདན་ལ་རིམ་པ་བཞིན་དུ། བྱམས་པ་དང་ས་སྙིང། ལྷོ་སྒོའི་  ྾  ཕྱག་རྡོར་དང་ནམ་སྙིང། ནུབ་སྒོའི་  ྾  འཇིག་
རྟེན་དབང་ཕྱུག་དང་འཇམ་དཔལ། བྱང་སྒོའི་  ྾  སྒྲིབ་སེལ་དང་ཀུན་བཟད། ཤར་སྒོར་གཤིན་རྗེའི་གཤེད། ལྷོ་སྒོར་ཤེས་རབ་མཐར་བྱེད། ནུབ་སྒོར་རྟ་མགྲིན། བྱང་སྒོར་བགེགས་མཐར་བྱེད། ཤར་ལྷོར་མི་གཡོ་བ། ལྟོ་ནུབ་ཏུ་
འདོད་པའི་རྒྱལ་པོ། ནུབ་བྱང་དུ་དབྱུག་སྔོན་ཅན། བྱང་ཤར་དུ་སྟོབས་པོ་ཆེ། སྟེང་དུ་གཙུག་ཏོར་འཁོར་ལོས་བསྒྱུར་བ། འགོ་ཏུ་གནོད་མཛེས་རྒྱལ་པོ། ཞེས་དཀྱིལ་འཁོར་པའི་ལྷ་ཚོགས་གསལ་གདབ།    ༈   
ལ་མཎྜལ་འབུལ་བ་ནི། ཨོཾ་བཛྲ་བྷཱུ་མི་ཨཱ་ཧཱུཾ། དབང་ཆེན་གསེར་གྱིས་གཞི། ཨོཾ་བཛྲ་རེ་ཁེ་ཨཱ་ཧཱུཾ། ཕྱི་ལྕགས་རི་མུ་ཁྱུད། ཨོཾ་ཧཾ་སུ་མ་དྷྱ་མེ་ར་ཝེ་ནཱ་མ། དབུས་སུ་རི་རབ། ཅེས་པ་ནས། ཨི་དཾ་གུ་རུ་རདྣ་མཎྜལ་ཀཾ་ནིརྱཱ་ཏ་ཡཱ་མི་
དེ་ནས་སློབ་དཔོན་གྱིས་རྒྱུད་ཀྱི་ཆེ་བ་སོགས་བརྗོད། རྒྱུད་གཏད་པ་མཛད། དེ་བཞིན་དུ་བགྱིའོ་ཞེས་བརྗོད།    ༈    དག་ཅིང་དྲི་མེད་ཡིད་འོང་བའི། །སྔགས་ཀྱི་ཡོན་ཆབ་མཆོག་འདི་དག་བདག་གིས་དད་པས་
འབུལ་ལགས་ཀྱིས། །བཞེས་ནས་བདག་ལ་བཀའ་དྲིན་སྩོལ། །ཨོཾ་ཨཱ་ཧྲཱི་པྲ་ཝ་ར་སད་ཀ་རམ་ཨྲྒྷཾ་པྲ་ཏཱིཙྪ་ཧཱུཾ་སཱཧཱ། དེ་བཞིན་དུ། སྔགས་ཀྱི་ཞབས་བསིལ། ཞལ་བསིལ། བསངས་གཏོར་མཆོག་འདི་དག་ཅེས་སྦྱར་བའི་ཚིགས་

[004A]༄༅། །བཅད་ཀྱི་མཐར་རིམ་པ་བཞིན། པཱ་དྱཾ། ཨྙྩ་མཱ་ཎཾ། པྲོཀྵ་ཎཾ་པྲ་ཏཱིཙྪ་ཧཱུཾ་སཱཧཱ། ཞེས་སྦྱོང། ལྷ་ཡི་མེ་ཏོག་དམ་པ་འདིས། །དཀྱིལ་འཁོར་མཆོད་པ་བགྱིད་པར་འཚལ། །ཐུགས་ནི་བརྩེབས་ཉེར་དགོངས་ལ། །
མགོན་པོ་མཆོད་པ་འདི་བཞེས་ཤིག་ཨོཾ་སརྦ་ཏ་ཐཱ་ག་ཏ་པུཥྤཾ་པྲ་ཏཱིཙྪ་ཧཱུཾ་སཱ་ཧཱ། དེ་བཞིན་དུ་སྦྱར་ཏེ་སིལ་སྙན་གྱི་བར་སྔགས་དང་བཅས་པས་འབུལ། གསང་བའི་འཁོར་ལོར་ཨིནྡྲ་ནཱི་ལ་ལྟར། ཞེས་པ་ནས། ཨཱ་ལི་ཀཱ་ལིའི་གདངས་སུ་
ཤར་བ་རྣམས། །མི་བསྐྱོད་རྡོ་རྗེའི་ལྷ་ཚོགས་མཉེས་ཕྱིར་འབུལ། །ཨོཾ་སརྦ་  ྾  ཤཔྟ་པྲ་ཏཱིཙྪ་ཧཱུཾ་སཱ་ཧཱ། རིན་ཆེན་དབང་གི་རྒྱལ་པོ་བཻཊཱུརྱའི། ཞེས་པ་ནས། དཀྱིལ་འཁོར་ལྷ་ཡི་སྐུ་ལ་དབུལ་བར་བགྱི། །ཨོཾ་སརྦ་  ྾  སྔྲཤ་  ྾ ། འདོད་པའི་
སྒྱུ་རྩལ་དྲུག་ཅུ་བཞི་ལ་མཁས། ཞེས་བ་ནས། པདྨ་ཅན་སོགས་ཕྱག་རྒྱའི་རེག་བྱ་མཆོག་མི་བསྐྱོད་རྡོ་རྗེའི་  ྾ ། ཨོཾ་སརྦ་  ྾  སྤརཤ་  ྾ ། ཞིང་འདི་རིན་ཆེན་སྣ་བདུན་གྱིས། ཞེས་བ་ནས། ཉིན་རེར་ཤེས་རབ་ཅན་གྱིས་དབུལ། །ཨོཾ་
སརྦ་ཏ་ཐཱ་ག་ཏ་མ་ཧཱ་སབྷ་རྟན་པྲ་ཏཱིཙྪ་ཧཱུཾ་སཱཧཱ། བཛྲ་དྷྲྀག་ནས། སུམྦྷ་རཱ་རྫཱའི་བར་འབྲུ་གསུམ་བཏགས་ལ་ནང་མཆོད་ཕུལ།    ༈    བདུད་རྩི་ལྔ་ཡི་བཟའ་བ་ནི་
ཞེས་པ་ནས། ཨོཾ་སརྦ་ཏ་ཐཱ་ག་ཏ་པཉྩ་ཨ་མྲྀ་ཏ་པྲ་ཏཱིཙྪ་ཧུའ ་སཱཧཱ། བདག་མིང་འདི་ཞེས་བྱ་བས་འདིར། ཞེས་པ་ནས། ཨོཾ་སརྦ་ཏ་ཐཱ་ག་ཏ་པཱུ་ཛ་ཨུ་པསྦ་ནཱ་ཡ། ཨཱདྨ་ནཾ་ནི་རྱཱ་ཏ་ཡཱ་མི་ཨོཾ་ཨཱ་ཧཱུཾ། ཨོཾ་སརྦ་ཏ་ཧྟཱ་ག་ཏ་བའུ་ཛ་བཛྲ་སྭ་བྷཱ་ཝ་ཨཱདྨ་

[004B] བད་སྐོར་སྔོན་དུ་འགྲོ་བས་སྙིང་ཁར་འཁྱུད་པའི་ཕྱག་རྒྱ་བྱ།    ༈    སྣ་ཚོགས་དབང་པོའི་གཞུ་བཞིན། ཞེས་པ་ནས། ཨོཾ་བཛྲ་ཝ་སྟྲ་ཡེ་ཨཱ་ཧཱུཾ་སཧཱ། རྒྱལ་བ་མཚན་དཔེའི། ཞེས་
པ་ནས། ཨོཾ་བཛྲ་ཨ་ལངྐ་ར་ཝ་པུ་ཥ་ནི་ཨཱ་ཧཱུཾ་སཱཧཱ། བརྩེ་བའི་འཁོར་ཡུག་ཅེས་བ་ནས་ཨོཾ་བཛྲ་མཧཱ་པཱུ་ཛ་མེགྷ་ཨཱ་ཧཱུཾ། རིན་ཆེན་མཛེས་པའི། ཞེས་པ་ནས། ཨོཾ་བཛྲ་ཀ་ལ་ཤ་ཨཱ་ཧཱུཾ་སཱཧཱ། ཨོཾ་སརྦ་ཏ་ཐཱ་ག་ཏ་པཱུ་བྫྲ་བཛྲ་སྭ་བྷཱ་ཝ་
ཨཱདྨ་ཀོཉཧཾ། མཧཱ་ར་ཏ་སུ་དྲི་ཌྙ་སུ་ཏོ་ཥོ། སུ་སུ་ཥོ། བཛྲ་སཏ་ཨཱ་དྷྱ་སདྡྷྱི་མཾ། ལན་གསུམ། ཨོཾ་པྲ་ན་མ་མི་སརྦ་ཏ་ཐཱ་ག་ཏཱ་ན། ཞེས་ཕྱག་བྱ། དེ་ནས་བསྟོད་པ་ནི། དྲིལ་སྟབས་དང་བཅས། མི་བསྐྱོད་རྡོ་རྗེ་ཡེ་ཤེས་ཆེ། ཞེས་སོགས་
ཤོ་ལོ་ཀ་ལྔ་དང། དུས་གསུམ་རྡོ་རྗེའི་ཐུགས་ཡིན་སྲིད་དང་མཐར་གྱུར་གང། །ཞི་ཞིང་སྒྲིབ་མེད་དག་པ་ནམ་མཁའི་ངོ་བོ་ཉིད། །སངས་རྒྱས་རྣམ་རྒྱས་བྱང་ཆུབ་དབང་ཕྱུག་རྡོ་རྗེ་ཅན། །དེ་ལ་ལུས་ངག་ཡིད་ཀྱིས་རྟག་ཏུ་ཕྱག་འཚལ་ལོ་
གང་ཞིག་གཟུགས་དང་ཚོར་བ་འདུ་ཤེས་འདུ་བྱེད་དང། །རྣམ་པར་ཤེས་དང་སྐྱེ་མཆེད་དྲུག་དང་དབང་པོ་དྲུག་ས་ཆུ་མེ་དང་རླུང་དང་ནམ་མཁའ་ཐམས་ཅད་ནི། །བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ། །གཏི་མུག་ཉེས་པ་
འདོད་ཆགས་རྡོ་རྗེ་ཆོས་བཅས་གང། །རིག་པའི་སྦྱོར་བ་ལས་བྱུང་རྟག་ཏུ་རབ་འབྲེལ་བར། །རྣམ་པ་སྣ་ཚོགས་དགའ་བས་མྱོས་པའི་དངོས་གྱུར་པ། །བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ། །སྡུད་དང་དགའ་དང་རྣམ་བ་དེ་

[005A]༄༅། །བཞིན་མི་འགྱུར་དང། །རྒྱུ་དང་འབྲས་བུའི་རང་བཞིན་སེམས་སུ་རྗེས་ཐོགས་ཆོས། །རྨོངས་དང་ཞེས་དང་འདོད་ཆགས་སྒྲིབ་བ་རྡོ་རྗེ་སྟེ། །བྱང་ཆུབ་སེམས་འདྲ་རྒྱ་ཆེན་དེ་ལ་ཕྱག་འཚལ་ལོ། །ཁྱབ་བདག་དཔལ་ལྡན་
རྡོ་རྗེ་སེམས་དཔའ་དང། ཞེས་བ་ནས། བདེ་བླག་ཉིད་དུ་གང་བ་ཐོབ་གྱུར་ཅིག།    ༈    །ཐབས་དང་ཤེས་རབ་ལས་བྱུང་སྤྲོས་དང་རྣམ་བར་བྲལ། །གསང་བའི་དབང་བསྐུར་བརྟུལ་ཞུགས་
དམ་ཚིག་སྦྱོར་ལ་རྟག་བྱང་ཆུབ་རྡོ་རྗེ་འདྲར་བལྟ་དེ་ལ་ཕྱག་འཚལ་ལོ། །གང་ཞིག་དངོས་གྲུབ་མཆོག་གི་ཐབས་ནི་འདི་སྒོམ་ཞིང། །བསྙེན་པའི་ཚེ་གཉེ་བར་སྒྲུབ་པ་སྒྲུབ་པ་དང། །སྒྲུབ་བ་ཆེན་པོས་བློ་མི་འགྱུར་བའི་སྒྲུབ་དབང་པོ། །
བྱང་ཆུབ་རྡོ་རྗེ་འདྲར་བལྟ་དེལ་ཕྱག་འཚལ་ལོ། །གང་ཞིག་ཐུན་བཞིའི་རྡོ་རྗེ་དག་ནི་སྒྲུབ་བྱེད་པ། །མི་སྣང་ལ་སོགས་ནས་ཚོགས་མཆོག་དང་དམན་འགྲུབ་ཅིང། །བླ་མའི་དྲིན་གྱིས་འཛིན་མ་ནོར་ལམ་རྟོགས་པ། །བྱང་ཆུབ་རྡོ་རྗེ་འདྲར་
བལྟ་དེ་ལ་རྟག་ཕྱག་འཚལ། །གང་ཞིག་རབ་གསང་འདུས་པའི་རྒྱུད་འདི་ཉན་པ་དང། །འདོན་བར་བྱེད་དང་ཀློག་བ་དང་ནི་སེམས་པ་དང། །མཆོད་བ་བྱེད་བ་དང་ནི་འྦྲིའམ་འབྲིར་འཇུག་པ། །བྱང་ཆུབ་རྡོ་རྗེ་འདྲར་བལྟ་དེ་ལ་རྟག་ཕྱག་
འཚལ། །གང་དུ་ཞི་སོགས་ལས་ཚོགས་ཤིན་ཏུ་བརྟགས་པ་ཡིས། །འཁྲུལ་འཁོར་སྔགས་ཀྱི་ཆོ་ག་དེ་བཞིན་རྒྱས་འདེབས་པའི། །བསྒྲུབ་བྱ་འདི་དང་ལྡན་པའི་སྒྲུབ་བའི་དབང་པོ་ནི། །བྱང་ཆུབ་རྡོ་རྗེ་འདྲའ་བཏལ་དེ་ལ་རྟག་ཕྱག་འཚལ། །

[005B] །ལེགས་པར་དྲན་དང་མིང་ཙམ་ངེས་པར་ཐོས་པ་དང། །དད་པར་བྱེད་ཅིང་ཕྱོགས་གཅིག་ཙམ་ཞིག་འཛིན་པ་དག་བྱང་ཆུབ་རྡོ་རྗེ་འདྲར་བལྟ་དེ་ལ་རྟག་ཕྱག་འཚལ། །   ༈    ཨེ་མའོ་
ཀུན་འགྲོ་ཀུན་དབང་ཕྱུག་ནམ་མཁའ་དང་ནི་མཚུངས་པ་བརྙེས། །ཨོཾ་མའོ་དམ་ཚིག་དེ་ཉིད་གསུམ། །མཆོག་ཏུ་རྨད་བྱུང་སྟོན་པར་མཛད། །ཁམས་གསུམ་ལས་ནི་རྣམ་པར་གྲོལ། །ཆོས་ཀྱི་དབྱིངས་ཀྱི་ངོ་བོ་ཉིད། །འདོད་པ་རྣམས་
ཀྱིས་མ་གོས་པ། །དམིགས་མེད་ཁྱོད་ལ་ཕྱག་འཚལ་བསྟོད། །ཕུང་པོ་རྣམས་དང་ཁམས་རྣམས་དང། །སྐྱེ་མཆེད་རྣམས་ལ་མི་བརྟེན་ཅིང། །སྲིད་དང་མྱ་ངན་འདས་ལས་གྲོལ། །དམིགས་པ་མེད་ལ་ཕྱག་འཚལ་ལོ། །ཇི་ལྟར་ནམ་
མཁའ་གནས་མེད་ཅིང། །སྤྲོས་པ་མེད་ཅིང་གོས་པ་མེད། །མཁའ་དང་མཉམ་པའི་ཐུགས་མངའ་བ། །དམིགས་མེད་ཁྱོད་ལ་ཕྱག་འཚལ་བསྟོད། ཅེས་པས་བསྟོད་དོ། །དེ་ནས་ཡི་རང་བྱ་བ་ནི། ཨེ་མའོ་སངས་རྒྱས་ཨེ་མའོ་ཆོས་
ཆོས་བཤད་པ་ནི་ངོ་མཚར་ཆེ། །ཡང་དག་དོན་ནི་དག་པའི་དོན། །བྱང་ཆུབ་སེམས་ལ་ཕྱག་འཚལ་ལོ། ཞེས་པའི་ཆེད་བརྗོད་བྱེད་པའོ། །རྒྱུད་ལེགས་པར་བཤད་པ་ལ་རབ་ཏུ་དགའ་བའི་ཡིད་ཀྱིས་ལེགས་སོ་གསོལ་བ་ནི། འདུས་པ་
གསང་བ་ལས་བྱུང་བ། །དེ་བཞིན་གཤེགས་པ་ཀུན་གྱི་གསང། །རྒྱུད་ཀུན་བདག་པོའི་དབང་པོ་ཡིས། །རྒྱུད་འདི་ལེགས་པར་གསུངས་པ་ཡིན། །མགོན་པོ་ཆེན་པོ་ལེགས་སོ་ལེགས། །ཐུབ་པ་ཆེན་པོ་ལེགས་སོ་ལེགས། །ཆོས་

[006A]༄༅། །རྣམས་ཆེན་པོ་ལེགས་སོ་ལེགས། །ཐུགས་རྗེ་ཆེན་པོ་ལེགས་སོ་ལེགས། ཞེས་པའོ། །རྐང་པ་ཕྱི་མ་བཞི་ལ་འགྱུར་མི་འདྲ་བ་འགའ་ཞིག་འདུག་ཀྱང། སྐབས་འདིར་འགྱུར་འདི་འགྲིག་གོ། །རྒྱུད་བཤད་པས་
ཕན་བཏགས་པའི་དྲིན་དྲན་པར་བརྗོད་པ་ནི། རྣམ་གྲོལ་འབྲས་བུ་འཚལ་བ་ཡི། །འགྲོ་བ་མགོན་མེད་རྣམས་དང་ནི། །བདག་ཅག་ཡང་དག་རྫོགས་པ་ཡི། །བྱང་ཆུབ་ཐོབ་པའི་དོན་ཆེན་མཛད། ཅེས་པའོ། །དེ་ནས་འཇིག་རྟེན་ལས་འདས་
པའི་གཏོར་མ་བྱིན་གྱིས་བརླབས་ནས། འཇིག་རྟེན་ལས་འདས་པའི་མགྲོན་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་རྣམས་སུ་གྱུར། ཨོཾ་ཨཱ་ཧྲཱི་པྲ་ཝ་ར་སད་ཀ་རཾ་ཨརྒྷཾ་ཞེས་སོགས་ཆུ་བཞི་དབུལ། རྡོ་རྗེ་
ཐལ་མོ་ཁ་ཕྱེ་བ་གྱེན་དུ་ཕྱོགས་ཏེ། ཨོཾ་ཨཱ་བཛྲ་དྷྲྀག་ཧཱུཾ་ཧཱུཾ། ཞེས་པ་ནས། སུཾབྷ་རཱ་ཛ་ཧཱུཾ་ཧཱུཾ། སརྦ་དུཥྚཾ། ས་མ་ཡ་ཡུ་ཏྲ་པྲ་བྷཉྫ་ཀ་མ་མ་ཤཱནྟིཾ་རཀྵ་ཙ་ཀུ་རུ་སཱཧཱ། བཛྲ་དཧག་ཨོཾ་ཨཱ་ཧཱུཾ་ནས། སུམྦྷ་རཱ་ཛའི་བར་འབྲུ་གསུམ་བཏགས་ལ་ནང་མཆོད་
དབུལ། ཡིག་བརྒྱ་བཟླས། མ་རྙེད་ཡོངས་སུ་མ་ཤེས་དང། ཞེས་སོགས་ཀྱིས་བཟོད་པར་གསོལ། རྡོ་རྗེ་བསྡུ་བའི་ཕྱག་རྒྱ་དང་བཅས། འདུས་པའི་རྟེན་དང་བརྟེན་པའི་དཀྱིལ་འཁོར་རང་ཉིད་ལ་ཐིམ་པར་གྱུར། ཨོཾ་ཡོ་ག་ཤུདྡྷ་སརྦདྷྲྨ་
ཡོ་ག་ཤུདྡྷོཎྷཾ།    ༈    མདུན་དུ་པདྨ་དང་ཉི་མ་དང། ཞེས་པ་ནས། ཆོས་རྒྱལ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་བདག་ཉིད་ལ་ཐིམ་པར་གྱུར། ཅེས་

[006B]    ༈    རང་ཉིད་སྐད་ཅིག་གིས་ཁྲོ་བོ་འཇིག་རྟེན་གསུམ་ལས་རྣམ་པར་རྒྱལ་བསྔོ་སེར་ལྗང་ཁུའི་ཞལ་གསུམ་གདངས་ཤིང་ཆེ་བ་གཙིགས་པ། ཕྱག་དྲུག་པའི་དང་པོ་གཉིས་
ཀྱིས་རྡོ་རྗེ་དང་དྲིལ་བུ་འཛིན་བའི་ཧཱུཾ་མཛད་ཀྱི་ཕྱག་རྒྱས་རང་འདྲའི་ཤེས་རབ་མ་ལ་འཁྱུད་ནས་སྙོམས་པར་འཇུག་པ། གཡས་ལྷག་མ་གཉིས་ཀྱིས་ལྕགས་ཀྱུ་དང་ཞགས་པ། གཡོན་ལྷག་མ་གཉིས་ཀྱིས་ཐོད་པ་དང་ཁ་ཊཱི་ག་འཛིན་པ། ཧཱུཾ་གི་སྒྲ་
དྲག་ཏུ་སྒྲོག་ཅིང་རབ་ཏུ་ཁྲོས་པ། སྤྱན་གསུམ་དམར་ལ་ཟླུམ་པ། ཐོད་པ་ལྔའི་དབུ་རྒྱན་དང། ཁྲག་འཛག་པའི་ངོ་འཕྲེང་མགུལ་པར་འཕྱད་བ། སྟག་སྤགས་ཀྱི་ན་བཟའ་འཕྱད་བ། བསྐལ་པའི་མེ་ལྟ་བུའི་འོད་ཟེར་འབར་བ། གཡས་བརྐྱངས་
ཀྱིས་པདྨའི་སྟེང་དུ་འཇིགས་བྱེད་དང་དུས་མཚན་མའི་གདན་ལ་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་བར་གྱུར། ཐུགས་ཀའི་ཧཱུཾ་ལས་འོད་ཟེར་འཕྲོས། ཁྲོ་བོ་བཅུ་དང་ཕྱོགས་སྐྱོང་བཅོ་ལྔ་བཀུག་ནས་ཕྱོགས་
མཚམས་རྣམས་སུ་འཁོད་པ་ནི། ནང་གི་ཤང་དུ་གཤིན་རྗེའི་གཤེད་ནག་པོ་རྣམ་སྣང་གི་དབུ་རྒྱན་ཅན། ནག་དཀར་དམར་བའི་ཞལ་གསུམ་ཕྱག་དྲུག་གི་གཡས་དབྱུག་པ་འཁོར་ལོ་རྡོ་རྗེ། གཡོན་ཐུགས་ཀར་ཞགས་པ་བཟུངས་ནས་སྡིགས་
མཛུབ་མཛད་ཅིང། དྲིལ་བུ་དགྲ་སྟ་འཛིན་པ། ལྷོར་ཤེས་རབ་མཐར་བྱེད་དཀར་པོ་རིན་འབྱུང་གི་དབུ་རྒྱན་ཅན། ཞེས་པ་ནས། ཁྲོ་བོ་བཅུ་པོ་ཐམས་ཅད་ཀྱང་དབུ་སྒྲ་དམར་སེར་གྱེན་དུ་བརྫེས་ཤིང་སྨིན་མ་དང་སྨར་དམར་སེར་རབ་ཏུ་འབར་བ་

[007A]༄༅། །ཞལ་རེ་རེ་ཡང་དམར་ལ་ཟླུམ་པའི་སྤྱན་གསུམ་གསུམ་དང་ལྡན་ཞིང་མཆེ་བ་རྣོན་པོ་བཞི་བཞི་གཙིགས་པ། ཧ་ཧའི་གད་རྒྱངས་དྲག་པོ་སྒྲོག་ཅིང་བཞིན་ཤིང་ཏུ་འགྱུར་པའི་ཁྲོ་གཉེར་ཅན། གསུས་ཁྱིམ་ཆེ་ཞིང་གསུས་
པ་འཕྱང་བ། རིན་པོ་ཆེའི་རྒྱན་སྣ་ཚོགས་པས་བརྒྱན་ཅིང། སྟག་གི་པགས་པའི་ཤམ་ཐབས་ཅན། སྤྲུལ་མཐའ་ཡས་སྔོ་ན་པོས་དབུ་སྐྲ་བཅིངས་ཤིང། འཇོག་པོ་དམར་པོས་རྣ་རྒྱན་བྱས་པ། རིགས་ལྡན་ཁྲ་པོས་དཔུང་པ་བརྒྱན་ཅིང།།
པདྨ་དཀར་པོས་མགུལ་རྒྱན་བྱས་པ། དུང་སྐྱོང་སེར་པོས་ལག་གདུབ་བྱས་ཤིང། སྟོབས་རྒྱུ་ལྗང་ཁུས་མཆོད་ཕྱིར་ཐོགས་བྱས་པ། ནོར་རྒྱས་ཀྱི་བུ་དབུད་རྩིའི་ཁ་དོག་ལྟ་བུས་སྐ་རགས་བྱས་ཤིང། པདྨ་ཆེན་པོ་དཀར་བོས་རྐང་གདུབ་
བྱས་པ། སྐུ་ལས་སྐྱེས་པའི་ཡེ་ཤེས་ཀྱི་མེ་རབ་ཏུ་འབར་བའི་དབུས་ན་གདུག་པ་ཅན་ཐམས་ཅད་ཚར་གཅོད་པའི་ཚུལ་གྱིས་བཞུགས་པར་གྱུར། ཤར་དུ་རྡོ་རྗེ་མཚོན་ཆ་སེར་པོ་མིག་སྟོང་པ། ས་སྲུང་དཀར་པོ་ལ་ཞོན་པ། རྡོ་རྗེ་འཛིན་པ་
དེའི་གཡས་སུ་སྒྱུ་མ་རྡོ་རྗེ་ནག་པོ་ནམ་མཁའ་ལྡིང་ལ་ཞོན་པ། གཡས་གཉིས་འཁོར་ལོ་དང་དབྱུག་ཏོ། གཡོན་གཉིས་དུང་དང་ནོར་བུ་ཀཽ་སྟུ་བྷ་ཐོགས་པ། མེར་རྡོ་རྗེ་མེ་དམར་པོ་སྨིན་མ་དང་རལ་པའི་ཐོད་དང་སྨ་ར་འབར་ཞིང་འཁྲུག་པ་
ཤིན་ཏུ་ཚོ་བ་ར་ལ་ཞོན་པ། གཡས་གཉིས་སྐྱབས་སྦྱིན་དང་བགྲང་འཕྲེང། གཡོན་གཉིས་རིལ་བ་དང་དབྱུ་གུ་འཛིན་པ། ལྷོར་རྡོ་རྗེ་དུས་ནག་པོ་མ་ཧེའི་གདན་ལ་གཡས་བརྐྱངས་ཀྱིས་བཞུགས་པ། སྐྲ་གྱེན་དུ་འབྲད་ཞིང་ཁྲོས་པ་གཡས་

[007B] ལྷོ་ནུབ་ཏུ་རྡོ་རྗེ་གཏུན་ཤིང་ནག་པོ་རོ་ལ་གནས་པ། གཅེར་བུ་མི་རུས་ཀྱིས་བརྒྱན་ཅིང་མཆེ་བ་གཙིགས་པ། གཡས་གྲི་གུག་དང་གཡོན་ཐོད་པ་འཛིན་པ། ནུབ་ཏུ་རྡོ་རྗེ་ཀླུ་དཀར་པོ་གདེངས་ཀ་བདུན་
དང་ལྡན་པ། སྤྲུལ་ཞགས་འཛིན་པ། ནུབ་བྱང་དུ་རྡོ་རྗེ་རླུང་ལྗང་ཁུ་ཨེ་ན་ཡ་སེར་པོ་ལ་གནས་ལ། རླུང་རས་འཛིན་པ། བྱང་དུ་རྡོ་རྗེ་འཇིགས་བྱེད་སེར་པོ་མི་ལ་གནས་ཤིང་སྦོམ་པ། གཡས་ནེའུ་ལེ་དང་གཡོན་བི་ཛ་པཱུ་ར་འཛིན་པ། དེའི་གཡས་
སུ་རྡོ་རྗེ་སྣ་རིང་དཀར་པོ་གླང་པོ་ཆེའི་གདོང་པ་ཅན་བྱི་བ་ལ་གནས་པ། གཡས་གཉིས་ལ་ཕུག་དང་དབྱུག་པ། གཡོན་གཉིས་ལ་དུ་དང་འཕྲེང་བ་འཛིན་པ། བྱང་ཤར་དུ་རྡོ་རྗེ་ཁྲོབ་ནོ་དཀར་པོ་ཁྱུ་མཆོག་ལ་གནས་པ། རལ་པའི་ཐོར་ཚུགས་དང་
རུས་པའི་རྒྱན་དང་ལྡན་པ། གཡས་རྩེ་གསུམ་པས་མཚན་པའི་ཁ་ཊཱཾ་ག་དང། གཡོན་ཅང་ཏེའུ་འཛིན་པ། དབང་ལྡན་དང་ཉེ་དབང་གི་བར་དུ་རྡོ་རྗེ་འཁྱིལ་པ་དམར་པོ་ཤིང་རྟ་ལ་གནས་པ། བཟོད་པར་དཀའ་བའི་འོད་ཟེར་ཅན། པདྨ་འཛིན་
པ། རྡོ་རྗེ་འོད་དཀར་པོ་འཁོར་ལོ་ལ་གནས་པ། གཡས་ཀུ་མུ་ད་དང། གཡོན་བགྲང་འཕྲེང་འཛིན་པ། མི་སྨྲ་རྡོ་རྗེ་སེར་པོ་ངང་བ་ལ་གནས་པ། གཡས་གཉིས་པདྨ་དང་སྐྱབས་སྦྱིན། གཡོན་གཉིས་བགྲང་འཕྲེང་དང་དབྱིག་པ་འཛིན་
པ། ཆུ་ལྷ་དང་བདེན་བྲལ་གཉིས་ཀྱི་བར་དུ་ཐག་བཟང་རིས་ནག་པོ་ཤིང་རྟལ་གནས་པ། རལ་གྲི་འཛིན་པ། སའི་ལྷ་མོ་སེར་མོ་པདྨ་ལ་གནས་པ། པདྨ་འཛིན་པ། དབང་པོ་ལ་སོགས་པའི་འཇིག་རྟེན་པ་ཐམས་ཅད་སྐད་ཅིག་གིས་འོད་གསལ་

[008A]༄༅། །དུ་བཅུག་པ་ལས་འདུས་བའི་ལྷ་ཤེས་རབ་མ་དང་བཅས་པའི་སྐུར་བཞེངས་པའི་མགྲོན་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་རྣམས་སུ་གྱུར། ཨོཾ་ཨཱ་ཧྲཱི་པྲ་ཝ་ར་སད་ཀ་རི་ཨྲྒྷཾ་
པྲ་ཏཱིཙྪ་ཧཱུཾ་སཱ་ཧཱ། ཞེས་པ་ནས། པྲོཀྵ་ཎཾ་པྲ་ཏཱིཙྪ་ཧཱུཾ་སཱ་ཧཱ། ཨོཾ་ཨཱ༑ ཡ་མཱནྟ་ཀྲིཏ་ཧཱུཾ། ཞེས་པ་ནས། སུམྦྷ་རཱ་ཇཾ་ཧཱུཾ་ཧཱུཾ། སརྦ་དུཥྚཾ་ས་མ་ཡ་མུ་དྲ་པྲ་བྷཉྫ་ཀ་མ་མ་ཤཱནྟིཾ་རཀྵ་ཙ་ཀུ་རུ་སཱ་ཧཱ། ཨོཾ་ད་ཤ་དིཀ་བྱ་བསྠི་ཏེ་བྷྱ་ཨི་ཧ་ཨ་བསྠི་ཏེ་བྷྱ། ཙ་ད་བ་
ནཱ་ག་ཡཀྵ་གནྡྷརྦ་ཨ་སུ་ར་ག་རུ་ཌ་ཀིནྣ་ར་མ་ཧོ་ར་ག་བྷཱུ་ཏ་པརེ་ཏ་བི་ཤཱ་ཙ། ཨུནྨཱ་ད་ཨ་པསྨཱ་ར་ཨོ་སྟ་ར་ག་ཨ་དི་བྷྱོ་བ་ལཾ་ཏཱ་པ་ཡཱ་མི་གྲྀ་ཧཱི་ཏྭ། སུ་ཁཱ་སོའུ་མ་ན་སྱེ་ལ། བཧི་ནོ་ཕ་ཝནྟུ་སྠ་ནཾ་ཙ་ནི་རུ་བ་ཏྲ་བཾ་ཀུརྦྦནྟུ་སརྦ་བུདྡྷ་ཨ་དྷིཥྛི་ནེ་ན། ཨོཾ་ཨཱ་ཧཱུཾ་
ཨི་དཾ་ཨ་མྲྀ་ཏ་པཎྜཾ་བྷཱུཀ་ཏྭ་མ་མ་ས་པ་རི་ཝཱ་ར་སྱེ་ཤཱནྟིཾ་ཀུརྦྦནྟུ་སྭ་སྟི་སཱཧཱ། ཞེས་ལན་གསུམ་གྱི་རྗེས་ལ། ཨོཾ་ཕྱོགས་བཅུར་རྣམ་པར་གནས་རྣམས་དང། །འདིར་ནི་ཀུན་ཏུ་གནས་པ་དང། །ལྷ་དང་ཀླུ་དང་གནོད་སྦྱིན་དང། །དྲི་ཟ་ལྷ་མིན་
ནམ་མཁའ་ལྡིང། །མི་འམ་ཅི་དང་ལྟོ་འཕྱེ་ཆེ། །འབྱུང་པ་ཡི་དྭགས་ཤ་ཟ་དང། །སྨྱོ་བྱེད་དང་ནི་རྗེད་བྱེད་དང། །གནོན་པོ་ལ་སོགས་པ་རྣམས་ལ། །གཏོར་མ་དབུལ་བགྱི་བསྣམས་ནས་ཀྱང། །བདེ་དང་ཡིད་བདེ་ཐོབ་གྱུར་ཅིག་གནས་
འདིར་ཉེར་འཚེ་མེད་པར་མཛོད། །སངས་རྒྱས་ཀུན་གྱི་བྱིན་རླབས་ཀྱིས། །ཨོཾ་ཨཱ་ཧཱུཾ་གི་བདུད་རྩི་ཡི། །བཟའ་བ་ལ་ནི་ལོངས་སྤྱད་ནས། །བདག་ཅག་འཁོར་དང་བཅས་པ་ཡི། །ཞི་དང་བཀྲ་ཤིས་མཛད་དུ་གསོལ། །སཱ་ཧཱ། ཨོཾ་ཨཱ་ཧྲཱི་

[008B] ཨོཾ་ཨཱ་ཧྲིའི་པྲ་ཝ་ར་སད་ཀ་རཾ་ཨྲྒྷཾ་པྲ་ཏཱིཙྪ་ཧཱུཾ་སཱཧཱ། ཨོཾ་བཛྲ་ཏཾ་བུ་ལ་ཡེ་སཱཧཱ། ཨོཾ་ཨཱ་བཛྲ་མཧཱ་ཀྲོ་དྷ་རཱ་ཛ་ས་བ་རི་ཝཱ་ར་པུཥྤཾ། ནས། ཤབྟ་པྲདྷཱིཙྪ་ཧཱུཾ་སཱཧཱ། ཨོཾ་བཛྲ་མྷཱ་ཀྲོ་དྷ་རཱ་ཛས་པ་རི་ཝཱ་ར་ཨོཾ་ཨཱ་
ཧཱུཾ། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་བུཥྦཾ། ཞེས་པ་ནས། ཤྤཏ་པྲ་ཏཱིཙྪ་ཧཱུཾ་སཱཧཱ། ཨོཾ་ད་ཤ་ཀིཀ་ལོ་ཀ་བཱ་ལ་ས་བ་རི་ཝཱ་ར་ཨོཾ་ཨཱ་ཧཱུཾ། དྲིལ་གསིལ་གསུམ་བྱས་ནས། ས་ཡི་ཕྱོགས་ནོ་འདི་ཉིད་ནི། །གསང་བ་འདུས་པས་མངོན་བརྗོད་
པའི། །རྣལ་འབྱོར་ཆེན་པོའི་དམ་ཚིག་རྒྱུད། །དུས་ཀུན་ཏུ་ནི་སྤྱོད་འགྱུར་ཞིང། །རྒྱུན་དུ་དེ་དོན་སྒྲུབ་པ་རྣམས། །བསྲུང་བའི་དོན་དུ་རྟག་ཏུ་ནི། །གཤིན་རྗེའི་གཤེད་སོགས་ཁྲོ་བོ་བཅུས། །བགེགས་ཀུན་ལ་ནི་ཕུར་བུས་ཐོག་ཅེས་བཀའ་བསྒོ་བ་
ལེན་གསུམ་བྱའོ། །འདི་ནི་རྡོ་རྗེ་འཕྲེང་བ་ནས་འབྱུང་བ་ལ་འདོན་པ་ཅུང་ཟད་རྗེས་སོ། །དེ་ནས་རྒྱུད་བཤད་པ་དང་ཉེན་པའི་ཀུན་སློང་པ་དག་པ་སོགས་ཀྱི་བསམ་པའི་སྐྱོན་དང། རྒྱུད་དོན་ཇི་ལྟ་བ་བཞིན་དུ་མཤོང་བ་དང། སྣོད་དུ་མི་རུང་བ་ལ་
བཤད་པ་སོགས་ཀྱི་སྦྱོར་བའི་སྐྱོན་ཏེ། མདོར་ན་འཆད་པ་དང་ཉན་པའི་ཚུལ་ཇི་ལྟར་གསུངས་བ་བཞིན་དུ་མ་ལྕོགས་པའི་ཉེས་པ་རྣམས་སྦྱང་བའི་ཕྱིར་དུ། ཨོཾ་བཛྲ་སཏ་ས་མ་ཡ། ཞེས་པ་ནས། ཨཱ་ཧཱུཾ་ཕཊ། ཅེས་ཡིག་བརྒྱ་བཟླ། མ་རྙེད་
ཡོངས་སུ་མ་ཤེས་དང། ཞེས་པ་ནས་བཟོད་མཛད་རིགས། ཞེས་པས་བཟོད་པར་གསོལ་བར་བྱ། ཁྲོ་བོ་བཅུ་རང་ཉིད་ལ་ཐིམ་ཞིང་ཕྱོགས་སྐྱོང་བཅོ་ལྔ་རང་གནས་སུ་གཤེགས་པར་གྱུར། དེ་ནས་ཚོགས་འཁོར་བྱིན་གྱིས་བརླབས་

[009A]༄༅། །འདུས་པའི་ལྷ་ཚོགས་ཀྱི་སྤྱན་སྔར་རྒྱུད་བཤད་ཉན་བྱས་པ་ལས་བྱུང་བའི་དགེ་བའི་རྩ་བ་རྣམས་བསྔོ་ཞིང་སྨོན་ལམ་ཤིས་བརྗོད་བྱ་བ་ནི། རྫོགས་སངས་རྒྱས་དང་བྱང་ཆུབ་སེམས་དཔའ་དང། །འཕགས་པ་གཞན་གྱིས་
དགེ་བ་གང་མཛད་པ། །དེ་དག་ཀུན་ལ་ཡང་དག་ཡི་རང་ཞིང། །བྱང་ཆུབ་ཏུ་ནི་ཡོངས་སུ་བསྔོ་བར་བགྱི། །དགེ་བ་འདི་ཡིས་མྱུར་དུ་བདག་སངས་རྒྱས་ཀུན་གྱི་ཀུན་བདག་ཉིད། ཅེས་པ་ནས། འགྲོ་ཀུན་ཐབས་མཁས་འདི་ཡིས་
སྒྲོལ་བར་ཤོག།    ༈   རབ་ཡངས་ནམ་མཁའ་ཏིལ་གྱི་གང་བུ་བཞིན། ཞེས་སོགས་ཤིས་བརྗོད་རྒྱས་པར་བྱའོ། ཞེས་རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པའི་བཤད་པ་རྫོགས་པའི་མཇུག་ཏུ་རྡོ་རྗེ་སློབ་དཔོན་ལ་གཏང་རག་གི་
མཆོད་པ་འབུལ་ཚུལ་གྱི་ཆོག་བསྒྲིགས་ཤིག་དགོས་ཞེས་རྒྱུད་གྲྭའི་སློབ་དཔོན་པ་རྗེ་ཞལ་སྔ་ནས་དམ་ཆོས་དཔལ་འབྱོར་གྱིས་བསྐུལ་བ་ལྟར་ཤཱཀྱའི་དགེ་སློང་བློ་བཟང་ཡེ་ཤེས་ཀྱིས་སྨྲས་པའོ། །བ་རི་བྲྀཙྪ། ། ། །

[009B][BLANK PAGE]



