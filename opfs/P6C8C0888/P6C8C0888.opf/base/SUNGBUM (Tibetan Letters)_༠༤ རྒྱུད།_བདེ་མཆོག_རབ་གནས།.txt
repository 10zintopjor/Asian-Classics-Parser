
[001A] ༄༅། །མཁན་ཆེན་ཆོས་ཀྱི་རྒྱལ་པོའི་གསུང་འབུམ་ལས་བདེ་མཆོག་གི་རབ་གནས་ཤིན་ཏུ་བསྡུས་པ་བྮུགྶོ་

[001B] །ན་མོ་གུ་རུ། ཧེ་རུ་ཀ་དཔལ་དུས་ཀྱི་ཐ་མར་ཡང། །ངུར་སྨྲིག་འཛིན་པའི་གར་གྱིས་རྣམ་རོལ་བ། །ཁྱབ་བདག་དྲིན་ཅན་རྩ་
བའི་བླ་མ་ལ། །གུས་པས་བཏུད་ནས་རབ་གནས་མདོར་བསྡུས་བྲི། །འདིར་རབ་གནས་མདོར་བསྡུས་བྱ་བར་འདོད་པས། མཆོད་གཏོར། ནང་མཆོད། ཁྲུས་བུམ་སོགས་མཁོ་བའི་ཡོ་བྱད་རྣམས་སྟ་གོན་བྱ་སྟེ། རང་ཉིད་བདག་བསྐྱེད་སྔོན་དུ་སོང་ན་དེ་ཀས་འཐུས་ཤིང། མེད་ཚེ་
   ༈   
[002A] །མོ་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པས་འཁྱུད་པར་གྱུར་པར་བསམས་ལ། ནང་མཆོད། ཁཎྜ་རོ་ཧིས་
བསང། སྭ་བྷ་ཝས་སྦྱངས། སྟོང་པའི་དང་ལས་ཡཾ་ལས་བྱུང་བའི་རླུང་གི་དཀྱིལ་འཁོར་སོགས་སྒྲུབ་ཐབས་བཞིན་དང། མཆོད་པ་ཆུ་བཞི་ཉེར་སྤྱོད་
རོལ་མོ་འདོད་ཡོན་ལྔ་རྣམས་བྱིན་གྱིས་བརླབས། བུམ་ཆུ་ལ། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཨཱཧཱུཾ། ཞེས་མང་དུ་བཟླས་ཏེ་ཁྲུས་
བུམ་བསྒྲུབ། ཡེ་དྷརྨ་མང་དུ་བརྗོད་ཅིང་མེ་ཏོག་བསྒྲུབ། དེ་ནས་རྟེན་རྣམས་གུ་གུལ་གྱིས་བདུག་ཅིང། ཡུངས་ཀར་གྱིས་བྲབ་ལ། ཨོཾ་སུཾ་བྷ་ནི་

[002B] སོགས་ཞལ་བཞི་པའི་སྔགས་དང། ཁཎྜ་རོ་ཧིའི་སྔགས་བརྗོད་ཅིང་རོལ་མོ་དང་བཅས་པས་བགེགས་བསྐྲད་བྱ། དེ་ནས་རྟེན་རྣམས། ཁཎྜ་རོ་ཧིས་བསང། སྭ་བྷཱ་
ཝས་སྦྱངས། སྟོང་བའི་དང་ལས་སྣ་ཚོགས་པདྨ་དང་ཉི་མའི་སྟོང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ལས་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་མ་ཐིང་ཀ་ཞལ་བཞི་བའི་རྩ་ཞལ་ནག་ཅེས་
པ་ནས། སྐམ་པོ་ལྔ་བཅུའི་དོ་ཤལ་ཅན་ནོ། །ཡབ་ཀྱི་སྙིང་ཀར་ཟླ་གདན་ལ་རྡོ་རྗེ་སེམས་དཔའི་ངོ་བོ་ཨོཾ་ཧ་དཀར་པོ། ཞེས་པ་ནས། ཊ་ཕཊ་དུད་ཁས་མཚན་པར་གྱུར། ཡབ་ཡུམ་
གཉིས་ཀྱི་སྤྱི་བོར་ཟླ་བ་ལ་ཨོཾ་དཀར་པོ། མགྲིན་པར་པདྨ་ལ་ཨཱདྨར་པོ། ཐུགས་ཀར་ཉི་མ་ལ་ཧཱུཾ་སྔོན་པོས་མཚན་པར་གྱུར། དེ་ནས་ལག་པ་གཡས་པས་སྤོས་དང་གཡོན་བས་དྲིལ་
བུ་བཀྲོལ་ཞིང་དབྱངས་དང་བཅས་པས། མ་ལུས་སེམས་ཅན་ཀུན་གྱི་མགོན་གྱུར་ཅིང། །ཞེས་པ་ནས། ཡོངས་དག་འཁོར་དང་བཅས་ཏེ་གཤེགས་སུ་གསོལ། །རང་གི་ཐུགས་
ཁའི་ཧཱུཾ་ལས་འོད་ཟེར་འཕྲོས་པས་རབ་ཏུ་གནས་བྱའི་རྟེན་རྣམས་ཀྱི་ཡེ་ཤེས་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས་ཏེ་མདུན་གྱི་ནམ་མཁར་བཞུགས་པར་

[003A]༄༅། །གྱུར༑ བཅོམ་ལྡན་ཁྱོད་ནི་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །བདག་ལ་མཆོད་ཡོན་བཞེས་ནས་ཀྱང། །ཐུགས་ལ་དགོངས་ཤིང་
གནང་བར་མཛོད། །བདེ་བར་གཤེགས་སོ་བཅོམ་ལྡན་འདས། །ཚུར་གཤེགས་འདིར་ནི་བཞུགས་སུ་གསོལ། །བདག་གི་མཆོད་ཡོན་བཞེས་ནས་ཀྱང། །འདི་ཉིད་དུ་ནི་བཞུགས་
སུ་གསོལ། །ཨོཾ་སརྦ་ཏ་ཐཱ་ག་ཏ་ག་ག་ན་ས་མ་ཡེ་སཱ་ཧཱ། ཇི་ལྟར་བལྟམས་པ་ཙམ་གྱིས་ནི། །ཞེས་པ་ནས། ཤྲཱི་ཡེ་ཨཱཧཱུཾ། བདག་དང་འགྲོ་ལ་ཐུགས་བརྩེའི་ཕྱིར། །ཉིད་
ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་བགྱིད་ན། །དེ་སྲིད་བཅོམ་ལྡན་བཞུགས་སུ་གསོལ། །ཛཧཱུཾ་བཾ་ཧོཿ་ཡེ་ཤེས་པ་རྣམས་རང་རང་སོ་སོའི་དམ་ཚིག་པ་རྣམས་
དང་གཉིས་སུ་མེད་པར་གྱུར། རང་གི་ཐུགས་ཁའི་ཧཱུཾ་ལས་འོད་ཟེར་འཕྲོས་པས། གཤེགས་པ་དང་གཤེགས་མ། སེམས་དཔའ་དང་སེམས་མ། ཁྲོ་བོ་དང་ཁྲོ་བོའི་ཚོགས་ཐམས་
ཅད་མདུན་གྱི་ནམ་མཁར་སྦྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ནས། ཤཔྟའི་བར་གྱིས་མཆོད། རྡོ་རྗེ་ཅན་གྱིས་སངས་རྒྱས་ལ། །འགྲོ་བ་སྐྱོབ་བའི་ཆེད་དུ་

[003B] ༑ཡོན་ཏན་འབྱུང་གནས་ཇ་ལྟར་སྩལ། །དེ་ལྟར་འདི་ལའང་མཛད་དུ་གསོལ། །ཞེས་གསོལ་བ་བཏབ་པས། དེ་བཞིན་གཤེགས་པ་རྣམས་ཀྱིས་དབང་བསྐུར་བའི་དགོངས་པ་
མཛད༑ སྤྱན་མ་ལ་སོགས་པ་རིག་མ་དང་བཅས་པ་ནམ་མཁར་བཞུགས་པ་རྣམས་ཀྱིས་གདུགས་དང་རྒྱལ་མཚན་ལ་སོགས་པ་རབ་ཏུ་གནས་བྱའི་ལྷ་རྣམས་ཀྱི་སྟེང་ཕྱོགས་སུ་འཛིན། གླུ་གར་
མཛད་ཅིང་རོལ་མོ་བརྡུང། མེ་ཏོག་དང་གུར་གུམ་ལ་སོགས་པའི་ཆར་འབེབས། ཕྱག་གི་ཅུང་ཟད་གཡོ་བར་བཟུང་བའི་བུམ་པ་དཀར་པོ་བྱང་ཆུབ་ཀྱི་སེམས་ཀྱི་བདུད་རྩིས་གང་པ་རྣམས་ཀྱིས་
དབང་བསྐུར། གཟུགས་རྡོ་རྗེ་མ་ལ་སོགས་རྣམས་ཀྱིས་བཀྲ་ཤིས་པའི་གླུ་དབྱངས་ཀྱིས་ཤིས་པ་བརྗོད། ཁྲོ་བོ་རྣམས་ཕྱོགས་མཚམས་སུ་འཁོད་ནས་བགེགས་བསྐྲད་པར་གྱུར་
བཀྲ་ཤིས་གང་ཞིག་སེམས་ཅན་ཀུན་གྱི་སྙིང་ལ་གནས། །ཀུན་གྱི་བདག་ཉིད་དམ་པའི་རིགས་རྣམས་ཀྱི་ནི་རྗེ། །མ་ལུས་སེམས་ཅན་སྐྱེད་བྱེད་བདེ་བ་ཆེན་པོ་དེ། །བཀྲ་ཤིས་དེས་ནི་
དེ་རིང་ཁྱོད་ལ་དབང་རབ་བསྐུར། །ཁྲུས་ཀྱི་ཁང་བ་ཤིན་ཏུ་དྲི་ཞིམ་པ། །ཤེལ་གྱིས་གཞི་གསལ་ཞིང་འཚེར་བ་ལྟར། །རིན་ཆེན་འབར་བའི་ཀ་བ་ཡིད་འོང་ལྡན། །མུ་ཏིག་འོད་

[004A]༄༅། །ཆགས་བླ་རེ་བྲེས་པ་དེར། །ཇི་ལྟར་བལྟམས་པ་ཙམ་གྱིས་ནི། །ཞེས་པ་ནས། ཤྲཱི་ཡེ་ཨཱཧཱུཾ། ཞེས་མེ་ལོང་ལ་གཟུགས་བརྙན་ཤར་བ་ལ་བུམ་ཆུས་ཁྲུས་གསོལ་བྱ་
དེ་བཞིན་དུ། རྒྱལ་བའི་སྐུ་གསུང་ཐུགས་ལ་ཉོན་མོངས་མི་མངའ་ཡང། །སེམས་ཅན་ལུས་ངག་ཡིད་གསུམ་སྒྲིབ་པ་སྦྱང་སླད་དུ། །རྒྱལ་བའི་སྐུ་གསུང་ཐུགས་ལ་ཁྲུས་ཆབ་འདི་གསོལ་
བས༑ ༑སེམས་ཅན་ལུས་ངག་ཡིད་གསུམ་སྒྲིབ་པ་དག་གྱུར་ཅིག། །ཨོཾ་སརྦ་སོགས་དང། རྒྱལ་བ་རྣམས་ནི་གཙང་གྱུར་ཅིང། །རྨེ་བའི་རྟོག་པ་མི་མངའ་ཡང། །སྲི་ཞུའི་ཚུལ་གྱིས་ཁྲུས་ཆབ་
འདིས། །བདེ་གཤེགས་རྣམས་ལ་སྐུ་ཁྲུས་གསོལ། །ཨོཾ་སརྦ་སོགས། དེ་དག་སྐུ་ལ་མཚུངས་མེད་པའི་གོས། །གཙང་ལ་དྲི་རབ་བསྒོས་པས་སྐུ་ཕྱིའོ། །ཨོཾ་ཧཱུཾ་ཏྲཱཾ་ཧྲཱིཨཱ་ཨོཾ་སརྦ་ཏ་ཐཱ་
ག་ཏ་ཀཱ་ཡ་བི་ཤྭ་དྷ་ནེ་སཱཧཱ། དེ་ལྟར་དབང་བསྐུར་བས་ལུས་ཐམས་ཅད་གང། བདེ་བ་ཆེན་པོ་མྱོང། དྲི་མ་ཐམས་ཅད་དག། ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་
མི་བསྐྱོད་པས་དབུ་བརྒྱན་པར་གྱུར། ཕྱི་ནང་གི་མཆོད་པས་མཆོད། བསྟོད་པ་བྱ། ཇི་ལྟར་མིག་མཁན་རྒྱལ་པོ་ཡིས། །འཇིག་རྟེན་རབ་རིབ་གསལ་བ་ལྟར། །རྒྱལ་བ་རྣམས་ཀྱིས་ཁྱོད་

[004B] །མི་ཤེས་པ་ཡི་རབ་རིབ་བསལ། །ཨོཾ་ཙཀྵུ་ཙཀྵུ་ས་མནྟ་ཙཀྵུ་བི་ཤོ་དྷ་ན་ཡེ་སཱཧཱ། ཀུན་མཁྱེན་ཡེ་ཤེས་སྤྱན་ལྡན་སྐྱོན་བྲལ་ཡང། །གུས་པས་འཕགས་པའི་སྤྱན་ནི་དབྱེ་བགྱིས་པས། །
ནམ་མཁའི་མཐའ་གཏུགས་གྱུར་པའི་སེམས་ཅན་རྣམས། །སངས་རྒྱས་ཡེ་ཤེས་སྤྱན་ནི་ཐོབ་པར་ཤོག་ཞི་བ་ལ་སོགས་པའི་ལས་རྣམས་གྲུབ་པའི་དོན་དུ་སྦྱིན་བདག་ལ་སོགས་པ་ལ་ཡེ་
ཤེས་ཀྱིས་གཟིགས་པ་ལྷུར་མཛད་པར་གྱུར། དེ་ནས། ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཅེས་པའི་ཉེ་སྙིང་བརྒྱ་རྩ་སོགས་བཟླས། དཔལ་ཧེ་རུ་ཀ་ཡབ་ཡུམ་ཡོངས་སུ་གྱུར་པ་ལས་བྲིས་འབུར་གྱི་
སྐུ་གཟུགས་སོ་སོ་དང། མཆོད་རྟེན་དང། པོ་ཏི་ཡིག་འབྲུའི་རྣམ་པར་གྱུར་པར་བསམས་ལ། སླར་ཡང། ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱིཙྪ་ཧཱུཾ་སཱཧཱ། དེ་བཞིན་དུ་སྦྱར་ཏེ་
པཱ་ཏྱཾ། ཨཱཉྩ་མཱ་ཎཾ། པྲོཀྵ་ཎཾ། པུཥྤེ་ནས། སྤརཤའི་བར་གྱིས་མཆོད། ས་གཞི་སྤོས་ཀྱིས་བྱུགས་ཤིང་སོགས་ཀྱིས་མཎྜལ་འབུལ། བསྟོད་པར་འོས་པ་སོགས་ཀྱིས་བསྟོད། དེ་
ནས༑ ཨོཾ་སརྦ་ཏ་ཐཱ་ག་ཏ་མ་ཎི་ཤ་ཏ་དིཔྟི་ཛྭ་ལ་དྷརྨ་དྷ་ཏུ་གརྦེ་སཱཧཱ། ཞེས་ལན་གསུམ་སོགས་དང། ཡེ་དྷརྨ་བརྗོད་ཅིང་མེ་ཏོག་གཏོར། རབ་ཡངས་ནམ་མཁའ་ཏི་གྱི་གང་བུ་བཞིན། །

[005A]༄༅། །ཡོངས་སུ་གང་བའི་བདེ་མཆོག་ལྷ་ཚོགས་ནི། །ཞེས་སོགས་བཀྲ་ཤིས་བྱ་ཤིང་མེ་ཏོག་གི་ཆར་འབེབས། དེ་ནས་མེ་ཏོག་དང་བཅས་ཐལ་མོ་སྦྱར་ཏེ། ཇི་ལྟར་སངས་
རྒྱས་ཐམས་ཅད་ནི། །དགའ་ལྡན་དུ་ནི་གནས་པ་ལས། །ལྷ་མོ་སྒྱུ་འཕྲུལ་ལྷུམས་ཞུགས་ལྟར། །དེ་བཞིན་གཟུགས་དང་ལྷན་ཅིག་ཏུ། །འདི་རུ་མགོན་པོ་རྟག་བཞུགས་ནས། །བྱང་ཆུབ་
སེམས་ནི་བསྐྱེད་པ་དང། །ཡོན་གྱི་བདག་པོའི་དོན་སླད་དུ། །བདག་གི་འབྱོར་པ་ཉིད་ཀྱིས་ནི། །ཅི་འབྱོར་པ་ཡིས་མཆོད་པ་དང། །མེ་ཏོག་ལ་སོགས་འདི་བཞེས་ཤིག་བདག་དང་སློབ་
མར་བཅས་པ་ལ། །རྗེས་སུ་བརྩེ་བས་ཉེར་དགོངས་ནས། །ཀུན་གྱི་འདི་ལ་བྱིན་བརླབ་ཅིང། །འདི་ཉིད་དུ་ནི་བཞུགས་པར་རིགས། །ཞེས་དང། ཕྱོགས་བཅུ་ན་བཞུགས་པའི་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། །ཇི་སྲིད་ནམ་མཁའི་མཐའ་དང་མཉམ་པའི་སེམས་ཅན་གྱི་ཁམས་རྣམས་མི་གནས་པའི་མྱ་ངན་ལས་འདས་
པའི་ས་ལ་མ་བཞག་གི་བར་དུ་མྱ་ངན་ལས་མི་འདའ་བར་བརྟན་པར་བཞུགས་སུ་གསོལ། །ཕྱོ་བྲག་ཏུ་ཡང་སྐུ་གསུང་ཐུགས་ཀྱི་རྟེན་འདི་ལ་ས་དང་ཆུ་དང་མེ་དང་རླུང་གི་གནོད་བསམ་ཞིག་གི་

[005B] །ཨོཾ་སུ་པྲ་ཏིཥྛ་བཛྲ་ཡེ་སཱཧཱ། ཞེས་ལན་གསུམ་བརྗོད། འདི་ནི་རབ་གནས་ཀྱི་གཙོ་བོར་
བཞེད་དོ། །དེ་ནས། བདེ་གཤེགས་ཀུན་བཟང་མཐོང་བས་བཀྲ་ཤིས་ལྟར། །རྒྱལ་བ་སྲས་བཅས་དེང་འདིར་བདེ་ལེགས་ཤོག་ངན་སྡིག་ལོག་པའི་ཚོགས་རྣམས་བཅོམ་གྱུར་ནས།།
རྒྱལ་སྲས་རིགས་འཛིན་ཚོགས་རྣམས་འཕེལ་དར་ཞིང། །ཞལ་མཐོང་ཙམ་གྱིས་བདེ་བའི་མཆོག་བརྙེས་ནས། །ཉི་ལྟར་ཞལ་དྲོ་ཟླ་ལྟར་འོད་གསལ་ཞིང། །བདག་དང་འགྲོ་ལ་ཞལ་དྲོ་བྱིན་
ཆེ་ནས། །བསྐལ་པའི་མཐར་ཐུག་བར་དུ་བཞུགས་སུ་གསོལ། །ཇི་སྲིད་མེ་དང་ཆུ་དང་ནི། །རླུང་གིས་བསྐལ་པ་འཇིགས་བར་དུ། །སེམས་ཅན་ཀུན་གྱི་དོན་གྱི་ཕྱིར། །བཅོམ་ལྡན་ཁྱོད་ནི་
བཞུགས་པར་མཛོད། །ཡིག་བརྒྱ་བརྗོད་ཅིང། མགོན་པོ་བསྐལ་པ་ཇི་བཞིན་དུ། །སྣ་ཚོགས་གཟུགས་ནི་བཟུང་ནས་ཀྱང། །ཕྱོགས་བཅུའི་འཇིག་རྟེན་ཁམས་རྣམས་སུ། །དེས་ནི་
འགྲོ་བའི་དོན་ཀུན་མཛོད། །དེ་ནས་སྤྱི་སྒོས་ཀྱི་ཆོས་སྐྱོང་ལ་གཏོར་འབུལ་དང། ཕྱོགས་སྐྱོང་ཞིང་སྐྱོང་རྣམས་ལ། ཕཻཾ་རང་གི་ཐུགས་ཁའི་ཉི་གདན་ལ་གནས་པའི་ཧཱུཾ་ཡིག་གི་འོད་ཟེར་གྱིས་

[006A]༄༅། །དུར་ཁྲོད་བརྒྱད་ན་གནས་པའི་ཕྱོགས་སྐྱོང་དང་ཞིང་སྐྱོང་ལ་སོགས་པ་རྣམས་སྤྱན་དྲངས་ཏེ་ཕྱོགས་འཚམས་བརྒྱད་དུ་འཁོད་པ་རྣམས་ཞེས་པ་ནས། ཡིད་ལ་འདོད་པ་ཀུན་
འགྲུབ་ཤོག་ཅེས་པའི་བར་གྱིས་བསྔོ། གཞི་བདག་གཏོར་མ་བཏང་ཞིང། མེ་དང་ས་ཆུ་རླུང་རྣམས་ལས། །སྐུ་གཟུགས་ཡུན་རིང་བསྲུང་དུ་གསོལ། །ཡོན་བདག་འདི་ནི་དེ་སྲས་སོགས། །
སློབ་མ་རྣམས་དང་བདག་ལ་ཡང། །ཀུན་ནས་ཞི་དང་རྒྱས་པ་དང། །རྟག་ཏུ་བཀྲ་ཤིས་མཛད་དུ་གསོལ། །མཆོད་ཚོགས་རྒྱ་མཚོས་དུས་ཀུན་དུ། །སྐུ་གཟུགས་འདི་ལ་མཆོད་པར་མཛོད། །
དེ་ནས། ཆེ་བའི་མཆེ་མཆོག་མ་སོགས་བཀྲ་ཤིས་གང་འོས་བྱའོ།། ཞེས་པ་འདི་ཡང་ལས་དང་པོ་པ་འགའ་ཞིག་ལ་ཕན་ཕྱིར་བློ་བཟང་མིང་འཆང་བས་སྦྱར་བའོ།། །།བཀྲ་ཤིས་

[006B][BLANK PAGE]



