   ༈   །།ན་མོ་གུ་རུ། ཐུབ་དབང་བྱམས་མགོན་ཐོགས་མེད་དབྱིག་
གི་གཉེན། །གྲོལ་སྡེ་རྣམ་གཉིས་གུ་ན་མི་ཏྲ་དང། །སེང་བཟང་གང་སྤེལ་ཀུ་སཱ་ལི་ཆེ་ཆུང། །གསེར་གླིང་ཆོས་གྲགས་རྣམས་ལ་གསོལ་བ་འདེབས། །མར་མེ་མཛད་དཔལ་འབྲོམ་སྟོན་པོ་ཏོ་བ། །ཤ་ར་འཆད་ཁ་སྤྱིའི་བུ་ལྷ་སྟོན་
པ༑ ༑ལྷ་སྡིངས་བྱང་འབུམ་ཀུན་རྒྱམ་ཡོན་ཏན་དཔལ། །མཁན་ཆེན་བདེ་དཔལ་རྣམས་ལ་དགའ་བཞི་གྲགས་གཞོན་བསོད་གྲགས་བཟང་པོ་དཔལ། །ཡོན་ཏན་འོད་དང་བློ་འཕེལ་ཚུལ་ཁྲིམས་དང། །བསོད་ནམས་ལྷ་དབང་
བསོད་ནམས་ལེགས་མཚོག་དང། །གཉུག་ལ་པཎ་ཆེན་རྣམས་ལ་ངག་ཆོས་བྲག་མགོན་དཔལ་འབྱོར་ལྷུན་གྲུབ་ཞབས། །ཆོས་དབྱིངས་རང་སྒྲོལ་བློ་བཟང་རྒྱ་མཚོའི་སྡེ། །བློ་བཟང་དར་རྒྱས་འཇམ་དབྱངས་གྲགས་པའི་

[007A]༄༅། །དཔལ། །དགེ་ལེགས་རྒྱ་མཚོ་རྣམས་ལ་།བྱམས་པའི་མཚན་དང་ཡོངས་འཛིན་པཎྜི་ཏ། །རྩ་བའི་བླ་མ་དགེ་འདུན་བཟང་པོ་སྟེ། །དངོས་དང་བརྒྱུད་པའི་བླ་མ་མཆོག་རྣམས་ལ། །གསོལ་བ་འདེབས་སོ་
བདག་རྒྱུད་བྱིན་གྱི་བསློབས། །སྔོན་འགྲོ་སྐྱེས་བུ་ཆུང་འབྲིང་ལམ་བསྒོམས་བས། །སྲིད་པའི་བདེ་ལ་སྲེད་པ་ཡོངས་སྤངས་ཏེ། །གཏན་མདུན་ཐར་པ་དོན་དུ་གཉེར་བའི་བློ། །བཅོས་མིན་བསམ་པ་ཐག་པས་འབྱོངས་པར་ཤོག་ཆོས་
ཀུན་སེམས་ཡིན་སྐྱེ་འགེག་གནས་གསུམ་བྲལ། །ཅིར་ཡང་མ་གྲུབ་གང་སྣང་སྒྱུ་མའི་འཕྲུལ། །བདག་བདེ་གཞན་གཏོང་གཞན་གྱི་སྡུག་བསྔལ་རྣམས། །ཚུར་ལེན་བྱང་ཆུབ་སེམས་གཉིས་འབྱོངས་པར་ཤོག་ཀུན་རྫོབ་དོན་
དམ་སེམས་བསྐྱེད་རྣམ་གཉིས་ཀྱིས། །བསམ་དང་སྦྱོར་བས་རྐྱེན་ངན་མ་ལུས་པ། །བྱང་ཆུབ་བསྒྲུབ་པའི་ལམ་དུ་ལེགས་བསྒྱུར་ནས། །བདག་ཉིད་གཅེས་འཛིན་དྲུང་ནས་འབྱིན་པར་ཤོག་འཕེན་གོམས་ས་བོན་སུན་འབྱིན་
སྨོན་ལམ་སྟེ། །སྟོབས་ལྔ་ཚེ་གཅིག་ཉམས་ལེན་ལ་བསྒྲིལ་ཞིང། །ཆགས་མེད་སྨོན་ལམ་མཚམས་སྦྱར་བདག་འཛིན་བློ། །སུན་ཕྱུང་འཕེན་གོམས་སྟོབས་ཀྱིས་འཕོ་བར་ཤོག་གང་བྱས་ཆོས་རྣམས་བདག་འཛིན་
གཉེན་པོར་འགྲོ། །རང་ཞེ་རང་ལ་མ་ཁྲེལ་དཔང་པོའི་མཆོག་རྐྱེན་ངན་ལམ་ཡོངས་གང་ཤར་བློ་སྦྱོང་གི་གྲོགས་སུ་འབད་མེད་འགྲོ་བར་བྱིན་གྱིས་རློབས། །སྤྱི་དོན་གསུམ་བསླབ་མངོན་ཆུང་སེམས་རྒྱུད་འདུལ། །རང་རྒྱལ་

[007B] །དག་སྣང་ཉེར་སྤྱོད་ཆོས་ཀྱི་ང་རྒྱལ་དང། །རློམ་སེམས་བསྐྱེད་པའི་བདུད་ལས་སྤོང་བར་ཤོག་ཉེས་འཕེལ་དཀའ་བཀོལ་གོ་ལོག་སྙན་གྲགས་ཡུས། །གང་ཆེའི་ཉོན་མོངས་གཉེན་པོ་
གཙོ་བོར་བསྟེན། །བཟང་བརྟེན་ཕྱོགས་མེད་རྟག་ཏུ་བློ་སྦྱོང་ཞིང། །རང་རྒྱུད་ཆོས་རང་ཞུས་དག་ཕེར་བར་ཤོག་དོན་ཚན་བདུན་གྱི་ལྕགས་ཀྱུ་རྣོན་པོ་ཡིས། །བདག་སེམས་གླང་པོ་ཉེ་བར་དུལ་བྱས་ཏེ། །ཐབས་ཤེས་ཟུང་དུ་འབྲེལ་བའི་གོམས་
སྟབས་ཀྱིས། །རྣམ་མཁྱེན་ཐར་པའི་གྲོང་དུ་བགྲོད་པར་ཤོག་ཅེས་རྒྱལ་བའི་སྲས་པོ་ཐོགས་མེད་བཟང་པོ་དཔལ་གྱིས་མཛད་པའི་བློ་སྦྱོང་དོན་བདུན་མའི་སྟེང་ནས་ཉམས་འཁྲིད་ལེགས་པར་མནོས་པའི་བརྒྱུད་འདེབས་སྨོན་ལམ་དང་བཅས་པ་འདི་ནི་བདེ་ཉིད་དང་བློ་
སྦྱོང་སྙན་རྒྱུད་ཆེན་མོ། ལེགས་བཤད་ཀུན་འདུས་གསུམ་པར་དུ་ འཇམ་དབྱངས་བསྟན་འཛིན་ནོ། །བརྒྱུད་འདེབས་གསང་འཇུག་རྣམས་དགེ་སློང་དབང་ཕྱུག་ཆོས་བཟང་གིས་བྲིས་པ་ཡིན་ནོ།།



