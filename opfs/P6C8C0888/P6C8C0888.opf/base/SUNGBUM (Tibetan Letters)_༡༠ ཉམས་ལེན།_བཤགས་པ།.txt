
[001A][BP]

[001B] །ན་མོ་གུ་རུ་བྷྱ་དུས་གསུམ་རྒྱལ་ཀུན་འདུས་པའི་ངོ་བོ་ཉིད། །ཐ་མལ་ཚུལ་གྱིས་འགྲོ་བ་འདྲེན་སླད་དུ། །ཞིང་འདིར་ངུར་སྨྲིག་
རྒྱལ་མཚན་འཛིན་མཛད་རྗེ། །དཔལ་ལྡན་བླ་མའི་ཞབས་སེན་སྤྱི་བོར་མཆོད། །ཀ་ཁ་སློབ་པ་ནས་བཟུང་ཡན་ཆད་དང། །མཁན་པོ་རྡོ་རྗེ་སློབ་
དཔོན་མན་ཆད་ཀྱི། །སངས་རྒྱས་ལས་ཀྱང་ལྷག་པའི་བཀའ་དྲིན་ཅན། །དངོས་བརྒྱུད་བླ་མ་རྣམས་ལ་ཕྱག་བགྱིའོ། །བདེར་གཤེགས་རྒྱལ་
ཀུན་ཡེ་ཤེས་གཅིག་བསྡུས་སྐུ། །ཐེག་མཆོག་ཆོས་སྒྲ་སྒྲོགས་པའི་ཚངས་དབྱངས་གསུང། །ཤེས་བྱའི་གནས་ལུགས་ཇི་བཞིན་གཟིགས་

[002A] །པའི་ཐུགས། །དཔལ་ལྡན་བླ་མ་མཆོག་ལ་མགོས་ཕྱག་འཚལ། །ཀུན་བཟང་མཆོད་སྤྲིན་ནམ་མཁའ་བཀང་སྟེ་འབུལ། །
སྔོན་ནས་བསགས་པའི་སྡིག་ལྟུང་མ་ལུས་བཤགས། །རང་གཞན་ཀུན་གྱི་དགེ་ལ་རྗེས་ཡི་རང། །འགྲོ་ལ་ཆོས་འཁོར་བསྐོར་ཕྱིར་རྟག་བཞུགས་
གསོལ། །བདག་གཞན་དགེ་ཚོགས་བྱང་ཆུབ་ཐོབ་ཕྱིར་བསྔོ། །རིན་ཆེན་ས་གཞི་མེ་ཏོག་བཅལ་དུ་བཀྲམ། །གླིང་བཞི་རི་རབ་ཉི་ཟླས་བརྒྱན་པ་འདི། །
བློ་ཡིས་བླངས་ནས་དཔལ་ལྡན་བླ་མར་འབུལ། །དགྱེས་བཞིན་བཞེས་ནས་བྱིན་གྱིས་བརླབ་ཏུ་གསོལ། །ཐུགས་རྗེའི་མངའ་བདག་དཔལ་ལྡན་བླ་

[002B] །ཉམ་ཐག་གདུང་བའི་ཚིག་འདི་གསོལ་ལགས་ན། །བརྩེ་བའི་མ་ཡིས་བུ་སྡུག་བསྐྱང་བ་བཞིན། །ཐུགས་རྗེས་དགོངས་ཏེ་བྱིན་གྱིས་བརླབ་ཏུ་གསོལ། །དངོས་བརྒྱུད་བླ་མ་རྡོ་རྗེ་འཆང་དངོ་
སུ༑ ༑ལྟ་བ་མོས་གུས་དངོས་གྲུབ་ཀུན་གྱི་གཞི། །རྩ་བར་མ་ཤེས་སྐྱོན་རྟོག་སྐུར་འདེབས་སོགས། །མ་དད་བརྙས་སྨོད་བགྱིས་པ་མཐོལ་ལོ་བཤགས། །ཆགས་སྡང་དབང་གིས་བླ་མ་སྤོང་
ལེན་བྱེད། །སྐུ་གསུང་ཐུགས་དང་འགལ་བའི་ལས་བགྱིས་དང། །མོས་གུས་ཁྱད་ཕྱེ་ཕྱག་རྫས་དཀོར་སྤགས་སོགས། །ངན་འགྲོའི་རྒྱུ་ཚོགས་བསྒྲུབ་པ་སྙིང་ནས་འཆགས། །མགོན་པོ་ཁྱེད་
གྱི་སྤྱན་སྔར་ཁས་བླངས་པའི། །སྡོམ་གསུམ་བསླབ་ཁྲིམས་དམ་སྡོམ་ཉམས་པ་དང། །མི་དགེ་བཅུ་དང་མཚམས་མེད་ཉེས་པ་ལྔ། །ལོག་ཕྱོགས་མཐུན་ཅི་བགྱིས་པ་མཐོལ་ལོ་བཤགས། །མདོར་
ན་བླ་མའི་སྐུ་དང་ན་བཟའ་ལ། །འགོམ་གཡུག་འཆོར་དང་བཀའ་ལན་གྱེན་ལྡོག་དང། །རྟག་ཏུ་བླ་མར་མཆོད་པ་མ་བརྩོན་སོགས། །བླ་མར་བརྟེན་པའི་སྡིག་རྣམས་མཐོལ་ལོ་བཤགས། །མདོ་རྒྱུད་
བསྟན་བཅོས་ཀུན་ལས་བླ་མ་ལ། །བརྟེན་པའི་སྡིག་རྣམས་གཞན་ལས་ལྕིར་གསུངས་ན། །བདག་ནི་རྨོངས་པའི་དབང་གིས་བསགས་པ་ཡི། །སྡིག་ཀུན་ཐུགས་རྗེའི་ཆས་ཀྱིས་བྱང་བར་མཛོད། །ཧ་

[003A]༄༅། །ལའི་དུག་སྨན་ཁོང་དུ་སོང་བ་ལྟར། །སླན་ཆད་མི་བྱེད་བསྡོམས་པར་བགྱིས་ལགས་ན། །བརྩེ་ལྡན་ཁྱོད་ཀྱི་བྱིན་རླབས་བདུད་རྩིའི་རྒྱུན། །བདག་ཡིད་སྙིང་གི་བུམ་བཟང་བཀང་
བར་མཛོད། །མགོན་ཁྱོད་ཐུགས་རྗེ་ལས་ཐོབ་རྟེན་བཟང་འདིར། །ཐོས་བསམ་བསྒོམ་པས་རང་རྒྱུད་ལེགས་སྦྱངས་ཏེ། །འཆད་རྩོད་རྩོམ་པའི་བདུད་རྩི་ཐེག་འཕྲེང་གིས། །སྐལ་བཟང་ལེགས་བྲིས་
ཚོགས་རྣམས་འཚིམ་བྱེད་ཤོག་དེང་ནས་ཚེ་རབས་ཀུན་ཏུ་བླ་མ་ཁྱེད། །གང་དུ་བཞུགས་ཤིང་གང་དུ་འཚང་རྒྱ་བ། །བདག་ཀྱང་དེར་ནི་འབྲལ་བ་མེད་སྐྱེས་ནས། །བཀའ་བཞིན་སྒྲུབ་པའི་མཆོད་པས་
མཉེས་བྱེད་ཤོག་དེ་ཡི་མཐུ་ལས་འཇིག་རྟེན་ཀུན་དོན་ཕྱིར། །ཡན་ལག་བདུན་ལྡན་གོ་འཕང་མངོན་གྱུར་ནས། །ནམ་མཁའི་མཐས་གཏུགས་སེམས་ཅན་ཇི་སྙེད་ཀུན། །དེ་ཡི་ས་ལ་འགོད་པར་
བདག་གྱུར་ཅིག་ །ཅེས་པ་འདི་ནི་ཁོ་བོའི་ཉེ་འཁོར་པ་དཔྱོད་ལྡན་གཉེར་བ་ངག་དབང་བསམ་གྲུབ་ནས་འདི་ལྟ་བུ་ཞིག་དགོས་ཞེས་བསྐུལ་ངོར་་ཆོས་མེད་སྙོམ་ལས་པ་བློ་བཟང་བྱང་ཆུབ་བསྟན་སྒྲོན་གྱིས་རི་བོ་རྩེ་ལྔར་འཇམ་དཔལ་མཆེར་
སྡུག་སྣང་བརྙན་གླིང་དུ་སུག་བྲིས་སུ་བགྱིས་པ་འདིས་ཀྱང་འགྲོ་ཀུན་ཐེག་པ་མཆོག་གི་དགེ་བའི་བཤེས་གཉེན་གྱིས་རྗེས་སུ་འཛིན་པའི་རྒྱུར་གྱུར་ཅིག་  སརྦ་མངྒ་ལཾ། །
﻿
[001A]༄༅། །སྤྱི་བཤགས་ནི། ཨུ་ཧུ་ལགས། བླ་མ་རྡོ་རྗེ་འཛིན་པ་ཆེན་པོ་ལ་སོགས་པ་ཕྱོགས་བཅུ་ན་བཞུགས་པའི་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང། དགེ་འདུན་བཙུན་པ་རྣམས་བདག་ལ་དགོངས་སུ་གསོལ། །བདག་མིང་འདི་ཞེས་བགྱི་བས་ཚེ་རབ་འཁོར་བ་ཐོག་མ་མ་མཆིས་པ་ནས་ད་
ལྟ་ལ་ཐུག་གི་བར་དུ། ཉོན་མོངས་པ་འདོད་ཆགས་དང་ཞེ་སྡང་དང་གི་མུག་གི་དབང་གིས་ལུས་ངག་ཡིད་གསུམ་གྱི་སྒོ་ནས་སྡིག་པ་མི་དགེ་བ་བཅུ་བགྱིས་པ་དང། མཚམས་མ་མཆིས་པ་ལྔ་བགྱིས་

[001B] དེ་དང་ཉི་བ་ལྔ་བགྱིས་པ་དང། སོ་སོར་ཐར་པའི་སྡོམ་པ་དང་འགལ་བ་དང། བྱང་ཆུབ་སེམས་དཔའི་བསླབ་པ་དང་འགལ་བ་དང། གསང་སྔགས་ཀྱི་
དམ་ཚིག་དང་འགལ་བ་དང། ཕ་དང་མ་ལ་མ་གུས་པ་དང། མཁན་པོ་དང་སློབ་དཔོན་ལ་མ་གུས་པ་དང། གྲོགས་ཚངས་པ་མཚུངས་པར་སྤྱོད་པ་རྣམས་ལ་མ་གུས་པ་དང། དཀོན་མཆོག་
གསུམ་ལ་གནོད་པའི་ལས་བགྱིས་པ་དང། དམ་པའི་ཆོས་སྤངས་པ་དང། འཕགས་ཨྤའི་དགེ་འདུན་ལ་སྐུར་པ་བཏབ་པ་དང། སེམས་ཅན་ལ་གནོད་པའི་ལས་བགྱིས་པ་ལ་སོགས་པ། སྡིག་
པ་མི་དགེ་བའི་ཚོགས་བདག་གིས་བགྱིས་པ་དང། བགྱིད་དུ་སྩལ་བ་དང། གཞན་གྱིས་བགྱིས་པ་ལ་རྗེས་སུ་ཡི་རང་བ་ལ་སོགས་པ། མདོར་ན་མཐོ་རིས་དང་ཐར་པའི་གེགས་སུ་གྱུར་ཅིང་འཁོར་
བ་དང་ངན་སོང་གི་རྒྱུར་གྱུར་པའི་ཉེས་ལྟུང་གི་ཚོགས་ཅི་མཆིས་པ་ཐམས་ཅད་བླ་མ་རྡོ་རྗེ་འཛིན་པ་ཆེན་པོ་ལ་སོགས་པ་ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་
དང། དགེ་འདུན་བཙུན་པ་རྣམས་ཀྱི་སྤྱན་སྔར་མཐོལ་ལོ། །མི་འཆབ་བོ། །འཆགས་སོ། །ཕྱིན་ཆད་སྡོམ་པར་བགྱིད་ལགས་སོ། །མཐོལ་ཞིང་བཤགས་ན་བདག་བདེ་བ་ལ་རེག་པར་གནས་

[002A]༄༅། །པར་འགྱུར་གྱི། མ་མཐོལ་མ་བཤགས་ན་ནི་མི་འགྱུར་རོ།། ་།གཙོ་བོ་རྒྱལ་བ་འགྲོ་བའི་མགོན། །འགྲོ་བ་སྐྱོབ་པའི་དོན་བརྩོན་པ། །སྟོབས་ཆེན་འཇིགས་པ་ཀུན་སེལ་ལ། །དེ་རིང་ཉིད་
ནས་སྐྱབས་སུ་མཆི། །དེ་ཡིས་ཐུགས་སུ་ཆུད་པའི་ཆོས། །འཁོར་བའི་འཇིགས་པ་སེལ་བ་དང། །བྱང་སེམས་དཔའི་ཚོགས་ལ་ཡང། །དེ་བཞིན་ཡང་དག་སྐྱབས་སུ་མཆི། །བདག་ནི་འཇིགས་
པས་རྣམ་སྐྲག་ནས། །ཀུན་ཏུ་བཟང་ལ་བདག་ཉིད་འབུལ། །འཇམ་པའི་དབྱངས་ལའང་བདག་ཉིད་ཀྱིས། །བདག་གིས་ལུས་འདི་དབུལ་བར་བགྱི། །ཐུགས་རྗེས་སྤྱོད་པ་མ་འཁྲུལ་བའི། །སྤྱན་རས་
གཟིགས་མགོན་དེ་ལ་ཡང། །ཉམ་ཐག་ང་རོས་འོ་དོད་འབོད། །སྡིག་ཅན་བདག་ལ་བསྐྱབ་ཏུ་གསོ། །འཕགས་པ་ནམ་མཁའི་སྙིང་པོ་དང། ས་ཡི་སྙིང་པོ་དག་དང་ནི། །ཐུགས་རྗེ་ཆེ་མགོན་ཐམས་
ཅད་ལ། །སྐྱབས་འཚོལ་སྙིང་ནས་འོ་དོད་འབོད། །གང་ཞིག་མཐོང་ན་གཤིན་རྗེ་ཡི། །ཕོ་ཉ་ལ་སོགས་སྡང་བ་རྣམས། །སྐྲག་ནས་ཕྱོགས་བཞིར་འབྱེར་བྱེད་པའི། །རྡོ་རྗེ་ཅན་ལ་སྐྱབས་སུ་བཆི། །སྔོན་
ཆད་ཁྱེད་ཀྱི་བཀའ་ལས་འདས། །ད་ནི་འཇིགས་པ་ཆེ་མཐོང་ནས། །ཁྱོད་ལ་སྐྱབས་སུ་མཆི་ལགས་ཀྱིས། །འཇིགས་པ་མྱུར་དུ་བསལ་དུ་གསོལ།། །།ཆེས་པ་སྤྱི་ལོ་་བོད་ཟླ་་པའི་ལྷ་བབ་དུས་ཆེན་
ཁར་དད་ལྡན་རྒྱུ་སྦྱོར་འབའ་པ་ལེགས་བཤད་ནས། །དཔར་དུ་བསྐྲུན་པའི་རྣམ་དཀར་ཇི་སྙེད་པ། །དུས་གསུམ་བདེ་བཤེགས་སྲས་དང་བཅས་པ་ཡི། །ཀུན་བཟང་སྨོན་ལམ་རྒྱ་མཚོར་འཇུག་གྱུར་ཅིག། །།ཅེས་དད་
ལྡན་རྒྱུ་སྦྱོར་ལེགས་བཤད་ནས་སྨོན་ལམ་རྣམ་བརྒྱད་དཔར་དུ་བསྐྲུན་པའི་དགེ་བསྔོའི་སྨོན་ཚིག་ཏུ་ཡོངས་འཛིན་ཁྲི་བྱང་སྤྲུལ་མིང་པས་སྦྱར་བའོ།། དགེ་ལེགས་འཕེལ།། །།



