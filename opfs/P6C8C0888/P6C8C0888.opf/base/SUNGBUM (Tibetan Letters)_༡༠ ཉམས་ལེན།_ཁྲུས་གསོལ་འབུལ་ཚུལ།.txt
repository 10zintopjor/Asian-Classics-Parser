་།ན་མོ་གུ་རུ་མཉྫུ་གྷོ་ཥཱ་ཡ། དེ་ཡང་བྱང་ཆུབ་ལམ་གྱི་རིམ་པའི་ཚོགས་ཞིང་ལྟ་བུ་ལ་ཁྲུས་གསོལ་མདོར་བསྡུས་བྱེད་བར་འདོད་ན། ཡོ་བྱད་རྣམས་ཚོགས་པར་བྱས་ལ་
གང་འདིར་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། རིག་པ་དང་ཞབས་སུ་ལྡན་པ། བདེ་བར་གཤེགས་པར། འཇིག་རྟེན་མཁྱེན་པ། སྐྱེས་བུ་འདུལ་བའི་

[013B] བླ་ན་མེད་པ། །ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་དེ་དག་ཐམས་ཅད་ལ་ཡོ་བྱད་ཐམས་ཅད་དང་ལྡན་པའི་ཁྲུས་འདི་གསོལ་བར་བགྱིའོ། །ཞེས་པས་སྙན་མནན། ཁྲུས་
ཀྱི་ཁང་པ་ཤིན་ཏུ་དྲི་ཞིམ་པ། །ཤེལ་གྱིས་གཞི་གསལ་ཞིང་འཚེར་བ་ལྟར། །རིན་ཆེན་འབར་བའི་ཀ་བ་ཡིད་འོང་ལྡན། །མུ་ཏིག་འོད་ཆགས་བླ་རེ་བྲེས་པ་དེར། ཞེས་པས་སེང་ཁྲི་ཆེན་པོའི་ཕྱོགས་བཞིར་རིན་
པོ་ཆེའི་ཁྲུས་ཁང་མཚན་ཉིད་དང་ལྡན་པར་བསྐྱེད་པ་དེར་ཚོགས་ཞིང་རྣམས་སེང་ཁྲིའི་ཕྱོགས་བཞིར་རིན་པོ་ཆེའི་ཐེམ་སྐས་རེ་ཡོད་པ་ལས་བབས་ཏེ་བཞུགས་པའི་ན་བཟའ་དང་སྐུ་རྒྱན་རྣམས་འོད་སེར་པོའི་རྣམ་
པར་རང་གི་སྨིན་མཚམས་སུ་བསྡུས་ཏེ། སྒོམ་དོན་ལ་རང་གི་སྙིང་ག་ནས་ཚོགས་ཞིང་རེ་རེའི་མདུན་དུའང་མཆོད་པའི་ལྷ་མོ་བུམ་པ་དཀར་པོ་བདུད་རྩིའི་ཆུས་གང་བ་སོགས་ཁྲུས་ཀྱི་ཡོ་བྱད་ཐོགས་པ་གསུམ་
གསུམ་སྤྲོས་ཏེ་ཁྲུས་གསོལ་པས། རང་གི་ཚོགས་ཞིང་རྣམས་ལ་གྲིབ་ཕོག་བ་ལ་སོགས་པའི་ཉེས་པ་ཐམས་ཅད་དག་པར་བསམ་ཞིང། དངོས་སུ་མེ་ལོང་ལ་ལྷའི་གཟུགས་བརྙན་ཤར་བ་ལ་ཁྲུས་ཆུ་གསོལ་བ་
དང་བཅས། ཇི་ལྟར་བལྟམས་པ་ཙམ་གྱིས་ནི། ལྷ་རྣམས་ཀྱིས་ནི་ཁྲུས་གསོལ་ལྟར། ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་སྐུ་ཁྲུས་གསོལ། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་

[014A]༄༅། །ཨཱ་ཧཱུཾ། བསོད་ནམས་རི་བོ་མི་འགྱུར་བརྟན་པའི་སྐུ། །གསུང་དབྱངས་ཐོས་བས་མི་ངོམས་ཚངས་པའི་དབྱངས། །ཡེ་ཤེས་རྒྱ་མཚོ་མི་གཡོ་ཟབ་པའི་ཐུཌ། །བླ་མའི་སྐུ་གསུངས་ཐུཌ་ལ་སྐུ་ཁྲུས་གསོལ། །ཨོཾ་། ཕུན་
ཚོགས་དགེ་ལེགས་བྱེ་བས་བསྐྲུན་པའི་སྐུ། །མཐའ་ཡས་འགྲོ་བའི་རེ་བ་སྐོང་བའི་གསུང། །མ་ལུས་ཤེས་བྱ་ཇི་བཞིན་གཟིགས་པའི་ཐུགས། །ཤཱཀྱའི་གཙོ་བོ་དེ་ལ་། རྒྱ་ཆེན་སྤྱོད་པའི་རྒྱུད་ལ་སྐུ་ཁྲུས་གསོལ། །ཟབ་མོ་ལྟ་བའི་རྒྱུད་
ལ་སྐུ་ཁྲུས་གསོལ། །ཉམས་ལེན་བྱིན་རླབས་རྒྱུད་ལ་སྐུ་ཁྲུས་གསོལ། །བརྒྱུད་པའི་བླ་མ་རྣམས་ལ་། རབ་འབྱམས་གསུང་རབ་ཀུན་ལ་ལྟ་བའི་མིག་སྐལ་བཟང་ཐར་པར་བགྲོད་པའི་འཇུག་ངོགས་མཆོག་བརྩེ་བས་བསྐྱོད་པའི་ཐབས་མཁས་
མཛད་པ་ཡིས། །གསལ་མཛད་བཤེས་གཉེན་རྣམས་ལ་། གསང་འཇིཌ་བདེ་དགྱེས་དུས་འཁོར་ཀུན་རིག་དང། །རྣམ་སྣང་མངོན་བྱང་དམ་ཚིག་གསུམ་བཀོད་སོགས། །རྒྱུད་སྡེ་ཆེན་པོ་བཞི་དང་ཡོངས་འབྲེལ་བའི། །ཡི་དམ་ལྷ་ཚོཌ་
རྣམས་ལ་། ཕྱོགས་བཅུའི་འགྲོ་ལ་མཁྱེན་བརྩེས་རབ་དགོངས་ནས། །ཕྱོགས་བཅུར་ཆོས་ཀྱི་འཁོར་ལོ་ལེགས་བསྐོར་ཞིང། །ཕྱོགས་བཅུའི་འགྲོ་ཀུན་ཡོངས་སུ་སྐྱོབ་མཛད་པའི། །ཕྱོགས་བཅུའི་སངས་རྒྱས་རྣམས་ལ་། ཀུན་འབྱུང་མུན་
པའི་ས་བོན་མཐར་མཛད་ཅིང། །སྡུག་བསྔལ་གཟུག་རྡུའི་རྩ་བ་དྲུང་ནས་འབྱིན། །རྒྱལ་ཡུམ་ཤེས་རབ་ཕ་རོལ་ཕྱིན་ལ་སོགས། །ཐེག་གསུམ་དམ་པའི་ཆོས་ལ་། འཇམ་དཔལ་དབྱངས་དང་སྐྱབས་གྲོལ་གསང་བའི་བདག་སྤྱན་རས་

[014B] །འགྲོ་ཀུན་སྲིད་ཞི་ལས་སྒྲོལ་ཁུར་འཁྱེར་བའི། །ཐེག་ཆེན་དགེ་འདུན་རྣམས་ལ་། །ཟབ་མོ་རྟེན་འབྲེལ་བཅུ་གཉིས་ལེགས་བསྒོམས་པས། །རང་བྱུང་རང་སངས་རྒྱས་ཀྱི་ཡེ་
ཤེས་ནི། །བརྟེན་པ་མེད་པའི་ཚུལ་གྱིས་ཐུགས་ཆུད་པའི། །འཕགས་པ་རང་རྒྱལ་རྣམས་ལ་། དགྲ་བཅོམ་བློ་མཆོག་དབང་པོ་ཀུན་དུལ་བ། །བསྟན་པའི་སྲིད་དུ་ལེགས་པར་བརྟན་བཞུགས་ནས། །བསྟན་པ་འཛིན་དང་སྤེལ་
དང་སྲུང་མཛད་པའི། །དགྲ་བཅོམ་གནས་བརྟན་རྣམས་ལ་། དུར་ཁྲོད་བརྒྱད་དང་ཉི་ཤུ་རྩ་བཞིའི་ཡུལ། །སུམ་ཅུ་རྩ་བདུན་གནས་དང་མཁའ་སྤྱོད་སོགས། །བགྲང་ཡས་ངོ་མཚར་ཞིང་ན་ལེགས་བཞུགས་པའི། །དཔའ་
བོ་མཁའ་འགྲོའི་ཚོགས་ལ་། རྫུ་འཕྲུལ་སྟོབས་དང་མངོན་པར་ཤེས་པའི་དཔལ། །ཉེ་བར་ཐོབ་ནས་ཐུབ་པའི་བཀའ་བཞིན་དུ། །བསྟན་པ་རིན་ཆེན་བང་མཛོད་ལེགས་སྲུང་པའི། །རྡོ་རྗེའི་ཆོས་སྐྱོང་རྣམས་ལ་། ཐུབ་
དབང་གནས་བརྟན་བཅུ་དྲུག་འཁོར་བཅས་རྣམས། །གང་དུ་འགྲོ་དོན་མཛད་དེར་རྗེས་འབྲངས་ནས། །བསྟན་པ་སྲུང་ལ་ནམ་ཡང་མི་གཡེལ་བའི། །འཇིག་རྟེན་སྐྱོང་བ་བཞི་ལ་། རྒྱལ་བའི་སྐུ་གསུང་ཐུགས་ལ་ཉོན་
མོངས་མི་མངའ་ཡང། །སེམས་ཅན་ལུས་ངག་ཡིད་གསུམ་སྒྲིབ་པ་སྦྱང་སླད་དུ། །རྒྱལ་བའི་སྐུ་གསུང་ཐུགས་ལ་ཁྲུས་ཆབ་འདི་གསོལ་པས། །སེམས་ཅན་ལུས་ངག་ཡིད་གསུམ་སྒྲིབ་པ་དག་གྱུར་ཅིག་། ཞེས་པས་

[015A]༄༅། །ཁྲུས་གསོལ། དེ་དག་སྐུ་ལ་མཚུངས་པ་མེད་པའི་གོས། །གཙང་ལ་དྲི་རབ་བསྒོས་པས་སྐུ་ཕྱིའོ། །ཨོཾ་ཧཱུཾ་ཏྲཱཾ་ཧྲཱི་ཨ་ག་ཡ་བི་ཤོ་དྷ་ན་ཡེ་སཱཧཱ། ཞེས་པས་སྐུ་ཕྱིས། སྟོང་གསུམ་ཀུན་ཏུ་དྲི་ངད་ལྡང་
བ་ཡི། །དྲི་མཆོག་རྣམས་ཀྱིས་ཐུབ་དབང་ཀུན་གྱི་སྐུ། །གསེར་སྦྱངས་བཙོ་མ་བྱི་དོར་བྱས་པ་ལྟར། །འོད་ཆགས་འབར་བ་དེ་དག་བྱུག་པར་བགྱི། ཞེས་པས་དྲི་བཟང་བྱུགས། སྣ་ཚོགས་དབང་པོའི་གཞུ་ལྟར་རབ་
བཀྲ་ཞིང། །གང་ལ་རེག་ན་བདེ་བའི་རྒྱུར་འགྱུར་བའི། །གོས་བཟང་རིན་ཆེན་བདག་བློ་སྦྱང་ཕྱིར་འབུལ། །བཟོད་པ་དམ་པའི་གོས་ཀྱིས་བརྒྱན་པར་ཤོག་ཅེས་པས་གོས་ཕུལ། རྒྱལ་བ་མཚན་དཔེའི་རང་བཞིན་རྒྱན་
ལྡན་ཕྱིར། །རྒྱན་གཞན་དག་གི་བརྒྱན་པར་མི་འཚལ་ཡང། །རིན་ཆེན་རྒྱན་མཆོག་ཕུལ་བས་འགྲོ་ཀུན་གྱིས། །མཚན་དཔེས་བརྒྱན་པའི་སྐུ་ལུས་ཐོབ་པར་ཤོག་ཅེས་པས་རྒྱན་ཕུལ། བདག་དང་འགྲོ་ལ་ཐུགས་
བརྩེའི་ཕྱིར། །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་འབུལ་ན། །དེ་སྲིད་བཅོམ་ལྡན་བཞུགས་སུ་གསོལ། ཞེས་པས་ཚོགས་ཞིང་རྣམས་སྔར་གྱི་རང་རང་གི་གནས་སུ་བྱོན་ནས་བཞུགས་
ཤིང། ཁྲུས་ཁང་རྣམས་སེང་ཁྲི་ཆེན་པོ་དང། མཆོད་པའི་ལྷ་མོ་རྣམས་རང་གི་སྙིང་གར་ཐིམ་པར་བསམས་ལ་ཡན་ལག་བདུན་པ་འབུལ་བ་སོགས་བྱའོ། །ཞེས་པ་འདི་ནི་ལམ་རིམ་བདེ་ལམ་གྱི་སྦྱོར་བའི་ཆོས་

[015B]།



