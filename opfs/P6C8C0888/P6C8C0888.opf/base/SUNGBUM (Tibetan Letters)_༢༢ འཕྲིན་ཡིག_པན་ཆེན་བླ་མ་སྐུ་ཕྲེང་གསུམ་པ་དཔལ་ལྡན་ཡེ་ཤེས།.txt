༄༅། །ཆབ་ཤོག་སྐོར་བཞུགས་

[001] །ཡེ་ཤེས་ལྔ་ཡི་ཀུན་གསལ་ངོགས་ལས་འོངས། །དོན་གཉིས་ལྷུན་གྲུབ་རང་མདངས་ལྔ་རུ་བཀྲ། །དཀྱིལ་འཁོར་མ་ལུས་སྤྲོ་དང་བསྡུ་བའི་གཞི། །གང་ངེས་ཁྱོད་ལ་
རྟག་ཏུ་བསྲུང་གྱུར་ཅིག་དཔྱད་པ་རྣམ་པར་དག་པའི་མི་བསླུའི་ཤེས། །ཕྲ་ཞིབ་རྣོ་བའི་རབ་ཏུ་རྣམ་འབྱེད་རྒྱར། །ཀུན་ཉོན་རྣམ་བྱང་རི་དྭགས་ཀུན་བཅིངས་ནས། །ཅི་དགར་རྒྱུ་བའི་བློ་གྲོས་དཔའ་
རྩལ་ཅན། །ཁྱོད་ཀྱིས་རིང་ནས་མཛའ་བའི་ཞགས་འོད་དམར། །གཏམ་གྱི་གཟུགས་ལ་སྐྱེས་ཀྱི་དྲོད་ལྡན་ཟེར། །སྤྲོས་པ་གང་གིས་བདག་བློའི་ཡིད་ཀྱི་རྫིང། །དགའ་བའི་པདྨོ་བཞད་པ་ཅིར་ཡང་
སྤྲོ༑ ༑འདི་ན་ཀུན་རྨོངས་དག་དང་འདོད་ཡོན་འདམ། །མཐུག་པོར་གནས་པའི་གཉིས་འཐུང་མང་པོའི་ཁ། །གྱེན་དུ་འདྲེན་པའི་ཁུར་ཆེན་མི་ཐེག་བཞིན། །ཁྱེར་དང་ལྷན་ཅིག་ཀུན་གཞིའི་ཨཱ་ང་རྵ།།

[002A]༄༅། །རྫོགས་བྱང་ལམ་གྱི་རྒྱལ་པོ་རྩེ་མོ་ཅན། །གཟུགས་བརྙན་མོས་ངོའི་རྣམ་འགྱུར་མི་གཏོང་ཞིང། །སྐུ་གསུམ་བཟོ་ཡི་རང་བཞིན་ཆེར་བསྐྱེད་པའི། །བློ་གྲོས་ཀུན་ཏུ་གོམས་པར་བྱེད་
ཅིང་མཆིས། །དེ་ཡང། རྗེ་ཉིད་སྐུ་འཚོ་མཆོག་ཏུ་དགེ་ཞིང་རྒྱལ་བའི་བསྟན་བ་སྤེལ་བ་དང། ཆོས་སྲིད་ཀྱི་གདུགས་དཀར་པོ་གྱེན་དུ་འདེགས་པ་ལ་གཞན་གྱི་དྲིང་མི་འཇོག་ཅིང། རྣམ་པ་ཀུན་ཏུ་དགེ་བའི་
ལེགས་བཤད་ཀྱི་བདུད་རྩིའི་ཆུ་མངར་པོ་རང་གི་གདུལ་བྱའི་ཞིང་ས་ལ་འབེབས་པའི་ཆར་སྤྲིན་སྟུག་པོའི་ངང་ཚུལ་དུ་བཞུགས་བཞིན་པ་ནས། རྟོགས་པའི་ཡོན་ཏན་གོང་ནས་གོང་དུ་ཁྱད་ཞུགས་པའི་གླེང་
གཞིའི་གླེགས་བུ་མངགས་པར་མཛད་པའི་དོན་ལ་འདི་ལྟར་ཞུ་བར་བྱ་སྟེ། རྣམ་སྣང་ཟླ་བཞུ་བའི་གཟུགས་ཅན་གང། །རྟག་ཏུ་གནས་པ་དེ་ལས་མུན་པའི་ཁང། །དྲི་བཞོན་སྦྱོར་བས་བཀངས་པའི་
དབྱིངས་ཀྱི་མཁར། །སྣང་སྟོང་གཉིས་ཚོགས་ཆོས་ཀུན་ཁྱོད་ཀྱིས་བསྔམས། །དེའི་ཕྱིར་རླུང་ཁམས་ཡོངས་དག་མཚན་དཔེའི་སྐུ། །མཚན་མོའི་དཔེས་མཚོན་མགྲིན་པར་འཁྱུད་པ་ཡི། །འཁོར་ལོ་སྡོམ་

[002B] །གྲུབ་ཟིན་སྒྲུབ་པའི་གླེང་མོའི་སྤྲོས་པས་ཅི། །འོན་ཀྱང་ཉིད་ཐུགས་བློ་གྲོས་གཟེབ་ཀྱི་ནང། །ལེགས་བཤད་ནོར་བུའི་དཔྱ་ཡིས་འགེང་བ་ལ། །སྤྲོ་བ་བརྟས་པའི་དགེ་སློང་སྤོང་བ་པ། །གང་གི་ཚིག་ནི་འདི་སྐད་གླེང་བར་
བྱ༑ ༑ལ་ལ་ན་དང་རཱ་ས་ན་དཀར་དམར། །སྒྲ་གཅན་གྱིས་ཟོས་མེ་ལོང་གསར་པའི་ནང། །ཁྲག་འཐུང་དཔལ་གྱི་གཟུགས་བརྙན་ཤར་བའི་དཔལ། །ཁྱོད་ཐུགས་རིང་པོར་མི་ཐོགས་རྫོགས་པའི་ཕྱིར། །ལྷ་དང་མཁའ་འགྲོའི་མཁྱེན་བརྩེའི་འཁར་
པའི་རྡ། །བསྐུལ་བའི་གསོལ་འདེབས་དབྱུ་གུ་ཡང་དང་ཡང། །བདག་གིས་བསྐུལ་བའི་བྱེད་ལས་རེམ་པར་སྤྲོ། །ཉིད་ཀྱང་ཕྱི་ནང་རྐྱེན་གཉིས་ཐབས་མཁས་ལ། །བརྟེན་པའི་རལ་གྲི་རྣོན་པོས་ཀུན་རྟོག་མགོ། །ཅིག་ཅར་བྲེགས་པའི་རུ་ཏཱི་རར་རོལ་
པའི༑ ༑ཏིང་འཛིན་ནམ་ཡང་ལྷོད་པ་མེད་པ་ནས། །འགྲོ་བ་ཀུན་དང་ཁྱད་པར་ནུབ་ཕྱོགས་ཀྱི། །སྐྱེ་བོ་ཀུན་ལ་རབ་ཏུ་སྨན་པའི་ཕྱིར། །མང་པོས་བཀུར་བ་གང་གི་ཆོས་སྲིད་ཁྲིམས། །འཇམ་པོས་སྐྱོང་བའི་འཕྲིན་ལས་ཅིར་ཡང་ཞུ། ཞེས་ཞུ་བ་ཡིན་ཅིང་
ད་དུང་ཡང་ཀུན་ནས་དགེ་བའི་བཀའ་མ་ཆིད་པར་མ་ཆད་དུ་ཡོད་པ་ཞུ། ཞེས། རྟེན་སྔགས་མདུད། ངོས་ཀྱི་མེ་ཏོག་འཐོར་འབུལ་བགྱིས་པའི་སྣང་བརྙན་ཟུང། དམ་རྫས་ལེ་ཚན། རབ་དཀར་ལྷ་རྫས། སྣམ་སྦུ་ཕྲུག་གི་
སྒོམ་ཞ། ཆོས་གོས། སྣམ་བུབས་བཞི། ཤ་ཁནྡ་ཙི་གུ་མེད་པ་ལྟང་བཅས། ཚེས་དགེ་བ་ལ། ཞེས་པ་འདི་ནི་་རྗེ་བཙུན་བློ་བཟང་དཔལ་ལྡན་ཡེ་ཤེས་དཔལ་བཟང་པོས་ལྕང་སྐྱ་མཆོག་སྤྲུལ་རིན་པོ་ཆེར་ཞུ་ཡིག་གི་བཀའ་ལན་དུ་མེ་ཁྱི་ལོ་དབོ་ཟླ་བའི་གྲལ་ཚེས་དགེ་བར་སྩལ་

[003A]༄༅། །བའོ།།    ༈    །བཟང་པོའི་རྒྱལ་སྲས་སྦྱོད་ཚུལ་ལེགས་པར་སྨྲ། །རིམ་གཉིས་རྣམ་པར་རྒྱལ་བའི་ཁང་བཟང་ལ། །གནས་བཅས་མཐུ་སྟོབས་རྡོ་རྗེ་གདེངས་དེ་ལ། །ཁ་དོག་དཀར་
བའི་དཔེ་ཡིས་མི་བསྒྲུན་ཅིང། །ཟླ་བ་ལྟ་བུར་མིག་ཏུ་མི་སྣང་ཡང། །གང་དུ་བསིམ་བའི་ཀུན་གཞི་དཀར་བྱེད་ཚིག་དབྱངས་ཅན་ཕང་འགྲོའི་དབྱངས་བཞིན་འདི་ན་སྒྲོག་ཁྱོད་ཀྱི་ལེགས་པར་བཤད་པའི་འཁར་བའི་རྔ། །ཡི་གེའི་གཟུགས་ཀྱི་དབྱུག་
གུས་བསྐུལ་བའི་སྐང། །སྐྱེས་ཀྱི་རྣམ་འགྱུར་ཅིར་ཡང་འཆར་བཟོད་པ། །རྣ་བར་ཐོས་ཤིང་ཡིད་ལ་བསིམ་བས་སྤྲོ། །འདི་ན་ཐོས་བསམ་སྒོམ་འབྲས་ལེགས་བཤད་ཀྱི། །མུ་ཏིག་གེ་སར་ཁོང་ནས་འཛུམ་ན་ཡང། །སྙིགས་དུས་རང་མཚང་ཉ་ཕྱིས་
ཁོག་པ་ཡིས། །བསྒྲིབ་པའི་མུན་ནག་རྣམ་པ་ཅི་ཡང་འཆར། །འོན་ཀྱང་བློ་བཟང་རྒྱལ་བའི་ལེགས་བཤད་ཀྱི། །ཆུ་གཏེར་ཤིན་ཏུ་བསིལ་བའི་ངད་པ་ལ། །བག་ཡངས་སྤྱོད་པའི་སྐྱལ་གྱི་ངང་ཚུལ་ལས། །གསུང་རབ་རྒྱ་མཚོར་སྦྱོད་པའི་རྣམ་
ཐར་བཀྲ། །ཡང་དག་དོན་གྱི་སྙིང་པོ་འདྲི་འདོད་པ། །ཁྱོད་ལ་གནད་ཀྱི་གདམས་པའི་བདུད་རྩིའི་བཅུད། །འཐོར་བའི་གཟེགས་མ་དང་ལྡན་བུམ་པ་བཟང། །འདི་ཡིས་དབང་བསྐུར་བསིལ་བའི་རང་བཞིན་ལགས། །ངེས་འབྱུང་ཡང་ཡང་བསྒོམས་
པས་སེམས་བསྐུལ་ནས། །ཉམ་ཆུང་འགྲོ་ཀུན་སྙིང་རྗེས་སྒྲོལ་འདོད་བློ། །ཡང་དག་ལྟ་བའི་གནད་ཀྱིས་བརྒྱན་བྱས་ནས། །ཉམས་སུ་ལེན་པ་རྒྱལ་སྲས་ངང་ཚུལ་ཡིན། །དེ་ཡང་སྙིགས་མའི་ཚེ་ཐུང་འདི་ཉིད་ལ། །མངོན་པར་རྫོགས་པ་སངས་རྒྱས་

[003B] །རྡོ་རྗེ་ཐེག་པའི་བསྐྱེད་དང་རྫོགས་པའི་རིམ། །ཉམས་སུ་ལེན་པ་དཔའ་བོའི་སྤྱོད་ཚུལ་ལགས། །གནས་སྐབས་བདུད་ཀྱི་གཡུལ་ལས་རྒྱལ་བ་དང། །མཐར་ཐུག་ལམ་གྱི་བར་ཆད་སེལ་བའི་ཕྱིར། །རྡོ་རྗེའི་སྲུང་མ་སྤྱི་དང་བྱེ་
བྲག་གི། །བསྙེན་དང་སྒྲུབ་པའི་ལས་ལ་འབད་པ་གཅེས། །དེ་ལྟར་ཅུང་ཟད་གདམས་པའི་ལེགས་བཤད་འདི། །ཁྱོད་ཀྱིས་ལམ་མཆོག་བསྒྲུབ་ཕྱིར་བསྐུལ་བ་ལྟར། །བདག་གིས་ཚིགས་སུ་བཅད་པའི་དབྱངས་ཀྱིས་བསྡེབས། །སྨོན་པའི་གནས་
ཀུན་འགྲུབ་པའི་སྐྱབས་འཇུག་བགྱིང། ཅེས་མང་དུ་ཐོས་པའི་རྣལ་འབྱོར་པ་ལྷ་མགོན་སྤྲུལ་སྐུར་ལག་བྲིས་སུ་གདམས་ཤིང། སྲོག་མཐུའི་མན་ངག་སོགས་ཀྱི་དཔེ་ཤིན་ཏུ་ལེགས། ད་དུང་སླར་མཇལ་འཕྲད་སོ་སོར་ཞིབ་ཆ་བྱེད། ཅེས་པ་འདི་ནི་
ལྷ་མགོན་སྤྲུལ་སྐུར་གནང་བའོ།།    ༈    ད་ཕན་ཆད་ཀྱང་ཀློག་པའི་བྱ་བ་ཡང་ལེགས་པར་ཚགས་སུ་འཛིན་དགོས་པར་མ་ཟད། ད་ཆ་མདོ་སྔགས་
གཉིས་ཀའི་གནད་དང་ཁ་འདོན་གྱི་རིགས་ཐུགས་སུ་འཆར་གང་བདེན་ནས་ཚིག་བློ་དང་ངག་ཐོག་ཏུ་ལེན་པ་དང། དོན་གྱི་གནང་ལ་དཔྱད་པ་ཞིབ་མོར་འཇུག་པ་ལ་འབད་པ་མཛད་ན་མཆོག་ཏུ་ལེགས། བདེ་གསང་འཇིགས་གསུམ་གྱི་ཁ་ཏོན་དང་རྣལ་
འབྱོར་མཛད་པ་དེ་ཤིན་ཏུ་ལེགས་འདུག་པས་ད་དུང་ཡང་དེ་ཁའི་རྒྱུན་ཆེད་གཉེར་གྱིས་གླང་ལྕོགས་སྐྱོང་བ་དང། ཁྱད་པར་འཇིགས་བྱེད་དང་མགོན་ཆོས་ཀྱི་སྒོམ་བཟླས་གཏོར་བསྔོས་རྣམས་ལ་འབད་པ་མཛད་པ་གལ་ཆེ་བར་འདུག་གྲྭ་ས་ཞིག་

[004A]༄༅། །ཏུ་སློབ་གཉེར་ལ་མ་བྱོན་གོང་དུ་ཆོས་སྤྱོད་ཀྱི་རིགས་རྣམས་འཛིན་པ་དང། རྗེས་གནང་མཁོ་ཆེ་རིགས་དང་ལུང་གི་རིགས་རྒྱ་གང་ཆེ་གསན་པར་མཛད། དེ་ནས་གྲྭ་ས་ཆེན་པོ་ཞིག་ཏུ་བཞུགས་ཏེ། དྲང་བ་དང་ངེས་པའི་
དོན་རྣམ་པ་གཉིས་ཀྱི་གཞི་ལས་བརྩམས་པའི་ཀུན་ནས་ཉོན་མོངས་པ་དང་རྣམ་བྱང་ཕྱོགས་ཀྱི་གནད་ཞིབ་མོ་ཐམས་ཅད་བརྒལ་བརྟག་གི་སྒོ་ནས་གཏན་ལ་འབེབས་པ་དང། སྔགས་ཀྱི་རྒྱུད་སྡེ་འོག་མ་གསུམ་དང་བླ་མེད་ཀྱི་སྐོར་རྣམས་ལ་མྱོང་
བ་ཐོན་ངེས་མཛད་པ་དང། དེ་ཡང་མདོ་ཕྱོགས་ཀྱི་གནད་དགའ་རབ་རྟོགས་ནས་དཀྱིལ་འཁོར་ཆེན་པོ་རྣམས་ཀྱི་དབང་དང་ཁྲིད་གས་ན་ན་གནད་རྣམས་རྟོགས་པ་ལ་ཁྱད་བསམ་གྱིས་མི་ཁྱབ་པ་ཡོད། མདོར་ན་རྡོ་རྗེ་འཆང་གོང་མ་དེ་ཇི་ལྟ་བ་
བཞིན་དུ་འཇམ་མགོན་བླ་མ་ཙོང་ཁ་པ་ཆེན་པོའི་བསྟན་པ་ཡོངས་སུ་རྫོགས་པའི་བདག་མཛད་ནས། རྒྱལ་དབང་མཆོག་གི་སྤྲུལ་པའི་སྐུ་འདི་ཉིད་ཀྱི་ཞབས་འདེགས་སུ་འགྱུར་ངེས་པ་ཅིས་ཀྱང་མཛོད་མཛོད་མཛོད།། ཅེས་པ་འདི་ནི་རྭ་སྒྲེང་སྤྲུལ་
སྐུ་ཡེ་ཤེས་བསྟན་པ་རབ་རྒྱས་ཀྱི་བཀའ་ལན་དུ་སྩལ་བའོ།།    ༈    སྡོམ་པ་གསུམ་གྱི་བཤགས་པ་མི་འགྱང་པར་བྲིས་ནས་བསྐུར་རྩིས་བྱེད། སྒོམ་གྱི་གནས་ཚུལ་དེ་རིགས་ལེགས་པ་འདུག་
ཅིང༑ འོན་ཀྱང་རླུང་ཐིམ་པའི་རྟགས་མི་འབྱུང་བ་དེར་རང་ཉིད་ལྷར་གསལ་བའི་ལུས་ཀྱང་དབུ་མའི་ནང་དུ་ཞུགས་པ་ལྟར་བསྒོམ་ཞིང། སྙིང་ཁར་གནད་དུ་བསྣུན་པ་རེ་ཞིག་ལྷོད་ནས་ལྟེ་བར་གནད་དུ་བསྣུན་པ་ལ་རྩལ་འདོན་བྱས་ན་ལེགས་པར་སྣང་

[004B]སྐྱབས་འཇུག་དགོས་དོན་ལྟར་དཀོན་མཆོག་གསུམ་ལ་གསོལ་
བ་བཏབ་ནས་ཁྱེད་རང་གི་རྒྱུད་ལ་ལམ་གཙོ་གསུམ་དང་རིམ་གཉིས་ཀྱི་རྟོགས་པ་ཁྱད་པར་ཅན་སྐྱེ་བའི་སྨོན་འདུན་ཡང་དག་བྱེད། རྟེན་སྔགས་མདུད། དམ་རྫས་དང་བཅས། ཚེས་ལ། ཞེས་པ་འདི་ནི་སྐྱིད་གྲོང་མེ་ཏོག་མདངས་ཅན་ནས་དཀའ་ཆེན་རྗེ་དྲུང་ཡེ་ཤེས་
དཔལ་འབྱོར་གྱིས་དོགས་པ་འགའ་ཞིག་ཞུས་པའི་བཀའ་ལན་དུ་སྩལ་བའོ།།    ༈    རྒྱལ་པོ་ཆེན་པོ་སྐུ་འཚོ་དགེ་ཞིང་རང་གི་སྲིད་ཆེན་པོ་ཡར་ལྡན་ནས། ཕྱག་བྲིས་རྟེན་ལྡན་ཕོ་ཉ་བ་ཆེད་མངགས་ཀྱི་མདུན་དུ་གནང་བར་ཡིད་ཤིན་ཏུ་སྤྲོ། འདི་ན་ངེད་ཀྱང་
བླ་མ་དང་ལྷ་ཆེན་པོ་རྣམས་ཀྱི་དྲིན་ལས་ལུས་ཀྱི་འཚོ་བ་དགེ་ཞིང་རང་གི་ཆས་ཀྱི་སྲིད་ཀྱིས་སྐྱོང་བའི་འགྲོ་བ་ཐམས་ཅད་བསམ་གཏན་དང་ཤེས་རབ་དང་ཚུལ་ཁྲིམས་ཀྱི་དགའ་བ་ཆེན་པོས་སྐྱོང་བཞིན་པར་ཡོད། རྒྱལ་པོ་ཆེན་པོས་ཡི་གེ་མཛད་པའི་
བརྗོད་བྱ་ལ་བལྟས་ནས་བསམ་མནོ་ཞིབ་མོར་བཏང་ན། ལྷ་ཁྱོད་ཀྱི་རྒྱལ་སྲིད་ལ་རྒྱལ་པོ་གཞན་གྱི་དཔུང་གིས་རྒོལ་བ་དང། ཆབ་འབངས་ཀྱི་གྲོང་ཁྱེར་གཞན་གྱིས་ཕྲོགས་པ་དང། ཡེ་རང་དང་ཁོ་ཁོམ་གྱི་རྒྱལ་པོས་ཀྱང་གྲོགས་མི་མཛད་པ་དེ་རྒྱལ་
པོ་ཉིད་ཀྱི་མཛད་པ་ལ་རག་ལུས་པར་འདུག་སྟེ། རྒྱལ་པོ་ཁྱོད་ཀྱིས་རང་གི་ཆབ་འབངས་རྣམས་ལས་ནོར་དངོས་མང་དུ་འཕྲོག་ཅིང། གལ་ཏེ་འབུལ་རྒྱུ་མེད་པ་རྣམས་ཀྱི་སྲོག་ལ་ཆད་པ་སྣ་ཚོགས་གཏོང་བ་དང་སྡོན་གྱི་བློན་པོ་ཆེན་པོ་རྣམས་ལ་ཡང་དེ་

[005A]༄༅། །ལྟ་བུའི་འཚེ་བ་མང་པོ་མཛད་འདུག་ཅེས་ཐོས་པས། དེ་ལ་བརྟན་ནས་འབངས་རྣམས་རྒྱལ་པོ་གཞན་གྱི་དཔལ་འབྱོར་ལ་སྤྲོ་བ་སྐྱེས་ནས་ཁྱེད་ཀྱི་གསུང་དང་དུ་མི་ལེན་པ་དང་རྒྱལ་པོ་ཆེན་པོ་ཁྱོད་ཀྱང་རྟག་ཏུ་སེམས་ཕྲལ་མཛད་
དགོས་པ་དེ་བྱུང་བར་འདུག་དེ་ལྟར་ན། ལྷ་ཁྱོད་ཉིད་འབངས་དང་བཅས་པ་བདེ་སྐྱིད་ལ་སྤྱོད་པར་བཞད་ན། རང་གི་མངའ་འོག་གི་བློན་པོ་དང་དམག་མི་དང་མི་སེར་རྣམས་བྱམས་པས་བསྐྱངས་ཏེ་དེ་རྣམས་ཀྱི་སེམས་རྒྱལ་པོ་ཆེན་པོ་ཁྱོད་ཉིད་ལ་
གུས་པར་གྱུར་པའི་ཚེ་དཔུང་ཚོགས་ཡན་ལག་བཞི་གོ་བགོས་ནས་ཕྱིར་རྒོལ་པ་རྣམས་ཕམ་པར་བྱས་རྗེས་རང་གི་སྲིད་བདེ་བར་བསྐྱངས་ན། ལྷ་ཁྱོད་ཀྱང་བདེ་བ་ལ་རེག་པ་དང་ཆབ་འབངས་རྣམས་ཀྱང་འབྱོར་ཞིང་ལོ་ལེགས་པ་དང་རྒྱལ་པོ་
གཞན་གྱི་དཔུང་གི་ཉེར་འཚེས་མི་གོས་པ་སོགས་ཡོང་བར་འདུག་དེ་ལྟ་མིན་པར་རང་གི་འབངས་ཁྲིམས་སྣ་ཚོགས་ཀྱིས་མནར་བཞིན་དུ་རྒྱ་ནག་གི་རྒྱལ་པོ་སོགས་ལ་ཞུ་བ་མཛད་ཀྱང། རྒྱ་ནག་གི་རྒྱལ་པོ་ཆེན་པོའི་དཔུང་ཚོགས་ཕྱོགས་དེར་
འོངས་ཚེ་རྒྱལ་པོ་ཁྱོད་ཉིད་ཀྱི་མཛད་པ་རྣམས་ཀྱང་མཁྱེན་ནས། དང་པོར་ལྷ་ཁྱོད་ཉིད་ཀྱི་ལོངས་སྤྱོད་དང་མངའ་ཐང་རྣམས་ལེན་པར་གདོན་མི་ཟ་བས་ཅི་ནས་ཀྱང་ཤོམ་ར་འདི་དག་མི་ལེགས་ཤིང། རྒྱལ་པོ་ཁྱོད་ཀྱི་བྱ་བའི་ཆེད་དུ་བྱང་གི་ཡུལ་འདི་
དག་ཀྱང་དཔུང་གི་ཚོགས་འགྲོ་འོང་གི་སྡུག་བསྔལ་སྣ་ཚོགས་འོང་བས་ཅི་ནས་ཀྱང་བག་ཡོད་པ་མཛོད། ཚིག་འདི་རྣམས།    ༈   

[005B] རྟེན་དང་མཛོད་ཁ་བཏགས་ཆེ་ལེགས་བཅས། ཚེས་དགེ་བ་ལ། ཞེས་པ་འདི་ནི་བལ་ཡུལ་གྱི་རྒྱལ་ཁག་རྣམས་ནང་མ་གཤིན་པར་
   ༈   །    ༈   
ལྡན་ཡེ་ཤེས་དཔལ་བཟང་པོའི་ཡི་གེ་འཛམ་བུའི་ལྗོན་པས་མཚན་པའི་གླིང་ཆེན་གྱི་གཞིར་འཁོད་པའི་སྐྱེ་འགྲོ་སྦྱི་དང། བྱེ་བྲག་བལ་པོ་གོར་ཁ་ལ་སོགས་པའི་ཡུལ་གྲུ་རྣམས་དང་ཁྱད་པར་དུ་སྐྱིད་གྲོང་གི་སར་འཁོད་པའི་སྐྱེ་འགྲོ་ཐམས་ཅད་ནས་དགོངས་
ཤིང་མཉན་པར་བྱ་བ་ལ། ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བསྟན་པའི་ཡང་རྩེ་དཔེན་ས་སྙན་བརྒྱུད་ཀྱི་མན་ངག་རྣམས་ཉམས་སུ་བསྟར་བའི་དགེ་སློང་གི་དགེ་འདུན་གྱི་སྡེའི་རི་ཁྲོད་ཕུག་པོ་ཆེ་བཀྲ་ཤིས་བསམ་གཏན་གླིང། བྲག་ཁ་ཐེག་ཆེན་གླིང་རྣམས་སུ་
སྔོན་དུས་རྣལ་འབྱོར་པ་དགེ་སློང་དཀའ་བཅུ་བློ་བཟང་རྣམ་རྒྱལ་གྱིས་སྒྲུབ་པའི་རྒྱལ་མཚན་བཙུགས་ནས་སྙན་བརྒྱུད་ཀྱི་ཏིང་ངེ་འཛིན་རྣམ་པར་དག་པ་སྲོལ་བཏོད་ཅིང། ད་ལྟར་གྱི་དུས་སུ་བླ་མ་དགེ་སློང་ཡེ་ཤེས་རྒྱལ་མཚན་གྱིས་སྲོལ་རྒྱུན་ཟབ་མོ་ཡར་རྒྱས་སུ་
སྦེལ་བའི་ཐོག་ཉན་བཤད་ཀྱང་མང་དུ་མཛད་འདུག་པ་འདི་རྣམས་ཇི་སྲིད་རྒྱལ་བའི་བསྟན་པ་གནས་ཀྱི་བར་དེ་སྲིད་དུ་ཟླ་བ་ཡར་གགྱི་ངོའི་གང་བའམ་དབྱར་གྱི་མཚོའི་འཕེལ་བ་ལྟར་གྱུར་ན་ལེགས་ཚོགས་རྨད་དུ་བྱུན་བར་འགྱུར་བ་ནི། ཕྱོགས་བཅུའི་སངས་རྒྱས་སྲས་

[006A]༄༅། །དང་བཅས་པ་ཐམས་ཅད་ཀྱི་དགོངས་པ་གཅིག་ཏུ་གྱུར་པ་ཡིན་པས། གོང་སྨོས་ཚང་མས་ལེགས་པར་དགོངས་ཏེ་སྒྲུབ་གྲྭ་འདི་རྣམས་ཡར་རྒྱས་སུ་འགྱུར་ཐབས་ཁོ་ན་ལ་འབད་ཅིང། ཁྱད་བར་དུ་སྒྲུབ་སྡེ་འདི་རྣམས་བླ་མ་ཡེ་ཤེས་རྒྱལ་མཚན་
ཇི་སྲིད་འཚོའི་བར་དུ་ཁོང་རང་ནས་ཁུར་ལེན་གྱིས་བསྟན་པ་སྤེལ་ཞིང། སླད་ཀྱི་ཁོང་རང་གི་སློབ་བརྒྱུད་དབེན་ས་པའི་རིང་ལུགས་ལེགས་པར་ཤེས་པ་རྣམས་ཀྱིས་སྐྱོང་བ་ལས། རྗེ་བདག་ཉིད་ཆེན་པོའི་ལུགས་ལས་ཕྱི་རོལ་ཏུ་གྱུར་པ་སུ་ཐད་ནས་སྒྲུབ་གྲྭ་འདི་རྣམས་
འཛིན་སྐྱོང་བྱེད་པ་ལྟ་ཞོག་ལོག་པའི་སེམས་ཀྱིས་འགྲོ་འོད་ཙམ་བྱས་ཀྱང་ལུགས་སྲོལ་ཕན་ཚུན་འདྲེས་པས་ཆོས་ལུགས་རྣམས་ཚོང་འདུས་ཀྱི་འོ་མ་ལྟར་འགྱུར་ཉེན་ཆེ་བས་གོང་སྨོས་ཚང་མས་ལེགས་པར་བརྟག་འཚལ། དེ་ཙམ་དུ་མ་ཟད་དམ་ཉམས་དང་འདྲེས་
ཁྱེར་དང་འཆལ་བ་དང་ཟོག་པོ་དང་བན་མོ་དང་བུད་མེད་སོགས་སྒྲུབ་སྡེའི་ཉེ་སྐོར་ཙམ་དུ་བསྡད་ཀྱང་མི་ཐུས་ཤིང། སྒྲུབ་སྡེ་རྣམས་སུ་འཁོད་པའི་དགེ་སློང་བསོད་སྙོམས་སུ་འགྲོ་བ་དང་ལྗོངས་རྒྱུ་བ་དང། བཀྲ་ཤིས་ལྷུན་པོར་འོང་བ་སོགས་གང་སར་ཕན་
གྲོགས་སུ་གང་འགྲོ་ལས་གནོད་འགལ་རིགས་མེད་པ་དང། སྒྲུབ་སྡེའི་ཉེ་སྐོར་དུ་རི་དྭགས་བརྡོད་པ་མེ་འདེབས་པ་ཆས་དངོས་རྐུ་འཕྲོག་བྱེད་པ་སོགས་གཏན་ནས་མེད་པར་བསམ་གཏན་གྱི་བདེ་བ་བག་ཡངས་སུ་སྒྲུབ་ཆུག། བསྒོ་བ་བཞིན་བསྒྲུབ་པ་རྣམས་ལ་
འདི་ཕྱིར་དགེ་བའི་སྐྱབས་འཇུག་བགྱིད་ཅིང། ཚུལ་ལས་འདས་པ་རྣམས་ལ་དམ་ཅན་ཆོས་སྲུངས་རྒྱ་མཚོའི་ཆད་བ་དྲག་པོས་མནར་བར་གདོན་མི་ཟ་བས་བག་ཡོད་བསྟེན་འཚལ། ཞེས་གོ་བར་བྱ་བའི་ཡི་གེ་མེ་ཕག་ཟླ་ཚེས་དགེ་བར་ཆོས་གྲྭ་ཆེན་པོ་བཀྲ་

[006B]།    ༈    དེ་བཞིན་
གཤེགས་པ་རྗེས་སུ་དྲན་པ་དང་དཀོན་མཆོག་ལ་ལེགས་པར་མཆོད་པའི་ཕྱིར་ས་འཇིམ་བཟང་པོ་ལ། རྡོ་རྗེ་འཆང་ཆེན་པོ་རྗེ་བཙུན་བློ་བཟང་ཆོས་ཀྱི་རྒྱལ་མཚན་དཔལ་བཟང་པོ་དང། བཀའ་དྲིན་མཚུངས་མེད་རྗེ་བཙུན་བློ་བཟང་ཡེ་ཤེས་དཔལ་བཟང་པོ་
རྣམས་ཀྱི་ན་བཟའ་དང་དབུ་སྐྱེས་མང་བ། བླ་མ་དམ་པ་རྣམས་ཀྱི་གདུང་རུས་དང། དེ་བཞིན་གཤེགས་པ་ནས་བྱིན་རླབས་ཀྱི་གཏའ་མ་ཆད་པའི་བདུད་རྩི་སྐྱེ་བདུན་གྱི་རིལ་བུ། མགོན་ཁང་ཆེན་མོའི་ལྷ་རྣམས་ཀྱི་ཞལ་ལ་གཟན་དྲིལ་བྱས་པའི་བྱིན་རླབས་རིལ་
བུ༑ པཎ་ཆེན་གོང་མའི་བྱང་སེམས་དཀར་པོ་དང་ཤངས་མཚལ་ལ་སོགས་པའི་བྱིན་རླབས་མང་དུ་བཞུགས་པའི་རྟེན་འདུས་རིལ་བུ། དཀྱིལ་འཁོར་མང་པོའི་རྡུལ་ཚོན། །མོས་ལྡན་གྱི་ངོ་དང་བསྟུན་པར་ངོས་ཀྱི་གོན་པ་དང་མགོ་སྐྱེས་སོགས་སྦྱར་བ་ལ་
ལག་བསྟར་གྱིས་འཇིམ་པ་བྱིན་རླབས་བགྱིས་པ་ལས་གྲུབ་པའི། བཅོམ་ལྡན་འདས་དཔལ་རྡོ་རྗེ་འཇིགས་བྱེད་ཆེན་པོའི་སྣང་བརྙན་རྭ་པར་མ། རྗེ་བཙུན་འཇམ་པའི་དབྱངས་ཀྱི་སྣང་བརྙེན། བཅོམ་ལྡན་འདས་མགོན་པོ་ཚེ་དཔག་མེད་ལྷ་དགུ་དང་ལྷ་གཅིག་མ་
དཔལ་ཕྱག་ན་རྡོ་རྗེའི་སྣང་བརྙན། བཀའ་གདམས་ལྷ་བཞི། སེང་ལྡེང་ནགས་ཀྱི་སྒྲོལ་མ་གཙོ་འཁོར་གསུམ་གྱི་སྣང་བརྙན་རྣམས་དང། ཡང་བྱིན་རླབས་ཀྱི་ཚོགས་དེ་དག་མེད་ཀྱང་འཇིམ་པ་བྱིན་བརླབས་ངོས་ཅག་གིས་བགྱིས་པའི་སྣང་བརྙན་བདུན་རེ་བཅས་

[007A]༄༅། །ཕུལ་བ་ཡང་དག་པར་བཞེས་ནས་བཤད་རྩོད་གཉིས་ཀྱིས་མཚོན་པའི་ལེགས་ཚོགས་མང་པོས་སངས་རྒྱས་ཀྱི་བསྟན་པ་ཉི་ཟླ་ལྟར་སྤེལ་བའི་ཐུགས་ཁར་རྒྱ་ཆེར་སྤེལ་བཞུ་ཞུ།།    ༈   
ཏ་ཆེན་པོ་རྣལ་འབྱོར་པ་དགེ་སློང་བློ་བཟང་དཔལ་ལྡན་ཡེ་ཤེས་ཀྱི་ཡི་གེ་རྒྱལ་པོ་ཆེན་པོ་ཀརྣ་སིང་ལ་བསྐུར་བ། རྒྱལ་པོ་ཆེན་པོ་ནས་བློན་པོ་དམག་མི་དང་བཅས་པ་ལ་ཡི་གེ་བསྐུར་བ་ངེས་བྱུང། རྒྱལ་པོ་ཆེན་པོ་སྐུ་ཁམས་བཟང་བར་ཡོད་དམ།། ངད་
ཀྱང་བདེ་བར་ཡོད། ངེད་བྱང་ཕྱོགས་པ་རྣམས་ཀྱི་རྒྱལ་པོ་རྒྱ་ནག་གི་རྒྱལ་པོ་ཆེན་པོ། ངེད་རྣམས་དམག་འཁྲུག་མེད་པས། འཁྲུག་པའི་ལས་ཀ་ཆེན་པོ་མི་ཤེས་ཤིང། འཁྲུག་བ་བྱེད་ན་རྒྱ་ནག་གི་རྒྱལ་པོ་ལ་ཞུ་དགོས། དེ་ལྟ་ན་དམག་
འབུམ་ཕྲག་མང་པོ་སླེབ་ནས་རང་གཞན་ཐམས་ཅད་བརླག་འགྲོ། ལས་ཀ་འདི་སྡུག་བསྔལ་ཆེན་པོ་ཀུན་ལ་ཡོང་བས་གཏན་ནས་མི་ལེགས། གཅིག་ཏུ་བླ་མ་ངེད་ཀྱི་བསམ་པར། བལ་བོ་རྒྱལ་པོ་གསུམ། གོར་ཁ་རྒྱལ་པོ། ནུབ་དང་ཤར་གྱི་
རྒྱལ་པོ་ཐམས་ཅད་བདེ་བར་བཞུགས་ན་སེམས་དགའ། སུ་མ་བདེ་ཡང་སེམས་མི་དགའ། གལ་ཏེ་དམག་འཁྲུག་མཛད་ན་ཡང། རྒྱ་གར་དང་རི་བྲག་གི་ཡུལ་གྱི་རྒྱལ་པོ་སོ་སོ་གསུང་བགྲོས་མཛད་ནས་གཡུལ་བཀྱེན་ཁྱེད་རྣམས་དཔའ་བོ་མང་བས་
ཡགས་པོ་འོང་བས་དེ་ལུགས་ཞུ། རྟེན་རྒྱ་ནག་གི་ཁ་བཏགས། གསེར་སྲང་གསུམ། རྒྱ་ནག་གི་དངུལ་སྲང་བཅུ། རིན་པོ་ཆེའི་བུམ་པ་བཅས། ཞེས་པ་འདི་ནི་་རྗེ་བཙུན་ཐམས་ཅད་མཁྱེན་གཟིགས་ཆེན་པོ་ནས་འཕགས་བོད་གཉིས་ཀའི་སྐད་དོད་ཀྱི་སྒོ་ནས་ཀ་རྣ་སའི་རཱ་ཛཱ་ལ་

[007B]།    ༈    རྣམ་པ་དང་དངོས་པོ་ཀུན་གྱིས་བཏུད་དེ་རབ་ཏུ་དང་བ་དྲི་མ་མེད་བས་ཞུ་བ། སྟོབས་བཅུ་མངའ་བའི་
ཤེར་ཕྱིན་ཁོ་ལག་བྱོན། །ཡངས་བོར་གྲོལ་བའི་སྤར་མོའི་ཁྱིམ་གྱི་ཁམས། །བདེན་འཛིན་ལག་ལྡན་མྱོས་བུམ་བྲལ་བ་ཡི། །བདེན་མེད་སེར་སྐྱའི་བརླན་གྱིས་ཀུན་ཏུ་སྤགས། །ལྷ་ཡི་རྫིང་གི་ཁྱོན་ལ་རབ་མགོང་པའི། །ཞིང་གི་མཐར་སྤྱོད་
དཔལ་སྟུག་སེངྒེའི་དབྱངས། །གཅིག་ཏུ་མགུལ་པར་སྨྲེང་བའི་དཔའ་བོ་ཆེ། །ལྔ་ཡི་མཆེ་བ་མུན་རྡོའི་དུག་ཅན་ལས། །ཀུན་ཏུ་རྒྱལ་བའི་དཔའ་རྩལ་རབ་རྫོགས་པ། །སྔོན་མེད་ཐུགས་རྗེའི་འདྲེན་བྱེད་དམར་བའི་འོད། །ཁ་བའི་ལྗོངས་ལ་རབ་
མཆོག་ཆགས་པ་ཡི་ །མི་ཨི་གདོང་ལྔ་ཁྱོད་ཀྱིས་དེང་གི་དུས། །་ཤཱཀྱའི་མགོན་པོའི་ཡེ་ཤེས་ཀྱི། །སྒྱུ་འཕྲུལ་ཟླ་རིས་འཕས་པ་བལྟའི། །དབྱིངས་ཀྱི་བརྙན་རྣམས་རྫོགས་པ་ཡི། །ཉེ་བར་སྦྱོད་པའི་རྫིང་བུའི་ངོགས། །དྷཱི་ཡིག་འོད་ཀྱི་ཀུན་བཟང་
སྤྲིན། །ཀུན་གསལ་དོག་པོར་བྱེད་ཆས་པ། །གླང་ཆེན་སྟོང་ཐུབ་རྒྱལ་བ་ཡི། །ཆོ་འཕྲུལ་གཉིས་པ་བཞིན་དུ་སྣང། །འདས་པའི་དུས་ཀྱི་ཨཱ་དརཤ། །རྒྱལ་སྲས་སྦྱོད་པའི་གཟུགས་ཤར་བའི། །གངས་ཀྱི་ང་རོ་བསྒྲགས་པ་ལས། །འོག་མིན་
མཐར་ཐུག་སྙན་རྡ་གྲགས། །མགོན་ཁྱོད་ལང་ཚོའི་རྣམ་པ་དང། །གསར་པའི་ཟླ་བ་འགྲན་མོད་ཀྱི། །ཁྱོད་ཀྱི་བློ་གྲོས་ལེགས་བཤད་དང། །འགྲན་འདོང་མཁའ་དབྱིངས་ཆུ་འཛིན་འབོད། །ཁྱོད་ཀྱི་སྙིང་སྟོབས་དོར་ན། །གཟུགས་ནས་རྣམ་

[008A]༄༅། །མཁྱེན་བར་གྱི་ཆོས། །བྲེ་ནང་ཡུངས་འབྲུའི་ཚུལ་འཆང་ན། །རྒྱུ་མཚན་དེ་ལ་ཅི་ངོ་མཚར། །དེ་བཞིན་གཤེགས་སྲས་བཅས་ཀུན་གྱི། །མཛད་པའི་རིན་ཆེན་མ་ལུས་པ། །ཁྱེད་ལས་གཞན་གྱིས་ཇི་ལྟར་འཆང།།
དེས་ན་དེ་ལ་སུ་ཞིག་རྒོད། །རབ་ཀྱི་མཐར་སོན་དཔག་བསམ་འདིའི། །རྣམ་འགྱུར་ཡལ་གའི་གཡབ་མོ་ཡིས། །བོས་པའི་དོ་མཚར་ལྡོང་རོས་ཀྱིས། །བྱུགས་རྣམས་དགའ་བའི་ཉམས་རྩལ་འགྲན། །ཐུགས་རྗེའི་མེ་གྷ་རྒོད་པའི་སྐད། །བསྐལ་པའི་
འཇའ་རིས་སྒྲོ་ལྡན་གྱིས། །ཐོས་པའི་གར་གྱི་ཁ་བའི་གོས། །གྱོན་པའི་ནོར་འཛིན་དོག་པོར་བྱས། །ཕྱོགས་ཀྱི་བརྡ་ཡིས་འབྱེད་པའི་ཞིང། །ཏིལ་གྱི་གང་བུའི་རྣམ་འགྱུར་ཅན། །བདེ་བར་གཤེགས་ཀུན་མགུར་དང་ཕྱག་ང་སྟོད་བསྔགས་ཆེད་དུ་
འདི་ན་བྲེལ། །་མགོན་པོ་ཁྱོད་ཀྱི་མཛད་པ་རྨད་དུ་བྱུང་བའི་སྙན་བ་འདི་ཐོས་པའི་ཚེ། ནུབ་ཀྱི་ཕྱོགས་ན་གནས་པའི་དགེ་སློང་རྣལ་འབྱོར་སྦྱོད་པ་བདག་ཨེ་མ་ཧོ། དུས་ཀྱི་མཐའ་འདི་ལྟ་བུ་ན་གྱུར་པའི་དུས་སུ་ཡང་རྒྱལ་བའི་མཛད་པ་འདི་ལྟ་བུ་བྱུང་
བ་ནི་ཐུབ་བསྟན་ཡོངས་སུ་རྫོགས་པ་ནི་སྲོག་ཤིང་དང་བཅས། ཆོས་ཀྱི་རྒྱལ་མཚན་ནི་མི་ནུབ་པའི་མགོན་དང་བཅས། ཆོས་ཀྱི་ཉི་མ་ནི་སྒྲིབ་པའི་སྤྲིན་དང་བྲལ། ཆོས་ཀྱི་ལང་ཚོ་ནི་ཤིན་ཏུ་ངར་བའི་དབུ་བསྙེངས་སོ་སྙམ་དུ་སེམས་ཤིང། དུས་ཀྱི་མཐར་སྐྱེས་
པའི་འགྲོ་བ་ཐམས་ཅད་མགོན་དང་བཅས་པར་མཐོང་སྟེ། སོར་མོ་བཅུ་སྦྱར་བ་སྦྱི་བོར་བཏུད་ཅིང། ངག་གིས་བསྟོད་པའི་དབྱངས་དང། ཡིད་ཀྱིས་མོས་པ་རབ་ཏུ་བསྐྱེད་ནས། རྗེས་སུ་ཡི་རང་བའི་བསྟོད་པའི་ལེགས་སོ་བརྗོད་པར་བྱེད་བ་ལགས་ན་ཐུགས་

[008B] གསོལ་བ་འདེབས་རྟེན་ལྷ་རྫས་དྲི་བྲལ། གསེར་སྲང་འཁོར་ལྔ། དངུལ་བྲེ་ཆེན། གོས་ཡུག་ཆེན་གཉིས་
ལིང་སྨན་ཡུག་རེ་བཅས། གུས་པས་ཕུལ། ཞེས་པ་འདི་ནི་རྗེ་བཙུན་བློ་བཟང་དཔལ་ལྡན་ཡེ་ཤེས་དཔལ་བཟང་པོས་རྗེ་བཙུན་བློ་བཟང་བསྟན་པའི་དབང་ཕྱུག་འཇམ་དཔལ་རྒྱ་མཚོ་ལ་ཕུལ་བའོ།།    ༈    །ལྷན་ཅིག་འོད་གསལ་
དབྱིངས་སུ་ཟོས་པའི་ཁོག་བཅུ་གཉིས་བཤད་བྱའི་མདངས་ཀྱིས་བཀྲ་བའི་འཇའ། །ཀུན་ནས་ཀླུབས་པ་རྡོ་རྗེ་འཛིན་པའི་དྲུང། །ཁ་བའི་རྡུལ་མང་མཐོར་བརྩེགས་ཁོར་ཡུག་ཅན། །ཡུལ་གྱུར་སྣང་སྦྱར་རྒྱལ་མ་ཚན་འཆད་རྣམས་ཀྱི།།
སོ་སོ་ཐར་པའི་སྒྲ་དབྱངས་སྒྲོག་པ་པོར། །རློམས་པའི་དགེ་སློང་བདག་ནི་འདི་ལྟར་གསོལ། །ཆོས་ཀུན་ཡོངས་དག་ཆོས་དབྱིངས་ངོ་བོ་ལ། །མཉམ་པར་བཞག་བཞིན་དུ་ཀུན་རྫོབ་དཔག་བསམ་ཤིང། །རབ་བཀྲ་ཁྱོད་ཀྱི་བློ་གྲོས་དོ་ར་ནས། །ལེགས་
སྐྱེས་འབྲས་བུས་འདིར་ནི་ཡོངས་སུ་ཚིམས། །ཁྱོད་སྐུ་ཐ་མལ་སྣང་བའི་སྡུག་བསྔལ་གྱིས། །མ་གོས་སྲིད་ཞི་ལས་བརྒལ་བདེ་བ་ལ། །སྤྱོད་དང་ལྷན་ཅིག་རྒྱལ་བསྟན་གནམ་བསྐོས་སྲིད། །འདེགས་ཞེས་གྲགས་སྙན་འོག་མིན་ཁོངས་ལས་བརྒལ།།
ངང་ཚུལ་དེ་དང་ཁྱོད་ཀྱི་ཡི་གེ་རིགས། །ཆབས་གཅིག་ཁོ་བོའི་ཀུན་གཞིར་བས་མིས་པ་ཡིས། །དགའ་དང་སྤྲོ་བའི་རང་བཞིན་དེ་ཉིད་ནི། །བསམ་གཏན་བཞི་བའི་ཚོར་བས་བསྒྲུན་པ་མིན། །དཀོན་མཆོག་རིན་ཆེན་བྱིན་རླབས་ཆར་གྱི་ཁྲུས། །ཅི་

[009A]༄༅། །དགར་མྱོང་བའི་མཐུ་ཡིས་བར་གཅོད་དྲི། །ཀུན་དག་དེའི་ཕྱིར་དེང་དུས་ལུས་ངག་ཡིད། །བདེ་བའི་རང་བཞིན་གོ་སྐབས་ཤིན་ཏུ་ཡངས། །སླར་ཡང་མཁས་དང་གྲུབ་པའི་སྐྱེས་མཆོག་ཁྱོད། །ལེགས་བཤད་སྐྱེས་ཀྱི་
མཆོད་པ་བགྱིད་པའི་ཕྱིར། །བདག་ནི་བསྒྲིམས་ཏེ་བཏུད་པའི་ངང་ཚུལ་ལ། །མགོན་ཁྱོད་ཡང་ཡང་དགོངས་པའི་ཚུལ་གནས་འཚལ། །ཤེས་བྱའི་གནས་ཀུན་ཡིད་ཤེས་དྲ་བའི་ནང། །བསྡམས་པས་དེ་ངག་རང་མཚང་རིག་པའི་དབྱིང། །དཔལ་
དུ་ཤར་བའི་ལེགས་བཤད་མེ་ཏོ་ག་གསར། །འགྲེམས་མཁས་ཁྱོད་ལས་གཞན་པ་དེ་སུ་ཞིག་སྙིགས་དུས་ལྔ་བདོ་གཉེར་མ་བཀྲ་བའི་མཚོ། །ཉེས་སྤྱོད་བ་ཚྭས་ཁྱབ་པར་རྒྱལ་བསྟན་གྱི། །རིག་བྱེད་ལྷུང་བ་ཕྱིར་ཡང་འབྱིན་པ་ཡི། །སྙིང་སྟོབས་
འཁོར་ལོའི་ལག་ཅན་ཁྱོད་ཉིད་དོ། །རིགས་ཚུལ་ཕྲ་ཞིང་བརྟན་པའི་དྷ་ནུ་དང། །བདེ་གཤེགས་གསུང་རབ་གནད་གསང་སྒྲོ་ལྡན་སྦྱར། །མཐར་ལྷའི་སྙིང་རྩར་བསྣུན་བྱེད་དཔའ་ཁྱོད་དྲུང། །ཆོས་ཀྱི་གྲགས་པ་བྱོལ་ཐབས་ལྷུར་མཛད་སྙམ། །
གནམ། སྐོས་སྲིད་ཀྱི་གདུགས་དཀར་འདེགས་པ་ཡི། །འཇིག་རྟེན་བློ་གྲོས་མཐའ་ལ་མཁས་གཏུགས་ཀྱང། །འཕགས་པའི་རིགས་བཞིའི་དབྱིངས་ལས་མི་འདའ་བ། །ཅི་འདི་ཉེ་བར་འཁོར་གྱི་སྒྱུ་འཕྲུལ་བལྟ། །སྣོང་ཀུན་རྣམ་པར་སྣང་མཛད་ངོ་
བོའི་མདངས། །བཅུང་ཀུན་མི་བསྐྱོད་ལྷ་ཡི་རྣམ་པར་རོལ། །དེ་ཀུན་འོད་གསལ་དབྱིངས་སུ་མཉམ་གཞག་པ། །རིགས་ལྔའི་བདག་ཉིད་མགོན་དེར་ཁྱོད་ཉིད་གྲུབ། །དེའི་ཕྱིར་དེང་དུས་ཐུབ་པའི་རིང་ལུགས་མཆོག་རྒྱལ་བ་གཉིས་པའི་གསུང་

[009B] །འདི་ཉིད་སྤེལ་ཕྱིར་མགོན་ཁྱོད་སྐུ་གསུང་ཐུགས། །རྡོ་རྗེའི་ཁམས་སུ་བརྟན་པའི་ཐུགས་བསྐྱེད་མཛོད། །འདི་ན་དཔལ་སྟུག་གསུང་གསང་ཁུར་ཆེན་པོ། །ཁྱེར་ཏེ་འགྲོ་ཀུན་སྒྲོལ་ཕྱིར་འབད་འདོད་ཀྱང། །ལྔ་བདེའི་སྲོང་
མདངས་མཐུག་པོས་བསྐྱབ་པའི་འདྲེ། །མང་ཞིག་འཁུན་པའི་རང་སྒྲ་ཅིར་ཡང་སྒྲོག་བཞད་གང་དེ་ལ་འགྲོ་ཀུན་སྐྲག་པ་དང། །དབང་བསྒྱུར་གནས་ཀྱི་བྱིན་རླབས་མཐུ་བཙན་པས། །བདག་གི་འབད་པ་ངལ་བའི་རང་བཞིན་གྱི། །ཟློས་གར་ཚུལ་
ལས་གཞན་པའི་ཡ་མཚན་གང། །འོན་ཀྱང་རྒྱལ་སྲས་སར་གནས་ཆེན་པོའི་གོ་ཐོགས་པ་རང་མ་བཅས་ཡིད་ལ་རབ་འཆང་བས། །ཁྱོད་ཀྱང་དེང་འདིར་བདག་གི་གྲོགས་བགྱིད་ལ། །ཕྱི་བཤོལ་མ་ལུས་རི་བོང་རྭ་བཞིན་མཛོད། །ཆོས་ཀུན་
བདེན་གྲུབ་ཞིག་པའི་ཆོས་ཉིད་དེའི། །འབྲས་བུར་ཀུན་རྫོབ་རྣམ་པར་བཀྲ་བ་གནས། །ཀུན་རྫོབ་དེ་ཡི་འབྲས་བུའང་ཆོས་ཉིད་དེ། །དེ་ནི་སྟོང་ཉིད་རྒྱུ་འབྲས་འཆར་ཚུལ་ལོ། །དང་པོའི་ལས་ཅན་མཉམ་གཞག་ངོ་བོ་ན། །འཁྲུལ་སྣང་བདེན་གྲུབ་
བཤིག་པའི་སྟོང་སངས་ངོར། །དམིགས་ཡུལ་སྟོང་རྒྱུའི་ཀུན་རྫོབ་སྣང་བ་དེ། །མ་ཤོར་ཆད་ལྷའི་གཡང་ལས་གྲོལ་ལམ་སྙམ། །འོན་ཀྱང་བླ་མེད་ཐེག་པའི་ལུགས་སྲོལ་མཆོག་སེམས་ལ་ཕྱི་ནང་རྐྱེན་གྱིས་བསྡུས་བལྟས་ནས། །སེམས་ཀྱི་ཆོས་
ཉིད་སེམས་ཀྱིས་མཐོང་བ་དེ། །ཆོས་སྐུ་མངོན་གྱུར་ཐབས་མཆོག་བླ་ན་མེད། །ཁྱོད་ཀྱིས་གནས་ལུགས་འདི་དག་མ་ལུས་པ། །རང་ལུས་འཁོར་ལོ་བཞི་ལས་རྟོགས་ཟིན་པས། །དེ་ལ་བུས་པའི་རྡོལ་གཏམ་འདྲ་ན་ཡང། །བདག་ལ་དྲིས་ཕྱིར་ཙལ་

[010A]༄༅། །གཏམ་ཙམ་དུ་ཟད། །ཕྱི་ནང་བདུད་བཞི་འཇོམས་པའི་རྡོ་རྗེ་ཡི། །རྣལ་འབྱོར་ཟབ་མོ་གཡོ་བ་མེད་པ་ནས། །མཉེས་གཤིན་དགེ་བའི་གསུང་མཆིད་བསིལ་བའི་ཆབ། །བསང་གཏོར་དེ་ཡང་ལན་ཅིག་མིན་པར་མཛོད། །བདག་ནི་
སྒྲ་སྙན་རིག་བྱེད་མ་སྦྱངས་ཤིང། །ཚད་མའི་དོན་ལ་རྣོ་བའི་བློ་མེད་ཀྱང། །བླ་མའི་དྲིན་གྱིས་གོ་བའི་ཚིག་གི་རིས། །བསྟན་བའི་སྲོག་ཤིང་ཆེ་ཁྱོད་དགྱེས་ཕྱིར་ཕུལ། །ཡི་གེ་ལ་གཟིགས་པའི་རྟེན་དུ་སྡགས་མདུད། ངོས་ཀྱིས་མེ་ཏོག་འཐོར་འབུལ་
བགྱེས་པའི་སྣང་བརྙན་ཟུང། དམ་རྫས་ལེ་ཚན་རྣམས་དང། སྒོམ་ཞྭ། ཆོས་གོས། །སྣམ་བུབས་བཞི། མདའ་རིས་ཁམ་བུ་ལྟང་བཅས་ས་བྱི་ལོ་དབྱར་ཟླར་བའི་དཀར་ཚེས་དགེ་བ་ལ། ཞེས་པ་འདི་ནི་རྗེ་བཙུན་བློ་བཟང་དཔལ་ལྡན་ཡེ་ཤེས་དཔལ་བཟང་བོས་ལྕང་
སྐྱ་རོལ་པའི་རྡོ་རྗེ་ལ་ཕུལ་བའོ།།

[010B][BLANK PAGE]



﻿
[001A]༄༅། །ཆབ་ཤོག་གི་སྐོར་རྣམས་ཆབས་གཅིག་ཏུ་བསྡེབས་པ་བཞུགས་སོ། །

[001B] །ཨོཾ་སྭ་སྟི། ལེགས་བཤད་རིན་ཆེན་བྱེ་བའི་ཆར་ཆེན་གྱིས། །རྣམ་དཔྱོད་ཞིང་བཟང་ཁྱོད་ཀུན་ལེགས་བཀང་བས། །བློ་གསལ་ཕན་བདེའི་པད་ཚལ་བཞད་མཛད་པའི། །མཆོག་
གི་ཆར་སྦྲིན་རྩ་བརྒྱུད་བླ་མར་འདུད། །དེ་ཡང་ཉིད་ནས་དྲི་བ་མཛད་པ་རྣམས་ཀྱི་ལན་བརྗོད་ན། འཇམ་མགོན་རྒྱལ་བ་གཉིས་པ་ལ་འཇམ་པའི་དབྱངས་ཀྱིས་དངོས་སུ་སྩལ་བའི་སྙན་བརྒྱུད་ཀྱི་
གདམས་པ་དང་ལུང་བསྟན་གསང་བའི་མེ་ལོང་གཉིས་ལས་སྙན་བརྒྱུད་དེ་ཇི་ལྟར་ཡིན་གསུང་བ་ནི་དེ་ལ་སྦྲུལ་པའི་གླེགས་བམ་ཞེས་པ་གདུལ་བྱ་ལས་དག་ལ་ཅི་བདེར་ཀློ་ག་ཏུ་ཡོད་ཅིང། ལས་
དང་མི་ལྡན་ན་མཐོང་བ་ཙམ་ཡང་དཀའ་བའི་གནས་སུ་གྱུར་པ་ཞིག་ཡོད་འདུག་པ་དེ་རྡོ་རྗེ་འཆད་རྗེ་བཙུན་བློ་བཟང་ཡེ་ཤེས་ཀྱི་བར་དུ་ཕྱག་བརྒྱུད་རིམ་པར་ཡོད་འདུག་ཅིང་གླེགས་བམ་བཞུགས་སུ་

[002A]༄༅། །ཡང་ཆོས་གྲྭ་ཆེན་པོ་བཀྲ་ཤིས་ལྷུན་པོའི་གཟིམས་ཆུང་བཀའ་གདམས་ཕོ་བྲང་གི་གདུང་གི་ནང་དུ་ཡོད་སྐད་འདུག་ཀྱང། ངེད་ཀྱི་ནི་མ་མཐོང་བས་ཞུ་རྒྱུ་མེད་ཅིང། རྨི་ལམ་དུ་བོད་ཀྱི་ཡུལ་ན་མ་དྲོས་
པ་ནས་འབབ་པའི་ཆུ་ཀླུང་ཆེན་པོ་རོ་ཧི་ཏ་མིང་གཞན་བོད་རྣམས་ཀྱིས་གཙང་པོར་འབོད་པ་དེ་བཀའ་གདམས་ཕོ་བྲང་གི་ནང་ནས་གནོད་པ་མེད་ཅིང་ཆུང་དུར་མ་སོང་ལ་མི་ཤོང་བ་མེད་པར་རྒྱ་མཚོའི་ངོགས་སུ་འབབ་
པ་ཡང་ཡང་མཐོང་བྱུང་བདེ་གླེགས་བམ་བཞུགས་པའི་བརྡ་ཆོས་ཀྱི་མཚན་མ་ཞིག་ཨེ་ཡིན་སྙམ་པའི་རེ་བ་ཡོད་མོད་ཀྱང་ཉིད་འཁྲུལ་ལམ་ལུས་ཀྱི་ཁམས་སམ་བདུད་ཀྱིས་བསླུ་བ་གང་ཡིན་ཆ་མ་འཚལ། སྙན་
བརྒྱུད་དེ་རྣམས་མཁས་གྲུབ་རྗེ་ལ་ཟུར་ཙམ་ལས་མི་མངའ་ཞེས་པ་ཡང་གདུལ་བྱ་མཐུན་མོང་དང་མཐུན་མོང་མ་ཡིན་པའི་བཤད་ཚུལ་གཉིས་ཡོད་དམ་སྙམ། བློ་བཟང་བཀའ་འབུམ་ཛ་པའི་ནང་གི་ཟབ་གནད་
བཞི་ནི་བསྐྱེད་རིམ་བསྡུས་པའི་དབེན་གསུམ་དང། སྒྱུ་ལུས་དང་འོད་གསལ་དང་ཟུང་འཇུག་རྣམས་ཡིན་མོད་ཀྱང། དམ་པ་སྔོན་མ་རྣམས་ཀྱིས་སྙན་བརྒྱུད་དུ་མཛད་པ་དེ་སྙན་བརྒྱུད་ལས་ཕྱིར་བཀྲལ་ཏེ་ཡི་གེར་

[002B] རང་རེའི་བློ་བཟང་བཀའ་འབུམ་དུ་གསུངས་པའི་བླ་མའི་རྣལ་འབྱོར་རྣམས་དང། བླ་མའི་རྣལ་འབྱོར་གཞན་གྱི་ཁྱད་པར་ནི་བླ་མའི་རྣལ་འབྱོར་གཞན་ཕལ་ཆེར་བླ་མ་དང་ལྷ་དེ་ཁོན་བསྒོམ་པ་ཡིན་ཞིང། སྙན་བརྒྱུད་འདིའི་བླ་མའི་
རྣལ་འབྱོར་ནི་ཐུབ་དབང་རྡོ་རྗེ་འཆང། རྗེ་བླ་མ། རང་གི་རྩ་བའི་བླ་མ་རྣམས། ལྷ་དང་བླ་མ་གང་སྒོམ་རྒྱུ་དེ་དང་དབྱེར་མི་ཕྱེད་པར་བསྒོམ་པ་དང། རྣལ་འབྱོར་གཞན་དུ་བླ་མ་སྙིང་དབུས་སུ་བསྟིམས་པ་མང་ཡང། འདིར་བླ་མ་རང་ལ་བསྟིམ་སྟེ་རང་བླ་མ་
ལྷའི་ངོ་བོར་སངས་རྒྱས་པར་བསྒོམ་པ་ཡིན་ནོ། །བདེ་སྟོང་དབྱེར་མེད་མའི་ཞལ་བཞེས་རྣམས་ཀྱང་ཡི་གེར་འགོད་མི་ནུས་པ་ནི་སྔར་བཞིན་ནོ། །དབེན་ས་སྙན་བརྒྱུད་ལམ་རིམ་ཟུར་འདེབས་ཀྱི་སྒོ་ཐེམས་ནང་གི་ས་ཕུང་གསུམ་ནི་དེ་ལས་ལུས་ངག་ཡིད་
གསུམ་རྣམ་གཡེང་གི་ཕྱིར་མི་འདའ་བའི་དམིགས་པ་བརྟན་པའི་ཁྱད་ཡིན་ནོ། །འཇམ་དབྱངས་ཆོས་སྐོར་ལས་གསུངས་པའི་གཅོད་ཀྱི་རྩ་བ་ནི་འཇམ་དབྱངས་ཆོས་སྐོར་གྱི་གཤམ་དུ་ཡོད་པའི་གནོད་བྱེད་བླ་མ་ལྷར་སྒོམ་པ་སོགས་གསུངས་པ་དེ་ཁོ་ན་ཡིན་
ཅིང། དེ་ལས་ཞིབ་པར་ཕྱེ་བ་སློབ་དཔོན་དཔའ་བོ་རྡོ་རྗེ་ཉིད་ཀྱིས་རྣམ་ཤེས་ནམ་མཁའ་དང་བསྲེ་བ་ལུས་ཤ་ཁྲག་གི་ཕུང་པོས་ལྷ་འདྲེ་དམ་ལ་འཇོག་པ་སོགས་གནད་མང་དུ་ཡོད་ཅིང་དེའི་དཔེ་ནི་བོད་ན་འོན་རྒྱལ་སྲས་རིན་པོ་ཆེའི་ཕྱག་ན་ལེགས་པར་སྣང་
ངོ༑ ༑དཔའ་བོ་གཡུལ་འཇུག་མ་ལྟ་བུའི་འཕོ་བ་སྦྱངས་ནས་འཕོ་རྟགས་བྱུང་སྟེ། འཆི་བའི་ཚེ་དམིགས་རྣམ་གསལ་བཏབ་ན་འཕོ་ཐུབ་པས་ངེས་པར་ཁྱབ་ཅིང། དཔའ་བོ་གཡུལ་འཇུག་མ་སོགས་འཕོ་བ་གང་ལ་ཡང་གང་དུ་དམིགས་པའི་ཞིང་ངེར་འཕོ་བ་

[003A]༄༅། །ཙམ་ལ་ནི་རླུང་སྟོབས་ཀྱི་ནུས་པ་ཚད་དུ་མ་ཕྱིན་ཀྱང་རུང་ལ། ཞིང་དེར་ལེགས་པར་སྐྱེ་པ་ལ་ནི་རླུང་རྟགས་ཚད་དུ་ཕྱིན་པར་དབང་དུ་གྱུར་པ་དགོས། འོན་ཀྱང་བདེ་བ་ཅན་དུ་སྐྱེ་བ་ལ་ནི་རང་རེ་ལ་སྨོན་ལམ་དང་འཕོ་བ་ཟུང་དུ་འཇུག་པ་གལ་
ཆེ་བ་ཡིན་ནོ། །སྔགས་ལོག་བསུན་འབྱིན་རྣམ་གྲངས་གསུམ་བའི་དོན་ཁས་ལེན་དུ་རུང་ཀྱང་ཞིབ་ཏུ་དཔྱད་པར་བྱ་བའང་ཡོད་དཔེར་ན་འགོས་ཀྱིས་པྲ་ཁོག་སྣང་བ་བོད་མར་གསུངས་ཤིང། བ་རི་ལོཙྪ་བས་སྒྲུབ་ཐབས་བརྒྱ་རྩའི་ནང་དུ་རྒྱུད་དེ་ལས་
གསུངས་པའི་གདོང་དྲུག་ལེགས་པར་བཀྲལ་བ་ལྟ་བུའོ། །སྨྲས་པ། ཟབ་མོའི་གནད་ལས་བརྩམས་པའི་དྲི་བའི་དོན། །ལུང་རིགས་དགག་སྒྲུབ་སྤྲོས་པས་མ་བརྒྱན་ཀྱང། །དོན་གྱི་སྙིང་པོ་གནད་དུ་ཕྱུང་བ་འདིས། །འཇམ་དཔལ་དགེ་འདུན་རྒྱལ་
མཚན་དགྱེས་གྱུར་ཅིག་ཅེས་སྟོང་འཁོར་སྤྲུ་སྐུ་འཇམ་དཔལ་དགེ་འདུན་རྒྱལ་མཚན་གྱིས་དྲི་བ་མཛད་པའི་ལན་དུ་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྨྲས་པའོ།།    ༈   །། ལན་གྱི་རིམ་པ་བརྗོད་པ་ནི། རྡོར་དྲིལ་བྱིན་རླབས་ཀྱི་སྐབས་སུ་དྲིལ་བུའི་ལྕེ་
ཕྱོགས་བརྒྱད་དུ་དཀྲོལ་བ་རྒྱུད་ཀྱི་དགོངས་པ་ཡིན་པས་རྣལ་འབྱོར་རོལ་པའི་དགའ་སྟོན་ལྟར་ངེས་པར་དགོས་ཤིང། འོན་ཀྱང་ད་ལྟའི་ཕྱག་ལེན་ཀྱང་མི་རུང་བ་ནི་མིན། ལུས་དཀྱིལ་གྱི་སྐབས་སུ་སྙིང་ཁའི་ཧེ་རུ་ཀའི་ཞབས་འོག་ཏུ་འཇིགས་བྱེད་དང་
དུས་མཚན་གཉིས་བསྒོམ་པ་དང་མི་བསྒོམ་པ་གཉིས་ཀ་རྒྱུད་ཀྱི་དགོངས་པར་མཆིས་ཏེ་བསྒོམ་པའི་དབང་དུ་བྱས་ན། རང་རྒྱུད་ཀྱི་ཉོན་མོངས་པ་རྟག་ཆད་ཀྱི་མཐའ་གཉིས་འཇིགས་དུས་ཀྱི་རྣམ་པར་ཤར་ཏེ་མནན་པར་བསྒོམ་མོ། །དེ་

[003B] ལྕང་སྐྱ་རིན་པོ་ཆེའི་ཡིག་ཆའི་དགོངས་པ་གཉིས་ཀ་རྒྱུད་དང་གྲུབ་ཆེན་གྱི་དགོངས་པ་ཡིན་པས་གང་བྱས་ཁྱད་པར་མེད་ཅིང། གཙོ་འཁོར་གྱི་སྔགས་རྒྱས་པ་རྣམས་བཟླས་
རྗེས་བམ་རིམ་སོགས་བཟླ་མི་དགོས། མདུན་བསྐྱེད་ཀྱི་དཀྱིལ་འཁོར་བསངས་སྦྱངས་སྐབས་རྒྱས་པར་ན་་རྗེ་རིན་པོ་ཆེའི་ཕྱག་ལེན་འདུལ་བ་འཛིན་པས་བཀོད་པ་བཞིན་ངེས་པར་དགོས་ཀྱང། ཕྱག་ལེན་འཇུག་པ་བདེ་བའི་ཕྱིར་ལྕང་སྐྱ་རིན་པོ་ཆེས་རས་
བྲིས་སྐབས་ཇི་ལྟར་གསུངས་པ་བཞིན་རྡུལ་ཚོན་ལ་ཡང་ངེས་པར་རུང། ཡང་བདག་འཇུག་གི་མཇུག་སྔགས་བཟླ་བ་དེ་བཞིན་གསལ་ཁ་མ་མཐོང་ཡང་སྔར་ཕྱག་ལེན་ལ་ཡོད་ཚེ་མཛད་ཀྱང་འགལ་བ་མེད་འདྲ། གསང་དབང་གི་སྐབས་བཟང་པོས་བུ་ཁྱོད་
དབང་བསྐུར་རོ། །ཞེས་པའི་སྐབས་གསང་རྫས་བཟུང་བ་དང་འཐུང་བ་ངེས་པར་བྱེད་དགོས་ཏེ། སངས་རྒྱས་ཐམས་ཅད་ཅེས་པ་ནས་རང་གི་མགྲིན་པར་ཐིམ་པར་གྱུར། ཅེས་པའི་བར་གསང་རྫས་མྱངས་པའི་འབྲས་བུ་སྟོན་པའི་སྐབས་ཡིན་པའི་ཕྱིར་རོ་
   ༈    ཆོས་རྒྱལ་གྱི་གཏོར་མ་ལ་ཡང་གཟུངས་ཐག་དཀྲིས་ན་ལེགས་ཏེ་བཟླས་པའི་སྐབས་ཆོས་རྒྱལ་གྱི་སྔགས་བཟླ་དགོས་པས་སོ། ཕུར་གདབ་གཏོར་མ་ནི་ལུགས་གཉིས་ཀ་གང་བྱས་ཀྱང་རུང་ངོ། །ཞེས་པ་འདི་རྣམས་ཡོངས་ཀྱི་
དགེ་བའི་བཤེས་གཉེན་ཆེན་པོ་སྐུ་འབུམ་རྒྱུད་པ་མཁན་པོ་ངག་དབང་ཐུབ་བསྟན་གྱིས་དྲི་བ་མཛད་པའི་ལན་དུ་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྨྲས་པའོ།།    ༈    །།ལུང་རིགས་ཁྱོན་ལ་མཁས་པའི་རིན་ཆེན་གྱི། །རྒྱན་མང་རབ་བཀྲ་བསླབ་གསུམ་མཚན་

[004A]༄༅། །དཔེ་རྫོགས། །ཇི་ལྟ་ཇི་སྙེད་གནས་ལུགས་ཡོངས་གྲུབ་པའི། །རབ་ཏུ་བཞད་པའི་འཇམ་དཔལ་རྡོ་རྗེའི་དྲུང། །མདོ་སྔགས་གཞུང་ལ་ངལ་བ་མང་བསྟེན་ཅིང། །ཚིག་དོན་ཁུར་གྱི་རྣམ་པ་ལྕི་ན་ཡང། །ཀུན་གཞི་ཉལ་འགྲོའི་རྡོ་བ་དང་
མཚུངས་པའི། །དགེ་སྦྱོང་ཞིག་གིས་རིང་ནས་མཆིང་འདི་གསོལ། །ཁྱོད་སྔོན་དཔག་མེད་བསྐལ་བའི་སྔ་རོལ་ནས། །འགྲོ་འདིའི་སྡུག་བསྔལ་བདག་གིས་བསལ་བྱ་ཞེས། །སྲ་བརྟན་ལྷུན་པོ་ལྟ་བུའི་དམ་བཅའ་གང། །མཛད་ཅེས་ཐོས་པ་དེང་འདིར་
བདེན་པར་འཁུམ། །ཟླ་བའི་མ་མ་ལས་འོངས་མཁའ་ཡི་གླང། །དབང་སྔོན་མདངས་མཚུངས་ཆུ་ཡི་ཁུར་ལྕི་བ། །གླལ་དང་ལྷན་ཅིག་བདུད་རྩིའི་ཆུ་རྒྱུན་གྱི། །འོད་ཟེར་བརྒྱ་པས་གདུངས་པའི་རྩྭ་གཞོན་བཞིན། །བདག་གི་ཡིད་ལ་ཐེ་ཚོམ་སྣ་ཚོགས་
ཀྱིས༑ ༑གདུང་བྱེད་རབ་ཏུ་འབར་བར་གྱུར་པ་ལ། །རབ་བསིལ་གཟེགས་མ་དཀར་བོའི་བསིལ་སྦྱིན་འདིའི། །དཔེར་འོས་རབ་ཏུ་དགའ་བའི་ས་ལས་ཅི། །ཅེས་སྙན་པར་སྨྲ་བའི་ཚིག་བརྗོད་ནས། རྗེ་དམ་པ་ཉིད་ནས་ངེད་ཀྱི་ཕུ་བོ་དང་ཉེ་གནས་གཉིས་
ཀྱིས་མཚོན་ལུས་མ་ཚོས་པའི་མི་མང་པོ་དུས་མ་ཡིན་པའི་འཆི་བའི་འཇིགས་པ་ལས་བསྐྱབས་ཏེ་མཧཱ་ཙ་ནིའི་རྒྱལ་ཁམས་ཀྱི་གྲོང་དང་གྲོང་ཁྱེར་དང་ལྗོངས་གང་དུ་འགྲོ་ཡང་བག་ཡངས་སུ་སྤྱད་ཆོག་པའི་ཐབས་བླ་ན་མ་མཆིས་པའི་བྱ་བ་མཐར་
ཕྱིན་པ་མཛད་པ་འདི་ནི། རྒྱལ་བ་སྲས་དང་བཅས་པ་ཐམས་ཅད་ཀྱིས་བསྔགས་པའི་མེ་ཏོག་གིས་ཡང་དག་པར་མཆོད་ཅིང་བཀུར་བ་ཡིན་ན། བདག་ལྟ་བུས་ལན་བྱེ་བ་ཕྲག་བརྒྱར་བསྟོད་ཅིང་བསྔགས་པར་བྱེད་པ་ནི་ལྟ་སྨོས་ཀྱང་ཅི་དགོས། དམ་

[004B] ཉིད་དང་རང་རེ་སྔོན་ནས་ཆོས་དང་འཇིག་རྟེན་གཉིས་ཀའི་འབྲེལ་བཟབ་པར་
མ་ཟད། ད་ལམ་གྱི་ཕན་ཐོགས་མཛད་ཚུལ་རྣམས་ཚེ་རབས་ཐམས་ཅད་དུ་རྨི་ལམ་ན་ཡང་མི་བརྗེད་ཅིང་དྲིན་ལན་གཞལ་བར་བརྩོན་པར་བགྱིད་པ་ལགས། གཏང་རག་གི་ཐམ་ཡིག་འབུལ་རྒྱུ་རྣམས་སྔོན་ནས་དེ་ཁར་སོང་ཡོད་པ། དེའི་རྒྱུ་མཚན་གྱི་ལག་
བྲིས་དེ་མིག་སྟོན་མཛད་ནས་དེ་ཐོག་ནས་བཞེས་པར་ཞུ་ལགས། ཨཙ་ར་དང་མཉམ་པའི་སོན་ཞིག་ལེན་པར་འདོད་ཀྱང་འཇིགས་མེད་རྫུ་འཕྲུལ་ནི། །མཁའ་ལྟར་ཡངས་པའི་འཕགས་པའི་ཡུལ་པ་རྣམས། །ཕྱོགས་དེར་འབད་བའི་ངལ་བ་ལེན་མ་གྱུར། །བསམ་
དོན་ཐམས་ཅད་འགྲུབ་པ་ཡི། །བཀྲ་ཤིས་དགེ་མཚན་དེའི་འབྲས་བུར། །ཞྭ་སེར་རིང་ལུགས་དྲི་མ་མེད། །ཀུན་གསལ་ངོགས་དང་མཉམ་གྱུར་ཅིག། ཅེས་ལྷ་རྫས། མ་ན་ཧོ་ལས་གྲུབ་པའི་ཡིད་བཞིན་འགུགས་པའི་ལྕགས་ཀྱུ་བཅས། ཚེས་དགེ་བ་ལ།།
   ༈    སྐྱབས་མགོན་ཆེན་པོ་ཞེ་ཧོར་བཀྲ་ཤིས་ལྷུན་པོར་བཞུགས་སྟན་འཇགས་སྐབས་ལྷ་སྲས་དྲུག་པ་ནས་ཐུགས་བརྟག་ཞུ་གནང་གི་ཕྱིར་ཕེབས་སུ། རྒྱལ་སྲས་ཆེན་པོ་དྲུག་པའི་བཞེད་དོན་རྣམས་ཀྱི་སྐོར་ལ། མཆོག་
གསུམ་ལ་དམོད་བོར་བྱས་ཏེ་བརྟག་པ་ནན་ཏན་བགྱིས་པར་སྤྱིར་སྐུ་ཚེ་རིང་རབ་ཡོད་འདུག་ཀྱང། སེམས་ཅན་རྣམས་ཀྱི་བསོད་ནམས་ལ་བརྟེན་བར་གཅོད་ཤིན་ཏུ་མང་བ་འདུག་པས་རིམ་གྲོར་གདུགས་ཤེར་བཟློག་བཅས། ཚེ་དཔག་མེད་དང་

[005A]༄༅། །སྒྲོལ་དཀར་ལ་བརྟེན་པའི་ཚེ་སྒྲུབ་རིགས་མང་པོ། རྡོ་རྗེ་གཅོད་པ། པདྨ་དཀར་པོ། དཀོན་མཆོག་བརྩེགས་པ། ཚེ་མདོ། གཟུངས་གྲྭ་ལྔ་རྣམས་གསུང་སྒྲོག་དང། ལྷ་མོའི་བསྐང་བ་གང་མང། གསོད་ངེས་པའི་སེམས་ཅན་གྱི་སྲོག་བླུ་
བ༑ རྒྱུན་དུ་སྲོག་གཅོད་པའི་རིགས་ལ་འཛེམ་པ་བཅས་གནང་ན་བར་གཅོད་རྣམས་ལས་ངེས་པར་གྲོལ་ཏེ་སྐུ་ཚེ་རིང་ངེས་འབྱུང་བར་བབས་ཤིང། སྐུ་བསོད་དང་མཛད་པ་འཕྲིན་ལས་སོགས་ཤིན་ཏུ་བཟང་བར་བབས་པ་གང་ཤར་སྦ་གསང་མེད་པར་
ཕུལ་བ་ལགས།།    ༈   །།གོང་བསྟུན། ཕེང་ཞི་གུང་ཉིད་ཀྱིས་གསུང་བ་རྣམས་མཆོག་གསུམ་ལ་དམོད་བོར་གྱིས་བརྟག་པ་ནན་ཏན་བགྱིས་པར་སྐུ་ཚེ་སྐུ་བསོད་དབང་ཐང་སོགས་ཤིན་ཏུ་བཟང་བར་བབས་ཤིང། ཚེ་འབྲང་གི་རྣམ་པ་འགའ་ཞིག་
མཆིས་པར་བཟློག་ཐབས་སུ་རྡོ་རྗེ་འཇིགས་བྱེད་ཀྱི་རྣལ་འབྱོར་སྒོམ་ཞིང་སྔགས་བཟླ་བ་ལ་གཙོ་བོར་མཛད་ཅིང། ཚེ་མདོ། དཀོན་བརྩེགས། ཕལ་ཆེན་གྱི་མདོ་རྣམས་གསུང་སྒྲོག་དང། སྐབས་འགར་དེ་བཞིན་གཤེགས་པའི་སྐུ་བཞེངས་ནས་མཆོད་
ན་བར་ཆད་རྣམས་སེལ་ཞིང། སྐུ་ཚེ་རིང་བ་སོགས་ལེགས་ཚོགས་ཤིན་ཏུ་ཆེ་བར་བབས། སྐུ་ཚེ་སྔོན་མ་ཆོས་ལ་མཁས་པར་སྦྱངས་པའི་དགེ་བའི་བཤེས་གཉེན་ཞིག་ཡིན་ནམ་སྙམ་པ་བརྟག་པར་གང་ཤར་ཕུལ་བ་ཡིན།།    ༈    །།གོང་བསྟུན་
པའི་ལེའི་སྲས་ལ། ཉིད་ཀྱི་བཞེད་དོན་རྣམས་མཆོག་གསུམ་ལ་དམོད་བོར་གྱིས་བརྟག་པ་བགྱིས་པར་བསོད་ནམས་དང་རླུང་རྟ་རྣམས་བཟང་བར་བབས་ཤིང། སྐུ་ཚེ་རིང་ཐབས་སུ་གདུགས་ཤེར་བཟློག་བཅས་དང། ཚེ་མདོ། གསེར་

[005B] སྨན་བླའི་མདོ་ཆོག་སྲོག་བླ་སོགས་ལ་འབད་ཕྱིན་ཤིན་ཏུ་བཟང་བར་བབས། བཀྲ་ཤིས།།    ༈    །།འཇམ་དཔལ་གཤིན་རྗེ་གཤེད་ཀྱི་རྣལ་འབྱོར་པ་ཤཱཀྱའི་དགེ་སློང་བཟང་དཔལ་ལྡན་ཡེ་ཤེས་དཔལ་བཟང་པོའི་
གཏམ། སྲིད་པ་གསུམ་གྱི་སྡེ་བརྒྱད་འབྱུང་པོའི་ཚོགས་སྤྱི་དང། ཁྱད་པར་རྒྱལ་རྩེ་ཁུལ་དུ་འཁོང་པའི་ལྷ་ཀླུ་གཞི་བདག་མི་དང་མི་མིན་རྣམས་ལ་བཟློ་བ། སྤྱིར་སེམས་ཅན་ཐམས་ཅད་ཕ་མ་དྲིན་ཅན་ཤ་སྟག་ཡིན་པས། དྲིན་ལན་དུ་ཕན་པ་དང་བདེ་བ་ཁོ་
ན་ལ་སྦྱོར་བ་ལས། གནོད་འགལ་རྡུལ་ཙམ་ཡང་བྱ་བར་མི་རིགས་ཤིང། བྱེ་བྲག་ཏུ་བློ་བཟང་རྡོ་རྗེ་ལྟོས་བཅས་འདི་པ་དཀོན་མཆོག་གསུམ་ལ་སྐྱབས་སུ་སོང་ཞིང། རྣལ་འབྱོར་དེད་ཀྱིས་བསྲུང་བའི་གུར་ཁང་དུ་བཅུག་པ་ཡིན་པས་ཡུལ་དུས་གནས་
སྐབས་ཀུན་ཏུ་སྦྱོད་ལམ་བྱ་བ་ཅི་བྱེད་ཀྱང། རུ་ང་ཕྲག་དོག་མེད་པར་ཚུལ་དང་མཐུན་པའི་གྲོགས་ངན་བགྱིད་འཚལ། ཚུལ་འདི་དང་དུ་ལེན་པ་རྣམས་ལ་ཆོས་ཉིད་བསླུ་བ་མེད་པའི་བདེན་པའི་མཐུ་ལ་བརྟེན་ནས། དུས་དང་རྣམ་པ་ཀུན་ཏུ་བདེ་སྐྱིད་ཀྱི་དཔལ་
ལ་སྦྱོང་པར་འགྱུར་ཞིང། བསྒོ་བ་ལས་འདས་པ་རྣམས་ལ་དཀོན་མཆོག་གསུམ་གྱི་བཀས་རྡོ་རྗེ་ཁྲོ་པོ་སྲིན་པོའི་ཚོགས་ཀྱིས་ཐལ་བར་རློག་པར་གདོན་མི་ཟའོ། ཞེས༑ གོ་བར་བྱ་བའི་ཡི་གེ་མེ་བྱའོ་ཆོ་འཕྲུལ་ཟླ་བའི་ཚེས་ཉེར་གཉིས་ཉིན་ཆོས་གྲྭ་ཆེན་
པོ་བཀྲ་ཤིས་ལྷུན་པོ་དཔལ་གྱི་བདེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་གི་གཟིམས་ཆུང་བཀའ་གདམས་ཕོ་བྲང་ནས་བྲིས། ་འཇམ་དཔལ་གཤིན་རྗེའི་གཤེད་ཀྱི་རྣལ༑ འབྱོར་པ། །བློ་བཟང་དཔལ་ལྡན་ཡེ་ཤེས་ཞེས་

[006A]༄༅། །བྱའི་གཏམ། །སྲིད་པ་གསུམ་དུ་རྣམ་པར་རྒྱུ་བ་ཡི། །དྲེགས་ཕ་སྡེ་བརྒྱད་འབྱུང་པོའི་ཚོགས་ཀུན་ཉོན། །དམ་པའི་དོན་དུ་སྤྲོས་པ་ཀུན་བྲལ་ཡང། །ཀུན་རྫོབ་ཡིད་ཅན་མ་ལུས་རང་ཅག་གི། དྲིན་ཅན་ཕ་མར་མ་གྱུར་ཅིག་ཀྱང་
མེད༑ ༑དེའི་ཕྱིར་སྤྱི་དང་ཁྱད་པར་འཆང་བ་པོར། །གནོད་འཚེའི་བསམ་སྦྱོར་ངན་པ་རིང་དོར་ནས། །རྣམ་ཀུན་བསམ་དོན་ཚུལ་དང་མཐུན་པ་སྒྲུབས། །ཁྲུམས་སྟོད་ཟླ་བའི་གྲལ་ཚེས་དགེ་བ་ལ། །བཀྲ་ཤིས་ལྷུན་གྲུབ་ཆོས་གྲྭ་ཆེ་ནས་བྲིས། །
སསྟི༑ ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྦེལ། །མངྒ་ལཾ།། །།

[006B][BLANK PAGE]



