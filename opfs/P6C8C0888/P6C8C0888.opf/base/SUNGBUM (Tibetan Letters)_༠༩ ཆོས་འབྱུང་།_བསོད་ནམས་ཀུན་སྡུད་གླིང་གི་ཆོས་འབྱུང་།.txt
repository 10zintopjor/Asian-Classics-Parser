
[453A]༄༅། །གནས་མཆོག་བསོད་ནམས་ཀུན་སྡུད་གླིང་རྟེན་དང་བརྟེན་པར་བཅས་ལ་སྲི་ཞུ་བགྱིས་པའི་རིམ་པ་ཆེད་དུ་བརྗོད་པ་ངོ་མཚར་གནས་ལ་འགོད་བྱེད་ལྷ་ཡི་རྔ་བོ་ཆེ་ཞེས་བྱ་བ་བཞུགས་སོ། །

[454A] །ན་མོ་གུ་རུ་རཏྣ་ཏྲ་ཡཱ་ཡ། ཨ་དཧི་ཏིཥྛ་ཏུ་མཾ། རྣམ་འདྲེན་འོད་ཟེར་ཀུན་འཕགས་དཔལ་བརྩེགས་རྒྱལ། །བསིལ་ལྗོངས་མགོན་པོའི་
སྐུར་ཤར་འཕྲིན་ལས་ཀྱིས། །བློ་བཟང་བསྟན་པ་སྤེལ་མཛད་པད་དཀར་འཆང། །རྗེ་བཙུན་འཇམ་དཔལ་རྒྱ་མཚོ་སྤྱི་བོས་བསྟེན། །རབ་འབྱམས་རྒྱལ་བ་མ་
ལུས་བཀའ་བགྲོས་ནས། །མཐུ་ཆེན་གཞན་གྱིས་འདུལ་བར་མ་ནུས་པའི། །བདག་སོགས་བདེ་གཤེགས་ལམ་ལ་འཁྲིད་མཛད་པ། །བཀའ་དྲིན་གཞལ་
མེད་ཡོངས་འཛིན་ཚོགས་ལ་འདུད། །ཨུཏྤ་ལ་ཞགས་པས་བརྟན་གཡོའི་ཤེས་བྱའི་ཚོགས། །གཅིག་ཆར་འཆིང་དང་ལྷན་ཅིག་སྤྱན་ཟུར་མདས། །

[455A]༄༅། །ཁམས་གསུམ་འགུགས་མཛད་རིག་བྱེད་དཔལ་མོ་ཡིས། །ཕུན་ཚོགས་ཀུན་ལ་དབང་ཐང་བླར་འབར་མཛོད། །རྒྱལ་ཀུན་དགྱེས་
བསྐྱེད་རྡོ་རྗེ་དབྱིངས་ཕྱུག་མ། །གདུག་ཅན་སྣང་ངོར་གཏུམ་དྲག་རྣམ་རོལ་བ། །དམག་དང་ཟོར་དགྱེས་བསྟན་པའི་བྱ་ར་མས། །སྡེ་འདི་དུས་རྣམ་ཀུན་ཏུ་
གཡེལ་མེད་སྲུངས། །བསོད་ནམས་ཀུན་སྡུད་གླིང་ཞེས་གྲགས་སྙན་གྱི། །བ་དན་དཀར་པོ་སྲིད་རྩེའི་མཐར་ཐུག་བར། །མངོན་གསལ་སྡེ་འདིར་
སྲི་ཞུ་ལེགས་བསྒྲུབས་པའི། །ངོ་མཚར་གནས་ལ་འགོད་བྱེད་གཏམ་འདི་ཉོན། ཞེས་བླ་མ་དང་ལྷག་པའི་ལྷ་ལ་འདུད་ཕྱག་དང། གཉེར་དུ་གཏད་

[456B] ཇི་སྐད་དུ། རྒྱལ་བའི་སྲས་པོ་ཞི་བ་ལྷས། འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་
རྙེད་དང་བཀུར་སྟི་དང། །བཅས་ཏེ་ཡུན་རིང་གནས་གྱུར་ཅིག་ཅེས་གསུངས་པ་ལྟར་འགྲོ་བ་ཐམས་ཅད་ཀྱི་སྡུག་བསྔལ་གྱི་ནད་མཐའ་དག་ཞི་ཞིང། བདེ་བ་ཐམས་ཅད་འབྱུང་བའི་སྨན་ཆེན་པོ་ནི་
རྒྱལ་བའི་བསྟན་པ་འབའ་ཞིག་ཡིན་ལ། བསྟན་པ་དེ་མི་ཉམས་ཤིང་འཕེལ་བ་དང། ཡུན་དུ་གནས་པ་ནི་དགེ་འདུན་གྱི་སྡེ་ལ་རག་ལས་པར་གསུངས། དེའང་དགེ་འདུན་གྱི་སྡེ་གསར་དུ་བཙུགས་
པ་ལ་བརྟེན་ནས་དགེ་འདུན་གྱི་བྱིན་མཐུས་བསྟན་པ་ཉམས་པ་ལ་མངོན་དུ་ཕྱོགས་པ་ཡང་སོར་ཆུད་པར་འགྱུར་པ་དང། གང་ཟག་མང་པོ་ཞིག་བསྟན་པ་ལ་འཇུག་ནས་དམ་པའི་ཆོས་ཀྱི་བདུད་རྩི་བསིལ་བ་ཐོབ་
པ་དང། དེ་ལ་བརྟེན་ནས་རིང་པོར་མི་ཐོགས་པར་སྲིད་པར་ཀུན་ཏུ་སྦྱོར་བ་ཡོངས་སུ་ཟད་པར་འགྱུར་པ་དང། ཚེ་འདིར་བསྟན་པ་ལ་རབ་ཏུ་བྱུང་བའི་སྐལ་བ་དང་མི་ལྡན་པ་དག་གིས་ཀྱང་དགེ་འདུན་གྱི་སྡེ་ལ་མཆོད་
ཅིང་བསྙེན་བཀུར་བ་དང་སྨོན་ལམ་འདེབས་པ་སོགས་ལ་བརྟེན་ནས་སྐྱེ་བ་འདི་ཡི་འོག་རོལ་ཏུ་ངེས་པར་སངས་རྒྱས་ཀྱི་བསྟན་པ་དང་མཇལ་ཞིང་ཐེག་པ་མཆོག་གི་དགེ་བའི་བཤེས་གཉེན་གྱི་མགོན་དང་བཅས་པར་

[457A]༄༅། །འགྱུར་པ་དང། དེར་མ་ཟད་རབ་ཏུ་བྱུང་བའི་གང་ཟག་དང་དེའི་རྟགས་ཆ་ལུགས་སོགས་མིག་ལམ་དུ་སོན་པའི་མི་དང་མི་མ་ཡིན་དང། ཐ་ན་དུད་འགྲོ་བྱ་རི་དྭགས་ཚུན་ཆད་ཀྱི་རྒྱུད་ལ་
ཡང་བག་ཆགས་བཟང་པོ་ཐེབས་པར་འགྱུར་བ་དང། རབ་ཏུ་བྱུང་བ་གྲངས་ཇི་ཙམ་མང་བར་མཐོང་བས་ཕན་ཡོན་བླ་ལྷག་ཏུ་ཐོབ་པར་འགྱུར་པ་དང། འཇིག་རྟེན་གྱི་ཁམས་རྣམས་སུ་ཡང། སྤྱོད་འཇུག་
ལས། ལྷ་ཡང་དུས་སུ་ཆར་འབེབས་ཤིང། །ལོ་ཏོག་ཕུན་སུམ་ཚོགས་པར་ཤོག་རྒྱལ་པོ་ཆོས་བཞིན་བྱེད་གྱུར་ཅིག་འཇིག་རྟེན་དག་ཀྱང་དར་བར་ཤོག་ཅེས་སོགས་གསུངས་པའི་སྨོན་ལམ་
གྱི་བཞེད་དོན་རྣམས་ཀྱང་ཞིང་གི་མཐུ་ལ་བརྟེན་ནས་བདེ་བླག་ཏུ་འགྲུབ་ཏེ་ཡུལ་ཁམས་བདེ་སྐྱིད་དང་ལྡན་པར་འགྱུར་པ་དང། གཞན་ཡང་ཇི་སྐད་དུ། ཀུན་དགའ་རྭ་བ་གཙུག་ལག་ཁང། །མལ་
སྟན་འཚོ་བ་ནར་མ་དང། །གློ་བུར་ནད་པའི་ནད་གཡོག་དང། །ཡུལ་ངན་ཚེ་ན་སྦྱིན་པ་ནི། །རྫས་ལས་བྱུང་བའི་བསོད་ནམས་བདུན། ཞེས་རྫས་ལས་བྱུང་བའི་བསོད་ནམས་ཆེན་པོ་བདུན་གྱི་ནང་ནས་ཀྱང་
དགེ་འདུན་གྱི་ཀུན་དགའ་རྭ་བ་དང་གཙུག་ལག་ཁང་བཞེངས་པ་ཉིད་མཆོག་ཏུ་གྱུར་པ་སོགས་ཀྱི་དགོས་པ་བརྗོད་ལས་འདས་ཤིང། དེ་ལྟ་བུ་ལ་དགོངས་ནས་བཅོམ་ལྡན་འདས་ཀྱིས་ཀྱང་འཇིག་རྟེན་

[458B] འཁོར་ལྔ་སྡེ་བཟང་པོ་ལ། ཤམ་ཐབ་ཟླུམ་པོར་བགོ་བ་ལ་བསླབ་པར་བྱའོ། །ཞེས་རབ་ཏུ་བྱུང་བའི་བཅས་པ་མཛད་པ་དང། སྟོན་པ་འཁོར་བཅས་
ཁྱིམ་བདག་མགོན་མེད་ཟས་སྦྱིན་གྱིས་སྤྱན་དྲངས་པའི་ཚེ་བཅོམ་ལྡན་འདས་ཀྱིས་བཀའ་སྩལ་བ། ཁྱིམ་བདག་མཉན་ཡོད་ན་གཙུག་ལག་ཁང་ཡོད་དམ། བཙུན་པ་མ་མཆིས་སོ། །ཁྱིམ་བདག་གང་
ན་གཙུག་ལག་ཁང་ཡོད་པ་དེར་དགེ་སློང་རྣམས་འོད་བ་དང་འགྲོ་བ་དང་གནས་པར་སེམས་སོ། །ཞེས་གཙུག་ལག་ཁང་དགོས་པར་གསུངས་པ་དང། དེ་ལ་བརྟེན་ནས་སྔོན་རྒྱ་གར་འཕགས་པའི་ཡུལ་དང་
བུར་རྒྱལ་བོད་ལྗོངས་རྣམས་སུ་པཎ་གྲུབ་དང་ཆོས་རྒྱལ་རིམ་བྱོན་སོགས་གྲུབ་མཐའ་རིས་སུ་མ་མཆིས་པའི་དམ་པ་ཀུན་གྱིས་གཙུག་ལག་ཁང་དང་དགེ་འདུན་གྱི་སྡེ་བར་མཚམས་མེད་པ་ལྟ་བུ་འདེབས་པར་
མཛད་པ་དང། ནང་ཚན་ཆོས་ཀྱི་རྒྱལ་པོ་སྲོང་བཙན་སྒམ་པོས་ལྷ་ལྡན་སྤྲུལ་པའི་གཙུག་ལག་ཁང་རྟེན་དང་བརྟེན་པར་བཅས་པ་སོགས་བཞེངས་པར་མཛད་པའི་རྗེས་སུ། སླར་ཡང་མངའ་བདག་ཁྲི་སྲོང་ལྡེ་བཙན་
གྱིས་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་སོགས་བཞེངས་པ་དང། དེ་རྗེས་བཀའ་གདམས་བསྟན་པའི་མེས་པོ་འབྲོམ་སྟོན་རྒྱལ་བའི་འབྱུང་གནས་ཀྱིས་རྭ་སྒྲེང་སྤྲུལ་པའི་གཙུག་ལག་

[459A]༄༅། །ཁང་གསར་དུ་བཞེངས་པ་དང། གཞན་ཡང་བཀའ་གདམས་གོང་མ་ཕལ་མོ་ཆེས་དབུས་གཙང་དྭགས་ཀོང་མདོ་ཁམས་སོགས་ཡུལ་གྲུ་ཀུན་ཏུ་དགོན་གནས་གྲངས་མེད་པ་འདེབས་
པར་མཛད་པ་དང། རྗེ་བདག་ཉིད་ཆེན་པོས་ཀྱང་འབྲོག་རི་ཆེན་པོ་དགེ་ལྡན་རྣམ་པར་རྒྱལ་བའི་གླིང་གསར་དུ་འདེབས་པ་དང། དེ་རྗེས་ཐུགས་སྲས་རྣམས་ཀྱིས་སེ་འབྲས། བཀྲས་ལྷུན་རྒྱུད་གྲ་སོགས་
མཐའ་ཀླས་པ་དང། རྒྱལ་དབང་ཐམས་ཅད་མཁྱེན་པ་རིམ་བྱོན་རྣམས་ཀྱིས་རྒྱ་ཧོར་བོད་གསུམ་གྱི་ཡུལ་གྲུ་ཐམས་ཅད་དུ་དགོན་གནས་བསམ་ལས་འདས་པ་གསར་དུ་བསྐྲུན་པར་མཛད་པ་དང་
དེར་མ་ཟད་ས་རྙིང་ཀར་འབྲུག་ལ་སོགས་པའི་སྐྱེས་ཆེན་དམ་པ་ཀུན་གྱིས་ཀྱང་རང་རང་གི་ལུགས་འཛིན་པའི་གདན་ས་མཐའ་ཀླས་པ་གསར་དུ་འདེབས་པ་དང། དབང་ཕྱོགས་རྒྱལ་ཁབ་ཆེན་པོ་དང། རི་བོ་
གདངས་བསིལ་སོགས་སུ་འཇམ་དབྱངས་རྣམ་འཕྲུལ་ཚེ་རིང་གནམ་གྱི་གཤེ་མོང་རིམ་བྱོན་རྣམས་ཀྱིས་རྒྱ་དཀར་ནག་དང་བོད་ལུགས་ཀྱི་དྲི་གཙང་ཁང་ཁྱད་འཕགས་བགྲང་དུ་མེད་པ་བསྐྲུན་པར་མཛད་པ་
དང། ཆེན་པོ་ཧོར་གྱི་རྒྱལ་ཁམས་སུའང་བསྟན་པ་ཕྱོགས་མཐར་སྤེལ་པའི་སྨོན་ལམ་གྱི་མཐུ་གྲུབ་པའི་སྐྱེས་ཆེན་གནམ་གྱི་སྐར་ཚོགས་ལྟ་བུ་བྱོན་པ་རྣམས་ཀྱིས་གནས་གཞི་གསར་དུ་བཏབ་ཅིང་

[460B] །
དེས་ན་ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བས། ཆུ་ཞིག་མེད་ན་ཆུ་བྱ་མི་ལྡིང་ལྟར། །གཞི་གཅིག་མེད་ན་གདུལ་བྱ་འདུལ་དཀའ་བས། །ལུང་བསྟན་བརྙེས་པའི་གནས་ཤིག་བཞེངས་པར་མཛོད། ཅེས་པ་ལྟར་
བསྟན་པའི་བྱ་བ་འཁོར་ལོ་གསུམ་གྱི་མཛད་པ་སྤེལ་བར་བྱེད་པ་ལ་འཇིག་རྟེན་པའི་གྲོང་དང། ཕྱི་རོལ་པའི་དཀའ་ཐུབ་ཀྱི་གནས་ལྟ་བུར་མི་རུང་བས་ན་རྒྱལ་བས་མདོ་རྒྱུད་ནས་ལེགས་པར་གཏན་ལ་ཕབ་
པ་ལྟར་གྱི་དགེ་འདུན་གྱི་སྡེ་བསྟི་བར་འོས་པའི་གཙུག་ལག་ཁང་དང་ཀུན་དགའ་རྭ་བ་ཞིག་དགོས་པར་མ་ཟད། སངས་རྒྱས་བཅོམ་ལྡན་འདས་ཀྱིས། གཙུག་ལག་ཁང་དང། རྟེན་གསུམ་བཞེངས་པ་
དང། ཉམས་གསོས་བགྱིས་པའི་ཕན་ཡོན་ཚད་མེད་པར་གསུངས་པ་རྣམས་ཀྱིས་ཡིད་འཕྲོག་ནས་ཁྱུང་རྗེས་བྱིའུ་སྙེགས་པའི་དཔེ་ལྟར་སྔོན་གྱི་འཕགས་ཆེན་དམ་པ་རྣམས་ཀྱི་རྣམ་ཐར་ལ་ཁ་
མིག་ཡ་ལྟའི་ཚུལ་དུ་གཙུག་ལག་ཁང་འདི་ཉིད་ལ་སྲི་ཞུ་བྱེད་པའི་ལོ་རྒྱུས་མདོ་ཙམ་བསྙད་པར་བྱ་བ་ལ་ཇི་སྐད་དུ། འཇམ་མགོན་བསྟན་པའི་སྲོག་ཤིང་གཅིག་པུར་རྡོ་རྗེ་འཆང་དཀོན་མཆོག་བསྟན་

[461A]༄༅། །པའི་སྒྲོན་མེ་དཔལ་བཟང་པོའི་གསུང་གི་གསང་བ་ལས། ལུང་རྟོགས་ཡོན་ཏན་མི་ལྡན་ཡང། །དམ་པར་སྒྲོགས་པས་སྐྱེ་བོ་བསླུ། ཞེས་གསུངས་པ་བཞིན་རང་ཉིད་སྤྲུལ་སྐུར་
གྲགས་པའི་རྫུན་འུར་སྟོང་ལྡིར་གྱི་གོ་ས་ཞིག་ཏུ་ཕྱིན་སྟེ་དཀོར་རྫས་གཞལ་བའི་སྲང་དུ་གྱུར་ནས་རེ་ཞིག་འཇིག་རྟེན་གྱི་འབྱོར་བ་སོགས་རང་འཁོས་ལ་དཔག་པའི་ཡིན་དོག་ཁ་བོ་ཞིག་འདུག་མོད་
ཀྱང། ལུང་ལས། བསགས་པ་ཀུན་གྱི་མཐའ་འཛད་ཅིང། །མཐོན་པོ་རྣམས་ཀྱི་མཐའ་ལྷུང་གྱུར། །འཕྲད་པའི་མཐའ་ནི་འབྲལ་བ་སྟེ། །གསོན་པོའི་མཐའ་མ་འཆི་བ་ཡིན། ཞེས་པ་ལྟར་ཚངས་དབང་འཁོར་
སྒྱུར་གྱི་ཕུན་ཚོགས་ཀྱང་ཆུ་ཤིང་ལྟར་སྙིང་པོ་མེད་པར་གསུངས་ཤིང། ད་ལྟའང་སྟོབས་འབྱོར་གྱིས་དྲེགས་པ་དམངས་སུ་བབ་ཅིང་ན་ཚོད་དར་ལ་བབ་པའི་སྣག་གི་གཉེན་མཚམས་དང་འཁོར་གཡོག་བློ་བུར་
དུ་ཕྱི་མའི་སྐྱེས་ཆེན་འདེགས་པ་སོགས་འཁོར་བའི་ངང་ཚུལ་ཡིད་བརྟན་དུ་བྲལ་བ་མངོན་སུམ་དུ་གྲུབ་པ་དང། དལ་འབྱོར་གྱི་རྟེན་འདི་ལྟ་བུ་ཡང་སླར་རྙེད་པ་ཡིད་བཞིན་གྱི་ནོར་བུ་ལྟར་དཀོན་པ་བཅས་བླ་མའི་
མིང་བཏགས་པའི་མི་དཔོན་གྱི་རྣམ་ཐར་ལ་མི་ཚེ་འཁྱོལ་ནས་ནམ་ཞིག་བརྩེ་མེད་གཤིན་རྗེས་རང་དབང་མེད་པར་འཁྲིད་པའི་ཚེ་དངོས་གྲུབ་ཅན་གྱི་རོའི་ལྷ་བཟོ་ཀུན་དགའི་གཏམ་བརྒྱུད་ལྟར་ཅི་བྱ་གཏོལ་མེད་ཀྱི་

[462B]
ཏའི་རོ་ཤིན་ཏུ་ཁ་བ་ལ་སྤྲང་རྩིའི་ཐིགས་པ་རེ་རེ་ཙམ་བླུགས་པས་མངར་པོར་བྱ་མི་ནུས་པ་ལྟར་སྒོ་གསུམ་བག་ཡངས་ཀྱི་དཀར་མིན་ལས་ངན་ཚབས་ཆེ་དྲགས་པར་ཁ་འདོན་དགེ་སྦྱོར་འཆད་ཉན་སོགས་
བརྩམས་རྒྱུ་མང་ཡང་ལོ་འདོད་གྲགས་འདོད་ཅན་གྱི་དགེ་ལམ་ཕྲ་མོ་འདི་ལྟ་བུས་ཅིའང་མི་འགྱུར་པས་ན་ཕྱི་མར་ངན་སོང་དུ་གཏན་འཁྱམས་ཀྱི་འཚེར་སྣང་མེད་དོ་སྙམ་པ་ཅུང་ཟད་ཀྱང་མེད་པར་མ་ཟད་ཇི་སྐད་
དུ། མེལ་ཚེ་བྱེད་ལ་མཚན་མོ་རིང། །ལམ་གྱིས་དུབ་ལ་རྒྱང་གྲགས་རིང། །དམ་ཆོས་རྣམ་པར་མི་ཤེས་པའི། །བྱིས་པ་རྣམས་ལ་འཁོར་བ་རིང། ཞེས་པ་ལྟར་སླར་ཚེ་རབས་མུ་མཐའ་ཡས་པར་
འཁོར་བའི་གཏིང་རྔོ་བྱས་ཀྱིས་དོགས་མ་ལེ་སོར་གསུམ་ཁར་བཅུགས་ནས་མནོ་བསམ་ལེགས་པར་བཏང་ཚེ། སྟོན་པ་ཐུགས་རྗེ་ཅན་གྱིས། མང་དུ་ཐོས་པ་ནགས་ཀྱི་ནང་དག་ཏུ། །ལང་ཚོ་ཡོལ་བ་
རྣམས་ཀྱིས་གནས་པ་བདེ། ཞེས་གསུངས་པ་ལྟར་ཚེ་འདིའི་འཁྲི་བ་རྦད་ཀྱིས་ཆད་ནས་དབེན་པའི་རི་སུལ་དུ་ཐོས་དོན་སྒྲུབ་པ་ལ་གཅིག་ཏུ་གཞོལ་བ་ཞིག་བྱུང་ན་བླ་མའི་ཞབས་ཏོག། ཕ་མའི་དྲིན་ལན་གསོབ་པ་

[463A]༄༅། །གནས་སྐབས་ཀྱི་བར་ཆད་ཞི་ཞིང་མཐར་ཐུག་གི་དོན་ཆེན་མཐའ་དག་འདི་ཁོ་ནས་བསྒྲུབ་པར་སོམ་ཉི་མེད་ཀྱང་དྲེད་པོ་བདག་ནི། འཇམ་དབྱངས་མཁྱེན་བརྩེའི་གསུང་ལས་
བྱིས་པའི་དུས་སུ་བག་མེད་རྩེད་མོས་གཡེངས། །དར་ལ་བབ་ཚེ་གཞན་ངོ་གཟུང་ནས་གཡེངས། །རྒས་ཚེ་གཞན་དོན་ལྟར་སྣང་ཁུར་གྱིས་གཡེངས། །བླུན་པོ་བདག་ལ་དལ་བའི་གོ་སྐབས་ཅི། །ཤས་
ཆེར་སྙོམས་ལས་ལེ་ལོའི་ངང་དུ་སོང། །ཀུན་རྨོངས་གཉིད་ཀྱི་མུན་པས་ཉེ་བར་འཐིབས། །དགོས་མེད་ཟེར་ལོང་མང་པོས་མདུན་ནས་འཁྱུད། །སྙིང་མེད་བདག་ལ་གལ་ཆུང་ཆོས་སུ་མཆིས། ཞེས་
གསུངས་པ་བཞིན་མི་ཚེ་ཕལ་ཆེར་དོན་མེད་ཀྱི་ངང་དུ་སྐྱེལ་བར་མ་ཟད་སྦྱངས་པའི་ཡོན་ཏན་ནི་མེད། བློ་དང་བརྩོན་འགྲུས་ནི་ཞན། དཀའ་སྤྱད་སྡུག་རུས་ནི་ཆུང། ལེ་ལོ་དང་སྙོམས་ལས་ནི་ཆེ་
གཉིད་རྨུགས་དང་རྣམ་གཡེང་ནི་མང་བས་དགེ་སྦྱོར་རྣམ་དག་པ་འཇོས་པའི་ཡུན་ཙམ་དུའང་མི་ནུས་པར་མཐོང་ནས་སྔ་སོར་རྟེན་གསུམ་གཙུག་ལག་ཁང་དང་བཅས་པ་རྒྱ་མི་ཆུང་ཙམ་ཇི་ལྟར་
བསྐྲུན་ཚུལ་དཀར་ཆག་མེ་ཚན་རྣམས་སུ་ཐེབས་གྲུབ་པས་འདིར་ཟློས་བུར་བརྗོད་པའི་ངལ་བ་བརྟེན་མི་དགོས་ཤིང། སྐབས་དོན་ལ་བདག་གི་བླ་མའི་ཞལ་གྱི་བུམ་བཟང་ལས། ལུང་ཆོས་

[464B] །ཚུལ་བཞིན་སྒྲུབ་བའི་སྒོ་ལ་གཡེང་བའི་རྒྱ། །བྱ་བ་ལས་ཀྱི་སྒོ་ལ་སེར་སྣའི་རྒྱ། །བཏབ་སྟེ་ཐང་སྟོང་བསྟན་ལ་ཅི་ཞིག་བྱ། ཞེས་སྩལ་བའི་དོན་ལྟར་བཤད་སྒྲུབ་རྣམ་དག་ནི་རེ་
ཞིག་སྨོན་ཡུལ་དུ་བྱས་ནས་སེར་སྣའི་མདུད་པ་དཀྲོལ་ཏེ་བྱ་བའི་འཁོར་ལོ་གནྡྷོ་ལ་ཆེན་མོ་འདི་ཉིད་གསར་བཞེངས་སོགས་བྱ་བ་རླབས་པོ་ཆེ་སྙིང་སྟོབས་མི་དམན་པས་ཁུར་དུ་ལེན་པར་སློབ་དཔོན་དཎྜིས། དངོས་
པོ་རྣམས་ཀྱི་རང་བཞིན་དང། །གནས་སྐབས་སྣ་ཚོགས་དངོས་གསལ་བྱེད། ཅེས་ཇི་ལྟར་གསུངས་པ་ལྟར་སྒྲོ་བསྐུར་གྱི་མཐའ་གཉིས་སྤངས་ཏེ་རང་བཞིན་གནས་ལུགས་དྲང་པོར་བརྗོད་པར་བྱའོ། །དེའང་སྲིད་
པའི་སྡུག་བསྔལ་གཞིལ་བའི་རྩི་སྨན་བླ་ན་མེད་པ་གསེར་མདོག་ཅོད་པན་འཆང་བའི་རིང་ལུགས་གཙོར་གྱུར་གྱི་རྒྱལ་བསྟན་རིན་པོ་ཆེ་རྩོད་དུས་ཀྱི་རྒུད་པས་གཞར་ཡང་མི་བརྫི་བར་དབྱར་གྱི་མཛའ་བོས་འཁྱུད་པའི་ཆུ་
གཏེར་གྱི་དགའ་མའི་ལང་ཚོ་ལྟར་རྒྱས་པ་དང། རྗེ་བཙུན་བརྟན་པའི་འཁོར་ལོ་གསེར་གྱི་རྩིབས་སྟོང་ལྡན་པའི་ཟློས་གར་གནམ་བསྐོས་ཀྱཱ་ཆིང་བདག་པོ་ཆེན་པོ་དང། འཕགས་མཆོག་སྤྲང་རྩིའི་རྒྱལ་
མཚན་འཆང་བ་ཡབ་སྲས། གོང་མ་གང་གི་རིགས་ཀྱི་ཏི་ཤྲིར་དབང་སྐུར་ང་ལྕང་སྐྱ་རིན་པོ་ཆེ་སོགས་སྐྱེས་ཆེན་དམ་པ་རྣམས་ཀྱི་ཞབས་པད་བསྐལ་བ་གྲངས་མེད་པར་བརྟན་ཅིང་མཛད་འཕྲིན་རྒྱས་

[465A]༄༅། །པ་དང། མཁའ་མཉམ་ལུས་ཅན་མཐའ་དག་སྡུག་བསྔལ་གསུམ་གྱི་རྦ་རླབས་དྲག་པོ་འཁྲུགས་པའི་འཁོར་མཚོ་ལས་ཞི་བ་རིན་པོ་ཆེའི་གླིང་དུ་བདེ་བླག་ཏུ་ཕྱིན་པའི་ཐབས་དམ་པར་དམིགས་
ནས་འཕགས་ཡུལ་ལེགས་སྦྱར་གྱི་སྐད་དུ་བི་ཀྲ་མ། གདོང་དམར་ཅན་གྱི་ལྗོངས་སུ་རྣམ་གནོན་དུ་གྲགས་ཤིང། མ་ཧཱ་ཙི་ནའི་རྒྱལ་ཁམས་སུ་གིང་ཤིང་ཞེས་པ་ལྕགས་ཕོ་འབྲུག་གི་ལོ། དཔལ་ལྡན་དུས་ཀྱི་འཁོར་ལོའི་ལོ་
འགོ་ཧོར་ཟླ་གསུམ་པའི་ཡར་ངོའི་ཚེས་གཅིག་དགའ་བ་དང་པོ། རེས་གཟའ་མེ་བཞི་སྐྱེས་རྒྱུ་སྐར་རྟ་ལྡན་མའི་དགའ་མ་དང་བརྩེ་བ། འཕྲོད་ཆེན་ཡིད། འབྱུང་འཕྲོད་རླུང་ནང་ཕྲད། དབྱངས་ཨ། གསལ་བྱེད་ཉ། འདོད་ཡོན་སྒྲ་
རྟེན་འབྲེལ་སྐྱེ་བ། ཉི་མ་སྤྲུལ། སྤར་ཁ་ལི། སྨེ་པ་བཞི་ལྗང། འབྱུང་བ་ནམ་མཁའ་སོགས་དགེ་ཞིང་ཕུན་སུམ་ཚོགས་པའི་ཉིན་གཙུག་ལག་གི་གཞུང་ལས་ཇི་ལྟར་འབྱུང་བ་བཞིན་ས་བདག་ངན་པའི་དུག་རྩུབ་ཞི་ཞིང་ཀོ་
ལོང་རུང་རྣམས་སྒྲིབ་པའི་ཆོ་ག་གཏོ་བཅོས་ཀྱི་རིམ་པ་གསུང་སྒྲོགས་དང་བཅས་རྒྱ་ཆེར་བསྒྲུབ་ཏེ་སྦོམ་ཏ་འཛུགས་པ་སོགས་ཨར་ལས་འདི་དག་གི་སྔོན་དུ་བྱ་བའི་རིམ་པ་ལེགས་པར་བགྱིས་ངོས། བསངས་དང་བརྒྱ་ལས་
བརྔན། ཀླུ་གཏོར། ཀླུ་འབུམ། སྣང་བརྒྱད་སོགས་གསུང་སྒྲོགས་དང། རྒྱབ་སྐྱོར་རིམ་གྲོ་གདུགས་ཤེར་སྒྲོལ་གསུམ། བསྲུང་མའི་བསྐང་འཕྲིན་གྲངས་གསོག་བསྒྲུབ་ཅིང་ཡི་དམ་དུ་མའི་བསྙེན་སྒྲུབ་མཐར་སོན་ཅིང་

[466B] དེ་ཉིན་
རྙིང་པ་བཤིག་སྟེ་ཨར་པོའི་སྤྱི་ཁྱབ་དོ་དམ་པ་མཛོད་པ་བློ་བཟང་ཚུལ་ཁྲིམས་དང། གཏན་སྡོད་དོ་དམ་པ་དགེ་བསྐོས་ཡེ་ཤེས་བཟང་སྐྱོང། ཏེམ་ཆི་བློ་བཟང་རིག་གྲོལ། ནང་སོ་ངག་དབང་ཤེས་རབ། ཡེ་ཤེས་རྣམ་རྒྱལ་
སོགས་ཀྱིས་བྱས་ནས་གཟའ་སྐར་བཟང་པོ་འཛོམས་པའི་ཉིན་འདུ་ཁང་གི་གཞི་བཏིང། ཤིང་བཟོ་དབུ་ཆེན་བཞི། བྱིངས་བཅོ་བརྒྱད། རྡོ་བཟོ་གཉིས། བྲིས་པ་དབུ་ཆེན་གཉིས། དབུ་ཆུང་དང་བྱིངས་བཅས་ཉི་ཤུ། འཇིམ་
བཟོ་བ་ལྔ་བཅུ། འུལ་མི་ཉིས་བརྒྱ་སྐོར་བཅས་ནས་ལས་རྒྱུན་སྤྱིར་བཏང་ལྟར་ན་ལོ་གསུམ་ཙམ་བགོར་ངེས་སུ་མཆིས་རུང། མཛོད་པ་དང། དོ་དམ་རོགས་བྱེད་སོགས་ཀུན་གྱིས་ཀྱང་སོ་སོའི་བགོ་སྐལ་དུ་བབ་པའི་ལས་
ལ་སྒོ་གསུམ་རྩོལ་ལང་ཆེར་བསྐྱེད་ཀྱིས་འགྲུས་པར་བྱས་པ་དང། ལྷག་པར་བཟོ་བ་དབུ་ཆེ་ཆུང་ཚང་མས་བྱེད་ལོ་དང་གྱི་ན་ལྟ་བུ་མ་ཡིན་པར་རང་རང་གི་སོར་མོའི་འདུ་བྱེད་ཀྱི་རྩལ་ཅི་ཡོད་ཀྱི་སྒོ་ནས་ཤིན་ཏུ་ཡིད་གཞུང་
བས་རུང་བར་འབད་པའི་མཐུ་ལས་ཟླ་གྲངས་བཅོ་ལྔའི་རིང་ལ་གཙུག་ལག་ཁང་རྒྱན་ཉེར་ལྔ་པ་ཉིས་ཐོག་དང་སྒོ་འཆོར་རྒྱན་གསུམ་པ། གྲ་བཤག་རྒྱན་ལྔ་བཅུ་ང་དྲུག་བཅས་བཀོད་པ་དང་བཟོ་སྣ་དུམས་ཁྱད་པར་

[467A]༄༅། །དུ་འཕགས་ཤིང་ཚོན་སྣ་བརྒྱས་མཛེས་པར་སྤྲས་པ་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་རྭ་བ་ལྗོངས་འདིར་འཕོས་པ་ལྟ་བུ་གསར་བཞེངས་གྲུབ་པའི་གཞལ་མེད་
ཁང་གི་དབུས་སུ་རྟེན་གྱི་གཙོ་བོ་ཇི་སྐད་དུ། ཀུན་མཁྱེན་ངག་གི་དབང་ཕྱུག་བློ་བཟང་རྒྱ་མཚོའི་བཀའ་ལས། ལྷ་རྣམས་བསྔགས་པའི་མེ་ཏོག་འཐོར་བའི་དུས། །བསྐལ་བཟང་འདི་ཡི་ཆད་མེད་སྟོང་ཕྲག་འཕྲེང། །རིམ་བྱོན་བདེ་
གཤེགས་བཞི་བ་དོན་ཀུན་གྲུབ། །རྒྱལ་གཞན་ལས་ལྷག་སྙིང་སྟོབས་ཁྱད་ཞུགས་པ། ཞེས་པ་ལྟར་བསྐལ་བཟང་སངས་རྒྱས་སྟོང་གི་ནང་ནས་ཆེས་ཆེར་ཁྱད་པར་འཕགས་ཤིང་སྙིང་སྟོབས་ཀྱི་གོ་ཆ་བཙན་པ་མཉམ་མེད་
རྒྱལ་བ་ཉི་མའི་གཉེན་ཇོ་བོ་མ་ཧཱ་བོ་དཧི་མཐོང་བ་དོན་ལྡན་གྱི་གཟུགས་སྐུ་བྱིན་རླབས་ཀྱི་གཟི་བྱིན་འོད་དུ་འབར་བ་ངོ་མཚར་ཅན་ལྷ་ལྡན་ཇོ་བོ་རིན་པོ་ཆེ་ལས་ཁྲུ་གང་མ་ལོན་ཙམ་གྱི་སྐུ་ཚད་མཐོ་བ། བྱང་ཆུབ་ཆེན་པོའི་
གཡས་གཡོན་དུ། རྣམ་འདྲེན་ཐུགས་རྗེའི་འཇུག་པ་ནམ་དུ་ཡང། །གཡེལ་བ་མེད་མོད་ཁྱད་པར་སྙིགས་མ་ལྔ། །ཆེས་ཆེར་བདོ་བའི་དུས་འདིར་མཐུ་སྟོབས་དཔུང། །མྱུར་བར་སྨན་གྱི་བླ་ཞེས་གྲགས་པ་དཀར། །ཞེས་
སྙིགས་མའི་མགོན་པོ་རྒྱལ་བ་སྨན་གྱི་བླ། བདེ་གཤེགས་ཀུན་བསྔགས་མངོན་དགའི་དཔལ་ལྡན་པའི། །རྨད་བྱུང་ཞིང་གི་དབང་ཕྱུག་རྡོ་རྗེའི་རིགས། །ཀུན་གྱི་བདག་ཉིད་ཕན་བདེ་སྩོལ་མཛད་པ། །ལྷ་མིའི་སྟོན་པ་

[468B] ཞེས་ཤར་ཕྱོགས་མངོན་པར་དགའ་བའི་ཞིང་གི་གཙོ་བོ་མི་འཁྲུགས་པ་ཐུབ་ཆེན་དང་སྐུ་ཚད་མཉམ་པ་རེ། དེ་གསུམ་ཀའི་ཁྲི་དང་རྒྱབ་ཡོལ་ཕྲ་བཀོད་ཕུན་སུམ་ཚོགས་བས་
སྦ་བ། དེ་གཉིས་ཀྱི་གོང་གྲལ་གཡས་གཡོན་ནས་བརྩམས་ཏེ་འདུ་ཁང་གྱང་ངོས་ཁེངས་པའི་ཀུན་རྭ་ཤེལ་སྒོ་ཅན་རྣམས་སུ་བསྐལ་པ་བཟང་པོ་འདིར་བྱོན་དང་འབྱུང་འགྱུར་གྱི་རྣམ་འདྲེན་སྟོང་གི་སྐུ་བརྙན་
མཐོང་བ་ཙམ་གྱིས་ཐར་པའི་ས་བོན་གྲུང་པོ་འཇོག་པར་མཛད་པ་ཚར་དུར་ངར་བར་བསྟར་བ་ནི། དགྲ་བཅོམ་བསག་ལྷས། དགའ་སྟོན་དུས་ཚེས་སྐུ་གཟུགས་ནི། །རྒན་པའི་གོང་དུ་རྟག་ཏུ་བཞག་ཅེས་པ་ལྟར་བཀོད་
པས་ཁྱད་པར་དུ་འཕགས་ཤིང་བཞུགས། གཞན་ཡང་མཆོད་ཁང་སྟུག་པོ་བཀོད་པ། འཆི་མེད་དཔལ་གྲུབ། ཕུན་ཚོགས་ཀུན་འཁྱིལ་རྣམས་སུ་ཚེ་ལྷ་གསུམ་གྱི་གསེར་སྐུ་བཀྲ་ཤིས་ལི་མ་ཕྲ་ལྡན། བདེ་མཆོག་ལྷ་ལྡའི་བློས་
བསླང་ཁྱད་འཕགས། བྱང་ཆུབ་སེམས་དཔའི་རྟོགས་པ་བརྗོད་པ་དཔག་བསམ་འཁྲི་ཤིང་གི་བྲིས་ཐང་ངོ་སུམ་ཅུ་རྩ་གསུམ། འཕགས་པའི་གནས་བརྟན་བཅུ་དྲུག་གི་ཐང་ཁ་གྲ་མཚུངས་ཉེར་གསུམ། རྒྱལ་བ་བཙོང་ཁ་
པའི་རྣམ་ཐར་བཙོང་ཁ་བརྒྱད་ཅུ་པ་ཐང་ཁ་བཅོ་ལྔ་ཚོན་ཚོགས་མ་ཨེའི་རིག་བྱེད་པ་གཡུལ་རྒྱལ། ཕུན་ཚོགས། བསོད་ནམས་དོན་གྲུབ་སོགས་ཀྱིས་སུག་ལས་སུ་བགྱིས་པ་རྣམས་མཛོད་གོས་བཟང་པོའི་འཇའ་དང་གོང་གཤམ་

[469A]༄༅། །ལིང་དང་སྨན་རྩེའི་ཞལ་ཁེབས་ཉིས་བརྩེགས་ཡོད་པ་སོགས་རྒྱལ་བ་སྲས་བཅས་ཀྱི་སྣང་བརྙན་སངས་རྒྱས་དངོས་དང་འདྲ་བའི་བྲིས་འབུར་གྱི་རྟེན་མང་པོས་ཕྱུར་བུར་གཏམས་པ། འདུ་
ཁང་ནད་པ་ཁོར་ཡུག་ལ་མཛོད་གོས་རྩེར་སོན་གྱི་བླ་བྲེ། འཕན། ཕྱེ་ཕུར། རྒྱལ་མཚན་སོགས་མཆོད་རྫས་ཀྱི་བྱེ་བྲག་དབང་གཞུའི་ངོ་མཚར་ལྟར་བཀྲ་བ་བསམ་གྱིས་མི་ཁྱབ་པ་དང། ཡོན་གནས་མཆོག་དགེ་འདུན་རྣམས་
ལས་གདན་ཡུག་བརྒྱ་དང་དྲུག་ཅུ་རེ་གཉིས། ཡང་ཐོག་རབ་གསལ་ནང་དུ་དགོན་ཁང་དཀའ་རྒྱ་མར་དུས་གསུམ་རྒྱལ་ཡུམ་དཔལ་ལྡན་ལྷ་མོའི་འདྲ་ཐང་བྱིན་ཅན་དང། རྒྱ་བལ་ཁ་ཆེའི་ལིམ་སོགས་གསེར་སྐུ་ཆེ་ཆུང་སྣ་ཚོགས་
མཆོད་པའི་རྣམ་གྲངས་དུ་མ་དང་བཅས་དད་ལྡན་རྣམས་ཀྱི་ཚོགས་གསོག་ཀྱི་ཞིང་དམ་པར་བཞུགས། དེ་ལྟར་གཙུག་ལག་ཁང་རྟེན་དང་བརྟེན་པར་བཅས་པ་ལེགས་པར་གྲུབ་བསྟུན་ཇི་སྐད་དུ། བདག་ཉིད་ཆེན་པོ་དཔལ་མགོན་
ཀླུ་སྒྲུབ་ཀྱིས་བཤེས་སྤྲིངས་ལས། ཇི་ལྟར་བདེ་གཤེགས་སྐུ་གཟུགས་ཤིང་ལས་ཀྱང། །བགྱིས་པ་ཅི་འྡྲའང་རུང་སྟེ་མཁས་པས་མཆོད། ཅེས་གསུངས་པ་ལྟར་རྒྱལ་བའི་སྐུ་གཟུགས་ཀྱི་དབྱིབས་སུ་གྲུབ་ཙམ་
ནས་མཆོད་པའི་འོས་སུ་གྱུར་ཅིང་བསོད་ནམས་ཀྱི་ཞིང་ཡིན་མོད། འོན་ཀྱང་འཇིག་རྟེན་པ་རྣམས་འདི་ནི་སངས་རྒྱས་ཀྱི་གཟུགས་བརྙན་ཙམ་དུ་མ་ཟད་ཡེ་ཤེས་པ་དངོས་སུ་བཞུགས་པས་སངས་རྒྱས་དངོས་ཡིན་སྙམ་དུ་མོས་པ་

[470B] སྐྱེ་བོ་རྣམ་རྟོག་ངན་པ་ཅན་རྣམས་ཀྱིས་སྐུ་གཟུགས་སོགས་རབ་ཏུ་མ་གནས་པ་ལ་གདོན་བགེགས་ཀྱིས་བཟུང་བས་བཀྲ་མི་ཤིས་པར་དོགས་པ་སོགས་སེལ་བའི་ཕྱིར་དུ་རབ་གནས་མདོར་བསྡུས་པའི་རྒྱུད་
དང། མཁའ་འགྲོ་རྒྱ་མཚོ། སྡོམ་བྱུང་སོགས་རྒྱུད་དང། གྲུབ་ཆེན་ལས་ཀྱི་རྡོ་རྗེ་སོགས་ཀྱིས་རྟེན་ལ་རབ་གནས་ཡང་ཡང་བྱ་བ་གལ་ཆེ་བར་གསུངས། རབ་གནས་ཀྱང་རྒྱུད་ལས། ཆོ་ག་དམན་པས་མི་བྱ་སྟེ། །རབ་གནས་
རྟག་ཏུ་བཀྲ་མི་ཤིས། །འཇིག་རྟེན་འདིའི་ཡབ་བསྡུག་བསྔལ་ལ། །འཇིག་རྟེན་ཕ་རོལ་འཇིགས་པ་ཆེ། །དེ་བས་འབད་པ་ཐམས་ཅད་ཀྱིས། །དངོས་གྲུབ་འདོད་པས་ནན་ཏན་བྱ། ཞེས་ཆོ་ག་དམན་པས་མི་བྱ་བར་མཚན་
ཉིད་དང་ལྡན་པར་བྱ་དགོས་པར་གསུང་ཤིང། ཆོ་ག་མཚན་ཉིད་ཚང་བའང། དུས་དང། གནས་དང། བྱེད་པ་པོ་རྟེན་གྱི་གང་ཟག་དེའི་ཆོ་ག་ཇི་ལྟ་བུའི་སྒོ་ནས་བྱེད་པ་སོགས་མང་པོ་གསུངས་པའི་མཚན་ཉིད་ཐམས་
ཅད་དང་ལྡན་པར་ཅི་ནུས་སུ་འབད་པ་ཆེན་པོས་རབ་གནས་རྒྱས་པའི་ཆ་ལག་ཐམས་ཅད་དོན་དང་མཐུན་པ་ཉིད་དུ་མངོན་པར་འདུ་བྱས་ནས་དལ་ཚིག་བལ་ཡེ་ཤེས་པ་མངོན་སུམ་དུ་བཅུག་ཏེ། དེ་བཞིན་གཤེགས་པའི་སྐུ་དངོས་དང་ཁྱད་མེད་
པར་སྒྲུབ་པས་རྟེན་རྣམས་གཟིག་བྱིན་གྱི་ཕུང་པོ་སྔར་ལས་ཆེས་ཆེར་འབར། རབ་གནས་གྲུབ་ཉིན་སྦྱིན་བདག་རྣམས་དང་མཛོད་པ་སོགས་ནས་རབ་ཡོན་རྒྱས་པར་བསྟར་ཞིང། རབ་ལྟོན་དུ་ཁོ་བཅག་དང་རམ་ངའི་ཚུལ་གྱིས་སློབ་དཔོན་

[471A]༄༅། །དུ་གདན་དྲངས་པ་རྣམས་དང། ཆོག་རོགས་པ་ཚོགས་ཡོངས་འགོ་བྱེད་དོ་དམ་ཁག་དང་ལས་བྱེད་ཚང་མར་ཁ་ན་མ་ཐོ་བ་དང་བྲལ་བའི་བཟའ་བཅའ་བཏུང་བའི་རིམ་པ་དཀར་སྤྲོ་སོགས་གྱ་ནོམ་པ་དང་
འགོ་བྱེད་རྣམས་དང་དབུ་ཆེ་ཆུང་སོགས་ལའང་སོ་སོའི་གོ་བབ་དང་བསྟུན་པའི་བཀྲ་ཤིས་ཀྱི་རེ་ཁས་མཚན་པའི་དུ་ཀུ་ལ་དཀར་པོས་མགྲིན་པ་མཛེས་པར་བྱས་པ་དང་སྟབས་མཚུངས་སུ་གོས་དར་སྣམ་ཐེར་སོགས་གནང་སྦྱིན་
གྱ་ནོམ་པ་སྩལ་ནས་ཚང་མ་དགའ་དགུའི་དཔལ་ལ་རེག་པར་བྱས་སོ། །རབ་གནས་གྲུབ་ནས་ཀྱང་བླ་མ་ལས་སྣེ་དགེ་འདུན་དམངས་དང་བཅས་པས་ཉིན་འདུན་ལ་སོགས་པར་མཆོད་འབུལ་དང། རབ་ཏུ་གནས་པའི་མེ་ཏོག་འཐོར་
བ་དང། ཐུགས་སྨོན་བདེན་ཚིག་གི་མཚམས་སྦྱོར་སོགས་ལེགས་པར་བསྐྱངས། ཆུ་ཕོ་རྟ་ལོ་ནས་བཟུང་སྟེ་ཇི་སྲིད་བསྟན་པ་ནམ་གནས་ཀྱི་བར་ཧོར་ཟླ་ལྔ་པའི་ཉེར་བདུན་ལ་རྡོ་རྗེ་འཆང་ཡོངས་འཛིན་པཎྜི་ཏ་
ཆེན་པོ་རྗེ་བཙུན་ཡེ་ཤེས་རྒྱལ་མཚན་དཔལ་བཟང་པོ་མི་ཕམ་མདུན་སར་གཤེགས་པའི་དུས་ཆེན་དང་བསྟུན་དགེ་འདུན་སུམ་བརྒྱར་ཉེ་བས་སྨོན་ལམ་གྱི་གྲལ་འཛིན་མཛད་སྟེ། ཉིན་དང་པོར་བདག་ཅག་གི་
སྟོན་པ་འཕགས་པའི་གནས་བརྟན་བཅུ་དྲུག་དང་བཅས་པའི་མཆོད་ཆོག་རྒྱལ་བསྟན་འཛད་མེད་ཡིད་བཞིན་གྱི་ནོར་བུ། ཉིན་གཉིས་པར་སྨན་བླ་བདེ་གཤེགས་བདུན་གྱི་མཆོད་ཆོག་ཡིད་བཞིན་

[472B] ཉིན་གསུམ་པར་སངས་རྒྱས་སྟོང་གི་མཆོད་ཆོག་དངོས་གྲུབ་འདབ་བརྒྱ་མངོན་པར་དཀྲོལ་བའི་ཉིན་བྱེད་དབང་པོ་རྣམས་དང། དགོངས་རེ་བཞིན་ལྷ་ལྡན་སྨོན་ལམ་ཆེན་མོའི་ཕྱག་སྲོལ་ལྟར་
སྤྱན་འདྲེན་ཁྲུས་གསོལ་སོགས་མཛད་རྒྱུར་ངོ་མཚར་བའི་མཆོད་པ་བཅོ་བརྒྱད་དང་ཉེར་གཅིག་སོགས་བསྣན་ཏེ། ཕྱོགས་བཅུའི་རྒྱལ་བ་སྲས་བཅས་མཉེས་པར་བྱེད་པའི་ཐབས་བཟང་པོར་དམིགས་ནས་
གདུགས་ཚོད་ཀྱང་དམར་ལ་སོགས་པ་སྤངས་ཏེ། སྔོར་དཀར་འབའ་ཞིག་ལ་བརྟེན་པ་འདི་ལྟ་བུ་ལ་སུས་ཀྱང་བསྒྱུར་བཀོད་བགྱིས་མི་ཆོག་ཞིང་འཁོས་བསྟུན་ཇ་ཐུག་སྐུ་འགྱེད་སོགས་ཀྱི་རྒྱུ་འདི་ནས་གཞི་
བཟུང་བ་དང། དད་ལྡན་རྣམས་ནས་ཞལ་འདེབས་སུ་གསེར་དངུལ་གོས་དར་རྟ་ནོར་ལ་སོགས་པ་ཇི་ལྟར་བྱུང་བའང་མཛོད་གཉེར་གསར་དུ་བསྒོ་བཞག་བྱས་ཏེ། ཐོ་ཡིག་ཟུར་གསལ་ལྟར་སྤྲད་པའི་
སྟེང་ནས་ལོ་སྟར་གྱི་སྨོན་ལམ་སྐབས་སུ་ཉེ་བར་མཁོ་བའི་མཆོད་པའི་ཡོ་བྱང་སོགས་ལག་ཐོགས་མེད་པ་བྱ་དགོས་པའི་བཅོལ་གཏམ་མཐིལ་ཕྱིན་པ་བགྱིས་ཡོད་ཅིང། གཙུག་ལག་ཁང་གི་
ལས་གྲ་བཙུགས་པ་ནས་གཟུང་ལས་བྱེད་བཟོ་རིག་ལས་མི་དང་བཅས་ཀྱི་ཕོག་ལ་གླ་ཐོབ། འཛུགས་སྒང་གྲོལ་གསུམ་གྱི་སྟོན་མོ་དང་སྟེར་ཆ། ཚོན་རྩི་སོགས་དགོས་ཆ་ཆེ་ཕྲ་མཐའ་དག་གི་

[473A]༄༅། །རིན་ལམ་ཙམ་བསྡོམས་པར་དངུལ་སྲང་ཆིག་ཁྲི་ལྔ་སྟོང་ཆིག་བརྒྱ་ཙམ་སོང། དེའང་རྗེ་བདག་ཉིད་ཆེན་པོའི་ལེགས་བཤད་ལས། འཁོར་བ་ལ་རྣམ་གྲངས་དུ་མར་ཉེས་
དམིགས་སུ་བརྟགས་ཏེ་བསྒོམས་པས་འཁོར་བའི་ཕུན་ཚོགས་ལ་སྲེད་པ་སུན་འབྱིན་པའི་གཉེན་པོ་ཡང་མ་རྙེད། བདག་མེད་པའི་དོན་ལ་སོ་སོར་རྟོག་པའི་ཤེས་རབ་ཀྱིས་ཚུལ་བཞིན་དུ་ཡང་མ་དཔྱད་
བྱང་ཆུབ་ཀྱི་སེམས་གཉིས་ལ་གོམས་པར་བྱེད་པ་དང་བྲལ་བའི་དགེ་སྦྱོར་རྣམས་ནི་ཞིང་གི་མཐུ་ལ་བརྟེན་པ་འགའ་རེ་མ་གཏོགས་པ་ཀུན་འབྱུང་རང་དགའ་བར་འགྲོ་བས་འཁོར་བའི་འཁོར་ལོ་བསྐོར་
བ་ཡིན་ནོ། །ཞེས་སྩལ་བའི་དོན་སྙིང་གི་ཟ་མ་ཏོག་ཏུ་བདུད་རྩིའི་ཟིལ་བ་ལྟར་བསྟེན་ནས་གནྡྷོ་ལ་རྟེན་གསུམ་དང་བཅས་པའི་སྲི་ཞུ་འདི་ལྟ་བུར་ཅི་ཤོར་འཕངས་མེད་ཡོད་སྤྲུགས་ལྟ་བུ་བྱེད་པའི་ཡོན་
སྤྱོར་རང་ཉིད་ཀྱིས་གཙོས་ཐ་ན་གོམ་པ་འདེགས་འཇོག་གི་ངལ་བ་ལྷུར་བླངས་པའི་སྐྱེ་བོ་ཐམས་ཅད་ཀྱང་འབྲས་བུ་དོན་ཡོད་པ་ཉིད་དུ་འགྱུར་པ་ནི། མདོ་སྡེ་རིན་པོ་ཆེ་ལས། གཙུག་ལག་ཁང་དང་
མཆོད་རྟེན་བསྒྲུབ་པ་ལ་ཕུ་དུད་བྱས་པས་ཕྱག་དང་ཞབས་འཁོར་ལོའི་མཚན་དང་ལྡན་པར་འགྱུར་པ་སོགས་ཕན་ཡོན་རྒྱ་ཆེན་པོ་བྱུང་བར་གསུངས་ཞིབ་རྒྱས་མདོ་རྒྱུད་དང་པཎ་གྲུབ་ཀྱི་གཞུང་ཁུངས་

[474B] སློབ་དཔོན་རྟ་དབྱངས་ཀྱིས་མཛད་པའི་སྐྱེས་རབས་ཀྱི་རྒྱུད་ལས། སྐྱེ་བོ་ངན་འགྲོའི་ནང་ན་འཁོར་བའི་ཚེ། །འཇིག་རྟེན་རྣམས་ལ་བསོད་ནམས་རྟེན་གྱི་མཆོག་ཅེས་དང་
གསེར་མདོག་གི་རྟོགས་བརྗོད་ལས། བསོད་ནམས་ཀྱིས་ནི་མི་ཐོབ་པའི། །བདེ་བ་འཇིག་རྟེན་དག་ན་མེད། །དེ་བས་བདེ་བ་འདོད་རྣམས་ཀྱིས། །རབ་ཏུ་བསོད་ནམས་བསགས་པར་བྱ། ཞེས་གསུངས་
པ་བཞིན་རང་ཅག་རྣམས་ཀྱི་ཕན་བདེ་འབྱུང་བའི་རྒྱུ་ནི་རྣམ་དཀར་གྱི་ལས་ཁོ་ན་ཡིན་ལ། དེ་ལའང་མང་དུ་ཡོད་པ་ལས་བསོད་ནམས་གསོག་པའི་ཞིང་དམ་པ་ཇི་ལྟ་བུ་སྙམ་ན། མདོ་ལས། ལྷ་དང་བཅས་
པའི་འཇིག་རྟེན་ན། །དཀོན་མཆོག་གསུམ་པོ་མ་གཏོགས་པ། །ཡོན་གྱི་གནས་གཞན་ཡོད་མིན་པས། །དངོས་པོ་ཀུན་གྱིས་དེ་ལ་མཆོད། ཅེས་པ་ལྟར་གནས་སྐབས་དང་མཐར་ཐུག་གི་བདེ་བ་ཞིག་
འདོད་ན་དེའི་རྒྱུ་བསོད་ནམས་གསོག་པའི་གཙོ་བོ་དཀོན་མཆོག་གི་ཡོན་ཏན་མཐོང་བའི་དད་པ་ལྷང་ལྷང་བ་བསྐྱེད་དེ་དེའི་རྟེན་ལ་སྲི་ཞུ་བྱེད་པ་དང། ཕྱག་དང་སྐོར་བ་སོགས་ལ་འབད་པ་གལ་ཆེ་སྟེ། རྗེ་བདག་
ཉིད་ཆེན་པོས། ཐོག་མར་ཞིང་གི་མཐུ་ལ་བརྟེན་ནས་ནི། །ནང་གི་བསམ་པའི་སྟོབས་ནི་སྐྱེ་འགྱུར་པས། །དགེ་བའི་བཤེས་དང་དཀོན་མཆོག་མཆོད་པ་ལ། །རྒྱུན་མི་འཆད་པའི་སྦྱོར་བ་བརྟེན་འཚལ་ལོ་

[475A]༄༅། །ཞེས་དང། སའི་སྙིང་པོའི་མདོ་ལས། འཇིག་རྟེན་དག་ན་བདེ་ཞིང་སྐྱིད་པ། །དཀོན་མཆོག་མཆོད་པ་ཁོ་ན་ལས་བྱུང། ཞེས་གསུངས་ཤིང། མཆོད་པའི་ངོ་བོ་ཡང་མདོ་སྡེ་
རྒྱན་གྱི་འགྲེལ་བཤད་ལས། དེ་བཞིན་གཤེགས་པ་མཆོད་པ་ལ་རྣམ་པ་གཉིས་ཏེ། ཟང་ཟིང་གི་མཆོད་པ་དང་སྒྲུང་པའི་མཆོད་པའོ། །ཟང་ཟིང་གི་མཆོད་པའང་རྣམ་པ་གཉིས་སྟེ་རྙེད་པས་མཆོད་པ་དང་
བཀུར་བསྟིས་མཆོད་པའོ། །དེ་ལ་ཆོས་གོས་དང་ལྷུང་བཟེད་ལ་སོགས་པ་འབུལ་བ་ནི་རྙེད་པས་མཆོད་པའོ། །ཕྱག་འཚལ་བ་དང་བསྐོར་བ་བྱེད་པ་ལ་སོགས་པ་བཀུར་བསྟིས་མཆོད་པའོ། །ཞེས་
གསུངས་པ་ལྟར་ཟང་ཟིང་གི་མཆོད་པའི་ནང་གསེས་རྙེད་པས་མཆོད་པའི་ཕན་ཡོན་ནི། མདོ་ལས། སུ་དག་བདེ་བར་གཤེགས་པའི་མཆོད་རྟེན་ལ། །མཆོད་པའི་ཁྱད་པར་ཅི་ཡོད་ཅི་འབྱོར་
བ། །འཚམ་པར་འབུལ་བྱེད་དེ་དག་དྲི་མེད་ཅིང། །མྱ་ངན་འདས་པའི་བླ་མེད་བྱང་ཆུབ་ཐོབ། ཅེས་དང། ཕྱག་བྱས་པའི་ཕན་ཡོན་ནི། མི་རྣམས་གང་དག་སངས་རྒྱས་མཆོད་རྟེན་ནམ། །སྐུ་གཟུགས་
དག་ལ་མགོས་གཏུགས་གུས་ཕྱག་འཚལ། །དེ་དག་ལྷ་རྣམས་དག་དང་མི་རྣམས་ཀྱིས། །ཆེར་ཡང་ཆེ་བར་བཀུར་བའི་གནས་སུ་འགྱུར། ཞེས་ཕྱག་བྱས་པས་ལུས་ཀྱི་འོག་ཏུ་ཆུད་པའི་རྡུལ་ཕྲ་རབ་གསེར་གྱིས་གཞིར་

[476B] བསྐོར་བ་བྱས་པའི་ཕན་ཡོན་ནི། ཤཱ་རི་བུས་ཞུས་པ་ལས། མཁས་པ་གང་གིས་སངས་རྒྱས་མཆོད་རྟེན་ལ། །དགའ་
བའི་སེམས་ཀྱིས་གོམ་པ་གཅིག་པོར་བ། །འཛམ་བུ་ཆུ་ཀླུང་གསེར་སྲང་འབུམ་གྲངས་སྙེད། །དེ་ནི་དེ་དང་མཚུངས་པ་ཡང་མ་ཡིན། ཞེས་དང། བདག་ཅག་གི་སྟོན་པས་སྔོན་སློབ་པ་ལམ་གྱི་གནས་
སྐབས་སུ་དེ་བཞིན་གཤེགས་པ་སྐར་རྒྱལ་ལ་ཞག་བདུན་དུ་ཚིགས་སུ་བཅད་པ་གཅིག་གིས་བསྟོད་ཅིང་རྐང་པ་ཡ་གཅིག་གིས་སྐོར་བ་བྱས་པས་བསྐལ་ཆེན་དགུ་བཅུའི་ཚོགས་འདུམ་པར་མདོ་ལས་
བསྔགས་པ་རྒྱ་ཆེར་མཛད་ཅིང། རྗེ་ཡེ་ཤེས་བློ་བཟང་བསྟན་པའི་མགོན་པོའི་གསུང་ལས། དྲི་མེད་མདོ་རྒྱུད་ཚད་མའི་ལུང་དག་ལས། །རྒྱལ་བ་བཞུགས་དང་དེ་ཡི་སྐུ་གཟུགས་ལ། །མཆོད་པའི་
བསོད་ནམས་མཉམ་པར་བདེན་པའི་ལུང། །ནམ་ཡང་བསླུ་བའི་གོ་སྐབས་ག་ལ་ཞིག་དེ་ཕྱིར་འདི་སྣང་བྱ་བས་མི་གཡེངས་པར། །ཐུབ་དབང་ཞིང་འདིར་དངོས་སུ་བྱོན་འདྲ་བའི། །སྐུ་གཟུགས་
མཆོག་འདིར་མོས་གུས་དད་སེམས་ཀྱིས། །ཕྱག་མཆོད་སྲི་ཞུ་སྒྲུབ་ལ་བརྩོན་པར་འཚལ། །རིང་བསྲེལ་སྣ་རེ་མཆོད་པའི་འབྲས་བུ་ཡང། །སུམ་རྩེན་བདག་པོ་ཉིད་དུ་ལུང་བསྟན་ན། །རྣམ་བཞིའི་རིང་

[477A]༄༅། །སྲལ་ཕྱུར་བུར་གཏམས་པ་ཡི། །མཆོད་སྡོང་འདི་མཆོད་འབྲས་བུ་དཔག་ཏུ་མེད། །དེ་ཕྱིར་དལ་འབྱོར་ཐོབ་ཅིང་དབང་པོ་ཚང། །རྒྱལ་བསྟན་གནས་པའི་ཡུལ་འདིར་
སྐྱས་པ་རྣམས། །གནོག་ཆུང་ཚེ་འདིའི་བྱ་བར་མ་ཞེན་པར། །གཏན་གྱི་བདེ་བ་སྒྲུབ་ཕྱིར་བརྩོན་པར་རིགས། །ལུས་ཀྱིས་ཕྱག་སྐོར་བསྙེན་བཀུར་མཆོད་པ་འབུལ། །ངག་གིས་བསྟོད་
དབྱངས་སྙན་པའི་བོ་དོད་འབོད། །ཡིད་ཀྱིས་དད་གུས་འགྱུར་མེད་སྨོན་ལམ་ཐོབ། །ཐར་པའི་ལམ་སྣ་ཟིན་པར་ངེས་སོ་ཀྱི། ཞེས་ཇི་ལྟར་གསུངས་པར་ཡིད་ཆེས་པས་རྟེན་འདི་རྣམས་དང་
གཞན་དག་ལའང་མཆོད་པ་ཅི་འབྱོར་དང་ཕྱག་སྐོར་གང་ལྕོགས་ཀྱིས་སྲི་ཞུ་བགྱིས་ན་གནས་སྐབས་སུ་ནད་གདོན་ཞི་བ་དང། ལས་ནད་སོགས་བྱང་ནས་ལུས་བདེ་བ་དང། ཚེ་རིང་ཞིང་ཅི་འདོད་འགྲུབ་
པ་དང། ཕྱི་མར་ངན་སོང་དུ་མི་ལྟུང་བ་སོགས་ཕན་ཡོན་ཚད་མེད་པ་ཐོབ་པར་ངེས་ལ། ལྷག་ཏུ་ཉ་སྟོང་བརྒྱད་གསུམ་དུ་འགྱུར་ཁྱད་ཆེ་བར་བཤད་ཅིང། དེ་ལས་ཀྱང་དུས་ཆེན་ཡོངས་གྲགས་བཞི་ནི་
ས་ག་ཟླ་བའི་ཚེས་བཅོ་ལྔ་ལྷུམ་ཞུགས་དང། མངོན་པར་སངས་རྒྱས་པ་དང། མྱ་ངན་ལས་འདས་པའི་དུས་ཆེན་གསུམ་འཛོམ་དང། ཧོར་ཟླ་དྲུག་པའི་ཚེས་བཞི་བདེན་བཞིའི་ཆོས་འཁོར་གྱི་དུས་ཆེན་

[478B] ཧོར་ཟླ་གཉིས་པའི་ཚེས་གཅིག་ནས་བཅོ་ལྔའི་བར་ཆོབ་ཕྲུལ་དུས་ཆེན་ཞེས་མཁས་པ་རྣམས་ཀྱིས་བཞེད་པ་ལྟར་དེ་རྣམས་ལ་དགེ་བ་
གང་བྱས་བྱེ་བ་ཕྲག་བརྒྱའི་འགྱུར་དུ་གསུངས་པ་དང། གཞན་ཡང། ཟླ་བ་ལྔ་པའི་ཚེས་བཅུ་སློབ་དཔོན་པདྨ་སམྦྷ་ཝ་ལྷོ་ནུབ་སྲིན་ཡུལ་དུ་ཕེབས་པའི་དུས་ཆེན། དགུ་པའི་བཅོ་བརྒྱད་ཇོ་བོ་རྗེ་དགའ་
ལྡན་དུ་གཤེགས་པའི་དུས་ཆེན། བཅུ་པའི་ཉེར་ལྔ་རྗེ་བདག་ཉིད་ཆེན་པོ་བར་དོ་ལོངས་སྤྱོད་རྫོགས་སྐུར་སངས་རྒྱས་ཚུལ་བསྟན་པའི་དུས་ཆེན་སོགས་ལའང་འགྱུར་ཆེ་ཞིང། རང་བཞིན་ཐ་མལ་དུ་གནས་པ་
ལས་དགེ་བསྙེན་དགེ་ཚུལ་སློང་དེ་ལས་ཀྱང་ཐེག་ཆེན་གསོ་སྦྱོང་དང་བྱང་སྡོམ་སྔགས་སྡོམ་དང་ལྡན་པ་རྣམས་ནི་རྟེན་གྱི་སྒོ་ནས་ལྷག་པར་འགྱུར་ཆེ་བ་དང། ངེས་འབྱུང་བྱང་སེམས་ཡང་དག་པའི་ལྟ་
བ་སོགས་ཀྱིས་རྩིས་ཟིན་པའི་སྒོ་ནས་བྱས་ན་བསམ་པའི་སྒོ་ནས་ཕན་ཡོན་ཤིན་ཏུ་ཁྱད་པར་དུ་འཕགས་པ་ཐོབ་པར་མདོ་རྒྱུད་མང་པོ་ལས་གསུངས་ཤིང། གཞན་ཡང་འགྱུར་སྔགས། ཕྱག་བྱ་བའི་
སྔགས། བསྐོར་བ་བྱ་བའི་སྔགས་རྣམས་བཏོན་ནས་བྱས་ན་ཕྱག་སྐོར་རེ་རེའང་བྱེ་བ་འབུམ་འགྱུར་དུ་གསུངས་པ་ལ་ངེས་པ་བརྟན་པོ་བསྐྱེད་ནས་སྐོར་བ་གསོག་འདོད་པ་རྣམས་ཀྱིས་སྐོར་བའི་

[479A]༄༅། །གྲངས་ནི། རྟེན་གཙོ་ཇོ་ཤཱཀ་རྣམ་གཉིས། རྒྱལ་བ་སྨན་གྱི་བླ། མི་འཁྲུགས་པ། བསྐལ་བཟང་སངས་རྒྱས་སྟོང་སོགས་བྲིས་འབུར་གྱི་སྐུ་དང། གསུང་རབ་ཀྱི་གླེགས་
བམ་ཚད་མེད་པས་ཚང་མའི་ཚད་ལེན་པ་སོགས་མི་ཐུབ་པས་རྟེན་གྱི་གཙོ་བོ་མཧཱ་བོ་དཧིའི་བཞུགས་པད་ལ་འདོམ་དོ་ཁྲུ་དོ་མཚོན་གསུམ་ཡོད་པ་ལས་ཚད་བླང་བར་དགའ་ལྡན་ཐེག་ཆེན་གླིང་དང་
གཟེམས་ཁང་གཉིས་བསྡོམས་པའི་སྐོར་ལམ་དུ་འདོམ་ཉིས་བརྒྱ་དང་སུམ་ཅུ་སོ་གཉིས་ཡོད་འདུག་པར་ཞིབ་ཏུ་རྩིས་པས་གླིང་སྐོར་སྟོང་ཕྲག་གཅིག་དང་བརྒྱད་ཅུ་ལ་ཇོ་བོའི་པདྨའི་སྐོར་བ་འབུམ་
ཐེར་གཅིག་ཁ་སྐོང་དང་བཅས་འགྲོ་བ་འདུག་པས། སྐོར་བ་གསོག་མཁན་རྣམས་དེ་ལྟར་དུ་ངེས་པར་བྱ་ལ་ནད་པ་སོགས་སྐོར་བ་རྒྱུན་རིང་མི་ལྕོགས་པ་རྣམས་ཀྱིས་སྐོར་བ་བརྒྱ་ཙམ་ལས་མི་ཐུབ་
ཀྱང་སྔོན་ཤིང་ལོ་ལ་བརྟེན་པའི་སྲིན་བུ་དང་ཁྱིས་འདས་པའི་ཕག་གིས་མཆོད་རྟེན་ལ་ལན་གསུམ་སྐོར་བས་དགྲ་བཅོམ་པའི་གོ་འཕང་མངོན་དུ་བྱས་པར་གསུངས་པ་ལ་དཔགས་ན་བསོད་ནམས་ཀྱི་ཕུང་པོ་
གཞལ་བར་དཀའ་བ་ཞིག་ཐོབ་པར་ངེས་སོ། །སྤྱིར་དཀོན་མཆོག་གི་རྟེན་ལ་སྲི་ཞུ་འམ་བྱ་བ་ཅུང་ཟད་བགྱིས་པའི་ཕན་ཡོན་རླབས་པོ་ཆེ་དེ་ལྟར་བྱུང་བ་ལགས་ཤིང། ཁྱད་པར་འདི་དག་གི་ཉེ་ཕྱོགས་སུ་

[480B] ལྷག་ཏུ་དགོན་གནས་འདིར་ཕྱིན་ཆད་འབྱོན་པ་དང་ད་ལྟ་ཡོད་པ་ཐམས་ཅད་ཀྱིས་རྟེན་འགངས་ཆེན་འདི་རྣམས་ལ་མཆོད་པ་དང་ཕྱག་དང་སྐོར་བ་སོགས་ཀྱིས་བཀུར་སྟི་ཞབས་ཏོག་བསྒྲུབ་ཅིང་རང་
རང་གི་བློ་ནུས་དང་བསྟུན་པའི་སྒོ་ནས་གསོལ་བ་བཏབ་ན་སྡེ་འདི་དར་རྒྱས་ཡུན་དུ་འཕེལ་བ་དང། ཐུགས་མཐུན་བཤད་སྒྲུབ་འཕེལ་ཞིང་ལུགས་གཉིས་ཀྱི་བསམ་དོན་མཐའ་དག་བདེ་བླག་ཏུ་འགྲུབ་པ་དང། ལྷག་པར་
བླ་མ་རྒྱལ་བ་སྲས་བཅས་ཀྱིས་ཚེ་རབས་ཀུན་ཏུ་དགྱེས་བཞིན་རྗེས་སུ་འཛིན་པ་སོགས་ཕན་ཡོན་དཔག་ཏུ་མེད་པ་འབྱུང་བས་ཐམས་ཅད་ཀྱིས་འདུན་པ་ཚིག་དྲིལ་མཛད་དགོས། དེ་ལས་བཟློག་ན་འབྲོམ་རྗེ་རྒྱལ་བའི་
འབྱུང་གནས་ཀྱིས། བྲང་ཁང་མཆོད་པ་ངན་པ་གཟིགས་པའི་ཚེ་དཀོན་མཆོག་གི་མཆོད་པ་ལ་བརྩོན་པར་མཛོད་ཅིག་མཆོད་པ་ངན་ན་བར་ཆད་མཆིའོ། །ཞེས་གསུངས་པ་ལྟར་ནད་གདོན་བར་ཆད་སོགས་ཀྱིས་
གཙེས་ཤིང་ཕུན་ཚོགས་ཐམས་ཅད་འགྲིབ་པར་འགྱུར་པས་མཆོད་འབུལ་གཙང་སྤྲ་བྱས་པ་ཙམ་གྱིས་མི་ཆོག་པར་གཙུག་ལག་ཁང་དང་སྐོར་ལམ་ཕྱི་ནང་གི་གང་བདར་འཛིན་སྤྲས་སོགས་ལ་ལེ་ཤོར་མེད་པ་
གལ་ཆེ། གཞན་ཡང་འདི་གར་དད་ལྡན་རྣམས་ཀྱིས་ཕུལ་བའི་དངོས་པོ་ཆེ་ཕྲ་ཕལ་ཆེར་རྟེན་ཆེན་ཁག་དང་གནྡྷོ་ལ་འདིའི་རྒྱུ་འགྲོ་ཁོ་ནར་ཆད་ལུས་མེད་པར་སོང་ཡོད་པ་ཀུན་གྱི་ཐུགས་ལ་གསལ་བ་ལྟར་དང་

[481A]༄༅། །ད་ལྟ་གསེར་དངུལ་གོས་དང་སོགས་ཕྲན་བུ་ཡོད་པ་དང། སུ་རུག་གང་ཡོད་ཀྱང་འཕྲལ་གྱི་འཚོ་བའི་ཡོ་བྱད་ཙམ་མ་གཏོགས་གཙུག་ལག་ཁང་དང་རྟེན་གསུམ་འདི་དག་གི་མཆོད་
པའི་རྒྱུར་བསྔོས་ཟིན་པ་ཡིན་པས་མཆོད་པ་གཡོ་བྲོལ་ནང་དཀོན་མཆོག་གི་ཇས་འདི་ལྟ་བུ་ལ་མཆོག་དམན་སུ་ཐད་ནས་དཔའ་ཤེད་དང། བསམ་ཆུང་བག་མེད་པའམ། ཐབས་འཕྲུལ་སྣ་ཚོགས་ཀྱིས་མི་
སེར་སོགས་འཕྲོག་འཇོམས་དང་སྒོ་གསུམ་གྱི་ནར་གནས་པས་དཀོར་ལ་འབགས་པ་རྣམས་འཇིག་རྟེན་དང་འཇིག་རྟེན་ལས་འདས་པའི་ཆོས་སྲུང་མཐུ་རྩལ་ཅན་རྣམས་གང་ལ་གང་འཚམ་གྱི་ཆོ་འཕྲུལ་སྣ་དབུས་
ཚར་བཅད་པར་འདུས་པའི་དགེ་འདུན་དཀོན་མཆོག་ཚོགས་ཡོངས་ནས་ཟླ་རེའི་མཁའ་འགྲོ་འདུ་བའི་དུས་གཉན་གྱི་གཏོར་སྐྱོང་སྐབས་དགོངས་པ་རྩེ་གཅིག་པས་དྲག་པོའི་བསྐུལ་ཚིག་ཕྱེར་ནས་འཕྲིན་ལས་
གཉར་དུ་གཏད་གྱིན་ཡོད་པར་བག་ཟོན་མ་མཛད་ན་མ་མགོན་བསྲུང་མའི་ཚོགས་ཀྱིས་གདུག་ཅན་དེ་དག་གི་སྙིང་ཁྲག་འཇིབ་པར་ངེས་ཤིང། དེར་མ་ཟད་ཚེ་རབས་གྲངས་མེད་པར་རྣམ་སྨིན་གྱི་སྡུག་
བསྔལ་མི་བཟད་པ་མྱོང་བར་འགྱུར་པ་ནི་སྤྱོད་འཇུག་ལས། ལྕགས་བསྲེགས་གཞི་སུ་ཡིས་བྱས། །མི་ཚོགས་འདི་དག་ཅི་ལས་བྱུང། །དེས་ན་དེ་དག་ཐམས་ཅད་ནི། །སྡིག་སེམས་ཡིན་པར་

[482B] ཞེས་པ་ལྟར་དམྱལ་བའི་མེ་དང་མཚོན་ཆ་སོགས་གཞན་གྱིས་ཆེད་དུ་བྱས་པ་ལྟ་བུ་མ་ཡིན་པར་རང་གི་སྡིག་སེམས་དེ་དག་གི་རྣམ་པར་ཤར་བ་ཡིན་པར་གསུངས་ཤིང། དཀར་ནག་
གི་ལས་གང་བསགས་ཀྱང་འཕེལ་ཆེ་བ་དང། ཇི་ཙམ་ཕྲ་མོ་ཡིན་ཀྱང་འཚེ་བས་ལུས་དང་གོ་རིམ་མི་འཆོལ་བར་ངེས་པར་སྨིན་པར་འགྱུར་ཏེ། འདུལ་བ་ལུང་ལས། ལས་རྣམས་བསྐལ་བ་བརྒྱར་ཡང་ནི། །ཆུད་མི་
ཟ་ཞིང་ཚོགས་དང་དུས། །རྙེད་ན་ལུས་ཅན་རྣམས་ལ་ནི། །འབྲས་བུ་རྟག་ཏུ་འགྱུར་པ་ཉིད། ཅེས་ཇི་ལྟར་གསུངས་པ་ལྟར་ཡིན་ཞིང། དེའང་གཞན་རྣམས་འཇིགས་པ་བསྐྱེད་པ་དང། བསྡིགས་བསྐུར་བའི་ཆེད་དུ་
གསུངས་པ་ཙམ་མིན་པར་གནས་ཚོད་ལ་ཇི་ལྟར་འབྱུང་བ་བཞིན་མི་བསླུ་བའི་གཏན་ཚིགས་ཡང་དག་པ་ཡིན་ཏེ། ཀླུའི་རྒྱལ་པོ་རྒྱ་མཚོས་ཞུས་པ་ལས། མཁའ་ལས་ཟླ་བ་ས་ལ་ལྷུང་ཡང་གདའ། །རྒྱ་མཚོ་
སྐམ་ཤིང་རི་རབ་སྙིལ་ཡང་གདའ། །ས་ལ་གནམ་ལྷུང་དུམ་བུ་བརྒྱར་བགྱུར་གདའ། །རྒྱལ་བའི་བཀའ་ནི་གཞན་དུ་ཡོངས་མི་འགྱུར། ཞེས་སངས་རྒྱས་བཅོམ་ལྡན་འདས་ཀྱིས་བརྫུན་གསུང་བ་རྣམ་པ་ཐམས་ཅད་
དུ་མི་སྲིད་པས་ཇི་སྐད་གསུངས་བདེ་ཁོ་ན་ལྟར་འགྲུབ་པར་གདོན་མི་ཟ་ཞིང། དེའང་སེམས་ཅན་ཐམས་ཅད་ཀྱི་དོན་དུ་བྱང་ཆེན་ཐོབ་པར་འདོད་པའི་སེམས་བསྐྱེད་ཀྱིས་ཀུན་ནས་བླངས་ནས་རྣམ་མཁྱེན་ཡེ་ཤེས་ཐོབ་པའི་

[483A]༄༅། །རྒྱུར་ཞི་ཐག་པ་ནས་བསྔོས་པའི་དགེ་བ་མཐའ་དག་བྱང་ཆུབ་མ་ཐོབ་ཀྱི་བར་དུ་མི་འཛད་ཅིང། དགེ་བའི་ལས་ལམ་རྣམས་བསྐལ་བ་བྱེ་སྟོང་དུ་མས་བར་དུ་ཆོད་ཀྱང་རང་རང་གི་བདེ་འབྲས་
ཕྱུང་མ་ཟིན་པར་ཆུད་མི་ཟ་བ་ཡང་མདོ་དྲན་པ་ཉེར་གཞག་ལས། རྟེན་དར་བརྟེན་པ་ལེགས་བསྐྲུན་དང། །དགེ་འདུན་གནས་མལ་བཅའ་བ་སོགས། །དགེ་ནས་དགེ་བར་རྟག་ཏུ་འགྱུར། །བསྐལ་པ་བྱེ་བ་སྟོང་དུ་
ཡང། །དགེ་བ་ཡོངས་སུ་ཆུད་མི་ཟ། ཞེས་དེ་བཞིན་གཤེགས་པའི་བཀའ་བསླུ་བ་མེད་པས་གཏན་བདེ་བླ་ན་མེད་པའི་རྩ་བ་འདི་ལྟ་བུ་བསྐྲུན་པ་ལ་རྗེ་བདག་ཉིད་ཆེན་པོས། འབད་པ་ཆུང་དུས་རླབས་ཆེན་ཚོགས་སྡུད་
ལ། །དགེ་ལ་རྗེས་སུ་ཡི་རང་མཆོག་ཏུ་གསུངས། ཞེས་ཇི་ལྟར་སྩལ་བ་བཞིན་རང་གི་སྔོན་བྱས་དགེ་བ་ལ་རློམ་སེམས་བྲལ་བའི་དགའ་བ་བསྐྱེད་པས་བསོད་ནམས་རླབས་པོ་ཆེ་ཐོབ་པར་འགྱུར་པ་དང། འཇིག་
རྟེན་ན་དཔེ་ཟླ་མ་མཆིས་པའི་རྟེན་ཆེན་འཛམ་གླིང་རྒྱན་མཆོག་འདི་དག་མཁས་པ་ནས་བ་གླང་རྫིའི་བར་གྱི་སྐྱེ་དགུ་མཐའ་དག་དགའ་ཞིང་འདུན་པས་ལམ་གྱི་ངལ་བ་སོགས་ལ་མ་འཛེམ་པར་བལྟ་ཞིང་ཕྱག་
མཆོད་བཀུར་བའི་འོས་སུ་གྱུར་པར་མ་ཟད་གཞན་གྱི་གཡམ་ལ་རྒྱུགས་པ་ལྟ་བུ་མ་ཡིན་པར་དད་གུས་ཤུགས་དྲག་པོས་གསོལ་བ་འདེབས་ན་གནས་སྐབས་མངོན་མཐོ་ལྷ་མིའི་རྟེན་བཟང་རིམ་པར་བརྒྱུད་

[484B] །སྨྲས་པ། བསོད་
ནམས་སྟོབས་ཀྱིས་མངོན་པར་མཐོ་བ་དག་བསོད་ནམས་འཛད་མེད་གཏེར་ལ་དཔང་བའི་ཕྱིར། །བསོད་ནམས་ཞིང་མཆོག་རྟེན་གསུམ་འདི་དག་ལ། །བསོད་ནམས་འཕེལ་བའི་བསམ་སྦྱོར་ལྷུར་ལེན་འོས་
བསོད་ནམས་ཀུན་སྡུད་གླིང་ཞེས་སྙན་པའི་སྒྲས། །བསོད་ནམས་ཉེར་བཟུང་སྐྱེ་བོ་ཀུན་དགའ་ཡང། །བསོད་ནམས་མིན་ལས་ཉེ་བར་འདུ་བྱེད་པའི། །བསོད་ནམས་དམན་པ་རྣམས་ལ་ཅི་འགྱུར་བགྲང། །བསོད་
ནམས་ཡེ་ཤེས་ཚོགས་ཟུང་བཟང་པོའི་དཔལ། །བསོད་ནམས་དཔུང་ལྡན་རྣམས་ལ་སྙོམས་བརྡལ་སླད། །བསོད་ནམས་བླ་མེད་ཞིང་ས་ལེགས་བསྐྲུན་པའི། །བསོད་ནམས་འདི་ཡིས་བདེན་ཚིག་དེང་འགྲུབ་
ཤོག་ཅེས་གནས་མཆོག་བསོད་ནམས་ཀུན་སྡུད་གླིང་རྟེན་དང་བརྟེན་པར་བཅས་ལ་སྲི་ཞུ་བགྱིས་པའི་རིམ་པ་ཆེད་དུ་བརྗོད་པ་ངོ་མཚར་གནས་ལ་འགོད་བྱེད་ལྷ་ཡི་རྔ་བོ་ཆེ་ཞེས་བྱ་བ་འདི་ཡང་་བཙུན་པ་ངག་དབང་བློ་བཟང་བསྟན་པའི་
རྒྱལ་མཚན་གྱིས་ཆེན་པོ་ཆིང་གི་རྒྱལ་སྲིད་ཀྱི་བསྔགས་སྨོན་གནམ་ལོ་ཉེར་ལྔ་པའི་ནག་པ་ཟླ་བའི་ཚེས་བཟང་པོར་དབུ་བཙུགས་ཏེ་སོང་ཐོ་སོགས་རིམ་བཞིན་བཏབ་དས་ལས་མཇུག་གྲུབ་བསྟུན་བླ་བྲང་བཀྲ་ཤིས་བསམ་གཏན་ཕོ་བྲང་གི་གཟིམས་ཆུང་

[485A]༄༅། །རབ་ཞི་བདེ་ལྡན་དགའ་ཚལ་དུ་རྫོགས་པར་བྲིས་པ་འདིས་ཀྱང་ཕན་བདེའི་འབྱུང་གནས་རྒྱལ་བའི་བསྟན་པ་འཕེལ་ཞིང་འགྲོ་བའི་བདེ་སྐྱིད་རྫོགས་ལྡན་གྱི་དཔལ་ལ་འགྲན་པའི་རྒྱུར་གྱུར་ཅིག་།

[000]



