
[001A]༄༅། །མཁན་ཆེན་ཆོས་ཀྱི་རྒྱལ་པོའི་གསུང་འབུམ་ལས་བྱང་ཆུབ་ལམ་རིམ་གྱི་འཁྲིད་བློ་ཡི་མུན་སེལ་ཞེས་བྱ་བ་བཞུགས་སོ། །

[001B] །ན་མོ་གུ་རུ་མཉྫུ་གྷོ་ཥཱཡ། ཤེས་བྱ་མ་ལུས་མཁྱེན་པའི་བཅོམ་ལྡན་འདས། །རྒྱལ་ཚབ་བྱམས་པ་འཇམ་དབྱངས་མཁྱེན་པའི་གཏེར།།
ཀླུ་སྒྲུབ་ཐོགས་མེད་ལ་སོགས་བྱང་ཆུབ་ལམ། །ལེགས་སྟོན་ཤིང་རྟའི་སྲོལ་འབྱེད་རྣམས་ལ་འདུད། །ཐུབ་བསྟན་གསེར་གྱི་འཛིན་མའི་ཁྱོན་ཡང་དབུས། །བློ་
བཟང་བསྟན་པའི་ས་འཛིན་དབང་པོའི་རྩེར། །དམ་པའི་ཆོས་ཀྱི་རྣམ་པར་རྒྱལ་བ་ཡི། །རྒྱལ་མཚན་བསྒྲེང་མཁས་སྐྱབས་མཆོག་བླ་མར་འདུད། །ཐུབ་པའི་གསུང་
རབ་ཀུན་གྱི་བཅུད། །རྒྱལ་བ་གཉིས་པའི་གདམས་པའི་སྙིང། །བྱང་ཆུབ་ལམ་གྱི་རིམ་པ་ཡི། །འཁྲིད་ཡིག་མདོར་བསྡུས་བྲི་བར་བྱ། །དེ་ལ་འདིར་བྱང་
[002A]༄༅། །ཆུབ་ལམ་གྱི་རིམ་པ་འཁྲིད་བར་བྱེད་པ་ལ་རྒྱས་པར། རྗེ་བླ་མས་གསུངས་བའི་ལམ་རིམ་ཆེ་ཆུང་དང། རྗེ་བསོད་ནམས་རྒྱ་མཚོའི་མཛད་པའི་
གསེར་གྱི་ཡང་ཞུན། རྡོ་རྗེ་འཆང་པཎ་ཆེན་ཐམས་ཅད་མཁྱེན་པས་མཛད་པའི་བྱང་ཆུབ་བདེ་ལམ། རྒྱལ་བ་ཐམས་ཅད་མཁྱེན་པས་མཛད་པའི་འཇམ་དཔལ་ཞལ་ལུང་རྣམས་
ལས་ལྷག་པ་ས་སྟེང་ན་མི་རྙེད་མོད། འོན་ཀྱང་དེང་སང་གི་སྐྱེ་བོ་བློ་བརྟུལ་པོ་རྣམས་ལ་བློ་དང་འཚམ་པར་མདོར་བསྡུས་བདོན་ཚང་བ་གཅིག་དགོས་ཞེས་སློབ་མ་དད་ལྡན་
རྣམས་ཀྱིས་བསྐུལ་བའི་ངོ་མ་ཆོག་པར་བྲི་བར་བྱ་བ་ལ། ལམ་གྱི་རྩ་བ་བཤེས་གཉེན་བསྟེན་ཚུལ་དང། བསྟེན་ནས་བློ་ཇི་ལྟར་སྦྱང་པའོ། །དང་པོ་ལ་ཐོག་མར་སྐྱབས་

[002B] རང་གི་མདུན་གྱི་ནམ་མཁར་སེང་གེ་བརྒྱད་ཀྱིས་བཏེག་པའི་རིན་པོ་ཆེའི་ཁྲི་མཐོ་ཞིང་ཡངས་པ། དེའི་སྟེང་དུ་སྣ་ཚོགས་པདྨ་དང་ཟླ་བའི་གདན་ལ་ངོ་བོ་རང་གི་རྩ་བའི་བླ་མ་ཡིན་པ་ལ། རྣམ་
པ་རྒྱལ་བ་ཤཱཀྱ་ཐུབ་པ། གཡས་སུ་རྗེ་བཙུན་བྱམས་བ་མགོན་པོ་ལ་རྒྱ་ཆེན་སྤྱོད་བརྒྱུད་ཀྱི་བླ་མ། གཡོན་དུ་རྗེ་བཙུན་འཇམ་དབྱངས་ལ་ཟབ་མོ་ལྟ་བརྒྱུད་ཀྱི་བླ་མ། རྒྱབ་ཏུ་ཅུང་ཟད་མཐོ་བར་རྡོ་རྗེ་འཆང་
ལ་ཉམས་ལེན་བྱིན་རླབས་བརྒྱུད་པའི་བླ་མ། མདུན་དུ་རྩ་བའི་བླ་མ་ལ་ཆོས་འབྲེལ་ཡོད་པའི་བླ་མ་རྣམས་ཀྱིས་བསྐོར་བ། དེའི་མཐའ་སྐོར་དུ་དུས་གསུམ་གྱི་རྒྱལ་བ་ལ་ཕྱང་སེམས་འཕགས་པའི་ཚོགས་
ཀྱིས་བསྐོར་བ། དེ་རྣམས་ཀྱི་མདུན་དུ་གདན་ཁྲི་ཕུན་སུམ་ཚོགས་བར་དམ་པའི་ཆོས་དཀོན་མཆོག་པོ་ཏིའི་ཚུལ་དུ་ཡོད་པ། དེའི་མཐའ་སྐོར་དུ་དཔའ་བོ་མཁའ་འགྲོ་ཆོས་སྐྱོང་བསྲུང་མ་རྣམས་བར་ཆད་
སེལ་བའི་ཚུལ་དུ་ཡོད་པ་རང་གི་མཐའ་སྐོར་དུ་ཕ་མས་གཙོ་བྱས་པའི་སེམས་ཅན་ཐམས་ཅད་ཡོད་པ་རྣམས་རང་དང་མགྲིན་ཅིག་ཏུ་སྐྱབས་སུ་འགྲོ་བར་བསམ་ཤུགས་དྲག་པོས། བདག་དང་འགྲོ་བ་
ནམ་མཁའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ། །བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་མཆིའོ། །ཆོས་

[003A]༄༅། །ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་མཆིའོ། །ཞེས་བརྒྱ་འམ་ཐ་ན་ཉེར་གཅིག་ལས་མི་ཉུང་བར་བརྗོད་ལ། མཐའ་བླ་མ་དཀོན་མཆོག་རིན་པོ་ཆེ་རྣམ་
པ་གསུམ་ལ་ཕྱག་འཚལ་ཞིང་སྐྱབས་སུ་མཆིའོ། །ཁྱེད་རྣམས་ཀྱིས་བདག་དང་སེམས་ཅན་ཐམས་ཅད་ཀྱི་རྒྱུད་བྱིན་གྱིས་བརླབ་ཏུ་གསོལ། །ཁྱད་པར་དུ་སྐྱེས་བུ་གསུམ་གྱི་ལམ་གྱི་རིམ་པ་མྱུར་དུ་རྒྱུད་ལ་
སྐྱེ་བར་བྱིན་གྱིས་བརླབ་ཏུ་གསོལ། །ཞེས་བརྗོད་ལ། སེམས་བསྐྱེད་ནི། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ་དེའི་ཕྱིར་དུ་བྱང་ཆུབ་ལམ་གྱི་རིམ་པ་ཉམས་སུ་བླང་བར་བགྱིའོ།།
ཞེས་དོན་དྲན་བཞིན་པར་ལན་གསུམ་བརྗོད། འདི་ནི་ཐོག་མར་མེད་དུ་མི་རུང་བའི་ཡན་ལག་ཡིན་པས་འབད་པར་བྱའོ། །དེ་ནས་བཤེས་གཉེན་བསྟེན་ཚུལ་དངོས་གཞི་ལ། བསྟེན་བྱ་དགེ་བའི་
བཤེས་གཉེན་གྱི་མཚན་ཉིད་ནི། མདོ་སྡེ་རྒྱན་ལས། བཤེས་གཉེན་དུལ་བཞི་བ་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གིས་ཕྱུག་དེ་ཉིད་རབ་ཏུ་རྟོགས་པ་སྨྲ་མཁས་ལྡན། །
བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །ཞེས་གསུངས་པ་ལྟར་ཡིན་ནའང། ད་ལྟ་དུས་ཀྱི་དབང་གིས་ཡོན་ཏན་དེ་དག་ཚང་བ་ཤིན་ཏུ་དགོན་པས་ན། དོན་དམ་བསྙེན་པ་ལས། །

[003B] །རྣམ་པ་ཀུན་ཏུ་སྡིག་པ་མེད་པ་ཡོད་མ་ཡིན། །གང་ཞིག་ཡོན་ཏན་ལྷག་པ་ཡང་ནི་ལེགས་དཔྱད་ནམ། །བུ་རྣམས་ཀྱིས་ནི་དེ་ལ་བརྟེན་པར་
འགྱུར་བའོ། །ཞེས་གསུངས་པ་ལྟར། སྐྱོན་ཡོན་གཉིས་ལས་ཡོན་ཏན་ཤས་ཆེ་ལ་རང་ལས་ཡོན་ཏན་ལྷག་བ་གཅིག་བསྟེན་དགོས་པར་གསུངས་སོ། །སློབ་མའི་མཚན་ཉིད་ནི། བཞི་བརྒྱ་པར་
གཟུར་གནས་བློ་ལྡན་དོན་གཉེར་བ། །ཉན་པོ་སྣོད་ཅེས་བྱ་བར་བཤད། །ཅེས་གསུངས་པ་ལྟར་གྱི་སློབ་མས་ཇི་ལྟར་བསྟེན་ཚུལ་ལ། བསམ་པས་བསྟེན་པ་དང། སྦྱོར་བས་བསྟེན་པ་གཉིས་ལས་དང་པོ་
ནི༑ འཕགས་པ་བརྒྱད་སྟོང་པ་ལས། དགེ་སློང་དག་ཆོས་སྨྲ་བ་ལ་སྟོན་པའི་འདུ་ཤེས་བསྐྱེད་པར་བྱའོ། །ཞེས་དང། ཆོས་འགྲོ་བའི་མདོ་ལས་ཀྱང། མཁན་པོ་དང་སློབ་དཔོན་ལ་སངས་རྒྱས་སུ་
ལྟ་ཞིང་བསྙེན་བཀུར་བྱའོ། །ཞེས་སོགས་གསུངས་པ་ལྟར། དགེ་བའི་བཤེས་གཉེན་ལ་སངས་རྒྱས་དངོས་ཀྱི་འདུ་ཤེས་བསྐྱེད་པ་གལ་ཆེ། དེ་ལ་སངས་རྒྱས་ནི་སྐྱོན་ཀུན་ཟད་པ་ཡིན་ལ། བདག་གི་
དགེ་བའི་བཤེས་གཉེན་འདི་ལ་སྐྱོན་གྱི་རིགས་འདི་ལྟར་ཡོད་ན། སངས་རྒྱས་རང་མ་ཡིན་ནམ་སྙམ་ན། དེ་བླ་མ་ལ་སྐྱོན་ཡོད་ནས་སྣང་བམ་ཡིན་གྱི། རང་རེས་ཉོན་མོངས་ཀྱི་སྒྲིབ་པས་བསྒྲིབས་ནས་སྣང་བ་

[004A]

[004B] ལྕགས་གཟེར་སྟོང་བཏབ་པ་དང། མེའི་འོབས་སུ་འཆོང་བ་དང། བུ་དང་ཆུང་མ་ལ་སོགས་པ་ལྟོས་པ་མེད་པར་གཏོང་པ་
དང༑ བྱང་ཆུབ་སེམས་དཔའ་རྟག་ཏུ་དུས་ཆོས་འཕགས། ནཱ་རོ་པས་ཏཻ་ལོ། མིད་ལས་མར་པ་བསྟེན་པའི་ཚུལ་བསམ་ནས། དེ་དག་དང་བདག་གཉིས་ཀྱི་སངས་རྒྱས་ཀྱི་གོ་འཕང་དོན་དུ་གཉེར་བའི་བསམ་
པ་ནི་མཚུངས། སྔོན་བྱོན་དམ་པ་དེ་རྣམས་ཀྱི་རྣམ་ཐར་ནི་རྗེས་འཇུག་བདག་ཅག་རྣམས་ཀྱི་ཉམས་ལེན་ཡིན་པས་ན། བདག་ཀྱང་དེ་དག་གི་རྗེས་སུ་བསླབ་སྟེ། བཤེས་གཉེན་དམ་པ་འདི་ཐབས་དུ་མའི་སྒོ་ནས་མཉེས་
པར་བྱེད་ཅིང། མི་མཉེས་པ་ཀུན་ནས་སྤོང་ལ། ཁྱད་པར་དུ་བཀའ་བཞིན་སྒྲུབ་པ་ནི་མཆོད་པའི་གཙོ་བོ་ཡིན་པས་དེ་ཉིད་འབད་པས་བསྒྲུབ་པར་བྱའོ་སྙམ་ནས། བླ་མའི་རྣལ་འབྱོར་བསྒོམ་པ་སོགས་ལ་བརྩོན་
པར་བྱས་ནས། མཇུག་ཏུ་དགེ་བ་རྣམས་རྫོགས་བྱང་དུ་བསྔོ་བ་སོགས་བྱའོ།    ༈    །གཉིས་པ་བསྟེན་ནས་བློ་ཇི་ལྟར་སྦྱང་བ་ལ་གཉིས། དལ་འབྱོར་ལ་སྙིང་པོ་ལེན་པར་བསྐུལ་བ་དང། སྙིང་པོ་ཇི་ལྟར་
ལེན་པའི་ཚུལ་ལོ། །དང་པོ་ལ་གསུམ། དལ་འབྱོར་ངོས་བཟུང་པ། རྙེད་དཀའ་བ་དང། དོན་ཆེ་བ་བསམ་པའོ། །དང་པོ་ནི། སྤྱོད་འཇུག་གི་འགྲེལ་པ་ཤེས་རབ་འབྱུང་གནས་བློ་གྲོས་

[005A]༄༅། །ཀྱིས་མཛད་པ་ལས། དམྱལ་བ་ཡི་དྭགས་དུད་འགྲོ་དང། །ཀླ་ཀློ་ཚེ་རིང་ལྷ་དང་ནི། །ལོག་ལྟ་སངས་རྒྱས་མི་འབྱུང་དང། །ལྐུག་པ་དེ་དག་མི་ཁོམ་བརྒྱད། །ཅེས་གསུང་
པ་ལྟར་གྱི་ཀླ་ཀློ་ནི་མཐའ་ཁོབ་ཏུ་སྐྱེ་བ་དང། ལྷ་ཚེ་རིང་པོ་ནི་བསམ་གཏན་བཞི་པའི་ལྷའི་ཕྱོགས་གཅིག་སྟེ་སྐྱེས་མ་ཐག་དང་འཆི་ཀ་གཉིས་སུ་རྣམ་པར་རྟོག་པ་ཅུང་ཟད་ཙམ་འབྱུང་ལ་གཞན་ཚེ་རིལ་པོར་རྣམ་ཤེས་
ཚོགས་དྲུག་འགགས་ཤིང་ལུང་མ་བསྟན་དུ་གནས་པ་དེ་དང། ལོག་ལྟ་ནི་དཀོན་མཆོག་གསུམ་དང་ལས་འབྲས་དང་ཚེ་སྔ་ཕྱི་མེད་པར་འཛིན་པ་དང། སངས་རྒྱས་མེད་པའི་འཇིག་རྟེན་དང་སྒྲ་མི་སྙན་དུ་སྐྱེ་བ་
དང༑ ལྐུག་པས་མཚོན་ལོང་བ་དང་འོན་པ་སོགས་ཏེ་མི་ཁོམ་པ་བརྒྱད་ཡིན་ལ་དེ་ལྟར་མ་ཡིན་པ་ནི་དལ་བ་བརྒྱད། འབྱོར་བ་ལ། རང་འབྱོར་ལྔ་ནི། ཉན་ས་ལས། མི་ཉིད་དབུས་སྐྱེས་དབང་
པོ་ཚང། །ལས་མཐའ་མ་ལོག་གནས་ལ་དད། །ཅེས་གསུངས་པས། མིར་སྐྱེ་བ་དང་ཡུལ་དམ་པའི་ཆོས་ལ་སྤྱོད་ཅིང། འཁོར་རྣམ་པ་བཞི་ཡོད་སར་སྐྱེ་བ་དང། དབང་པོ་ཚང་བ་ནི་མིག་
ལ་སོགས་པ་ཚང་བའོ། །ལས་མཐའ་མ་ལོག་པ་ནི། ཚེ་འདིར་འཚམས་མེད་པའི་ལས་མ་བྱས་པ་དང། གནས་ལ་དད་པ་ནི་དམ་པའི་ཆོས་དང་ཁྱད་པར་དུ་འདུལ་བ་ལ་དད་པ་སྟེ་རང་འབྱོར་ལྔ་དག་

[005B] །བསྟན་པ་གནས་དང་དེ་རྗེས་འཇུག་གཞན་ཕྱིར་སྙིང་ནི་བརྩེ་བའོ། །ཞེས་གསུངས་པས། སངས་རྒྱས་འཇིག་རྟེན་དུ་བྱོན་པ། དེས་དམ་
པའི་ཆོས་གསུངས་པ། བསྟན་པ་མ་ཉམས་པར་གནས་པ། བསྟན་པ་དེ་ལ་རང་ཉིད་ཞུགས་པ། སྦྱིན་བདག་སོགས་ཀྱིས་མཐུན་རྐྱེན་སྟེར་བ་སྟེ་གཞན་འབྱོར་ལྔའོ། །དེ་ལྟ་བུའི་དལ་འབྱོར་གྱི་ཆོས་བཅོ་
བརྒྱད་དངོས་སམ་དོན་གྱིས་ཚང་ངམ་མ་ཚང་བརྟགས་ནས་ཚང་ན་དགའ་བ་བསྒོམ། མ་ཚང་ན་ཚང་བའི་ཐབས་ལ་འབད་པར་བྱའོ། །གཉིས་པ་རྙེད་དཀའ་བར་བསམ་པ་ནི། དེ་ལྟ་བུའི་དལ་འབྱོར་
འདི་ཡང་རྙེད་པར་དཀའ་སྟེ། སྤྱིར་བདེ་འགྲོ་ཐོབ་པ་ལ་དགེ་བ་སྣ་གཅིག་སྒྲུབ་དགོས་ལ། ཁྱད་པར་དལ་འབྱོར་གྱི་རྟེན་ཐོབ་པ་ལ། རྒྱུ་ཚུལ་ཁྲིམས་རྣམ་པར་དག་པ་བསྲུང། སྦྱིན་པ་ལ་སོགས་པས་
གྲོགས་བྱས། སྨོན་ལམ་དྲི་མ་མེད་པས་མཚམས་སྦྱར་བ་གཅིག་ངེས་པར་དགོས་ན། དེ་ལྟ་བུ་སྒྲུབ་པ་ནི་ཤིན་ཏུ་དཀོན་པས་ན་རྒྱུའི་སྒོ་ནས་རྙེད་པར་དཀའ་བ་དང། སྤྱོད་འཇུག་ལས། རྒྱ་མཚོ་ཆེར་
གཡེང་གཉའ་ཤིང་གི་བུ་གར་རུས་སྤལ་མགྲིན་ཆུད་ལྟར། །ཞེས་སོགས་གསུངས་པ་ལྟར་དཔེའི་སྒོ་ནས་རྙེད་དཀའ་བ་དང། སྦྱིར་ངན་སོང་བ་ལས་བདེ་འགྲོ་ཉུང། དེ་ལས་དལ་འབྱོར་ཐོབ་པ་

[006A]༄༅། །ནི་ཤིན་ཏུ་ཉུང་ལ་དེ་ཡང་ཁྲོམ་ཆེད་ཚོགས་པ་ནི་མི་ཤིན་ཏུ་མང་པ་ལྟ་བུ་ཡོད་ནའང། དེ་རེ་རེ་ནས་ཕྱེ་སྟེ་བརྟགས་ན་དལ་འབྱོར་ཚང་པ་ནི་ཉུང་དུ་ཙམ་ཡོད་པ་དངོས་སུ་གསལ་ལོ།    ༈    །
གསུམ་པ་དོན་ཆེ་བ་ནི། འདི་ན་ཡིད་བཞིན་གྱི་ནོར་བུ་རིན་པོ་ཆེ་དེ་རྙེད་དཀའ་ལ། རྙེད་ན་ཚེ་འདིའི་དགོས་འདོད་ཐམས་ཅད་བདེ་བླག་ཏུ་སྩོལ་བའི་དོན་ཆེ་ཡང། སངས་རྒྱས་ཀྱི་གོ་འཕང་སྟེར་མི་ནུས་ལ། ངལ་
འབྱོར་འདི་ནི་སངས་རྒྱས་ཀྱི་གོ་འཕང་སྒྲུབ་ནུས་པས་ཤིན་ཏུ་ལྷག་སྟེ། རྗེ་ཙོང་ཁ་པས། དལ་བའི་རྟེན་འདི་ཡིད་བཞིན་ནོར་ལས་ལྷག་ཅེས་གསུངས་པ་ལྟར་བསམ་མོ། །དེ་ལྟ་བུའི་དལ་འབྱོར་རྙེད་དཀའ་
དོན་ཆེན་པོ་དེ་ཐོབ་པ་ལ་དགའ་བ་དང། དོན་མེད་དུ་ཆུད་ཟོས་ན་འཇིགས་པ་གཉིས་ཕན་ཚུན་འདྲེན་པ་དེ་ལྟ་བུའི་བློ་རྒྱུད་ལ་སྐྱེ་བའི་བར་དུ་བསྒོམ་མོ། །གཉིས་པ་སྙིང་པོ་ལེན་པར་བསྐུལ་བའི་ཚུལ་ལ། བསླབ་
བཏུས་ལས། དད་པའི་རྩ་བ་བརྟན་བྱས་ཏེ། །ཞེས་གསུངས་པ་ལྟར་ཡོན་ཏན་ཐམས་ཅད་ཀྱི་རྩ་བ་དད་པ་ཡིན་ཏེ། དཀོན་མཆོག་ཏ་ལ་ལའི་གཟུངས་ལས། དད་པ་སྔོན་འགྲོ་མ་ལྟར་སྐྱེད་པ་སྟེ། །ཡོན་
ཏན་ཐམས་ཅད་བསྲུང་ཞིང་འཕེལ་བར་བྱེད། །ཅེས་པ་དང། ཆོས་བཅུ་པ་ལས་ཀྱང། མ་དད་པ་ཡི་མི་དག་ལ། །དཀར་པོའི་ཆོས་རྣམས་མི་སྐྱེ་སྟེ། །ས་བོན་མེ་ཡིས་ཚིག་པ་ལ། །མྱུ་གུ་སྔོན་

[006B] །ཞེས་གསུངས་པ་སྟེ། དེ་ལ་ཡང་རིན་ཆེན་འཕྲེང་བ་ལས། འདུན་དང་ཞེ་སྡང་འཇིགས་པ་དང། །རྨོངས་བས་གང་ཞིག་ཆོས་མི་འདའ། །དེ་ལ་དད་པ་ཅན་ཞེས་བྱ། །ངེས་པར་ལེགས་
པའི་སྣོད་མཆོག་ཡིན། །ཞེས་གསུངས་པ་ལྟར། ལམ་གྱི་རྩ་བ་བཤེས་གཉེན་བསྟེན་པ་ནས་ཞི་ལྷག་གི་བར་གྱི་ཉམས་ལེན་ཐམས་ཅད་ཀྱི་རྩ་བའམ་གཞི་ལྟ་བུ་ནི་དད་པ་ཡིན་པས་ན། ཐོག་མར་དད་པ་སྦྱང་པ་
གལ་ཆེའོ། །དེ་ལྟ་བུའི་དད་པ་ལེགས་པར་སྦྱང་ནས་དངོས་གཞི་སྙིང་པོ་ལེན་པ་ལ། སྐྱེས་བུ་ཆུང་དུ་དང་ཐུན་མོང་བའི་ལམ་ལ་བློ་སྦྱང་བ། འབྲིང་དང་ཐུན་མོང་བའི་ལམ་ལ་བློ་སྦྱང་བ། སྐྱེས་བུ་
ཆེན་པོའི་ལམ་ལ་བློ་སྦྱང་བའོ། །དང་པོ་ལ་འཇིག་རྟེན་ཕྱི་མ་དོན་གཉེར་གྱི་བློ་བསྐྱེད་པ་དང། འཇིག་རྟེན་ཕྱི་མའི་བདེ་ཐབས་བསྟན་པའོ། །དང་པོ་ལ་གཉིས། འཆི་བ་མི་རྟག་པ་བསམ་པ་དང་
ངན་འགྲོའི་སྡུག་བསྔལ་བསམ་པའོ། །དང་པོ་ནི་ནམ་ཞིག་ཙ་ན་ཤི་ཡོང་སྙམ་པ་མི་ཕལ་ཆེར་ལ་ཡོད་ཀྱང། དེ་རིང་མི་འཆི་དེ་རིང་ཡང་མི་འཆི་སྙམ་པའི་བློ་འཆི་ཁ་ཚུན་ཆད་དུ་འབྱུང་ཞིང། བློས་མི་འཆི་
བའི་ཕྱོགས་བཟུང་ཕྱིན་ཚེ་འདིའི་འདུན་བཤམས་ལ་གཡེང་ནས་ཆོས་གཤའ་མ་གཅིག་སྒྲུབ་པ་མི་ཡོང་བས། འདི་རྒྱུད་ལམ་སྐྱེས་མཆོས་ཐམས་ཅད་ཀྱི་ལམ་འགགས་ཞེས་གོང་མ་རྣམས་ཀྱིས་གསུངས་ཏེ་
[007A]༄༅། །ཡུལ་གཅིག་ཁོ་ནར་བསད་ན་དེ་ཁའི་དགོས་བསྣམས་སྒྲུབ་པ་ལ་འབད་ཅིང། ཕྱགས་སུ་འགྲོ་འདི་བརྩམས་པ་ན་འགྲོ་ཆོས་ལ་བརྩོན་པ་ཤུགས་ཀྱིས་ལོང་བས་ན། དེས་དེ་བཞིན་
དུ་ནད་གྱིས་བསྒོམ་དགོས་ལ། དེ་བསྒོམ་པ་ལ་གསུམ། ངེས་པར་འཆི་བ་བསམ་པ། རྣམ་འཆི་ངེས་མེད་བསམ་པ། འཆི་ཚེ་ཆོས་མ་གཏོགས་གང་གིས་ཀྱང་མི་ཕན་བསམ་པའོ། །དང་པོ་ནི་
ཕྱིར་འདུས་བྱས་ཐམས་ཅད་མི་རྟག་ཅིང། ཁྱད་པར་རང་རེ་རྣམས་ལྔ་བཅུ་ཁ་རལ་གྱི་ཚེ་ལས་མེད་པས། དེ་ལས་ལོ་ཁ་ཤས་ནི་སྟོང་ཟད་དུ་སོང་ཟིན། ད་ལྷག་མ་ལུས་པ་ལས་ཕྱེད་ནི་མཚན་མོ་གཉིད་ཀྱིས་
འདའ་བ་དང། ཕྱེད་ནི་འཇིག་རྟེན་ཆོས་བརྒྱད་ཀྱིས་གཡེང་བས་འདའ་བར་འདུག་པས། ད་ཅུང་ཟད་ལུས་པ་འདི་ལ་སྙིང་རུས་གཅིག་མ་བསྐྱེད་ན་འཇིགས་ཤིང་འགྱོད་བཞིན་དུ་འཆི་བ་གཅིག་ནི་ངེས་པར་ཡོང་
སྙམ་དུ་འཇིགས་ཞུམ་ཞུམ་པ་མ་བྱུང་བར་དུ་བསྒོམ། གཉིས་པ་ནམ་འཆི་ངེས་པ་མེད་བ་ནི། སྤྱིར་སེམས་ཅན་ལ་ཚེ་ཚད་བཤད་པ་མང་ཡང། བཤད་པ་ལྟར་ཐུབ་པའི་ངེས་པ་ཕལ་ཆེ་བ་ལ་དཀོན་ཞིང་
ཁྱད་པར་འཛམ་བུའི་གླིང་པ་ལ་ཤིན་ཏུ་ཡང་ངེས་པ་མེད་པས། ཁ་ཅིག་མ་བལ་དུ་འཆི། ཁ་ཅིག་ནི་སྐྱེས་མ་ཐག་པ་ན་འཆི། དེ་བཞིན་དུ་དར་མ་རྒན་པ་རྒན་ཡོལ་སོགས་ངེས་མེད་དུ་འཆི་ཞིང་

[007B] ཕྱི་མའི་བར་དོ་གཉིས་གྱི་གང་སྔོན་པས་མཐོང་བའི་ངེས་པ་མེད་པས་ན། དལ་
མེད་དུ་འགྲོའོ་སྙམ་པའི་འདར་སིར་སིར་མ་བྱུང་བར་དུ་བསྒོམ་མོ། །གསུམ་པ་འཆི་བའི་ཚེ་ཆོས་མ་གཏོགས་གང་གིས་ཡང་མི་ཕན་པར་བསམ་པ་ནི། དེ་ལྟར་འཆི་བའི་ཚེ། ཚེ་འདིའི་ཡུལ། གཉེན་
བཤེས་མཛའ་བོ། ལོངས་སྤྱོད་སོགས་ཀྱི་བྱ་སྦུ་ཞིང་སྤུ་ཙམ་ཡང་ཁྱེར་བ་མེད་པ། རང་གིས་རུས་ཀྱི་ཕུང་པོ་འདི་བོར་ནས་འགྲོ་དགོས་པ་ལ། གསན་ལྟ་ཅི་སྨོས། ཤི་ནས་བར་དོའི་རྒྱུས་མེད་ཀྱི་
འཕྲང་ལ་གཅིག་པུར་སྒྲག་ཅིང་འཇིགས་བཞིན་པར་ །དེ་ནས་ཕྱི་མའི་སྐྱེ་གནས་
ལ། ད་ལྟ་ནི་སྔོན་གྱི་ལས་བཟང་པོའི་འཕྲོ་སྨིན་རྒྱུ་ནི་ལྐོག་ཏུ་གྱུར་པས་ཡོད་མེད་མི་ཤེས། ད་ཚེ་འདི་ལ་ནི་དགེ་ཚོགས་ཚད་ལྡན་བློ་བདེ་ལྷང་དེ་ཞིག་མ་བྱས་པ་ནི་མདོ་ན། ངན་སོང་གི་རྒྱུར་གྱུར་པའི་སྡིག་པའི་
ལས་ནི་ ད་ནི་ངན་འགྲོར་འགྲོ་བ་ལས་མ་འདས་པར་འདུག་སྙམ་དུ་བསམ། གཉིས་པ་ནི། དེ་ལའང་དམྱལ་བ་ཡི་དྭགས། དུད་བཀློ་གསུམ་ལས། དང་པོ་

[008A]༄༅། །དམྱལ་བ་ནི། མཛོད་ལས། དེ་འོག་སྟོང་ཕྲག་ཉི་ཤུ་ན། །མནར་མེད་པའོ་དེ་ཙམ་མོ། །ཞེས་གསུངས་བ་ལྟར་ཤེས་པར་བྱ་ལ། དེ་ལ་ཚ་དམྱལ་བརྒྱད་ལས། ཡང་
སོས་ནི། དེར་སྐྱེས་པ་ན་ཚེ་འདིར་སྲོག་གཅོད་པ་སོགས་ལས་དབང་གིས། དེ་དག་གི་ལག་ཏུ་མཚོན་ཆ་རྣོན་པོ་འབད་མེད་དུ་བྱུང་ནས། ཕན་ཚུན་བཏབ་ནས་ཁྲག་དམར་ཆིལ་འབབ་སྟེ་བརྒྱལ་ཏེ་འགྱེལ་བ་དང་
ནམ་མཁའ་ལས་སེམས་ཅན་འདི་དག་ཡང་སོས་པར་གྱུར་ཅིག་ཅེས་བའི་སྒྲ་བྱུང་བ་དང། སོས་ཏེ་ཡང་སྔར་བཞིན་འཐབ་ཕས་དུས་འདའ་བར་བྱེད་དོ། །ཐིག་ནག་ནི། དེའི་ལུས་ལ་དམྱལ་བསྲུང་རྣམས་ཀྱིས་ཐིག་
ནག་པོ་བརྒྱ་དང་བཅུ་དྲུག་བཏབ་ནས་སོག་ལེ་སོགས་མཚོན་གྱིས་གཤེག་པ་སོགས་ཀྱིས་སྡུག་བསྔལ་བར་བྱེད་པའོ། །བསྡུས་འཇོམས་ནི། དམྱལ་བསྲུང་རྣམས་ཀྱིས་དེད་ནས་བྲོས་པ་ན་ལྕགས་རི་མེ་འབར་བར་ལུག་
སོགས་ཀྱི་གདོང་པ་ལྟ་བུའི་བར་དུ་བཙིར་ཏེ་དབང་པོའི་སྒོ་ནས་ཁྲག་ཆུ་ཀླུང་ལྟར་འབབ་པའོ། །དུ་འབོད་ནི། སྔར་གྱི་དེ་ལས་བྲོས་བ་ན། ལྕགས་ཁང་ཆེན་པོ་མཐོང་སྟེ་དེར་ཚུད་པ་དང་སྒོ་བསྲུབ་མེད་པར་གྱུར་ནས་མེ་
འབར་ཞིང་ཚིག་ནས་སུ་ཞིང་འབོད་པས་དུས་འདའ་བའོ། །དུ་འབོད་ཆེན་པོ་ནི། སྔར་གྱི་དེ་འདྲའི་ལྕགས་ཁང་འབར་བ་ཉིས་བརྩེགས་དང་མེ་གཉིས་འགྱུར་གྱིས་ཚ་བས་སྡུག་བསྔལ་གཉིས་འགྱུར་དུ་གྱུར་ནས། 

[008B] །ཚ་བ་ནི་དམྱལ་བསྲུང་རྣམས་ཀྱིས་དེད་ནས་ཟིན་ཏེ་ལྕགས་ཀྱི་གསལ་ཤིང་མེ་འབར་བས་འཕོངས་ནས་བཙུགས་པས་སྤྱི་གཙུག་ནས་ཐོན་ཅིང་ནང་ཐམས་ཅད་མེ་འབར་བཞིན་བར་བླངས་ཏེ། ཁྲོ་ཆུ་
ཁོལ་མར་བཅུག་སྟེ་སྡུག་བསྔལ་བར་བྱེད་པའོ། །རབ་ཏུ་ཚ་བ་ནི། དམྱལ་བསྲུང་རྣམས་ཀྱིས་ལྕགས་ཀྱི་གསལ་ཤིང་མེ་འབར་བ་རྩེ་གསུམ་ཡོད་པས་འཕོངས་ནས་བཙུག་པའི་རྩེ་མོ་སྤྱི་གཙུག་ནས་ཕྲག་པ་གཉིས་
ནས་ཐོན་ཅིང་མེ་འབར་བ་དང། ཁྲོ་ཆུ་ཁོལ་མོར་འཚོད་ནས་ལྕགས་བསྲེག་ལེབ་མོས་ལུས་དཀྲི་བ་སོགས་ཀྱི་སྡུག་བསྔལ་མྱོང་བའོ། །མནར་མེད་ནི། མེ་ལྕེ་ཤིན་ཏུ་འབར་བ་ཕྱོགས་ཀུན་ནས་འབྱུང་ཞིང་འབར་
ནས་ལུས་ཕྱི་ནང་ཐམས་ཅད་ཚིག་ཅིང་མར་མེའི་སྡོང་པོ་ལྟར་གྱུར་ནས། ལུས་དང་རྣམ་ཤེས་མ་འབྲལ་བས་སེམས་ཅན་དུ་འདུ་ཤེས་པ་མ་གཏོགས། ངོས་བཟུང་དང་བྲལ་བའི་བཟོད་གླགས་མེད་པའི་སྡུག་བསྔལ་
མྱོང་བའོ། །དེ་ལྟ་བུའི་ཡུན་ནི། ཚེ་ཐུང་ཤོས་ཡང་སོས་ཡིན་པས། མི་ལོ་ཁྲག་ཆེན་གཅིག། ཁྲག་ཁྲིག་དྲུག། ཐེར་ཆེན་གཉིས་ནས་འབྱུང་བར་བཤད་དོ། །གཞན་རྣམས་རིམ་པས་ཉིས་
འགྱུར་རོ། །གྲང་དམྱལ་ནི། གནས་ཐམས་ཅད་གངས་དང་འཁྱག་རོམ་གྱི་རང་བཞིན། དེ་དག་གི་སྤུབས་མུན་ནག་ཉམ་ང་བ། འཁྱག་རོམ་གས་པའི་མཚམས་ནས་ཤིན་ཏུ་གྲང་བའི་ལྷགས་

[009A]༄༅། །སིར་བྱུང་བའི་གནས་དེར་ལས་གྱི་དབང་གིས་ཚབས་མནར་ནས་བསལ་བ་འདོད་པས་ །དེ་ལ་ཆུ་ལུང་ཅན་ནི། གྲང་པའི་རླུང་ཕོག་པས་ལུས་འབུམས་ཤིང་ཆུ་
མཚམས་མེད་པར་བརྡོལ་བའོ། །ཆུ་བུར་བརྡོལ་བ་ནི། སྔ་མ་ལྔས་ཆེས་གྲང་བའི་རླུང་གིས་ལུས་ཆུ་བུར་ཤིན་ཏུ་བརྡོལ་ནས་གས་པ་ལ་རྣག་ཁྲག་འཛག་པས་ཤིན་ཏུ་སྡུག་བསྔལ་ལོ། །ཨ་ཆུ་ནི་
གོང་མ་ལས་ཆེས་གྲང་བས་ཉམ་ཐག་པས་ཨ་ཆུ་ཨ་ཆུ་ཟེར་བའི་སྐད་འདོན་པའོ། །ཀྱི་ཧུད་ནི། གོང་མ་ལས་ཆེས་གྲང་བས་སྐད་ཀྱང་ཆག་སྟེ་རྐན་ཕུག་ནས་ཀྱི་ཧུད་ཟེར་བའི་སྐད་འབྱུང་བའོ། །སོ་
ཐམ་ཐམ་པ་ནི། ཤིན་ཏུ་གྲང་བའི་རེག་བྱས་ཉམ་ཐག་ཅིང་སྐད་ཀྱང་ཆད་ལས་ཐམ་ཐམ་པའོ། །ཨུཏྤལ་ལྟར་གས་པ་ནི། ལུས་སྔོན་པོར་འགྱུར་ཞིང་ཁ་ལྔ་འམ་དྲུག་ཏུ་གས་སོ། །པདྨ་ལྟར་གས་
པ་ནི། སྔར་གྱི་སྔོན་པོར་གྱུར་པ་སྟེགས་ནས་ཤའུ་དམར་ལྷག་ལྷག་འབྱུང་སྟེ་ཁ་བརྒྱད་དམ་བཅུ་དྲུག་ཏུ་གས་སོ། །པདྨ་ལྟར་ཆེར་གས་པ་ནི། གོང་མ་རྣམས་ལས་ཆེས་ཤིན་ཏུ་གྲང་བས་ལུས་ཤིན་
ཏུ་དམར་བར་གྱུར་ནས་ལུས་ཐམས་ཅད་གས་ཤིང་ཁ་བརྒྱ་འམ་སྟོང་གས་པར་འགྱུར་བའོ། །ཚེ་ཚད་ནི། གྲང་དམྱལ་གྱི་ཡང་ཤོས་ཆུ་བུར་ཅན་ཡིན་ལ། དེ་ཡུལ་མ་ག་དཧའི་ཏིལ་གྱི་སྦྱང་ཁལ་

[009B] ལོ་བརྒྱ་བརྒྱ་ན་ཏིལ་ཉག་རེ་རེ་ཕྱུང་ནས་ཏིལ་ཟད་པ་ནི་ཚེ་ཚད་ཡིན་ལ། གཞན་རྣམས་ཉི་ཤུ་ཉི་ཤུར་འགྱུར་རོ། །དེ་ལྟ་བུའི་དམྱལ་བའི་སྡུག་བསྔལ་བསྒོམ་
ཚེ་ཁྲིམས་ཁང་དུ་ཉེས་ཅན་གྱི་ཡན་ལག་གཅོད་པ་སོགས་ལ་ལྟད་མོ་བས་ལྟད་མོ་ལྟ་བ་བཞིན་ཡིན་པར། རང་ཉིད་ཁྲིམས་ར་དེར་བཅུག་ནས་སྡུག་བསྔལ་དེ་རྣམས་རང་གིས་མྱོང་བ་ལྟ་བུར་རང་སྲོག་ལ་བབས་ཀྱང་དེར་མི་
སྐྱེ་བ་གཅིག་དགོས་སོ་སྙམ་པ་བྱུང་བྱུང་གི་བར་དུ་བསྒོམ་མོ། །གཉིས་པ་ཡི་དྭགས་ནི། འཛམ་བུའི་གླིང་གི་འོག་ན་ཡོད་དེ། སྤྱིར་ཡུལ་ནི་ཟངས་ཁོག་ཉི་མས་བཅོམ་པ་ལྟ་བུ་ན། གྲོང་ཁྱེར་སེར་སྐྱེ་
ཞེས་བྱ་བ་ཡོད་པའོ། །དེར་ཡི་དྭགས་དབྱིབས་མིའི་རྣམ་པ་འདྲ་བ་ལ་མདོག་མི་སྡུག་ཅིང་རིད་པ། གདོང་པ་སྤུས་ཁེབས་པ། ཁ་ཅིག་ནི། མགོ་ཚེ་ལ་ཁ་ཁབ་མིག་ཙམ་པ་སོགས་ཡན་ལག་དང་དབང་
པོ་མི་འཚམ་པ་བཀྲེས་སྐོམ་གྱིས་ཤིན་ཏུ་གདུང་བ། ཟས་སྐོམ་མི་རྙེད་ཅིང། རྙེད་ནའང་གཞན་གྱིས་བསྲུང་ནས་ལོངས་སྤྱོད་དུ་མི་སྟེར་ལ། འགའ་ཞིག་ནི་བལྟས་པ་ཙམ་གྱིས་ཆུ་ཀླུང་སྐེམས་པ་དང། རྣག་
ཁྲག་ཏུ་སོང་བ་དང། ལ་ལ་ནི་ཐས་ཟ་བ་དང་མེར་སོང་ཞིང། མིད་པ་དང་ལྟོ་བ་ཚིག་པ་དང། ཁ་ཅིག་ནི་རང་གི་ཤ་ལས་བཅད་ཅིང་ཟ་བ་ལ་སོགས་པ་སྡུག་བསྔལ་དཔག་ཏུ་མེད་པ་མྱོང་སྟེ། ཀླུ་སྒྲུབ་ཀྱིས། ཡི་

[010A]༄༅། །དྭགས་ནའང་འདོད་པས་འཕོངས་པ་ཡིས། །བསྐྱེད་པའི་སྡུག་བསྔལ་རྒྱུན་ཆགས་མི་འཆོས་པ། །ཞེས་སོགས་གསུངས་པ་བཞིན་ནོ། །གསུམ་པ་དུད་འགྲོའི་སྡུག་བསྔལ་ནི། དུད་
འགྲོ་བྱིངས་ན་གནས་པ་ནི་རྒྱ་མཚོ་ཆེན་པོར་གནས་ཤིང། ཁ་འཐོར་བ་ནི་མི་ཡུལ་སོགས་ངེས་མེད་དུ་གནས་ལ། ཆེ་བ་ལ་ཆུང་དུས་ལུས་ལ་ཐལ་བྱུང་དུ་ཕུག་ཅིང་ཤ་ཟ་བ་སོགས་དང། ཆུང་བ་ལ་ཆེ་བས་གསོན་པོར་
མིད་པ་ལ་སོགས་པ་དང། རང་རེས་དངོས་སུ་མཐོང་བ་ལ། རི་དྭགས་རྣམས་རྔོན་པས་ཐབས་སྣ་ཚོགས་ཀྱིས་བསང་པ་དང། ལུག་སོགས་བསད་ལུགས་མི་འདྲ་བ་སྣ་ཚོགས་ཀྱིས་སྡུག་བསྔལ་བ་དང། གཞན་
ཡང་སྣ་དང་རྣ་བ་ཕུག་པ་དང། ཕོ་མཚན་བྲེག་པ་དང། མི་ཐེག་བཞིན་དུ་ཁལ་འགེལ་བ་དང། ཤིང་རྟ་འདྲེན་པ་དང། སྤུ་སོགས་གཏོག་པ་སོགས་དཔག་ཏུ་མེད་པ་མྱོང་སྟེ། བཤེས་སྤྲིངས་ལས་
དུད་འགྲོ་སྐྱེ་གནས་ན་ཡང་གསོད་པ་དང། །བཅིངས་དང་བརྡེག་སོགས་སྡུག་བསྔལ་སྣ་ཚོགས་པ། །ཞེས་སོགས་གསུངས་པ་བཞིན་ནོ། །དེ་ལྟ་བུའི་ངན་སོང་གསུམ་གྱི་སྡུག་བསྔལ་བསམས་ནས་དེ་དག་ཏུ་མི་སྐྱེ་བའི་
ཐབས་ལ་འབད་པར་བྱའོ།    ༈    །གཉིས་པ་འཇིག་རྟེན་ཕྱི་མའི་བདེ་ཐབས་བསྟན་པ་ལ། བསྟན་པའི་སྒོ་གཅིག་པུ་སྐྱབས་འགྲོ་དང། བདེ་ལེགས་ཐམས་ཅད་ཀྱི་རྩ་བ་ལས་འབྲས་བསམ་པའོ། །དང་པོ་ནི་

[010B] ཤི་ནས་ཀྱང་ལས་དབང་གིས་ཕྱི་མར་སྐྱེ་བ་ལེན་ཚུལ་རྣམས་ཚིག་ཙམ་མ་ཡིན་པར་བསམས་ནས། དེ་ཡང་ད་ལྟ་ཉོན་མོངས་དང་
ཡུལ་དང་དུས་ཀྱི་དབང་གིས་སྡིག་པ་ནི་ཞོར་ལ་འབད་མེད་དུ་བསགས། དགེ་བ་ནི་སྐབས་འགའ་ཙམ་ལས་མ་བསགས། ཅུང་ཟད་བྱས་པ་དེ་ཡང་སྡིག་པ་མི་དགེ་བ་དང་འདྲེས་མར་སོང། ད་ཕྱི་མར་ངན་སོང་གསུམ་གང་རུང་
གཅིག་ལས་འགྲོས་མེད། དེར་སྐྱེས་ནས་སྡུག་བསྔལ་དཔག་ཏུ་མེད་པ་མྱོང་ན་ཇི་ལྟར་བཟོད་སྙམ་པ་དང། དེ་ལས་སྐྱོབ་བའི་སྐྱབས་གཅིག་ནི་ངེས་པར་བཙལ་དགོས། དེ་ཡང་སྐྱོན་ཀུན་ཐད་ཅིང་ཡོན་ཏན་ཐམས་ཅད་ཚང་བ་སངས་རྒྱས་བཅོམ་
ལྡན་འདས་ཁོ་ན་ཡིན་ཏེ། སྤེལ་མར་བསྟོད་པ་ལས། གང་ལ་ཉེས་པ་ཐམས་ཅད་ཀུན། །གཏན་ནས་ཡོད་ཡེ་མི་མངའ་ཞིང། །གང་ཞིག་ལ་ནི་ཡོན་ཏན་ཀུན། །རྣམ་པ་ཀུན་དུ་གནས་གྱུར་པ། །གལ་
ཏེ་སེམས་ཞིག་ཡོད་ན་ནི། །དེ་ཉིད་ལ་ནི་སྐྱབས་འགྲོ་ཞིང། །དེ་བསྟོད་དེ་ནི་བཀུར་བ་དང། །དེ་ཡི་བསྟན་ལ་གནས་པའི་རིགས། །ཞེས་གསུངས་པ་བཞིན། སངས་རྒྱས་བཅོམ་ལྡན་འདས་ནི་སྐྱབས་
སྟོན་པ་པོ་དང། དེས་གསུངས་པའི་ལུང་རྟོགས་ཀྱི་ཆོས་དཀོན་མཆོག་ནི་སྐྱབས་དངོས་དང། དེ་སྒྲུབ་པའི་འཕགས་པའི་དགེ་འདུན་དཀོན་མཆོག་ནི་སྐྱབས་གྱི་ཟླ་གྲོགས་སུ་བཟུང་ནས། དཀོན་མཆོག་གསུམ་

[011A]༄༅། །དང་ཁྱད་པར་སངས་རྒྱས་བཅོམ་ལྡན་འདས་ཀྱི་སྐུ་གསུང་ཐུགས་མཛད་པ་འཕྲིན་ལས་ཀྱི་ཡོན་ཏན་རྣམས་དྲན་བཞིན་དུ། དཀོན་མཆོག་གསུམ་ལ་ཡིད་ཆེས་པ་དང། ངན་སོང་གི་སྡུག་
བསྔལ་ལས་འཇིགས་པ་དང། རང་དང་སེམས་ཅན་རྣམས་སྡུག་བསྔལ་ལས་སྒྲོལ་འདོད་ཀྱི་བསམ་པ་གསུམ་སྦྲགས་ཀྱི་ཚུལ་དུ་ཐོག་མར་བཤད་པ་བཞིན་སྐྱབས་འགྲོ་རྒྱུད་དང་འདྲེས་ངེས་པ་བྱ་ཞིང། དེའི་བསླབ་བྱ་དང་
ཕན་ཡོན་རྣམས་ཤེས་པར་བྱས་ནས་ཚུལ་བཞིན་དུ་སློབ་པོ། །གཉིས་པ་ནི། སངས་རྒྱས་བཅོམ་ལྡན་འདས་ཀྱིས་ལས་ཀྱིས་ལས་ཀྱི་འབྲས་བུ་མི་བསླུ་བར་གསུངས་པས། བདག་ཀྱང་བདེ་པ་འདོད་བཞིན་དུ་དེའི་རྒྱུ་དགེ་བ་མི་
སྒྲུབ་ཅིང། སྡུག་བསྔལ་མི་འདོད་བཞིན་དུ་དེའི་རྒྱུ་སྡིག་པ་ལ་རྔམས་ཤིང་མི་དགེ་བ་གསོག་པ་དེ་རྒྱུ་འབྲས་ལ་ཡིད་ཆེས་མ་སྐྱེས་པས་ལན་པར་འདུག་པས། མདོ་ལས། ལུས་ཅན་རྣམས་ཀྱི་ལས་རྣམས་ནི། །བསྐལ་
བ་བརྒྱར་ཡང་ཆུད་མི་ཟ། །ཚོགས་ཞིང་དུས་ལ་འབབ་པ་ན། །འབྲས་བུ་ཉིད་དུ་སྨིན་པར་འགྱུར། །ཞེས་གསུངས་པ་ལྟར། ལུས་ཀྱི་སྒོ་ནས་སྲོག་གཅོད་མ་བྱིན་ལེན་འདོད་ལོག་གསུམ། ངག་གི་སྒོ་ནས་
འརྫུན་ཚིག་རྩུབ་ཕྲ་མ་དག་འཁྱལ་བཞི། ཡིད་ཀྱི་སྒོ་ནས་བརྣབ་སེམས་གནོད་སེམས་ལོག་ལྟ་སྟེ་མི་དགེ་བ་བཅུ་པོ་དེའི་འབྲས་བུ་ངན་སོང་གསུམ་གྱི་རྒྱུར་འགྲོ་ངེས་འདུག་པས། ད་སྲོག་ལ་བབས་ཀྱང་མི་དགེ་བ་ཕྲ་མོ་མི་

[011B] དགེ་བའི་བྱང་ཆུབ་དུས་ཀྱང་བདེ་བའི་རྒྱུར་འདུག་པས་དེ་སྒྲུབ་པར་བྱ་དགོས་ཏེ། སྤྱོད་གཟུངས། འདིར་དྲའི་དབང་སྙེད་གྱུར་ནས། །བདག་གི་དགེ་ཀོམས་བྱས་ན། །དེ་ལས་བསླུས་
གཞན་མེད་དེ། །དེ་ལས་རྨོངས་པ་གཞན་མེད་དོ། །ཅེས་གསུངས་པ་བཞིན། དཀར་ནག་ལས་ཀྱི་འབྲས་བུ་བདེ་སྡུག་མྱོང་ཚུལ་ལེགས་པར་བསམ་ནས། དགེ་སྡིག་ཆུང་དུས་ཀྱང་འབྲས་བུ་བསམ་གྱིས་མི་
ཁྱབ་པར་འགྱུར་ཚུལ་ལེགས་པར་བསམ་ནས་བླང་དོར་ལ་ཚུལ་བཞིན་བསླབ་པོ། །དེ་ལྟར་བྱས་ཀྱང་ཉོན་མོངས་ཆེ་བས་རྒྱུ་ལ་མི་དགེ་བས་བགོས་ན། ཅི་མི་སྙམ་པར་མ་བཞག་པར་སྟོབས་བཞིས་བཤགས་པ་ལ་
འབད་པར་བྱས་ནས་སྡུག་བསྔལ་གྱི་རྒྱུ་མི་དགེ་བསམ་གོས་པར་བྱའོ། །སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པ་བཤད་ཟིན་ཏོ།    ༈    །གཉིས་པ་འབྲིང་དང་ཐུན་མོང་བའི་ལམ་ལ་སློབ་ཚུལ་ལ་
སྐྱེས་བུ་ཆུང་ངུའི་ལམ་ལ་ལེགས་པར་སྦྱང་བས་བདེ་འགྲོའི་རྟེན་ཕུན་སུམ་ཚོགས་པ་རྙེད་ཀྱང། དཔེར་ན་ཉེས་ཅན་གྱི་མི་ལན་ཅིག་བཙོན་ལྟ་བུ་ལས་ཐར་ཀྱང། སླར་ཁྲིམས་དང་འགལ་ན། བཙོན་དུ་བཟུང་བ་ལྟར་
དགེ་བའི་འབྲས་བུ་མངོན་མཐོའི་རྟེན་ཐོབ་ཀྱང། དེས་མི་དགེ་བའི་ལས་ངན་བསགས་ན་སླར་ངན་སོང་དུ་སྐྱེ་བས་ན་ཡིད་བརྟན་དུ་མི་རུང་བས་ཐར་པའི་གོ་འཕང་གཅིག་ཅིས་ཀྱང་དོན་དུ་གཉེར་དགོས་པས། དེ་ལ་འྑོརྠིས་པེཇ་ཨིས་ནོཏ་ཅླེཨྲ་

[012A]༄༅། །བའི་སྡུག་བསྔལ་བསམ་པ། དེ་ལས་ཐར་པའི་ཐབས་སྒྲུབ་ཚུལ་གཉིས། དང་པོ་ནི། རྗེ་ཙོང་ཁ་པས། སྡུག་བདེན་ཉེས་དམིགས་བསམ་ལམ་འབད་ན། །ཐར་པའི་དོན་
གཉེར་ཇི་བཞིན་མི་སྐྱེ་ཞིང། །།ཀུན་འབྱུང་འཁོར་བའི་འཇུག་རིམ་ །འཁོར་བའི་རྩ་བ་གཅོད་ཚུལ་མི་ཤེས་པས། ། རང་ཉིད་
ཏེ་བདེ་པར་བསད་ཚེ་བློ་བུར་དུ་ཆུ་ ཆུ་དེ་གང་ནས་བྱུང་ དེ་ལ་རགས་
རྩིག་སོགས་གྱིས་འདོག་ དེས་ཆུའི་གནོད་པ་དང་བྲལ་ཏེ་བདེ་བར་སྡོད་པ་ལ་ནི་ སྡུག་བསྔལ་མི་འདོད་ཀྱི་བློ་མ་སྐྱེ་ན། དེའི་རྒྱུ་སྤོང་
འདོད་མི་སྐྱེ་བའི་ཕྱི་མར་སྡུག་བསྔལ་ཤེས་དགོས་པས། ངན་སོང་གསུམ་གྱི་སྡུག་བསྔལ་གྱི་སྡུག་བསྔལ་གོང་དུ་ཅུང་ཟད་བཤད་པ་བཞིན་དྲན་པ་ལ་བྱས་ནས། བདེ་འགྲོའི་སྡུག་བསྔལ་
 མིའི་སྡུག་བསྔལ། ལྷའི་སྡུག་བསྔལ། ལྷ་མིན་གྱི་སྡུག་བསྔལ་བསམ་པའོ། །།དང་པོ་ལག་ སྤྱི་གནང་ཚིའི་སྡུག་བསྔལ། དགྲ་གཉེན་ལ་བསྟེན་

[012B] འདོད་བཟློག་སུ་མི་འབབ་པའི་སྡུག་བསྔལ་བཤག་པའོ། །དང་པོ་ནི། མའི་་དུ་ཕལ་ཆེར་ཞག་གཉིས་བརྒྱ་དང་དྲུག་ཅུ་ཙམ་སྡོད་པའི་
དུ་གནས་ནས་ མར་བསྡང་ཚེ་རིས་མནན་པ་ལྟ་བུ། ཟས་གྲང་མོ་བསྟེན་ཚེ་ཆུ་གྲང་མོའི་ནང་དུ་དགྲུ་ན་ཀ་ལྷུང་བ་དང། དྲོ་བ་བསྟེན་ཚེ་
ཆུ་ཚན་ཁོལ་མོ་ལུས་ལ་བླུག་པ་དང་འདྲ་བའི་སྡུག་བསྔལ། སྐྱེ་བའི་ཚེ་འཇུར་མིག་ནས་དྲངས་པ་ལྟ་བུ་དང། ལྟེ་བ་བཅད་པའི་ཚེ་སྲོག་གཅོད་པ་ལྟ་བུ་དང། ལག་ཏུ་བླངས་པའི་ཚེ་པགས་པ་བཤུས་པ་ལྟ་
བུ་སོགས་སྡུག་བསྔལ་དཔག་ཏུ་མེད་པ་དང། དེ་ནས་ལོ་འགའ་རབ་སོང་ནས་རྒས་པའི་ཚེ། གཟུགས་དང་ལང་ཚོ་ཕལ་ཆེར་ཉམས་ཤིང། སོ་ཐམས་ཅད་འབུད། སྐྲ་དཀར་ལ་གདོང་གཉེར་མས་གང་
ལུས་སྐུར། འགྲོ་བ་འཁྱེར་ཞིང་ཀུན་ནས་ཡི་མུག་པ་སོགས་ཀྱི་སྡུག་བསྔལ་དང། དེ་ནས་འབྱུང་བ་མ་སྙོམས་པ་དང། རང་གི་ཟས་སྤྱོད་ལོག་པ་དང། ཕྱིའི་གདོན་ལ་སོགས་པ་ལ་
 ན་ཚ་ཟུག་གཟེར་མི་བཟོད་པ་དང། འདོད་པའི་བཟའ་བཅུང་སོགས་ནད་ལ་ཕོག་དོགས་སམ་བརྟེན་དབང་མེད། མི་འདོད་པའི་ཟས་སྨན་

[013A]༄༅། །སོགས་བསྟེན་ལ། གཏར་བསྲེག་སོགས་དཔྱད་རྩུབ་པོ་བསྟེན་ཅིང། །ཤི་དོགས་པའི་སྡུག་བསྔལ་དང། ཡོ་བྱད་འཕངས་པ་སོགས་སྨན་པོ་ན་ལ་སྟེར་ཞིང། རང་མ་ཟད་རང་ལ་
སྨན་པོ་ནལ་སྟེར་ཞིང། རང་མ་ཐད་རང་ལ་བསྔལ་དང། དེ་ཙམ་གྱི་རིམ་གྲོ་དང་སྨན་དཔྱད་སོགས་བྱས་ཀྱང་མ་ཕན་པར་ཚེ་ཟད་པས་ཤི་བ་ལ་ཕྱོགས་པ་ན། སྨན་པ་སོགས་ནི་བྲོས། ལྷ་
བསྲུང་རྣམས་ཡལ། མིག་སྔོ་ལིང་བས། ཉེ་རུ་གདོང་ལ་བལྟ་ཞིང་དུ། ཟས་བཏུང་གི་ཐ་མར་ཧུབ་གཉིས་གསུམ་སྙོད་ཀྱང་ཕྱིད་ཕྱི་ལ་འཕོ། །སྔར་གསོན་དུས་བྱས་པའི་སྡིག་པའི་ལས་རྣམས་ལ་འགྱོད། དབུགས་
ནི་ཆད། གཉེན་བཤེས་ལོངས་སྤྱོད་སོགས་འཁྲེན་ཅིང་ཆགས་བཞིན་པའི་ངང་ནས་འཆི་བའི་སྡུག་བསྔལ་རྣམས་ཞིབ་པར་བསམ་ནས་ཐར་བའི་ཐབས་ལ་འབད་པར་བྱའོ། །གཉིས་པ་ནི། རང་དང་ཞེ་འགྲས་པའི་དགྲ་ཞིག་
ཉེ་སར་ཡོད་ན་རྒྱུན་དུ་བློ་མི་བདེ་བ་བསྐྱེད་ཅིང། དེས་ཀྱང་བདག་གི་ལུས་སྲོག་དང། ལོངས་སྤྱོད་ལྟོས་བཅས་ལ་གནོད་པ་སྣ་ཚོགས་དང། གཏམ་ངན་སོགས་ཀྱིས་བདག་ལ་ཐབས་སྣ་ཚོགས་ཀྱིས་གནོད་པར་བརྩོན་ལས་
བདག་བློ་བདེ་བའི་གོ་སྐབས་མེད་པར་ཤེས་པར་བྱའོ། །གཉེན་ལ་བསྟེན་པའི་སྡུག་བསྔལ་ནི། གཉེན་དར་མཛའ་བའི་གྲོགས་སོག་ཤིན་སྡུག་བསྔལ་ཞིང། རང་ལ་མེད་ཀྱང་བཙལ་ནས་དགེ་བ་བྱེད་པ་དང། བྲལ་

[013B] དེ་རྣམས་ལ་སྡུག་བསྔལ་གང་བྱུང་ནའང། རང་ལ་སྡུག་བསྔལ་ཕོག་ཁྱེད་པས་མེད་ཅིང། ཐག་རིང་ན་མི་ཕྲད་པའི་སྡུག་བསྔལ་དང། དེ་རྣམས་ཀྱི་ཚེད་དུ་འཐབ་
རྩོད་དང་འགྲོ་འདུག་སོགས་བྱེད་པ་ཤིན་ཏུ་ངལ་བའི་སྡུག་བསྔལ་རྣམས་དྲན་ནས་ཐར་བའི་ཐབས་ལ་བརྩོན་པར་བྱའོ། །གསུམ་པ་ནི། ངལ་བ་མང་པོས་སོ་ནམ་བྱས་ཀྱང་སར་སེར་སོགས་ཀྱིས་བཅོམ་པ་དང། རྟ་ལུག་
སོགས་གསོག་ཀྱང་མུ་གེ་དང་ནད་ཀྱིས་འཆི་བ་དང། དེ་རྣམས་ཉིན་མཚན་བསྲུང་ཞིང་སྟོར་དོགས་པའི་སྡུག་བསྔལ་དང། གཡོ་སྒྱུ་ཁྲམ་སོགས་ཀྱིས་ཉོ་ཚོང་བྱས་ཀྱང་ཁེ་བོ་གས་མི་ཐོན་པ་དང། དཔོན་རྣམས་ཀྱིས་འབངས་
སྐྱོང་བ་དང། འབངས་གཡོག་རྣམས་ཀྱིས་ཁྲལ་དེད་པ་དང། འདུན་པ་རྣམས་ཀྱི་ཡང་རྩེ་ཆོས་སྒོར་ཞུགས་པ་རྣམས་ལ་ཡང། ཁྲིམས་འགོ་མི་ཐོན་པ་དང། ཤེས་རབ་དམན་པས་སློབ་མི་ནུས་པ་སོགས་ཀྱིས་
སྡུག་བསྔལ་དང། མདོར་ན་མཆོག་དམན་བར་གསུམ་གྱི་མི་ཕལ་ཆེར་རེ་པ་མ་རྫོགས་ཤིང། འདོད་པ་མ་ཁེངས་པ་ཤ་སྟག་ཡིན་པས། དེའི་ཚུལ་བསམ་ནས་ཐར་པ་ལ་འབད་བར་བྱའོ། །གཉིས་པ་ནི། ལྷ་
རྣམས་ཀྱིས་སྔོན་ཚུལ་ཁྲིམས་བསྲུངས་པས་ལྷར་སྐྱེ་ནའང། སྦྱིན་པའི་འབྲས་བུ་མེད་པའི་ལོངས་སྤྱོད་ཀྱིས་འཕོངས་པ་དང། ལྷ་བསོད་ནམས་ཅན་རྣམས་ཀྱིས་བསྐྲོད་པ་སོགས་དང། འཆི་བའི་ལྟས། ལུས་

[014A]༄༅། །ཀྱི་མདངས་ཉམས་པ་དང། མལ་སྟན་ལ་བློ་མི་ཕེབས་པ་དང། མེ་ཏོག་གི་ཕྲེང་པ་རྙིང་པ་ནང། གསོལ་དྲི་མ་ཆགས་པ་དང། ལུས་ལ་རྡུལ་ཆགས་པ་སྟེ་རིང་པའི་འཆི་ལྟས་ལྔ་དང་
འོད་ཉམས་པ་དང། རྒྱན་ལ་སྒྲ་མི་སྙན་པ་འབྱུང་བ་དང། ཁྲུས་ཆུས་འགོས་པ་དང། གཟི་མ་འཁྲབ་པ་དང། གནས་གཅིག་ཁ་ནོར་ཞེན་པ་སྟེ། ཉེ་བའི་ལྟས་ལྔ་ཚང་ན་ངེས་པར་འཆི་བར་ཤེས་ནས་ཉ་བྱེ་ཚན་
དུ་བོར་བ་ལྟར། རྒྱལ་ཆེན་རིགས་བཞི་བའི་རིགས་ལ་མི་ལོ་ཕྱེད་དང་བཞི་བརྒྱར་སྡུག་བསྔལ་མྱོང་ཞིང། གཞན་རྣམས་ཉིས་འགྱུར་རོ། །གཞན་ཡང་ལྷ་ཡིན་དང་འཐབ་པའི་སྡུག་བསྔལ་དང། ལྷའི་དཔལ་
འབྱོར་དང་འབྲལ་དོགས་པའི་སྡུག་བསྔལ་བསམ་གྱིས་མི་ཁྱབ་བ་ཞིག་ཡོད་ལ། གཟུགས་དང་གཟུགས་མེད་ཁམས་པ་རྣམས་ལ་ཁྱབ་པ་འདུ་བྱེད་ཀྱི་སྡུག་བསྔལ་དཔག་ཏུ་མེད་པ་ཡོད་དོ། །གསུམ་པ་ནི། ལྷ་མ་ཡིན་
དུ་སྐྱེ་ན། ལྷ་དང་རྒྱུན་དུ་འཐབ་རྩོད་ཀྱིས་དུས་འདའ་བསམ་ནར་ཞིང། ལྷ་དང་རྩོད་པའི་དམག་ལ་འགྲོ་བ་རྣམས་ཀྱི་བུ་དང་ཆུང་མ་ལ་སོགས་པས། མཚོ་ཀུན་སྣང་ཞེས་པ་ལ་བ་ལྟས་པས། རང་གི་ཁྱོ་དང་བུ་སོག་
ཉེ་འབྲེལ་རྣམས་དཔག་ཏུ་མེད་པ་ཤི་བ་མཐོང་ནས། དུ་ཞིང་སྨྲེ་ངག་བཏོན་ནས་སྡུག་བསྔལ་སོགས་དཔག་ཏུ་མེད་པའི་སྡུག་བསྔལ་དང། མདོར་ན་ཟག་བཅས་ཉེར་ལེན་གྱི་ཕུང་པོ་བླངས་ཕྱིན་སྡུག་བསྔལ་གྱི་སྡུག་བསྔལ་

[014B] མི་ལྟ་བུ་ནད་ཀྱིས་བཏབ་པའི་སྟེང་དུ་གདོན་གྱིས་གནོད་པ་ལྟ་བུ་དང། འགྱུར་བའི་སྡུག་བསྔལ་ཚ་བའི་གདུང་ནས་བསིལ་བ་བསྟེན་པས་སླར་འཁྱག་པ་ལྟ་བུ་དང། ལས་
ཉོན་གྱི་དབང་གིས་རིགས་དྲུག་ཀུན་ལ་ཁྱབ་བས་ཁྱབ་པ་འདུ་བྱེད་ཀྱི་སྡུག་བསྔལ་སྟེ་སྡུག་བསྔལ་གསུཾ་གྱིས་ཤིན་ཏུ་མནར་ཚུལ་བསམ་ནས། དེ་ལས་ཐར་འདོད་ཀྱི་བློ་ཤུགས་དྲག་གཅིག་སྐྱེ་དགོས་སོ། །གཉིས་པ་
དེ་ལས་ཐར་པའི་ཐབས་སྒྲུབ་ཚུལ་ནི། དེ་ལྟར་ན། འཁོར་བ་འདི་ཐམས་ཅད་སྡུག་བསྔལ་ལས་མ་འདས་པར་འདུག་ཀྱང། བདག་གི་སྔོན་ཆད་སྡུག་བསྔལ་ལ་བདེ་བར་འཁྲུལ་ནས་དེའི་རྒྱུ་ཉོན་མོངས་
ཁོ་ན་སྤྱད་པས་ལན་པར་འདུག་པས། ད་ནི་ཀུན་འབྱུང་འཁོར་བའི་འཇུག་རིམ་རྣམས་བསམ་ནས། ལས་དང་ཉོན་མོངས་སྤྱི་དང། ཁྱད་པར་དུ་གཙོ་ཆེ་བ་འདོད་ཆགས་དང་ཁོང་ཁྲོ་དང། ང་རྒྱལ་
དང། མ་རིག་དང། ཐེ་ཚོམ་དང། འཇིག་ལྟ་དང། མཐར་ལྟ་དང། ལྟ་བ་མཆོག་འཛིན་དང། བརྟུལ་ཞུགས་མཆོག་འཛིན་དང། ལོག་ལྟ་སྟེ་ལྟ་མིན་ལྔ་དང། ལྟ་བ་ལྔ་སྟེ་བཅུ་པོ་སྟེ། ཉོན་
མོངས་ཐམས་ཅད་ཀྱི་རྩ་བ་ལྟ་བུར་འདུག་པས། དེ་དགོངས་བཟུང་ནས་རྩ་བ་ནས་མ་སྤོང་ན། སྡུག་བསྔལ་ལས་མ་འདས་པར་འདུག། དེ་ལྟ་བུའི་སྡུག་བསྔལ་ལས་ཐར་པ་ཞིག་ངེས་པར་བྱེད་དགོས་སོ། །

[015A]༄༅། །བྱེད་ཚུལ་ཡང་རྒྱལ་བས་གསུངས་པའི་འདུལ་བ་དང་མངོན་པ་དང་མདོ་ དེ་གསུམ་གྱི་བརྗོད་བྱར་གྱུར་པ་ཚུལ་ཁྲིམས་དང་
འཛིན་དང་ཤེས་རབ་ཀྱི་བསླབ་པ་སྟེ་བསླབ་པ་གསུམ་ཡ་ཚུལ་བཞིན་དུ་བསླབ་པ་དང། ཁྱད་པར་དུ་བསྲུང་ན་ཕན་ཡོན་ཆེ་ཞིང། མ་བསྲུང་ན་ཉེས་དམིགས་ཤིན་ཏུ་ཆེ་བས་ཚུལ་ཁྲིམས་ལ་བསླབ་པར་བྱའོ་སྙམ་པའི་སྒོ་
ནས་རང་རང་གི་ཇི་ལྟར་ཁས་བླངས་པའི་སོ་ཐར་སོགས་ཀྱི་བསླབ་བྱ་དང་མ་འདས་པར་བྱ་ཞིང་གལ་སྲིད་ཉོན་མོངས་མང་པའི་དབང་གིས་འདས་ན་མྱུང་བ་ཉིད་དུ་སྟོབས་བཞི་ཚང་བའི་བཤགས་པས་ཕྱིར་བཅོས་བ་སོགས་ལ་
འབད་པར་བྱས་ནས་ཉེས་བསམ་གོས་པར་བྱའོ། །སྐྱེས་བུ་འབྲིང་དང་ཐུན་མོང་བའི་ལམ་གྱི་རིམ་པ་བཤད་ཟིན་ཏོ།། །།གསུམ་པ་སྐྱེས་བུ་ཆེན་པོའི་ལམ་ལ་བློ་སྦྱོང་བ་ལ་གསུམ། བྱང་ཆུབ་ཀྱི་སེམས་སྦྱོར་
བའི་རིམ་པ་དང། སེམས་བསྐྱེད་ཆོགས་བཟུང་བ་དང། སེམས་བསྐྱེད་ནས་སྤྱོད་པ་ལ་བསླབ་ཚུལ་ལོ། །དང་པོ་ནི། བྱང་ཆུབ་ཀྱི་སེམས་སྤྱོད་ཚུལ་ལ་མང་པོ་གསུངས་ཀྱང། ཛོ་བོ་ཨ་ཏི་ཤས་བཞེད་བ་ལྟར་
སྒྱུ་འབྲས་མན་ངག་བདུན་གྱི་ སེམས་ཅན་ཐམས་ཅད་མང་ཤེས་པ། དྲིན་དྲན་པ། དྲིན་པ་ཟོ་བ། བྱམས་པ། སྙིང་རྗེ། ལྷག་བསམ། བྱང་ཆུབ་ཀྱི་སེམས་རྣམས་ལས་

[015B] འཁོར་བ་ཐོག་མ་མེད་པ་ནས་བདག་གི་སྐྱེ་བའང་ཐོག་མ་མེད། སྐྱེ་བ་གཅིག་ནས་གཅིག་ཏུ་བརྒྱུད་པས། སེམས་ཅན་འདི་དེ་ལུས་མ་ བླང་པ་གྲངས་ཀྱིས་མི་ཆོད་
སེམས་ཅན་འདི་བདག་གི་མ་མ་བྱས་ཞེས་པ་གཅིག་ཀྱང་མེད། བྱས་པ་ཡང་གྲངས་ཀྱིས་མི་ཆོད། མ་བྱས་པའི་ཚེ་བདག་གི་ཚེ་འདིའི་མས་དྲིན་གྱིས་ཇི་ལྟར་བསྐྱངས་པ་དེ་བཞིན་དུ་བསྐྱངས་པ་ཡིན་པ་ཐག་ཆོད་
སྙམ་པ་དང། དྲིན་དྲན་པ་ནི། བདག་གི་ཚེ་འདིའི་མས། སྡིག་སྡུག་གཏམ་ངན་ཐམས་ཅད་ཁྱད་དུ་བསད་ནས། མངལ་དུ་ཟླ་བ་བཅུའི་བར་དུ་བརྩེ་བར་བཟུད། སྐྱེས་ནས་ཐམས་ཅད་སྣ་
ཚོགས་ཀྱིས་གསོས། ཆེར་སོང་ནས་ཅི་ནུས་ཀྱིས་ཕན་བཏགས་ཚུལ་སོགས་ཀྱི་དྲིན་རྣམས་བསམ་མོ། །དྲིན་བཟོ་བ་ནི། དེ་ལྟ་བུའི་དྲིན་ཅན་གྱི་མ་རྣམས། སྤྱིར་འཁོར་བ་དང་སྒོས་ངན་སོང་གི་སྡུག་
བསྔལ་དཔག་ཏུ་མེད་བསམ་ནར་ནས་བདེ་བའི་གོ་སྐབས་ནི་མེད། ད་ལྟ་བདེ་བར་འཛིན་པ་འདི་ནི་སྡུག་བསྔལ་གྱི་རྒྱུ་ལས་མེད། དེ་ལྟ་བུའི་སྡུག་བསྔལ་གྱིས་གདུང་བའི་དྲིན་ཅན་རྣམས་སྡུག་བསྔལ་ལས་
བསྒྲལ་ཞིང། ཟག་མེད་ཀྱི་བདེ་བ་ལ་སྦྱོར་དང་བྱའོ་སྙམ་པའི་སེམས་རྒྱུད་གཏིང་ནས་བསམ་མོ། །ཡིད་འོང་གི་བྱམས་པ་ནི། བདེ་བས་འཕོངས་མ་འདི་རྣམས་བདེ་བ་དང་ལྡན་ན་ཅི་མ་རུང། བདེ་

[016A]༄༅། །བ་དང་ལྡན་པར་གྱུར་ཅིག། ཅི་ནས་ཀྱང་བདེ་བ་དང་ལྡན་པར་བདག་གིས་བྱའོ་སྙམ་བ་དང། སྙིང་རྗེ་ནི། མ་སེམས་ཅན་འདི་རྣམས་
ནས། སྡུག་བསྔལ་གྱིས་མནར་བའི་མ་རྣམས་སྡུག་བསྔལ་དང་བྲལ་ན་ཅི་མ་རུང། སྡུག་བསྔལ་དང་བྲལ་བར་གྱུར་ཅིག། ཅི་ནས་ཀྱང་བདག་གིས་སྡུག་བསྔལ་དང་བྲལ་བར་བྱའོ་སྙམ་དུ་སྒོམ། ལྷག་བསམ་ནི། དེ་
ལྟ་བུའི་བདེ་བས་འཕོངས་ཤིང་སྡུག་བསྔལ་གྱིས་མནར་བའི་མ་རྣམས་སྡུག་བསྔལ་དང་བྲལ་ཞིང་བདེ་བ་ལ་བཀོད་པར་བདག་གི་དམ་ནི་བཅའ། དེ་ལྟ་བུའི་ནུས་མཐུ་ནི་བདག་ལ་མེད། དེ་ལྟ་བུའི་ནུས་པ་སུ་ལ་ཡོད་ཅེ་ན་
ཡང་དག་པར་རྫོགས་པའི་སངས་རྒྱས་ཁོ་ན་ལ་ཡོད་པས་ཐོག་མར་བདག་གིས་མ་རྣམས་ཀྱི་དོན་དུ་ཡང་དག་པར་རྫོགས་པའི་སངས་རྒྱས་གཅིག་མ་ཐོབ་ན། དེ་ལྟ་བུའི་མ་རྣམས་ཀྱི་དོན་བྱ་བར་མི་ནུས་པས། བདག་གིས་
སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པ་དོན་དུ་གཉེར་བར་བྱའོ། །དེ་ཡང་ཞི་བ་ལྷའི་བཞེད་པ་ལྟར་བདག་གཞན་བརྗེ་བའི་སེམས་བསྒོམ་པར་སྤྲོ་ན། བདག་གིས་བདེ་བ་འདོད་ཅིང། སྡུག་བསྔལ་
མི་འདོད་པ་དང། གཞན་གྱིས་བདེ་བ་འདོད་ཅིང། སྡུག་བསྔལ་མི་འདོད་པ་གཉིས་ལ་ཁྱད་པར་གཅིག་ཀྱང་མེད་པས། བདག་གི་བདེ་བ་དང་དགེ་བ་རྣམས་གཞན་སེམས་ཅན་ཐམས་ཅད་ལ་གཏོང་ཞིང། གཞན་

[016B] །གཉིས་པ་ནི། དེ་ལྟ་བུའི་གོང་དུ་བཤད་པའི་སེམས་སྦྱོང་རྣམས་
ཁ་ཙམ་མ་ཡིན་པར་རྒྱུད་དང་འདྲེས་ངེས་བར་སྔོན་དུ་བཏང་ནས། དཀོན་མཆོག་གསུམ་སྤྱི་དང་ཁྱད་པར་ཐུབ་པའི་དབང་པོ་མདུན་གྱི་ནམ་མཁར་དམིགས་ནས་ཡན་ལག་བདུན་པ་མཎྜལ་སོགས་སྔོན་དུ་བཏང་ནས་སེམས་བསྐྱེད་ཆོ་
ག་བཞིན་བྱའོ། །དེ་ནས་ནག་པོའི་ཆོས་བཞི་སྤོང་བ་སོགས་བསླབ་བྱ་རྣམས་ལ་བསླབ་པར་བྱའོ། །གསུམ་པ་ལ། རང་རྒྱུད་སྨིན་བྱེད་ཕར་ཕྱིན་དྲུག། གཞན་རྒྱུད་སྨིན་བྱེད་བསྡུ་དངོས་བཞི་ལས། དང་པོ་དྲུག་
ལས་སྦྱིན་པ་ནི། རང་གི་ལུས་ལོངས་སྤྱོད་སོགས་ལ་མི་ལྟོས་པར། མ་ཆགས་པ་དང་ལྷན་ཅིག་པའི་སེམས་དེས་ཀུན་ནས་བླངས་ཏེ། སྦྱིན་བྱའི་དངོས་པོ་ཡོངས་སུ་གཏོང་བའི་ལུས་ངག་གི་ལས་དེ་བྱིན་པའི་ངོ་བོ་ཡིན་
ལ༑ ཚུལ་ནི། ཁྱིམ་པའི་བྱང་སེམས་ཀྱིས་ཟང་ཟིང་གི་སྦྱིན་པ་རྩལ་དུ་འདོན་ཅིང། རབ་བྱུང་བྱང་སེམས་ཀྱིས་ཆོས་སྦྱིན་གཙོ་བོར་བྱེད་པ་དང། གཞན་ཡང་མི་མ་ཡིན་དང་འབྱུང་བཞིའི་གནོད་པ་ལས་སྐྱོབ་པ་དང་
མདོར་ན་སྦྱིན་པ་རྣམ་གསུམ་ལ་ཚུལ་བཞིན་དུ་སློབ་ཅིང། དེ་ཡང་དབུ་མ་ལ་འཇུག་པ་ལས། སྦྱིན་པ་སྦྱིན་བྱ་ལེན་པོ་གཏོང་བོས་སྟོང། སོགས་གསུངས་པ་བཞིན་འཁོར་གསུམ་རྣམ་པར་དག་པའི་སྦྱིན་པའི་ཕར་བྱིན་
[017A]༄༅། །ལ་བསླབ་པར་བྱའོ། །གཉིས་པ་ཚུལ་ཁྲིམས་ནི། གཞན་གནོད་གཞི་བཅས་སྤོང་བའི་སེམས་པ་ཚུལ་ཁྲིམས་ཀྱི་ངོ་བོ་ཡིན་ལ། དེ་ལ་ཉེས་སྤྱོད་སྡོས་བའི་ཚུལ་ཁྲིམ་བཞི། མེ་དགེ་པ་
བཅུ་སྤོང་བ་ནི་སྤྱི་དང། བྱེ་བྲག་ཏུ་སོ་སོར་ཐར་པ་སོགས་དང། བྱང་སེམས་ཀྱི་བསླབ་བྱ་སོགས་རང་རང་གི་ཇི་ལྟར་ཁས་བླངས་པའི་ཚུལ་ཁྲིམས་སྲོག་དང་བསྡོས་ཏེ་བསྲུང་བ་དང། དགེ་བའི་ཆོས་སྡུད་ནི། མཁན་
སློབ་དང་དཀོན་མཆོག་གསུམ་ལ་སོགས་པ་ཡུལ་ཁྱད་པར་ཅན་རྣམས་ལ་བསྙེན་བཀུར་བྱ་བ་དང། སྐྱབས་འགྲོ་ཡན་ལག་བདུན་པ་སོགས་ཀྱི་དམིགས་པ་རྣམས་སྐྱོང་ཞིང། སེམས་ཅན་དོན་བྱེད་ནི། རྙེད་བཀུར་
དང་སྙན་གྲགས་སོགས་ལ་རེ་བ་མེད་པའི་བརྩེ་བའི་སེམས་ཀྱིས་གཞན་དོན་སྒྲུབ་པ་དང་ཁྱད་པར་གྲོགས་ཀྱི་བྱ་བསྒྲུབ་པ་དང། སྡུག་བསྔལ་སེལ་བ་གཉིས་ཀྱི་དང་པོ་ནི་ལོངས་སྤྱོད་སོགས་རྐུན་མས་མི་ཁྱེར་བའི་ཐབས་སྒྲུབ་
པ་སོགས་དང། གཉིས་པ་ནི། ལུས་སེམས་ཀྱི་སྡུག་བསྔལ་སེལ་བའི་བྱ་བ་དང། རྨོངས་པ་ལ་ལས་འབྲས་སྟོན་པ་དང། ཕན་འདོགས་པ་དགའ་བར་སྨྲ་ཞིང་བསྙེན་བཀུར་སྟོབ་པ་སོགས་དང། གཞན་ཡང་
འཇིགས་པ་ལས་སྐྱོབ་པ་དང། ཡང་དག་པར་ཞུགས་པ་ལ་ཁྲེང་ ལོག་པར་ཞུགས་པ་ལ་ནན་ཏུར་གྱི་ལས་བྱ་བ་དང། ཐབས་སྣ་ཚོགས་ཀྱིས་ཡང་དག་བའི་ལམ་ལ་གཞུག་པ་སོགས་སྐབས་སུ་

[017B] །གསུམ་པ་བཟོད་པ་ནི། གཞན་ལ་ཞེ་སྡང་ད་ཁོང་ཁྲོ་འགོག་པའི་སེམས་བྱུང་སེམས་པ་འཐོན་པའི་ངོ་བོ་དང། དེ་གོང་འཕེལ་དུ་སོང་བའི་བཟོད་པའི་
བ་ཡིན་ལ། སྤྱོད་འཇུག་ལས། སེམས་ཅན་མི་བསྲུན་ནམ་མཁའ་བཞིན། །སོགས་གསུངས་པ་བཞིན། རང་གི་ཁོང་ཁྲོའི་སེམས་འཛོམས་ན་ཕྱིའི་དགྲ་ཐམས་ཅད་བཅོམ་པ་ཡིན་པས་ན་དེ་བཞིན་དུ་བསྒྱུར་
བར་བྱའོ། །བཞི་པ་བརྩོན་འགྲུས་ནི། སྒོ་གསུམ་དགེ་པ་ལ་འཇུག་པར་སྤྲོ་བའི་སེམས་བྱུང་སེམས་པ་དེ་བརྩོན་འགྲུས་ཀྱི་ངོ་བོ་ཡིན་ལ། དེ་ཡང་དབུ་མ་ལ་འཇུག་པ་ལས། ཡོན་ཏན་མ་ལུས་བརྩོན་
འགྲུས་རྗེས་འགྲོ་ཞིང། །བསོད་ནམས་བློ་གྲོས་ཚོགས་ནི་གཉིས་ཀྱི་རྒྱུ། །ཞེས་གསུངས་པ་ལྟར་རོ། །དེ་ཡང་དང་པོར་བློས་མི་འཆུན་པ་ལྟར་འབྱུང་ཡང། ཐུན་དང་ཉིན་ཞག་དང། བླ་བར་བརྩོན་
པས་རིམ་བཞིན་ཡར་འགལ་དུ་བརྩམས་པས་དཀའ་པ་མེད་པར་སྐྱེ་ཞིང། ལེ་ལོའི་དབང་དུ་སོང་གྲབས་བྱུང་ཚེ། བདག་ནི་ཐོག་མ་མེད་པ་ནས། འདི་ལྟ་བུ་ལེ་ལོ་སོགས་ཀྱི་རྒྱུས། ད་བར་དུ་འཁོར་བར་འཁྱམ་
འདུག་པས། ད་ལམ་ཚེ་ལྷག་འདི་ལེ་ལོ་སོགས་གྱིས་དོན་མེད་དུ་བཏང་ན་ཤིན་ཏུ་ནས་མི་རུང་སྟེ། བརྩོན་འགྲུས་བྱ་ན།  བདག་དལ་འབྱོར་

[018A]༄༅། །ཐོབ་བཤེས་གཉེན་དམ་པས་རྗེས་ །ལྔ་
ནི༑ གནས་དབེན་པར་ནང་དུ་ཡང་དག་པར་གཞག་ནས། ལེགས་པར་བསམ་པའི་ཆོས་ཉིད་ཡིད་ལ་བྱེད་ཅིང། གང་ཡིད་ལ་བྱེད་པའི་སེམས་དེ་ནང་དུ་རྒྱུན་ཆགས་སུ་ཡིད་ལ་བྱེད་དོ། །དེ་ལ་གོམས་པས་ལུས་
སེམས་ཤིན་སྦྱངས་བྱུང་བ་དེ་ནི་ཞིག་ནས་ཞེས་བྱའོ། །དེ་ཡང་ཞི་གནས་སྒྲུབ་ཚུལ་རྒྱས་པར་རྗེ་བླ་མ་ཡབ་སྲས་ཀྱིས་གསུངས་པ་ལས་ཤེས་པར་བྱ་ཞིང། ས་བཅད་མ་སྟོང་ཙམ་དུ་བརྗོད་ན། གནས་བཟང་པོར་འདི་
སྣང་གི་རེ་དོགས་ཀྱི་གཡེང་བ་ཐམས་ཅད་བཙན་ཆོད་དུ་སྤང་ལ། སྦྱོར་པ་དང་བློ་སྦྱོང་གི་རིམ་པ་སྔོན་དུ་བཏང་ནས། བདེ་བའི་གདན་ལ་རླུང་ཆམ་ལ་འབེབས་ནས། རང་གི་སྨིན་འཚམས་ཀྱི་ཐད་ཀྱི་ནམ་མཁར་པད་ཟླའི་
གདན་ལ་བཅོམ་ལྡན་འདས་ཐུབ་པའི་དབང་པོ་གསེར་གྱི་མདོག་ཅན། མཚན་དཔེ་གསལ་རྫོགས་འོད་ཟེར་འཕྲོ་བ་ཆོས་གོས་གསུམ་ལྡན་པ་ཆུང་མཐའ་རྒྱ་སྲན་ཙམ་ནས་ཆེ་མཐའ་མཐོ་གང་གསལ་བཏབ། ཆ་ལུགས་སོཊ་བསྒྱུར་ན་དེའི་རྗེས་
སུམ་བཟང་བ་ ཐོག་མར་ཐུན་ཆུང་ལ་གྲངས་མང་བ་དང། དེ་ནས་རིམ་གྱིས་ཇེ་རིང་དུ་བཏང་ནས། བྱིང་རྒོད་བྱུང་ན་དེ་སེལ་བའི་མན་ངག་རྣམས་རྗེ་བླ་མ་སོགས་ཀྱིས་རྒྱས་པར་

[018B] །དྲུག་པ་ཤེས་རབ་ནི། སྤྱོད་འཇུག་ལས། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །ཞེས་གསུངས་བ་ལྟར། ཚེ་འདིའི་བདེ་ཐབས་སྒྲུབ་པ་ཡང་
ཤེས་རབ་ལ་ངག་ལས་ན། སངས་རྒྱས་ཀྱི་གོ་འཕང་ཐོབ་པ་ལ་ལྟ་ཅི་སྨོས་ཏེ། རྗེ་བླ་མས་ཀྱང། ཤེས་རབ་ཟབ་མོའི་དེ་ཉིད་བལྟ་བའི་མིག་སྲིད་བའི་རྩ་བ་དྲུངས་ནས་འབྱིན་པའི་ལམ། །གསུང་རབ་ཀུན་ལ་བསྔགས་བའི་
ཡོན་ཏན་གཏེར། །གཏི་མུག་མུན་སེལ་སྒྲོན་མེ་མཆོག་ཏུ་གྲགས། །ཞེས་གསུངས་པའི་ཕྱིར། དེ་ཡང་རྒྱལ་བ་ཙོང་ཁ་པ་ཆེན་པོ་ལ་རྗེ་བཙུན་འཇམ་པའི་དབྱངས་ཀྱིས་དངོས་སུ་གསུངས་པའི་ཟབ་མོ་དབུ་མའི་ལྟ་བ་ཕྱིན་ཅིམ་
ལོག་པར་སྟོན་པ་དེ་རྗེ་བླ་མ་ཉིད་ཀྱིས་ཉམས་སུ་བཞེས་པའི་རྟོགས་པ་ཡིན་ལ། དེ་ནི་ཟུར་ཙམ་བརྗོད་ན་སྔོན་འགྲོ་རྣམས་བརྟེན་པའི་དང་ནས། རང་ཅག་རྣམས་གཉིད་ཐུག་པོ་ལོག་བཞིན་པ་ཡན་ཆད་དུ་
 དེ་རྒྱུན་པ་དཔག་ལ་ཞ་བའི་ཚུལ་གྱིས་མི་གསལ་ཞིང། དེ་ནི་རང་མཉེས་པར་ཉེས་ཁག་བྱུང་བའི་དུས་སུ། ངས་དེ་འདྲ་ཉེས་བ་མེད་བཞིན་དུ་ཉེས་ཁག་དེ་འདྲ་བསྙམ་བའི་ངར་འཛིན་ལྟང་གིས་འཆར་
ལ། དེ་མ་ཐག་ཏུ་དྲན་ཤེས་གྱིས་ངོས་བཟུང་བར་བྱ་སྟེ། དེ་ལྟ་བུའི་འགོག་བྱེད་ཀྱི་དགོས་པ་མེད་པས་ན། དེ་ནི་ངོས་བཟུང་བ་ཐོག་མར་ཤིན་ཏུ་གལ་ཆེའོ། །དེ་ལ་གང་ཟག་གི་བདག་མེད་བསྒོམ་པ་དང། ཆོས་

[019A]༄༅། །ཀྱི་བདག་མེད་བསྒོམ་པ་གཉིས་ལས། དང་པོ་ནི། དགག་བྱའི་ད་དེ་ལུས་སེམས་དང་གཅིག་ཏུ་གྲུབ་བ་མ་ལུས་དང་གཅིག་ན་ནི་ཤི་ནས་མེར་བསྲེག། ཆུར་བསྐྱུར་བ་ནང་དེ་ཡང་མེད་འགྲོ་
དགོས་རྒྱུ་ལ། ང་དེ་སྐྱེ་བ་ཕྱི་མ་ལེན་པ་སོགས་འཁོར་བར་འཁོར་གྱིན་འདུག། སེམས་དང་གཅིག་ན་ནི། སེམས་གཟུགས་སུ་མ་གྲུབ་པས་ང་དེ་ཡང་གཟུགས་མེད་པ་གཅིག་དགོས་རྒྱུ་ལ། ངས་ཟས་བོ། ངས་
གོས་གྱོན། འགྲོ་འདུག་བྱེད་པ་སོགས་ཀྱིས་མི་འཐད་ལ༑ གལ་ཏེ་ལུས་དང་ཐ་དད་ཡིན་ན། ཕུང་པོ་ལྔ་སོགས་རེ་རེ་བསལ་བའི་རྗེས་སུ་བདེ་འདི་ཡིན་ཞེས་མཛུབ་ཚུགས་ལྟ་བུ་གཅིག་དགོས་པ་ལ་དེ་འདྲ་ནི་མི་འདུག་
ལུས་སེམས་གཉིས་ཚོགས་པའི་སྟེང་ན་ཡོད་སྙམ་ན། ཤི་ཚེ་ལུས་སེམས་གཉིས་གྱེས་པས་ང་དེ་ཡང་དེ་ལྟར་འགྱུར་དགོས་པ་ལས་དེ་འདྲ་ནི་མེད་སྙམ་ནས་དཔྱད་བསྒོམ་བྱས་ལ། ཡང་སྐྱེ་བ་སྔ་གཉིས་གཅིག་ཏུ་བྱེད་ན་
སྔ་མ་དུད་འགྲོར་སྐྱེ་བའི་ང་དང་ད་ལྟ་མིའི་ང་དེ་ངན་འགྲོ་དང་བདེ་འགྲོའི་ཁྱད་པར་ཆེ་ཡོད་པ་སོགས་རིགས་པས་ཤིན་ཏུ་དཔྱད་དེ་བསྒོམ་པས་ང་དེ་གཏན་ནས་མེད་སྙམ་དུ་སྟོང་སོང་ངེ་བ་དེ་ངེས་པའི་ཚེ་བག་ཆགས་ཀྱི་དབང་གིས་སྐྲག་
སྣབ་ངམ་དགའ་སྙམ་སྐྱེ་ཞིབ་ཚུལ་དེ་ལ་དབུ་མཇིལ་མ་དང་པོར་རྙེད་པ་བཞེས་བྱའོ། །དེ་ལྟ་བུའི་མཉམ་གཞག་ནམ་མཁའི་ལྟ་བུའི་དང་ནས་ལ་

[019B] རྨི་ལམ་དང་སྒྱུ་མ་ལྟ་བུ་སྣང་ཡང། བདེན་པར་མ་གྲུབ་ཅིང། རྟེན་ཅིང་འབྲེལ་བར་འཐད་པ་ལ་དེས་བ་དྲངས་ནས། ལས་འབྲས་དང་དགེ་སྡིག་
གི་རྣམ་སྨིན་སོགས་བླང་དོར་ལ་དྲན་ཤེས་དང་ལྡན་པའི་སྒོ་ནས་བསླབ་པར་བྱའོ། །གཉིས་པ་ཆོས་ཀྱི་བདག་མེད་ནི། ཕལ་ཆེར་གོང་བཞིན་ལ། དགག་བྱའི་བཞེས་པའི་ཚབ་ཏུ་ལུས་ལྟ་བུ་བེམ་པོ་དང། དེ་རིང་
གི་ཤེས་པ་ལྟ་བུ་ཤེས་པ་དང། ནམ་མཁའ་ལྟ་བུ་ལྡན་མིན་འདུ་བྱེད་རྣམས་ལ་ཁ་སྤོས་ཏེ། དཔྱད་པར་བྱ་བ་ཡིན་ནོ། །རྒྱས་པར་རྗེ་བླ་མས་མཛད་པའི་ལམ་རིམ་གཉིས་དང། པཎ་ཆེན་རྡོ་རྗེ་འཆང་ཆེན་པོས་མཛད་
པའི་དམར་འཁྲིད་བདེ་ལམ་དང། རྒྱལ་དབང་མཆོག་གིས་མཛད་པའི་འཇམ་དཔལ་ཞལ་ལུང་སོགས་སུ་བལྟ་བར་བྱའོ། །གཉིས་པ་གཞན་རྒྱུད་སྨིན་བྱེད་བསྡུ་བའི་དངོས་པོ་བཞི་ནི། སྦྱིན་པ་ནི་གཙོ་བོར་ཟང་ཟིང་གིས་
རང་དབང་དུ་བསྡུད་ལ། སྙན་པར་སྨྲ་བ་ནི། སྦྱིན་པའི་ཐབས་ཀྱིས་འདུས་པའི་འཁོར་དེ་རྣམས་ལ་ཆོས་རང་རང་གི་བློ་བསྟུན་གྱིས་བསྟན་ཅིང། ཐ་ན་སྡིག་སྤོང་དགེ་སྒྲུབ་སྐྱབས་འགྲོ་སོགས་སྟོན་ཅིང། འཕྲད་པན་
ཁམས་བཟང་ངམ་སོགས་ཡིད་དུ་འོང་ཞིང་སྙན་པའི་ཚིག་གིས་སེམས་མགུ་པའི་ཐབས་ལ་འབད་ཅིང། དོན་སྤྱོད་ནི། གདུལ་བྱ་རྣམས་ཀྱི་དོན་དེ་དག་སྦྱོར་ཞིང་འཛིན་དུ་བཅུག་པ་དང། དོན་མཐུན་པ་ནི་

[020A]༄༅། །གཞན་ལ་ཇི་ལྟར་བསྟན་པ་བཞིན་རང་གིས་ཀྱང་དེ་མཐུན་དུ་བསླབ་པར་བྱའོ། །དེ་ལྟར་བཤེས་གཉེན་བསྟེན་ཚུལ་ནས་བཟུང་སྟེ་ལྷག་མཐོང་གི་བར་གྱི་ཐུན་མོང་བའི་ལམ་གྱི་རིམ་པ་
རྣམས་རང་གི་གོ་ཚོད་དང་བསྟུན་ཏེ་ས་བཅད་མ་སྟོངས་ཙམ་དུ་བྲིས་པའོ།། །།ཞེས་པ་འདི་ནི་དད་ལྡན་གྱི་དགེ་སློང་ཀུན་དགའ་རྒྱལ་མཚན་པས་ལམ་རིམ་གྱི་དོན་གོ་སླ་ཞིང་ཚིག་ཉུང་དོན་ཚང་གཅིག་ངེས་
པར་དགོས་ཞེས་དད་པའི་མེ་ཏོག་དང་བཅས་ཏེ་བསྐུལ་བའི་ངོར། རྒྱལ་བ་ཡབ་སྲས་གཉིས་ཀྱི་ཞབས་རྡུལ་སྤྱི་བོར་ལེན་ཅིང་གསུང་གི་བདུད་རྩི་མྱོང་བའི་ལྷའི་བཙུན་པ། བློ་བཟང་བསྟན་འཛིན་རྒྱལ་མཚན་གྱིས་
སྦྱར་བའི་དགེ་བས་རྒྱལ་བ་གཉིས་པའི་བསྟན་པ་ངར་ཞིང་རྒྱས་ལ་འགྲོ་བ་ཐམས་ཅད་ཀྱི་ཉོན་མོངས་པའི་གསོས་སྨན་དུ་གྱུར་ཅིག། །།སརྦ་མངྒ་ལཾ།། །།

[020B][BLANK PAGE]



