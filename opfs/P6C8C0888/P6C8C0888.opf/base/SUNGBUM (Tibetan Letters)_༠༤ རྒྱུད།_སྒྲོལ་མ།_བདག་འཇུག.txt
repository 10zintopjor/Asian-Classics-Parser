༄༅། །རྗེ་བཙུན་མ་འཕགས་མ་སྒྲོལ་མའི་སྒྲུབ་ཐབས་ཙིཏྟ་མ་ཎི་དང་འབྲེལ་བའི་བདག་འཇུག་ལེན་ཚུལ་ཉེས་ལྟུང་མུན་པ་འཇོམས་པའི་ཟླ་བ་གསར་པ་ཞེས་བྱ་བ་བཞུགས་སོ། །

[001B] །མཉེན་ལྕུག་འཁྲིལ་ལྡེམ་གཡོ་བའི་ཡིད་འཕྲོག་གར། །མཚར་སྡུག་འོད་ཀྱིས་ཕྱོགས་ཆ་རྣམ་འགེངས་མ། །ཏཱ་རེ་རེ་སྐོང་
ནོར་བུར་གུས་བཏུད་ནས། །གང་ཞིག་ལམ་འདིར་སྤྱོད་པའི་སྐལ་བཟང་དག་དམ་ཚིག་སྡོམ་པ་གསོ་བའི་རྨད་བྱུང་ཐབས། །མ་བཅོས་རྡོ་རྗེའི་ལུས་ཀྱི་དཀྱིལ་འཁོར་དུ། །འཇུག་ཅིང་བྱིན་རླབས་དབང་གི་ཆོ་ག་
འགོད།  །དེ་ལ་འདིར། རྗེ་བཙུན་མ་འཕགས་མ་སྒྲོལ་མ་ཙིཏྟ་མ་ཎིའི་རྣལ་འབྱོར་དང་འབྲེལ་བའི་ཐུན་མོང་མ་ཡིན་པ་བླ་མའི་ལུས་ཀྱི་དཀྱིལ་འཁོར་དུ་བདག་ཉིད་འཇུག་ཅིང་དབང་བླང་བའི་ཚུལ་ནི། གནས་བཟང་པོར་སྟེགས་བུ་གཙང་མར་དྲི་བཟང་དང་བ་བྱུང་གི་ཆུས་
ཆག་ཆག་ལེགས་པར་བཏབ་པའི་ཁར་རྡུལ་ཚོན་ནམ་རས་བྲིས་ཀྱི་པདྨ་འདབ་མ་བཅུ་པ་ལྟེ་བར་ཟླ་གདན་ལ་ཏཱཾ་ཡིག་ལྗང་གུ། འདབ་མ་བཅུ་ལ་ཡི་གེ་བཅུ་པ་ཁ་ནང་དུ་བསྟན་པ་བྲིས་པ་བཤམས། བདག་མདུན་གྱི་མཆོད་པ། གཏོར་མ་དམར་པོ་འདབ་ལྡན་ཆ་བཞི་
[002A]  །ཚོགས་ཀྱི་འཁོར་ལོ། ལས་བུམ། མིག་དར། མེ་ཏོག་སོགས་ཉེ་བར་མཁོ་བའི་ཡོ་བྱད་ཐམས་ཅད་འདུ་བྱས་ལ། རང་ཉིད་ལྷའི་རྣལ་འབྱོར་རྒྱས་པ་གོང་དུ་བཀོད་པ་བཞིན་གྲུབ་རྗེས། ལས་བུམ།།
ཨ་མྲྀ་ཏས་བསང། སྭ་བྷཱ་ཝས་སྦྱངས། སྟོང་པའི་ངང་ལས་བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ་མགྲིན་པ་རིང་བ། མཆུ་འཕྱང་བ་ལ་སོགས་པའི་མཚན་ཉིད་ཐམས་ཅད་དང་ལྡན་པར་གྱུར་
ཨོཾ་ཏཱ་པྟེ་ཏཱ་པྟེ་མཧཱ་ཏཱ་པྟེ་སཱཧཱ། ལྷའི་ཆུ་བོ་གངྷཱ་དང་བུམ་པའི་ཆུ་དབྱེར་མེད་པའི་སྟེང་དུ་པཾ་ལས་པདྨ་དང། རཾ་ལས་ཉི་མའི་གདན་གྱི་སྟེང་དུ་ཧཱུཾ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་
འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་ཁྲོ་བོ་བདུད་རྩི་འཁྱིལ་པ་སྐུ་མདོག་ལྗང་སྔོན། ཞལ་གཅིག་ཕྱག་གཉིས། གཡས་སྣ་ཚོགས་རྡོ་རྗེ་འཕྱར་ཞིང། གཡོན་སྣ་ཚོགས་རྡོ་རྗེའི་ཡུ་བ་

[002B] དབུ་སྐྲ་དམར་སེར་གྱེན་དུ་བརྫེས་ཤིང། སྟག་གི་པགས་པའི་ཤམ་ཐབས་སོགས་ཁྲོ་བོའི་རྒྱན་དང། ཉམས་ཐམས་ཅད་ཡོངས་སུ་རྫོགས་པ། གཡོན་བརྐྱང་གི་སྟབས་ཀྱིས་བྮུགྶ་
པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པ། དེ་ལས་འོད་ཟེར་འཕྲོས། བསྒོམས་པ་དང་འདྲ་བའི་ཡེ་ཤེས་པ་དང་དབང་གི་ལྷ་ཚོགས་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་ནས། ཤཔྟ་པྲ་ཏཱི་ཙྪ་
སཱཧཱ། ཛཧཱུཾ་བཾ་ཧོཿ་ཡེ་ཤེས་པ་དམ་ཚིག་པ་དང་གཉིས་སུ་མེད་པར་གྱུར། དབང་གི་ལྷས་དབང་བསྐུར་དོན་གྲུབ་ཀྱིས་དབུ་བརྒྱན་པར་གྱུར།  ཅེས་དམ་ཡེ་བཅིངས་ལ་དབང་བསྐུར་རྒྱས་གདབ་བྱ། དེ་ནས་མཆོད་པ་བདག་བསྐྱེད་ཀྱི་སྐབྶ་
ལྟར་བྱིན་གྱིས་བརླབས་ལ།  ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱཨྩྪ་སཱཧཱ།  དེ་བཞིན་དུ།  ཤཔྟའི་ བར་བཏགས་པས་མཆོད།  རྒྱལ་ཀུན་མཁྱེན་བརྩེའི་ལྷ་ལམ་ལས། །མཐུ་སྟོབས་ཆུ་འཛིན་ལེགས་འཁྲིགས་ཏེ། །འཕྲིན་ལས་རྣམ་བཞིའི་ཆར་
འབེབས་པ། །བདུད་རྩི་འཁྱིལ་པ་ལ་ཕྱག་འཚལ།  །ཞེས་བསྟོད།  རང་གི་ཐུགས་ཀ་ནས་སྔགས་ཀྱི་ཕྲེང་བ་གཟུངས་ཐག་ལ་འཁྲིལ་ནས་སོང་བ་བུམ་པའི་ལྷའི་ཐུགས་ཀར་ཕོག་ཐུགས་རྒྱུད་བསྐུལ་ཏེ་དེའི་ཐུགས་ཀ་ནས་འོད་
ཟེར་འཕྲོས་པས་རྒྱལ་བ་སྲས་བཅས་ཀྱི་བྱིན་རླབས་ནུས་མཐུ་ཐམས་ཅད་བདུད་རྩི་འོད་ཟེར་དང་བཅས་པའི་རྣམ་པར་བཀུག་ནས་བུམ་པའི་ཆུ་ལ་ཐིམ་པར་གྱུར་ པར་བསམས་ལ། ཨོཾ་བཛྲ་ཨམྲྀ་ཏ་ བརྒྱ་རྩ་བཟླས་མཐར་ཡིག་བརྒྱ་བརྗོད་

[003A]༄༅། །སྔར་བཞིན་མཆོད་བསྟོད་བྱས་ལ།  མ་འབྱོར་པ་དང་ཉམས་པ་དང།  །ཞེས་བཟོད་པར་གསོལ་ཞིང། དུང་ཆོས་ཀྱིས་མཆོད་ཡོན་བུམ་པར་བླུགས་ཏེ།  ཨོཾ་ཨཱཧཱུཾ། བུམ་ནང་གི་ལྷ་འོད་དུ་ཞུ་ནས་བུམ་པའི་ཆུ་དང་རོ་གཅིག་ཏུ་གྱུར་
 ཅེས་བརྗོད་ཅིང་བསམ་མོ། །དེ་ནས་ཕྱི་ནང་གི་མཆོད་པ། འདོད་ཡོན་ལྔ་དང་བཅས་པ་རྣམས་བདག་བསྐྱེད་ཀྱི་སྐབས་ལྟར་བྱིན་གྱིས་བརླབ། མདུན་གྱི་མཎྜལ་བསང་སྦྱངས།  སྟོང་པའི་ངང་ལས་རང་གི་མདུན་དུ་ཡེ་ཤེས་རང་སྣང་ལས་གྲུབ་པའི་འཇའ་ཚོན་གྱི་རང་བཞིན་གཅིག་ཏུ་
མ་ངེས་པ་དྭངས་ཤིང་གསལ་བའི་དབུས་སུ་པཾ་ལས་པདྨ་འདབ་མ་བརྒྱད་པའི་ལྟེ་བར་ཏཱཾ་ལྗང་གུ་ཞིག་ཐོལ་གྱིས་བྱུང། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་ཨུཏྤ་ལ་ལྗང་གུ་ཏཱཾ་གྱིས་མཚན་པ་ཞིག་ཏུ་གྱུར་
དེ་འོད་དུ་ཞུ་བ་ལས་རྗེ་བཙུན་མ་སྐུ་མདོག་མརྒད་ཀྱི་མདངས་ཅན་ཤིན་ཏུ་ལྗང་བ་ཞལ་གཅིག་ཕྱག་གཉིས་པ། ཞི་ཞིང་འཛུམ་པ་གནག་སྣུམ་རལ་པ་ཕྱེད་བཅིངས་སུ་བྱས་པ་ལ་ཨུཏྤ་ལ་དང། རིན་པོ་ཆེའི་རྒྱན་དུ་མས་བརྒྱན་པ། སྤྱན་དཀྱུས་རིང་ཞིང་
ཟླུམ་པ་ཕྱག་གཡས་མཆོག་སྦྱིན་དང། གཡོན་ཐུགས་ཀར་དཀོན་མཆོག་གསུམ་མཚོན་གྱི་ཕྱག་རྒྱ་ཅན། གཉིས་ཀས་ཨུཏྤ་ལ་སྔོན་པོ་རེ་རེ་འཛིན་པ། ནུ་མ་འབུར་ཞིང་རྒྱས་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། དར་སྣ་ཚོགྶ་
ཀྱི་ན་བཟའ་ཅན། ཞབས་གཡས་བརྐྱང་ཞིང་གཡོན་བསྐུམ་པ་ཟླ་བའི་རྒྱབ་ཡོལ་ཅན་མཚན་དང་དཔེ་བྱད་ཐམས་ཅད་གསལ་ལ་ཡོངས་སུ་རྫོགས་པར་གྱུར་པའི་སྤྱི་བོ་བདེ་ཆེན་འཁོར་ལོ་རྩ་འདབ་སུམ་ཅུ་སོ་གཉིས་པའི་དབུས་སུ་ཏཱཾ་ཡིག་དཀར་པོ་ལས་

[003B] མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་བཅུ་དྲུག་པའི་དབུས་སུ་ཏཱཾ་དམར་པོ་ལས་རྗེ་བཙུན་མ་དམར་མོ་རང་འདྲ་བཅུ་དྲུག་གིས་བསྐོར་བ། སྙིང་ག་ཆོས་ཀྱི་འཁོར་ལོ་རྩ་འདབ་བརྒྱད་པའི་ལྟེ་
བར་ཏཱཾ་སྔོན་པོ་ལས་རྗེ་བཙུན་མ་སྔོན་མོ་རང་འདྲ་བརྒྱད་ཀྱིས་བསྐོར་བ། ལྟེ་བ་སྤྲུལ་པའི་འཁོར་ལོ་རྩ་འདབ་དྲུག་ཅུ་རྩ་བཞིའི་དབུས་སུ་ཏཱཾ་སེར་པོ་ལས་རྗེ་བཙུན་མ་སེར་མོ་རང་འདྲ་དྲུག་ཅུ་རྩ་བཞིས་བསྐོར་བ། གསང་གནས་བདེ་སྐྱོང་གི་འཁོར་ལོ་རྩ་འྡབ་
སོ་གཉིས་ཀྱི་དབུས་སུ་ཏཱཾ་ལྗང་གུ་ལས་རང་འདྲའི་རྗེ་བཙུན་མ་ལྗང་གུ་སོ་གཉིས་ཀྱིས་བསྐོར་བ་རྣམས་གསལ་ཞིང་དྭངས་པར་གྱུར། དེའི་སྤྱི་བོར་སྐུ་རྡོ་རྗེའི་ངོ་བོ་ཨོཾ་དཀར་པོ། མགྲིན་པར་གསུང་རྡོ་རྗེའི་ངོ་བོ་ཨཱདྨར་པོ། ཐུགས་ཀར་ཐུགས་རྡོ་རྗེའི་
ངོ་བོ་ཧཱུཾ་སྔོན་པོ། ཐུགས་ཀའི་ཏཱཾ་ཡིག་ལས་འོད་ཟེར་འཕྲོས་པས་རང་བཞིན་གྱི་གནས་ནས་བསྒོམས་པ་དང་འདྲ་བའི་རྗེ་བཙུན་མ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས་པར་བསམས་ལ། ཨོཾ་ཨཱ་རྱ་ཏཱ་རེ་ས་པ་རི་ཝཱ་ར་
ཨརྒྷཾ་ནས། ཤཔྟ་པྲ་ཏཱི་ཙྪ་སཱཧཱས་མཆོད། ཛཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས། འོད་དཔག་མེད་གཙོ་བོར་གྱུར་པའི་དབང་གི་ལྷ་རིགས་ལྔ་འཁོར་དང་བཅས་པ་སྤྱན་དྲངས་
ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྷཾ་ སོགས་ཀྱིས་མཆོད།  ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་

[004A]༄༅། །ཡེ་ཨཱ་ཧཱུཾ། ཞེས་བདུད་རྩིའི་ཆུས་དབང་བསྐུར་སྐུ་གང་དྲི་མ་དག་ཆུའི་ལྷག་མ་སྤྱི་གཙུག་ཏུ་འཁྱིལ་བ་ལས། བླ་མ་འོད་དཔག་མེད་ཀྱིས་དབུ་བརྒྱན་ཅིང་དབང་གི་ལྷ་རྣམས་དེ་ཉིད་ལ་ཐིམ་པར་གྱུར་
རང་གི་ཐུགས་ཀ་ནས་སྤྲོས་པའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར་ པར་བསམས་ལ།  དག་ཅིང་དྲི་མེད་ཡིད་འོང་བའི། །ལྷ་ཡི་མཆོད་ཡོན་མཆོག་འདི་དག་བདག་གི་དད་པས་འབུལ་ལགས་ན། །བཞེས་ནས་བདག་ལ་བཀའ་དྲིན་སྩོལ།།
ཨོཾ་ཨཱརྱ་ཏཱ་རེ་ས་པཱ་རི་ཝཱ་ར་ཨརྒྷཾ་པྲ་ཏཱིཙྪ་ཡེ་སཱཧཱ།  དེ་བཞིན་དུ། མཆོད་ཡོན་གྱི་གནས་སུ།  ཞབས་བསིལ་དང།  ཨརྒྷཾ་གྱི་གནས་སུ། པཱདྱཾ་བཅུག་པས་ཆུ་གཉིས་དང།  ལྷ་ཡི་མེ་ཏོག་དམ་པ་འདིས། །དཀྱིལ་འཁོར་མཆོད་པ་བགྱིད་པར་འཚལ། །ཐུགས་ནི་བརྩེ་
བས་ཉེར་དགོངས་ཏེ། །འཕགས་མས་མཆོད་པ་འདི་བཞེས་ཤིག་ཨོཾ་ཨཱརྱ་ཏཱ་རེ་ས་པཱ་རི་ཝཱ་ར་པུ་ཥྤེ་པྲ་ཏཱི་ཙྪ་ཡེ་སཱྷཱ།  དེ་བཞིན་དུ་མེ་ཏོག་གི་གནས་སུ།  བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ།  རྣམས་དང། པུཥྤེའི་གནས་སུ།  དཧུ་པེ་
ཨ་ལོ་ཀེ་གནྡྷེ། ནཻ་ཝཱདྱ། ཤཔྟ།  བཅུག་པའི་ཉེར་སྤྱོད་ལྷག་མ་རྣམས་དང།  རིན་ཆེན་དབང་གི་རྒྱལ་པོ་བཻཌཱུརྱ། །སྔོན་པོ་ལ་སོགས་ཁ་དོག་དབྱིབས་ཀྱི་གཟུགས། །རྣམ་གསུམ་གཟུགས་ཀྱི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་སྤྱན་ལ་དྦུལ་
བར་བྱ། །ཨོཾ་ཨཱརྱ་ཏཱ་རེ་ས་པཱ་རི་ཝཱ་ར་རཱུ་པ་པྲ་ཏཱི་ཙྪ་ཡེ་སཱཧཱ། མ་ཟིན་འབྱུང་བའི་ཚོགས་པ་ལས་བྱུང་བའི། །བརྗོད་བྲལ་དབྱངས་ལ་སོགས་པ་སྒྲ་ཡི་ཚོགས། །རྣམ་གསུམ་སྒྲ་ཡི་  ྾  དཀྱིལ་འཁོར་ལྷ་ཡི་སྙན་ལ་  ྾   གོང་གི་རཱུ་པའི་གནས་སུ།  ཤཔྟ་ སྦྱོར་བ་

[004B]  ག་པུར་ཨ་ཀར་ཛ་ཏི་ལ་སོགས་པ། །ལེགས་པར་སྦྱར་ལས་བྱུང་བ་དྲི་ཡི་ཚོགས། །རྣམ་གསུམ་དྲི་ཡི་  ྾  དཀྱིལ་འཁོར་ལྷ་ཡི་ཤངས་ལ་  ྾  གནྡྷེ། ལུས་མཆོག་བརྟས་བྱེད་བདུད་རྩིའི་ཟས་སོགས་ཀྱི། །མངར་སྐྱུར་ཁ་དང་བསྐ་ལ་
སོགས་པའི་རོ། །རྣམ་གསུམ་རོ་ཡི་  ྾  དཀྱིལ་འཁོར་ལྷ་ཡི་ལྗགས་ལ་  ྾  ར་ས། ལུས་ལ་རེག་པ་ཙམ་གྱིས་བདེ་སྟེར་བ། །དཔག་བསམ་གོས་ལ་སོགས་པ་རེག་བྱའི་ཚོགས། །རྣམ་གསུམ་རེག་བྱའི་  ྾  དཀྱིལ་འཁོར་ལྷ་ཡི་སྐུ་ལ་  ྾  སྤརཤའི་ བར་གྱིས་འྡོད་
ཡོན་དང།  ཞིང་འདིར་འཁོར་ལོ་རིན་པོ་ཆེས། །མཁས་པ་དག་གིས་ཡོངས་བཀང་སྟེ། །དངོས་གྲུབ་འདོད་པ་སྦྱིན་པའི་ཕྱིར། །ཉིན་རེ་ཤེས་རབ་ཅན་གྱིས་འབུལ། །ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཙཀྲ་རཏྣ་པཱུ་ཛི་ཏེ་ཨཱ་ཧཱུཾ།  དེ་བཞིན་དུ་འཁོར་ལོའི་གནས་སུ།  ནོར་བུ་
བཙུན་མོ། བློན་པོ། གླང་པོ། རྟ་མཆོག་དམག་དཔོན།  རྣམས་དང།  ཙཀྲའི་ གནས་སུ།  མ་ཎི། སྟྲི། པུ་རུ་ཥ། ཧསྟི། ཨ་ཤྭ། ཁངྒ།  རྣམས་བཅུག་པ་རྒྱལ་སྲིད་བདུན་ཏེ་སོ་སོའི་ཕྱག་རྒྱར་བཅས་ཏེ་འབུལ་པ་ཕྱི་མཆོད་དང། དེ་ནས།  བདེ་སྐྱོང་སྣོད་དུ་ཤ་ལྔ་བདུད་
རྩི་ལྔ། །སྦྱངས་རྟོགས་སྦར་བ་ལས་བྱུང་ཨ་མྲྀ་ཏ། །བླ་མ་རྗེ་བཙུན་སྒྲོལ་མའི་ཚོགས་ལ་འབུལ། །སྒྲིབ་བྲལ་བདེ་ཆེན་བདག་ལ་སྩལ་དུ་གསོལ། །ཨོཾ་གུ་རུ་ཨཱརྱ་ཏཱ་རེ་ས་པ་རི་ཝཱ་ར་ཨོཾ་ཨཱཧཱུཾ།  གིས་ནང་མཆོད་འབུལ། དེ་ནས་དྲིལ་སྟབས་དང་བཅས་ཏེ་
ལེགས་བྲིས་མས་བསྟོད། སྐབས་འདིར་བཟླས་པ་བྱ་བར་འདོད་ན།  མདུན་བསྐྱེད་ཀྱི་རྗེ་བཙུན་མའི་ཐུགས་ཀར་ཟླ་གདན་ལ་ཏཱཾ་ཡིག་གི་མཐར་ཡི་གེ་བཅུ་པའི་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས་པའི་སྣེ་ལ་རྗེ་བཙུན་མའི་ལྷ་ཚོགས་དཔག་ཏུ་མེད་པ་སྤྲོས་

[005A]༄༅། །རིགས་དྲུག་སོ་སོའི་སྡིག་སྒྲིབ་བག་ཆགས་དང་བཅས་པ་སྦྱངས་རྗེ་བཙུན་མའི་གོ་འཕང་ལ་བཀོད། སླར་འདུས་ཏཱཾ་ཡིག་སྔགས་ཕྲེང་དང་བཅས་པ་ལ་ཐིམ་པས་སྤྲོ་བ་དང་བསྡུ་བའི་མཛད་པ་ཅན་དུ་གྱུར་ པར་བསམས་
ནས་ཡི་གེ་བཅུ་པ་སྟོང་རྩ་སོགས་བཟླས་ལ། ཡིག་བརྒྱས་བརྟན་པར་བྱས། སྔར་བཞིན་ཕྱི་ནང་གི་མཆོད་པས་མཆོད།  ཐུགས་རྗེ་ཆེན་པོའི་ཐུགས་རྗེའི་རྣམ་སྤྲུལ་ལས། །དུས་གསུམ་རྒྱལ་བའི་མཁྱེན་བརྩེ་ནུས་པ་རྣམས། །རབ་མཛེས་འཕྲིན་ལས་ལྷ་མོའི་
སྐུར་བསྟན་ནས། །ཕོངས་པ་ཀུན་སྐྱོབས་སྒྲོལ་མའི་ཞབས་ལ་འདུད། །བདག་སོགས་རྣམས་ཀྱི་ཆོས་དང་མཐུན་པའི་དོན།  །ཞེས་པ་ནས།  བྱིན་གྱིས་བརླབ་ཏུ་གསོལ།  །ཞེས་འདོད་དོན་གསོལ། དེ་ནས་གཏོར་མ་དང་པོ་ནང་མཆོད་ལྟར་བསང་སྦྱངས་བསྐྱེད།།
བླ་མ་རྗེ་བཙུན་མའི་ལྷ་ཚོགས་རྣམས་ཀྱི་ལྗགས་རྡོ་རྗེའི་འོད་ཟེར་གྱི་སྦུ་གུས་དྲངས་ཏེ་གསོལ་པར་གྱུར་ པར་བསམས་ལ།  ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨི་དམ་བ་ལིངྟ་ཁ་ཁ་ཁཱ་ཧི་ཁཱ་ཧི།  ཞེས་པ་ལན་གསུམ་གྱིས་ཕུལ།  ཨརྒྷཾ་ སོགས་ཕྱི་ནང་གིས་མཆོད། ཕྱག་
འཚལ་ཉེར་གཅིག་གིས་བསྟོད།  རྗེ་བཙུན་བཅོམ་ལྡན་འདས་མ་ཐུགས་རྗེ་ཅན། ། ཞེས་པ་ནས།  ལུང་བསྟན་པ་ཡང་བདག་གིས་དེར་ཐོབ་ཤོག་ཁྱེད་རྣམས་མཆོད་ཅིང་ ཞེས་པ་ནས།  འཕེལ་བར་མཛད་དུ་གསོལ།  །ཞེས་འདོད་དོན་ལ་གསོལ་བ་བཏབ་
གཏོར་མ་གཉིས་པ་ནང་མཆོད་ལྟར་བྱིན་གྱིས་བརླབས་ལ།  མཁའ་འགྲོ་ཆོས་སྐྱོང་རྣམས་ཀྱི་ལྗགས་རྡོ་རྗེའི་འོད་ཟེར་གྱི་སྦུ་གུས་དྲངས་ཏེ་གསོལ་བར་གྱུར་ པར་བསམས་ལ།  ཌཱཀྐི་ནི་ཤྲཱི་དྷ་རྨཱ་པཱ་ལ་ས་པ་རི་ཝཱ་ར་ཨི་དཾ་བ་ལིངྟ་ཁ་ཁ་ཁཱ་ཧི་ཁཱ་ཧི།  ལན་གསུམ་གྱིས་ཕུལ།།

[005B] སོགས་བཏགས་པས་ཕྱི་ནང་གིས་མཆོད།  འདོད་ཡོན་ལྔ་ལྡན་བདུད་རྩིའི་གཏོར་མ་འདི། །མཁའ་འགྲོ་ཆོས་སྐྱོང་སྲུང་མའི་ཚོགས་ལ་འབུལ། །བཞེས་ནས་བདག་དང་རྒྱུ་སྦྱོར་ཡོན་བདག་ལ། །འཕྲིན་ལས་རྣམ་བཞིའི་དངོས་གྲུབ་མ་ལུས་སྩོལ།  །ཞེས་འདོད་དོན་
གསོལ། གཏོར་མ་གསུམ་པ་བསང་སྦྱངས།  སྟོང་པའི་ངང་ལས་བྷྲཱུཾ་ལས་རིན་པོ་ཆེའི་སྣོད་ཀྱི་ནང་དུ་ཨོཾ་ལས་གཏོར་མ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཧཱུཾ།  ལན་གསུམ་བརྗོད་ཅིང་བྱིན་གྱིས་བརླབས་ལ།  འབྱུང་པོ་རྣམས་ཀྱིས་འདོད་ཡོན་ལ་
ལོངས་སྤྱད་པས་ཚིམ་པར་གྱུར་ པར་བསམས་ལ།  སཾ་བྷ་ར་ ལན་གསུམ་གྱིས་བསྔོས། དེ་བཞིན་གཤེགས་པ་བཞིའི་མཚན་བརྗོད།  འདོད་ཡོན་ལྔ་ལྡན་བདུད་རྩིའི་གཏོར་མ་འདི། །གནོད་བྱེད་གདོན་བགེགས་འབྱུང་པོའི་ཚོགས་ལ་བསྔོ། །བཞེས་ནས་བདག་སོགྶ་
སེམས་ཅན་ཐམས་ཅད་ལ། །གནོད་འཚེའི་སེམས་སྤངས་བྱང་སེམས་ལྡན་པར་མཛོད།  །ཅེས་དང་གཏོར་མ་བཞི་པ་བཤད་མ་ཐག་པ་ལྟར་བྱིན་གྱིས་བརླབས་ལ།  གནས་བདག་གཞི་བདག་རྣམས་ཀྱིས་འདོད་ཡོན་ལ་ལོངས་སྤྱད་པས་ཚིམ་པར་གྱུར་ པར་བསམས་ལ།།
སམྒྷ་ར་ལན་གསུམ་གྱིས་བསྔོ། དེ་བཞིན་གཤེགས་པ་བཞིའི་མཚན་བརྗོད།  འདོད་ཡོན་ལྔ་ལྡན་བདུད་རྩིའི་གཏོར་མ་འདི། །ཡུལ་ལྷ་གཞི་བདག་གནས་པོའི་ཚོགས་ལ་འབུལ། །བཞེས་ནས་བདག་དང་རྒྱུ་སྦྱོར་ཡོན་བདག་ལ། །མཐུན་རྐྱེན་བསྒྲུབ་ཅིང་སྡོང་གྲོགས་
གནས་པོ་མཛོད།  །ཅེས་དང།  བདག་གི་བསམ་པའི་སྟོབས་ ཞེས་སོགས་བདེན་སྟོབས་བརྗོད། དབང་གི་དོན་དུ་མཎྜལ་ཕུལ། དེ་ནས་གསོལ་བ་བཏབ་པ་ནི།  དགའ་ཆེན་ཁྱོད་བདག་སྟོན་པ་བས། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་

[006A]༄༅། །བསྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ཀྱང་བདག་ལ་
སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་འཇུག་པར་འཚལ།  །ཞེས་ལན་གསུམ་དུ་གསོལ་བ་བཏབ། གསུམ་པ་རྫོགས་པ་དང་མཉམ་དུ་ཞལ་གྱིས་བཞེས་པར་བསམ། དེ་ནས། ལས་བུམ་གྱི་ཆུ་འཐོར་བ་དང་ཆབས་ཅིག་  ཨོཾ་བཛྲ་ཨ་མྲྀ་ཏ་ཀུཎྜ་ལི་
ཧ་ན་ཧ་ན་ཧཱུཾ་ཕཊ།  ཅེས་བརྗོད་པས་ཕྱི་ཡི་ཁྲུས་དང། དེ་ནས།  རང་གི་སྤྱི་བོར་ཟླ་བ་ལ་ཨོཾ་དཀར་པོ། མགྲིན་པར་པདྨ་ལ་ཨཱ་དམར་པོ། ཐུགས་ཀར་ཉི་མ་ལ་ཧཱུཾ་སྔོན་པོ། ཡི་གེ་གསུམ་ལས་འོད་ཟེར་ཉི་མ་ཤར་བ་ལྟ་བུ་འཕྲོས་པས། སྡིག་སྒྲིབ་ཉེས་
ལྟུང་སྒོ་གསུམ་ཐ་མལ་གྱི་རྣམ་རྟོག་རྣམས་སངས་ཀྱིས་དག་རྒྱལ་བ་ཐམས་ཅད་ཀྱི་སྐུ་གསུང་ཐུགས་དང་ངོ་བོ་དབྱེར་མེད་དུ་བྱིན་གྱིས་བརླབས་པར་གྱུར།  ཅེས་བྱིན་གྱིས་བརླབས་པ་ནང་གི་ཁྲུས་ཀྱི་ཐ་སྙད་མཛད་པའང་སྣང། རིགས་དང་མོས་པ་འདྲི་བ་ལ།  བུ་ཁྱོད་
སུ་ཡིན་ཅི་ལ་དགའ། སྐལ་བཟང་བདག་ནི་བདེ་ཆེན་ལའོ།  །དགོས་ཆེད་དྲི་བ་ནི།  དེ་ཡིས་བུ་ལ་ཅི་ཞིག་བྱ། སངས་རྒྱས་མཆོག་གི་དམ་ཚིག་གོ་ །ཞེས་བརྗོད། བྱང་སྡོམ་བཟུང་བ་ལ།  དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་
སོ་སོར་བཤགས། །འགྲོ་བའི་དགེ་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་བཟུང། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་བདག་སྐྱབས་མཆི། །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་

[006B] །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ །ལན་གསུམ་གྱིས་བྱང་སྡོམ་
བཟུང། དེ་ནས་སྔགས་སྡོམ་བཟུང་བ་ལ།  སངས་རྒྱས་བྱང་ཆུབ་སེམས་དཔའ་རྣམས། །བདག་ལ་དགོངས་པར་མཛད་དུ་གསོལ། །བདག་མིང་འདི་ཞེས་བགྱི་བ་ཡི། །དུས་འདི་ནས་ནི་བཟུང་ནས་ནི། །བྱང་ཆུབ་སྙིང་པོ་མཆིས་ཀྱི་བར། །ཇི་ལྟར་དུས་གསུམ་
མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང། །དགེ་བའི་ཆོས་ནི་སྡུད་པ་དང། །སེམས་ཅན་དོན་བྱེད་ཚུལ་ཁྲིམས་གསུམ། །སོ་སོར་
བརྟན་པོར་བདག་གིས་བཟུང། །སངས་རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་གསུམ། །སངས་རྒྱས་རྣལ་འབྱོར་ལས་སྐྱེས་པའི། །སྡོམ་པ་དེང་ནས་བདག་གིས་བཟུང། །རྡོ་རྗེ་རིགས་མཆོག་ཆེན་པོ་ཡི། །རྡོ་རྗེ་དྲིལ་བུ་ཕྱག་རྒྱ་
ཡང། །ཡང་དག་ཉིད་དུ་བཟུང་བར་བགྱི། །སློབ་དཔོན་དག་ཀྱང་བཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་ཚིག་ཡིད་དུ་འོང་བ་ལ། །ཉིན་རེ་བཞིན་ནི་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་བྱུང་བའི། །
པདྨའི་རིགས་ཆེན་དག་པ་ལ། །ཕྱི་དང་གསང་བ་ཐེག་པ་གསུམ། །དམ་ཆོས་སོ་སོར་བཟུང་བར་བགྱི། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་སོ་སོར་བཟུང། །མཆོད་པའི་ལས་ནི་ཅི་ནུས་བགྱི། །
[007A]༄༅། །བྱང་ཆུབ་སེམས་ནི་བླན་མེད། །དམ་པ་བདག་གིས་བསྐྱེད་པར་བགྱི། །སེམས་ཅན་ཀུན་གྱི་དོན་གྱི་ཕྱིར། །བདག་གིས་སྡོམ་པ་མ་ལུས་བཟུང། །མ་བསྒྲལ་བ་རྣམས་བདག་གིས་བསྒྲལ། །མ་གྲོལ་བ་རྣམྶ་
བདག་གིས་སྒྲོལ། །དབུགས་མ་ཕྱིན་མ་དབུགས་དབྱུང་ཞིང། །སེམས་ཅན་མྱ་ངན་འདས་ལ་འགོད།  །ཅེས་ལན་གསུམ་གྱིས་སྔགས་སྡོམ་བཟུང།  ཨཱ་ཁཾ་ཝི་ར་ཧཱུཾ།  བརྗོད་ལ་གདོང་གཡོགས་བཅིངས། དེ་ནས་རང་གི་སྙིང་གར་རྡོ་རྗེ་བཟུང་ལ།  དེང་ཁྱོད་རྗེ་བཙུན་མ་
ཐམས་ཅད་ཀྱི་རིགས་སུ་ཞུགས་ཀྱིས་རྗེ་བཙུན་ཐམས་ཅད་ཀྱི་མཆོག་ཏུ་གསང་བ་དམ་པ་འདི་དཀྱིལ་འཁོར་དུ་མ་ཞུགས་པ་རྣམས་ཀྱི་མདུན་དུ་སྨྲ་བར་མི་བྱ་ཞིང། མ་དད་པ་རྣམས་ལའང་མ་ཡིན་ནོ།  །ཞེས་གསང་བར་གདམས།  རྡོ་རྗེ་སྤྱི་བོར་རེག་ཅིང་
ལུས་ལས་བྱུང་བའི་ཉེས་དམིགས་ཀྱི་སྒོ་ནས་དམ་ལ་བཞག་པ་ནི།  ཁྱོད་ཀྱི་དམ་ཚིག་རྡོ་རྗེ་འདི། །འགའ་ལ་སྨྲས་ན་མགོ་བོ་འགེམས། །ཞེས་རྡོ་རྗེ་སྙིང་གར་རེག་ལ།  སེམས་ལས་བྱུང་བའི་ཉེས་དམིགས་ཀྱི་སྒོ་ནས་དམ་ལ་བཞག་པ་ནི།  རྡོ་རྗེ་སེམས་དཔའ་དེང་ཁྱོད་ཀྱི། །སྙིང་
ལ་ཡང་དག་བཞུགས་པར་གྱུར། །གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་གཤེགས།  །ཞེས་རྩ་ལྟུང་བདུན་པ་དང། ཕན་ཡོན་ཉེས་དམིགས་གཉིས་ཀའི་སྒོ་ནས་དམ་ལ་བཞག་པ་འབྲུ་གསུམ་བརྗོད་དེ་མནའ་ཆུ་འཐུང་ལ།  འདི་ནི་བུ་ཁྱོད་བདུད་རྩི་སྟེ། །མ་
བསྲུང་སྲེག་པར་བྱེད་པའི་དུག་བསྲུང་ན་དངོས་གྲུབ་མྱུར་བ་སྟེ། །བདུད་རྩི་ལྔ་ཡི་ཆུས་འགྲུབ་པའོ། །ཨོཾ་པཉྩ་ཨ་མྲྀ་ཏ་ཨུ་ད་ཀ་ཋ་ཋ་ཋ།  ཞེས་དམ་ཚིག་སྤྱི་དང། བླ་མའི་བཀའ་ཉན་པའི་སྒོ་ནས་དམ་བཞག་ནི།  རྡོ་རྗེ་འཛིན་པ་ང་ཡིན་གྱིས། །ཁྱོད་ཀྱིས་

[007B] །དམ་ཚིག་འགལ་བར་མི་བྱ་སྟེ། །དམྱལ་ལ་སོགས་པར་འགྲོ་འགྱུར་རོ།  །ཞེས་རྩ་ལྟུང་དང་པོ་ལ་དམ་བཞག་བྱ། བསྡུ་ན་དམ་བཞག་སྐོར་བཞག་ཀྱང་ཆོག་པར་གསུངས།  རང་གི་སྙིང་གར་ཀུན་རྫོབ་བྱང་ཆུབ་ཀྱི་སེམས་ཀྱི་ངོ་བོ་ཟླ་བའི་དཀྱིལ་འཁོར་དྐར་
བསིལ་ཉ་གང་བ། དེའི་སྟེང་དུ་དོན་དམ་བྱང་ཆུབ་ཀྱི་སེམས་ཀྱི་ངོ་བོ་རྡོ་རྗེ་དཀར་པོ་རྩེ་ལྔ་པའི་ལྟེ་བ་ལ་ཧཱུཾ་གིས་མཚན་པར་གྱུར། ཨོཾ་སརྦ་ཡོ་ག་ཙིཏྟ་ཨུ་བ་ཏ་ཡ་མི།  ཞེས་ཐམས་ཅད་རྣལ་འབྱོར་དུ་སེམས་བསྐྱེད།  བླ་མ་རྗེ་བཙུན་མའི་ཐུགས་ཀའི་ཟླ་བ་རྡོ་རྗེ་ལས་རང་
 འདྲ་ཆད་པ་རང་གི་སྙིང་གའི་ཟླ་བ་རྡོ་རྗེར་ཐིམ་པས་བརྟན་པར་གྱུར་པར་བསམས་ལ། རྡོ་རྗེ་མེ་ཏོག་དང་བཅས་སྙིང་གར་རེག་སྟེ།  ཨོཾ་སུ་ར་ཏེ་ས་མ་ཡ་སྟྭཾ་ཧོ་སིདྡྷྱ་བྫྲ་ཡ་ཐཱ་སུ་ཁཾ།  ཞེས་བརྟན་པར་བྱ། དཔྲལ་མགྲིན་སྙིང་ག་རྣམས་སུ་ཐལ་མོ་སྦྱར་ལ།  ཨོཾ་ན་མོ་ཏེ་ཧཱུཾ། ན་མཱ་མི་ཧཱུཾ་
 ན་མོ་ན་མ་ཧཱུཾ་སཱཧཱ། ཞེས་ཕྱག་བྱ། འདི་ཡན་གྱི་གདོང་གཡོགས་དང་བཅས་ཏེ་འཇུག་པའི་སྐོར་རྣམས་སོང་ནས། དཀྱིལ་འཁོར་མཐོང་བའི་བདག་ཉིད་ཅན་དུ་འཇུག་པ་ལ།  རྗེ་བཙུན་མ་དཔལ་དེང་ཁྱོད་ཀྱི། །མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མྠོང་
འགྱུར་བའི། །རྡོ་རྗེའི་མིག་ནི་བླ་ན་མེད། །ཅེས་རྡོ་རྗེས་མིག་དར་ཕྱེ། ད་ནི་དད་པའི་ཤུགས་ཀྱིས་སུ། །དཀྱིལ་འཁོར་འདི་དེ་ཉིད་ལ་ལྟོས། །ཨོཾ་བྫྲ་པའི་ཤྱ་ཧོཿ་ ཞེས་བལྟ་བར་བསྐུལ།  བླ་མ་རྗེ་བཙུན་མའི་སྤྱི་བོ་བདེ་ཆེན་གྱི་འཁོར་ལོའི་དབུས་སུ་རྗེ་བཙུན་མ་
དཀར་མོ། རྩ་འདབ་སོ་གཉིས་ལ་རང་འདྲའི་རྗེ་བཙུན་མ་སོ་གཉིས་ཀྱིས་བསྐོར་བ། མགྲིན་པ་ལོངས་སྤྱོད་ཀྱི་འཁོར་ལོའི་དབུས་སུ་རྗེ་བཙུན་མ་དམར་མོ། རྩ་འདབ་བཅུ་དྲུག་ལ་རང་འདྲའི་རྗེ་བཙུན་མ་བཅུ་དྲུག་གིས་བསྐོར་བ། སྙིང་ག་ཆོས་ཀྱི་འཁོར་ལོའི་

[008A]༄༅། །དབུས་སུ་རྗེ་བཙུན་མ་སྔོན་མོ། རྩ་འདབ་བརྒྱད་ལ་རང་འདྲའི་རྗེ་བཙུན་མ་བརྒྱད་ཀྱིས་བསྐོར་བ། ལྟེ་བ་སྤྲུལ་པའི་འཁོར་ལོའི་དབུས་སུ་རྗེ་བཙུན་མ་སེར་མོ། རྩ་འདབ་རེ་བཞི་ལ་རང་འདྲའི་རྗེ་བཙུན་མ་དྲུག་ཅུ་རྩ་བཞིས་
བསྐོར་བ། གསང་གནས་བདེ་སྐྱོང་གི་འཁོར་ལོའི་དབུས་སུ་རྗེ་བཙུན་མ་ལྗང་གུ། རྩ་འདབ་སོ་གཉིས་ལ་རང་འདྲའི་རྗེ་བཙུན་མ་སོ་གཉིས་ཀྱིས་བསྐོར་བ། ཐམས་ཅད་ཀྱང་ཞལ་གཅིག་ཕྱག་གཉིས་པ་ཞི་ཞིང་འཛུམ་པ་གནག་སྣུམ་རལ་པ་ཕྱེད་བཅིངས་སུ་བྱས་པ་ལ་
ཨུཏྤ་ལ་དང་རིན་པོ་ཆེའི་རྒྱན་དུ་མས་བརྒྱན་པ། སྤྱན་དཀྱུས་རིང་ཞིང་ཟླུམ་པ། ཕྱག་གཡས་མཆོག་སྦྱིན་དང། གཡོན་ཐུགས་ཀར་དཀོན་མཆོག་གསུམ་ཚོན་གྱི་ཕྱག་རྒྱ་ཅན་གཉིས་ཀས་ཨུཏྤ་ལ་སྣོན་པོ་རེ་རེ་འཛིན་པ། ནུ་མ་འདུར་ཞིང་རྒྱས་པ། རིན་
པོ་ཆེའི་རྒྱན་ཐམས་ཅད་ཀྱིས་བརྒྱན་པ། དར་སྣ་ཚོགས་ཀྱི་ན་བའི་ཅན། ཞབས་གཡས་བརྐྱང་ཞིང་གཡོན་བསྐུམ་པ་ཟླ་བའི་རྒྱབ་ཡོལ་ཅན་མཚན་དང་དཔེ་བྱད་ཐམས་ཅད་གསལ་ཞིང་ཡོངས་སུ་དྭངས་པ་སྟེ། རྡོ་རྗེའི་ལུས་ཀྱི་དཀྱིལ་འཁོར་རྟེན་དང་བརྟེན་
པར་བཅས་པ་མངོན་སུམ་དུ་མཐོང་བར་གྱུར་པར་བསམ།  ཞུགས་ནས་དབང་བསྐུར་བའི་རིམ་པ་བཞི་ལས། དང་པོ་བུམ་དབང་གི་དོན་དུ་མཎྜལ་ཕུལ།  བྱང་ཆུབ་རྡོ་རྗེས་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་རབ་ཏུ་བསྐྱབ་བྱའི་ཕྱིར། །ནམ་
མཁའི་རྡོ་རྗེས་དེང་བདག་སྩོལ།  །ཞེས་ལན་གསུམ་གྱིས་གསོལ་བ་བཏབ།  ཨ་མྲྀ་ཏའི་སྔགས་བརྗོད་པ་དང། བུམ་ཆུ་འཐོར་བས་ཕྱི་ནང་གི་བགེགས་དང་བར་ཆད་བསང། སྭ་བྷཱ་ཝའི་སྔགས་ཀྱིས་རང་གི་རྣམ་སྨིན་ཤ་རུས་ཀྱིས་མཚོན་པའི་གཟུང་འཛིན་གྱི་ཆོས་རྣམས་རང་བཞིན་གྱིས་གྲུབ་པ་མེད་

[008B]  སྟོང་པའི་ངང་ལས་རང་ཉིད་རྗེ་བཙུན་མ་སྐུ་མདོག་མརྒད་ཀྱི་མདངས་ཅན་ཤིན་ཏུ་ལྗང་བ་ཞལ་གཅིག་ཕྱག་གཉིས་པ་ཞི་ཞིང་འཛུམ་པ་གནག་སྣུམ་རལ་པ་ཕྱེད་བཅིངས་སུ་བྱས་པ་ལ་ཨུཏྤ་ལ་དང། རིན་པོ་ཆེའི་རྒྱན་དུ་མས་བརྒྱན་
པ༑ སྤྱན་དཀྱུས་རིང་ཞིང་ཟླུམ་པ། ཕྱག་གཡས་མཆོག་སྦྱིན་དང། གཡོན་ཐུགས་ཀར་དཀོན་མཆོག་གསུམ་མཚོན་གྱི་ཕྱག་རྒྱ་ཅན་གཉིས་ཀས་ཨུཏྤ་ལ་སྔོན་པོ་རེ་རེ་འཛིན་པ། ནུ་མ་འབུར་ཞིང་རྒྱས་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ་
དར་སྣ་ཚོགས་ཀྱི་ན་བཟའ་ཅན། ཞབས་གཡས་བརྐྱང་ཞིང་གཡོན་བསྐུམ་པ། ཟླ་བའི་རྒྱབ་ཡོལ་ཅན་མཚན་དང་དཔེ་བྱད་ཐམས་ཅད་གསལ་ལ་ཡོངས་སུ་རྫོགས་པར་གྱུར་པའི་ལུས་ཀྱི་དབུས་དྲང་པོར་རྩ་དབུམ་ཕྱི་སྔོ་ལ་ནང་དམར་བ་སྦོམ་ཕྲ་མདའ་སྨྱུག་ཙམ་
དེའི་གཡས་སུ་རོ་མ་དམར་པོ་དང་གཡོན་དུ་རྐྱང་མ་དཀར་མོ་གྲོ་སོག་ཙམ་པ། དེ་གསུམ་ག་ལུས་ཀྱི་གཞུང་ཤིང་གི་ཚུལ་དུ་ཡོད་པའི་དབུ་མ་ལ་རོ་རྐྱང་གིས་ལུ་གུ་རྒྱུད་དུ་འཁྱུད་པའི་སྙིང་གར་ཆོས་ཀྱི་འཁོར་ལོ་རྩ་འདབ་བརྒྱད་པ། ལྟེ་བར་སྤྲུལ་པའི་འཁོར་ལོ་རྩ་
འབད་དྲུག་ཅུ་རེ་བཞི་པ། སྤྱི་བོར་བདེ་ཆེན་གྱི་འཁོར་ལོ་རྩ་འདབ་སོ་གཉིས་པ། མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་བཅུ་དྲུག་པ། གསང་གནས་སུ་བདེ་སྐྱོང་གི་འཁོར་ལོ་རྩ་འདབ་སོ་གཉིས་པ་རྣམས་དྲངས་ཤིང་གསལ་བར་གྱུར་པར་མོས་ལ་
དོན་དམ་སྨྲ་བའི་སེང་གེའི་རྣལ་འབྱོར་ཞེས་བྱ་བ། །ཉོན་མོངས་གཅོད་པའི་དོན་ལ་ཤིན་ཏུ་མཁས་གྱུར་པ། །སྲིད་པའི་ཉེས་བརྒྱ་བསྐྱེད་རྩ་ཉོན་མོངས་ཆོད་མཛོད་ལ། །རྣལ་འབྱོར་དོན་དམ་རྒྱལ་པོ་དེ་ཉིད་བདག་འགྲུབ་མཛོད། །ཅེས་གསོལ་བ་བཏབ་བས། བླ་མ་རྗེ་

[009A]༄༅། །བཙུན་མའི་སྙིང་ག་ཆོས་ཀྱི་འཁོར་ལོར་བཞུགས་པའི་རྗེ་བཙུན་མ་སྔོན་མོ་གཙོ་འཁོར་དགུ་ལས། རང་འདྲ་གཉིས་པ་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་བ་རང་གི་སྙིང་གའི་རྩ་འཁོར་དུ་བྱོན། སྐུ་
ལས་འོད་ཟེར་འཕྲོས་སྙིང་གའི་རྩ་ནང་ཐམས་ཅད་གང་བས་ཞེ་སྡང་གི་དྲི་མ་སྦྱངས། རྣམ་ཤེས་ཀྱི་ཕུང་པོ་གནས་གྱུར། ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས།  དེ་བཞིན་དུ།  བླ་མ་རྗེ་བཙུན་མའི་ལྟེ་བ་སྤྲུལ་པའི་འཁོར་ལོར་བཞུགས་པའི་རྗེ་བཙུན་མ་
སེར་མོ་གཙོ་འཁོར་དྲུག་ཅུ་རེ་ལྔ་ལས་རང་འདྲ་གཉིས་པ་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་བ་རང་གི་ལྟེ་བའི་རྩ་འཁོར་དུ་བྱོན། སྐུ་ལས་འོད་ཟེར་འཕྲོས། ལྟེ་བའི་རྩ་ནང་ཐམས་ཅད་གང་བས་ང་རྒྱལ་དང་སེར་སྣའི་དྲི་མ་སྦྱངས། ཚོར་བའི་
ཕུང་པོ་གནས་འགྱུར། །མཉམ་པ་ཉིད་ཀྱི་ཡེ་ཤེས་མངོན་དུ་བྱས། བླ་མ་རྗེ་བཙུན་མའི་མགྲིན་པ་ལོངས་སྤྱོད་ཀྱི་འཁོར་ལོར་བཞུགས་པའི་རྗེ་བཙུན་མ་དམར་མོ་གཙོ་འཁོར་བཅུ་བདུན་ལས་རང་འདྲ་གཉིས་པ་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་བ་
རང་གི་མགྲིན་པའི་རྩ་འཁོར་དུ་བྱོན། སྐུ་ལས་འོད་ཟེར་འཕྲོས། མགྲིན་པའི་རྩ་ནང་ཐམས་ཅད་གང་བས་འདོད་ཆགས་ཀྱི་དྲི་མ་སྦྱངས། འདུ་ཤེས་ཀྱི་ཕུང་པོ་གནས་འགྱུར། སོ་སོར་རྟོགས་པའི་ཡེ་ཤེས་མངོན་དུ་བྱས། བླ་མ་རྗེ་བཙུན་མའི་གསང་གྣས་
བདེ་སྐྱོང་གི་འཁོར་ལོར་བཞུགས་པའི་རྗེ་བཙུན་མ་ལྗང་གུ་གཙོ་འཁོར་སོ་གསུམ་ལས་རང་འདྲ་གཉིས་པ་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་བ། རང་གི་གསང་གནས་ཀྱི་རྩ་འཁོར་དུ་བྱོན། སྐུ་ལས་འོད་ཟེར་འཕྲོས། གསང་གནས་ཀྱི་རྩ་ནང་ཐམས་

[009B] ཕྲག་དོག་གི་དྲི་མ་སྦྱངས། འདུ་བྱེད་ཀྱི་ཕུང་པོ་གནས་འགྱུར། བྱ་བ་གྲུབ་པའི་ཡེ་ཤེས་མངོན་དུ་བྱས། བལ་མ་རྗེ་བཙུན་མའི་སྤྱི་བོ་བདེ་ཆེན་གྱི་འཁོར་ལོར་བཞུགས་པའི་རྗེ་བཙུན་མ་དཀར་མོ་གཙོ་འཁོར་སོ་གསུམ་ལས་རང་འདྲ་གཉིས་པ་
མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་བ། རང་གི་སྤྱི་བོའི་རྩ་འཁོར་དུ་བྱོན། སྐུ་ལས་འོད་ཟེར་འཕྲོས། སྤྱི་བོའི་རྩ་ནང་ཐམས་ཅད་གང་བས། གཏི་མུག་གི་དྲི་མ་སྦྱངས། གཟུགས་ཀྱི་ཕུང་པོ་གནས་འགྱུར། མེ་ལོང་ལྟ་བུའི་ཡེ་ཤེས་མངོན་དུ་བྱས་
སོ༑  ༑འདི་དག་གི་སྐབས་སུ་དམིགས་རྣམ་བརྡ་འཕྲོད་ངེས་པའི་སྦྱང་བྱའི་དྲི་མ་གནས་འགྱུར་བྱའི་ཕུང་ལྔ་མངོན་དུ་བྱ་བའི་ཡེ་ཤེས་ལྔ་སོགས་སོ་སོའི་སྐབས་ཐོབ་ཀྱི་འཆུག་མེད་ཐོག་འདི་ལྟར་གསུངས་ཀྱང་དོན་དུ་མི་འགྱུར་སྙམ་པའི་ཐེ་ཚོམ་གྱི་གེགས་མ་ཞུགས་པ་ནི་གནད་ཀྱི་དོན་ནོ། །དེ་ལྟར་བླ་མའི་ལུས་
ཀྱི་དཀྱིལ་འཁོར་དུ་བུམ་པའི་དབང་ཐོབ། ལུས་ཀྱིས་གྲིབ་པ་དག་ལམ་བསྐྱེད་རིམ་བསྒོམ་པ་དབང་ཞིང། འབྲས་བུ་སྤྲུལ་སྐུ་འགྲུབ་པའི་ནུས་པ་བཞག་གོ་ །ཞེས་དག་པ་བརྗོད་ཅིང། གཉིས་པ་གསང་དབང་གི་དོན་དུ་གཟུགས་དང་ལང་ཚོའི་དཔལ་ཕུན་སུམ་ཚོགས་པའི་
རིག་མ་དང། མཎྜལ་ཕུལ། གསོལ་བ་བཏབ་པ་ལ།  བྱང་ཆུབ་རྡོ་རྗེ་སངས་རྒྱས་ལ། །མཆོད་ཆེན་  ྾  བདག་ཀྱང་  ྾  ནམ་མཁའི་  ྾   ཞེས་ལན་གསུམ།  ཨོཾ་ཨཱཧཱུཾ།  བརྗོད་ལ་གདོང་གཡོགས་བཅིངས།  བླ་མ་སྐད་ཅིག་གིས་དོན་ཡོད་གྲུབ་པ་ལྗང་གུ། ཡུམ་དམ་ཚིག་
སྒྲོལ་མ་ལྗང་གུ་ལ་འཁྱུད་པ། ཡབ་ཡུམ་སྙོམས་པར་ཞུགས་པའི་བྱང་ཆུབ་ཀྱི་སེམས་དཀར་དམར་དེ་ཉིད་རང་གི་མིག་དང་ལག་པའི་ཡུལ་མ་ཡིན་པར་ལྕེ་ཐོག་ཏུ་བཞག་པ་མྱང་བས་ལུས་སེམས་ཐམས་ཅད་བརྗོད་དུ་མེད་པའི་བདེ་བས་ཁྱབ་པར་བསམ་

[010A]༄༅།  །དངོས་སུ་ནང་མཆོད་མྱངས།  དེ་ལྟར་མྱངས་པ་ལ་བརྟེན་ནས་འབྲས་དུས་ཀྱི་ལྷན་སྐྱེས་བདེ་བ་ཆེན་པོའི་ཉམས་ཁྱད་པར་ཅན་རྒྱུད་ལ་འཁྲུངས་པར་གྱུར་པར་མོས་ལ། ཨ་ཧོ་མཧཱ་སུ་ཁ། ཞེས་བརྗོད། དེ་ནས། བླ་མའི་ཐུགས་ཀ་
ནས་སྔགས་ཀྱི་ཕྲེང་བ་ཁ་དོག་ལྔ་ལྡན་འོད་ཟེར་འཕྲོ་བ་བྱུང་སྟེ། རང་གི་མགྲིན་པར་ཐིམ་པས་རྗེ་བཙུན་མའི་རིག་པ་ཆེན་མོའི་བྱིན་རླབས་ངག་ལ་ཞུགས། ངག་གིས་བརྗོད་པ་ཀུན་རླུང་སྔས་དབྱེར་མེད་ནུས་ལྡན་དུ་བྱིན་གྱིས་བརླབས་པར་བསམ་ལ་
ཨོཾ་ཏཱ་རེ་ཏུཏྟཱ་རེ་ཏུ་རེ་སཱཧཱ།  ཞེས་ལན་གསུམ་གྱིས་སྣ་དྲངས་བརྒྱ་རྩ་བརྒྱད་འདོན་མཐར། བྱེ་བྲག་རྒྱས་པས་ན།  ཨོཾ་ཏཱ་རེ་ཏུཏྟཱ་རེ་ཏུ་རེ་བདག་གི་ནད་གདོན་བར་ཆད་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། ཞེས་ཞི་བ་དང། ཨོཾ་ཏཱ་རེ་ཏུཏྟཱ་རེ་ཏུ་རེ་བདག་གི་ཚེ་དང་བསོད་ནམས་ཐམས་ཅད་
པུཥྚིཾ་ཀུ་རུ་ཡེ་སཱཧཱ། ཞེས་རྒྱས་པ་དང། ཨོཾ་ཏཱ་རེ་ཏུཏྟཱ་རེ་ཏུ་རེ་བདག་གི་དབང་དུ་ཁམས་གསུམ་གྱི་འགྲོ་བ་ཕོ་མོ་ཟས་ནོར་ལོངས་སྤྱོད་ཐམས་ཅད་ཝ་ཤཾ་ཀུ་རུ་ཧྲཱིཛསཱཧཱ། ཞེས་དབང་དང། ཨོཾ་ཏཱ་རེ་ཏུཏྟཱ་རེ་ཏུ་རེ་བདག་ལ་གནོད་ཅིང་འཚེ་བའི་དགྲ་བགེགས་ཐམས་
ཅད་མཱ་ར་ཡ་ཕཊ།  ཅེས་དྲག་པོ་སྟེ་ལས་བཞིའི་སྤེལ་ཚིག་སྦྱར་བ་ལན་གསུམ་རེ་བཟླ། སྤྱན་དར་བསལ་ལ།  དེ་ལྟར་བླ་མའི་ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་དུ་གསང་བའི་དབང་ཐོབ་ངག་གི་སྒྲིབ་པ་དག་ལམ་རང་བྱིན་རླབས་སྒོམ་པ་དབང་ཞིང། འབྲས་
བུ་ལོངས་སྤྱོད་རྫོགས་པའི་སྐུ་འགྲུབ་པའི་ནུས་པ་བཞག་གོ་ །ཞེས་དག་པ་བརྗོད། གསུམ་པ་ཤེས་རབ་ཡེ་ཤེས་ཀྱི་དབང་གི་དོན་དུ་པདྨ་ཅན་སོགས་མཚན་ལྡན་གྱི་ཕྱག་རྒྱ་དང། མཎྜལ་ཕུལ།  བྱང་ཆུབ་  ྾  མཆོད་ཆེན་  ྾  བདག་ཀྱང་  ྾  ནམ་མཁའི་  ྾  ཞེས་ལན་གསུམ་

[010B] དུ་གསོལ་བ་བཏབ་འབྲུ་གསུམ་བརྗོད་དེ་ཐ་མལ་གྱི་སྲེད་ཞེན་དང་ཀུན་དཀྲིས་སྒྲིབ་ཕྱིར་གདོང་གཡོགས་བཅིངས། དངོས་གཞི་ལ་སྒོམ་པའི་ཡེ་ཤེས་ཀྱི་ཕྱག་རྒྱ་ཤིན་ཏུ་བརྟན་པོས་རྩ་ཐིག་གཡོ་བ་ཚད་ཙམ་ངེས་པར་གལ་ཆེ་བས་ཚིག་དོན་བཞིན་མ་ཡེངས་པར།  རང་ཉིད་སྐད་ཅིག་གིས་དོན་ཡོད་གྲུབ་པ་ལྗང་གུ་
རལ་གྲིས་མཚན་པའི་ཨུཏྤ་ལ་དང་དྲིལ་བུ་འཛིན་པ་དར་དང་རིན་པོ་ཆེའི་རྒྱན་ཅན་དུ་གྱུར་པ་ལ། བླ་མས་རྗེ་བཙུན་མ་དམ་ཚིག་སྒྲོལ་མ་ལྷང་གུ་གྲི་གུག་དང་ཐོད་པས་མཚན་པའི་ཨུཏྤ་ལ་སྔོན་པོ་འཛིན་པ་ཞིག་གཏད་པར་གྱུར་པར་བསམས་ལ། རྒྱལ་བ་ཀུན་ཡུམ་བདེ་བ་
ཐམས་ཅད་འབྱུང་བའི་གནས། །ལྷ་མོ་མཆོག་འདི་བུ་ཡི་མཆོད་རྟེན་མངོན་དུ་གྱིས། །ཞེས་བརྗོད་ཅིང་བྱིན་པ་དང། རང་འདོད་ལྷ་ཡབ་ཡུམ་དུ་གསལ་བ་ལྷའི་འདུ་ཤེས། ཡུམ་གྱི་གསང་གནས་ཨཱལས་བྱུང་བའི་པདྨ་དམར་པོ་འདབ་མ་བརྒྱད་པའི་ཟེའུ་འབྲུ་ལ་ཨཱས་
མཚན་པ། ཡབ་ཀྱི་གསང་གནས་ཧཱུཾ་ལས་རྡོ་རྗེ་སྔོན་པོ་རྩེ་ལྔ་པའི་ལྟེ་བར་ཧཱུཾ་གིས་མཚན་པ་སྔགས་ཀྱི་འདུ་ཤེས། ཐབས་འདི་ལ་བརྟེན་ནས་ཟག་མེད་ཀྱི་བདེ་བ་མངོན་དུ་བྱའོ་སྙམ་པ་ཆོས་ཀྱི་འདུ་ཤེས་དང་མ་བྲལ་བས། ཡབ་ཡུམ་གྱི་རྟགས་དང་རྟགས་ཀྱི་རྩེ་སྤྲད་
པ་རྩ་རྡོ་རྗེ་སྐྱིལ་ཀྲུང། རྟགས་ཀྱི་རྩེར་ཐུར་སེལ་རླུང་གི་ངོ་བོ་ཡིག་འབྲུས་བཀག་པ་རླུང་རྡོ་རྗེ་སྐྱིལ་ཀྲུང། བྱང་སེམས་འཕོ་མེད་དུ་བསྐྱིལ་བ་ཐིག་ལེ་རྡོ་རྗེ་སྐྱིལ་ཀྲུང་སྟེ་གསུམ་དང་ལྡན་པས་སྙོམས་པར་ཞུགས་པའི་བྱང་སེམས་སྤྱི་བོ་ནས་མགྲིན་པར་སླེབས་
པ་ན་དགའ་བ། མགྲིན་པ་ནས་སྙིང་གར་སླེབས་པ་མཆོག་དགའ། སྙིང་ག་ནས་ལྟེ་བར་སླེབས་པ་ན་ཁྱད་དགའ། ལྟེ་བ་ནས་གསང་གནས་སུ་སླེབས་པ་ན་ལྷན་སྐྱེས་ཀྱི་བདེ་བ་སྐྱེས། དེ་ལྟ་བུའི་དགའ་བ་བཞི་རེ་རེ་ཡང། དགའ་བའི་དགའ་བ་སོགས་བཅུ་དྲུག་

[011A]༄༅། །ཕྲ་མོའི་བློ་ཡིས་སྤུ་རིས་ཕྱེད་དེ། བདེ་བ་དེ་དང་སྟོང་པར་སྦྱར་བའི་བདེ་སྟོང་ཟུང་འཇུག་འབྲས་དུས་ཀྱི་ཡེ་ཤེས་ཁྱད་པར་ཅན་སྐྱེས་པར་ མོས་ལ་མཉམ་པར་བཞག་སྤྱན་དར་བསལ་ལ།  དེ་ལྟར་བྷ་གའི་དཀྱིལ་འཁོར་དུ་ཤེས་
རབ་ཡེ་ཤེས་ཀྱི་དབང་ཐོབ། ཡིད་ཀྱི་སྒྲིབ་པ་དག་ལམ་དཀྱིལ་འཁོར་གྱི་འཁོར་ལོ་བསྒོམ་པ་ལ་དབང་ཞིང། འབྲས་བུ་ཆོས་སྐུ་འགྲུབ་པའི་ནུས་པ་བཞག་གོ་ །ཞེས་དག་པ་བརྗོད། བཞི་པ་ཚིག་དབང་གི་དོན་དུ་མཎྜལ་ཕུལ། གསོལ་བ་བཏབ་པ་ལ།  ཁྱོད་ཞབས་པདྨོའི་
བཀའ་དྲིན་གྱི། །གཙོ་བོ་དབང་བསྐུར་རྣམ་གསུམ་ཐོབ། །དེ་ལྟར་དེ་བཞིན་བཞི་པ་ཡང། །བཀའ་དྲིན་གྱིས་ནི་བསྐྱབ་ཏུ་གསོལ།  །ཞེས་ལན་གསུམ་དུ་གསོལ་བ་བཏབ།  བླ་མའི་ལུས་དཀྱིལ་གྱི་ལྷ་རྣམས་ལས་རང་འདྲ་རེ་ཆད་པ་རང་གི་ལུས་ཀྱི་རྩ་འཁོར་རྣམས་སུ་
བྱོན། དེ་དག་ཀྱང་རིམ་བཞིན་འོད་དུ་ཞུ་ནས་སྙིང་གའི་ལྷ་ཚོགས་ལ་ཐིམ། འཁོར་རྣམས་ཀྱང་གཙོ་མོ་ལ་ཐིམ། གཙོ་མོ་ཡང་ཐུགས་ཀའི་ཏཱཾ་ཡིག་ལ་ཐིམ། དེ་ཡང་རིམ་གྱིས་ཟླ་ཚེ་ལ། ཟླ་ཚེས་ཐིག་ལེ་ལ། ཐིག་ལེ་ནཱ་ད་ལ། ནཱ་ད་ཡང་མི་དམིགས་པའི་
སྟོང་པ་ཉིད་དུ་གྱུར་པར་བསམས་ལ། དངོས་པོ་མེད་པའི་ཆོས་ཉིད་ཆོས། །ནམ་མཁའ་ལྟ་བུ་དྲི་མེད་པ། །སྟོང་ཉིད་ཡེ་ཤེས་རྡོ་རྗེ་ཡིས། །སྟོང་པ་ཉིད་དུ་རྣམ་པར་བསྒོམ། །ཞེས་བརྗོད་ཅིང། བདེན་པའི་དངོས་པོ་ཅུང་ཟད་ཙམ་ཡང་ཡེ་ནས་མེད་པ་ལ། ཆོས་རྣམས་
ཀྱི་ཆོས་ཉིད་ཅེས་བྱ་བ་ཡོད་མེད་རྟག་ཆད་སྲིད་ཞིའི་མཐའ་དང་བྲལ་བས། ནམ་མཁའི་དཀྱིལ་ལྟ་བུ་གཟུང་འཛིན་གྱི་སྤྲོས་པའི་དྲི་མས་མ་གོས་པ། དེ་ལྟ་བུའི་སྟོང་པ་ཉིད་དེ། ཡུལ་ཡུལ་ཅན་ཡེ་ཤེས་གཉིས་གཉིས་སྣང་ནུབ་པའི་ཚུལ་གྱིས་རྟོགས་པ་སྟོང་ཉིད་ཡེ་ཤེས་

[011B] ཞེས་པས་ཟུང་འཇུག་བདེ་བ་ཆེན་པོ་རྒྱུད་ལ་སྐྱེས་པར་གྱུར།  བླ་མས་གསུངས་པར་བསམས་ལ་མཉམ་པར་འཇོག་ལ།  དེ་ལྟར་བླ་མ་ཡབ་ཡུམ་གྱི་དོན་དམ་བྱང་ཆུབ་སེམས་ཀྱི་དཀྱིལ་འཁོར་དུ་དབང་བཞི་པ་ཐོབ། ལུས་ངག་ཡིད་
གསུམ་གྱི་སྒྲིབ་པ་བག་ཆགས་དང་བཅས་པ་དག་ལམ་རྫོགས་པའི་རིམ་པ་བསྒོམ་པ་ལ་དབང། འབྲས་བུ་ངོ་བོ་ཉིད་སྐུ་འགྲུབ་པའི་ནུས་པ་བཞག་གོ་ །ཞེས་དག་པ་བརྗོད།  གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱིད། །ཅེས་ལན་
 གསུམ་གྱིས་དམ་ཚིག་ཁས་བླང། གཏང་རག་གི་མཎྜལ་ཕུལ། དེང་ནས་བརྩམས་ཏེ་བདག་བྲན་དུ། །ཁྱེད་ལ་  ྾  ཁྱེད་ཀྱི་  ྾  ཆ་ཡིས་  ྾   ཞེས་ལུས་བྲན་དུ་དབུལ་བ་རྣམས་བྱ། ཚོགས་མཆོད་འབུལ་ན་མཚམས་འདིར་འབུ། ཆོས་བཀའི་སྲུང་མ་གཉིས་ཀྱི་གཏོར་འབུལ་གྲུབ་ན་ལེགས་པས་བྱ་
གཏང་རག་གི་མཆོད་པ་བྱིན་གྱིས་བརླབས་ལ།  ཨོཾ་གུ་རུ་ཨཱ་རྱ་ཏཱ་རེ་ས་པ་རི་ཝཱ་ར་ཨརྒྷཾ་ནས།  ཤཔྟའི་བར་གྱི་མཆོད་པ་དང་འབྲུ་གསུམ་བཏགས་པས་ནང་མཆོད་འབུལ།  དབྱིངས་རིག་རྣམ་དག་པད་ཟླའི་གདན་སྟེང་ན། །རྒད་མདོག་ཅན་ཞལ་གཅིག་ཕྱག་གཉིས་མ། །ལང་
ཚོ་རབ་རྒྱས་གཡས་བརྐྱང་གཡོན་བསྐུམ་ཞབས། །ཐབས་ཤེས་ཟུང་འབྲེལ་མ་ལ་ཕྱག་འཚལ་བསྟོད།  །སྤྲོ་ཞིང་ལོང་ཡོད་ན་རྗེ་གོང་མས་མཛད་པའི་གདུང་འབོད་གཉིས་ཀྱང་འདོན།  ན་མོ་གུ་རུ། རྒྱལ་བ་ཀུན་གྱི་འཕྲིན་ལས་གཅིག་བསྡུས་པ། །རྒྱལ་ཡུམ་ལྷག་པའི་ལྷ་མོ་
འཁོར་བཅས་རྣམས། །བརྩེ་བ་ཆེན་པོས་བདག་ལ་དགོངས་སུ་གསོལ། །བདག་ནི་མ་རིག་འཁྲུལ་བའི་དབང་གྱུར་པས། །རྒྱལ་ཡུམ་ཁྱེད་ལ་ཕོག་ཐུག་ཅི་མཆིས་དང། །ཁྱད་པར་དམ་ཚིག་ལས་འགལ་ནོངས་པའི་རིགས། །བསྒོམ་བཟླས་ཆག་ཅིང་ལེ་ལོས་
[012A]༄༅། །གཡེང་བ་སོགས། །ཐུགས་དང་འགལ་བའི་བྱ་བ་ཅི་བགྱིས་དང། །མདོར་ན་སྒོ་གསུམ་ཉེས་པའི་དྲི་མའི་ཚོགས། །སྙིང་ནས་འགྱོད་པ་དྲག་པོས་བཤགས་པར་བྱ། །དེ་ལྟར་རབ་ཏུ་བཤགས་པའི་ནུས་པ་ཡིས། །འཕྲིན་
ལས་རྣམ་བཞིའི་དངོས་གྲུབ་སྩལ་དུ་གསོལ།  །ཞེས་བརྗོད་ལ། སྣང་བ་མཐའ་ཡས་ཀྱི་ཡིག་བརྒྱ་ལན་གསུམ་གྱིས་ཁ་བསྐང།  མ་འབྱོར་པ་དང་ཞེས་སོགས་དང། ལྷག་པ་དང་ནི་ཆད་པ་དང།  །ཞེས་སོགས་དང།  བདག་ལ་དངོས་གྲུབ་མཆོག་སྩོལ་ལ།  །ཞེས་སོགས་ཀྱིས་བཟོད་པར་
གསོལ་ཞིང། དངོས་གྲུབ་ཞུ་སྟེ།  ཨོཾ་བཛྲ་མུཿ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་བདག་ལ་ཐིམ་པར་གྱུར་ པར་བསམས་ལ། དགེ་བ་འདི་ཡིས་ཞེས་སོགས་ཤོ་ལོ་ཀ་གཅིག་བརྗོད་ནས། རྣམ་དག་ཡིད་ཀྱི་རྫིང་བུར་ ཞེས་སོགས་སྨོན་ལམ་དང། ཤིས་བརྗོད་
ནི༑  རབ་ཡངས་འཆི་མེད་ལམ་དང་ ཞེས་སོགས་ཀྱི་ཤེས་པ་བརྗོད་ཅིང་མེ་ཏོག་སིལ་མས་ཕྱོགས་ཐམས་ཅད་ཁྱབ་པར་བྱའོ།། འདིར་སྨྲས་པ།  བྱིན་རླབས་དབང་གི་ཆུ་བོ་མ་ནུབ་ཅིང། །རྣམ་དག་དམ་ཚིག་སྡོམ་པ་སྲོག་ལྟར་སྲུང། །རིམ་གཉིས་རྣལ་འབྱོར་སྤྱོད་པའི་སྐལ་བཟང་
གི་ལག་ན་གྲུབ་གཉིས་འདོད་རྒུའི་གཏེར་བརྒྱ་མཆིས། །དེ་ཕྱིར་ཕྱི་ནང་རྙོགས་པ་ཀུན་བསྲིང་བའི། །དཔལ་སྟུག་མངོན་དགའི་གྲོང་ཁྱེར་ལྟ་ན་སྡུག་ཟུང་འཇུག་ནོར་བུའི་བ་གམ་འཕང་མཐོ་བར། །བགྲོད་པའི་ཐེམ་སྐས་ཆོ་ག་འདི་བརྩམས་སོ། །དགེ་འྡིས་
རང་སེམས་ལྷན་ཅིག་སྐྱེས་པའི་གར། །སྤྲོས་མེད་བདེ་བ་ཆེན་པོའི་མཁར་འཕགས་ནས། །མཁའ་ཁྱབ་དག་པ་རབ་འབྱམས་འཁོར་ལོའི་སྤྲིན། །གྲོལ་བའི་དགེ་ལེགས་སྣང་བ་མྱུར་འཆར་ཤོག་ །ཅེས་རྗེ་བཙུན་མ་འཕགས་མ་སྒྲོལ་མའི་སྒྲུབ་ཐབས་ཙིཏྟ་མ་ཎི་དང་འབྲེལ་བའི་

[012B] མཚན་ཞབས་དར་ཧན་ཁྲི་བྱང་སྦྲུལ་མིང་བློ་བཟང་ཡེ་ཤེས་བསྟན་འཛིན་རྒྱ་མཚོར་འབོད་པས་སྐྱབྶ་གཅིག་སྟག་
ཕུ་རྡོ་རྗེ་འཆང་གི་གསུང་འདི་གའི་དབང་ཆོག་ནས་སློབ་མ་ལ་དབང་བསྐུར་བའི་སྐབས་ཀྱི་སོགས་ཆོས་རྣམས་དོར་ནས་བདག་འཇུག་རྐྱང་པ་ངག་འདོན་འཁྱེར་བདེར་ཕྱོགས་གཅིག་ཏུ་བཀོད་པའི་ཡི་གེ་པའང་བསྐུལ་པ་པོ་ཉིད་ནས་བགྱིས་པ་དགེ་ལེགས་སུ་གྱུར་ཅིག།  །། ་རྒྱལ་ཀུན་འཕྲིན་ལས་ཡུ་
ཡི་ལང་ཚོ་རུ། །སྒེག་པའི་ལྷ་མཆོག་ཨཱརྱ་ཏཱ་རེ་མའི། །སྒོ་ནས་སྡིག་ལྟུང་མུན་པ་འཇོམས་བྱེད་པའི། །བདག་འཇུག་ཟླ་བ་གསར་པའི་དགའ་སྟོན་འདི། །དད་ལྡན་ཚོང་དཔོན་ཚེ་རིང་ཆོས་འཕེལ་དང། །ནོར་འཛིན་དཔལ་སྒྲོན་ལྷག་བསམ་འོ་མའི་མཚོར། །
དཔར་གྱི་ཟླ་གཟུགས་ངོ་མཚར་བཀོད་པ་འབུམ། །ཅིར་ཡང་འཆར་འདིས་རྒྱུ་སྦྱོར་འབྲེལ་ཐོགས་རྣམས། །ཚེ་ཡི་ཉི་མ་མི་ནུབ་རིང་དུ་གསལ། །ཆོས་འབྱོར་དགེ་མཚན་དབྱར་གྱི་མཚོ་ལྟར་འཕེལ། །མ་ནོར་དམ་ཆོས་འཛིན་པའི་དཔལ་ཆེན་པོས། །ས་
གསུམ་མུན་སེལ་སྒྲོན་མེ་འགྲུབ་གྱུར་ཅིག་ །ཅེས་པ་འདི་ཡང་རྒྱུ་སྦྱོར་གོང་གསལ་ཟུང་ནས་དཔར་དུ་བསྐྲུན་པའི་སྨོན་ཚིག་ཏུ་ཁྲི་བྱང་པས་སྦྱར་བའོ།། དགེ་ལེགས་འཕེལ།། །།



