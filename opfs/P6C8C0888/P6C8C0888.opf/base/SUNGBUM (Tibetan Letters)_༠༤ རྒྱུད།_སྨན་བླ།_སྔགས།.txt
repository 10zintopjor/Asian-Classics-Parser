[LS]
༄༅། །བཧོ་ཊ་བྷཱ་ཥཾ་སྲྀ་ཀ་བཻ་ཌཱུ་རྱ་ཙ་བཧཻ་ཥ་ཛྱ་སུ་རོ་དྷཱར་ཎི་ཀེ་ཏུམ་ཏི་ནཱ་མ་བཧི་ཛ་ཧཱར་།
༄༅། །བཻཌཱུརྱ་དང་སྨན་བླའི་གཟུངས་བོད་སྐད་དུ་བསྒྱུར་བ་ཏོག་གི་བློ་གྲོས་ཞེས་བྱ་བ་བཞུགས་སོ། །།

[001A] །ན་མོ་མཉྫུ་ཤྲི་ཡེ། བླ་མ་ལྷ་དང་བདེ་གཤེགས་མཆེད་བརྒྱད་ལ། །གུས་པས་བཏུད་ནས་བཻཌཱུརྱ་དང་ནི། །སྨན་གྱི་བླ་མའི་གཟུངས་མཆོག་ལྷ་ཡི་སྐད། །གངས་ཅན་
སྐད་དུ་འབད་པས་བསྒྱུར་བར་བྱ། །འདི་ལ་གཉིས། སྨན་མདོ་ཆེ་ཆུང་ནས་འབྱུང་བའི་བཻཌཱུརྱའི་གཟུངས་དོན་དང། གསོ་དཔྱད་བཤད་རྒྱུད་སོགས་ནས་འབྱུང་བའི་སྨན་བླའི་གཟུངས་
དོན་ནོ། །དང་པོ་ལ་གཉིས། ཐད་བསྒྱུར་དུ་བཤད་པ་དང། ཅུང་ཟད་འཁྲུགས་བསྡེབས་ནས་བཤད་པའོ། །དང་པོ་ནི། ཏདྱ་ཐཱ། འདི་ལྟ་སྟེ། གྷུ་མེ་གྷུ་མེ། གཉིད་ཡུར་གཉིད་ཡུར། ཨི་མེ་
འདི་རྣམས། ནི་མེ་ཧི། ངེས་པར་སློངས་ཤིག་མ་ཏི་མ་ཏི། བློ་གྲོས་བློ་གྲོས། སཔྟ༑ བདུན། ཏ་ཐཱ༑ དེ་བཞིན༑ ག་ཏ༑ གཤེགས་པ། ས་མཱདྷི། ཏིང་ངེ་འཛིན། ཨ་དཧི་ཥྛི་ཏེ། བྱིན་གྱིས་བརླབས་པ་སྟེ། མཚམས་སྦྱར་

[002A]༄༅། །བས། ས་མཱ་དྷྱ་དཧི་ཥྛི་ཏེ། ཨ་ཏེ། མཁས་མ། མ་ཏེ། མཆོད་མ། པཱ་ལེ། སྤྱོད་མ། པཱ་པ། སྡིག་པ། ཤོ་དྷ་ནི། སྦྱོངས། སརྦ། ཐམས་ཅད། པཱ་པཾ། སྡིག་པ། ནཱ་ཤ་ཡ། ཉམས་
པར་གྱིས། མ་མ་བུདྡྷ། རང་སངས་རྒྱས། བུདྡྷ། སངས་རྒྱས། ཨུཏྟ་མེ། གོང་མ་སྟེ། མཚམས་སྦྱར་བས། བུདྡྷོ་ཏྟ་མེ། ཨུ་མེ། མཛེས་མ། ཀུ་མེ། ངན་པ་ཞི་མ། བུདྡྷ། སངས་རྒྱས། ཀྵེ་ཏྲ། ཞིང། པ་རི། ཡོངས་སུ། ཤོ་དྷ་
ནི། སྦྱོངས། དྷ་མེ། སྒྲ་སྒྲོགས་མ། ནི་དྷ་མེ། ངེས་པར་སྒྲ་སྒྲོགས་མ། མེ་རུ་མེ་རུ། རི་བོ་དང། མེ་རུ་ཤི་ཁ་རེ། རི་བོའི་རྩེ་མོ། སརྦ། ཐམས་ཅད། ཨ་ཀཱ་ལ། དུས་མ་ཡིན་པ། མྲྀ་ཏྱུ། འཆི་བ། ནི་པཱ་ར་ཎི། ངེས་པར་
སྒྲིབ་པ། བུདྡྷེ། གངས་རྒྱས་མ། སུ་བུདྡྷེ། ལེགས་པར་སངས་རྒྱས་མ། བུདྡྷ། སངས་རྒྱས། ཨ་དཧི་ཥྛི་ཏེ་ན། བྱིན་གྱི་བརླབས་ཀྱིས་ཏེ། མཚམས་སྦྱར་བས། བུདྡྷ་དཧི་ཥྛི་ཏེ་ན། རཀྵནྟུ། བསྲུང་བར་མཛོད། མེ། བདག་ལ། སརྦ་

[002B] དེ་པཱ། ལྷ་རྣམས། ས་མེ། མཉམ་མ། ཨ་སོ་མོ། མ་མཉམ་མ། ས་མ་ནུ། དགོངས་པར། ཨཱ་ཧ་རནྟུ། མཛད་དུ་གསོལ་ཏེ། མཚམས་སྦྱར་བས། ས་མ་ནཱ་ཧ་རནྟུ། མེ། བདག་ལ། སརྦ། ཐམས་ཅད། བུདྡྷ། སངས་རྒྱས་
བོ་དཧི། བྱང་ཆུབ། ས་ཏཱ། སེམས་དཔའ་རྣམས། ཤ་མེ་ཤ་མེ། ཞི་མ་ཞི་མ། པ་ཤ་མནྟ། རབ་ཏུ་ཞི་བར་མཛོད། མེ། བདག་གི་སརྦ། ཐམས་ཅད། ཨི་ཏི། རྣམ་རྟོག་ཨུ་པ། ཉེ་བར་ཏེ། མཚམས་སྦྱར་བས། ཨི་ཏྱུ་པ། དྲ་བ་
འཚེ་བ། བྱ་དྷ་ཡ། འགོ་བའི་ནད་རྣམས། པཱུ་ར་ཎ། རྫོགས་མ་རྫོགས་མ། པུ་ར་ཡ། རྫོགས་པ། མེ། བདག་གི། སརྦ། ཐམས་ཅད། ཨཱ་ཤཱ། བསམ་པ། བཻ་ཌཱུ་རྱ། ཤིན་ཏུ་དྲངས་པ། པྲ་ཏི། སོ་སོར། བྷ་སེ་
སྣང་བ། སརྦ། ཐམས་ཅད། པཱ་པཾ། སྡིག་པ། ཀྵ་ཡཾ། ཟད་པར། ཀ་རི། མཛོད་ཅིག་སཱ་ཧཱ། གཞི་ཚུགས། ཞེས་པའོ། །གཉིས་པ་ཅུང་ཟད་འཁྲུགས་བསྡེབས་ནས་བཤད་པ་ནི། འདི་ལྟ་སྟེ། གཉིད་ཡུར་
ཅིང་གཉིད་ཡུར་བ་འདི་རྣམས་ངེས་པར་སྤོངས་ཤིག་བློ་གྲོས་བློ་གྲོས། དེ་བཞིན་གཤེགས་པ་བདུན་གྱི་ཏིང་ངེ་འཛིན་གྱི་བྱིན་གྱིས་བརླབས་པ། མཁས་མ། མཆོད་མ། སྐྱོང་མ། སྡིག་པ་ཐམས་
ཅད་སྦྱོངས། སྡིག་པ་ཉམས་པར་གྱིས། རང་སངས་རྒྱས། སངས་རྒྱས་གང་མ། མཛེས་མ། ངན་པ་ཞི་མ། སངས་རྒྱས་ཀྱི་ཞིང་ཡོངས་སུ་སྦྱོངས། སྒྲ་སྒྲོགས་མ། ངེས་པར་སྒྲ་སྒྲོགས་མ་

[003A]༄༅། །རི་བོ་རི་བོ། རི་བོའི་རྩེ་མོ། དུས་མ་ཡིན་པའི་འཆི་བ་ཐམས་ཅད་ངེས་པར་སྒྲིབ་པར་མཛོད། སངས་རྒྱས་མ། ལེགས་པར་སངས་རྒྱས་མ། སངས་རྒྱས་ཀྱི་བྱིན་གྱིས་རླབས་ཀྱིས་
བདག་ལ་ལྷ་རྣམས་ཐམས་ཅད་ཀྱིས་བསྲུང་བར་མཛོད། མཉམ་མ། མི་མཉམ་མ། སངས་རྒྱས་ཐམས་ཅད་དང་བྱང་ཆུབ་སེམས་དཔའ་རྣམས་བདག་ལ་དགོངས་པར་མཛད་དུ་གསོལ། ཞི་མ་ཞི་
མ། །བདག་གི་རྣམ་རྟོག་དང་ཉེ་བར་འཚེ་བ་ཐམས་ཅད་དང། འགྲོ་བའི་ནང་རྣམས་རབ་ཏུ་ཞི་བར་མཛོད། རྫོགས་མ་རྫོགས་མ། བདག་གི་བསམ་པ་ཐམས་ཅད་རྫོགས་པར་མཛོད། བཻ་ཌཱུརྱའི་འོད་ཀྱིས་
སྡིག་པ་ཐམས་ཅད་ཟད་པར་མཛོད་ཅིག་གཞི་ཚུགས། ཞེས་པའོ། །གཉིས་པ་གསོ་དཔྱད་བཤད་རྒྱུད་སོགས་ནས་འབྱུང་བའི་སྨན་བླའི་གཟུངས་དོན་ལ་གཉིས། ཐད་བསྒྱུར་དུ་བཤད་པ་དང། འཁྲུགས་
བསྡེབས་ནས་བཤད་པའོ། །དང་པོ་ནི། ཨོཾ། བཀྲ་ཤིས་པའི་དོན། ན་མོ། ཕྱག་འཚལ་ལོ། བྷ་ག་ཝ་ཏེ། བཅོམ་ལྡན་འདས། བཧཻ་ཥ་ཛྱེ། སྨན་གྱི། གུ་རུ། བླ་མ། བཻ་ཌཱུ་རྱ། གོང་བཞིན། པྲ་བྷཱ་རཱ་ཛཱ་ཡ། འོད་ཀྱི་རྒྱལ་
པོ་ལ། ཏ་ཐཱ་ག་ཏཱ་ཡ། དེ་བཞིན་གཤེགས་པ་ལ། ཨརྟ་ཏེ། དགྲ་བཅོམ་པ་ལ། ས་མྱ་ཀྶི་བུདྡྷ་ཡ། ཡང་དག་པར་རྫོགས་པའི་སངས་རྒྱས་ལ། ཏ་དྱ་ཐཱ། འདི་ལྟ་སྟེ། ཨོཾ། བཀྲ་ཤིས། བཧཻ་ཥ་ཛྱེ་བཧཻ་ཥ་ཛྱེ། སྨན་པ་སྨན་པ། མཧཱ་

[003B] སྨན་པ་ཆེན་པོ། བཧཻ་ཥ་ཛྱེ་རཱ་ཛཱ། སྨན་པའི་རྒྱལ་པོ། ས་མུངྒ་ཏེ། ཡང་དག་པར་འཕགས་མ། སཱཧཱ། ལེགས་པའི་གཞི་ཚུགས། ཞེས་པའོ། །གཉིས་པ་འཁྲུགས་བསྡེབས་ནས་བཤད་པ་ནི། བཀྲ་ཤིས་པར་གྱུར་ཅིག་
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻ་ཌཱུརྱ་འོད་ཀྱི་རྒྱལ་པོ་ལ་ཕྱག་འཚལ་ལོ། །འདི་ལྟ་སྟེ། བཀྲ་ཤིས། སྨན་པ་སྨན་པ། སྨན་པ་ཆེན་པོ། སྨན་
པའི་རྒྱལ་པོ། ཡང་དག་པར་འཕགས་མ་ལེགས་པའི་གཞི་ཚུགས། ཞེས་པའོ། །སྨྲས་པ། ལེགས་སྦྱར་ལྷ་ཡི་སྐད་ལ་འདྲིས་ཆུང་ཞིང། །རྒྱ་བོད་མཁས་པའི་གཞུང་མང་མ་མཐོང་བའི། །བློ་ཆུང་བ་ལང་
རྨིག་རྗེས་འཁྱིལ་བའི་ཆུར། །ལེགས་བཤད་ནོར་གྱི་བུ་དེ་འབྱུང་སྲིད་དམ། །འོན་ཏེ་མཚན་ཉིད་ཀུན་རྫོགས་དྲིན་ཅན་རྗེའི། །བཀའ་སྩལ་གསེར་སྦྱངས་ཅོད་པན་སྤྱི་བོ་རུ། །བཅིངས་ནས་བློ་གྲོས་རྩལ་རྒུ་
སྤྲུགས་པ་ལས། །སྐད་གཉིས་ཤན་སྦྱར་ཏོག་གི་བློ་གྲོས་བྱུང། །ཚུལ་འདིར་འབད་ལས་བྱུང་བའི་བསོད་ནམས་ཚོགས། །ཉ་རྒྱས་ཆུ་ཤེལ་དབང་པོའི་རྗེས་འགྲོ་གང། །འཆི་མེད་ལམ་མཉམ་མར་གྱུར་འགྲོ་
བའི་སླད། །རྣམ་པ་ཐམས་ཅད་མཁྱེན་པའི་རྒྱུར་གྱུར་ཅིག་ཅེས་བཻ་ཌཱུ་རྱ་དང་སྨན་བླའི་གཟུངས་གཉིས་བསྟན་འགྲོར་སྨན་ཆེད་བོད་སྐད་དུ་སྒྱུར་ཅིག་ཅེས། རྗེ་བླ་མ་བཀའ་དྲིན་ཟླ་མེད་སེང་ཆེན་རྡོ་རྗེ་འཆང་

[004A]༄༅། །ཆེན་པོའི་བཀའ་ཤོག་སྤྱི་བོར་ཕེབས་པའི་དགོངས་པ་བཞིན། དགེ་སློང་དྷརྨ་བྷ་དྲས་དགེ་བྱེད་ཀྱི་ལོ་དབོ་ཟླ་བའི་གྲལ་ཚེས་བཟང་པོར། དབེན་གནས་དངུལ་ཆུའི་རི་ཕུག་ཏུ་བསྒྱུར་བའི་ཡི་གེ་
པ་ནི་རང་དབོན་དབྱངས་ཅན་གྲུབ་པའི་རྡོ་རྗེས་བགྱིས་པ་བྱཱ་ཛ་ཡན་ཏུ། །སྭ་སྟི། རྒྱལ་བསྟན་གྲུ་ཡིས་འགྲོ་བ་ཀུན། །རྣམ་མཁྱེན་ནོར་བུའི་གླིང་མཆོག་ཏུ། །དཀྲི་ཕྱིར་དགེ་འཕེལ་ཆོས་གྲྭ་ནས། །ཆོས་
སྦྱིན་འདོད་རྒུའི་ཆར་འདི་ཕབ།། །།



