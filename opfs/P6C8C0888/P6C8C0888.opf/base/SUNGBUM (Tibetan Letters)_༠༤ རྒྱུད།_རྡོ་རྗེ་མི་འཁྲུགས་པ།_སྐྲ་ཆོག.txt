༄༅།། བཅོམ་ལྡན་འདས་རྡོ་རྗེ་མི་འཕྲུགས་པའི་སྒོ་ནས་སྐྲ་ཚོག་སོགས་བྱེད་ཚུལ་སྡིག་སྒྲིབ་རྣམ་སྤྱོད་དག་བྱེད་བདུད་རྩི་ཞེས་བྱ་བ་བཞུགས་སོ། །།
༄༅། །བླ་མ་དང་བཅོམ་ལྡན་འདས་མི་འཁྲུགས་པའི་ལྷ་ཚོགས་ལ་ཕྱག་འཚལ་ལོ། །ཇི་སྐད་དུ། དུས་འཁོར་རྩ་རྒྱུད་ལས། སྐུ་གསུང་ཐུགས་དང་ཡེ་ཤེས་ཀྱི། །སྔགས་ཀྱི་མཚན་མས་བསྡུས་བྱས་ལ་
ཐལ་བ་རུས་པ་དྲི་བཅས་རྣམས། །རྒྱ་མཚོར་འབབ་པའི་ཆུ་བོར་དོར། །ཡང་ན་རང་མིང་ལྡན་པ་ཡི། །སྔགས་བཟླས་ལྷ་ཡི་གཟུགས་ཉིད་དམ། །མཆོད་རྟེན་དབྱིབས་སུ་བྱས་ན་ནི། །དེ་ཉིད་སྡིག་པ་རྣམས་ལས་གྲོལ། །
ཞེས་སོགས་རྒྱུད་དང་བསྟན་བཅོས་ཚད་ལྡན་དུ་མ་ནས་བཤད་པའི། རང་གཞན་གྱི་སྡིག་སྒྲིབ་སྦྱང་བའི་ཐབས་མཆོག་ཏུ་གྱུར་བ་སྐྲ་དང་རུས་པ་ལ་སྦྱང་ཆོ་ག་ཇི་ལྟར་བྱ་བ་ནི་རང་གི་མདུན་དུ་སྟེགས་ཀྱི་ཁར་རས་དཀར་སོགས་བཏིང་

[160B] རིན་པོ་ཆེ་འམ། དཀར་ཡོལ་ལམ། ཤིང་གི་གཞོང་པ་ལྟ་བུའི་སྣེད་གཙང་མ་སྐྱོན་མེད་ཀྱི་ནང་དུ། དར་སེང་ངམ། སེང་
རས་དཀར་པོ་གཙང་མ་བཏིང་བའི་སྟེང་དུ་སྒྲ་འམ་རུས་བུ་བཞག་དེ་གཉིས་ཀྱི་མདུན་དུ་ཆུ་གཉིས་ཉེར་སྤྱོད་དང་བཅས་པའི་མཆོད་པ་ཚར་གཉིས་བཤམས། སྐྱབས་འགྲོ་སེམས་བསྐྱེད་ཙན་མེད་བཞི་བསྒོམ་པ་སྔོན་དུ་བཏང། །
རང་ཉིད་སྐད་ཅིག་གིས་བཅོམ་ལྡན་འདས་རྡོ་རྗེ་མི་འཁྲུགས་པ་སྐུ་མདོག་སྔོན་པོ་ཞལ་གཅིག་ཕྱག་གཉིས་གཡས་ས་གནོན་དང་གཡོན་མཉམ་བཞག་གི་སྟེང་ན་རྡོ་རྗེ་བསྣམས་པ། རིན་པོ་ཆེའི་རྒྱན་དང་དར་གྱི་ན་བཟའ་ཅན། ཞབས་
རྡོ་རྗེ་སྐྱིལ་གྲུང་གིས་བཞུགས་པར་གྱུར། མཆོད་པ་རྣམས་བསང་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་མཆོད་རྫས་རྣམས་དངས་ཤིང་ཐོགས་པ་མེད་
པ་བདེ་བ་ཁྱད་པར་ཅན་སྐྱེད་པར་གྱུར། ཨོཾ་ཨརྒཾ་ཨཱ་ཧཱུཾ་ནས། ཤཔྟ་ཨཱ་ཧཱུཾ་གིས་བྱིན་གྱིས་རླབས། བུམ་པ་བསང་སྦྱངས། སྟོང་པའི་ངང་ལས་པཾ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ། མགྲིན་པ་རིང་བ་
མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་པའི་ནང་དུ་པདྨ་དང་ཟླ་བའི་གདན་གྱི་དབུས་སུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་བཅོམ་
ལྡན་འདས་རྡོ་རྗེ་མི་འཁྲུགས་པ་སྐུ་མདོག་སྔོན་པོ་ཞལ་གཅིག་ཕྱག་གཉིས། གཡས་ས་གནོན་དང། གཡོན་མཉམ་བཞག་གི་སྟེང་ན་རྡོ་རྗེ་རྩེ་ལྔ་པ་བསྣམས་པ། རིན་པོ་ཆེའི་རྒྱན་བརྒྱད་ཀྱིས་བརྒྱན་ཅིང་ དར་གྱི་ན་བཟའ་མཛེས་
པར་གསོལ་བ། མཚན་བཟང་པོ་སོ་གཉིས་དང། དཔེ་བྱེད་བཟང་པོ་བརྒྱད་ཅུས་སྤྲས་ཤིང། ཞབས་རྡོ་རྗེ་སྐྱིལ་མོ་ཀྲུང་གིས་བཞུགས་པའི་སྤྱི་བོར་ཨོཾ། །མགྲིན་པར་ཨཱ་ཐུགས་ཀར་ཧཱུཾ་གིས་མཚན་པ། ཐུགས་ཁའི་

[161A]༄༅། །ཧཱུཾ་ལས་འོད་ཟེར་འཕྲོས་པས། རང་བཞིན་གྱི་གནས་ནས་བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཁའི་ཧཱུཾ་ལས་འོད་ཟེར་འཕྲོས་དབང་
གི་ལྷ་རྣམས་སྤྱན་དྲངས། དབང་ལྷས་དབང་བསྐུར་རྡོ་རྗེ་སེམས་དཔས་དབུ་བརྒྱན་པར་གྱུར། ཆོས་དབྱིངས་རྣམ་དག་ཡེ་ཤེས་རང་བཞིན་ལས། སྒྱུ་མའི་རྣམ་འཕྲུལ་ལྷ་མོ་མཆོད་ཡོན་མ། །བཅོམ་ལྡན་བུམ་པའི་ལྷ་ཚོགས་
མཉེས་ཕྱིར་འབུལ། །རྡོ་རྗེ་མཆོད་ཡོན་མ་ཡིས་མཉེས་གྱུར་ཅིག་ཨོཾ་ཨ་ཀྵོ་བྷ་ཨ་རྒྷཾ་པྲ་ཏེ་ཙྪ་ཧཱུཾ་སཱ་ཧཱ། ཞེས་སོགས་ཚིགས་བཅས་སྔགས་དང་བཅས་པའམ་སྔགས་རྐྱང་པས་མཆོད་པ་ཕུལ། ཆོས་དབྱིངས་རང་བཞིན་
ཨིནྟྲ་ནཱི་ལའི་མདོག་ཞལ་གཅིག་ཕྱག་གཉིས་ས་གནོན་མཉམ་བཞག་ཅན། །ལྷ་ཡི་གོས་དང་རིན་ཆེན་རྒྱན་མང་མཛེས། །བཅོམ་ལྡན་མི་འཁྲུགས་པ་ལ་ཕྱག་འཚལ་ལོ། །ཞེས་པས་བསྟོད། བཅོམ་ལྡན་འདས་མི་
འཁྲུགས་པའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་གི་མཐར་སྔགས་འཕྲེང་གིས་བསྐོར་བ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱང་མི་འཁྲུགས་པའི་གོ་འཕང་ལ་བཀོད། སངས་རྒྱས་
བྱང་སེམས་ཐམས་ཅད་མཆོད་པས་མཉེས་པར་བྱས། དེ་རྣམས་ཀྱི་བྱིན་རླབས་ཐམས་ཅད་བདུད་རྩི་འོད་ཟེར་གྱི་རྣམ་པར་སྤྱན་དྲངས། ཧཱུཾ་ཡིག་སྔགས་འཕྲེང་དང་བཅས་པ་ལ་ཐིམ། དེ་ལས་བཅུད་རྩིའི་རྒྱུན་བབས་པ་བུམ་
པའི་ཆུ་ལ་ཐིམ་པས་སྡིག་སྒྲིབ་སྦྱོང་བའི་ནུས་མཐུ་ཅན་དུ་གྱུར། པར་བསམ་ལ། ཀཾ་ཀ་ནི་མང་ཉུང་སྐབས་དང་སྦྱར་ཏེ་བཟླ། མཐར་ཡི་གེ་བརྒྱ་པ་བཟླས་ཏེ། བུམ་ནང་གི་ལྷའི་ཡེ་ཤེས་པ་རང་བཞིན་གྱི་གནས་སུ་གཤེགས་
དམ་ཚིག་པ་བུམ་པའི་ཆུ་དང་རོ་གཅིག་ཏུ་གྱུར། ཅེས་བུམ་པ་བསྒྲུབ་དེ་ནས་སྐྲ་བཤམས་ཡོད་ན། སྐྲ་རྣམས་ཀྱི་སྟེང་དུ། ཞེས་དང་རུས་བུ་བཤམས་ཡོད་ན། རུས་བུ་རྣམས་ཀྱི་སྟེང་དུ་ཟླ་བའི་དཀྱིལ་འཁོར་གྱི་དབུས་

[161B]
མོ་ཞེས་བྱ་བ་འམ། ཚེ་འདས་ཆེ་གེ་མོ་ཞེས་བྱ་བའི་ཚེ་འཁོར་བ་ཐོགས་མེད་ནས་བསགས་པའི་སྡིག་པ་དང་སྒྲིབ་པ་ཐམས་ཅད་སྦྱང་བར་གྱུར། པར་བསམས་ལ། དར་སེང་དམ་སེང་རས་ཀྱི་ཁུང་
ཅུང་ཟད་བཏེགས་ཏེ་བཟུང་ལ་སྔར་བ་སྒྲུབས་པའི་བུམ་ཆུ་སྟེང་དུ་ལྡུག་བཞིན་པས། ཨོཾ་བཛྲ་པྲ་ཝ་རྟ་ན་ཡེ་སཱ་ཧཱ། ཞེས་དང། ཀཾ་ཀི་ནའི་མཐར་གང་ཟག་ཆེ་གེ་མོ་ཞེས་བགྱི་བའམ། དམིགས་ཡུལ་འདི་ཉིད་ཀྱི་ཚེ་འཁོར་བ་ཐོག་མ་
མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་བྱང་ཞིང་དག་ནས་མྱུར་དུ་མངོན་པར་རྫོགས་པར་སངས་རྒྱས་པར་གྱུར་ཅིག་ཅེས་སྤེལ་ཚིག་སྦྱར་བ། ཅི་མང་བཟླས་ལ་བཀྲུ། དེ་ནས། འདི་ནི་སྦྱིན་པའི་རང་བཞིན་ཆུ་
སེར་སྣའི་དྲི་མ་སྦྱོང་མཛད་ཅིང། །གཏོང་བ་དྲི་ཡིས་ལེགས་བསྒོས་ཆུས། །ཁྲུས་ལེགས་མཛད་ཀྱི་ཁྲུས་བགྱིའོ། །ཀཾ་ཀ་ནི་བརྗོད་ཅིང་བཀྲུ། འདི་ནི་ཚུལ་ཁྲིམས་རང་བཞིན་ཆུ། ཚུལ་འཆལ་་ཚུལ་ཁྲིམས་དྲི་ཡིས་་ཁྲུས་
ལེགས་་ཀཾ་ཀ་ནི། འདི་ནི་བཟོད་པའི་རང་བཞིན་ཆུ། །ཁོང་ཁྲོའི་དྲི་མ་་བཟོད་པ་དྲི་ཡིས་་ཁྲུས་ལེགས་་ཀཾ་ཀ་ནི་་འདི་ནི་བརྩོན་འགྲུས་་ལེ་ལོའི་དྲི་མ་་བརྩོན་འགྲུས་དྲིའི་་ཁྲུས་ལེགས་་ཀཾ་ཀ་ནི། འདི་
ནི་བསམ་གཏན་རང་བཞིན་ཆུ། །རྣམ་གཡེང་དྲི་མ་་བསམ་གཏན་དྲི་ཡི་་ཁྲུས་ལེགས་་ཀཾ་ཀ་ནི། འདི་ནི་ཤེས་རབ་རང་བཞིན་ཆུ། ཤེས་འཆལ་དྲི་མ་་ཤེས་རབ་དྲི་ཡིས་་ཁྲུས་ལེགས་ཀཾ་ཀ་ནི། གང་ཟག་
ཆེ་གེ་མོ་ཞེས་བགྱི་བ་འམ། དམིགས་ཡུལ་འདི་ཉིད་ཀྱི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་དང་ཁྱད་པར་དུ་ཕ་རོལ་ཏུ་ཕྱིན་པ་དྲུག་གི་མི་མཐུན་ཕྱོགས་ཐམས་ཅད་བྱང་ཞིང་དག་ནས་ཕ་རོལ་
[162A]༄༅། །ཏུ་ཕྱིན་པ་དྲུག་ཡོངས་སུ་རྫོགས་ཏེ་མྱུར་དུ་མངོན་པར་རྫོགས་པར་སངས་རྒྱས་པར་གྱུར་ཅིག་དེ་ནས་གཞུང་འགའ་ཞིག་ནས་ཀུ་ཤས་བྱབ་པར་བཤད་པས། སྐྲ་འམ་རུས་བུ་དེ་གང་ལས་བྱུང་བའི་གང་ཐག་དེའི་
སྡིག་སྒྲིབ་ཐམས་ཅད་ཀུ་ཤའམ་རྨ་བྱའི་སྒྲོའི་རྩེ་མོར་ཧུའུ་ཡིག་གིས་མྟྱྶན་པ་ལས་འཕྲིས་པའི་འོད་ཟེར་ཕྱིས་བྱབ་ནས་ནམ་མཁའ་སྟོང་སང་དང་ཕྱི་རོལ་གྱིས་སོགས་འབྱུང་བ་ལ་བསྟིམ་ནས་ཡལ་བའི་མོས་པས་ཀུ་ཤས་བྱབ་པ་
འམ༑ ཡང་ན་རྗེ་འདུལ་བ་འཛིན་པས་ཀུན་རིག་ཊི་ཀ་ཆེན་དུ་ཚིགས་བཅད་རེའི་མཐར་ཁྲུས་རེ་བྱ་པར་གསུངས་པས་དེ་བཞིན་དུ་བྱས་ཏེ། འདོ་ཆགས་ཞེ་སྡང་གཏི་མུག་གསུམ། །དེ་དག་འཇིག་རྟེན་དུག་གསུམ་སྟེ། །བཅོམ་
ལྡན་སངས་རྒྱས་དུག་མི་མྔཱ། །སངས་རྒྱས་གཟི་ཡིས་དུག་བཅོམ་མོ། །འདོད་ཆགས་དེ་དག་བཅོམ་ཀྡན་དམ་ཆོས་འདོད་ཆགས་དེ་དག་འཕགས་པའི་དགེ་འདུན་ས་ནི་དུག་གི་ཕ་
ཡིན་ཏེ། ༑ས་ནི་དུག་གི་མ་ཡང་ཡིན། །བདེན་པའི་བདེན་ཚིག་འདི་དག་གིས། །དམིགས་ཡུལ་དུག་ནི་དུག་མེད་ཤོག་དུག་རྣམས་ས་ཡི་ནང་དུ་སོང། །གང་བའི་སྣོད་དུ་དུག་སོང་ཅིག་སཱཧཱ། དེ་བཞིན་དུ་ཆུ་མེ་རླུང་རྣམས་
ལ་རིགས་འགྲེ། དེ་ནས་ཚིགས་བཅད་རེའི་མཐར་གཙུག་དགུ་ལས། སླར་ཡང་བཀྲ་ཤིས་ཚིགས་བཅད་ཀྱིས། །དུས་གསུམ་དུ་ནི་ཁྲུས་བྱའོ་ཞེས། །ཁྲུས་བྱ་བར་བཤད་ཅིང་བོད་ཀྱི་བླ་མ་གོང་མ་འགའ་ཞིག་གི་བྷྯེད་
པ་ལྟར་ཀུན་རིག་ཊི་ཀ་ཆེན་དུ་མེ་ཏོག་འཐོར་བའང་བཤད་པས་དེ་གཉིས་གང་རུང་ཅིག་བྱེད་བཞིན་པས། གང་ལ་སེར་སྣ་རྣམས་ཆགས་པའི། །རྣམ་རྟོག་དྲི་མ་མེད་མཛད་ཅིང། །ཐུགས་ཞི་གནོད་པ་མི་མངའ་དེས། །
ཁྲིད་ལ་བདེ་ལེགས་མཛད་པར་འགྱུར། །འདྲེན་པ་གང་ཞིག་འགྲོ་བ་རྣམས། ཐར་པའི་ལམ་དུ་འཛུད་མཛད་ཅིང། །ཆོས་རྣམས་ཐམས་ཅད་སོན་པ་དེས། །ཁྱེད་ལ། སྟོན་པ་འགྲོ་བ་རྣམས་ཀྱི་རྟེན། །སེམས་

[162B] །གང་ཞིག་བདེ་བར་མངའ་མཛད་དེས། །ཁྱིད་ལ། སྐྱོབ་པ་གང་ཞིག་བྱམས་པ་ཡི། ། ཐུགས་ཀྱིས་འགྲོ་བ་འདི་དག་ཀུན། །བུ་གཅིག་བཞིན་དུ་རྟག་བསྐྱང་དེས། །ཁྱིད་ལ། གང་
ཞིག་འཁོར་བར་འགྲོ་བ་ཡི། །སེམས་ཅན་ཀུན་གྱི་རྟེན་གྱུར་ཅིང། །གླིང་དང་དཔུང་གཉེན་གྱུར་པ་དེས། །ཁྱེད་ལ། གང་ཞིག་ཆོས་རྣམས་མངོན་དུ་འགྱུར། །གཙང་ཞིང་བསླུ་བ་མི་མངའ་བ། །གསུང་གཙང་གཙང་
མར་མཛད་པ་དེས། །ཁྱེད་ལ། དཔའ་བོ་ཆེན་པོ་གང་སྐྱེས་པས། །ཕུན་སུམ་ཚོགས་དོན་འབྱོར་གྱུར་ཙང། །དོན་གྲུབ་པ་དེས། །ཁྱེད་ལ། གང་ཞིག་སྐྱེས་པས་ས་ནམས་ནི། །ནགས་
ཚལ་བཅས་པ་རབ་གཡོས་ཤིང། །སེམས་ཅན་ཐམས་ཅད་རབ་དགའ་དེས། །ཁྱེད་ལ། བྱང་ཆུབ་སྙིང་པོར་གཤེགས་པན། །ས་དག་རྣམ་དྲུག་གཡོས་གྱུར་ཅིང། །བདུད་ཡིད་མི་བདེར་གྱུར་པ་དེས། །ཁྱེད་
ལ༑ ༑ཚེགས་ཀུན་དབང་དུ་མཛད་པ་དེས། །ཁྱེད་ལ། སངས་རྒྱ་ཁྱེད་ལ་བདེ་ལེགས་མཛད། །བརྒྱ་བྱིན་ཚངས་པའི་ལྷ་རྣམས་དཎ། །འབྱུང་པོ་ཀུན་གྱི་བདེ་ལེགས་ནི། །ཁྱེད་ལ་རྟག་ཏུ་སྦྱིན་གྱུར་ཅིག་སངས་
རྒྱས་བསོད་ནམས་མཐུ་དག་དང། །ལྷ་རྣམས་ཀུན་གྱི་བསམ་པ་ཡིས། །ཁྱེད་ཀྱི་འདོད་དོན་གང་ཡིན་པ། །དོན་དེ་དེ་རིང་འགྲུབ་གྱུར་ཅིག་རྐང་གཉིས་ཁྱེད་ཅག་བདེ་ལེགས་གྱུར། །རྐང་བཞི་ཁྱེད་ཅག་བདེ་ལེགས་གྱུར། །
ཁྱེད་ཅག་ལམ་བགྲོད་བདེ་གྱུར་ཅིག་ཕྱིར་འོང་དག་ཀྱང་བདེ་ལེགས་ཤོག་ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང། །ཁྱེད་ཅག་ཀུན་ཏུ་བདེ་ལེགས་ཤིང། །ཁྱེད་ཅག་སྡིག་པར་མ་གྱུར་

[163A]༄༅། །ཅིག་ཅེས་སྦྱང་བ་རྣམས་བྱས་ལ། སྐྲ་འམ་རུས་བུ་རྣམས་ཀྱི་སྟེང་དུ་སླ་གདའ་ལྡན་ལ་གནས་པའི་ཧུའ ་ཡིག་སྔགས་འཕྲེང་དང་བཅས་པ་ཡོངས་སུ་གྱུར་པ་ལས་བཅོམ་ལྡན་འདས་རྡོ་རྗེ་མི་འཁྲུགས་བསྐུ་མདོག་
སྔོན་པོ་ཞལ་གཅིག་ཕྱག་གཉིས། ཞེས་པ་ནས། ཕྱག་འཚལ་ལོ། །ཞེས་པའི་བར་བུམ་བསྐྱེད་ལྟར་བརྗོད་དེ། བཅོམ་ལྡན་འདས་རྡོ་རྗེ་མི་འཁྲུགས་པས་གང་ཟག་ཆེ་གེ་མོ་འམ་དམིགས་ཡུལ་འདི་ཉིད་ལ་སོགས་པའི་
སེམས་ཅན་ཐམས་ཅད་སྒྲིབ་གཉིས་སྦྱང་ཚོགས་གཉིས་རྫོགས་ཏེ་མྱུར་དུ་མངོན་པར་རྫོགས་པར་སངས་རྒྱས་བར་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་ཐུགས་ཀ་ནས་འོད་ཟོར་འཕྲོས་
པས་སེམས་ཅན་ཐམས་ཅད་ཀྱི་སྒྲིབ་གཉིས་སྦྱང་ཏེ་མི་འཁྲུགས་པའི་གོ་འཕང་ལ་བཀོད། སངས་རྒྱ་བྱང་སེམས་ཐམས་ཅད་ཀྱི་བྱིན་རླབས་ཐམས་ཅད་སྤྱན་དྲངས་ཏེ་དེ་རྣམས་དང་རྡོ་རྗེ་མི་འཁྲུག་པ་འོད་དུ་ཞུ་
ནས་སྐྲ་འམ་རུས་བུ་རྣམས་ལ་ཐིམ་པས་དེ་བཞིན་གཤེགས་པ་ཐམས་ཅད་ཀྱི་འབྱུང་གནས་སུ་གྱུར་བའི་རིན་པོ་ཆེའི་ཕུང་པོར་གྱུར། ཅེས་བྱིན་གྱིས་བརླབས།། །།ཡང་ཚེ་འདས་ཀྱི་དོན་དུ་རུས་ཆོག་བྱེད་ཚུལ་
ཤིན་ཏུ་བསྡུས་པ་ལ་མོས་ན། རུས་བུའི་སྟེང་དུ་ཟལ་བའི་དཀྱིལ་འཁོར་གྱི་དབུས་སུ་ཨ་དཀར་པོས་མཚན་པ། དེ་ལས་བདུད་རྩིའི་རྒྱུན་བབས་པས་དམིགས་ཡུལ་གྱི་སྡིག་སྒྲིབ་ཐམས་ཅད་སྦྱངས་ཤིང་དག་
པར་བསམ་ལ། དུར་ག་དང། ཨོཾ་བཛྲ་པྲ་མརད་ན་ཡ་སཱྷཱ། ཞེས་ཅི་མང་བྯཱ་ཞིང་དྲི་བཟང་གི་ཆུས་བཀྲུ། དེ་ལྟར་བཟུས་ འབབ་ཆུ་མ་བྱུང་ན་རུས་པ་དང་སྦྱར་ནས་སཱཙྪ་འདེབས་
པའི་ས་ལ་བསྲེས་ཀྱང་རུང། དེ་ནས་སྒ་འམ་རུས་བུ་རྣམས་བསྐམ་ནས་ཞིབ་པར་བྟཧྶ་ཏེ་འཇིམ་པ་བཟང་པོ་རང་བསྲེས་ལ་སཱཙྪ་འདེབས་ཆོག་ལྟར་སཱཙྪ་འམ་སྐུ་འདྲ་གདབ་པར་བྱ་ཞིང། དེ་ལྟར་མ་ནུས་ན་སློབ་

[163B] དེ་རྗེས་རུས་པ་རྣམས་སྦྱར་བ། ཞི་བ་མོར་རྡོལ་བཏགས་ནས་ནི། ཤིན་ཏུ་རྒྱ་ཆེའི་ཆུ་བོ་ལ། །མཆོད་པ་བྱས་ཏེ་བསྐུར་བར་བྱ། །ཡང་ནས་འཛིན་ཆེན་པོ་ནི། །མཐོན་པོའི་རྩེ་ལ་
འཇོགས་ནས་སུ། །ཤིན་ཏུ་ཤུགས་དྲག་མཐུན་པ་ཡི། །རླུང་ལ་དེ་ནི་བསྐུར་བར་བྱ། །ཞེས་གསུངས་པ་ལྟར་ཆུ་བོ་ཆེན་པོ་ལ་བསྐུར་བ་འམ་རི་མཐོན་པོའི་རྩེ་ནས་རླུང་ལ་བསྐུར་བར་བྱའོ། །ཅེས་རང་གཞན་གྱི་སྒྲ་དང་སོ་དང་སེན་མོ་དང་ཚེ་འདས་ཀྱི་རུས་པ་སོགས་ལ་སྦྱང་བ་བྱས་ཏེ། སྡིག་སྒྲིབ་སྦྱོད་ཚུལ་གྱི་ཆོ་ག་དང་ལག་ལེན་བྱ་ཚུལ་གསལ་བར་བཀོད་པ་སྡིག་སྒྲིབ་རྣམ་སྦྱོང་དག་བྱེད་བདུད་རྩི་ཞེས་བྱ་བ་འདི་ནི་ན་བཟའ་ཆོས་ཀྱི་རྒྱལ་པོ་
དང་མ་ཏི་པཎ་ཆེན་སོགས་ཀྱི་ཡིག་ཆ་ལ་གཞི་བྱས་ཏེ་སྤང་བཙུན་སྙོམ་ལས་པ་ངག་དབང་བློ་བཟང་ཆོས་ལྡན་གྱིས་དོན་གཉེར་ཅན་དུ་མས་བསྐུལ་བའི་དོར་རང་གཞན་ལ་ཕན་འདོད་ཀྱི་བསམ་པས་རྒྱལ་ཁབ་ཆེན་པོ་པེའི་ཅིང་
གི་བྱམས་ཆེན་ཆོས་རྗེའི་ལྷ་ཁང་དུ་གྲགས་པར་སུག་བྲིས་སུ་བགྱིས་པའི་དགེ་བས་སེམས་ཅན་ཐམས་ཅད་སྒྲིབ་གཉིས་སྦྱང་ཚེགས་གཉིས་རྫོགས་ཏེ་མྱུར་ཏུ་མངོན་པར་རྫོགས་པར་སངས་རྒྱ་བར་གྱུར་ཅིག།། །།



﻿
[001A]༄༅། །སྐྲ་ཆོག་རུས་ཆོག་འཇིམ་པ་བྱིན་རླབས་སོགས་བཞུགས།    ༈    །ན་མོ་གུ་ར་ཝེ། འདིར་སྐྲའམ་རུས་ཆོག་བྱ་ཚུལ་མདོར་བསྡུས་ནི། སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་
དུ་སྐྱབས་སུ་མཆི། །བདག་དང་གཞན་དོན་བསྒྲུབ་སླད་དུ། །བདག་གིས་བྱང་ཆུབ་སེམས་བསྐྱེད་དོ། །ཞེས་སྐྱབས་སེམས་ལན་གསུམ་བྱ། རང་ཉིད་སྐད་ཅིག་གིས་བཅོམ་ལྡན་འདས་རྡོ་རྗེ་མི་འཁྲུགས་པ་སྐུ་མདོག་
སྔོན་པོ་ཞལ་གཅིག་ཕྱག་གཉིས་པ་ས་གནོན་དང་མཉམ་གཞག་གི་སྟེང་ན་རྡོ་རྗེ་བསྣམས་པ། རིན་པོ་ཆེའི་རྒྱན་དང་དར་གྱི་ན་བཟའ་ཅན། ཞབས་རྡོ་རྗེ་སྐྱིལ་ཀྲུང་གིས་བཞུགས་པར་གྱུར། ཅེས་བསྐྱེད། དེ་ནས་མདུན་
དུ་མེ་སྦར་བ་ལ། རུས་བུ་འཇིམ་པས་བསྟུམས་པ་བཅུགས། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་བཅོམ་ལྡན་འདས་རྡོ་རྗེ་མི་འཁྲུགས་པའི་ཐུགས་གཉིས་སུ་མེད་པའི་ཡེ་ཤེས་རཾ་ལས་མེར་
ཤར་བ་ལ། ཆེ་གེ་མོའི་སྡིག་སྒྲིབ་དང་རུས་བུ་ལྷན་ཅིག་ཏུ་བསྲེགས་པར་གྱུར། ན་མོ་རཏྣ་ཏྲ་ཡཱ་ཡ། ཨོཾ་ཀཾ་ཀ་ནི་ཀཾ་ཀ་ནི། རོ་ཙ་ནི་རོ་ཙ་ནི། ཏྲོ་ཊ་ནི་ཏྲོ་ཊ་ནི། ཏྲ་ས་ནི་ཏྲཱ་ས་ནི། པྲ་ཏི་ཧ་ན་པྲ་ཏི་ཧ་ན། སརྦ་ཀརྨ་པ་རཾ་པ་རཱ་ཎི་མེ་སརྦ་སྟྭ་
ནཉྩ་ཆེ་གེ་མོ་ཞེས་བྱ་བའི་སྡིག་པ་དང་སྒྲིབ་པ་ཐམས་ཅད་ཤཱིནྟཾ་ཀུ་རུ་སཱ་ཧཱ། ཞེས་རུས་བུ་མ་ཚིག་བར་དུ་བཟླའོ། །ཚིག་པ་དང། མདུན་དུ་སྟགས་ཀྱི་ཁར་ལས་བུམ་བུམ་རྫས་དྲི་བཟང་གི་ཆུ་དང་འོ་མས་བཀང་བ་དང་

[001B]དེ་དག་གི་མདུན་དུ་ཆུ་གཉིས་ཉེར་སྤྱོད་ཀྱི་མཆོད་པ་བཤམས་པ། མཆོད་པ་རྣམས་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ་
ལན་གསུམ་གྱིས་བྱིན་གྱིས་བརླབས། བུམ་པ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་བཾ་ལས་བྱུང་བའི་རིན་པོ་ཆེའི་བུམ་པ་མཚན་ཉིད་ཐམས་ཅད་དང་ལྡན་པའི་ནང་དུ་པད་ཟླའི་གདན་ལ་ཧཱུཾ་ལས་
བཅོམ་ལྡན་འདས་རྡོ་རྗེ་མི་འཁྲུགས་པ་་ཞབས་རྡོ་རྗེ་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། དེ་ལས་འོད་ཟེར་འཕྲོས་པས། ཡེ་ཤེས་པ་དང་དབང་ལྷ་སྤྱན་དྲངས། ཛྲ་ཧཱུཾ་བཾ་ཧཾ་གཉིས་
སུ་མེད་པར་གྱུར། དབང་ལྷས་དབང་བསྐུར། རྡོ་རྗེ་སེམས་དཔས་དབུ་བརྒྱན་པར་གྱུར། ཅེས་བསྐྱེད་ལ། ཨོཾ་བཛྲ་ཨ་ཀློ་དྷྱ་ཨ་རྒྱ་ནས། ཤཔྟ་པྲ་ཏཱི་ཙྪ་སཱ་ཧཱའི་བར་གྱིས་མཆོད། ཐུགས་རྗེ་ཆེ་ལྡན་མཚན་ཙམ་ཞིག་ཐོས་པས་མནར་
མེད་འབར་བའི་མེ། །མཚོ་ལྟར་བསིལ་མཛད་བཅོམ་ལྡན་འདས། །མི་འཁྲུགས་རྒྱལ་པོ་ལ་ཕྱག་འཚལ། །ཞེས་བསྟོད། བུམ་ལྷའི་ཐུགས་ཀའི་ཟླ་བ་ལ་གནས་པའི་ཧཱུཾ་ཡིག་སྔགས་འཕྲེང་དང་བཅས་པ་ལས་བདུད་རྩིའི་
རྒྱུན་བབས་པས་བུམ་པ་གང་བར་བསམ་ལ། ཀཾ་ཀ་ནི་བཟླས་རྗེས། བུམ་ལྷའི་ཡེ་ཤེས་པ་རང་གནས་སུ་གཤེགས་ཤིང། དམ་ཚིག་པ་བུམ་ཆུ་དང་རོ་གཅིག་ཏུ་གྱུར་ཅེས་བསྒྲུབ། དེ་ནས་སྐྲཱམ་རུས་བུ་རྣམས་ཀྱི་སྟེང་དུ་ཟླ་བ་ལ་

[002A]༄༅། །གནས་པའི་ཧཱུཾ་ཡིག་སྔགས་འཕྲེང་དང་བཅས་པ་ལས་བདུད་རྩིའི་རྒྱུན་བབས་པས། ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་དུད་ཁུ་དང་སོལ་ཁུའི་རྣམ་པར་བྱང་ཞིང་དག་པར་གྱུར། ན་མོ་རཏྣ་ཏྲ་ཡཱ་
ཡ་་ཤཱནྟིཾ་ཀུ་རུ་སཱ་ཧཱ། ཞེས་བརྗོད་ལ་བུམ་ཆུས་བཀྲུའོ། །དེ་ནས་སྤྲོ་ན་ཁྲུས་གསོལ་དུག་དབྱུང་ཤིས་བརྗོད་བཅས་སྦྱང་ཆོག་ལྟར་བྱེད་ཅིང། བསྡུ་ན་མི་དགོས། ཧཱུཾ་ཡིག་སྔགས་འཕྲེང་དང་བཅས་པ་ཡོངས་སུ་གྱུར་པ་ལས་
བཅོམ་ལྡན་འདས་རྡོ་རྗེ་མི་འཁྲུགས་པ་ཞེས་པ་ནས། མི་འཁྲུགས་རྒྱལ་པོ་ལ་ཕྱག་འཚལ། །ཞེས་པའི་བར་བུམ་བསྒྲུབ་ལྟར་བྱ། བཅོམ་ལྡན་འདས་རྡོ་རྗེ་མི་འཁྲུགས་པས་ཆེ་གེ་མོས་ཐོག་དྲངས་སེམས་ཅན་ཐམས་ཅད་ཀྱི་སྒྲིབ་
གཉིས་བྱང་ཚོགས་གཉིས་རྫོགས་ཏེ་མྱུར་དུ་མངོན་པར་རྫོགས་པར་འཚང་རྒྱ་བར་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས། ཐུགས་ཀ་ནས་འོད་ཟེར་འཕྲོས་པས་སེམས་ཅན་ཐམས་ཅད་ཀྱི་སྒྲིབ་གཉིས་
སྦྱངས་ཏེ་མི་འཁྲུགས་པའི་གོ་འཕང་ལ་བཀོད་པ་དང། སངས་རྒྱས་བྱང་སེམས་ཐམས་ཅད་སྤྱན་དྲངས་ཏེ། བཅོམ་ལྡན་འདས་ལ་ཐིམ་པ་འོད་དུ་ཞུ་ནས་སྐྲའམ་རུས་བུ་རྣམས་ལ་ཐིམ་པས། དེ་ཉིད་དེ་བཞིན་གཤེགས་
པ་ཐམས་ཅད་ཀྱི་འབྱུང་གནས་རིན་པོ་ཆེའི་ཕུང་པོར་གྱུར་པར་བསམ་མོ། །དེ་ནས་སྐྲའམ་རུས་བུ་རྣམས་བསྐམ་ཞིང་བཏགས་ནས་འཇིམ་པ་ལ་བསྲེས་ཏེ་སཱ་ཙྪ་འདེབས་པའམ། ཆུ་བོ་ཆེན་པོ་ལ་

[002B] རིའི་རྩེ་ནས་རླུང་ལ་བསྐུར་བ་གང་རུང་བྱ་བར་གསུངས་སོ། །ཞེས་སྐྲའམ་རུས་ཆོག་བྱ་ཚུལ་མདོར་བསྡུས་འདི་ནི། རྡོ་རྗེ་འཛིན་པ་དཀོན་མཆོག་རྒྱལ་མཚན། ལྕང་སྐྱ་ངག་དབང་བློ་བཟང་ཆོས་ལྡན། རྗེ་བཙུན་དམ་
པ་ངག་དབང་རྡོ་རྗེའི་ཞལ་སྔ་ནས་རྣམས་ཀྱི་མན་ངག་ལྟར་བན་གཟུགས་དྷརྨ་བྷ་དྲས་སྦྱར་བའོ།།    ༈    །།སྲ་སྟི་པྲ་ཛཱ་བྷྱ་འཇིམ་པ་བྱིན་རླབས་ནི། ལག་པ་གཡོན་པའི་མཐེ་པོས་མཐེའུ་ཆུང་མནན་པ་ཁ་ཡར་བསྟན། གཡས་
པའང་དེ་བཞིན་དུ་བྱས་པ་ཁ་ཕུབ་པའི་བར་དུ་འཇིམ་པ་བཞག་ལ། རང་ལྷར་གསལ་བའི་ངང་ནས། སྭ་བྷཱ་ཝས་འཇིམ་པ་སྟོང་པར་སྦྱངས། སྟོང་པའི་ངང་ལས་པད་ཟླའི་སྟེང་དུ་བྷྲཱུཾ་ལས་འཇིམ་པ་རིན་པོ་ཆེའི་ཕུང་པོར་
གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས། འོག་མིན་རྣམ་པར་སྣང་མཛད་ཀྱི་ཐུགས་རྒྱུད་བསྐུལ་ཏེ། དེའི་ཐུགས་ཀ་ནས་འོད་ཟེར་དཔག་ཏུ་མེད་པ་བྱུང་འཇིམ་པ་ལ་ཐིམ་པས་དེ་ཉིད་སངས་རྒྱས་ཐམས་ཅད་
ཀྱི་རང་བཞིན་དུ་གྱུར་པར་བསམ་ལ། ཨོཾ་ན་མོ་བྷ་ག་ཝ་ཏེ། བཻ་རོ་ཙ་ནཱ་ཡ། པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨྲྷ་ཏཻ་ས་མྱ་ཀཾས་བུདྡྷ་ཡ། ཏ་དྱ་ཐའ། ཨོཾ་སུ་ཀྵམེ། ས་མེ་ས་མ་ཡེ། ཤཱནྟི་དཱ་ནྟེ། ཨ་ས་མཱ་རོ་བེ། ཨ་ན་ལ་བཧེ། ཏ་ར་བཧེ། ཡ་
ཤོ་ཝ་ཏི། མཧཱ་ཏེ་ཛ། ནི་ར་ཀཱུ་ལེ། ནི་རི་ཝ་ཎི། སརྦ་བུདྡྷ་ཨ་དཧི་ཥྚཱ་ན་ཨ་དཧི་ཥྛི་ཏེ་སཱ་ཧཱ། ཞེས་ལན་ཉེར་གཅིག་བཟླའོ། །དྷ་རྨ་བྷ་དྲས་བྲིས།།    ༈    །།   ན་མོ་གུ་རུ་མཉྫུ་གྷོ་ཥཱ་ཡ། མཆོག་གསུམ་

[003A]༄༅། །གྱི་ཤིས་བརྗོད་ཀྱི་དོན་ནི། མཚན་དང་དཔེ་བྱད་ཀྱི་དཔལ་ཕུན་སུམ་ཚོགས་པ་གང་ལ་མངའ་བ་དེའི་སྐུ་ནི། ཁ་དོག་བཟང་ཞིང་བརྟན་ལ་གཟི་བརྗིད་དང་ལྡན་པས་གསེར་གྱི་རི་བོ་དང་འདྲ་
ལ། ས་འོགས་སྟེང་ས་བླའི་འཇིག་རྟེན་གསུམ་གྱི་འགྲོ་བ་སྡུག་བསྔལ་གྱིས་མནར་བ་རྣམས་ཐུགས་རྗེ་ཆེན་པོས་སྐྱོབ་པའི་མགོན་པོ། ཉོན་མོངས་དང་ཤེས་བྱ་དང་སྙོམས་འཇུག་གི་སྒྲིབ་པའི་དྲི་མ་གསུམ་སྤངས་
པས་སྐྱེས་བུ་གཉིད་སད་པ་དང་འདྲ་བར་སངས་པ་དང། རྒྱས་པ་ནི། པདྨ་འདབ་མ་རྒྱས་པ་དང་འདྲ་བར་ཤེས་བྱ་ཐམས་ཅད་ལ་མཁྱེན་པའི་ཡེ་ཤེས་རྣམ་པར་རྒྱས་པའི་སྤྱན་མངའ་བ། འདི་ནི་འཇིག་རྟེན་རྣམས་ལ་དགེ་
ལེགས་སྟེར་བའི་བཀྲ་ཤིས་དཀོན་མཆོག་གསུམ་གྱི་དང་པོ་སངས་རྒྱས་སོ། །སངས་རྒྱས་དེ་ཡིས་ཉེ་བར་བསྟན་པའི་མན་ངག་ལུང་གི་ཆོས་ནི། མུ་སྟེངས་ཀྱི་གཞུང་ལས་མཆོག་དང། ཐེག་དམན་ལས་རབ་ཏུ་
གྱུར་ཅིང། ཕས་ཀྱི་རྒོལ་བའི་ངན་རྟོག་གིས་མི་གཡོ་བ་དང། ས་འོག་ཀླུའི་འཇིག་རྟེན། ས་སྟེང་མིའི་འཇིག་རྟེན། ས་བླ་ལྷའི་འཇིག་རྟེན་གསུམ་ན་སྙན་པར་གྲགས་ཤིང། འགྲོ་བ་རྣམས་ཀྱི་ནང་ནས་བློ་གྲོས་དང་
བསོད་ནམས་ཀྱིས་མཆོག་ཏུ་འཕགས་པའི་བརྒྱ་བྱིན་ལ་སོགས་པའི་ལྷ་དང། འཁོར་ལོས་བསྒྱུར་བ་ལ་སོགས་པའི་མི་སྐལ་བ་དང་ལྡན་པ་རྣམས་ཀྱིས་མཆོད་ཅིང་བསྔགས་པའི་གནས་སུ་གྱུར་པ། ཆོས་ཐམས་

[003B] སྐྱེ་རྒུ་སྟེ་སྐྱེ་བ་བླངས་སོ་ཅོག་རྣམས་ལ། སྒྲིབ་གཉིས་བག་ཆགས་དང་བཅས་པ་ཞི་བའི་གོ་འཕང་སྟེར་བར་བྱེད་པའི་བསྒྲུབ་པའི་ཆོས་ལམ་གྱི་བདེན་པ་
དང་བཅས་པ། འདི་ནི་འཇིག་རྟེན་རྣམས་ལ་དགེ་ལེགས་སྟེར་བའི་བཀྲ་ཤིས་དཀོན་མཆོག་གསུམ་གྱི་གཉིས་པ་ཆོས་སོ། །དགེ་བའི་འདུན་མ་ལ་ཚོགས་པའི་དགེ་འདུན་ནི། དམ་པ་སངས་རྒྱས་ཀྱིས་བསྟན་པའི་
བསྒྲུབ་པའི་ཆོས་ལམ་བདེན་རྒྱུད་ལ་ལྡན་པ། ལུང་གི་ཆོས་མང་དུ་ཐོས་པའི་བཀྲ་ཤིས་ཀྱི་ནོར་གྱིས་རྒྱུད་ཕྱུག་པ། ས་སྟེང་གི་མི་དང། ས་བླའི་ལྷ་དང། ས་འོག་གི་ལྷ་མ་ཡིན་ལ་སོགས་པ་རྣམས་ཀྱི་ཕྱག་དང་མཆོད་པའི་
གནས་སུ་གྱུར་པ། སྲིད་པའི་གནས་ཀྱི་ཚོགས་ཤིང་འདུས་པ་ཐམས་ཅད་ཀྱི་མཆོག་དང་རབ་ཏུ་གྱུར་ཅིང། ངོ་ཚ་ཤེས་པ་དང་ཁྲེལ་ཡོད་སྐྱེ་བ་སོགས། དཔལ་དང་ལེགས་ཚོགས་ཐམས་ཅད་ཀྱི་གཞི་དང་རྟེན་དུ་གྱུར་པ་
འདི་ནི་འཇིག་རྟེན་རྣམས་ལ་དགེ་ལེགས་སྟེར་བའི་བཀྲ་ཤིས་དཀོན་མཆོག་གསུམ་གྱི་གསུམ་པ་དགེ་འདུན་ནོ། །ཞེས་པ་འདི་ཡང་འདུལ་འཛིན་གྲགས་པ་རྒྱལ་མཚན་དང། རྗེ་ཏཱ་ར་ནཱ་ཐའི་གསུང་ལ་བརྟེན་ནས་དྷ་རྨ་
བྷ་དྲས་བྲིས་པའོ།། སརྦ་ཛ་ག་ཏཾ།། །།



