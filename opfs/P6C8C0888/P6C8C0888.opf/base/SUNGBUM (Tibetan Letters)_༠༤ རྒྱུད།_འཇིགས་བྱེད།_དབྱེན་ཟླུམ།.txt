༄༅། ། དགེ་འདུན་དབྱེན་ཟླུམ་གྱི་འཁོར་ལོ་སྒྲུབ་ཚུལ་བཞུགས་སོ་ །
༄༅། །དཔལ་རྡོ་རྗེ་འཇིགས་བྱེད་ཀྱི་འཁྲུལ་འཁོར་ནས་བཤད་པ་ལྟར་གྱི་དགེ་འདུན་དབྱེན་ཟླུམ་གྱི་འཁོར་ལོ་སྒྲུབ་ཚུལ་ནི། གཟའ་སྐང་འཕྲོད་སྦྱོར་སོགས་བཟང་པོ་འཛོམ་པའི་ཡང་ངོའི་ཚེས་གཅིག་
ལྟ་བུ་ཚེ་གྲངས་བཟང་པོའི་ཉིན། གནས་གཙང་མར་བསྒྲུབ་པ་པོ་ཤར་དུ་ཕྱོགས་པའི་མདུན་དུ་སྟེགས་བཟང་པོའི་ཁར་དར་རས་དཀར་པོས་གཡོག་པའི་སྟེང་དུ་འཁོར་ལོའི་མདུན་བསྒྲུབ་པ་པོ་ལ་བསྟན་ཏེ་

[205B]མདུན་ནས་གཡས་སྐོར་དུ་ཆུ་གཉིས་ཉེར་སྤྱོད་གཏོར་མ་རྣམས་ལེགས་པར་བཤམས། རང་ཡི་དམ་གྱི་བདག་སྐྱེད་རྫོགས་པར་སྒོམ་པའི་མཇུག་ཏུ་འཁོར་ལོ་བསང་སྦྱངས། སྟོང་
པའི་ངང་ལས་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེའི་རྭ་བ་འོད་ཟེར་དང་བཅས་པའི་ནང་དུ་འཁོར་ལོ་རྩི་བ་རིམ་པ་གསུམ་ལྟེ་བ་དང་བཅས་པའི་དབུས་སུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ། རྩི་བ་ནང་མའི་ཤར་
དུ་ཀྵི་ལས་འཁོར་ལོ་ཀྵེས་མཚན་པ། ལྷོར་མ་ལས་རིན་ཆེན་མས་མཚན་པ། ནུབ་ཏུ་མེ་ལས་པདྨ་མེས་མཚན་པ། བྱང་དུད་ལས་རལ་གྲི་དས་མཚན་པ། རྩི་བ་བར་མིའི་ཤར་ནས་གཡས་
སྐོར་དུ་རིམ་པ་བཞིན། ཡ་ལས་ཐོ་བ་ཡས་མཚན་པ། ཙྪ་ལས་དབྱུག་པ་ཙྪས་མཚན་པ། ནི་ལས་པདྨ་ནི་ས་མཚན་པ། རཱ་ལས་རལ་གྲི་རཱས་མཚན་པ། ཛཱ་ལས་འཁོར་
ལོ་ཛཱས་མཚན་པ། ས་ལས་རྡོ་རྗེ་སས་མཚན་པ། དོ་ལས་པདྨ་དོས་མཚན་པ། རུ་ལས་རལ་གྲི་རུས་མཚན་པ། ན་ཡོ་ནི་རཱི་ཡི་གེ་བཞི་རྣམས་འོད་ཟེར་འཕྲོ་བ་དང་བཅས་པ་ཡོངས་
སུ་གྱུར་པ་ལས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་ཐོད་པ་བཞི་དང་བཅས་པ་ཡོངས་སུ་རྫོགས་པར་གྱུར་པ་ནི། དབུས་སུ་དཔལ་རྡོ་རྗེ་འཇིགས་བྱེད་ཆེན་པོ་སྐུ་མདོག་མཐིང་ནག་ཞལ་དགུ་ཕྱག་སོ་བཞི་
ཞབས་བཅུ་དྲུག་པ། ཞེས་པ་ནས། མེ་དཔུང་རབ་ཏུ་འབར་བའི་ཀློང་དཀྱིལ་ན་བཞུགས་པ། དེའི་བང་ན་ཡུམ་རྡོ་རྗེ་རོ་ལང་མ། ཞེས་པ་ནས། གཡོན་པས་ཡབ་ལ་འཁྱུད་པ་
རྩི་བ་ནང་མའི་ཤར་དུ་གཏི་མུག་གཤིན་རྗེ་གཤེད་དཀར་པོ་ཞེས་པ་ནས། པདྨ་འཛིན་པ། ལྷོར་སེར་སྣ་གཤིན་རྗེ་གཤེད་སེར་པོ། ཞེས་པ་ནས། པདྨ་འཛིན་པ། ནུབ་ཏུ་འདོད་ཆགས་

[206A]༄༅། །གཤིན་རྗེ་གཤེད་དམར་པོ། །ཞེས་པ་ནས། འཁོར་ལོ་འཛིན་པ། བྱང་དུ་འཕྲག་དོག་གཤིན་རྗེ་གཤེད་ལྗང་ཁུ། ཞེས་པ་ནས། པདྨ་འཛིན་པ། རྩི་བ་བར་ལ་ཤར་
ནས་གཡས་སྐོར་དུ་རིམ་པ་བཞིན། ཐོ་བ་གཤིན་རྗེ་གཤེད་སྔོན་པོ། །ཞེས་པ་ནས། པདྨ་འཛིན་པ། དབྱུག་པ་གཤིན་རྗེ་གཤེད་དཀར་པོ། །ཞེས་པ་ནས། འཁོར་ལོ་འཛིན་པ། པདྨ་
གཤིན་རྗེ་གཤེད་དམར་པོ། །ཞེས་པ་ནས། ནོར་བུ་འཛིན་པ། རལ་གྲི་ཤིན་རྗེ་གཤེད་ལྗང་ཁུ། ཞེས་པ་ནས། པདྨ་འཛིན་པ། ཡབ་བརྒྱད་པོ་ཐམས་ཅད་ཀྱང། ཞེས་པ་ནས་
མཆེ་བའི་འཕྲེང་བ་ཅན་ནོ། །ཙ་རྩི་ཀ་དཀར་མོ། །ཞེས་པ་ནས། པདྨ་འཛིན་པ། དབྱངས་ཅན་མ་དམར་མོ། །ཞེས་པ་ནས། འཁོར་ལོ་འཛིན་པ། གཽ་རི་ལྗང་ཁུ། ཞེས་པ་ནས་
པདྨ་འཛིན་པ། ཡུམ་བཞི་ཀའང། ཞེས་པ་ནས། ཡབ་ལ་འཁྱུད་པ། མིའི་ཐོད་པ་བདུད་རྩིས་གང་བ་བཞི། ཕྱིའི་རྩི་བ་ལ་ཡི་གེ་བཅུ་བའི་གནས་སུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་
སུ་གྱུར་པ་ལས་དཔལ་རྡོ་རྗེ་འཇིགས་བྱེད་ཆེན་པོ་སྐུ་མདོག་མཐིང་ནག་ཞལ་གཅིག་ཕྱག་གཉིས་གྲི་གུག་དང་ཐོད་པ་འཛིན་པ་རེ་རེ་ཡུམ་དང་བཅས་པའི་སྐུར་བཞེངས་པའི་ལྷ་ཐམས་ཅད་ལས་འོད་ཟེར་དཀར་པོའི་
ཚོགས་འཕྲོ་བ། ཐམས་ཅད་ཀྱི་མིག་གཉིས་སུ་ཀྵིཾ། ཞེས་པ་ནས། ཐུགས་ཁར་ཧཱུཾ་གིས་མཚན་པར་གྱུར། ཨོཾ་ཧྲིཿ་ཧ་བཧོ། ཞེས་པ་ནས། ཀུ་རུ་སཱ་ཧཱ། རང་གི་ཐུགས་
ཁའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་སྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཨོཾ་མུད་ཀ་ར་ཛཱ། ཞེས་པ་ནས། ཁངྒ་ཧོ། རང་གི་ཐུགས་ཁའི་ཧཱུཾ་ལས་འོད་

[206B] དབང་གི་ལྷ་རྣམས་སྦྱན་དྲངས། ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དབང་ལྷ་རྣམས་ཀྱིས་དབང་བསྐུར། སྐུ་གང་
ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་རང་རང་གི་རིགས་ཀྱི་བདག་པོས་དབུ་རྒྱན་པར་གྱུར། རྒྱལ་བ་རྣམས་ནི་གཙང་གྱུར་ཅིང། །ཞེས་སོགས་ཚིགས་བཅད་སྔགས་དང་བཅས་
པའམ༑ ཡང་ན་ཨོཾ་ཡ་མནྟ་ཀ་ས་པ་རི་ལར་ཨྲྒྷཾ་པྲ་ཏི་ཙྪ་ཧཱུཾ་སཱ་ཧཱ། ཞེས་སོགས་ཀྱིས་ཆུ་གཉིས་ཉེར་སྤྱོད་རོལ་མོ་རྣམས་དབུལ། ཨོཾ་ཧྲཱི་ཥྚཱི་ཝི་ཀྲི་ཏཱ་ན་ན་ཧཱུཾ་ཕཊ། ཨོཾ་ཨཱ་ཧཱུཾ། ཞེས་
པ་ནས༑ ཨོཾ་བཛྲ་ར་ཏི་ཧཱུཾ་ཕཊ་ཨོཾ་ཨཱ་ཧཱུཾ། ཞེས་པའི་བར་གྱི་ས་ནང་མཆོད་དབུལ། གཉིས་མེད་ཐུན་མོངས་མ་ཡིན་ཁྱབ་པའི་སྐུ། ཞེས་སོགས་ཀྱིས་བསྟོད། རང་གི་ཐུགས་
ཁའི་ཧཱུཾ་ལས་འོད་ཟེར་འཕྲོས། འཁོར་ལོའི་ལྷ་རྣམས་ཀྱི་ཐུགས་ཀར་ཕོག་དེ་རྣམས་ཀྱི་ཐུགས་ཁ་ནས་འོད་ཟེར་འཕྲོས། ཕྱོགས་བཅུའི་སངས་རྒྱས་བྱང་སེམས་ཐམས་ཅད་ཀྱི་མཁྱེན་
བརྩེ་ནུས་པའི་ཡོན་ཏན་ཐམས་ཅད་འོད་ཟེར་གྱི་རྣམ་པར་སྤྱན་དྲངས། ལྷ་རྣམས་ལ་ཐིམ། ལྷ་རྣམས་ཀྱི་ཐུགས་ཁ་ནས་གཤིན་རྗེ་གཤེད་དཀར་པོ་རིན་པོ་ཆེའི་བུམ་པ་དཀར་པོ་བདུད་རྩི་དཀར་
པོས་གང་བ་འཛིན་པ་དཔག་ཏུ་མེད་པ་སྤྲོས། སྒྲུབ་བྱ་རྣམས་ཀྱི་སྤྱི་བོ་ནས་དབང་བསྐུར། ཐོག་མེད་ནས་བསགས་པའི་ལས་ངན་ནད་གདོན་སྡིག་སྒྲིབ་ཐམས་ཅད་དང། ཁྱད་པར་དུ་སེམས་
མི་མཐུན་པ་དང། ཞེ་སྡང་བ་དང། ཁོན་དུ་འཛིན་པ་སོགས་མི་མཐུན་པའི་ཕྱོགས་ཐམས་ཅད་ཞི་ཞིང། ལུས་ཀྱི་ཕྱི་ནང་ཐམས་ཅད་དག་སྟེ་ཤེལ་དཀར་པོ་དྲི་མ་མེད་པ་ལྟར་གྱུར་པར་བསམ་ལ་
[207A]༄༅། །ཨོཾ་ཧྲཱི་ཥིཏཱ་ཝི་ཀྲི་ཏཱན་ན་ཧཱུཾ་ཕཊ། ནམ་སྒྲུབ་བྱ་རྣམས་ཀྱི་སེམས་མི་མཐུན་པ་དང། ཞེ་སྡང་བ་དང། འཁོན་དུ་འཛིན་པ་སོགས་མི་མཐུན་པའི་ཕྱོགས་ཐམས་ཅད་ཤྣྟིཾ་
ན་མ་ཞེས་སྤེལ་ཚིག་དང་བཅས་པ་མང་དུ་བཟླ་ཞིང། འཁོར་གྱི་སྡགས་རྣམས་ཀྱང་ཅི་འགྲུབ་རེ་བཟླ། མཐར་ཡི་གེ་བརྒྱ་པ་བརྗོད། ལྷ་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་དཀར་པོ་རྩེ་
གཅིག་པ་འོད་ཀྱི་སྤུ་གུ་ཅན་དུ་གྱུར་པས། གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཧྲཱི་ཥཏཱི་ཞེས་པ་ནས། ཁཱ་ཧི་ཞེས་པའི་བར་ལན་གསུམ་གྱིས་གཙོ་བོ་ཡབ་ཡུམ་
དང༑ ཨོཾ་ཛཱིན་ཛཱི་ཀ་ཞེས་པ་ནས་ཧཱུཾ་སཱ་ཧཱ། ཞེས་པའི་བར་ལན་གསུམ་གྱིས་འཁོར་རྣམས་ལ་དབུལ། དེ་ནས་མཆོད་བསྟོད་སྔར་བཞིན་བྱ། དེ་ལྟར་ལེགས་པར་སྒྲུབ་པའི་མཇུག་ཏུ། བཅོམ་
ལྡན་འདས་དཔལ་རྡོ་རྗེ་འཇིགས་བྱེད་འཁོར་དང་བཅས་པ་རྣམས་ཀྱིས་དགོན་གནས་འདིའི་དགེ་འདུན་རྣམས་ཐུགས་མཐུན་ཞིང་ཁྲིམས་གཙང་བའི་སྒོ་ནས་ཆོས་སྤྱོད་བཅུ་དང། བཤད་སྒྲུབ་ཀྱི་ཉམས་ལེན་ལ་
བརྩོན་པར་བྱིན་གྱིས་བརླབས་ཏུ་གསོལ། ཞེས་འདོད་དོན་ལ་གསོལ་བ་གདབ། འཁོར་ལོའི་ལྷ་རྣམས་འོད་དུ་ཞུ་ནས་བྲིས་པའི་འཁོར་ལོའི་རྣམ་པར་གྱུར། ཅེས་བརྗོད་དེ་འོད་ཞུ་བྱ། སླར་ཡང་
མཆོད་བསྟོད་སྔར་བཞིན་བྱས་ཏེ། འདིར་ནི་རྟེན་དང་ལྷན་ཅིག་ཏུ། ཞེས་སོགས་ཀྱིས་བརྟན་བཞུགས་བྱས་ལ་བཀྲ་ཤིས་རྒྱས་པར་བརྗོད། འཁོར་ལོ་མགོ་འཇུག་མ་ལོག་པར་ལྟེ་བའི་ཡི་གེ་མདུན་དུ་བསྟན་ཏེ་རྟེན་གྱི་ནང་དུ་སྟོད་གཟུངས་ཀྱི་ཐད་དུ་གཞུགས་པར་བྱས་ན་ལེགས་ཚོགས་འཕེལ་བར་འགྱུར་རོ། ། ཅེས་བ་འདི་ནི་སྡོམ་བརྩོན་ཆོས་ལ་འདུན་ཅིང་རྣམ་པར་དཔྱོད་པའི་བློ་གྲོས་ཡངས་པར་རབ་འབྱམས་སྨྲ་བ་ཆོས་གྲགས་ཀྱིས་བསྐུལ་བའི་དོར་ཟར་རྒན་སྙོམས་ལས་པ་ངག་དབང་བློ་བཟང་

[207B] ཚེ་རྟན་ །



