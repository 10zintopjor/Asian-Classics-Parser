
[001A] །ན་མོ་གུ་རུ་བྷྱ་འདིར་བཟང་སྤྱོད་ཀྱིད་ཆི་བླུ་བྱ་ཚུལ་ནི།  གནས་ཁང་བྱི་དོར་བྱས་ལ་རྟེན་གྱི་མདུན་དུ་མཆོད་པ་སྣ་ལྔ་ཚར་བརྒྱ་རྩ་བརྒྱད་དམ་ཉེར་གཅིག་དཀར་གཏོར་གཉིས། ཁྲུས་ཆས། མཎྜལ། འཐོར་འབྲུ་བཅས་བཤམས་ཏེ། ཏེན་དགེ་
སློང་བཞི་ཚོགས་ཡན་ཆད་ཀྱིས་སྡོམ་གསུམ་གྱི་བཤགས་བསྡམས་བྱིན་རླབས་གསོ་སྦྱོང་ལྟར་ལ།  དེང་དགེ་འདུན་གྱི་འཆི་བ་བླུ་བའི་འཕྲིན་ལས་ལགས་ལ།  ཞེས་སོགས་ཀྱི་ཚིག་བསྒྱུར་དང་བཅས་པའམ། བསྡུ་ན་སྤྱི་བཤགས་ལན་གསུམ་མ་
སྡོམ་དྲི་ལན་དང་བཅས་པ་སྔོན་དུ་བཏང། དེ་ནས་སྐྱབས་ཡུལ་དང་རྒྱུ་གསལ་བཏབ་སྟེ།  སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །བདག་དང་གཞན་དོན་བསྒྲུབ་སླད་དུ། །བདག་གིས་བྱང་
ཆུབ་སེམས་བསྐྱེད་དོ། ། ཞེས་སྐྱབས་སེམས་ལན་གསུམ།  རང་ཉིད་སྐད་ཅིག་གིས་འཕགས་པ་སྤྱན་རས་གཟིགས་དབང་ཕྱུག་ཏུ་གྱུར། མཆོད་གཏོར་རྣམས། ཨ་མྲྀ་ཏས་བསངས། སྭ་བྷཱ་ཝས་སྦྱངས་
སྟོང་པའི་ངང་ལས་མཆོད་གཏོར་རྣམས་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཿ་ཧཱུཾ། ལན་ གསུམ་ ། ཐམས་ཅད་དུ་ན་ས་གཞི་དག་ ཅེས་སོགས་ཀྱིས་ས་གཞི་བྱིན་གྱིས་བརླབས་པར་གདན་ཁྲི་གསལ་བཏབ་སྟེ།  མ་
ལུས་སེམས་ཅན་ཀུན་གྱི་མགོན་གྱུར་ཅིང།  ཞེས་སོགས་ཚིགས་བཅད་གསུམ་གྱིས་ཚོགས་ཞིང་སྤྱན་དྲངས་ནས། ཁྲུས་གསོལ་རྒྱས་བསྡུས་སྐབས་སྦྱར་བཞུགས་གསོལ་དང་བཅས་པ་བྱ།  ཇི་སྙེད་སུ་དག་ ཅེས་སོགས་ཀྱིས་ཡན་ལག་བདུན་

[001B]  སངས་རྒྱས་ཆོས་ཚོགས་ མ་ལན་གསུམ་གྱིས་སྐྱབས་སེམས་བྱ། དེ་ནས་ངལ་དག་གསལ་གསུམ་དང་ལྡན་པས་བཟང་སྤྱོད་ལན་རེ་བཏོན་རྗེས།  བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་གྱི་བདེན་པས། ཆེ་གེ་མོ་ཞེས་བགྱི་པའི་དུས་མ་ཡིན་པའི་འཆི་རྐྱེན་ཐམས་ཅད་བཟློག་ནས་
མཆོག་དང་མཐུན་མོང་གི་དངོས་གྲུབ་སྩལ་དུ་གསོལ།  ཞེས་མེ་ཏོག་འཐོར་ཞིང་གསོལ་བ་ལན་གསུམ་གདབ། དེ་ལྟར་བཟང་སྤྱོད་གསོལ་འདེབས་དང་བཅས་པ་བརྒྱ་རྩ་བརྒྱད་དམ་ཉེར་གཅིག་བཏོན་ནས། གཏོར་མ་དང་པོ་དཀོན་མཆོག་སྦྱིལ།  ཨོཾ་གུ་རུ་བུདྡྷ་བོ་དཧི་སཏ་དྷརྨ་པཱ་ལ་ས་པ་རི་ཝཱ་ར་
ཨི་དཾ་བ་ལི་ཏཾ་ཁ་ཁ་ཁ་ཧི་ཁ་ཧི།  ལན་གསུམ་གྱིས་ཕུལ།  ཨོཾ་གུ་རུ་བུདྡྷ་བོ་དཧི་སཏ་དྷརྨ་པཱ་ལ་ས་པ་རི་ཝཱ་ར་ཨྲྒྷཾ། ནས༑ ཤཔྟ་པྲ་ཏཱི་ཙྪ་ཧཱུཾ་སཱ་ཧཱའི་ བར་གྱིས་མཆོད།  བདུད་རྩིའི་རྒྱ་མཚོའི་གཏོར་མ་འདི། །བླ་མ་དཀོན་མཆོག་གསུམ་ལ་འབུལ། །བཞེས་ནས་
བདག་དང་འགྲོ་ཀུན་ལ། །མཆོག་དང་མཐུན་མོང་དངོས་གྲུབ་སྩོལ། ། ཅེས་བརྗོད་གཏོར་མ་གཉིས་པ་འབྱུང་པོ་ཐམས་ཅད་ལ།  ཨ་ཀཱ་རོ་ ལན་གསུམ་གྱིས་བསྔོས། དེ་བཞིན་གཤེགས་པ་བཞིའི་མཚན་བརྗོད།  བདུད་རྩིའི་རྒྱ་མཚོའི་གཏོར་མ་འདི། །གདོན་བགེགས་འབྱུང་པོའི་ཚོགས་ལ་འབུལ། །
བཞེས་ནས་གནོད་འཚོའི་སེམས་བོར་ལ། །མར་གྱུར་བྱམས་པས་སྐྱང་པར་མཛོད། །ཅེས་དང། བདག་གི་བསམ་པའི་ ཞེས་སོགས་ཀྱིས་བདེན་སྟོབས་བརྗོད། ཤེར་སྙིང་བཏོན་ལ་མི་དམིགས་པའི་རྒྱས་གདག་འདི་  ལྟར་བགྱིས་པའི་བསོད་རྣམས་དང།  ཞེས་སོགས་ཀྱིས་བསྔོ་
སྨོན་དང། ཆེ་བའི་ཆེ་མཆོག་སྟོན་པ་བླ་ན་མེད། །ཅེས་སོགས་ཀྱིས་ཤིས་བརྗོད་བྱའོ། ཞེས་བཟང་སྤྱོད་ཀྱི་འཆི་བླུ་མདོར་བསྡུས་འདི་ཡང་མཆིམས་ནམ་མཁའ་གྲགས། རྗེ་ངག་དབང་བྱམས་པ། པཎ་ཆེན་དཔལ་ལྡན་ཡེ་ཤེས་ཐཱུ་བཀྭན་དྷརྨ་བཛྲ་རྣམས་ཀྱི་གསུང་ལ་བརྟགས་ནས་དགེ་སློང་དྷརྨ་བྷ་དྲས་ཕན་འདོད་ཀྱིས་བྲིས་པའོ།  ཤུ་བྷ་མ་སྟུ།། །།



