   ༈    ཡི་གེར་འདྲི་ཚེ་གཡས་སྐོར་དབུ་ཕྱིར་བསྟན་དང་
གཡོན་སྐོར་དབུ་ནང་བསྟན་དུ་འདྲི་ཡང། བསྒོམ་དོན་ལ་གཡས་སྐོར་གཡོན་སྐོར་གཉིས་ཀ་ཞལ་ནང་གཟིགས་དང། གཡས་སྐོར་ཤར་ནས་ལྷོ་ཕྱོགས་སུ་དང། །གཡོན་སྐོར་ཤར་ནས་བྱང་ཕྱོགས་
སུ་བསྐོར་བ་ལགས་



﻿   ༈    སྒྲོལ་མ་དུག་སེལ་མའི་སྒྲུབ་ཐབས་བཞུགས།།     ༈     བདག་གི་ཚེ། སྦྱིན་པའི་བདག་པོའི་ཚེ། སྦྱིན་བདག་དག་གི་ཚེ། སྦྱིན་བདག་རྣམས་ཀྱི་ཚེ། བླ་མའི་ཚེ། བླ་མ་དག་གི་ཚེ། བླ་མ་རྣམས་ཀྱི་ཚེ་ །
འདིར་རྗེ་བཙུན་མ་སྒྲོལ་མས་ཇོ་བོ་ལྷ་གཅིག་ལ་དངོས་སུ་གནང་བའི་སྒྲོལ་མ་ཉེར་གཅིག་གི་བཅོ་བརྒྱད་པ་ཀླུའི་དུག་ཞི་བར་འདོད་པས། དགེ་སེམས་ཁྱད་པར་ཅན་གྱི་ངང་ནས་སྐྱབས་ཡུལ་གསལ་བཏབ་སྟེ། སངས་

[008B] །ཞེས་སོགས་དང། མར་གྱུར་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་ ཅེས་སོགས་ཀྱིས་ ། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང་
ནས། རང་ཉིད་རྗེ་བཙུན་མ་སེང་ལྡེང་ནགས་ཀྱི་སྒྲོལ་མའི་ང་རྒྱལ་དང་གསལ་སྣང་ལ་གནས་པའི་མདུན་གྱི་ནམ་མཁར་པདྨ་དང་ཟླ་བའི་གདན་ལ་རྗེ་བཙུན་མ་དུག་སེལ་བྱེད་མ་སྐུ་མདོག་ཟླ་བ་ལྟར་དཀར་ཞིང་ཞི་བ། ཞལ་གཅིག་ཕྱག་
གཉིས་ཀྱི་གཡས་མཆོག་སྦྱིན་གྱི་མཐིལ་ན་དུག་ནད་སེལ་བའི་བུམ་པ་བསྣམས་པ། གཡོན་དཀོན་མཆོག་གསུམ་མཚོན་གྱི་ཕྱག་རྒྱས་ཨུཏྤལ་བསྣམས་པ། དབུ་རྒྱན་ལ་སོགས་པ་རིན་པོ་ཆེའི་རྒྱན་སྣ་ཚོགས་པས་བརྒྱན་
ཅིང། དར་བཟང་པོའི་སྟོད་གཡོགས་དང་སྨད་གཡོགས་མཛེས་པར་གསོལ་བ། མཚན་དཔེས་སྤྲས་པའི་སྐུ་ལས་སྐྱེས་པའི་འོད་ཀྱི་དཀྱིལ་འཁོར་འབར་བའི་དབུས་ན་ཞབས་གཡས་བརྐྱངས་ཤིང། གཡོན་བསྐུམ་
པའི་སྟབས་ཀྱིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་པས། །རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་དང། དབང་གི་ལྷ་རྣམས་
སྤྱན་དྲངས། འགྲོ་ཀུན་སྲིད་པའི་རྒྱ་མཚོ་ལས། །རྨད་བྱུང་ཐུགས་རྗེའི་གྲུ་རྫིངས་ཀྱིས། །སྒྲོལ་བའི་ཐུགས་དམ་བཅས་པ་བཞིན། །དམ་ཚིག་ཆེན་པོས་ཨེ་ཧྱེ་ཏི། །ཛཿ་ཧཱུཾ་བཾ་ཧོཿ་དེ་བཞིན་གཤེགས་པ་ཐམས་ཅད་

[009A]༄༅། །ཀྱིས་མངོན་པར་དབང་བསྐུར་ཏུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བཧི་ཥི་ཉྫ་མཾ། ཞེས་དབང་བསྐུར། འོད་དཔག་མེད་ཀྱིས་དབུ་བརྒྱན་པར་གྱུར། ཅེས་བརྗོད། དེ་ནས་སྒོ་
གསུམ་གུས་པས། ཕྱག་འཚལ་ལྷ་ཡི་མཚོ་ཡི་རྣམ་པས། །ཞེས་སོགས་ཤློ་ཀ་གཅིག་གིས་ཕྱག་བྱས། མཆོད་པ་རྣམས་བསྡུ་ན། ཨོཾ་ཨཱ་ཧཱུཾ་ལན་གསུམ་གྱིས་བྱིན་གྱིས་བརླབས་ཏེ། ཨོཾ་ཨཱརྱ་ཏཱ་རེ་ཨརྒྷཾ་ནས་
ཤཔྟའི་བར་གྱིས་མཆོད། དངོས་བཤམས་ཡིད་སྤྲུལ་མཆོད་པ་མ་ལུས་འབུལ། ཞེས་སོགས་ཀྱིས་ཡན་ལག་བདུན་པ་མདོར་བསྡུས་ཕུལ་ནས། མདུན་གྱི་རྗེ་བཙུན་མའི་ཐུགས་ཀ་དང། བུམ་ནང་དུ་ཟླ་གདན་ལ་
ཏཱཾ་ཡིག་དཀར་པོའི་མཐའ་སྐོར་དུ་སྔགས་འཕྲེང་གིས་བསྐོར་བ་དེ་ལས་འོད་ཟེར་དཀར་པོ་ག་བུར་གྱི་རྒྱུན་ལྟ་བུ་བསིལ་བའི་རང་བཞིན་ཅན་དཔག་མེད་བྱུང་རང་དང་བསྒྲུབ་བྱའི་ལུས་ལ་ཐིམ་པས། ཀླུ་དང་ས་བདག་གི་
ནད་ཐམས་ཅད་སྡིག་སྦྲུལ་དང་སྦལ་ལྕོང་གི་རྣམ་པར་བ་སྤུའི་སྒོ་ཐམས་ཅད་ནས་ཕྱིར་ཕུད། ལུས་དྭངས་གསལ་དུ་སོང་བར་གྱུར། ཨོམ་ཏཱ་རེ་སརྦ་ནཱ་ག་ཤཱཎྟི་ཀུ་རུ་སཱཧཱ། ཞེས་མང་དུ་བཟླས་པས། ཀླུ་དང་ས་བག་གི་
དྲག་ནད་ཐམས་ཅད་ཞི་བར་འགྱུར་རོ། །མཇུག་ཏུ་དེ་ལས་བྱུང་བའི་དགེ་བ་རྣམས། རྗེ་བཙུན་བཅོམ་ལྡན་འདས་མ་ཐུགས་རྗེ་ཅན། །ཞེས་སོགས་ལྟ་བུས་གནས་སྐབས་དང་མཐར་གྱི་སྨོན་གནས་རྣམས་སུ་འདུན་པ་
[009B] ཐུན་མཚམས་ཀྱི་ཉམས་ལེན་ལ་ཡང་བརྩོན་པར་བྱའོ། །ཞེས་པ་འདི་ནི་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་བཞེང་པ་བཞིན་དགེ་སློང་དབང་ཕྱུག་ཆོས་བཟང་གིས་བྲིས་པའོ།།



﻿།།༄༅། །ན་མོ་ཨཱརྱ་ཏཱ་རེ། རྗེ་བཙུན་མ་སྒྲོལ་མ་དཀར་མོ་བསྒྲུབ་
པར་འདོད་པས་སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང། སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་རྗེ་བཙུན་མ་སྒྲོལ་མ་བསྒྲུབ་པར་
བྱའོ་སྙམ་དུ་བསམ། རང་རྗེ་བཙུན་མར་གསལ་བའི་ཐུགས་ཀའི་ཏཾ་ཡིག་དཀར་པོའི་འོད་ཟེར་གྱིས། བདེ་བ་ཅན་དང་པོ་ཏ་ལ་སོགས་ནས་བླ་མ་དང་གཉིས་སུ་མེད་པའི་རྗེ་བཙུན་མ་སྒྲོལ་མའི་ལྷ་ཚོགས་སྤྱན་

[183A]༄༅། །དྲངས། འོད་ཟེར་རང་གི་སྙིང་གར་ཐིམ། རྗེ་བཙུན་འཕགས་མ་སྒྲོལ་མ་དང། ཞེས་པ་ནས། འདྲེན་པའི་དཔལ་དུ་བདག་གྱུར་ཅིག་ཅེས་པའི་བར་དང། དཀོན་མཆོག་གསུམ་ལ་བདག་
སྐྱབས་མཆི། །ཞེས་པ་ནས་འགྲོ་ལ་ཕན་ཕྱིར་སངས་རྒྱས་མྱུར་འགྲུབ་ཤོག་ཅེས་པའི་བར་བརྗོད། ཚོགས་ཞིང་རང་གནས་སུ་གཤེགས་པར་གྱུར། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ་ཉ་ཧཾ། སྟོང་པ་
ཉིད་དུ་གྱུར། སྟོང་པའི་ངང་ལས་རྡོ་རྗེའི་ས་གཞི། ར་གུར་བླ་བྲེ་མེ་རི་དང་བཅས་པའི་དབུས་སུ་བཾ་ལས་པད་དཀར། ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཏཾ་ཡིག་དཀར་པོ་ལས་ཨུཏྤལ་ཏཾ་གྱིས་མཚན་པ། དེ་
ལས་འོད་ཟེར་འཕྲོས། དོན་གཉིས་བྱས། ཚུར་འདུས། ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་འཕགས་མ་སྒྲོལ་མ་སྐུ་མདོག་དཀར་མོ་ཞལ་གཅིག་ཕྱག་གཉིས་མ། གཞོན་ནུ་ལང་ཚོ་བཅུ་
དྲུག་ལོན་པའི་ཉམས་ཅན། ཕྱག་གཡས་མཆོག་སྦྱིན་དང་གཡོན་དཀོན་མཆོག་གསུམ་མཚོན་པའི་ཕྱག་རྒྱ་ཅན། ཕྱག་གཉིས་ཨུཏྤལ་སྔོན་པོས་མཛེས་པ། ཞི་ཞིང་འཛུམ་པའི་ཉམས་ཅན། དཔྲལ་བའི་
དབུས་ན་ཡེ་ཤེས་ཀྱི་སྤྱན་དང། ཕྱག་ཞབས་ཀྱི་མཐིལ་ན་རྣམ་ཐར་སྒོ་བཞི་མཚོན་པའི་སྤྱན་བཞི་མངའ་བ། དབུ་སྐྲ་རལ་པ་ཕྱེད་བཅིངས་སུ་བྱས་པའི་སྤྱི་བོར་རིགས་ཀྱི་བདག་པོ་ཚེ་དཔག་མེད་ཀྱིས་བརྒྱན་པ་

[183B] སྙན་རྒྱན། མགུལ་རྒྱན། ཕྱག་གདུབ། ཞབས་གདུབ། སྐ་རགས། དོ་ཤལ་ལ་སོགས་པའི་རྒྱན་སྣ་ཚོགས་པས་བརྒྱན་པ། ལྷ་རྫས་ཀྱི་དར་གྱི་སྟོད་གཡོགས་སྨད་གཡོགས་ག་ཤལ་
འཆང་བ། མཚན་དང་དཔེ་བྱད་བཟང་པོས་མཛེས་པ། ཟླ་བའི་འོད་ཀྱི་རྒྱབ་ཡོལ་ཅན། རྡོ་རྗེའི་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཟླ་གདན་ལ་ཏཾ་ཡིག་དཀར་པོ་ཧཱུཾ་
སྔོན་པོས་མཚན་པ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་འདྲའི་ཡེ་ཤེས་པ་དབང་ལྷ་དང་བཅས་པ་སྤྱན་དྲངས། ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨེ་ཧྱེ་ཧི་ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར་
དབང་གི་ལྷས་དབང་བསྐུར། ཆུ་ལྷག་མ་ཡར་ལུང། རིགས་བདག་ཚེ་དཔག་མེད་དང་དབྱེར་མེད་དུ་འདྲེས་པས་དབུ་བརྒྱན་པར་གྱུར། མཆོད་པ་རྣམས་བྱ་སྤྱོད་ལྟར་བསངས། སྦྱངས། བྱིན་གྱིས་བརླབས་ལ། ཨོཾ་
ཨཱརྱ་ཏཱ་རེ་ས་པ་རི་ཝཱ་ར་ཨརྒྷཾ་སོགས་ཀྱིས་མཆོད། དུས་གསུམ་རྒྱལ་བའི་འཕྲིན་ལས་གཅིག་བསྡུས་ནས། །རབ་མཛེས་ལྷ་མོའི་གཟུགས་སུ་ཤར་བ་གང། །དྲན་པས་ཚེ་དང་ཡེ་ཤེས་མཆོག་སྩོལ་བའི། །
བཅོམ་ལྡན་སྒྲོལ་མ་ཡུམ་ལ་ཕྱག་འཚལ་ལོ། །དེ་ནས་རང་རྗེ་བཙུན་མར་གསལ་བའི་ཐུགས་ཀའི་སྔགས་ཕྲེང་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། འཕགས་མའི་གོ་འཕང་ལ་

[184A]༄༅། །བཀོད། སྣོད་བཅུད་ཐམས་ཅད་ཀྱི་ཡོན་ཏན་དང་སངས་རྒྱས་བྱང་སེམས་ཞི་ཁྲོ་རབ་འབྱམས་རྣམས་ཀྱི་ཐུགས་རྗེ་བྱིན་རླབས་མ་ལུས་པ་འཆི་མེད་ཚེའི་བདུད་རྩིའི་རྣམ་པར་བཀུག་སྤྱི་བོའི་
ཚེ་དཔག་མེད་ཀྱི་སྐུ་དང་ཕྱག་གི་བུམ་པར་ཐིམ། ཐིམ་པ་ལས་བདུད་རྩིའི་རྒྱུན་བབས། རང་གི་སྤྱི་བོ་ནས་ཞུགས། ལུས་ཐམས་ཅད་འཆི་མེད་ཚེའི་བདུད་རྩིའི་རྒྱུན་གྱིས་གང། ཚེ་དང་བསོད་ནམས་ཐམས་ཅད་
འཕེལ་ཞིང་རྒྱས། འཆི་མེད་ཚེའི་དངོས་གྲུབ་ཐོབ་པར་བསམས་ཏེ། ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨཱ་ཡུཿ་པུཥྚིཾ་ཀུ་རུ་སཱཧཱ། ཞེས་ཅི་ནུས་བཟླ། མཇུག་ཏུ། དགེ་བ་འདི་ཡིས་མྱུར་དུ་བདག་འཕགས་མ་སྒྲོལ་མ་
འགྲུབ་གྱུར་ནས། ཅེས་སོགས་བསྔོ་བ་དང་སྨོན་ལམ་དང་ཤིས་བརྗོད་ཀྱིས་བརྒྱན་པར་བྱ། ཐུན་མཐར་གཏོར་མ་འབུལ་ན། དཀར་གཏོར་གཙང་མ་བཤམས་ལ། བསངས། སྦྱངས། བྱིན་གྱིས་བརླབས། རང་
གི་ཐུགས་ཀའི་འོད་ཟེར་གྱིས་རྒྱལ་ཡུམ་སྒྲོལ་མ་ལ་སངས་རྒྱས་བྱང་སེམས་ཡེ་ཤེས་པའི་འཁོར་གྱིས་བསྐོར་བ་སྤྱན་དྲངས་པའི་ལྗགས་འོད་ཟེར་གྱི་སྦུ་གུས་དྲངས་ཏེ་གསོལ་བར་བསམས་ལ། ཨོཾ་ཨཱརྱ་
ཏཱ་རེ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་ལན་བདུན་ནམ་གསུམ་གྱིས་ཕུལ། ཨརྒྷཾ་སོགས་ཀྱིས་མཆོད་ཅིང་སྔར་ལྟར་བསྟོད། འདོད་དོན་ལ་གསོལ་བ་གདབ། བཟོད་པར་གསོལ་ཏེ་

[184B] །དེ་ལྟར་ཉམས་སུ་བླངས་པས་གནས་སྐབས་ཚེ་དང་ཤེས་རབ་བསོད་ནམས་སོགས་འཕེལ་ཞིང། མཐར་ཐུག་བདེ་བ་ཅན་དུ་སྐྱེས་ནས་མཆོག་འཐོབ་པར་འགྱུར་བས་ཕན་ཡོན་ཤིན་ཏུ་ཆེའོ། །ཞེས་རྗེ་
བཙུན་མ་ཡིད་བཞིན་འཁོར་ལོ་བསྒྲུབ་པའི་ཐབས་འདི་ཡང། དད་པ་དང་གཏོང་བ་དང་ཚུལ་ཁྲིམས་དང་རྣམ་དཔྱོད་ཕུན་སུམ་ཚོགས་པ་གྲྭ་ཚང་ཆོས་རྗེ་འཇམ་པའི་དབྱངས་ཀྱིས་ཡང་ཡང་ནན་ཆེར་བསྐུལ་བ་ལ་བརྟེན་
ནས། སྡེ་སྣོད་འཛིན་པ་དགེ་སློང་བློ་བཟང་ཆོས་ཀྱི་རྒྱལ་མཚན་གྱིས། བཀྲ་ཤིས་ལྷུན་པོའི་གཟིམས་ཆུང་ཡིད་དགའ་ཆོས་འཛིན་དུ་སྦྱར་བའོ།། །།



﻿   ༈    མཇུག་ཏུ་སཱཧཱ། མེད་པ་ཉིད་ཚར་ཆེན་གྱི་ཚེ་ཁྲིད་ཟླ་བའི་ཆུ་རྒྱུན་ལས་འབྱུང་བས་དེ་བཞིན་མཛད་
འཚལ་



﻿༄༅། །ན་མོ་གུ་ར་ཝེ། ལྷ་བརྒྱའི་
གཙུག་རྒྱན་ངོས་ལ་ཞབས་སེན་གྱི། །ནོར་བུའི་འོད་ཆགས་རྒྱལ་ཡུམ་རྗེ་བཙུན་མའི། །ཞབས་པད་གུས་བསྟེན་དེ་ཉིད་སྒྲུབ་པའི་ཐབས། །འདོད་དགུའི་མཆོག་སྦྱིན་དབང་གི་རྒྱལ་པོ་བྲི། འདིར་རྗེ་བཙུན་མ་སྒྲོལ་མ་
བསྒྲུབ་པར་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང། མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་
དུ་རྗེ་བཙུན་མ་སྒྲོལ་མ་བསྒྲུབ་པའི་རིམ་པ་ལ་འཇུག་པར་བྱའོ་སྙམ་པའི་ཁྱད་པར་གྱི་སེམས་བསྐྱེད་ལན་གསུམ་མམ། བདུན་སོགས་བྱ། དེ་ནས། རང་ཉིད་རྗེ་བཙུན་འཕགས་མ་སྒྲོལ་མར་གསལ་བའི་ཐུགས་ཀའི་ཏཾ་

[185A]༄༅། །ཡིག་གི་འོད་ཟེར་གྱིས། པོ་ཏ་ལ་ནས་བླ་མ་དང་གཉིས་སུ་མེད་པའི་རྒྱལ་ཡུམ་སྒྲོལ་མ་ལ། སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། འོད་
ཟེར་རང་གི་སྙིང་གར་ཐིམ། སྒོ་གསུམ་གུས་པའི་སྒོ་ནས། རྗེ་བཙུན་འཕགས་མ་སྒྲོལ་མ་དང། ཞེས་པ་ཤློ་ཀ་གཅིག་གིས་ཕྱག་བྱ། ཨོཾ་ཨཱ་ཧཱུཾ་གིས་བྱིན་གྱིས་བརླབས་པའི་མཆོད་པ་འཁོར་གསུམ་བདེན་
སྟོང་དུ་རྟོགས་པའི་ངང་ནས། ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨརྒྷཾ་ནས། ཤཔྟའི་བར་དང། མེ་ཏོག་བདུག་སྤོས་མར་མེ་དྲི། ཞེས་པ་ནས། འདྲེན་པའི་དཔལ་དུ་བདག་གྱུར་ཅིག་ཅེས་བདུན་རྣམ་དག་བྱས་ནས་
ཚོགས་ཞིང་རང་གནས་སུ་གཤེགས་ཏེ། སྦྱོར་བ་ཚོགས་གསོག་པའོ། །དེ་ནས། སྭ་བྷ་ཝས་སྟོང་པར་སྦྱངས་ནས། ཡེ་ཤེས་ཀྱི་ཚོགས་བསག་སྟོང་པའི་ངང་ལས་པཾ་ལས་པད་དཀར་འདབ་མ་བརྒྱད་པའི་ལྟེ་
བར། ཨ་ལས་ཟླ་བའི་དཀྱིལ་འཁོར་གྱི་སྟེང་དུ། རང་གི་སེམས་ཉིད་ཏཾ་ཡིག་ལྗང་ཁུ་ཡོངས་སུ་གྱུར་པ་ལས་ཨུཏྤལ་ཏཾ་གྱིས་མཚན་པ། དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས། ཕྱག་མཚན་ས་
བོན་དང་བཅས་པ་ལ་ཐིམ་པ་ཡོངས་སུ་གྱུར་པ་ལས། རང་ཉིད་རྗེ་བཙུན་འཕགས་མ་སྒྲོལ་མ་སྐུ་མདོག་ལྗང་སྔོན་གཞོན་ནུ་ལང་ཚོ་བཅུ་དྲུག་ལོན་པའི་ཉམས་ཅན། ཞི་ཞིང་འཛུམ་པ། ཞལ་གཅིག་ཕྱག་

[185B] གཡོན་དཀོན་མཆོག་གསུམ་མཚོན་གྱི་ཕྱག་རྒྱ་ཐུགས་ཀར་མཛད་པའི་ཕྱག་གཉིས་ཨུཏྤ་ལ་སྔོན་པོས་མཚན་པ། དབུ་སྐྲ་རལ་པ་ཕྱེད་བཅིངས་སུ་བྱས་ཤིང་རིན་པོ་ཆེའི་
དབུ་རྒྱན་དང། སྙན་རྒྱན་དང། མགུལ་རྒྱན་དང། ཕྱག་གདུབ་དང། ཞབས་གདུབ་དང། དོ་ཤལ་ལ་སོགས་པ་རིན་པོ་ཆེའི་རྒྱན་སྣ་ཚོགས་པས་བརྒྱན་པ། མཚན་བཟང་པོ་སོ་གཉིས་དང་དཔེ་བྱད་བརྒྱད་ཅུས་མཛེས་
པར་བྱས་ཤིང། ལྷ་རྫས་ལས་གྲུབ་པའི་དར་གྱི་ན་བཟས་ཀླུབས་པ། ཟླ་བའི་འོད་ཀྱི་རྒྱབ་ཡོལ་ཅན། ཞབས་གཡས་ཅུང་ཟད་བརྐྱངས་ཤིང། གཡོན་བསྐུམས་པའི་སྟབས་ཀྱིས་བཞུགས་པའི་སྤྱི་བོར་ཨོཾ། མགྲིན་
པར་ཨཱ་ཐུགས་ཀར་ཧཱུཾ་གིས་མཚན་པ། དེ་ལས་འོད་ཟེར་འཕྲོས། བདེ་བ་ཅན་དང། པོ་ཏ་ལ་སོགས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར་
སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་བདུད་རྩིས་གང་བའི་
བུམ་པ་ཐོགས་ཏེ། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཨཱ་ཧཱུཾ། ཞེས་གསུང་ཞིང་དབང་བསྐུར། ལུས་གང། དྲི་མ་དག་ཆུ་ལྷག་པ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། འོད་དཔག་མེད་ཀྱིས་
[186A]༄༅། །དབུ་བརྒྱན་པར་གྱུར། མཆོད་པ་རྣམས་བཛྲ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས། ཨོཾ་མ་མ་བཧྲུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ། ཨོཾ་འོད་དུ་ཞུ་བ་
ལས་བྱུང་བའི་མཆོད་རྫས་རྣམས་དྭངས་ཤིང་ཐོགས་པ་མེད་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨཱ་ཧཱུཾ། ལན་གསུམ་གྱིས་བྱིན་གྱིས་བརླབས། རང་གི་སྙིང་ག་ལས་སྤྲོས་པའི་མཆོད་པའི་
ལྷ་མོ་རྣམས་ཀྱིས་མཆོད་པར་བསམས་ལ། ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨརྒྷཾ་ནས་ཤཔྟའི་བར་གྱིས་མཆོད། བདེ་གཤེགས་ཀུན་གྱི་འཕྲིན་ལས་རྣམས། མཛེས་སྡུག་ལྷ་མོའི་སྐུར་བསྟན་ནས། །འགྲོ་རྣམས་
སྲིད་པའི་རྒྱ་མཚོ་ལས། །སྒྲོལ་བར་མཛད་ལ་བསྟོད་པར་བགྱི། །མརྒ་ཏ་ཡི་རི་བོ་ནི། །རྒྱུ་སྐར་དོ་ཤལ་འཆང་བ་བཞིན། །ཡིད་འོང་མཚན་དཔེའི་དཔལ་འབར་བ། །མཐོང་བས་དོན་ལྡན་མཛད་ལ་འདུད། །དྲན་པ་ཙམ་
གྱིས་གདོན་བགེགས་དང། །ནད་རིམས་དུས་མིན་འཆི་བ་དང། །ཕྱི་ནང་འཇིགས་པ་བརྒྱད་ལ་སོགས། །འཇོམས་པར་མཛད་ལ་ཕྱག་འཚལ་ལོ། །ཞེས་པས་བསྟོད། དེ་ནས། བདེན་འཛིན་གྱི་སྤྲོས་པ་དང་བྲལ་
བའི་སེམས་གསལ་སྟོང་གི་གཟུང་རྣམ་སྣང་ལ་རང་བཞིན་མེད་པ་འཇའ་ཚོན་ལྟ་བུའི་རྗེ་བཙུན་སྒྲོལ་མའི་སྐུའི་རྣམ་པར་ཤར་བ། ཟབ་གསལ་གཉིས་སུ་མེད་པ་ལྷའི་སྐུ་ཕྱག་རྒྱ་ཆེན་པོ་ལ་རྩེ་གཅིག་ཏུ་མཉམ་

[186B]བསྒོམས་པས་སྐྱོ་ན། རང་རྗེ་བཙུན་མར་གསལ་བའི་ཐུགས་ཀར་ཟླ་བའི་སྟེང་དུ། ཏཾ་ཡིག་ཧཱུཾ་གིས་མཚན་པའི་མཐར། ཨོཾ་ཏཱ་རེ་ཏུ་ཏྟཱ་རེ་ཏུ་རེ་སཱཧཱ། ཞེས་པ་ཡི་གེ་བཅུ་པའི་སྔགས་ཕྲེང་འོད་ཟེར་དུས་མཐའི་མེ་
ལྟར་འབར་བས་བསྐོར་བ་ལས་འོད་ཟེར་འཕྲོས། ལུས་ཀྱི་ནང་གང། སྡིག་སྒྲིབ་ནད་གདོན་བར་ཆད་ཐམས་ཅད་སྦྱངས། འོད་ཟེར་བ་སྤུའི་སྒོ་ནས་ཕྱིར་འཕྲོས། སྣོད་བཅུད་ཐམས་ཅད་ལ་ཕོག་པས། སྣོད་ཐམས་ཅད་ཀྱི་
མ་དག་པ་ཐམས་ཅད་སྦྱངས། བདེ་བ་ཅན་ལྟ་བུའི་དག་པའི་ཞིང་དང། བཅུད་ཀྱི་སེམས་ཅན་ཐམས་ཅད་བཅོམ་ལྡན་འདས་མའི་གོ་འཕང་ལ་བཀོད། ཡང་འོད་ཟེར་འཕྲོས། སངས་རྒྱས་སྲས་བཅས་ལ་མཉེས་པའི་
མཆོད་པ་ཕུལ། དེ་རྣམས་ཀྱི་ཐུགས་རྗེ་བྱིན་རླབས་ཐམས་ཅད་འོད་ཟེར་སྣ་ལྔ་འཕྲོ་བའི་བདུད་རྩིའི་རྣམ་པར་སྤྱན་དྲངས། རང་གི་སྙིང་གའི་སྔགས་ཕྲེང་ལ་ཐིམ། དེ་ལས་བདུད་རྩིའི་རྒྱུན་བབས། བདག་ཉིད་ཀྱི་ལུས་ཀྱི་
ནང་ཐམས་ཅད་ཁྲིག་མེར་གྱིས་གང། ཚེ་དང་བསོད་ནམས་ལུང་དང་རྟོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། རྒྱལ་བ་སྲས་བཅས་ཀྱི་བྱིན་རླབས་ཐམས་ཅད་ཞུགས་པར་བསམས་ལ། ཡིད་མ་ཡེངས་པར་
བཟླས་པའི་སྐྱོན་དང་བྲལ་བར་བརྒྱ་སྟོང་ཁྲི་འབུམ་སོགས་བཟླའོ། །མཇུག་ཏུ། དགེ་བ་འདི་ཡིས་མྱུར་དུ་བདག་ཅེས་སོགས་དེ་ལས་བྱུང་བའི་དགེ་ཚོགས་མཚན་མར་འཛིན་པ་དམིགས་པའི་དུག་དང་མ་འདྲེས་པར་བསྔོ་

[187A]༄༅། །བ་སྨོན་ལམ་གྱིས་རྒྱས་གདབ་པར་བྱའོ། །ཐུན་གྱི་མཐར་གཏོར་མ་འབུལ་བར་འདོད་ན། གཙང་ཞིང་བཀོད་པས་མཛེས་པའི་དཀར་གཏོར་ཆབ་ཀྱིས་བྲན། མཆོད་རྫས་ཞེས་པ་གཏོར་མར་བསྒྱུར་
ནས་བྱིན་གྱིས་བརླབས། རང་རྗེ་བཙུན་སྒྲོལ་མར་གསལ་བའི་ཐུགས་ཀའི་ཏཾ་ཡིག་གི་འོད་ཟེར་གྱིས། བདེ་བ་ཅན་དང། པོ་ཏ་ལ་སོགས་རང་བཞིན་གྱི་གནས་རྣམས་ནས་རྒྱལ་ཡུམ་རྗེ་བཙུན་སྒྲོལ་མ་ལ་སངས་རྒྱས་
དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། མདུན་གྱི་ནམ་མཁར་བཞུགས་པའི་ལྗགས་འོད་ཀྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར་པར་བསམས་ལ། ཨ་ཀཱ་རོ་
འམ། ཡང་ན། ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨི་དཾ་པ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་པ་བདུན་ནམ་གསུམ་སོགས་ཀྱིས་ཕུལ། ཨརྒྷཾ་སོགས་ཀྱིས་མཆོད། སྔར་གྱི་བསྟོད་པས་བསྟོད། འདིའི་མཚམས་སུ་ལོང་བྱུང་
ན་ཕྱག་འཚལ་ཉེར་གཅིག་གཉིས་སམ་གསུམ་མམ། བདུན་ཅི་རིགས་བརྗོད་ན་འབྲེལ་ཆགས་ཤིང་སྐབས་སུ་བབས། དེ་རྗེས། རྗེ་བཙུན་བཅོམ་ལྡན་འདས་མ་ཐུགས་རྗེ་ཅན། ཞེས་སོགས་ཀྱིས་འདོད་དོན་ལ་
གསོལ་བ་གདབ། བསྔོ་བ་སྨོན་ལམ་བྱས་ལ་བཟོད་པར་གསོལ། ཡེ་ཤེས་པ་རང་བཞིན་གྱི་གནས་སུ་གཤེགས་ཏེ་ཤིས་པ་བརྗོད་དོ། །ཚུལ་འདི་ལྟར་རྣལ་འབྱོར་ལ་བརྩོན་པར་བྱས་པས་གནས་སྐབས་དང་

[187B] བདག་ལ་ཕན་པར་དགོངས་པས་ཉམས་ལེན་ལ་བརྩོན་པར་མཛོད་ཅིག་དུས་གསུམ་རྒྱལ་བ་ཀུན་གྱི་ཡུམ། །ལུས་ཅན་སྲིད་པའི་རྒྱ་
མཚོ་ལས། །སྒྲོལ་མཛད་བཅོམ་ལྡན་རྗེ་བཙུན་མའི། །སྒྲུབ་ཐབས་མཆོག་སྦྱིན་དབང་གི་རྒྱལ། །ལེགས་པར་བསྐྲུན་པའི་དགེ་བའི་ཚོགས། །ཟླ་ལྟར་དཀར་བ་ཅི་མཆིས་པ། །མཁའ་མཉམ་འགྲོ་བ་མ་ལུས་པ། །བླ་མེད་
བྱང་ཆུབ་ཐོབ་ཕྱིར་བསྔོ། ཞེས་རྒྱལ་ཡུམ་སྒྲོལ་མའི་སྒྲུབ་ཐབས་འདོད་དགུའི་མཆོག་སྦྱིན་དབང་གི་རྒྱལ་པོ་ཞེས་བྱ་བ་འདི་ནི། ཞ་ལུ་རི་ཕུག་ནས་དགེ་སློང་གསུམ་ལྡན་རྡོ་རྗེ་འཛིན་པ། ཟབ་མོའི་དོན་ལ་རྩེ་གཅིག་ཏུ་
གཞོལ་བའི་བླ་ཆེན་སངྒྷ་ཤྲཱི་བྷ་དྲས་བསྐུལ་བ་ལ་བརྟེན་ནས། མདོ་རྒྱུད་དམ་པའི་མན་ངག་འཛིན་པའི་ཆོས་སྨྲ་བ་བློ་བཟང་ཆོས་ཀྱི་རྒྱལ་མཚན་གྱིས། ཆོས་གྲྭ་ཆེན་པོ་བཀྲ་ཤིས་ལྷུན་པོའི་གཙུག་ལག་ཁང་དུ་སྦྱར་བའི་
ཡི་གེ་པ་ནི་ཞ་ལུ་བ་རིན་ཆེན་ཆོས་ལེགས་སོ།། །།



﻿༄༅། །རྗེ་བཙུན་བསྟན་པའི་འཁོར་ལོ་དང་དབྱངས་ཅན་ལྷ་མོ་གཉིས་ཀྱི་བསྟོད་པ་དང།    ༈   
ཉེར་གཅིག་གི་སྒྲུབ་ཐབས་བསྐྱེད་རིམ་ལ་སློབ་ཚུལ་གྱི་དམིགས་སྐོར་མདོར་བསྡུས་དང་བསྙེན་སྒྲུབ་ལས་གསུམ་ཇི་ལྟར་བྱ་བའི་ཚུལ་བཅས་བཞུགས་སོ་

[001] །ན་མོ་གུ་རུ་སྭ་ར་སྭ་སྟི་ཡེ། ཤེས་བྱའི་དངོས་ཀུན་མཁྱེན་པའི་སྦྱན་གྱི་དཀྱུས། །ཆེས་རིང་ནམ་མཁའི་སྐ་རགས་གཟུགས་དང་མཚུངས། །འགྲོ་ཀུན་འཛུམ་གྱིས་
བསུ་བའི་ཞལ་དཀྱིལ་མཆོག་ཉིན་བྱེད་ལྟར་རྒྱས་སྨྲ་བའི་སེངྒེར་འདུད། །དྲུག་ཅུའི་དབྱངས་ལྡན་གླུ་མཆོག་ལེན་ལ་མཁས། །འཇོ་སྒེག་གར་གྱི་རྣམ་འགྱུར་དུ་མས་བྲེལ། །སྒྲ་དབྱངས་
ལྷ་མོས་སྐལ་ལྡན་བདག་ཅག་ལ། །ངག་གི་དངོས་གྲུབ་དམ་པ་སྩལ་དུ་གསོལ། །ཟླ་སྲིང་འཕང་འགྲོའི་དབྱངས་སྙན་རབ་ཐོས་པས། །རྨད་བྱུང་བློ་གྲོས་མཆོག་ཏུ་ཡངས་པ་དང། །རྣམ་དབྱད་
དར་བབས་ལེགས་བཤད་མ་ལུས་ཀུན། །སྒྲོག་པའི་སྤོབས་པ་མཆོག་གི་དངོས་གྲུབ་སྩོལ། །སྨྲ་བའི་དབང་ཕྱུག་རྗེ་བཙུན་འཇམ་དབྱངས་ལ། །ཤུགས་དྲག་དྭང་བས་རྩེ་གཅིག་གསོལ་བཏབ་

[002A]༄༅། །མཐུས། །བདག་ཀྱང་མགོན་ཁྱོད་ཤེས་བྱ་མཐའ་དག་ལ། །དབང་བསྒྱུར་ཤེས་རབ་དྲི་མེད་སྣང་བ་སྩོལ། །ཆེ་དང་གསལ་དང་མྱུར་ཅིང་ཟབ་པ་ཡི། །བློ་གྲོས་སྤོབས་པའི་ཤེས་རབ་
རྣོན་བོ་ཡིས། །མདོ་སྔགས་ཟབ་མོའི་གནད་རྣམས་ལེགས་རྟོགས་ནས། །འགྲོ་རྣམས་ཐེག་མཆོག་ལམ་ལ་འགོད་པར་ཤོག་ཅེས་པ་འདི་ནི་ཤིང་ཡོས་ལོ་མགོ་ཟླ་བའི་ནང་གཟའ་སྐར་ཕུན་སུམ་ཚོགས་པ་དང་
བསྟུན། ་རྗེ་བཙུན་བསྟན་པའི་འཁོར་ལོ་དང་དབྱངས་ཅན་ལྷ་མོ་གཉིས་ལ་བསྙེན་མཚམས་བགྱིས་སྐབས་་ཡོངས་འཛིན་དམ་པ་རྗེ་ཞལ་སྔ་ནས་བློ་བཟང་ཚུལ་ཁྲིམས་ཀྱིས་ལྷག་པའི་ལྷ་མཆོག་འདི་རྣམས་ལ་བསྟོད་པ་འདི་ལྟ་བུ་
ཞིག་དགོས་ཞེས་གསུང་གིས་བསྐུལ་མ་མཛད་པ་ལྟར། ་ཤཱཀྱའི་བཙུན་པ་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོས་གཟིམས་ཆུང་བཀའ་གདམས་ཕོ་བྲང་དུ་ན་ཚོད་དང་བསྟུན་གཡར་ཁྲལ་ཙམ་དུ་
སྦྱར་བའོ།། དགེ་ལེགས་འཕེལ།།    ༈    །།སློབ་དཔོན་ཉི་མ་སྦས་པའི་ལུགས་ཀྱི་་སྒྲོལ་མ་ཉེར་གཅིག་གི་སྒྲུབ་ཐབས་དང་བསྐྱེད་རིམ་ལ་སློབ་ཚུལ་གྱི་དམིགས་སྐོར་མདོར་བསྡུས་བསྙེན་སྒྲུབ་ལས་གསུམ་ཇི་ལྟར་

[002B]།    ༈    །།ན་མོ་ཨཱརྱ་ཏཱ་རེ། ལྷ་མིའི་ཆེ་རྒུའི་གཙུག་རྒྱན་རླབས་འཕྲེང་གི་གང་གི་ཞབས་པད་ལན་བརྒྱར་དག་བྱས་པ། །འགྲོ་ཀུན་འཇིགས་ཆེན་བརྒྱད་ལས་སྐྱོབ་
མཛད་པའི། །འཕགས་མ་སྒྲོལ་མའི་ཞབས་ལ་སྙིང་ནས་འདུད། །འདིར་སློབ་དཔོན་ཉི་མ་སྦས་པའི་ལུགས་ཀྱི་སྒོལ་མ་ཉི་ཤུ་རྩ་གཅིག་གི་སྒྲུབ་ཐབས་ཉམས་སུ་ལེན་པར་འདོད་པས། ཐོག་མར་སྒྲོལ་མ་ཐམས་
ཅད་ཀྱི་སྤྲུལ་གཞི་སེང་ལྡེང་ནགས་ཀྱི་སྒྲོལ་མའི་སྒྲུབ་ཐབས་ནི། གནས་ཁང་བྱི་དོར་བྱས་ལ་རྗེ་བཙུན་མ་སྒྲོལ་མའི་སྐུ་གཟུགས་བྲིས་འབུར་གང་ཡང་རུང་བ་དགྲམ། དེའི་མདུན་དུ་ཆུ་གཉིས་སྔོན་འགྲོའི་ཉེར་སྦྱོད་
དང༑ དམར་གཏོར་ཟླུམ་པོ་བཤོས་བུ་ཉེར་གཅིག་གིས་བསྐོར་བ་སོགས་མཆོད་པ་གཡོ་མེད་ཅིང་བཀོད་པས་མཛེས་བར་བཤམས། རང་གི་མདུན་དུ་ནང་མཆོད་ཀྱི་ཀ་པཱ་ལ་རྡོར་དྲིལ་སོགས་མེད་མི་རུང་གི་ཡོ་བྱད་
རྣམས་ཚོགས་པར་བྱས། སྟན་བདེ་བ་ལ་འཁོང་དེ་དགེ་སེམས་ཁྱད་པར་ཅན་གྱི་དད་ནས་སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང། དངོས་གཞི་ནི།    ༈   
ལྡེང་ནགས་ཀྱི་སྒྲོལ་མར་གསལ་བའི་ཐུགས་ཀར་ཟླ་བ་ལ་གནས་པའི་ཏཱཾ་ཡིག་ལྗང་གུའི་འོད་ཟེར་གྱིས་རང་བཞིན་གྱི་གནས་ནས་བླ་མ་དང་གཉིས་སུ་མེད་པའི་རྗེ་བཙུན་མ་སེང་ལྡེང་ནགས་ཀྱི་སྒྲོལ་མ་ལ། སྒྲོལ་མ་

[003A]༄༅། །ཉེར་གཅིག་དང་སངས་རྒྱས་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྦྱན་དྲངས་འོད་ཟེར་རང་གི་སྙིང་གར་ཐིམ་པར་གྱུར། གང་གི་དྲིན་གྱི་བདེ་ཆེན་ཉིད། །
སྐད་ཅིག་ཉིད་ལ་འཆར་བ་གང། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །ལྷ་དང་ལྷ་མིན་ཅོད་པན་གྱིས། །ཞེས་སོགས་ཀྱི་ཕྱག་བྱ། ཨོཾ་གུ་རུ་ཨཱརྱ་ཏཱ་རེ་ས་པ་རི་ཝཱ་ར་ཨརྒྷཾ་ནས། ཤཔྟའི་
བར་གྱིས་མཆོད། དཀོན་མཆོག་གསུམ་ལ་བདག་སྐྱབས་མཆི། །ཞེས་པ་ནས། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ཅེས་པའི་བར་གྱིས་སྐྱབས་འགྲོ་སེམས་བསྐྱེད་དང། སངས་རྒྱས་བྱང་ཆུབ་སེམས་
དཔའ་ཀུན། །ཞེས་སོགས་ཀྱིས་སྔགས་སྡོམ་བཟུངས། མ་གྱུར་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་ཅེས་སོགས་ཚད་མེད་བཞི་བསྒོམ། ཚོགས་ཞིང་རྣམས་རང་ལ་ཐིམ་པས་བྱིན་
གྱིས་བརླབས་པར་གྱུར། པར་བསམ་བ་ནི་སྦྱང་གཞི་འཛམ་བུ་གླིང་པའི་མི་མངལ་སྐྱེས་ཁམས་དྲུག་ལྡན་དུ་སྐྱེ་བ་ལེན་པའི་རྒྱུར་སྐྱེ་གནས་མྱོང་འགྱུར་གྱི་ལས་བསོད་ནམས་ཀྱི་ཚོགས་གསོག་པ་དང་ཆོས་མཐུན། དེ་ལྟ་བུའི་ལས་འདུ་བྱས་པའི་
མཐར་འཆི་བ་འོད་གསལ་མངོན་དུ་བྱེད་པ་དང་ཆོས་མཐུན་པར་ཡེ་ཤེས་ཀྱི་ཚོགས་གསོག་པ་ནི། བདག་གི་མ་འོངས་པ་ན་འབྱུང་འགྱུར་གྱི་འཆི་བ་སྦྱང་བར་བྱ། དེས་དོན་གྱི་འོད་གསལ་མྱུར་དུ་འཆར་བ་དང་འབྲས་བུ་ཆོས་སྐུ་འགྲུབ་པའི་ནུས་པ་ཁྱད་

[003B] ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨཀོཉྷཾ། ཞེས་བརྗོད་པའི་ཚེ་རང་གི་སྙིང་གའི་ཏཱཾ་ཡིག་ལས་འོད་ཟེར་འཕྲོས་སྣོད་བཅུར་ཐམས་ཅད་ལ་ཕོག་པས་སྣོད་ཐམས་ཅད་གཞལ་ཡས་ཁང་དང་བཅུད་ཐམས་ཅད་རྗེ་
བཙུན་མའི་སྐུར་གྱུར། སྣོད་བཅུད་འོད་དུ་ཞུ་ནས་རང་ལ་ཐིམ་པའི་ཚེ་མིག་སྒྱུ་ལྟ་བུའི་རྣམ་པ་འཆར་བར་བསྒོམ། རང་ཡང་སྟོད་སྨད་ནས་རིམ་གྱི་འོད་དུ་ཞུ་ཏེ་སྙིང་གའི་ཧཱུཾ་ལ་ཐིམ། དུ་བ་ལྟ་བུའི་ཉམས་ཤར་བར་མོས། ཧཱུཾ་གི་ཞབས་ཀྱུ་ཧ་ལ་ཐིམ་པའི་ཚེ་མཁའ་སྣང་མེ་ཁྱེར་
ལྟ་བུ་དང། ཧ་མགོ་བོ་ལ་ཐིམ་པའི་ཚེ་མར་མེ་བཏེག་སྦར་ལྟ་བུ་དང། མགོ་བ་ཟླ་ཚེས་ལ་ཐིམ་པའི་ཚེ་དཀར་ལ་མ་པའི་སྣང་བ་དང། ཟླ་ཚེས་ཐིག་ལེ་ལ་ཐིམ་པའི་ཚེ་དམར་ལམ་པའི་སྣང་བ་དང། ཐིག་ལེ་ནཱ་ད་ལ་ཐིམ་པའི་ཚེ་ནག་ལམ་པའི་སྣང་བ་དང། ནཱ་ད་ཡང་ནམ་
མཁའ་ལ་འཇའ་ཡལ་བ་ལྟར་གྱུར་པའི་ཚེ་རང་སེམས་བདེ་བ་ཆེན་པོའི་ངོར་གྱུར་པས་འཁོར་འདས་ཀྱི་ཆོས་ཐམས་ཅད་བློས་ཕར་བཏགས་ཙམ་མ་གཏོགས་རང་ངོས་ནས་གྲུབ་པ་རྡུལ་ཙམ་ཡང་མེད་པའི་སྟོང་བ་ཉིད་ཡུལ་དུ་བྱས་ཏེ། ཤཱུ་ནྱ་ཏཱའི་སྔགས་དོན་ལྟར་
ཡུལ་སྟོང་པ་ཉིད་དང་ཡུལ་ཅན་བདེ་བ་ཆེན་པོའི་ཡེ་ཤེས་གཉིས་སྣང་ཕྲ་མོས་ཀྱང་བར་མཆོད་པར་ཆུ་ལ་ཆུ་བཞག་པ་བཞིན་རོ་གཅིག་པའི་ཆོས་སྐུའི་ངང་དུ་གྱུར་སོང་སྙམ་དུ་ཡུན་མི་ཐུང་བར་སྙོམས་པར་འཇོག་པ་ནི་འཆི་བ་ཆོས་སྐུར་ཁྱེར་བའི་ལ་མ་ཁྱེར་བསྒོམ་
པའོ༑༑    ༈    ༑༑སྟོང་པའི་ངང་ལས་སྐད་ཅིག་གིས་རྡོ་རྗེའི་ས་གཞི། རྭ་བ༑ གུར༑ བླ་བྲེ། མེ་རི་དང་བཅས་པའི་དབུས་སུ་སྣ་ཚོགས་པདྨ་ལ་གནས་པའི་སྣ་ཚོགས་རྡོ་རྗེའི་ལྟེ་བར་གཞལ་ཡས་ཁང་གྲུ་བཞི་སྒོ་བཞི་པ་

[004A]༄༅། །རྟ་བབས་ལ་སོགས་པའི་མཚན་ཉིད་ཐམས་ཅད་དང་ལྡན་པའི་ནང་གི་དབུས་སུ་སྣ་ཚོགས་པདྨ་དང་ཟླ་བའི་གདན་གཡས་སུ་པད་ཟླ་དང་གཡོན་དུ་པད་ཉིའི་གདན་རེ་རེ། འདིའི་བར་སེམས་བྱིངས་པོ་ཆོས་སྐུའི་
ང་རྒྱལ་ལ་གནས་བཞིན་པའི་དད་ནས་བློའི་ཟུར་གཅིག་གིས་བསྲུང་འཁོར་གཞལ་ཡས་ཁང་གདན་དང་བཅས་པ་གསལ་བཏབ། མ་འོངས་པ་ན་འབྱུང་འགྱུར་གྱི་བར་དོ་སྦྱང་བ་དང་ལམ་རྫོགས་རིམ་གྱི་སྐབས་སུ་དཔེ་དོན་གྱི་འོད་གསལ་ལས་དག་མདག་གི་སྒྱུ་
མའི་སྐུ་གཉིས་འགྲུབ་པའི་དགེ་རྩ་སྨིན་པར་བྱས་འབྲས་བུ་ལོངས་སྦྱོད་རྫོགས་པའི་སྐུ་འགྲུབ་པའི་ནུས་པ་ཁྱད་པར་ཅན་བཞག་པར་བྱའོ་སྙམ་པ་དང། བདག་གི་རྟག་ཏུ་ཆོས་སྐུའི་ངང་ལ་མི་གནས་པར་ལོངས་སྤྱོད་རྫོགས་པའི་སྐུར་ལངས་ལ་སེམས་ཅན་གྱི་
དོན་བྱའོ་སྙམ་པའི་འཕེན་པ་དང་བཅས་ཏེ། །གདན་དབུས་མའི་སྟོང་དུ་ཏཱཾ་ཡིག་ལྗང་གུ། བསྒོམ་པ་ནི་བར་དོ་ལོངས་སྐུར་ཁྱེར་བའི་རྣལ་འབྱོར་རོ། །ཏཱཾ་ལས་འོད་ཟེར་འཕྲོས་སེམས་ཅན་ཐམས་ཅད་ཀྱི་སྡིག་སྒྲིབ་སྦྱང་འཕགས་མའི་གོ་འཕང་ལ་
བཀོད། ཕྱོགས་བཅུའི་སངས་རྒྱས་སྲས་དང་བཅས་པ་ལ་མཉེས་པའི་མཆོད་པ་ཕུལ། དེ་རྣམས་ཀྱི་སྐུ་གསུང་ཐུགས་ཀྱི་ཡོན་ཏན་དང་སེམས་ཅན་རྗེ་བཙུན་མར་གསལ་བ་རྣམས་འོད་ཀྱི་རྣམ་པར་བསྡུས་ཏེ་ཏཱཾ་ཡིག་ལ་ཐིམ་པར་
གྱུར། པར་བསམ་པ་ནི་བར་དོའི་བྱ་བ་དང་ལམ་གྱི་གནས་སྐབས་སུ་སྒྱུ་ལུས་པ་གཉིས་ཀྱི་མཛད་པ་དང་ཆོས་མཐུན། དེ་ནས་བདག་གི་སྐུ་ཤིན་ཏུ་ཕྲ་བའི་ཡེ་ཤེས་ཀྱི་རང་བཞིན་ཅན་ཐ་མལ་པའི་ཤའི་མིག་གི་ཡུལ་དུ་མ་གྱུར་པ་འདིས་སེམས་ཅན་གྱི་དོན་རྒྱ་ཆེན་

[004B]    ༈   
ཞལ་གཅིག་ཕྱག་གཉིས་མ། ཕྱག་གཡས་མཆོག་སྦྱིན་དང། གཡོན་མཐེབ་སྲིན་གྱིས་ཨུཏྤལ་ལའི་ཡུ་བ་ཐུགས་ཀར་འཛིན་པའི་འདབ་མ་སྙན་གཡས་གཡོན་གྱི་ཐད་དུ་ཁ་བྱེ་བ། དབུ་སྐྲ་རལ་པའི་ཐོར་ཚུགས་ཅན་ལྷག་མ་
བསིལ་བུར་བབས་པས་སྐུ་སྟོད་ཁེབས་པ། དབུ་རྒྱན། སྙན་རྒྱན། མགུལ་རྒྱན། ཕྱག་གདུབ། ཞབས་གདུབ་ལ་སོགས་པ་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། སྐུ་སྟོད་ལྷ་རྫས་ཀྱི་གོས་ཀྱིས་གཤལ་བྱས་ཤིང་སྐུ་སྨད་
དར་གྱི་ཤམ་ཐབས་འཆང་བ། ཞབས་གཡས་བརྐྱངས་ཤིང་གཡོན་བསྐུམ་གྱིས་བཞུགས་པ། དེའི་གཡས་ཀྱི་གདན་ལ་མི་ལས་ལྷ་མོ་འོད་ཟེར་ཅན་མ་སྐུ་མདོག་སེར་མོ། ཞལ་གཅིག་ཕྱག་གཉིས་ཀྱི་གཡས་རྡོ་རྗེ་དང། གཡོན་
མྱ་ངན་མེད་པའི་ཤིང་གི་ཡལ་ག་འཛིན་པ། རིན་པོ་ཆེའི་རྒྱན་དང་དར་གྱི་ན་བཟའ་ཅན། གཙོ་མོའི་གཡོན་དུ་ཧཱུཾ་ལས་རལ་གཅིག་མ་སྐུ་མདོག་ནག་མོ། ཞལ་གཅིག་ཕྱག་གཉིས་ཀྱི་གཡས་གྲི་གུག་དང། གཡོན་ཐོད་ཁྲག་བསྣམས་
པ༑ སྤྱན་གསུམ་དམར་ཞིང་ཟླུམ་པ་དྲག་མོའི་གཟུགས་ཅན་གླང་ལྤགས་ཀྱི་སྟོང་གཡོགས་དང་སྟག་ལྤགས་ཀྱི་ཤམ་ཐབས་གསོལ་བ། འཁོར་གཉིས་ཀ་ཡང་ཞབས་གཉིས་དོར་སྟབས་ཀྱིས་བཞུགས་པའི་གཙོ་འཁོར་ཐམས་

[005A]༄༅། །ཅད་ཀྱི་སྦྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། གཙོ་མོའི་ཐུགས་ཀའི་ཧཱུཾ་གི་ནང་དུ་ཏཱཾ་གྱིས་མཚན་པ་དེ་ལས་འོད་ཟེར་འཕྲོས། པོ་ཏ་ལ་སོགས་རང་བཞིན་གྱི་གནས་
ནས་བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་དམ་ཆིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ཏཱཾ་ལས་འོད་ཟེར་འཕྲོས། དབང་གི་ལྷ་རིགས་ལྔ་འཁོར་དང་བཅས་པ་སྦྱན་དྲངས་
དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས་དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷིཥེ་ཀ་ཏ་
ས་མ་ཡ་ཤྲཱི་ཡེ་ཧཱུཾ། ཞེས་གསུངས་ཤིང་དབང་བསྐུར་བས་ལུས་ཐམས་ཅད་གང། བདེ་བ་ཆེན་པོ་མྱོང། དྲི་མ་ཐམས་ཅད་དག་ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་གཙོ་མོ་ལ་དོན་ཡོད་གྲུབ་པ་
འོད་ཟེར་ཅན་མ་ལ་རྣམ་སྣང། རལ་གཅིག་མ་ལི་མ་བསྐྱོད་པས་དབུ་བརྒྱན་པར་གྱུར། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། ཨོཾ་སྭ་བྷཱ་ཝས་སྟོང་པར་སྒྱངས། སྟོང་པའི་ངང་ལས་ཡཾ་ལས་རླུང། རཾ་ལས་མེ། ཨཱ་ལས་
མི་མགོའི་སྒྱིད་བུ་གསུམ་གྱི་སྟེང་དུ་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བའི་ནང་དུ། བཧྲུཾ་ཨཾ་ཛྲིཾ་ཁཾ་ཧཱུཾ་ལས་བྱུང་བའི་ཤ་ལྔ་དང། ལཾ་མཾ་པཾ་ཏཾ་བཾ་ལས་བྱུང་བའི་བདུད་རྩི་ལྔ་སོ་སོའི་ས་བོན་གྱིས་མཚན་པ། དེ་དག་གི་

[005B] རླུང་གཡོས་མེ་སྦར་ཐོད་པའི་ནང་གི་རྫས་རྣམས་ཞུ་ཞིང་ཁོལ། ཡི་གེ་གསུམ་ལས་འོད་ཟེར་འཕྲོས་སྐུ་གསུང་ཐུགས་ཀྱི་རྡོ་རྗེ་གསུམ་སྦྱན་དྲངས། ཡི་གེ་
གསུམ་ལ་ཐིམ། དེ་གསུམ་ཡང་རིམ་གྱིས་ཞུ་ནས་ཐོད་པར་ཐིམ་པར་གྱུར། ཨོཾ་ཨཱ་ཧཱུཾ། ལན་གསུམ་བརྗོད་དེ་བྱིན་གྱིས་བརླབས། ཨོཾ་ཨ་མྲྀ་ཏས་བསངས། སྭ་བྷཱ་ཝས་སྟོང་བར་སྦྱངས། སྟོང་པའི་དང་ལས་ཨཱ་ལས་བྱུང་བའི་ཐོད་
པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་རང་བཞིན་བདེ་སྟོང་རྣམ་པ་མཆོད་རྫས་
བྱེད་ལས་དབང་པོ་དྲུག་གི་སྦྱོང་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ་ནས༑ ཤཔྟ་ཨཱ་ཧཱུཾ། གི་བར་དང། རཱུ་པ་ནས། སྤརཤ་ཨཱ་ཧཱུཾ། གི་བར་བརྗོད་དེ་བྱིན་གྱིས་བརླབས། སྤྲོ་ན་ཚིགས་སུ་བཅད་པ་
གང་ཡང་རུང་བ་དང། བསྡུ་ན། ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨརྒྷཾ་ནས། སྤརཤའི་བར་གྱིས་མཆོད། ནང་མཆོད་ཀྱི་ཀ་པཱ་ལ་ལག་ཏུ་བཟུངས་ལ་གཡོན་པའི་མཐེབ་སྲིན་གྱིས་གཡས་བསྐོར་དུ་དཀྲུགས་པས་དབུས་སུ་བདུད་རྩིའི་སྙིང་བ་བྱུང་བར་བསམས་
ལ༑ ཨོཾ་མཆོད་དོ། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་དང་བཅས་པའི་ངོ་བོར་གྱུར་པ་དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་

[006A]༄༅། །པ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཨོཾ་ཨཱརྱ་ཏཱ་རེ་ཨོཾ་ཨཱ་ཧཱུཾ། ཨོཾ་མ་རི་ཙྱཱཻ་ཨོཾ་ཨཱ་ཧཱུཾ། ཨོཾ་ཨེ་ཀ་ཛ་ཊི་ཨོཾ་ཨཱ་ཧཱུཾ། གཞན་ཡང་རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་གྱི་ལྷ་
ཚོགས་རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཆོས་སྐྱོང་བསྲུང་མ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། དཔའ་བོ་དང་རྣལ་འབྱོར་མ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། གཞི་བདག་གཉུག་མར་གནས་པ་དང་སེམས་ཅན་ཐམས་ཅད་
ལྷར་གྱུར་པ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། རང་གི་ལྕེ་ཐོག་ཏུ་བདུད་རྩི་མྱང་ལ། ཨོཾ་ཨ་མྲྀ་ཏ་སྭ་དཱ་ན་བཛྲ་སྭ་བྷཱ་ཝ་ཨཱཏྨ་ཀོཉྷཾ། མགྲོན་ཐམས་ཅད་ཡེ་ཤེས་ཀྱི་བདུད་རྩིས་མཉེས་ཤིང་ཚིམས་པར་གྱུར། ལྷ་དང་ལྷ་མིན་ཞེས་
སོགས་སམ། ཞལ་གཅིག་ཕྱག་གཉིས་མཆོག་སྦྱིན་ཨུཏྤལ་འཛིན། །དབུ་སྐྲ་མཐོན་མཐིང་རིན་ཆེན་རྒྱན་མང་གིས། །སྤྲས་པའི་དར་གྱི་ན་བཟའ་མཛེས་པར་གསོལ། །གཡས་བརྐྱངས་གཡོན་བསྐུམས་བཞུགས་ལ་ཕྱག་
འཚལ་བསྟོད། །གསེར་གྱི་མདོག་ཅན་ཞལ་གཅིག་ཕྱག་གཉིས་ཀྱིས། །རྡོ་རྗེ་མྱ་ངན་མེད་བའི་ཡལ་ག་འཛིན། །འགྲོ་ཀུན་འཇིགས་པ་བརྒྱད་ལས་སྐྱོབ་མཛད་པའི། །ལྷ་མོ་འོད་ཟེར་ཅན་ལ་ཕྱག་འཚལ་ལོ། །སྐུ་
མདོག་མཐིང་ནག་ཞལ་གཅིག་ཕྱག་གཉིས་ཀྱིས། །རྨོངས་པའི་དྲ་བ་གཅོད་པའི་གྲི་ཐོད་འཛིན། །ཁྲོས་པའི་གར་གྱི་བདུད་དཔུང་སྐྲག་མཛད་པའི། །རབ་བརྗིད་ལྷ་མོ་རལ་གཅིག་མ་ལ་འདུད། །དེ་ནས་སེམས་བྱིངས་པོ་

[006B] ཁོར་གྱི་བར་ཕྱིར་རིམ་གྱིས་གསལ་བཏབ། དེ་ནས་གཙོ་མོའི་བར་ནང་དུ་རིམ་གྱིས་གསལ་བཏབ་སྟེ་མཐར་འཁོར་དང་གཞལ་
ཡས་ཁང་གི་རྣམ་པ་སོགས་རེ་ཞིག་བཏང་སྙམས་སུ་བཞག་སྟེ་རང་གཙོ་མ་ཞལ་གཅིག་ཕྱག་གཉིས་མར་གསལ་བ་ལ་རྩེ་གཅིག་ཏུ་དམིགས་ནས་གསལ་སྣང་བསྒོམ་བ་དང་ཁྱད་པར་ཅན་གྱི་སྣང་བ་ཡིད་ངོར་ཤར་བའི་ཚེ། འབྲས་དུས་ཀྱི་བདེ་སྟོང་གཉིས་སུ་
མེད་པའི་ཡེ་ཤེས་ཆོས་ཀྱི་སྐུ་གདུལ་བྱའི་དོན་དུ་རྗེ་བཙུན་མ་སྒྲོལ་མའི་རྣམ་པར་ཤར་བའི་སྐྱོན་ཀུན་ཟད་ཡོན་ཏན་ཀུན་ལྡན་གྱི་གཟུགས་ཀྱི་སྐུ་དེ་ངའོ་སྙམ་དུ་ང་རྒྱལ་འཛིན་པ་གཉིས་རེ་མོས་སུ་བྱ་ཞིང། དེ་ཡང་སྔགས་ཀྱི་སྐབས་འདིར་སྤང་བྱའི་གཙོ་བོ་ཐ་མལ་
གྱི་སྣང་ཞེན་གཉིས་ཡིན་པས་ཐ་མལ་གྱི་སྣང་བའི་གཉེན་པོར་ལྷའི་གསལ་སྣང་དང། ཐ་མལ་མི་ཞེན་པའི་གཉེན་པོར་ལྷའི་ང་རྒྱལ་བསྒོམ་དགོས་པས་དེ་གཉིས་ཀྱི་ནང་ནས་ཀྱང་ལྷའི་ང་རྒྱལ་བསྒོམ་པ་གཙོ་ཆེ་ཞིང། འདི་དག་གི་སྐབས་ཐམས་ཅད་དུ་མེ་ལོང་ནང་གི་བྱད་
བཞིན་གྱི་གཟུགས་བརྙན་བྱད་བཞིན་དུ་སྣད་ཡང་དེས་སྟོང་པ་བཞིན་དུ་རྟེན་བརྟེན་པའི་རྣམ་པ་ཐམས་ཅད་མ་དག་མ་བཅོས་པའི་བློ་ལ་རང་དོས་ནས་གྲུབ་པ་ལྟར་སྣང་ཡང། རང་བཞིན་གྱིས་གྲུབ་པས་སྟོང་བའི་སྣད་སྟོང་གཉིས་ཚོགས་སྒྱུ་མ་ལྟ་བུའི་རྣལ་
འབྱོར་ལ་སློབ་པ་ནི་དམིགས་པ་ལྷ་ལ་དམིགས་པའི་ཆ་ནས་བསོད་ནམས་ཀྱི་ཚོགས་དང་རང་བཞིན་མེད་པའི་འཛིན་སྟངས་ཅན་དུ་སྐྱེས་པའི་ཆ་ནས་ཡེ་ཤེས་ཀྱི་ཚོགས་གཉིས་ཀ་ཚང་ཞིང་དེ་ལྟ་བུའི་ཡེ་ཤེས་ཀྱི་ཚོགས་ནི་སྔགས་ཀྱི་ཐབས་མཁས་ཀྱི་

[007A]༄༅། །ཟིན་པའི་ཤེས་རབ་ཁྱད་པར་ཅན་ཡིན་པས་ཕར་ཕྱིན་ཐེག་པ་ནས་བཤད་པའི་ཡེ་ཤེས་ཀྱི་ཚོགས་ལས་བདག་འཛིན་གྱི་གཉེན་པོར་འགྲོ་ཕུལ་བརྒྱ་འགྱུར་གྱི་ཆེ་ཞིང་ཡེ་ཤེས་ཀྱི་ཚོགས་ལ་ཁྱད་ཇི་ཙམ་བཞུགས་པ་ཙམ་གྱི་
བསོད་ནམས་ཀྱི་ཚོགས་ལ་ཡང་ཁྱད་བཞུགས་པས་ན་འདི་ལྟ་བུའི་ལམ་ལ་སློབ་པ་ནི་སྐུ་གསུམ་ལམ་ཁྱེར་གྱི་གནད་ཚང་ཞིང་སྐྱེ་ཤི་བར་ངོའི་སྦྱང་གཞི་དངོས་སུ་སྦྱོང་བར་བྱེད་པས་རྫོགས་རིམ་ཟབ་མོའི་སྨིན་བྱེད་ཁྱད་པར་ཅན་དུ་གྱུར་ནས་བསྐལ་པ་གྲངས་
མེད་གསུམ་དུ་ཚོགས་བསགས་པ་ལ་མ་ལྟོས་བར་སྙིགས་དུས་ཀྱི་ཚེ་ཐུང་གཅིག་ལ་རྫོགས་པའི་སངས་རྒྱས་ཀྱི་གོ་འཕང་སྟེར་བའི་གདམས་ངག་བླ་ན་མེད་པ་ཡིན་ཅིང། འོན་ཀྱང་རང་ལྷར་གསལ་བ་ལ་དམིགས་ནས་གསལ་ཆ་དང་གནས་ཆ་སྒྲུབ་པའི་ཚེ་ཉེས་
པ་ལྔ་སྤོང་བ་དང། འདུ་བྱེད་བརྒྱད་བརྟན་པའི་སྒོ་ནས་ཉམས་སུ་བླངས་པ་ལ་བརྟེན་ནས་སེམས་གནས་པའི་ཐབས་དགུ་སྟོབས་དྲུག་གི་འགྲུབ་ལུགས་ཡིད་ལ་བྱེད་པ་བཞིར་ཡོད་ཚུལ་རྣམས་དབུས་མཐའ་རྣམ་འབྱེད་སོགས་ཐུན་མོང་བའི་ལམ་གྱི་རིམ་པ་
ལས་ཇི་ལྟར་བཤད་བ་ལྟར་ངེས་པ་རྙེད་དགོས་སོ། །དེ་ལྟར་ལྷ་སྐུ་བསྒོམ་པའི་སྐྱོན་བཟླས་པ་བྱ་བ་ལ་བགྲང་ཕྲེང་བྱིན་རླབས་ནི། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་དང་ལས་ཛྲིཾ་ལས་པདྨ་ཛྲིཾ་གིས་མཚན་པ་ཡོངས་སུ་གྱུར་པ་ལས་
འོད་དཔག་མེད་དམར་པོ་ཞལ་གཅིག་ཕྱག་གཉིས་མཉམ་གཞག་གི་ཕྱག་རྒྱ་ཅན་དེའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པར་གྱུར། དེ་ལས་འོང་ཟེར་འཕྲོས། རང་འདྲའི་ཡེ་ཤེས་པ་དང་དབང་གི་ལྷ་

[007B] ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། དབང་གི་ལྷས་དབང་བསྐུར་རྡོ་རྗེ་སེམས་དཔས་དབུ་བརྒྱན་པར་གྱུར། ཨོཾ་ཨཱ་རོ་ལིཀ་ཨརྒྷཾ་ནས། ཤཔྟའི་བར་གྱིས་མཆོད། གསུང་རྡོ་རྗེ་འོད་དཔག་མེད་ཞུ་བ་ལས་བྱུང་
པའི་འཕྲེང་བའི་རྣམ་པར་གྱུར། པར་བསམ་ལ་ལྕེ་དང་མཆུ་མ་འགུལ་བར་རླུང་ལྡང་འཇུག་གནས་གསུམ་ཡི་གེ་གསུམ་གྱི་རང་གདངས་སུ་མོས་ནས་ཡིད་བཟླས་ཇི་ལྟར་རིགས་པ་བཟླ། གཙོ་མོའི་ཐུགས་ཀར་ཟླ་གདན་ལ་ཏཱཾ་ཡིག་གི་མཐར། ཨོཾ་ཏཱ་རེ་ཏུཏྟཱ་རེ་ཏུ་
རེ་སཱཧཱ། ཞེས་པས་བསྐོར་བ་བསྒོམ། སྔགས་འཕྲེང་ལས་འོད་ཟེར་འཕྲོས། ལུས་ཀྱི་ནང་གང་སྡིག་སྒྲིབ་ཐམས་ཅད་སྦྱངས། ཚེ་བསོད་དཔལ་འབྱོར་ལ་སོགས་པ་རྒྱས་པར་བསམས་ལ། ཡི་གེ་བཅུ་པ་ཇི་ལྟར་རིགས་པ་དང། འོད་ཟེར་ཅན་མའི་ཐུགས་ཀར་ཟླ་གདན་
ལ་མཾ་ཡིག་གི་མཐར། ཨོཾ་མཱ་རི་ཙཻ་མཾ་སཱཧཱ། ཞེས་བ་དང་རལ་གཅིག་མའི་ཐུགས་ཀར་ཉི་གངན་ལ་ཧཱུཾ་ཡིག་གི་མཐར། ཨོཾ་ཧྲཱིཾ་ཏྲཱཾ་ཧཱུཾ་ཕཊ། ཅེས་པས་བསྐོར་བ་ལ་དམིགས་ནས་བཟླས་བའི་སྐྱོན་དང་བྲལ་བར་གྲངས་ཇི་ལྟར་རིགས་པ་བཟླས། བཟླས་པའི་གྲངས་
ཚད་ནི་ཡི་གེ་བཅུ་པ་འབྲུ་འབུམ་དང། འཁོར་གྱི་སྔགས་ཁྲི་ཕྲག་རེ། ཡི་གེ་བཅུ་པའི་མཐར། ཧཱུཾ་ཧ་ཨ་ཛྷེ་སཱཧཱ། ཞེས་པའི་ཡེ་གེ་བཞི་བཏགས་པའི་ཡེ་ཤེས་འབེབས་སྔགས་ཁྲི་ཕྲག་གཅིག་བཟླའོ། །བཟླས་པའི་མཐར་གཏོར་མ་འབུལ་བར་འདོད་ན། དམར་གཏོར་ནང་
མཆོད་ལྟར་བྱིན་གྱིས་བརླབས། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། སེང་ལྡེང་ནགས་ཀྱི་སྒྲོལ་མ་གཙོ་འཁོར་གསུམ་གྱི་རྟེན་དང་བརྟེན་པར་བཅས་པའི་དཀྱིལ་འཁོར་མདུན་གྱི་ནམ་མཁར་སྤྱན་དྲངས་པ་རྣམས་ཀྱི་ལྗགས་རྡོ་རྗེའི་འོད་ཟེར་གྱི་

[008A]༄༅། །སྤུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨཾ་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་ཕུལ་ལ་གོང་གི་བསྟོད་པས་བསྟོད། ཡིག་བརྒྱས་ལྷག་ཆང་ཁ་
བསྐང། ནོངས་པ་བཟོད་གསོལ་དང་འདོད་དོན་ལ་གསོལ་བཏབ་སོགས་བྱ་ཞིང། མདུན་གྱི་མགྲོན་རྣམས་རྟེན་ཡོད་ན་བརྟན་བཞུགས་དང་མེད་ན་རང་བཞིན་གྱི་གནས་སུ་གཤེགས་པར་བསྒོམ། དེ་ལྟར་སྒྲོལ་མ་ཉི་ཤུ་རྩ་གཅིག་གི་སྤྲུལ་གཞི་སེང་ལྡེང་ནགས་ཀྱི་སྒྲོལ་
མའི་སྒྲུབ་ཐབས་ཉམས་སུ་ལེན་པའི་རྣལ་འབྱོར་པས་བསྙེན་མཚམས་ཇི་ལྟར་བྱ་བའི་ཚུལ་བརྗོད་པར་བྱ་སྟེ། སྔོན་དུ་དགེ་འདུན་བཞི་སྡེ་ཡན་ཆད་ལ་བསྙེན་བཀུར་དང། གནས་ཁང་བྱི་དོར་བྱས་ལ། བ་བྱུང་གིས་ཆག་ཆག་བཏབ། སྟན་གྱི་འོག་ཏུ་ས་དཀར་གྱི་གཡུང་དྲུང་དང་རྩྭ་
དུར་པ་བཏིང། སྟན་བདེ་བ་ལ་འཁོད་ནས་བགེགས་གཏོར་བཏང། བསྲུང་འཁོར་མདོར་བསྡུས་བསྒོམས། མཚམས་གཡོག་དང་སྨན་པ་སོགས་མཚམས་འོག་ཏུ་འཇུག་དགོས་གང་ཡིན་བསྲུང་འཁོར་གྱི་ནང་དུ་ཆུད་པར་བསམས། མཚམས་ཐོ་བཞི་རྒྱལ་ཆེན་བྮིའམ་དམ་
ཅན་ཆོས་རྒྱལ་དུ་བསྐྱེད། མཆོད་གཏོར་ཕུལ་ཏེ་སྤྱིལ་བུའི་ཕྱོགས་བྮིའམ་སྒོའི་གཡས་གཡོན་དུ་སྟེགས་པུའི་ཁར་བཞུགས་སུ་གསོལ་ལ། སྒྲུབ་པ་པོའི་བསྙེན་སྒྲུབ་ཀྱི་ལས་མཐར་མ་ཕྱིན་གྱི་བར་ལ་ནང་གི་དངོས་གྲུབ་ཕྱིར་མི་འཆོར་བ་དང། ཕྱིའི་ནད་
གདོན་བར་ཆད་ནང་དུ་མི་འཇུག་པའི་འཕྲིན་ལས་མཛོད་ཅིག་ཅེས་བརྗོད་ལ་མེ་ཏོག་གཏོར། ནང་དུ་འོང་སྟེ་ལག་པ་གཡོན་པས་སྟན་ལ་རེག་སྟེ། ཨོཾ་བཛྲ་ཨཱ་པན་ཧཱུཾ། ཞེས་བརྗོད་དེ་སྟན་རྡོ་རྗེའི་རང་བཞིན་དུ་མོས། དེ་དག་ནི་གནས་བསྲུང་བའོ། །ལག་བ་

[008B] །དེ་ནས་ལུས་རྣམ་སྣང་གི་ཆོས་བདུན་ལྡན་དུ་འཁོད་དེ་བླ་བརྒྱུད་གསོལ་འདེབས་བདུད་རྩི་འབེབས་སྦྱང་གི་དམིགས་པ་དང་བཅས་ཏེ་བརྗོད་
སྤྲོ་ན་རྡོར་དྲིལ་བྱིན་རླབས་སྔོན་འགྲོ་མཆོད་གཏོར་བྱིན་གྱིས་བརླབས་ཏེ་འབུལ་བརྡོར་སེམས་སྒོམ་བཟླས་བཅས་བྱས་ན་ཕུན་སུམ་ཚོགས་པའི་ཡན་ལག་ཏུ་འགྱུར་བས་བླ་མེད་ཀྱི་དཀྱིལ་འཁོར་གཞན་ནས་བཤད་པ་ལྟར་ཉམས་སུ་ལེན་ཅིང། བསྡུས་པ་ལ་མོས་ན་དེ་དག་མ་བྱས་ཀྱང་
ཆད་པའི་སྐྱོན་མེད་པས་གོང་དུ་བཤད་པ་ལྟར་ཆོགས་ཞིང་མཆོད་པ་ནས་བཟུངས་ཏེ་བཟླས་པ་ལ་ཐུག་གི་བར་སྒྲུབ་ཐབས་ནས་ཇི་ལྟར་བཤད་པ་ལྟར་སྐབས་གང་ཡིན་གྱི་དམིགས་བ་རྣམས་སྔ་མ་ཡིད་ངོར་མ་ཤར་བར་ཕྱི་མ་གསལ་མི་འདེབས་ཅིང། སྔ་མ་མ་བརྗེད་པའི་སྟེང་ནས་ཀྱང་
ཕྱི་མ་ཕྱི་མ་བསྣན་ཏེ་བཟླས་པ་ལ་ཐུག་གི་བར་བཏང། བཟླས་པའི་སྐབས་ཀྱི་དམིགས་པ་ནི་རང་རྗེ་བཙུན་མ་སེང་ལྡེང་ནགས་ཀྱི་སྒྲོལ་མ་སྣང་ལ་རང་བཞིན་མེད་པ་སྐུ་ལས་འོད་ཟེར་ཁ་དོག་ལྔ་འཕྲོ་བ་ནམ་མཁའི་འཇའ་ཚོན་ལྟ་བུར་གསལ་བའི་ཐུགས་ཀར་ཟླ་བའི་དཀྱིལ་འཁོར་གྱི་དབུས་
ཀྱི་ཏཱཾ་ཡིག་ལ་རང་གི་སེམས་ཞུགས་པ་བཞིན་དུ་བྱས་ཏེ་དེའི་མཐའ་སྐོར་དུ་ཡི་གེ་བཅུ་པོ་དབུ་ཕྱིར་བསྟན་ནས་ཉལ་སྟབས་སམ་གྱེན་སྒྲེང་གང་རིགས་སུ་འཁོད་པ་ལྡོག་པའི་ཚུལ་གྱི་ཡི་གེ་རྣམས་འོད་ཟེར་འབར་བའི་རྣམ་པར་བསྒོམ་པ་ནི་གོང་བུའི་བཟླས་པ་དང། སྔགས་འཕྲེང་
ས་བོན་དང་བཅས་པ་ལས་འོད་ཟེར་འཕྲོས་པའི་སྣེ་ལ་རྗེ་བཙུན་མའི་སྐུ་དཔག་ཏུ་མེད་པ་སྤྲུལ་ཏེ་དེ་དག་གི་སྐུ་ལས་བདུད་རྩི་འོད་ཟེར་དང་བཅས་པ་བབས་པས་སེམས་ཅན་ཐམས་ཅད་ཀྱི་སྡིག་སྒྲིབ་སྦྱང། འཕགས་མའི་གོ་འཕང་ལ་བཀོད། ཡང་འོད་ཟེར་འཕྲོས་པའི་སྣེ་ལ་

[009A]༄༅། །མཆོད་པའི་ལྷ་མོ་དཔག་ཏུ་མེད་པ་ཕྱོགས་བཅུར་སྤྲོས་ཏེ་ཕྱོགས་བཅུའི་སངས་རྒྱས་སྲས་བཅས་ལ་མཉེས་པའི་མཆོད་བ་ཕུལ། དེ་རྣམས་ཀྱི་སྐུ་གསུང་ཐུགས་ཀྱི་ཡོན་ཏན་ཐམས་ཅད་དང། སེམས་ཅན་འཕགས་མར་གསལ་བ་
རྣམས་འོད་ཀྱི་རྣམ་བར་བསྡུས་ཏེ་སྔགས་འཕྲེང་ས་བོན་དང་བཅས་པ་ལ་ཐིམ་པར་བསྒོམ་པ་ནི་དམ་ཚིག་གི་བཟླས་པ། ཡང་སྙིང་ཁའི་ས་བོན་ལས་ཨོཾ་གྱི་སྣ་དྲངས་ཏེ་སྔགས་འཕྲེང་རང་གི་ལྟེ་བ་ནས་ཐོན། ཞལ་དུ་ཞུགས། སྙིང་ཁའི་སྔགས་འཕྲེང་ལ་
ཐིམ༑ ཡང་སྔགས་འཕྲེང་སྔར་ལྟར་ལྟེ་བ་ནས་ཐོན་པ་སོགས་མགལ་མེའི་འཁོར་ལོ་ལྟར་འཁོར་བའི་འོད་ཟེར་གྱིས་ལུས་ཀྱི་ནང་གང། སྡིག་སྒྲིབ་ཐམས་ཅད་སྦྱངས་པར་བསམས་ལ་ཞི་ཞིང་འཇམ་བའི་ཚུལ་གྱིས་བཟླ་བ་ནི་དོ་ལིའི་བཟླས་པའམ་འཁྱོགས་
ཀྱི་བཟླས་པ་དང། སྙིང་ཁའི་ས་བོན་ལས་སྔགས་འཕྲེང་ཆད་པ་རང་གི་ཞལ་ནས་ཐོན། ལྟེ་བ་ནས་ནང་དུ་འཇུག་པ་སོགས་སྔར་གྱི་འཁོར་ཚུལ་ནས་ལྡོག་ཏེ་དྲག་ཅིང་རྩུ་བ་པའི་ཚུལ་དུ་བཟླ་བ་ནི་ཁྲོ་བོའི་བཟླས་པའོ། །སྔགས་ཀྱི་སྒྲ་དྲག་པོར་སྒྲོག་པ་ནི་
ཁྲོས་པའི་བཟླས་པ་ཞེས་བྱ་བས། བཟླས་པའི་དམིགས་པ་དེ་རྣམས་ཅི་རིགས་པའི་སྒོ་ནས་ཐུན་དངོས་གཞི་ལ་སེམས་མ་ཡེངས་པར་བགྲང་བ་རྣམས་བཟླས་བའི་གྲངས་སུ་གཞུག་ཅིང། སེམས་གཡེང་བ་དང། བཟའ་བཏུང་གི་བར་ཆོད་པ་
དང༑ ཐུན་མཚམས་སུ་བཟླས་པ་རྣམས་གྲངས་སུ་མི་གཞུག། གཞན་ཡང། ཇི་སྐད་དུ། བཟླས་བརྗོད་བྱ་ཚེ་མི་མྱུར་མི་བུལ་ཞིང། །སྒྲ་ཆེར་མ་ཡིན་ཧ་ཅང་ཆུང་མ་ཡིན། །སྨྲས་བཞིན་མ་ཡིན་རྣམ་པར་གཡེང་བཞིན་མིན། །

[009B] །ཞེས་པ་ལྟར། རིང་ཐུང་གོ་ལྡོག་པ་དང། སྒྲ་ཧ་ཅང་ཆེས་པས་གཞན་གྱིས་ཐོས་པ་དང། ཧ་ཆང་ཆུང་བས་རང་གི་མི་ཐོས་པ་ལ་སོགས་པའི་སྐྱོན་རྣམས་སྤངས་ཏེ་གཙོ་འཁོར་དུ་ཡོད་ཀྱི་ཞལ་
ནས་སྔགས་ཀྱི་སྒྲ་སྒྲོག་པར་མོས་ན་དེ་སྙེད་ཀྱི་ཕན་ཡོན་འབྱུང་བར་གསུངས། བཟླས་པའི་གྲངས་ཚད་ནི་གཞན་ལ་དབང་བསྐུར་བ་དང། བདག་འཇུག་ལེན་པ། སྦྱིན་སྲེག་སོགས་ལ་དབང་བའི་བསྙེན་པའི་གྲངས་སྒྲུབ་ཐབས་སུ་བཤད་ཟིན་པ་ལྟར་དང། ལས་
རབ་འབྱམས་སྒྲུབ་པའི་བསྙེན་པའི་གྲངས་ནི། གང་ལ་བརྟེན་ནས་ལས་སྒྲུབ་རྒྱུའི་སྔགས་དེ་ཉིད་བྱེ་བ་བཟླ་དགོས་བར་རྒྱུད་ལས་བཤད་ཅིང། སྡོམ་འབྱུང་གི་རྒྱུད་ལས། རྫོགས་ལྡན་ལ་ནི་བཟླས་བྱ་གཅིག། ཉིས་འགྱུར་གསུམ་ལྡན་ལ་རབ་བཟླ། །
གསུམ་འགྱུར་གཉིས་ལྡན་ལ་བཟླ་ཏེ། །རྩོད་དུས་བསྙེན་པ་བཞི་འགྱུར་ཏེ། །ཞེས་རྒྱུད་ནས་གྲངས་ཇི་ཙམ་བཟླ་དགོས་བར་བཤད་པ་དེ་ཉིད་རྩོད་དུས་ཀྱི་སྐབས་འདིར་བཞི་འགྱུར་བཟླ་དགོས་པའི་ཡི་གེ་བཅུ་པ་ལྟ་བུའམ། འོག་ནས་འབྱུང་བ་ལྟར་སྒྲོལ་
མ་ཉེར་གཅིག་གཞན་གྱི་སྔགས་གང་ལ་བརྟེན་ནས་ལས་སྒྲུབ་རྒྱུའི་སྔགས་དེ་ཉིད་བྱེ་བ་བཞི་དང། དེའི་བཅུ་ཆ་མེ་ཏོག་དམར་པོའི་སྦྱིན་སྲེག་ས་ཡ་བཞི་བཅས་སྔོན་དུ་བཏང་ནས་ལས་དངོས་གཞིའི་སྐབས་ལས་སྤྱོར་གྱི་བསྙེན་པ་འབུམ་ཕྲག་གཅིག་དང། སྔགས་
དང༑ རྫས་དང། ཏིང་ངེ་འཛིན་གསུམ་གྱི་སྒོ་ནས་སྒྲུབ་དགོས་ཤིང། དེ་ཡང་སྒྲུབ་རྒྱུའི་ལས་ལ་དངོས་གྲུབ་རབ་འབྲིང་ཐ་གསུམ་ལས་ནད་གདོན་བར་ཆད་ཞི་བ་དང། ཚེ་བསོད་དཔལ་འབྱོར་རྒྱས་པ་དང། བསྒྲུབ་བྱ་དབང་དུ་བསྡུ་བ་སོགས་ལས་ཕྲན་ཚོགས་རྣམས་

[010A]༄༅། །ནི་དབང་བསྐུར་རྣམ་དག་ཐོབ་ཅིང། དམ་ཚིག་དང་སྡོམ་བ་ལ་གནས་བས་སྒྲུབ་ཐབས་ནས་བཤད་བ་ལྟར་གྱི་བསྙེན་པ་མདོར་བསྡུས་ཙམ་དང། ལས་བཞིའི་སྦྱིན་སྲེག་སོས་ལ་བརྟེན་ནས་ཀྱང་སྒྲུབ་ནུས་པ་དུ་མ་ཡོད་ཅིང་
གྲུབ་པ་ཆེན་བོ་བརྒྱང་ལ་སོགས་བ་དངོས་གྲུབ་འབྲིང་སྒྲུབ་པ་ལ་ནང་ལ་གཞོལ་བའི་རྣལ་འབྱོར་བས་རྫས་སྔགས་ལ་མ་ལྟོས་པར་བསམ་གཏན་ཙམ་གྱིས་སྒྲུབ་ནུས་མོད་ཀྱང། བསྐྱེད་རིམ་ཕྲ་བ་མཐར་མ་ཕྱིན་པའི་སྔགས་ལ་གཞོལ་བའི་རྣལ་
འབྱོར་པས་སྔར་བཤད་པ་བཞིན་བསྙེན་པ་བྱེ་བ་བཞི་སོགས་ལ་ལྟོས་དགོས་ཤིང། ངེས་ཀྱང་མ་འགྲུབ་ན་སྤྱོད་པ་ལ་ཟླ་བ་བཅོ་བརྒྱད་ཀྱི་བར་དུ་སློབ་པ་དང། དེས་ཀྱང་མ་འགྲུབ་ན་སྤོགས་ཆོག་ཇི་ལྟར་བྱ་བ་དང། ལྷ་ལ་དྲག་ཤུལ་གྱི་ཕུར་འདེབས་སོགས་
སྙིང་པོ་བསྐུལ་བའི་ཚུལ་རྣམས་འདིར་ཡི་གེའི་ཚེགས་ཀྱི་འཇིགས་ནས་མ་བཀོད་པས་འགྲེལ་པ་བཞི་སྦྲགས་དང་འདུས་བསྐྱེད་དངོས་གྲུབ་རྒྱ་མཚོ་སོགས་་རྗེ་ཡབ་སྲས་ཀྱི་གསུང་རབ་རྣམས་ལས་ཤེས་པར་བྱའོ། །ཐུན་རྗེས་མའི་མཐར་འཇིག་རྟེན་
ལས་འདས་མ་འདས་ཀྱི་གཏོར་མ་དང། མཚམས་ཐོའི་ལྷ་ལ་མཆོད་གཏོར་བཅས་མ་ཆད་པར་བྱ་དགོས་སོ། །ཇི་ལྟར་འཕེན་པ་བཏང་བ་ལྟར་གྱི་བསྙེན་པའི་གྲངས་ཚད་སོང་ནས་མཚམས་གྲོལ་བའི་སྐབས། མཚམས་ཐོའི་ལྷ་ལ་མཆོད་གཏོར་ཕུལ་ཏེ་ནོངས་
པ་བཟོད་བར་གསོལ་ནས་གཤེགས་སུ་གསོལ། བསྙེན་པའི་ཁ་སྐོང་གི་སྦྱིན་སྲེག་བྱ་སྟེ་ཐོ་ནང་མའི་ལྷ་གཤེགས་གསོལ་གྲུབ་ནས་ཕྱི་མ་གཤེགས་གསོལ་མ་བྱས་པར་སྦྱིན་སྲེག་བྱ་ཞིང། དེ་ནས་མཚམས་འོག་ཏུ་མེད་པའི་དམ་ཚིག་གཅད་བའི་མི་

[010B] རྒྱང་རིང་པོར་བལྟ་བ་སོགས་བྱ་མི་རུང། དེ་ལྟར་སེང་ལྡེང་ནགས་སྒྲོལ་གྱི་བསྙེན་པ་བྱ་བའི་ཚུལ་དེ་ཉིད་འོག་ནས་འབྱུང་བ་ལྟར་སྒྲོལ་མ་གཞན་གྱི་བསྙེན་སྒྲུབ་ལས་
གསུམ་བྱ་ཚུལ་ལའང་རིགས་འགྲེན་ནས་ཤེས་པར་བྱའོ།།    ༈    །།སྒྲོལ་མ་ཉེར་གཅིག་གི་སྒྲུབ་ཐབས་ལ་ཐོག་མར་་རྗེ་བཙུན་མ་མྱུར་མ་དཔའ་མོའི་སྒྲུབ་ཐབས་ནི། རང་སེང་ལྡེང་ནགས་སྒྲོལ་ལམ་གསོལ་བ་འདེབས་
ཡུལ་གྱི་སྒྲོལ་མའི་རྣལ་འབྱོར་ལ་གནས་བཞིན་པའི་ངང་ནས་སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་ཆེད་དུ་་རྗེ་བཙུན་མའི་སྒྲུབ་ཐབས་
ཉམས་སུ་བླང་བར་བྱའོ་སྙམ་པ་ལན་གསུམ་བྱ། མདུན་གྱི་ནམ་མཁར་སྣ་ཚོགས་པདྨ་དང་ཟླ་བའི་དཀྱིལ་འཁོར་གྱི་སྟེང་དུ་ཏཱཾ་ཡཾ་ག་དམར་པོ། དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས་
་རྗེ་བཙུན་མ་མྱུར་མ་དཔལ་མོ་སྐུ་མདོག་དམར་མོ། ཞལ་གཅིག་ཕྱག་བརྒྱད་མ། ཕྱག་དང་པོ་གཉིས་ཀྱིས་རྡོར་དྲིལ་སྤྱི་བོར་བསྣོལ་ནས་འཛིན་པ། གཉིས་པ་གཉིས་ཀྱིས་ཐུགས་ཀར་མདའ་གཞུ་འགེངས་པ། གསུམ་པ་གཉིས་
ཀྱིས་འཁོར་ལོ་དང་དུང་འཛིན་པ། བཞི་པ་གཉིས་ཀྱིས་རལ་གྲི་དང་ཞགས་པ་འཛིན་པ། དབུ་སྐྲ་རལ་པའི་ཐོར་ཚུགས་ཅན། རིན་པོ་ཆེའི་རྒྱན་བརྒྱད་ཀྱིས་བརྒྱན་པ། དར་བཟང་པོའི་སྟོད་གཡོགས་དང་སྨད་གཡོགས་ལྷབ་

[011A]༄༅། །ལྷུབ་ཏུ་གསོལ་བ། ཞབས་སྐྱིལ་ཀྲུང་ཕྱེད་པའི་སྟབས་ཀྱིས་བཞུགས་པའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་འདྲའི་
ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་གི་འོད་ཟེར་གྱིས་དབང་གི་ལྷ་རྣམས་སྦྱན་དྲངས། ཁྱེད་རྣམས་ཀྱིས་འདི་ལ་མངོན་པར་དབང་བསྐུར་དུ་གསོལ་
ཞེས་གསོལ་བ་བཏབ་པས། དབང་གི་ལྷ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ཏེ། ཇི་ལྟར་བལྟམས་པ་ཙམ་གྱིས་ནི། །ཞེས་སོགས་ཀྱི་མཐར། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཨཱ་ཧཱུཾ་
ཞེས་གསུངས་ཤིང། དབང་གི་ལྷས་དབང་བསྐུར། སྐུ་གང། བདེ་བ་ཆེན་པོ་མྱོང། དྲི་མ་ཐམས་ཅད་དག་ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། འོད་དཔག་མེད་ཀྱིས་དབུ་བརྒྱན་པར་འགྱུར། ཨོཾ་བཛྲ་ཨ་མྲྀ་ཏ་
ཀུཎྜ་ལི་ཧ་ན་ཧ་ན་ཧཱུཾ་ཕཊ། ཨོཾ་སྭ་བྷ་ཝས་སྟོང་པར་སྦྱངས། སྟོང་པའི་ངང་ལས་ཡཾ་ལས་རླུང། རཾ་ལས་མེ། ཨཱ་ལས་མི་མགོའི་སྒྱིད་བུ་གསུམ་གྱི་སྟེང་དུ་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བའི་ནང་དུ། བཧྲུཾ་ཨཾ་ཛྲཾ་ཁཾ་ཧཱུཾ་
ལས་བྱུང་བའི་ཤ་ལྔ་དང། ལཾ་མཾ་བཾ་ཏཾ་བཾ་ལས་བྱུང་བའི་བདུད་རྩི་ལྔ་སོ་སོའི་ས་བོན་གྱིས་མཚན་པ། དེ་དག་གི་སྟེང་དུ་ཡི་གེ་འབྲུ་གསུམ་སྟེང་ནས་སྟེང་དུ་བརྩེགས་པར་གྱུར། རླུང་གཡོས་མེ་སྦར་ཐོད་པའི་ནང་གི་རྫས་རྣམས་

[011B] ཡི་གེ་གསུམ་ལས་འོད་ཟེར་འཕྲོས། སྐུ་གསུང་ཐུགས་ཀྱི་རྡོ་རྗེ་གསུམ་སྤྱན་དྲངས། ཡི་གེ་གསུམ་ལ་ཐིམ། དེ་གསུམ་ཡང་རཾ་གྱིས་ཞུ་ནས་ཐོད་པར་ཐིམ་པར་གྱུར། ཨོཾ་ཨཱ་ཧཱུཾ། ལན་གསུམ་བརྗོད་དེ་བྱིན་གྱིས་བརླབས་
ཨོཾ་བཛྲ་ཨ་མྲྀ་ཏས་བསངས། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག། བདུག་སྤོས། མར་མེ། དྲི་
ཆབ༑ ཞལ་ཟས། རོལ་མོ་ལ་སོགས་པ་རྣམས་རང་བཞིན་བདེ་སྟོང་རྣམ་པ་མཆོད་རྫས་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ། ནས། ཤཔྟ་ཨཱ་ཧཱུཾ་གི་བར་
དང༑ རཱུ་པ་ནས། སྤརཤ་ཨཱ་ཧཱུཾ་གི་བར་བརྗོད་དེ་བྱིན་གྱིས་བརླབས། སྤྲོན་ཚིགས་སུ་བཅད་པ་གང་ཡང་རུང་བ་དང། བསྡུ་ན། ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨ་རྒྷཾ་ནས། སྤརཤའི་བར་གྱིས་མཆོད། ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨོཾ་ཨཱ་ཧཱུཾ་གིས་ནང་མཆོད་
ཕུལ། བསྟོད་པ་ནི། ཕྱག་འཚལ་སྒྲོལ་མ་མྱུར་མ་དཔལ་མོ། །སྤྱན་ནི་སྐད་ཅིག་གློག་དང་འདྲ་མ། །འཇིག་རྟེན་གསུམ་མགོན་ཆུ་སྐྱེས་ཞལ་གྱི། །གསེར་བྱེ་བ་ལས་ནི་བྱུང་མ། །ཞེས་པས་བསྟོད། བཟླས་པ་ནི། རྗེ་བཙུན་མའི་
ཐུགས་ཀར་ཏཱཾ་ཡིག་གི་མཐར་སྐུ་མདོག་དང་མཚུངས་པའི་སྔགས་འཕྲེང་གིས་བསྐོར་བ་ལ་དམིགས། ཨོཾ་ཏཱ་རེ་ཏུ་ཏྟཱ་རེ་ཏུ་རེ་ཆེ་གེ་མོ་ཝ་ཤཾ་ཀུ་རུ་སཱཧཱ། ཞས་བཟླ་ཞིང། སྔགས་འཕྲེང་ལས་འོད་ཟེར་དམར་པོ་ལྕགས་སྒྲོག་དང་ཞགས་པ་

[012A]༄༅། །ལྟ་བུ་དཔག་ཏུ་མེད་པ་སྤྲོས། གང་དབང་དུ་བསྡུ་བྱའི་དགྲ་དང་ལག་འདྲེན་ལ་སོགས་པ་ཐམས་ཅད་ལྕགས་ཀྱུ་དང་ཞགས་པས་བཀུག་བདག་ཉིད་ཀྱི་རྐང་པ་ལ་མགོས་འདུད་པའི་ཚུལ་གྱིས་གནས་པ་ལ་
སྔགས་འཕྲེང་ལས་འོད་ཟེར་དམར་པོའི་ཚོགས་སྤྲོས་པས་བསྒྲུབ་བྱ་དེ་རྣམས་ཀྱི་སྡིག་སྒྲིབ་སྦྱངས། བདག་ཉིད་ལ་གུས་པ་དང་ཆགས་པའི་རང་བཞིན་དུ་གྱུར་པར་བསམ་ན་གང་དབང་དུ་བསྡུ་བྱའི་བསྒྲུབ་བྱ་དེ་ཉིད་རང་ཉིད་
ཀྱིས་དབང་དུ་བསྡུས་ནུས་པར་འགྱུར་རོ། །མཇུག་ཏུ་ཡིག་བརྒྱས་ལྷག་ཆང་ཁ་བསྐང། བསྔོ་སྨོན་གྱི་རྒྱས་བཏབ། ཐུན་མཚམས་སུ་ཡང་ཁྱེར་སོ་གསུམ་གྱི་རྣལ་འབྱོར་དང་མ་བྲལ་བར་བྱའོ།།    ༈    །།གཉིས་པ་
རྗེ་བཙུན་མ་མདངས་སྒྲོལ་མའི་སྒྲུབ་ཐབས་ནི། མདུན་གྱི་ནམ་མཁར་པདྨ་དང་ཟླ་བའི་གདན་ལ་ཏཱཾ་ཡིག་དཀར་པོ་དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས།    ༈   
བ་ཆེན་མོ་སྐུ་མདོག་སྟོན་ཀའི་ཟླ་བ་ལྟར་དཀར་བ། དཀར་སྔོ་སེར་བའི་ཞལ་གསུམ་ཕྱག་བཅུ་གཉིས་མ། ཕྱག་དང་པོ་གཉིས་མཉམ་གཞག་མཛད་པ། གཉིས་པ་གཉིས་ཁ་ཊཱཾ་ག་དང་རིལ་བ་སྤྱི་བླུགས་བ་སྣམས་པ། གསུམ་པ་
གཉིས་ཀྱིས་འཁོར་བའི་འཁོར་ལོ་དང་ཨུཏྤ་ལ། བཞི་པ་གཉིས་ཀྱིས་ནོར་བུ་དང་དྲིལ་བུ། ལྔ་པ་གཉིས་ཀྱིས་རྡོ་རྗེ་དང་གཏེར་བུམ། དྲུག་པ་གཉིས་ཀྱིས་མེ་ཏོག་གི་འཕྲེང་བ་དང་པུ་ཏི་བསྣམས་པ། དབུ་སྐྲ་རལ་བའི་ཐོར་ཚུགས་

[012B] རིན་པོ་ཆེའི་རྒྱན་བརྒྱད་ཀྱིས་བརྒྱན་པ། དར་སྣ་ཚོགས་ཀྱི་ན་བཟས་ཀླུབས་པ། འོད་ཀྱི་ཕུང་པོའི་དབུས་ན་ཞབས་རྡོ་རྗེ་སྐྱིལ་ཀྲུང་གིས་བཞུགས་པར་དམིགས་ལ། གནས་གསུམ་བྱིན་རླབས། དབང་བསྐུར་རྒྱས་བཏབ་བཅས་སྔ་མ་བཞིན་
ལ་རིགས་བདག་འོད་དཔག་མེད། གོང་ལྟར་ཕྱི་མཆོད་ནང་མཆོད་རྣམས་བྱིན་གྱིས་བརླབས་ཏེ་ཕུལ། བསྟོད་པ་ནི། ཕྱག་འཚལ་སྟོན་ཀའི་ཟླ་བ་ཀུན་ཏུ། །གང་བ་བརྒྱ་ནི་བརྩེགས་པའི་ཞལ་མ། །སྐར་མ་སྟོང་ཕྲག་ཚོགས་པ་
རྣམས་ཀྱིས། །རབ་ཏུ་ཕྱེ་བའི་འོད་རབ་འབར་མ། །ཞེས་པས་བསྟོད། བཟླས་པ་ནི། ཨོཾ་ཏཱ་རེ་ཏུཏྟཱ་རེ་ཏུ་རེ་ཤཱནྟིཾ་ཀུ་རུ་སཱཧཱ། ཞེས་བཟླ་ཞིང། སྔགས་འཕྲེང་ལས་འོད་ཟེར་དཀར་པོ་དཔག་ཏུ་མེད་པ་འཕྲོས་པའི་སྣེ་ལ་སྒྲོལ་མ་དཀར་
མོ་བདུད་རྩིས་གང་བའི་བུམ་པ་དཀར་པོ་ཐོགས་པ་དཔག་ཏུ་མེད་པ་སྤྲོས་ཏེ་རང་དང་བསྒྲུབ་བྱའི་སྦྱི་བོ་ནས་ཁྲུས་གསོལ་བས་ནད་གདོན་སྡིག་སྒྲིབ་ཐམས་ཅད་དུད་ཁུ་དང། གདོན་བགེགས་རྣམས་སྡོམ་དང་སྡིག་པའི་རྣམ་པར་དབང་
པོའི་སྒོ་དང་བ་སྤུའི་སྒོ་ནས་ཕྱིར་ཐོན། རང་དང་བསྒྲུབ་བྱ་དེ་དང་དེའི་ལུས་ཤེལ་སྒོང་ལྟར་དག་པར་བསམས། འཇུག་ཆོག་སོགས་སྔར་བཞིན་བྱའོ།།    ༈    །།   ༈    །
སྔོན་འགྲོའི་རིམ་པ་སྔར་ལྟར་ལ། མདུན་གྱི་ནམ་མཁར་སྣ་ཚོགས་པདྨ་དང་ཉི་མའི་སྟེང་དུ་ཏཱཾ་ཡིག་སེར་བོ། དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས། རྗེ་བཙུན་མ་སྒྲོལ་མ་སྐུ་མདོག་གསེར་

[013A]༄༅། །གྱི་མདོག་ཅན། ཞལ་གཅིག་ཕྱག་བཅུ་མ། ཕྱག་གཡས་ཀྱི་དང་པོས་རིན་པོ་ཆེའི་འཕྲེང་བ་ཐུགས་ཀར་འཛིན་ཅིང། གཡོན་དང་པོས་དར་དཔྱངས་བསྣམས་པ། གཉིས་པ་གཉིས་ཀྱིས་རལ་གྲི་དང་ཞགས་
པ༑ གསུམ་པ་གཉིས་ཀྱིས་མདའ་དང་པདྨ། བཞི་པ་གཉིས་ཀྱིས་རྡོ་རྗེ་དང་དྲིལ་བུ། ལྔ་པ་གཉིས་ཀྱིས་དབྱུག་པ་དང་གཞུ་བསྣམས་པ། དབུ་སྐྲ་རལ་པའི་ཐོར་ཚུགས་ཅན། རྒྱན་དང་ན་བཟའ་སོགས་སྔར་བཞིན། རྡོ་རྗེ་སྐྱིལ་ཀྲུང་
གིས་བཞུགས་པ། གནས་གསུམ་བྱིན་རླབས་དང་ཡེ་ཤེས་པ་དགུག་གཞུག། དབང་བསྐུར་སོགས་སྔར་བཞིན་ལ་རིགས་བདག་འོད་དཔག་མེད། ནང་མཆོད་སོགས་གོང་བཞིན་ལ། བསྟོད་པ་ནི། ཕྱག་འཚལ་སེར་སྔོ་ཆུ་ལས་
སྐྱེས་ཀྱི། །པདྨས་ཕྱག་ནི་རྣམ་པར་བརྒྱན་མ། །སྦྱིན་པ་བརྩོན་འགྲུས་དཀའ་ཐུབ་ཞི་བ། །བཟོད་པ་བསམ་གཏན་སྤྱོད་ཡུལ་ཉིད་མ། །ཞེས་པས་བསྟོད། བཟླས་བྱའི་སྔགས་ནི། ཨོཾ་ཏཱ་རེ་ཏུཏྟཱ་རེ་ཏུ་རེ་པུཥྚཾ་ཀུ་རུ་སཱཧཱ་
དམིགས་པ་ནི། སྔགས་འཕྲེང་ལས་འོད་ཟེར་གསེར་བཙོ་མའི་མདོག་ཅན་མཐའ་ཡས་བ་བྱུང། རང་དང་བསྒྲུབ་བྱའི་ལུས་དང། གནས་ཁང་སོགས་ལ་ཕོག་ཅིང་འོད་ཟེར་གྱི་སྣེ་ལ་རྗེ་བཙུན་མ་གསེར་གྱི་མདོག་ཅན་བདུད་རྩི་སར་
པོས་གང་བའི་བུམ་པ་སེར་པོ་ཐོགས་པ་དཔག་ཏུ་གྲངས་མེད་པ་བྱོན། རང་གཞན་གྱི་སྦྱི་བོ་ནས་དབང་བསྐུར་བས་ལུས་ཀྱི་ཕྱི་ནང་ཐམས་ཅད་གསེར་བཟང་པོས་བྱུགས་པ་ལྟ་བུར་གྱུར། ཚེ་དང་ལོངས་སྤྱོད་ཐམས་ཅད་

[013B] མཇུག་ཆོག་རྣམས་སྔར་བཞིན་ནོ།།    ༈    །།   ༈    མདུན་གྱི་ནམ་མཁར་པདྨ་སེར་པོ་དང། ཟླ་བའི་སྟེང་དུ་ཏཱཾ་ཡིག་
དམར་སེར། དེ་ལས་འོད་ཟེར་འཕྲོས། དོན་གཉིས་བྱས།    ༈    ཞལ་གཅིག་ཕྱག་བཞི་མ། ཕྱག་དང་པོ་གཉིས་
ཀྱིས་མཆོག་སྦྱིན་དང་བནྡྷ་བདུད་རྩིས་གང་བ། འོག་མ་གཉིས་ཀྱིས་འཕྲེང་བ་དང་དབྱུག་བ་འཛིན་པ། དབུ་སྐྲ་རལ་པའི་ཐོར་ཚུགས་ཅན། རྒྱན་དང་ན་བཟའ་སོགས་སྔར་དང་འདྲ་བ་ལ་ཞབས་སེམས་དཔའི་སྐྱིལ་ཀྲུང་གིས་
བཞུགས་པ། དབང་བསྐུར་རྒྱས་འདེབས། མཆོད་པ་སོགས་སྔར་བཞིན་ལ། བསྟོད་པ་ནི། ཕྱག་འཚལ་དེ་བཞིན་གཤེགས་པའི་གཙུག་ཏོར། །མཐའ་ཡས་རྣམ་པར་རྒྱལ་བར་སྤྱོད་མ། །མ་ལུས་ཕ་རོལ་ཕྱིན་པ་ཐོབ་
པའི༑ ༑རྒྱལ་བའི་སྲས་ཀྱིས་ཤིན་ཏུ་བསྟེན་མ། །ཞེས་པས་བསྟོད། བཟླས་པའི་སྐབས་ཏཱཾ་ཡིག་གི་མཐར། ཨོཾ་ཏཱ་རེ་ཏུཏྟཱ་རེ་ཏུ་ཏྟཱ་རུ་ཨཱ་ཡུཿ་ཛྙཱ་ན་པུཥྚིཾ་ཀུ་རུ་སཱཧཱ། ཞེས་པའི་སྔགས་འཕྲེང་ལས་འོད་ཟེར་དམར་སེར་ལྕགས་ཀྱུ་ལྟ་
བུ་འཕྲོས་པས་འཁོར་འདས་ཀྱི་བཅུད་ཐམས་ཅད་ཀྱི་སྐྲག་མདངས་དང་གཟི་བརྗིད་ཐམས་ཅད་དང། ཁྱད་པར་དུ་ཚེའི་རིག་འཛིན་བརྙེས་པ་ཐམས་ཅད་ཀྱི་ཚེ་དང་ཡེ་ཤེས་ཐམས་ཅད་ཚེའི་བདུད་རྩི་དམར་སེར་གྱི་རྣམ་པར་བཀུག་བཅོམ་ལྡན་

[014A]༄༅། །འདས་མའི་སྐུ་དང་ཕྱག་གི་ཐོད་པའི་ནང་གི་བདུད་རྩི་ལ་ཐིམ། དེ་ལས་ཀྱང་བདུད་རྩིའི་རྒྱུན་བབས། རང་བཞིན་གྱི་ཚངས་བུག་ནས་ཞུགས། ལུས་ཀྱི་ནང་ཐམས་ཅད་གང་དུས་དང་དུས་མིན་གྱི་འཆི་བའི་འཇིག་
པ་ཐམས་ཅད་བསལ། འཆི་མེད་ཚེའི་དངོས་གྲུབ་ཐོབ་པར་བསམ་སྟེ་སྔགས་འབུམ་ཕྲག་བཟླས་ན་ཚེ་ལོ་བརྒྱུ་འཕེལ་བར་འགྱུར་རོ། །མཇུག་ཆོག་སྔར་བཞིན་ནོ།།    ༈    །།ལྔ་པ་ཧཱུཾ་སྒྲ་སྒྲོག་པའི་སྒྲོལ་མའི་སྒྲུབ་
ཐབས་ནི། སྔོན་འགྲོའི་རིམ་པ་སྔར་ལྟར་ལ། མདུན་གྱི་ནམ་མཁར་པདྨ་དང་ཟླ་བའི་གདན་ལ་ཏཱཾ་ལས་པདྨ་ཏཾ་གྱིས་མཚན་པ། དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས།    ༈   
མ་ཧཱུཾ་སྒྲ་སྒྲོག་མ་སྐུ་མདོག་སེར་མོ། ཞལ་གཅིག་ཕྱག་གཉིས་མ། གཡས་མཆོག་སྦྱིན་དང་གཡོན་པདྨ་སེར་པོ་བསྣམས་པ། རལ་པའི་ཐོར་ཚུགས་སོགས་སྔར་བཞིན་ལ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ་
རིགས་བདག་འོད་དཔག་མེད། ཕྱི་ནང་གི་མཆོད་པས་མཆོད་ནས། བསྟོད་པ་ནི། ཕྱག་འཚལ་ཏུཏྟཱ་ར་ཧཱུཾ་ཡི་གེས། །འདོད་དང་ཕྱོགས་དང་ནམ་མཁའ་གང་མ། །འཇིག་རྟེན་བདུན་པོ་ཞབས་ཀྱིས་མནན་ཏེ། །ལུས་པ་མེད་
པར་འགུགས་པར་ནུས་མ། ཞེས་པས་བསྟོད། བཟླས་བྱའི་སྔགས་ནི། ཨོཾ་ཏཱ་རེ་ཏུཏྟཱ་རེ་ཏུ་རེ་ཆེ་གེ་མོ་ཨཱ་ཀརྵཱ་ཡ་ཧྲཱི་སཱཧཱ། དམིགས་པ་ནི། སྔགས་འཕྲེང་ལས་འོད་ཟེར་ལྕགས་ཀྱུ་དང། ཞགས་པ་དང། ལྕགས་སྒྲོག་

[014B] བསྒྲུབ་བྱའི་མགྲིན་པ་ནས་ཞགས་པས་བཅིངས། སྐྱེ་གནས་ནས་ལྕགས་ཀྱུས་ཕུག་པའི་བདག་ཉིད་ལ་ཆགས་པའི་དབང་གི་ཡིད་མྱོས་མགོ་འཁོར་ཏེ་རང་དབང་མེད་པར་རང་གི་དྲུང་དུ་དྲངས་པར་
བསམ་ན་བསྒྲུབ་བྱའི་སྦྱི་དང། ཁྱད་པར་ཕྱག་རྒྱ་དབང་དུ་འགྱུར་ཏེ། །མཇུག་ཆོག་གོང་བཞིན་ནོ།།    ༈    །།དྲུག་པ་འཇིག་རྟེན་གསུམ་རྒྱལ་མའི་སྒྲུབ་ཐབས་ནི། སྔོན་འགྲོའི་རིམ་པ་སྔར་བཞིན་ལ། མདུན་གྱི་ནམ་
མཁར་པདྨ་དང་ཉི་མའི་གདན་ལ་ཏཱཾ་ཡིག་དམར་པོ། དེ་ལས་འོད་ཟེར་འཕྲོས། དོན་གཉིས་བྱས།    ༈    སྐུ་མདོག་དམར་མོ། ཞལ་
གཅིག་ཕྱག་བཞི་མ། ཅུང་ཟད་ཁྲོས་པ་ཕྱག་དང་པོ་གཉིས་ཀྱིས་རྡོ་རྗེ་དང་སྡིགས་མཛུབ་མཛད་པ། འོག་མ་གཉིས་ཀྱིས་རལ་གྲི་དང་ཞགས་པ་འཛིན་པ། དབུ་སྐྲ་དང་སྨིན་མ་ཅུང་ཟད་འཛིངས་པ། རྒྱན་དང་ན་བཟའ་སོགས་སྔར་
བཞིན་ལ་སེམས་དཔའི་སྐྱིལ་ཀྲུང་གིས་བཞུགས་པ། རིགས་བདག་འོད་དཔག་མེད། ཕྱི་ནང་གི་མཆོད་པས་མཆོད། བསྟོད་པ་ནི། ཕྱག་འཚལ་བརྒྱ་བྱིན་མེ་ལྷ་ཚངས་པ། །རླུང་ལྷ་སྣ་ཚོགས་དབང་ཕྱུག་མཆོད་མ། །འབྱུང་པོ་
རོ་ལངས་དྲི་ཟ་རྣམས་དང། །གནོད་སྦྱིན་ཚོགས་ཀྱིས་མདུན་ནས་བསྟོད་མ། །ཞེས་པས་བསྟོད། ཐུགས་ཀའི་ཏཱཾ་ཡིག་གི་མཐར། ཨོཾ་ཏཱ་རེ་ཏུཏྟཱ་རེ་ཏུ་རེ་སརྦ་བིགྷྣཱན་ཤ་ཏྲུཾ་ཨུ་ཙ་ཏྲ་ཡ་སཱཧཱ། དམིགས་པ་ནི་སྔགས་འཕྲེང་ལས་འོད་

[015A]༄༅། །ཟེར་དྲག་ལ་རྩུབ་པ་མེའི་ཚ་ཚ་ལྟ་བུ་དཔག་ཏུ་མེད་པ་སྤྲོས། གདོན་བགེགས་ལ་སོགས་པ་གནོད་པ་ཐམས་ཅད་ཞོ་བ་ཐུལ་ཏེ་བསྲེགས་པའམ། ཡང་ན་གནོད་བྱེད་གང་ཡིན་རླུང་གི་དཀྱིལ་འཁོར་ལ་གནས་
པའི་རྔ་མོང་སྤྲོས་པ་ལ་བསྐྱོན་ཏེ་རྒྱ་མཚོའི་ཕ་འགྲམ་དུ་བསྐྲད་པར་བསམས། མཇུག་ཆོག་སྔར་བཞིན་ནོ།།    ༈    །།   ༈    སྔོན་འགྲོའི་རིམ་པ་སྔར་བཞིན་ལ། མདུན་
གྱི་ནམ་མཁར་པདྨ་སེར་པོ་དང་ཉི་མའི་གདན་ལ་ཏཱཾ་ཡིག་དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་བ་ལས།    ༈    ཞལ་གཅིག་ཕྱག་བཞི་མ་
ཕྱག་དང་པོ་གཉིས་ཀྱིས་འཁོར་ལོ་དང་སྐྱེ་གནས་ཀྱི་སྟེང་དུ་ཞགས་པ་འཛིན་པ། འོག་མ་གཉིས་ཀྱིས་རལ་གྲི་དང་སྡིགས་མཛུབ་མཛད་པ། ཁྲོ་གཉེར་ཅུང་ཟད་བསྡུས་ཤིང། དབུ་སྐྲ་གྱེན་དུ་བརྫེས་ཤིང་སྦྲུལ་དང་ཅོད་ཕན་སོགས་
རིན་པོ་ཆེའི་རྒྱན་གྱིས་བརྒྱན་པ། དར་སེར་པོའི་ན་བཟའ་གསོལ་བ། ཞབས་གཡོན་བརྐྱངས་པའི་སྟབས་ཀྱིས་བཞུགས་པ། གནས་གསུམ་བྱིན་རླབས། ཡེ་ཤེས་པ་སྤྱན་འདྲེན། རིགས་བདག་གི་རྒྱས་འདེབས། མཆོད་
བཅས་གོང་ལྟར་ལ། བསྟོད་པ་ནི། ཕྱག་འཚལ་ཏྲཊ་ཅེས་བྱ་དང་ཕཊ་ཀྱིས། །ཕ་རོལ་འཁྲུལ་འཁོར་རབ་ཏུ་འཇོམས་མ། །གཡས་བསྐུམས་གཡོན་བརྐྱངས་ཞབས་ཀྱིས་མནན་ཏེ། །མ་འབར་འཁྲུག་པ་ཤིན་ཏུ་འབར་མ། །ཞེས་པས་

[015B] བཟླས་པ་ནི། རྗེ་བཙུན་མའི་ཐུགས་ཀར་ཉི་གདན་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་རྦོད་གཟེར་སརྦ་བཟློག་བྷྱོ་སཱཧཱ། ཞེས་བཟླ་ཞིང། དམིགས་པ་ནི། ཐུགས་ཀའི་སྔགས་འཕྲེང་ལས་དྲག་པོའི་འོད་ཟེར་ཕྱོགས་བཅུར་འཕྲོས་
པས་ཕ་རོལ་གྱི་ངན་སྔགས་མནན་གཏད། བྱང་ཁ། རྦོད་གཏོང་ཐམས་ཅད་ཀྱི་ནུས་པ་རྣམས་ཉམས་པར་བྱས། སླར་ཡང་འོད་ཟེར་གྱི་ཚོགས་སྤྲོས་པས་སྒྲུབ་པ་པོ་རང་ཉིད་ལ་འོད་ཟེར་གྱི་གུར་ཕུབ་པའི་ཕྱིན་ཆད་བྱད་ཁ་
རྦོད་གཏོང་སོགས་ཀྱིས་གླགས་བལྟ་མི་ནུས་པར་བསམ། མཇུག་ཆོག་སྔ་མ་བཞིན་ནོ།།    ༈    །།   ༈    སྔོན་འགྲོའི་རིམ་པ་གོང་བཞིན་ལ། མདུན་གྱི་ནམ་
མཁར་པདྨ་དམར་པོ་དང་ཟླ་བའི་དཀྱིལ་འཁོར་གྱི་སྟེང་དུ་ཏཱཾ་ཡིག་སེར་པོ་དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས། རྗེ་བཙུན་མ་དབང་མཆོག་སྟེར་མ་སྐུ་མདོག་སེར་མོ། ཞལ་གཅིག་
ཕྱག་བཞི་མ། ཕྱག་དང་པོ་གཉིས་ཀྱིས་མྱ་ངན་མེད་པའི་ཤིང་གི་ཡལ་ག་དང་པདྨ། འོག་མ་གཉིས་ཀྱིས་ནོར་བུ་དང་བཅས་པའི་མཆོག་སྦྱིན་དང་བུམ་པ་བསྣམས་པ། དབུ་སྐྲ་གྱེན་དུ་བརྫེས་པ། རིན་པོ་ཆེའི་རྒྱན་དང་དར་
བཟང་པོའི་ན་བཟའ་གསོལ་བ། འོད་ཀྱི་ཕུང་པོའི་དབུས་ན་སྐྱིལ་ཀྲུང་ཕྱེད་པས་ཆུ་སྲིན་གྱི་སྟེང་དུ་བཞུགས་པ། གནས་གསུམ་བྱིན་རླབས། ཡེ་ཤེས་པ་དགུག་གཞུག་དབང་བསྐུར་རྒྱས་གདབ། མཆོད་པ་བཅས་གོང་

[016A]༄༅། །བཞིན་ལ། བསྟོད་པ་ནི། ཕྱག་འཚལ་ཏུ་རེ་འཇིགས་པ་ཆེན་མོ། །བདུད་ཀྱི་དཔའ་བོ་རྣམ་པར་འཇོམས་མ། །ཆུ་སྐྱེས་ཞལ་ནི་ཁྲོ་གཉེར་ལྡན་མཛད། །དགྲ་བོ་ཐམས་ཅད་མ་ལུས་གསོད་མ། །ཞེས་པས་
བསྟོད། བཟླས་པ་ནི། རྗེ་བཙུན་མའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ། ཨོཾ་ཏཱ་རེ་ཏུཏྟཱ་རེ་ཏུ་རེ་གནོད་བྱེད་དགྲ་བགེགས་སརྦ་མཱ་ར་ཡ་ཕཿཊ་དམིགས་པ་ནི། སྔགས་འཕྲེད་ལས་འོད་ཟེར་འཕྲོས་པའི་སྣེ་ལ་མཚོན་
ཆ་མེད་དཔུང་སྲིན་པོའི་ཚོགས་དཔག་ཏུ་མེད་པ་སྤྲོས་པས་དགྲ་བོ་དམིགས་པས་ལ་ཡོད་ན་དེའི་སྙིང་དཀར་ནག་གི་མཚམས་ན་སྲོག་གི་ངོ་བོ་མར་མེ་ལྟ་བུ་ཡོད་པ་ནག་ཐུག་གྱིས་བསད། ཤ་ཁྲག་རུས་པ་ཚོགས་སུ་རོལ་པར་
བསམས། མཇུག་ཆོག་སྔར་ལྟར་རོ།།    ༈    །།   ༈    མདུན་གྱི་ནམ་མཁར་པདྨ་དམར་པོ་དང་ཟླ་བའི་གདན་ལ་ཏཱཾ་ཡིག་དམར་པོ་དེ་ལས་འོད་ཟེར་འཕྲོས་དོན་
གཉིས་བྱས། ཚུར་འདུས་ཡོངས་སུ་གྱུར་པ་ལས། རྗེ་བཙུན་མ་མཆོག་སྩོལ་སྒྲོལ་མ་སྐུ་མདོག་དམར་མོ་ཞལ་གཅིག་ཕྱག་བཞི་མ། དང་པོ་གཉིས་ཀྱིས་རྡོར་དྲིལ་སྤྱི་བོར་བསྣོལ་ཏེ་འཛིན་ཅིང། གཡས་འོག་མ་གར་སྟབས་དང་
གཡོན་འོག་མ་མཆོག་སྦྱིན་གྱི་ཕྱག་རྒྱས་མྱ་ངན་མེད་པའི་ཤིང་གི་ཡལ་ག་འཛིན་པ། དབུ་སྐྲ་རལ་པའི་ཐོར་ཚུགས་དང། རྒྱན་ན་བཟའ་སོགས་སྔར་བཞིན་ལ་ཞབས་གཉིས་བགྲད་པའི་སྟབས་ཀྱིས་བཞུགས་པ། སྒོ་གསུམ་བྱིན་

[016B]དབང་བསྐུར་རྒྱས་བཏབ། ཕྱི་ནང་གི་མཆོད་པ་སོགས་སྔར་བཞིན་ལ། བསྟོད་པ་ནི། ཕྱག་འཚལ་དཀོན་མཆོག་གསུམ་མཚོན་ཕྱག་རྒྱའི། །སོར་མོས་ཐུགས་ཀར་རྣམ་པར་བརྒྱན་མ། །མ་ལུས་
ཕྱོགས་ཀྱི་འཁོར་ལོས་བརྒྱན་པའི། །རང་གི་འོད་ཀྱི་ཚོགས་རྣམས་འཁྲུག་མ། །ཞེས་པས་བསྟོད། བཟླས་པ་ནི། སྒྲོལ་མའི་ཐུགས་ཀར་ཟླ་གདན་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་ཆེ་གེ་མོ་ལ་གནོད་པ་སརྦ་རཀྵ་སཱ་ཧཱ། ཞེས་བཟླ་བའི་སྐབས་
སུ་དམིགས་པ་ནི། སྔགས་འཕྲེང་ལས་འོད་ཟེར་དཀར་པོ་སྤྲོས་པའི་རྩེ་མོར་གང་ལ་གང་འཚམས་པའི་ཐབས་ཚུལ་སྣ་ཚོགས་པས་ཚེ་འདིར་ལུས་སེམས་སྡུག་བསྔལ་བར་བྱེད་པའི་འཇིག་པ་ཆེན་པོ་བརྒྱད་ལ་སོགས་པ་འཇིག་པ་
ཐམས་ཅད་ལས་སྐྱོབ་པར་བསམ། ཡང་སྔགས་འཕྲེང་ལས་བདུད་རྩི་དཀར་པོའི་རྒྱུན་བབས་རང་གི་སྤྱི་བོ་ནས་ཞུགས། སྡིག་སྒྲིབ་ཐམས་ཅད་སྦྱངས་ཏེ་ཕྱི་མ་ཕན་ཆད་ཀྱི་འཇིག་པ་ཐམས་ཅད་ལས་སྐྱོབ་པར་བསམས། མཇུག་
གི་བྱ་བ་རྣམས་སྔར་བཞིན་ནོ།།    ༈    །།   ༈    མདུན་གྱི་ནམ་མཁར་པདྨ་དམར་པོ་དང་ཉི་མའི་དཀྱིལ་འཁོར་གྱི་སྟེང་དུ་ཏཱཾ་ཡིག་དམར་པོ་དེ་ལས་འོད་ཟེར་འཕྲོས། དོན་གཉིས་
བྱས། ཚུར་འདུས་ཡོངས་སུ་གྱུར་པ་ལས། རྗེ་བཙུན་མ་མྱ་ངན་སེལ་མ་སྐུ་མདོག་དམར་མོ། ཞལ་གཅིག་ཕྱག་བཞི་མ། ཕྱག་དང་པོ་གཉིས་ཀྱིས་སྤྱི་བོར་ཐལ་མོ་སྦྱར་བ། འོག་མ་གཉིས་རལ་གྲི་དང། མྱ་ངན་མེད་པའི་ཤིང་གི་

[017A]༄༅། །ཡལ་ག་འཛིན་པ། དབུ་སྐྲ་རལ་པའི་ཐོར་ཚུགས་དང་རྒྱན་ན་བཟའ་དང། སྒོ་གསུམ་བྱིན་རླབས་ནས་མཆོད་པའི་བར་སྔར་བཞིན་ལ། བསྟོད་པ་ནི། ཕྱག་འཚལ་རབ་ཏུ་དགའ་བ་བརྗིད་པའི། །དབུ་བརྒྱན་
འོད་ཀྱི་འཕྲེང་བ་སྤེལ་མ། །བཞད་པར་བཞད་ཏུཏྟཱ་ར་ཡིས། །བདུད་དང་འཇིག་རྟེན་དབང་དུ་མཛད་མ། །ཞེས་པས་བསྟོད། བཟླས་བ་ནི། །སྒྲོལ་མའི་ཐུགས་ཀར་ཟླ་གདན་ལ་ཏཱཾ་ཡིག་གི་མཐར། ཨོཾ་ཏཱ་རེ་ཏུཏྟཱ་རེ་ཏུ་རེ་སརྦ་པཱ་པཾ་
མཱ་ར་ཡ་ཧཱུཾ་ཕཿཊ་ཅེས་བཟླ་སྐབས་དམིགས་པ་ནི། སྔགས་འཕྲེང་ལས་འོད་ཟེར་དམར་སྨུག་གི་ཚོགས་སྤྲོས་པས་བདུད་དང་མུ་སྟེགས་དང། འཇིག་རྟེན་ཁམས་ཀྱི་སེམས་ཅན་ཐམས་ཅད་ཀྱི་བསམ་སྦྱོར་ངན་པ་མཐའ་དག་
གི་སྡིག་སྒྲིབ་ཐམས་ཅད་སྦྱངས། བདག་ཉིད་ལ་དགའ་བ་དང་གུས་པའི་སྒོ་ནས་དབང་དུ་གྱུར་བར་བསམས། མཇུག་གི་བྱ་བ་རྣམ་སྔར་བཞིན་ནོ།།    ༈    །།བཅུ་གཅིག་པ་ཕོང་པ་སེལ་བའི་སྒྲོལ་མའི་སྒྲུབ་ཐབས་ནི་
མདུན་གྱི་ནམ་མཁར་པདྨ་དང་ཉི་མའི་སྟེང་དུ་ཏཱཾ་ཡིག་ནག་པོ། དེ་ལས་འོད་ཟེར་འཕྲོས། དོན་གཉིས་བྱས།    ༈   
ཞལ་གཅིག་ཕྱག་གཉིས་མ། ཕྱག་གཡས་ཀྱིས་ལྕགས་ཀྱུས་ཕྱོགས་མཚམས་བརྒྱད་ནས་གཟའ་བརྒྱད་འགུགས་པར་མཛད་ཅིང། གཡོན་ཕོངས་པ་སེལ་བའི་ལྕགས་ཀྱུ་ཞགས་པ་དང་བཅས་པ་བསྣམས་པ། ཅུང་ཟད་

[017B] དབུ་སྐྲ་གྱེན་དུ་བརྫེས་པ།    ༈    སྒོ་གསུམ་བྱིན་རླབས་ནས་མཆོད་པའི་བར་གོང་བཞིན་ལ། བསྟོད་པ་ནི་
ཕྱག་འཚལ་ས་གཞི་སྐྱོང་བའི་ཚོགས་རྣམས། །ཐམས་ཅད་འགུགས་པར་ནུས་པ་ཉིད་མ། །ཁྲོ་གཉེར་གཡོ་བའི་ཡི་གེ་ཧཱུཾ་གིས། །ཕོངས་བ་ཐམས་ཅད་རྣམ་པར་སྒྲོལ་མ། །ཞེས་པས་བསྟོད། བཟླས་པ་ནི། རྗེ་བཙུན་མའི་ཐུགས་ཀར་
ཏཱཾ་ཡིག་གི་མཐར། ཨོཾ་ཛ་བཧི་ནི་མོ་ཧི་སཱ་ཧཱ། ཞེས་བཟླ་བའི་ཚེ། སྔགས་འཕྲེང་ལས་འོད་ཟེར་དམར་པོ་ལྕགས་ཀྱུ་ལྟ་བུ་ཕྱོགས་བཅུར་སྤྲོས་པས་འཇིག་རྟེན་ཁམས་ཀྱི་ལྷ་མི་ཀླུ་ལ་སོགས་པ་སྐྱེ་རྒྱུ་ཐམས་ཅད་དང། ནོར་ལོངས་སྤྱོད་
གསེར་དངུལ། རིན་པོ་ཆེ་དབྱྀག་ལ་སོགས་པ་དང། འབྲུ་བང་མཛོད། རྐང་འགྲོ་ལ་སོགས་པའི་ཕུན་ཚོགས་ཐམས་ཅད་རང་དབང་མེད་པར་དབང་དུ་བསྡུས། རང་གི་ཡུལ་ཁྱིམ་པར་མཛོད་སོགས་གང་བས་དབུལ་ཕོངས་ཀྱི་སྡུག་བསྔལ་ཞི་
བར་བསམས། མཇུག་གི་བྱ་བ་སྔར་བཞིན་ནོ།།    ༈    །།བཅུ་གཉིས་པས་བཀྲ་ཤིས་འབྱུང་བའི་སྒྲོལ་མའི་སྒྲུབ་ཐབས་ནི། མདུན་གྱི་ནམ་མཁར་སྣ་ཚོགས་པད་ཟླའི་གདན་ལ་ཏཱཾ་ཡིག་སེར་པོ་ད་ལས་འོད་ཟེར་འཕྲོས་
དོན་གཉིས་བྱས།    ༈    ཞལ་གཅིག་ཕྱག་བརྒྱད་མ། གཡས་དང་པོས་རྩེ་གསུམ་དང། གཡོན་དང་པོས་ནོར་བུ་རིན་པོ་ཆེ་

[018A]༄༅། །ཐུགས་ཀར་འཛིན་པ། གཉིས་པ་གཉིས་ཀྱིས་ལྕགས་ཀྱུ་རེ། གསུམ་པ་གཉིས་ཀྱིས་རྡོ་རྗེ་དང་དབྱུག་པ། བཞི་པ་གཉིས་ཀྱིས་རལ་གྲི་དང་བུམ་པ་བསྣམས་པ། དབུ་སྐྲ་རལ་པའི་ཐོར་ཚུགས་ཅན། རྒྱན་ན་
བཟའ་གོང་དང་འདྲ་བ་ལ་ཞབས་རྡོ་རྗེ་སྐྱིལ་ཀྲུང་གིས་བཞུགས་པ། སྒོ་གསུམ་བྱིན་རླབས་ནས་མཆོད་པའི་བར་གོང་བཞིན་ལ། བསྟོང་པ་ནི། ཕྱག་འཚལ་ཟླ་བའི་རྩེ་མོས་དབུ་རྒྱན། །བརྒྱན་པ་ཐམས་ཅད་ཤིན་ཏུ་འབར་མ། །
རལ་པའི་ཁྲོད་ན་འོད་དཔག་མེད་ལས། །རྟག་པར་ཤིན་ཏུ་འོད་ནི་མཛད་མ། །ཞེས་པས་བསྟོད། བཟླས་པ་ནི། སྒྲོལ་མའི་ཐུགས་ཀར་ཏཱཾ་ཡིག་གི་མཐར། ཨོཾ་མྔྒ་ལ་པུཥྚིཾ་ཀུ་རུ་སཱ་ཧཱ། ཞེས་བཟླ་སྐབས་སྔགས་འཕྲེང་ལས་
འོད་ཟེར་གསེར་བཙོ་མ་ལྟ་བུ་སྤྲོས། འཇིག་རྟེན་དང་འཇིག་རྟེན་ལས་འདས་པའི་ཕུན་ཚོགས་ཐམས་ཅད་བཀྲ་ཤིས་རྟགས་བརྒྱད་དང་རྒྱལ་སྲིད་སྣ་བདུན་ལ་སོགས་པའི་རྣམ་པར་སྤྱན་དྲངས་ཏེ། བདག་ཉིད་ལ་ཐིམ་པས་བཀྲ་ཤིས་
བདེ་ལེགས་ཀྱིས་ཁྱབ་པར་བསམས། མཇུག་གི་བྱ་བ་སྔར་བཞིན་ནོ།།    ༈    །།བཅུ་གསུམ་པ་སྨིན་བྱེད་སྒྲོལ་མའི་སྒྲུབ་ཐབས་ནི། མདུན་གྱི་ནམ་མཁར་པདྨ་དམར་པོ་དང་ཉི་མའི་དཀྱིལ་འཁོར་གྱི་སྟེང་དུ་ཏཱཾ་ཡིག་དམར་
པོ་དེ་ལས་འོད་ཟེར་འཕྲས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས། སྨིན་བྱེད་སྒྲོལ་མ་སྐུ་མདོག་དམར་མོ། ཞལ་གཅིག་ཕྱག་བཞི་མ། ཕྱག་དང་པོ་གཉིས་ཀྱིས་རལ་གྲི་དང་འཁོར་ལོ། འོག་མ་གཉིས་

[018B] སྨིན་མ་དང་མཆུ་གྱེན་དུ་ཕྱོགས་བ་དབུ་སྐྲ་གྱེན་དུ་བརྫེས་པ། གདན་ན་བཟའ་སོགས་སྔར་བཞིན་ལ། ཞབས་གཡས་བརྐྱངས་གཡོན་བསྐུམས་པའི་སྟབས་ཀྱིས་བཞུགས་པ། སྒོ་གསུམ་བྱིན་རླབས་
ནས་མཆོད་པའི་བར་གོང་བཞིན་ལ། བསྟོད་པ་ནི། ཕྱག་འཚལ་བསྐལ་པ་ཐ་མའི་མེ་ལྟར། །འབར་བའི་འཕྲེང་བའི་དབུས་ན་གནས་མ། །གཡས་བརྐྱངས་གཡོན་བསྐུམས་ཀུན་ནས་བསྐོར་དགའ། །དགྲ་ཡི་དབུང་ནི་རྣམ་པར་འཇོམས་མ། །
ཞེས་པས་བསྟོད། བཟླས་པ་ནི། རྗེ་བཙུན་མའི་ཐུགས་ཀར། ཨོཾ་སཏ་བཧས་མི་ཀུ་རུས་སཱཧཱ། སྔགས་འཕྲེང་ས་བོན་དང་བཅས་པ་ལས་འོད་ཟེར་རྡོ་རྗེའི་རང་བཞིན་དཔག་ཏུ་མེད་པ་བྱུང་བས་བདག་དང་བསྒྲུབ་བྱ་གང་ཡིན་ལ་རྡོ་རྗེ་རྭ་བའི་གུར་
ཕུབ་པས་བར་ཆོད་གང་གིས་ཀྱང་མི་ཚུགས་པར་བསམས། མཇུག་གི་བྱ་བ་རྣམས་སྔར་བཞིན་ནོ།།    ༈    །།བཅུ་བཞི་པ་ཁྲོ་གཉེར་ཅན་མའི་སྒྲུབ་ཐབས་ནི། མདུན་གྱི་ནམ་མཁར་པདྨ་དང་ཉི་མའི་དཀྱིལ་འཁོར་གྱི་དབུས་སུ་ཏའ ་
ཡིག་ནག་པོ། དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས།    ༈    ནག་དཀར་དམར་བའི་ཞལ་གསུམ་ཕྱག་དྲུག་གི་ཕྱག་དང་པོ་གཉིས་ཀྱིས་རལ་གྲི་དང་
ཐོད་པ། གཉིས་པ་གཉིས་ཀྱིས་ལྕགས་ཀྱུ་དང་ཞགས་པ། གསུམ་པ་གཉིས་ཀྱིས་དབྱུག་པ་དང་ཚངས་མགོ་བསྣམས་པ། ཞལ་རེ་རེ་ཡང་སྦྱན་གསུམ་པ་ཁྲོ་གཉེར་དང་ལྡན་པ། མིའི་རྒྱུ་མ་ཞལ་དུ་གསོལ་བ། སྨིན་མ་དང་དབུ་སྐྲ་

[019A]༄༅། །ཁམ་སེར་གྱེན་དུ་བརྫེས་པ། ཐོད་པ་ལྔའི་དབུ་རྒྱན་དང། ལྔ་བཅུའི་ངོ་ཤལ་ཅན། སྟག་གི་པགས་པའི་ཤམ་ཐབས་དང་སྤྲུལ་གྱིས་བརྒྱན་པ་ཕྱོགས་མཚམས་བཞིར་མྱུ་གུ་འཛིན་པ། ཞབས་གཡས་བརྐྱང་
བའི་གར་སྟབས་ཀྱིས་ཡི་དྭགས་མཐུ་བོ་ཆེ་མནན་ནས་མེ་དཔུང་གིས་དབུས་ན་བཞུགས་པ། སྒོ་གསུམ་བྱིན་རླབས་ནས། མཆོད་པའི་བར་གོང་བཞིན་ལ། བསྟོད་པ་ནི། ཕྱག་འཚལ་ས་གཞིའི་ངོས་ལ་ཕྱག་གི་མཐིལ་གྱིས་
བསྣུན་ཅིང་ཞབས་ཀྱིས་བརྡུང་མ། །ཁྲོ་གཉེར་སྤྱན་མཛད་ཡི་གེ་ཧཱུཾ་གིས། །རིམ་པ་བདུན་པོ་རྣམས་ནི་འགེམས་མ། །ཞེས་པས་བསྟོད། རྗེ་བཙུན་མའི་ཐུགས་ཀར་ཏཱཾ་ཡིག་གི་མཐར། ཨོཾ་བཛྲ་ཏཱ་རེ་བཛྲ་མྷཱ་པ་ཏ་ཨ་སྨི་ཀུ་རུ་སཱཧཱ་
ཞེས་བཟླ་སྐབས། སྔགས་འཕྲེང་ས་བོན་དང་བཅས་པ་ལས་འོད་ཟེར་དྲག་ལ་རྩུབ་པ་མེ་དཔུང་དང། གནམ་ལྕགས་ཀྱི་ཐོག་དང། མངའ་མདུང་རལ་གྲི་ལ་སོགས་པ་མཚོན་ཆའི་ཚོགས་དཔག་ཏུ་མེད་པ་སྤྲོས་པས་དགྲ་བགེགས་
བྱད་མ་ཐམས་ཅད་ཆེར་བཅད་པར་བསམས། མཇུག་མཆོག་སྔར་བཞིན་ནོ།།    ༈   །།བཅོ་ལྔ་པ་ལ་རྗེ་བརྩུན་མ་ཞི་བ་ཆེན་མོའི་སྒྲུབ་ཐབས་ནི། མདུན་གྱི་ནམ་མཁར་པད་ཟླའི་སྟེང་དུ་ཏཱཾ་ཡིག་དཀར་པོ་དེ་ལས་འོད་ཟེར་འཕྲོས་
དོན་གཉིས་བྱས། ཚུར་འདུས་ཡོངས་སུ་གྱུར་པ་ལས། རྗེ་བཙུན་མ་སྒྲོལ་མ་ཞི་བ་ཆེན་མོ་སྐུ་མདོག་དཀར་མོ། ཞལ་གཅིག་ཕྱག་དྲུག་ནམ། གཡས་དང་པོས་འཕྲེང་བ་ཐུགས་ཀར་བསྣམས་ཤིང། གཡོན་དང་པོས་པདྨ་འཛིན་

[019B] བར་མ་གཉིས་ཀྱིས་མཆོག་སྦྱིན་དང་རིལ་བ་སྤྱི་བླུགས། །འོག་མ་གཉིས་ཀྱིས་དབྱུག་པ་དང་པུ་ཏི་བསྣམས་པ། དབུ་སྐྲ་རལ་པའི་ཐོར་ཚུགས་ཅན། རིན་པོ་ཆེའི་དབུ་རྒྱན་ལ་སོགས་པ་རྒྱན་བརྒྱད་ཀྱིས་བརྒྱན་པ། དར་བཟང་པོའི་
སྟོད་གཡོགས་དང་སྨད་གཡོགས་བསྣམས་པ། སྐུ་ལས་སྐྱེས་པའི་འོད་ཀྱི་ཕུང་པོའི་དབུས་ན་ཞབས་རྡོ་རྗེ་སྐྱིལ་ཀྲུང་གིས་བཞུགས་པ། སྒོ་གསུམ་བྱིན་རླབས་ནས་མཆོད་པའི་བར་གོང་བཞིན་ལ། བསྟོད་པ་ནི། ཕྱག་འཆལ་
བདེ་མ་དགེ་བ་ཞི་མ། །མྱ་ངན་འདས་ཞི་སྤྱོད་ཡུལ་ཉིད་མ། །སཱཧཱ་ཨོཾ་དང་ཡང་དག་ལྡན་པས། །སྡིག་པ་ཆེན་པོ་འཇོམས་པ་ཉིད་མ། །ཅེས་པས་བསྟོད། རྗེ་བཙུན་མའི་ཐུགས་ཀར་ས་བོན་གྱི་མཐར། ཨོཾ་ཏུ་རེ་སརྦ་པཱ་པཾ་པྲ་ཤ་
མ་ན་ཡེ་སཱཧཱ། ཞེས་བཟླ་སྐབས། སྔགས་འཕྲེང་ས་བོན་དང་བཅས་པ་ལས་འོད་ཟེར་འཕྲོས། ལྷ་མོ་དཀར་མོ་བུམ་པ་དཀར་པོ་བདུད་རྩི་དཀར་པོས་གང་བ་བསྣམས་པ་རྣམས་ཀྱིས་བདག་དང་བསྒྲུབ་བྱ་ཟླ་བའི་དཀྱིལ་འཁོར་ལ་
གནས་པ་ལ་ཁྲུས་གསོལ་བས་སྡིག་སྒྲིབ་དང་ནད་གདོན་ཐམས་ཅད་སྦྱངས། ལུས་ཤེལ་ལྟར་དག་པར་བསམས། མཇུག་གི་བྱ་བ་རྣམས་གོང་བཞིན་ནོ།།    ༈    །།བཅུ་དྲུག་པ་ཆགས་འཇོམས་སྒྲོལ་མའི་སྒྲུབ་ཐབས་
ནི༑ མདུན་གྱི་ནམ་མཁར་པད་ཉིའི་དཀྱིལ་འཁོར་གྱི་སྟེད་དུ། ཏཱཾ་ཡིག་དམར་པོ་དེ་ལས་འོད་ཟེར་འཕྲོས། དོན་གཉིས་བྱས།    ༈   

[020A]༄༅། །མོ༑ ཞལ་གཅིག་ཕྱག་གཉིས་མ། གཡས་ཐུགས་ཀར་རྩེ་གསུམ་དང། གཡོན་མྱ་ངན་མེད་པའི་ཤིང་གི་འབྲས་བུ་འཛིན་པ། དབུ་སྐྲ་ཕྱེད་བཅིངས་སུ་བྱས་པའི་ལྷག་མ་བསིལ་བུར་བབས་པས་སྐུ་
སྟོད་ཁེབས་པ། རིན་པོ་ཆེའི་དབུ་རྒྱན། སྙན་རྒྱན། མགུ་ལ་རྒྱན། ཕྱག་གདུབ། ཞབས་གདུབ་སོགས་རིན་པོ་ཆེའི་རྒྱན་དང་དར་གྱི་ན་བཟས་ཀླུབས་པ་འོད་ཀྱི་ཕུང་པོའི་དབུས་ན་ཞབས་སེམས་དཔའི་སྐྱིལ་ཀྲུང་གིས་
བཞུགས་པ། སྒོ་གསུམ་བྱིན་རླབས་ནས་མཆོད་པའི་བར་གོང་བཞིན་ལ། བསྟོད་པ་ནི། ཕྱག་འཚལ་ཀུན་ནས་བསྐོར་རབ་དགའ་བའི། །དགྲ་ཡི་ལུས་ནི་རབ་ཏུ་འགེམས་མ། །ཡི་གེ་བཅུ་པའི་ངག་ནི་བཀོད་པའི། །རིག་པ་
ཧཱུཾ་ལས་སྒྲོལ་མ་ཉིད་མ། །ཞེས་པས་བསྟོད། རྗེ་བཙུན་མའི་ཐུགས་ཀར། ཨོཾ་ཏུ་རེ་སརྦ་དྷརྨ་པྲཛྙཱ་པྲ་ཏི་པཱ་རི་ཤོ་དྷ་ནི་སཱཧཱ། ཅེས་བཟླ་སྐབས་སྔགས་འཕྲེང་ས་བོན་དང་བཅས་པ་ལས་འོད་ཟེར་ཉི་མ་ཤར་ཁའི་མདོག་ལྟ་བུ་
དཔག་ཏུ་མེད་པ་སྤྲོས་པས་གསང་སྔགས་དང་རིག་སྔགས་ཐམས་ཅད་ཀྱི་ནུས་མཐུ་དང། ཚུངས་པ་དང། བརྒྱ་བྱིན་དང། གནས་ལྔ་རིག་པའི་པཎྜི་ཏ་རྣམས་ཀྱི་ཤེས་རབ་དང། སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ཀྱི་མཁྱེན་རབ་ཐམས་ཅད་འོད་ཟེར་གྱི་རྣམ་པར་སྤྱན་དྲངས། བདག་ཉིད་ལ་ཐིམ་པས་ཐོས་བསམ་སྒོམ་པའི་ཤེས་རབ་དང། ལུང་རྟོགས་ཀྱི་ཡོན་ཏན་ཐམས་ཅད་རྒྱས་པར་བསམས། མཇུག་གི་བྱ་བ་རྣམས་

[020B]།    ༈    །།བཅུ་བདུན་པ་བདེ་སྒྲུབ་སྒྲོལ་མའི་སྒྲུབ་ཐབས་ནི། མདུན་གྱི་ནམ་མཁར་པད་ཉིའི་སྟེང་དུ་ཏཱཾ་ཡིག་དམར་སེར་དེ་ལས་འོད་ཟེར་འཕྲོས། དོན་གཉིས་བྱས།    ༈   
བཙུན་མ་བདེ་བ་སྦྱིན་མ་སྐུ་མདོག་དམར་སེར། ཞལ་གཅིག་ཕྱག་གཉིས་ཀྱིས་ཐུགས་ཀར་ཟླ་བའི་དཀྱིལ་འཁོར་བསྣམས་པ། དབུ་སྐྲ་ཕྱེད་བཅིངས་སུ་བྱས་པ། རིན་པོ་ཆེའི་རྒྱན་དང་དར་གྱི་ན་བཟས་ཀླུབས་པ། སེམས་དཔའི་
སྐྱིལ་ཀྲུང་གིས་འོད་ཀྱི་ཕུང་པོའི་དབུས་ན་བཞུགས་པ། སྒོ་གསུམ་བྱིན་རླབས་ནས་མཆོད་པའི་བར་གོང་བཞིན་ལ། བསྟོད་པ་ནི། ཕྱག་འཚལ་ཏུ་རེའི་ཞབས་ནི་བརྡབས་པས་ཧཱུཾ་གི་རྣམ་པའི་ས་བོན་ཉིད་མ། །རི་རབ་མཎྡྷ་ར་དང་
འབིགས་བྱེད། །འཇིག་རྟེན་གསུམ་རྣམས་གཡོ་བ་ཉིད་མ། །ཞེས་པས་བསྟོད། བཟླས་པ་ནི། རྗེ་བཙུན་མའི་ཐུགས་ཀར་ས་བོན་གྱི་མཐར། ཨོཾ་ཏུ་རེ་ཆེ་གེ་མོ་སརྦ་སྟམྦྷ་ནི་ཏཱ་རེ་སཱཧཱ། ཞེས་བཟླ་སྐབས། སྔགས་འཕྲེང་ས་བོན་
དང་བཅས་པ་ལས་འོད་ཟེར་འཕྲོས་པའི་སྣེ་ལ་ལྕགས་སྒྲོག་ཞགས་པ། ཕུར་བུ། རྡོ་རྗེ་རི་རབ་ལ་སོགས་པ་དཔག་ཏུ་མེད་པ་སྒྲོས། ལྕགས་སྒྲོག་དང་ཞགས་པས་དགྲ་དང། ཆོམ་རྐུན་ཐམས་ཅད་བཅིངས། ཕ་རོལ་གྱི་ངན་སྔགས་
ཐམས་ཅད་ཕུར་བུས་གདབ། རིམ་པ་དགུའི་ས་འོག་ཏུ་དོར། རྡོ་རྗེ་རི་རབ་ཀྱིས་མནན་པར་བསམས། མཇུག་གི་བྱ་བ་སྔར་བཞིན་ནོ།།    ༈    །།བཅོ་བརྒྱད་པ་དུག་སེལ་སྒྲོལ་མའི་སྒྲུབ་ཐབས་ནི། མདུན་གྱི་ནམ་མཁར་

[021A]༄༅། །བད་ཟླའི་སྟེར་དུ་ཏཱཾ་ཡིག་དཀར་པོ་དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས་་རྗེ་བཙུན་མ་དུག་སེལ་སྒྲོལ་མ་སྐུ་མདོག་སྟོན་ཀའི་ཟླ་བ་ལྟར་དཀར་བ། ཞལ་གཅིག་
ཕྱག་བཞིའི་དང་པོ་གཉིས་སྤྱི་བོར་བསྣོལ་བས་ལྕགས་ཀྱུ་འཛིན་པ། འོག་མ་གཉིས་ཀྱིས་མཆོག་སྦྱིན་དང་བཅས་པའི་ཟླ་བའི་དཀྱིལ་འཁོར་དང། ཨུཏྤ་ལའི་སྟེང་དུ་གླེགས་བམ་གྱི་མཚན་པ་འཛིན་པ། དབུ་སྐྲ་རལ་པའི་
ཐོར་ཚུགས་ཅན། རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན། ཕྱག་གདུབ། ཞབས་གདུབ་སོགས་རིན་པོ་ཆེའི་རྒྱན་གྱིས་བརྒྱན་པ་དང་ངར་སྣ་ཚོགས་ཀྱི་ན་བཟའ་ཅན། འོད་ཀྱི་དཀྱིལ་འཁོར་གྱི་དབུས་ན། ངང་པའི་སྟེང་དུ་
སྐྱིལ་ཀྲུང་ཕྱེད་པས་བཞུགས་པ། སྒོ་གསུམ་བྱིན་རླབས་ནས་མཆོད་པའི་བར་སྔར་བཞིན་ལ། བསྟོད་པ་ནི། ཕྱག་འཚལ་ལྷ་ཡི་མཚོ་ཡི་རྣམ་པའི། །རི་དྭགས་རྟགས་ཅན་ཕྱག་ན་བསྣམས་མ། །ཏཱ་ར་གཉིས་བརྗོད་ཕཊ་ཀྱི་ཡི་
གེས༑ ༑དུག་རྣམས་མ་ལུས་པ་ནི་སེལ་མ། །ཅེས་པས་བསྟོད། བཟླས་པ་ནི། རྗེ་བཙུན་མའི་ཐུགས་ཀར་ས་བོན་གྱི་མཐར། ཨོཾ་ཏུ་རེ་སརྦ་ནཱ་ག་ཤཱནྟིཾ་ཀུ་རུ་སཱཧཱ། ཞེས་པའི་སྔགས་འཕྲེང་བོན་དང་བཅས་པས་བསྐོར་བ་ལས་
འོད་ཟེར་དཀར་པོ་ག་བུར་གྱི་རྒྱུན་ལྟ་བུ་བསིལ་བའི་རང་བཞིན་ཅན་དཔག་ཏུ་མེད་པ་སྤྲོས། རང་དང་བསྒྲུབ་བྱའི་ལུས་ལ་ཐིམ་པས་ཀླུ་དང། ས་བདག་གི་ནད་ཐམས་ཅད་སྡིག་སྦྲུལ་དང་སྦལ་ལྕོང་གི་རྣམ་པར་བ་སྤུའི་སྒོ་ཐམས་

[021B] ལུས་དྭངས་གསལ་འོད་ཀྱི་རང་བཞིན་ཅན་དུ་སོང་བར་བསམས། མཇུག་གི་བྱ་བ་རྣམས་སྔར་བཞིན་ནོ།།    ༈    །།བཅུ་དགུ་པ་སྡུག་བསྔལ་སེལ་བའི་སྒྲོལ་མའི་སྒྲུབ་ཐབས་ནི། མདུན་གྱི་ནམ་
མཁར་པད་ཉིའི་དཀྱིལ་འཁོར་གྱི་སྟེང་དུ་ཏཾ་ཡིག་དཀར་པོ་དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས་་རྗེ་མ་སྡུག་བསྔལ་སེལ་པའི་སྒྲོལ་མ་སྐུ་མདོག་དཀར་མོ། ཞལ་གཅིག་ཕྱག་
གཉིས་ཀྱིས་ཐུགས་ཀར་མེ་ཐབ་བསྣམས་པ། དབུ་སྐྲ་ཕྱེད་བཅིངས་སུ་བྱས་པ། རིན་པོ་ཆེའི་རྒྱན་དང་དར་གྱི་ན་བཟའ་གསོལ་བ། འོད་ཀྱི་ཕུང་པོའི་དབུས་ན་སེམས་དཔའི་སྐྱིལ་ཀྲུང་གིས་བཞུགས་པ། སྒོ་གསུམ་བྱིན་རླབས་
ནས་མཆོད་པའི་བར་གོང་བཞིན་ལ། བསྟོད་པ་ནི། ཕྱག་འཚལ་ལྷ་ཡི་ཚོགས་རྒྱལ་པོ་དང། །ལྷ་དང་མི་འམ་ཅི་ཡིས་བསྟེན་མ། །ཀུན་ནས་གོ་ཆ་དགའ་བའི་བརྗིད་ཀྱིས། །རྩོད་དང་རྨི་ལམ་ངན་པ་སེལ་མ། །ཞེས་པས་བསྟོད། བཟླས་
པ་ནི་་རྗེ་བཙུན་མའི་ཐུགས་ཀར་ས་བོན་གྱི་མཐར། ཨོཾ་ཏུ་རེ་མོ་ཙ་ན་སཱཧཱ། ཞེས་པའི་བསྐོར་བ་ལས། འོད་ཟེར་དཀར་པོའི་ཚོགས་སྤོས་པས་ཕན་ཚུན་རྩོད་པ་དང། རྨི་ལམ་ངན་པ་གང་རྨི་བ་དེ་དག་ལ་རེག་པས་སོ་
སོར་ཞི་ཞིང། རྩོད་པ་པོ་རྣམས་བྱམས་པའི་སེམས་དང་ལྡན་པ་དང། མཚན་མ་ངན་པ་རྣམས་དགེ་མཚན་ཕུན་སུམ་ཚོགས་པར་བསྒྱུར་བར་བསམས་ལ་བཟླས་པ་བྱ་ཞིང། ཁྱད་པར་རྗེ་བཙུན་མ་འདིའི་ལྟེ་བར་ཟླ་

[022A]༄༅། །བའི་དཀྱིལ་འཁོར་ལ་བསྒྲུབ་བྱ་བཀོད་དེ་སྔགས་བཟླས་ན་བཙོན་ཁང་ལས་ཐར་བར་འགྱུར་རོ། །མཇུག་གི་བྱ་བ་རྣམས་གོང་བཞིན་ནོ།།    ༈    །།ཉི་ཤུ་པ་རིམས་ནད་སེལ་བའི་སྒྲོལ་མའི་སྒྲུབ་
ཐབས་ནི། མདུན་གྱི་ནམ་མཁར་པད་ཉིའི་སྟེང་དུ་ཏཱཾ་ཡིག་དམར་སེར་དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས། ་རྗེ་བཙུན་མ་རིམས་ནད་སེལ་བའི་སྒྲོལ་མ་སྐུ་མདོག་
དམར་སེར། ཞལ་གཅིག་ཕྱག་གཉིས་མ། ཕྱག་གཉིས་ཀྱིས་གསེར་གྱི་བུམ་པ་ཐུགས་ཀར་པ་བསྣམས་པ། དབུ་སྐྲ་རལ་པ་ཕྱེད་བཅིངས་སུ་བྱས་པ། རིན་པོ་ཆེའི་རྒྱན་དང་དར་གྱི་ན་བཟས་ཀླུབས་ཤིང་ཞབས་གཉིས་སྐྱིལ་
ཀྲུང་གིས་བཞུགས་པ། སྒོ་གསུམ་བྱིན་རླབས་ནས་མཆོད་པའི་བར་གོང་བཞིན་ལ། བསྟོད་པ་ནི། ཕྱག་འཚལ་ཉི་མ་ཟླ་བ་རྒྱས་པའི། །སྤྱན་གཉིས་པོ་ལ་འོད་རབ་གསལ་མ། །ཧ་ར་གཉིས་བརྗོད་ཏུ་ཏྟཱ་ར་ཡིས། །ཤིན་ཏུ་དྲག་
པོའི་རིམས་ནད་སེལ་མ། །ཞེས་པས་བསྟོད། བཟླས་པ་ནི། རྗེ་བཙུན་མའི་ཐུགས་ཀར་ས་བོན་གྱི་མཐར། ཨོཾ་ཏུ་རེ་བི་ས་ར་ཏ་སཱ་ཧཱ། ཞེས་པས་བསྐོར་པ་ལས་འོད་ཟེར་འཕྲོས་པའི་སྣེ་ལ་་རྗེ་བཙུན་མ་ཞི་ཁྲོ་མཐའ་ཡས་བ་
སྤྲོས། ཞི་བ་རྣམས་ཀྱི་སྐུ་ལས་ཡེ་ཤེས་ཀྱི་བདུད་རྩིའི་རྒྱུན་བབས། ནད་བདག་རིམས་བདག་ལ་སོགས་པ་རྣམས་ཚིམས་པར་བྱས། ཞི་བའི་ཆོས་བཤད་པས་གནོད་འཚེའི་བསམ་སྦྱོར་དང་བྲལ་ནས་སོ་སོའི་གནས་སུ་སོང་

[022B] ཁྲོ་མོ་རྣམས་ཀྱིས་ཞི་བས་འདུལ་བར་མ་ནུས་པ་རྣམས་དྲག་པོའི་ལས་ཀྱི་ཚར་བཅད་པར་བསམས། མཇུག་གི་བྱ་བ་རྣམས་གོང་བཞིན་ནོ།།    ༈    །།ཉེར་གཅིག་པ་རྗེ་བཙུན་མ་ཡོངས་རྫོགས་སྒྲོལ་མའི་
སྒྲུབ་ཐབས་ནི། མདུན་གྱི་ནམ་མཁར་ཁྱུ་མཆོག་གི་སྟེང་དུ་པདྨ་དང་ཟླ་བའི་གདན་ལ་ཏཱཾ་ཡིག་དཀར་པོ། དེ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས། རྗེ་བཙུན་མ་ཡོངས་རྫོགས་སྒྲོལ་མ་སྐུ་
མདོག་དཀར་མོ། ཞལ་གཅིག་ཕྱག་གཉིས་ཀྱིས་བགྲང་འཕྲེང་དང་རྩེ་གསུམ་བསྣམས་པ། སྤྱན་གསུམ་མ། དབུ་སྐྲ་རལ་པའི་ཐོར་ཅོག་ཅན། རིན་པོ་ཆེའི་རྒྱན་དང་སྟག་གི་པགས་པའི་ཤམ་ཐབས་ཅན། རང་འོད་ཀྱིས་དཀྱིལ་འཁོར་
གྱི་དབུས་སུ་སྐྱིལ་ཀྲུང་ཕྱེད་པའི་སྟབས་ཀྱིས་བཞུགས་པ། སྒོ་གསུམ་བྱིན་རླབས་ནས་མཆོད་པའི་བར་གོང་བཞིན་ལ། བསྟོད་པ་ནི། ཕྱག་འཚལ་དེ་ཉིད་གསུམ་རྣམས་བཀོད་པས། །ཞི་བའི་མཐུ་དང་ཡང་དག་ལྡན་མ། །གདོན་
དང་རོ་ལངས་གནོད་སྦྱིན་ཚོགས་རྣམས། །འཇོམས་པ་ཏུ་རེ་རབ་མཆོག་ཉིད་མ། །ཞེས་པས་བསྟོད། བཟླས་པའི་སྐབས་རྗེ་བཙུན་མའི་ཐུགས་ཀར་ས་བོན་གྱི་མཐར། ཨོཾ་ཏུ་རེ་ས་ཏ་པ་སཱཧཱ། ཞེས་པའི་བསྐོར་བ་ལས་འོད་
ཟེར་དཀར་སེར་དམར་སྔོ་བཞི་སྤྲོས་པས་ཞི་རྒྱས་དབང་དྲག་གི་ལས་རྣམས་འགྲུབ་པར་བསམས། མཇུག་གི་བྱ་བ་རྣམས་གོང་བཞིན་ལ། རྗེ་བཙུན་མ་འདི་དག་གི་སྒོ་ནས་ལས་ཚོགས་བསྒྲུབ་པ་ལ་སྔོན་དུ་ཡི་གེ་བཅུ་པ་འབྲུ་

[023A]༄༅། །འབུམ་བཟླ་དགོས་ཤིང། བདག་བསྐྱེད་ཀྱང་སྒྲོལ་མ་ཀུན་གྱི་སྤྲུལ་གཞི་སེང་ལྡེང་ནགས་སྒྲོལ་གྱི་རྣལ་འབྱོར་བསྒོམ་པའམ་མདུན་གྱི་གསོལ་བ་འདེབས་ཡུལ་གྱི་སྒྲོལ་མའི་བདག་བསྐྱེད་གང་རུང་བསྒོམ་
པས་ཆོག་ཅིང། སྔར་བཤད་པའི་ལས་ཚོགས་དེ་དག་གི་ནང་ནས་རང་ཉིད་གང་འདོད་པའི་ལྷའི་རྣལ་འབྱོར་དང་སྔགས་བཟླས་པས་ཆོག་པ་ཡིན་ཅིང། སྒྲོལ་མ་ཉེར་གཅིག་པོ་ཐམས་ཅད་ཀྱི་མངོན་རྟོགས་དང་སྔགས་རྒྱུན་
གཅིག་ལ་བཟླ་དགོས་པའི་ངེས་པ་མེད་དོ།། །།སྨྲས་པ། །སྤྲིན་བྲལ་མཁའ་ལ་མརྒད་བཞུ་བླུགས་ཀྱི། །དོ་མཚར་སྣ་ཚོགས་རི་མོ་བཀོད་པ་བཞིན། །སྨིན་ལེགས་སྟོང་གི་མཛེས་པ་འཕྲོག་བྱེད་པའི། །ཕྱི་
ནད་འཇིགས་ལས་སྐྱོབ་མཛད་བཅོམ་ལྡན་མས། །འགྲོ་བློའི་མུན་པ་མ་ལུས་སེལ་བའི་ཐབས། །གྲུབ་མཆོག་ཉི་མ་སྦས་པ་ལ་གདམས་པའི། །གཅིག་ལྷག་བཅུ་ཕྲག་ཟུང་གི་གདམས་པ་མཆོག་རྒྱུད་སྡེའི་མན་དག་དུ་
མས་བརྒྱན་པ་འདི། །སྐལ་བཟང་དཔྱོད་ལྡན་རྣལ་འབྱོར་ཕོ་མོ་ཡི། །ཅི་འདོད་འཕྲིན་ལས་སྣ་ཚོགས་རིན་པོ་ཆེ། །མ་ལུས་མྱུར་དུ་འགུགས་པའི་ལྕགས་ཀྱུ་སྟེ། །ཡིད་ལ་ཅི་བསམ་སྟེར་བའི་རིན་ཆེན་ཡིན། །འདིར་འབད་
དགེ་ཚོགས་མེས་པོའི་རལ་ཀླུང་རྒྱུན། །སྐལ་ལྡན་ཡིད་ཀྱི་རྫིང་བུར་རབ་ཞུགས་ཏེ། །དངོས་གྲུབ་ཆུ་སྐྱེས་རྒྱས་པའི་འདབ་བརྒྱའི་རྩེར། །སྐུ་གསུམ་ཟེའུ་འབྲུ་དཀར་པོས་མཛེས་གྱུར་ཅིག་ཅེས་སོབ་དཔོན་ཉི་མ་

[023B] བསྐྱེད་རིམ་ལ་སློབ་ཚུལ་གྱི་དམིགས་བསྐོར་མདོར་བསྡུས་དང། བསྙེན་བསྒྲུབ་ལས་གསུམ་ཇི་ལྟར་བྱ་བའི་ཚུལ་འདི་ལྟ་བུ་ཞིག་དགོས་ཞེས་གུང་བདེ་ལེགས་རྡོ་རྗེའི་ཤོག་དགེ་ཚུལ་མ་ཡེ་ཤེས་ཆོས་འཛིན་གྱིས་
བསྐུལ་བའི་ངོར་་ཤཱཀྱའི་དགེ་སློང་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་གྱིས་གཟིམས་ཆུང་ཡིད་དགའ་ཆོས་འཛིན་དུ་སྦྱར་བའོ།། འདིས་ཀྱང་བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག། །
ཨོཾ་སསྟི། ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་
སྦེལ༑ ༑སརྦ་ཛ་ག་ཏཾ་



﻿༄༅། །ཇོ་བོ་རྗེའི་ལུགས་ཀྱི་སྒྲོལ་མ་ཉེར་གཅིག་གི་སྒྲུབ་ཐབས་ལས་ཚོགས་དངོས་གྲུབ་རྣམ་གཉིས་ཀྱི་བང་མཛོད་ཅེས་བྱ་བ་བཞུགས། །

[001A] །ན་མོ་གུ་རུ་མཉྫུ་གྷོ་ཥཱ་ཡ། རྒྱལ་བ་ཀུན་གྱི་ཐུགས་རྗེའི་མཁའ་དབྱིངས་ལས། །མཚན་དཔེའི་ལང་ཚོ་རྒྱས་པའི་འོད་དཀར་ཅན། །སྲིད་ཞིའི་གདུང་བ་སྒྲོལ་
མཛད་དཔའ་མོ་ཆེའི། །ཞབས་སེན་རལ་པའི་རྩེ་ལ་མཛེས་བཀོད་ནས། །མཁྱེན་པའི་སྡོང་བུ་ཐུགས་རྗེའི་སྣུམ་ལྡན་ཞིང། །ཡེ་ཤེས་མར་མེས་མུན་པ་སེལ་མཛད་པར། །འཕགས་
མས་དངོས་སུ་སྩལ་བའི་ལེགས་བཤད་གཏམ། །མི་དབང་བཀའ་ཡིས་བསྐུལ་ཕྱིར་འདིར་བཤད་བྱ། །འདིར་རྗེ་བཙུན་མ་སྒྲོལ་མས་ཇོ་བོ་ལྷ་གཅིག་ལ་དངོས་སུ་གནང་བའི་
སྒྲོལ་མ་ཉེར་གཅིག་གི་སྒྲུབ་ཐབས་ལས་རབ་འབྱམས་བསྒྲུབ་ཚུལ་གོ་བདེ་བར་བརྗོད་པ་ལ། ཉེར་གཅིག་ལས། དང་པོ་ནི། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་

[002A]༄༅། །པ་སྔོན་དུ་བཏང་ནས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་ཕྱིར་དུ་རྗེ་བཙུན་མ་སྒྲོལ་མའི་རྣལ་འབྱོར་གྱི་རིམ་པ་ཉམས་སུ་བླང་བར་བྱའོ་སྙམ་པ་
གསུམ་སོགས་བྱའོ། །རང་ཉིད་རྗེ་བཙུན་མ་སེང་ལྡེང་ནགས་སྒྲོལ་ལམ། གསོལ་བ་འདེབས་ཡུལ་གྱི་སྒྲོལ་མ་སྐབས་སུ་གང་བབ་དེའི་ང་རྒྱལ་དང་གསལ་སྣང་ལ་གནས་པའི་མདུན་གྱི་
ནམ་མཁར་པདྨ་དང་ཟླ་བའི་གདན་ལ། རྗེ་བཙུན་མ་མྱུར་མ་དཔའ་མོ་དམར་མོ་ཁྲོ་ཆགས་ཀྱི་ཉམས་ཅན། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་དབང་སྡུད་ཀྱི་བུམ་
པ་དང། གཡོན་དཀོན་མཆོག་གསུམ་མཚོན་གྱི་ཕྱག་རྒྱས་ཨུཏྤལ་བསྣམས་པ། དབུ་རྒྱན་ལ་སོགས་པ་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་ཅིང། དར་བཟང་པོའི་སྟོད་གཡོགས་དང་
སྨད་གཡོགས་མཛེས་པར་གསོལ་བ། མཚན་དཔེས་སྤྲས་པ། སྐུ་ལས་སྐྱེས་པའི་འོད་ཀྱི་དཀྱིལ་འཁོར་འབར་བའི་དབུས་ན་ཞབས་གཡས་བརྐྱངས་ཤིང། གཡོན་བསྐུམས་པའི་སྟབས་

[002B] མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས་པར་བསམས་ལ། འགྲོ་
ཀུན་སྲིད་པའི་རྒྱ་མཚོ་ལས། །རྨད་བྱུང་ཐུགས་རྗེའི་གྲུ་རྫིངས་ཀྱིས། །སྒྲོལ་བའི་ཐུགས་དམ་བཅས་པ་བཞིན། །དམ་ཚིག་ཆེན་པོས་ཨེ་ཧྱེ་ཧི། །ཛཿ་ཧཱུཾ་བཾ་ཧོཿ་དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་
དུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བཧི་ཥིཉྩ་མཾ། ཞེས་དབང་བསྐུར། འོད་དཔག་མེད་ཀྱིས་དབུ་བརྒྱན་པར་བསམ། དེ་ནས་སྒོ་གསུམ་གུས་པས། ཕྱག་འཚལ་སྒྲོལ་མ་མྱུར་མ་དཔའ་མོ་
ཞེས་སོགས་ཤློ་ཀ་གཅིག་གིས་ཕྱག་བྱས། མཆོད་པ་རྣམས་བྱིན་གྱིས་བརླབས་ཏེ། ཨོཾ་ཨཱརྱ་ཏཱ་རེ་ཨརྒྷཾ་ནས། ཤཔྟའི་བར་གྱིས་མཆོད། དངོས་བཤམས་ཡིད་སྤྲུལ་མཆོད་པ་མ་ལུས་འབུལ། །ཐོག་མེད་ནས་བསགས་
སྡིག་ལྟུང་ཐམས་ཅད་བཤགས། །སྐྱེ་འཕགས་དགེ་བ་རྣམས་ལ་རྗེས་ཡི་རང། །འཁོར་བ་མ་སྟོངས་བར་དུ་རྟག་བཞུགས་ནས། །འགྲོ་ལ་ཆོས་ཀྱི་འཁོར་ལོ་བསྐོར་དུ་གསོལ། །བདག་གཞན་དགེ་བ་བྱང་ཆུབ་ཆེན་
པོར་བསྔོ། ཞེས་ཡན་ལག་བདུན་པ་མདོར་བསྡུས་ཕུལ་ནས། མདུན་གྱི་རྗེ་བཙུན་མའི་ཐུགས་ཀ་དང་བུམ་ནང་དུ་ཟླ་གདན་ལ་ཏཾ་ཡིག་གི་མཐའ་སྐོར་དུ། སྐུ་མདོག་དང་མཚུངས་པའི་སྔགས་ཕྲེང་གིས་བསྐོར་བ་དེ་ལས་

[003A]༄༅། །འོད་ཟེར་དམར་པོ་ལྕགས་སྒྲོག་དང་ཞུགས་པ་ལྟ་བུ་དཔག་ཏུ་མེད་པ་འཕྲོས། གང་དབང་དུ་བསྡུ་བྱའི་དགྲ་དང་ལོག་འདྲེན་ཐམས་ཅད་ལྕགས་ཀྱུ་དང་ཞགས་པས་བཀུག་བདག་ཉིད་ཀྱི་རྐང་པའི་དྲུང་
དུ་མགོ་བོ་དུད་པའི་ཚུལ་དུ་གནས་པ་ལ། འོད་ཟེར་དམར་པོའི་ཚོགས་སྤྲོས་པས། བསྒྲུབ་བྱ་དེ་རྣམས་ཀྱི་སྡིག་སྒྲིབ་སྦྱངས། བདག་ཉིད་ལ་ཡིད་གུས་པ་ཆགས་པའི་རང་བཞིན་དུ་གྱུར་པར་བསམས་ལ། ཨོཾ་ཏཱ་རེ་
ཏུཏྟ་རེ་ཏུ་རེ་ཝ་ཤཾ་ཀུ་རུ་སཱཧཱ། ཞེས་མང་དུ་བཟླས་པས་བསྒྲུབ་བྱ་དེ་དག་དབང་དུ་འགྱུར་རོ། །མཇུག་ཏུ་དེ་ལས་བྱུང་བའི་དགེ་བ་རྣམས་གནས་སྐབས་དང་མཐར་ཐུག་གི་སྨོན་གནས་རྣམས་སུ་བསྔོ་བ་སོགས་ཐུན་སོ་
སོ་དང། ཐུན་མཚམས་ཀྱི་ཉམས་ལེན་ལ་ཡང་བརྩོན་པར་བྱའོ། །གཉིས་པ་ནི། ཐོག་མའི་རིམ་པ་རྣམས་སྔར་ལྟར་ལ། མདུན་གྱི་ནམ་མཁར་པད་ཟླའི་གདན་ལ། རྗེ་བཙུན་མ་ཞི་བ་ཆེན་མོ་སྟོན་ཀའི་ཟླ་བ་ལྟར་དཀར་
བ༑ ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་ནད་དང་གདོན་བགེགས་ཞི་བར་བྱེད་པའི་བུམ་པ་དཀར་པོ་དང། གཡོན་པའི་ཕྱག་མཚན་རྒྱན་ཆ་ལུགས། ཡན་ལག་བདུན་པའི་བར་དང་
ཕྱག་འཚལ་ཉེར་གཅིག་གི་ཚིགས་བཅད་རྣམས་རིམ་པ་བཞིན་བརྗེ་བ་སོགས་དམིགས་བསལ་ཅན་འགའ་ཞིག་མ་གཏོགས་དང་པོ་ཇི་ལྟ་བ་བཞིན་བྱའོ། །བཟླས་པའི་སྐབས་སུ་སྔགས་ཕྲེང་གཉིས་ལས་

[003B] རང་དང་བསྒྲུབ་བྱ་དེ་དང་དེའི་སྤྱི་བོ་ནས་ཁྲུས་གསོལ་བས། ནད་དང་སྡིག་སྒྲིབ་ཐམས་ཅད་དུད་ཁུ་དང་གདོན་བགེགས་རྣམས་སྡོམ་དང་སྡིག་པའི་རྣམ་པར་ཕྱིར་ཕུད། རང་དང་བསྒྲུབ་བྱ་རྣམས་
ལུས་ཤེལ་ལྟར་དག་པར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་ཤཱནྟིཾ་ཀུ་རུ་སཱཧཱ། ཞེས་མང་དུ་བཟླ་བ་དང་ལྷག་མ་རྣམས་སྔར་བཞིན་དུ་བྱའོ། །གསུམ་པ་ནི། ཚེ་དང་ལོངས་སྤྱོད་འཕེལ་བར་འདོད་ན། སྐྱབས་འགྲོ་སེམས་བསྐྱེད་སོགས་
སྔར་བཞིན་སྔོན་དུ་བཏང་ནས། མདུན་གྱི་ནམ་མཁར་པད་ཟླའི་གདན་ལ་རྗེ་བཙུན་མ་གསེར་གྱི་མདོག་ཅན། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་ཚེ་དང་དབང་དང། ལོངས་སྤྱོད་རྒྱས་པར་བྱེད་པའི་བུམ་
པ་སེར་པོ་བསྣམས་པ། ལྷག་མ་ཕྱག་འཚལ་སེར་སྔོ་ཆུ་ནས་སྐྱེས་ཀྱི། ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ་སྔགས་ཕྲེང་གཉིས་ལས་འོད་ཟེར་གསེར་བཙོ་མའི་མདོག་ཅན་མཐའ་ཡས་པ་བྱུང་
བདག་དང་བསྒྲུབ་བྱའི་ལུས་དང། གནས་ལ་སོགས་པ་ཐམས་ཅད་ལ་འཕོག་ཅིང། འོད་ཟེར་གྱི་སྣ་ལས་རྗེ་བཙུན་མ་གསེར་གྱི་མདོག་ཅན་བདུད་རྩི་སེར་པོས་གང་བའི་བུམ་པ་ཐོགས་པ་གྲངས་མེད་པ་བྱོན། རང་གཞན་གྱི་སྤྱི་བོ་ནས་
དབང་བསྐུར་བས། ལུས་ཀྱི་ཕྱི་ནང་གནས་ལ་སོགས་པ་ཐམས་ཅད་གསེར་བཟང་པོས་བྱུགས་པ་ལྟ་བུར་གྱུར། ཚེ་དང་ལོངས་སྤྱོད་ཐམས་ཅད་འཕེལ་ཞིང་རྒྱས་པར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་པུཥྚིཾ་ཀུ་རུ་སཱཧཱ། ཞེས་མང་དུ་

[004A]༄༅། །བཟླས་པས་རྒྱས་པའི་ལས་འགྲུབ་པར་འགྱུར་རོ། །བཞི་པ། ཚེ་བསྒྲུབ་པར་འདོད་ན། རྗེ་བཙུན་མ་དེ་བཞིན་གཤེགས་པའི་གཙུག་ཏོར་རྣམ་པར་རྒྱལ་མ་སྐུ་མདོག་སེར་མོ་ཞལ་གཅིག་ཕྱག་གཉིས་ཀྱི་གཡས་
མཆོག་སྦྱིན་གྱི་མཐིལ་ན་ཚེའི་བུམ་པ་སེར་པོ་བསྣམས་པ། ལྷག་མ། ཕྱག་འཚལ་དེ་བཞིན་གཤེགས་པའི་གཙུག་ཏོར། ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་
དམར་སེར་ལྕགས་ཀྱུ་ལྟ་བུ་འཕྲོས་པས། འཁོར་འདས་སྣོད་བཅུད་ཐམས་ཅད་ཀྱི་བཀྲག་མདངས་གཟི་བརྗིད་ཐམས་ཅད་དང། ཁྱད་པར་དུ་འཆི་མེད་ཚེའི་རིག་འཛིན་བརྙེས་པ་ཐམས་ཅད་ཀྱི་ཚེ་དང་ཡེ་ཤེས་ཐམས་ཅད་འཆི་
མེད་ཚེའི་བདུད་རྩི་དམར་སེར་གྱི་རྣམ་པར་བཀུག་བཅོམ་ལྡན་འདས་མའི་སྐུའི་ཆ་དང་ཕྱག་གི་བུམ་པ་ལ་ཐིམ། ཐིམ་པ་ལས་ཀྱང་འཆི་མེད་ཚེའི་བདུད་རྩིའི་རྒྱུན་བབས། སྤྱི་བོ་ཚངས་པའི་བུ་ག་ནས་ཞུགས། ལུས་ཀྱི་ནང་ཐམས་ཅ་
གང་བས་དུས་དང་དུས་མ་ཡིན་པའི་འཆི་བདག་གི་འཇིགས་པ་བསལ། འཆི་མེད་ཚེའི་དངོས་གྲུབ་ཐོབ་པར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་ཨཱ་ཡུཿ་ཛྙཱ་ན་པུཥྚིཾ་ཀུ་རུ་སཱཧཱ། ཞེས་མང་དུ་བཟླས་པས་ཚེ་ལོ་བརྒྱར་འཕེལ་བར་འགྱུར་རོ། །
ལྔ་པ་བྱེ་བྲག་ཏུ་བུད་མེད་དབང་དུ་བསྡུ་བར་འདོད་ན། རྗེ་བཙུན་མ་ཧཱུཾ་སྒྲ་སྒྲོག་མ་སྐུ་མདོག་དམར་མོ་ཁྲོ་ཆགས་ཀྱི་ཉམས་ཅན། ཞལ་གཅིག་ཕྱག་གཉིས་ཀྱི་གཡས་པའི་མཐིལ་ན་གཞན་གྱི་ཡིད་འཕྲོག་པའི་བུམ་པ་བསྣམས་པ། །

[004B] ཕྱག་འཚལ་ཏུཏྟ་རེ་ཧཱུཾ་ཡི་གེས། ཅེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་ལྕགས་ཀྱུ་དང། ཞགས་པ་དང། ལྕགས་སྒྲོག་ལྟ་བུ་མཐའ་ཡས་
པ་དཔག་ཏུ་མེད་པ་སྤྲོས། བསྒྲུབ་བྱའི་མགྲིན་པ་ནས་ཞགས་པས་བཅིངས། སྐྱེ་གནས་ལྕགས་ཀྱུས་ཕུག་པས། བདག་ཉིད་ལ་ཆགས་པའི་དབང་གིས་ཡིད་མྱོས། མགོ་བོ་འཁོར་ཏེ་རང་དབང་མེད་པར་དྲངས་པར་བསམས་ལ། ཨོཾ་ཏཱ་
རེ་ཏུཏྟཱ་རེ་ཏུ་རེ་ཆེ་གེ་མོ་ཨཱ་ཀརྵཱ་ཡ་ཧྲཱི་སཱཧཱ། ཞེས་མང་དུ་བཟླས་པས་གང་ལ་དམིགས་པ་དེ་དབང་དུ་འགྱུར་རོ། །དྲུག་པ་འབྱུང་པོ་འདུལ་བར་འདོད་ན། རྗེ་བཙུན་མ་འཇིག་རྟེན་གསུམ་ལས་རྣམ་པར་རྒྱལ་མ་སྐུ་མདོག་དམར་ནག་ཅུང་
ཟད་ཁྲོས་པ། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་འབྱུང་པོ་མྱོས་པར་བྱེད་པའི་བུམ་པ་བསྣམས་པ། ལྷག་མ། ཕྱག་འཚལ་བརྒྱ་བྱིན་མེ་ལྷ་ཚངས་པ། ཞེས་སོགས་མ་གཏོགས་སྔར་བཞིན་ལ་
བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་མེ་འོད་ལྟ་བུ་དཔག་ཏུ་མེད་པ་ཕྱོགས་བཅུར་འཕྲོས་པས། འབྱུང་པོའི་གཙོ་བོ་ཕྱོགས་སྐྱོང་བཅུ་ལ་སོགས་པ་ཐམས་ཅད་ལ་འཕོག་པས། དེ་དག་གི་རྒྱུད་ཀྱི་གནོད་འཚེ་
སྡང་སེམས་སྡིག་སྒྲིབ་དང་བཅས་པ་བསྲེགས་ཤིང་སྦྱངས་པས་བདག་ཉིད་ཀྱི་བྲན་དུ་གྱུར། ཞི་བས་གདུལ་བར་མ་ནུས་པའི་འབྱུང་པོའི་ཚོགས་རྣམས་རླུང་གི་དཀྱིལ་འཁོར་ལ་གནས་པའི་རྔ་མོ་སྤྲོས་པ་ལ་བསྐྱོན་ཏེ་རྒྱ་མཚོའི་

[005A]༄༅། །པ་འགྲམ་དུ་བསྐྲད་པར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་སརྦ་བིགྷྣན་ཤ་ཏྲཱུཾ་ཨུ་ཙ་ཏྲ་ཡ་སཱཧཱ། ཞེས་བཟླས་པས་འབྱུང་པོ་རྣམས་དབང་དུ་འགྱུར་ཞིང། དབང་དུ་མ་གྱུར་པ་རྣམས་སྐྲོད་པར་འགྱུར་རོ། །བདུན་
པ་གཞན་གྱི་ངན་སྔགས་བཟློག་པར་འདོད་ན། རྗེ་བཙུན་མ་གཞན་གྱི་མཐུ་འཇོམས་མ་སྐུའི་མདོག་ནག་མོ་ཁྲོས་པའི་ཞལ་གདངས་པ། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་གཞན་གྱི་རིག་སྔགས་
བཟློག་པའི་བུམ་པ་བསྣམས་པ། ཞབས་གཡས་བསྐུམས་ཤིང་གཡོན་བརྐྱངས་པའི་སྟབས་ཀྱིས་བཞུགས་པ། ལྷག་མ། ཕྱག་འཚལ་ཏྲཊ་ཅེས་བྱ་དང་ཕཊ་ཀྱིས། ཅེས་སོགས་མ་གཏོགས་སྔར་བཞིན་ལ། བཟླས་
པའི་སྐབས་སུ། སྔགས་ཕྲེང་གཉིས་ལས་དྲག་པོའི་འོད་ཟེར་ཕྱོགས་བཅུར་འཕྲོས་པས། ཕ་རོལ་གྱི་ངན་སྔགས་མནན་གཏད། བྱད་ཁ། རྦོད་གཏོང་ཐམས་ཅད་ཀྱི་ནུས་པ་རྣམས་ཉམས་པར་བྱས། སླར་འོད་ཟེར་གྱི་ཚོགས་
འཕྲོས་པས། སྒྲུབ་པ་པོ་བདག་ཉིད་འོད་ཟེར་གྱི་ར་བས་བར་མཚམས་མེད་པར་ཁྱབ་པར་བསྐོར་བས། བྱད་ཁ་རྦོད་གཏོང་སོགས་ཀྱིས་བླགས་བལྟ་མི་ནུས་པར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་རྦོད་གཟེར་སརྦ་བཟློག་
བྷྱོ་སཱཧཱ། ཞེས་མང་དུ་བཟླས་པས་ངན་སྔགས་ཐམས་ཅད་བཟློག་པར་འགྱུར་རོ། །བརྒྱད་པ་དགྲ་བོ་གསོད་པར་འདོད་ན། མདུན་གྱི་ནམ་མཁར་རྗེ་བཙུན་མ་བདུད་དང་དགྲ་འཇོམས་མ་སྐུ་མདོག་དམར་ནག་ཁྲོ་གཉེར་ཅུང་

[005B] ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་མཚོན་ཆའི་ཆར་འབབ་པས་དགྲ་འཇོམས་པའི་བུམ་པ་བསྣམས་པ། ལྷག་མ། ཕྱག་འཚལ་ཏུ་རེ་འཇིགས་པ་ཆེན་པོས། ཅེས་སོགས་མ་གཏོགས་སྔར་
བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་མཚོན་ཆ་མེ་དཔུང་སྲིན་པོའི་ཚོགས་དཔག་ཏུ་མེད་པ་སྤྲོས་པས། དགྲ་བོ་དམིགས་ཀྱིས་བསལ་བའི་སྙིང་དཀར་ནག་མཚམས་ན་སྲོག་གི་ངོ་བོ་མར་མེ་ལྟ་བུ་ཡོད་པ་ནག་
ཐུམ་གྱིས་བསད། ཤ་ཁྲག་རུས་པ་མ་ལུས་པ་ཞལ་དུ་གསོལ་བར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་ཆེ་གེ་མོ་མཱ་ར་ཡ་ཕཿཊ་ཅེས་མང་དུ་བཟླས་པས། དགྲ་བོའི་སྲོག་གི་གཤེད་མར་འགྱུར་རོ། །དགུ་པ་སྲུང་བར་བྱེད་པར་འདོད་ན་
མདུན་གྱི་ནམ་མཁར་རྗེ་བཙུན་མ་དཀོན་མཆོག་གསུམ་མཚོན་ཕྱག་རྒྱ་མ་སྐུ་མདོག་དཀར་མོ་ཞི་བ་ལང་ཚོ་ལ་བབ་པ། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་འཇིགས་པ་ཐམས་ཅད་ལས་སྐྱོབ་པའི་
བུམ་པ་བསྣམས་པ། ལྷག་མ། ཕྱག་འཚལ་དཀོན་མཆོག་གསུམ་མཚོན་ཕྱག་རྒྱའི། ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་དཀར་པོའི་རྩེ་མོར་གང་ལ་གང་
འཚམས་པའི་ཐབས་ཚུལ་སྣ་ཚོགས་པས། ཚེ་འདིར་ལུས་སེམས་སྡུག་བསྔལ་བར་བྱེད་པའི་འཇིགས་པ་ཆེན་པོ་བརྒྱད་ལ་སོགས་པ་འཇིགས་པ་ཐམས་ཅད་ལས་བདག་ཉིད་བསྲུང་བར་བསམ་པ་དང། སླར་སྔགས་ཕྲེང་
[006A]༄༅། །གཉིས་ལས་བདུད་རྩི་དཀར་པོའི་རྒྱུན་བབས། བདག་ཉིད་ལ་ཁྲུས་གསོལ་བས་སྡིག་སྒྲིབ་ཐམས་ཅད་སྦྱངས་ཏེ་ཚེ་ཕྱི་མའི་འཇིགས་པ་ཐམས་ཅད་ལས་བསྲུང་བར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་ཆེ་གེ་མོ་
ལ་གནོད་པ་སརྦ་རཀྵ་སཱཧཱ། ཞེས་མང་དུ་བཟླས་པས། འདི་ཕྱི་ཐམས་ཅད་ཀྱི་བསྲུང་བའི་མཆོག་ཏུ་འགྱུར་རོ། །བཅུ་པ་བདུད་དང་མུ་སྟེགས་སོགས་དབང་དུ་བསྡུ་བར་འདོད་ན། མདུན་གྱི་ནམ་མཁར་རྗེ་བཙུན་མ་བདུད་དང་འཇིག་རྟེན་
དབང་དུ་སྡུད་མ་སྐུ་མདོག་དམར་མོ་ཆགས་པའི་རང་བཞིན་ཅན། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་བདུད་དཔུང་འཇོམས་པའི་བུམ་པ་བསྣམས་པ། ལྷག་མ། ཕྱག་འཚལ་རབ་ཏུ་དགའ་བ་བརྗིད་པའི་
ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་དམར་ལ་སྨུག་པའི་ཚོགས་འཕྲོས་པས། བདུད་དང་མུ་སྟེགས་དང་འཇིག་རྟེན་ཐམས་ཅད་ཀྱི་བསམ་སྦྱོར་ངན་པ་མཐའ་
དག་སྡིག་སྒྲིབ་དང་ལྷན་ཅིག་ཏུ་སྦྱངས་པས། བདག་ཉིད་ལ་དགའ་བ་དང་གུས་པའི་སྒོ་ནས་དབང་དུ་གྱུར་པར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་སརྦ་པཱ་པཾ་མཱ་ར་ཡ་ཧཱུཾ་ཕཿཊ་ཅེས་མང་དུ་བཟླས་པས་དབང་གི་ལས་འགྲུབ་པར་འགྱུར་རོ།།
བཅུ་གཅིག་པ་དབུལ་འཕོངས་སེལ་བར་འདོད་ན། མདུན་གྱི་ནམ་མཁར་རྗེ་བཙུན་མ་འཕོངས་པ་སེལ་བའི་སྒྲོལ་མ་སྐུ་མདོག་དམར་སེར་ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་འཕོངས་པ་སེལ་བའི་

[006B] ལྷག་མ། ཕྱག་འཚལ་ས་གཞི་སྐྱོང་བའི་ཚོགས་རྣམས། ཅེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་དམར་པོ་ལྕགས་ཀྱུ་ལྟ་བུ་ཕྱོགས་བཅུར་འཕྲོས་
པས། འཇིག་རྟེན་གྱི་ཁམས་ཀྱི་ལྷ་མི་སོགས་སྐྱེ་དགུ་རྣམས་དང་ནོར་ལོངས་སྤྱོད་འབྲུ་བང་མཛོད་རྐང་འགྲོ་རིན་པོ་ཆེ་ལ་སོགས་པ་མདོར་ན་ཕུན་སུམ་ཚོགས་པ་ཐམས་ཅད་རང་དབང་མེད་པར་དབང་དུ་བསྡུས། རང་གི་ཡུལ་ཁྱིམ་
རྣམས་གང་བས། དབུལ་འཕོངས་ཀྱི་སྡུག་བསྔལ་ཞི་བར་བསམས་ཤིང། བུམ་པ་ལས་ཀྱང་འདོད་དགུའི་ཆར་བབས་པར་བསམས་ལ། ཨོཾ་ཛཾབྷི་ནི་མོ་ཧི་སཱཧཱ། ཞེས་མང་དུ་བཟླས་པས་འདོད་དགུ་འཕེལ་བར་འགྱུར་རོ། །བཅུ་
གཉིས་པ་བཀྲ་ཤིས་པར་འདོད་ན། མདུན་གྱི་ནམ་མཁར་རྗེ་བཙུན་མ་བཀྲ་ཤིས་འབྱུང་བའི་སྒྲོལ་མ་ཤིན་ཏུ་ཞི་བ་སྐུ་མདོག་གསེར་གྱི་མདོག་ཅན་ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་བཀྲ་ཤིས་ཐམས་
ཅད་འབྱུང་བའི་བུམ་པ་བསྣམས་པ། ལྷག་མ། ཕྱག་འཚལ་ཟླ་བའི་དུམ་བུས་དབུ་བརྒྱན། ཅེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་གསེར་བཙོ་མ་ལྟ་བུ་འཕྲོས་པས་
འཇིག་རྟེན་དང་འཇིག་རྟེན་ལས་འདས་པའི་ཕུན་སུམ་ཚོགས་པ་ཐམས་ཅད་བཀྲ་ཤིས་རྟགས་བརྒྱད་དང། རྒྱལ་སྲིད་སྣ་བདུན་གྱི་རྣམ་པའི་སྤྱན་དྲངས། བདག་ཉིད་ལ་ཐིམ་པས། བཀྲ་ཤིས་དང་བདེ་ལེགས་ཀྱིས་ཁྱབ་པར་བསམས་ལ་

[007A]༄༅། །ཨོཾ་མངྒ་ལ་པུཥྚིཾ་ཀུ་རུ་སཱཧཱ། ཞེས་མང་དུ་བཟླས་པས་བཀྲ་ཤིས་དང་དངོས་གྲུབ་ཐམས་ཅད་འབྱུང་བར་འགྱུར་རོ། །བཅུ་གསུམ་པ་བགེགས་དང་བར་ཆད་བསྲུང་བར་འདོད་ན། མདུན་གྱི་ནམ་མཁར་རྗེ་བཙུན་མ་
མེ་ལྟར་འབར་མ་སྐུ་མདོག་དམར་མོ། མཆེ་བ་གཙིགས་ཤིང་སྤྱན་གསུམ་བགྲད་པ། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་བསྲུང་བའི་བུམ་པ་བསྣམས་པ། ལྷག་མ། ཕྱག་འཚལ་བསྐལ་པ་ཐ་མའི་མེ་ལྟར་
ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་རྡོ་རྗེའི་རང་བཞིན་དཔག་ཏུ་མེད་པ་བྱུང་བས། བདག་དང་བསྒྲུབ་བྱ་སོགས་ལ་རྡོ་རྗེའི་ར་བའི་གུར་ཁང་ཕུབ་པར་བསམས་
ལ། ཨོཾ་སྭ་ཏ་བཧས་མི་ཀུ་རུ་སཱཧཱ། ཞེས་མང་དུ་བཟླས་པས་བགེགས་དང་བར་ཆད་ཀྱིས་མི་ཚུགས་ཤིང་བསྲུང་བའི་མཆོག་ཏུ་འགྱུར་རོ། །བཅུ་བཞི་པ་བགེགས་ལ་བསྣུན་པར་འདོད་ན། མདུན་གྱི་ནམ་མཁར་རྗེ་བཙུན་མ་ཁྲོ་
གཉེར་ཅན་སྐུ་མདོག་ནག་མོ་ཁྲོ་གཉེར་ཅུང་ཟད་ཡོད་པ། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་བགེགས་ལ་བསྣུན་པའི་བུམ་པ་བསྣམས་པ། ལྷག་མ། ཕྱག་འཚལ་ས་གཞིའི་ངོས་ལ་ཕྱག་གི་
ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་དྲག་ལ་རྩུབ་པ་མེ་དཔུང་དང་གནམ་ལྕགས་ཀྱི་ཐོག་དང་མཚོན་ཆའི་རྣམ་པ་དཔག་ཏུ་མེད་པ་འཕྲོས་པས། དགྲ་བགེགས་བྱད་

[007B] ཨོཾ་བཛྲ་ཏཱ་རེ་བཛྲ་མཧཱ་པ་ཏ་ཨ་སྨི་ཀུ་རུ་སཱཧཱ། ཞེས་མང་དུ་བཟླས་པས་དགྲ་བགེགས་ཐམས་ཅད་ཚར་བཅད་དེ་ཞི་བར་འགྱུར་རོ། །བཅོ་ལྔ་པ་སྡིག་པ་ཞི་བར་འདོད་པས། མདུན་གྱི་ནམ་
མཁར་རྗེ་བཙུན་མ་ཞི་བ་ཆེན་མོ་སྐུ་མདོག་དཀར་མོ་ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་སྡིག་པ་ཞི་བར་བྱེད་པའི་བུམ་པ་བསྣམས་པ། ལྷག་མ། ཕྱག་འཚལ་བདེ་མ་དགེ་མ་ཞི་མ། ཞེས་སོགས་མ་
གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་ལྷ་མོ་བུམ་པ་དཀར་པོ་བདུད་རྩི་དཀར་པོས་གང་བ་ཐོགས་པ་བསམ་གྱིས་མི་ཁྱབ་པ་སྤྲོས་ཏེ། བདག་ཉིད་ཟླ་བར་གནས་པ་ལ་ཁྲུས་གསོལ་བས་
སྡིག་སྒྲིབ་ཐམས་ཅད་སྦྱངས། ལུས་ཤེལ་ལྟར་དག་པར་བསམས་ལ། ཨོཾ་ཏུ་རེ་སརྦ་པཱ་པཾ་པྲ་ཤ་མ་ན་ཡེ་སཱཧཱ། ཞེས་མང་དུ་བཟླས་པས་སྡིག་པ་འདག་པའི་ཐབས་མཆོག་ཏུ་འགྱུར་རོ། །བཅུ་དྲུག་པ་ཤེས་རབ་དང་བློ་གྲོས་
འཕེལ་བར་འདོད་པས། མདུན་གྱི་ནམ་མཁར་རྗེ་བཙུན་མ་རིག་པ་ཧཱུཾ་ལས་སྒྲོལ་མ་སྐུ་མདོག་དམར་མོ་ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་རིག་སྔགས་འཕེལ་བར་བྱེད་པའི་བུམ་པ་བསྣམས་
པ། ལྷག་མ། ཕྱག་འཚལ་ཀུན་ནས་བསྐོར་རབ་དགའ་བའི། ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་ཉི་མ་འཆར་གའི་མདོག་ལྟ་བུ་འཕྲོས་པས། གསང་སྔགས་

[008A]༄༅། །དང་རིག་སྔགས་ཐམས་ཅད་ཀྱི་ནུས་མཐུ་དང། ཚངས་པ་དང་བརྒྱ་བྱིན་ལ་སོགས་པའི་ཤེས་རབ་དང། པཎྜི་ཏ་རྣམས་ཀྱི་གནས་ལྔ་རིག་པའི་ཤེས་རབ་དང། སངས་རྒྱས་བྱང་སེམས་ཐམས་ཅད་ཀྱི་མཁྱེན་
རབ་ཐམས་ཅད་འོད་ཟེར་གྱི་རྣམ་པར་སྤྱན་དྲངས། བདག་ཉིད་ལ་ཐིམ་པས་ཆོས་དང་ཤེས་རབ་ཕུན་སུམ་ཚོགས་པ་རྒྱས་པར་བསམས་ལ། ཨོཾ་ཏུ་རེ་སརྦ་དྷརྨ་པྲཛྙཱ་པྲ་ཏི་པཱ་རི་ཤོ་དྷ་ནི་སཱཧཱ། ཞེས་མང་དུ་བཟླས་པས། གཞན་གྱི་
རིག་སྔགས་ཀྱི་ནུས་མཐུ་ཐམས་ཅད་འཇོམས་ཤིང། རང་གི་རིག་སྔགས་ཀྱི་ནུས་པ་དང་ཤེས་རབ་འཕེལ་བར་འགྱུར་རོ། །བཅུ་བདུན་པ་བདུད་དང་བར་ཆད་ཐམས་ཅད་གནོན་པར་འདོད་པས། མདུན་གྱི་ནམ་མཁར་རྗེ་བཙུན་
མ་འཇིག་རྟེན་གསུམ་གཡོ་མ་སྐུ་མདོག་གུར་ཀུམ་གྱི་མདངས་ཅན་ཞི་མ་ཁྲོ་ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་གཞན་གྱི་རིག་སྔགས་གནོན་པའི་བུམ་པ་བསྣམས་པ། ལྷག་མ། ཕྱག་
འཚལ་ཏུ་རེའི་ཞབས་ནི་བརྡབས་པས། ཅེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་ལྕགས་སྒྲོག་ཞགས་པ། ཕུར་བུ། རྡོ་རྗེའི་རི་རབ་ལ་སོགས་པའི་རྣམ་པ་ཅན་དཔག་
མེད་སྤྲོས། དགྲ་དང་ཆོམ་རྐུན་ཐམས་ཅད་བཅིངས། ཕ་རོལ་གྱི་བྱད་ཁ་ངན་སྔགས་ཐམས་ཅད་ཕུར་བུས་བཏབ། རིམ་པ་དགུའི་འོག་རོལ་དུ་དོར། རྡོ་རྗེའི་རི་རབ་ཀྱིས་མནན་པར་བསམས་ལ། ཨོཾ་ཏུ་རེ་ཆེ་གེ་མོ་སརྦ་སྟམྦྷ་ནི་ཏཱ་རེ་

[008B] ཞེས་མང་དུ་བཟླས་པས། དགྲ་དང་ཆོམ་རྐུན་ངན་སྔགས་ཐམས་ཅད་གནོན་པར་འགྱུར་རོ། །བཅོ་བརྒྱད་པ་ཀླུའི་དུག་ཞི་བར་འདོད་པས། མདུན་གྱི་ནམ་མཁར་རྗེ་བཙུན་མ་དུག་སེལ་བྱེད་མ་སྐུ་མདོག་ཟླ་བ་ལྟར་དཀར་ཞིང་ཞི་བ་
ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་དུག་ནད་སེལ་བའི་བུམ་པ་བསྣམས་པ། ལྷག་མ། ཕྱག་འཚལ་ལྷ་ཡི་མཚོ་ཡི་རྣམ་པའི། ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ་
སྔགས་ཕྲེང་གཉིས་ལས་འོད་ཟེར་དཀར་པོ་ག་བུར་གྱི་རྒྱུན་ལྟ་བུ་བསིལ་བའི་རང་བཞིན་ཅན་དཔག་མེད་བྱུང། རང་དང་བསྒྲུབ་བྱའི་ལུས་ལ་ཐིམ་པས། ཀླུ་དང་ས་བདག་གི་ནད་ཐམས་ཅད་སྡིག་སྤྲུལ་དང་སྦལ་ལྕོང་གི་རྣམ་པར་བ་
སྤུའི་སྒོ་ཐམས་ཅད་ནས་ཕྱིར་ཕུད། ལུས་དྭངས་གསལ་དུ་སོང་བར་བསམས་ལ། ཨོཾ་ཏུ་རེ་སརྦ་ནཱ་ག་ཤིནྟཾ་ཀུ་རུ་སཱཧཱ། ཞེས་མང་དུ་བཟླས་པས་ཀླུ་དང་ས་བདག་གི་དུག་ནད་ཐམས་ཅད་ཞི་བར་འགྱུར་རོ། །བཅུ་དགུ་པ་རྩོད་པ་དང་
རྨི་ལམ་ངན་པ་སེལ་བར་འདོད་པས། མདུན་གྱི་ནམ་མཁར་རྗེ་བཙུན་མ་སྡུག་བསྔལ་སེལ་བའི་སྒྲོལ་མ་སྐུ་མདོག་གངས་རི་ལྟར་དཀར་བ། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་སྡུག་བསྔལ་སེལ་
བའི་བུམ་པ་བསྣམས་པ། ལྷག་མ། ཕྱག་འཚལ་ལྷ་ཡི་ཚོགས་རྣམས་རྒྱལ་པོ། ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འོད་ཟེར་དཀར་པོའི་ཚོགས་འཕྲོས། ཕན་ཚུན་རྩོད་པར་བྱེད་པ་

[009A]༄༅། །དང། རྨི་ལམ་ངན་པ་གང་རྨིས་པ་དེ་དག་ལ་རེག་པས། དེ་དག་སོ་སོར་ཞི་བར་བྱས། རྩོད་པ་པོ་རྣམས་བྱམས་པའི་སེམས་དང་ལྡན་པ་དང། མཚན་མ་ངན་པ་རྣམས་དགེ་བའི་མཚན་མ་ཕུན་སུམ་ཚོགས་པར་གྱུར་པར་
བསམས་ལ། ཨོཾ་ཏུ་རེ་མོ་ཙ་ན་སཱཧཱ། ཞེས་མང་དུ་བཟླས་པས། རྩོད་པ་དང་ཁྲི་མོན་དུ་བཅུག་པ་དང། རྨི་ལམ་ངན་པའི་འཇིགས་པ་ལས་ཐར་བར་འགྱུར་རོ། །ཁྱད་པར་སྒྲོལ་མ་འདིའི་ལྟེ་བར་ཟླ་བ་ལ་བསྒྲུབ་བྱ་བཀོད་དེ་སྔགས་
བཟླས་ན་བཙོན་ཁང་ལས་ཐར་བར་གསུངས་སོ། །ཉི་ཤུ་པ་རིམས་ནད་སེལ་བར་འདོད་པས། རྗེ་བཙུན་མ་རིམས་ནད་སེལ་མ་སྐུ་མདོག་དམར་སེར་ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་མཐིལ་ན་རིམས་ནད་སེལ་
བའི་བུམ་པ་བསྣམས་པ། ལྷག་མ། ཕྱག་འཚལ་ཉི་མ་ཟླ་བ་རྒྱས་པའི། ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་གཉིས་ལས་འཕྲོས་པའི་འོད་ཟེར་གྱི་སྣ་ལ་རྗེ་བཙུན་མ་ཞི་ཁྲོ་མཐའ་
ཡས་པ་བྱོན། ཞི་བ་རྣམས་ཀྱི་སྐུ་ལས་ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱུན་བབས། ནད་བདག་རིམས་བདག་ལ་སོགས་པ་རྣམས་ཚིམ་པར་བྱས། ཞི་བའི་ཆོས་བཤད་པས་གནོད་འཚེའི་བསམ་སྦྱོར་དང་བྲལ་ནས་
སོ་སོའི་གནས་སུ་སོང་བར་བསམས། ཁྲོ་མོའི་ཚོགས་རྣམས་ཀྱིས་ཞི་བས་གདུལ་བར་མ་ནུས་པ་རྣམས་དྲག་པོའི་སྒོ་ནས་བསྐྲད་པར་བསམས་ལ། ཨོཾ་ཏུ་རེ་བི་ས་ར་ཏ་སཱ་ཧཱ། ཞེས་མང་དུ་བཟླས་པས་ནད་རིམས་ཐམས་ཅད་

[009B] །ཉེར་གཅིག་པ་འཕྲིན་ལས་ཐམས་ཅད་བསྒྲུབ་པར་འདོད་པས། མདུན་གྱི་ནམ་མཁར་རྗེ་བཙུན་མ་འཕྲིན་ལས་རྫོགས་པར་སྒྲུབ་བྱེད་མ་སྐུ་མདོག་དཀར་མོ་ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་
མཐིལ་ན་དངོས་གྲུབ་སྣ་ཚོགས་པའི་བུམ་པ་བསྣམས་པ། ལྷག་མ། ཕྱག་འཚལ་དེ་ཉིད་གསུམ་རྣམས་བཀོད་པའི། ཞེས་སོགས་མ་གཏོགས་སྔར་བཞིན་ལ། བཟླས་པའི་སྐབས་སུ། སྔགས་ཕྲེང་ལས་འཕྲིན་ལས་
བཞིའི་རིམ་པ་དང་མཐུན་པའི་འོད་ཟེར་འཕྲོས་པས། ལས་དེ་དང་དེ་གྲུབ་པར་བསམས་ལ། ཨོཾ་ཏུ་རེ་ས་ཏ་པ་སཱཧཱ། ཞེས་མང་དུ་བཟླས་པས་འཕྲིན་ལས་རབ་འབྱམས་འགྲུབ་པར་འགྱུར་རོ། །ལས་ཚོགས་འདི་དག་འགྲུབ་པ་ལ་སྔོན་
དུ་ཡི་གེ་བཅུ་པའི་བསྙེན་པ་ཐུན་མོང་དུ་འགྲོ་དགོས་པ་ཤ་སྟག་གོ་འདིར་སྨྲས་པ། མརྒད་ཞུ་བ་ལས་གྲུབ་ཨུཏྤལ་གྱིས། །མཁའ་ལ་ངོ་མཚར་གར་གྱི་རི་མོ་བཞིན། །མཚན་བཟང་ལང་ཚོ་རྒྱས་པའི་མཛེས་སྡུག་ཅན། །ཡིད་ཅན་སྲིད་ཞི་
ལས་སྒྲོལ་བཅོམ་ལྡན་མས། །རྒྱ་བོད་རྨོངས་པའི་མུན་པ་ཀུན་སེལ་བ། །དཔལ་ལྡན་མར་མེ་མཛད་ལ་དངོས་འདོམས་པའི། །གཅིག་ལྷག་བཅུ་ཕྲག་ཟུང་གི་གདམས་པ་མཆོག་མདོ་རྒྱུད་མན་ངག་མཆོག་གིས་བརྒྱན་པ་འདི། །སྐལ་
བཟང་རྣམ་དཔྱོད་ལྡན་པའི་སྐྱེ་བོ་ཡིས། །ངོ་མཚར་འཕྲིན་ལས་རི་སྐྱེས་ནོར་བུའི་ཚོགས། །མ་ལུས་འགུགས་པར་བྱེད་པའི་ལྕགས་ཀྱུ་སྟེ། །དངོས་གྲུབ་འདོད་པ་འཇོ་བའི་ནོར་བུའང་ཡིན། །ཚུལ་འདིར་འབད་པའི་དགེ་ཚོགས་ཉལ་

[010A]༄༅། །འགྲོའི་རྒྱུན། །འགྲོ་ཀུན་ཡིད་ཀྱི་རྫིང་བུ་ལ་ཞུགས་པས། །དངོས་གྲུབ་རྣམ་བཞིའི་འདབ་བརྒྱ་རྒོད་པའི་རྩེར། །ཀུན་མཁྱེན་ཟེའུ་འབྲུ་དཀར་པོས་མཛེས་གྱུར་ཅིག་ཁྱད་པར་དུ་ཡང་ལྷ་མིའི་དབང་ཕྱུག་གི་བཞེད་
པའི་དཔག་བསམ་ལྗོན་པ་ཁྱོན་ །དོན་གཉིས་འབྲས་བུའི་ཁུར་གྱིས་བརྗིད་བཞིན་དུ། །བསྟན་དང་འགྲོ་བའི་དཔལ་གྱིས་མཛེས་གྱུར་ཅིག་འདིར་ཇོ་བོ་ལྷ་གཅིག་གི་ལུགས་ཀྱི་རྗེ་བཙུན་མ་ཉི་ཤུ་རྩ་གཅིག་གི་སྒྲུབ་
ཐབས་དང། ལས་ཚོགས་སོ་སོའི་བསྒྲུབ་ཚུལ་གསལ་བར་བརྗོད་པ་དངོས་གྲུབ་རྣམ་གཉིས་ཀྱི་བང་མཛོད་ཅེས་བྱ་བ་འདི་ནི། རྣམ་དཀར་གྱི་བསོད་ནམས་ཡན་ལག་བཞི་པའི་དཔུང་གིས་ཡངས་པའི་ནོར་འཛིན་མཐའ་དག་ལ་
དབང་བསྒྱུར་ཞིང། སྔོན་གྱི་ས་སྐྱོང་དམ་པ་རྣམས་དང་རྗེས་སུ་མཐུན་པ། དད་སོགས་འཕགས་པའི་ནོར་བདུན་གྱིས་མངོན་པར་མཛེས་ཤིང། གཅིག་ཏུ་ཟབ་མོའི་རྣལ་འབྱོར་ལ་གཞོལ་བའི་ཐུགས་མངའ་བ་སྐྱིད་ཤོད་ནས་སྡེ་པ་
རིན་པོ་ཆེ་གཡུལ་རྒྱལ་ནོར་བུའི་བཀས་བསྐུལ་བ་ལ་བརྟེན་ནས། བྱ་བྲལ་གྱི་བཙུན་པ་བློ་བཟང་ཆོས་ཀྱི་རྒྱལ་མཚན་གྱིས་ཆོས་འཁོར་རྒྱལ་བཀྲ་ཤིས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དུ་སྦྱར་བ་དགེ་ལེགས་སུ་གྱུར་ཅིག་
   ༈    ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །སརྦ་ཛ་ག་ཏཾ། །



﻿༄༅། །ན་མོ་ཨའྲྱ་ཏཱ་རེ། རྒྱལ་བའི་ཡུམ་གཅིག་འཕགས་མ་སྒྲོལ་མ་ཡི། །ཞབས་པད་དྲི་མ་མེད་ལ་གུས་བཏུད་ནས། །དེ་ཉིད་བསྒྲུབ་
པའི་ཐབས་ཀྱི་རིམ་པ་མཆོག་གོ་སླའི་ངག་གིས་ཅུང་ཟད་སྤེལ་བར་བྱ། འདིར་རྗེ་བཙུན་མ་འཕགས་མ་སྒྲོལ་མ་བསྒྲུབ་པར་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང་ནས་

[188A]༄༅། །ཁྱད་པར་གྱི་སེམས་བསྐྱེད། མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་རྗེ་བཙུན་མ་འཕགས་མ་སྒྲོལ་མ་བསྒྲུབ་པའི་རྣལ་
འབྱོར་གྱི་རིམ་པ་ཉམས་སུ་བླང་བར་བྱའོ་སྙམ་པ་གསུམ་ལ་སོགས་པ་བྱ། དེ་ནས། རང་གི་མདུན་གྱི་ནམ་མཁར་སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཟླ་བའི་དཀྱིལ་འཁོར་དཀར་བསིལ་ཉ་གང་བ། དེའི་སྟེང་དུ་ཏཾ་
ལས་ཨུཏྤ་ལ་ཏཾ་གྱིས་མཚན་པ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ཚུར་འདུས། ཡོངས་སུ་གྱུར་པ་ལས། རྗེ་བཙུན་མ་འཕགས་མ་སྒྲོལ་མ་སྐུ་མདོག་ལྗང་
གུ་གཞོན་ནུ་ལང་ཚོ་བཅུ་དྲུག་ལོན་པའི་ཉམས་ཅན། ཞི་ཞིང་འཛུམ་པ། ཞལ་གཅིག་ཕྱག་གཉིས་ཀྱི་གཡས་མཆོག་སྦྱིན་གྱི་ཕྱག་རྒྱས་དངོས་གྲུབ་ཐམས་ཅད་སྩོལ་བར་མཛད་ཅིང། གཡོན་ཐུགས་ཀར་
དཀོན་མཆོག་གསུམ་མཚོན་གྱི་ཕྱག་རྒྱ་དང་བཅས་པའི་སྐྱབས་སྦྱིན་གྱིས་འཇིགས་པས་ཉེན་པའི་འགྲོ་བ་མཐའ་དག་དབུགས་འབྱིན་པར་མཛད་པ། དབུ་སྐྲ་རལ་པ་ཕྱེད་བཅིངས་སུ་བྱས་ཤིང། རིན་པོ་ཆེའི་དབུ་རྒྱན་
གསོལ་བ། རིན་པོ་ཆེའི་མགུལ་རྒྱན་དང། ཕྱག་གདུབ་དང་ཞབས་གདུབ་ལ་སོགས་པ་རིན་པོ་ཆེའི་རྒྱན་སྣ་ཚོགས་པས་སྤྲས་པ། ལྷ་རྫས་ལས་གྲུབ་པའི་དར་བཟང་པོའི་སྟོད་གཡོགས་དང་སྨད་གཡོགས་ལེགས་པར་

[188B] སྐུ་ལས་སྐྱེས་པའི་ཡེ་ཤེས་ཀྱི་འོད་འབར་བའི་དབུས་ན། ཞབས་གཡས་བརྐྱངས་ཤིང་གཡོན་བསྐུམས་པའི་སྟབས་ཀྱིས་བཞུགས་པ། དེའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པར་གྱུར་
ཐུགས་ཀའི་ཧཱུཾ་ལས་འོད་ཟེར་འཕྲོས། གཡུ་ལོ་བཀོད་པའི་ཞིང་ཁམས་ནས། འཕགས་མ་སྒྲོལ་མ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས་པར་བསམས་ལ། པོ་ཏ་ལ་ཡི་གནས་
མཆོག་ནས། ཅེས་པ་ནས། སྒྲོལ་མ་འཁོར་བཅས་གཤེགས་སུ་གསོལ། །ཨཱརྱ་ཏཱ་རེ་ས་པ་རི་ཝཱ་ར་ཨེ་ཧྱེ་ཧི། ས་མ་ཡ་ཛཿ་ཛཿ་ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་གི་འོད་ཟེར་གྱིས་
སྤྱན་དྲངས་པའི་དབང་གི་ལྷ་རྣམས་ཀྱིས་དབང་བསྐུར། ལུས་གང། དྲི་མ་དག་ཆུ་ལྷག་པ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་འོད་དཔག་མེད་ཀྱིས་དབུ་བརྒྱན་པར་གྱུར། དེ་ནས་རྗེ་བཙུན་མ་དེ་ཉིད་སྐྱབས་
གསུམ་འདུས་པའི་བདག་ཉིད་དུ་བསམས་ལ། ཡན་ལག་བདུན་པ་འདི་ལྟར་དབུལ་བར་བྱ་སྟེ། རྗེ་བཙུན་འཕགས་མ་སྒྲོལ་མ་དང། ཞེས་སོགས་ཀྱིས་ཕྱག་དང། མེ་ཏོག་བདུག་སྤོས་མར་མེ་དྲི། ཞེས་སོགས་ཀྱིས་
མཆོད་པ་དང། ཐོག་མ་མེད་ནས་ད་ལྟའི་བར། ཞེས་སོགས་ཀྱིས་སྡིག་པ་བཤགས་པ་དང། ཉན་ཐོས་རང་རྒྱལ་བྱང་ཆུབ་སེམས། ཅེས་སོགས་ཀྱིས་རྗེས་སུ་ཡི་རང་དང། སེམས་ཅན་རྣམས་ཀྱི་བསམས་དང། ཞེས་

[189A]༄༅། །སོགས་ཀྱིས་ཆོས་འཁོར་བསྐུལ་བ་དང། འཁོར་བ་ཇི་སྲིད་མ་སྟོངས་བར། ཞེས་སོགས་ཀྱིས་མྱ་ངན་ལས་མི་འདའ་བར་གསོལ་བ་གདབ་པ་དང། བདག་གིས་དགེ་བ་ཅི་བསགས་པ། ཞེས་སོགས་
ཀྱིས་དགེ་རྩ་རྣམས་བླ་མེད་བྱང་ཆུབ་ཏུ་བསྔོ་བར་བྱའོ། །དེ་ནས་མདུན་གྱི་གནས་ན་བཞུགས་པའི་རྗེ་བཙུན་མ་དེ་ཉིད་སྐྱབས་གསུམ་ཀུན་འདུས་པའི་བདག་ཉིད་དུ་བསམས་ནས། གདུང་ཤུགས་དྲག་པོས་རྗེ་བཙུན་མ་དེ་
ཉིད་ཀྱི་ཞབས་བརྐྱངས་པའི་མཐེ་བོང་ལ་འཇུས་པར་བསམས་ལ། ཨོཾ་རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ། ཞེས་པ་ནས། ཕྱག་འཚལ་བ་ནི་ཉི་ཤུ་རྩ་གཅིག་ཅེས་ལན་གསུམ་མམ། བདུན་ནམ་
ཉེར་གཅིག་གི་བར་དུ་བརྗོད་པར་བྱའོ། །དེ་ནས་མདུན་གྱི་རྗེ་བཙུན་མ་ལས་རྗེ་བཙུན་མ་གཉིས་པ་ཞིག་ཆད་ནས་རང་ཉིད་ལ་ཐིམ་པས། རང་ཉིད་རྗེ་བཙུན་མར་གྱུར་པར་བསམ། རང་རྗེ་བཙུན་མར་གསལ་བའི་ཐུགས་
ཀར་ཟླ་བའི་སྟེང་དུ། ཏཾ་ལྗང་གུའི་སྟེང་དུ་ཧཱུཾ་སྔོན་པོས་མཚན་པའི་མཐའ་སྐོར་དུ་མདུན་ནས་བརྩམས་ཏེ་གཡས་བསྐོར་གྱིས། ཨོཾ་ཏཱ་རེ་ཏུ་ཏྟཱ་རེ་ཏུ་རེ་སཱཧཱ། ཞེས་པའི་སྔགས་ཕྲེང་ཁ་དོག་ལྗང་གུ་མརྒད་ཀྱི་ཕྲེང་བ་
བསྒྲིགས་པ་ལྟ་བུས་བསྐོར་བའི་འོད་ཟེར་གྱིས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་རྗེ་བཙུན་མའི་རྣམ་པར་སྤྱན་དྲངས་ནས་རང་ཉིད་ལ་ཐིམ་པས། ཐོག་མ་མེད་པ་ནས་བསགས་པའི་

[189B] ཚེ་དང་བསོད་ནམས་རྒྱས་པ་ལ་བར་དུ་གཅོད་བྱེད་ཐམས་ཅད་སྦྱངས་ནས། ཚེ་དང་བསོད་ནམས་དང། ལུང་རྟོགས་ཀྱི་ཡོན་ཏན་རྣམས་འཕེལ་ཁྱད་པར་རྗེ་བཙུན་མའི་སྐུ་
གསུང་ཐུགས་ཀྱི་བྱིན་རླབས་ཐམས་ཅད་ཞུགས་པར་བསམས། སླར་ཡང་འོད་ཟེར་བ་སྤུའི་སྒོ་ནས་ཕྱིར་འཕྲོས་པས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས་ནས་རྗེ་བཙུན་མའི་གོ་འཕང་ལ་བཀོད། འོད་ཟེར་
ཚུར་འདུས། རང་གི་སྔགས་ཕྲེང་ལ་ཐིམ་པར་བསམས་ལ། སྔགས་དེ་ཉིད་མང་དུ་བརྗོད་པར་བྱའོ། །མཇུག་ཏུ། དགེ་བ་འདི་ཡིས་མྱུར་དུ་བདག་འཕགས་མ་སྒྲོལ་མ་འགྲུབ་གྱུར་ནས། །འགྲོ་བ་གཅིག་ཀྱང་མ་
ལུས་པ། །དེ་ཡི་ས་ལ་འགོད་པར་ཤོག་ཅེས་སོགས་ཀྱིས། དེ་ལས་བྱུང་བའི་དགེ་བ་རྣམས་གནས་སྐབས་དང་མཐར་ཐུག་གི་སྨོན་གནས་རྣམས་སུ་འདུན་པ་དྲག་པོས་བསྔོ་བར་བྱའོ། །དེ་ལྟ་བུའི་སྒོ་ནས་ཉིན་རེ་
བཞིན་ཉམས་སུ་བླངས་ན་ཕན་ཡོན་ཆེན་པོ་དཔག་ཏུ་མེད་པ་ཐོབ་པར་འགྱུར་རོ། །ཚུལ་འདི་ནི་དད་པ་དང་གཏོང་བ་སོགས་དམ་པའི་ཡོན་ཏན་རྨད་དུ་བྱུང་བའི་རྒྱན་གྱིས་མཛེས་པའི་བྲག་ཏི་ནང་སོ་དཔལ་ལྡན་བཀྲ་
ཤིས་བཟང་གིས་གསོལ་བ་བཏབ་པའི་ངོར། ཤཱཀྱའི་དགེ་སློང་བློ་བཟང་ཆོས་ཀྱི་རྒྱལ་མཚན་གྱིས་བླ་མ་གོང་མ་རྣམས་ཀྱི་གསུང་བཞིན་ཡི་གེར་བཀོད་པའོ།། །།



﻿   ༈   
དཀར་ཡིད་བཞིན་འཁོར་ལོའི་སྔགས་འཁོར་འགོད་ཚུལ་སྐུ་ཉིད་ནས་གསུང་བ་ལྟར་རྒྱལ་བ་དགེ་འདུན་རྒྱ་མཚོ་དང་བསྐལ་བཟང་རྒྱ་མཚོ་གཉིས་ཀའི་གཞུང་དུ་འབྱུང་ཡང། ངོར་ཆེན་དཀོན་མཆོག་
ལྷུན་གྲུབ་དང། ཐཱུ་བཀྭན་བློ་བཟང་ཆོས་ཀྱི་ཉི་མའི་གཞུང་མཐུན་པར་ཐུགས་ཀའི་འཁོར་ལོའི་ལྟེ་བར་ཏཱཾ་ཡིག་གི་མཐར། ཨོཾ་བདག་གི་ཚེ་དང་བསོད་ནམས་དང། ཡེ་ཤེས་རྒྱས་པར་མཛོད་ཅིག་ཧཱ། ཞེས་པས་
བསྐོར་བ་དང། རྩིབས་བརྒྱད་ལ་མདུན་ནས་གཡས་སྐོར་དུ། ཏཱ་རེ་ཏུ་ཏྟཱ་རེ་ཏུ་རེ་སཱ། ཞེས་པའི་ཡི་གེ་བརྒྱད་དགོད་པར་གསུངས་པ་དེ། ཚར་ཆེན་བློ་གསལ་རྒྱ་མཚོ་དང་རྒྱལ་དབང་ལྔ་པ་ཆེན་པོའི་དགོངས་
པ་དང་ཡང་མཐུན་ཅིང། རྒྱ་གཞུང་གི་བསྟོད་པར་ཡང། རྩིབས་བརྒྱད་ལ་ནི་ཡི་གེ་བརྒྱད། ཡོངས་སུ་བསྐོར་བའི་རྣམ་པ་ཅན། །ཞེས་དང། དྲི་ལན་པདྨ་དཀར་པོའི་ཕྲེང་བ་ལས་ཀྱང། རྩིབས་
བརྒྱད་ལ་ནི་ཡི་གེ་ནི། །བརྒྱད་ཀྱིས་ཡོངས་སུ་བསྐོར་བ་ལ། །ལྟེ་བར་ཨོཾ་དང་ཧཱའི་ཡི་གེའི། །དབུས་གནས་བསྒྲུབ་བྱའི་མིང་དང་ལྡན། །ཞེས་གསུངས་འདུག་པས་འདི་བཞིན་མཛད་འཚལ་ཏེ། རྒྱལ་

[143A]༄༅། །མཆོག་བསྐལ་བཟང་རྒྱ་མཚོའི་གཞུང་དེ་སྐུ་གཞོན་ནུའི་ཚེ་རྗེ་དགེ་འདུན་རྒྱ་མཚོའི་གསུང་ལ་བརྟེན་ནས་མཛད་པའི་ཕྱིར་དང། རྗེ་དགེ་འདུན་རྒྱ་མཚོའི་གཞུང་ལས་རྩིབས་བརྒྱད་
ལ་ཡི་གེ་བརྒྱད་འགོད་པར་གསུངས་པའི་ཕྱིར་རོ། །



﻿   ༈    སྒྲོལ་དཀར་ཡིད་བཞིན་འཁོར་ལོ་སི་སྒྲུབ་ཐབས་རྗེས་གནང་
བྱ་ཚུལ་བཞུགས་ །    ༈    འདིར་སྒྲོལ་དཀར་ཡིད་བཞིན་འཁོར་ལོའི་ཚེ་ཁྲིད་ཟླ་བའི་ཆུ་རྒྱུན་གྱི་ཡང་སྙིང་ནི། སྔོན་འགྲོ་ལ་སྐྱབས་འགྲོ་སྤྱི་ལྟར་དང། བདག་གིས་སེམས་
ཅན་ཐམས་ཅད་ཀྱི་སྐྱེ་འཆིའི་སྡུག་བསྔལ་བསལ་ནས། སངས་རྒྱས་ཀྱི་ས་ལ་འགོད་པར་བྱ། དེའི་ཕྱིར་དུ་རྗེ་བཙུན་མ་ཡིད་བཞིན་འཁོར་ལོའི་བསྒོམ་བཟླས་ཟབ་མོ་ཉམས་སུ་བླང་བར་བྱའོ། །ཞེས་སེམས་
བསྐྱེད། རང་སྐད་ཅིག་གིས་རྗེ་བཙུན་མར་གསལ་བའི་ཐུགས་ཀའི་ཏཱཾ་ཡིག་གི་འོད་ཟེར་གྱིས་རང་བཞིན་གྱི་གནས་ནས་རྗེ་བཙུན་མ་འོད་དཔག་མེད་ཀྱིས་དབུ་བརྒྱན་པ་ལ་སངས་རྒྱས་དང་བྱང་ཆུབ་སེམས་

[033B] རྒྱུན་བཤགས་དང་ཚད་མེད་སྤྱི་དང་འདྲ། དངོས་
གཞི༑ སྭ་བྷ་ཝས་སྟོང་པར་སྦྱངས། སྟོང་པའི་ངང་ལས་པཾ་ལས་པདྨ་དཀར་པོ་འདབ་མ་བརྒྱད་པའི་ལྟེ་བར། ཨ་ལས་ཟླ་བའི་དཀྱིལ་འཁོར་གྱི་སྟེང་དུ། རང་གི་སེམས་ཉིད་ཏཱཾ་དཀར་པོ། དེ་ལས་འོད་ཟེར་འཕྲོས་
དོན་གཉིས་བྱས། འདུས་ཡོངས་སུ་གྱུར་པ་ལས། རང་ཉིད་རྗེ་བཙུན་མ་ཡིད་བཞིན་འཁོར་ལོ་སྐུ་མདོག་དཀར་མོ་ཞལ་གཅིག་ཕྱག་གཉིས་ཀྱི། གཡས་མཆོག་སྦྱིན་དང། གཡོན་པའི་མཐེབ་སྲིན་གྱིས་ཨུཏྤ་
ལ་དཀར་པོ་མ་འབྲས་གང་བས་མཚན་པ་བསྣམས་པ། སྤྱན་བདུན་དང་ལྡན་ཅིང་ལང་ཚོ་བཅུ་དྲུག་ལོན་པའི་ན་ཚོད་ཅན། རལ་པའི་ཟུར་ཕུད་ལྟག་པར་བཅིངས་ཤིང་ལན་བུ་རིང་དུ་འཕྱང་བ། རིན་པོ་ཆེའི་རྒྱན་
དང་དར་གྱི་ན་བཟས་ཀླུབས་ཤིང། ཟླ་བའི་རྒྱབ་ཡོལ་ལ་སྐུ་དྲང་པོར་བརྟེན་ནས་ཞབས་རྡོ་རྗེའི་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་
ཟེར་འཕྲོས་པས་བསྒོམས་པ་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། དབང་གི་ལྷས་དབང་བསྐུར། འོད་དཔག་མེད་ཀྱིས་དབུ་

[034A]༄༅། །བརྒྱན་པར་གྱུར། ཅེས་བསྐྱེད་ལ། ཨོཾ་ཨཱརྱ་ཏཱ་རཱ་ས་པ་རི་ཝཱ་ར་ཨརྒྷཾ་ནས་ཤཔྟའི་བར་གྱིས་མཆོད། འཁོར་བ་ལས་སྒྲོལ་ཏཱ་རེ་མ། །ཏུ་ཏྟ་རེ་ཡིས་འཇིགས་བརྒྱད་སྒྲོལ། །ཏུ་རེས་ནང་
རྣམས་ལས་ཀྱང་སྒྲོལ། །སྒྲོལ་མ་ཡུམ་ལ་ཕྱག་འཚལ་ལོ། །ཞེས་པས་བསྟོད། རང་གི་ཐུགས་ཀར་འཁོར་ལོ་དཀར་པོ་རྩིགས་བརྒྱད་པ་ལྟེ་བ་མུ་ཁྱུད་ལྔ་སྤྲགས་དང་བཅས་པར་ཏཱཾ་ཡིག་ལ་བཟླས་བྱའི་
སྔགས་དང་དབྱངས་གསལ་རྟེན་འབྲེལ་སྙིང་པོ་རྡོར་འཕྲེང་འོད་འཕྲེང་དང་བཅས་པས་བསྐོར་བ་ལས་འོད་ཟེར་འཕྲོས། རིགས་བདག་ཚེ་དཔག་མེད་དུ་གནས་འགྱུར་པའི་ཐུགས་རྒྱུད་བསྐུལ། ཐུགས་ཀའི་
ཧྲཱི་ལས་འཕྲོས་པའི་འོད་ཟེར་གྱི་སྤྲོ་བསྡུ་ལས་བྱུང་བའི་བདུད་རྩིའི་རྒྱུན་དང། རང་གི་ཐུགས་ཀའི་སྔགས་འཁོར་ལས་བབས་པའི་བདུད་རྩིའི་རྒྱུན་གྱིས་ལུས་ཀྱི་ནད་ཐམས་ཅད་གང་བས་འཆི་མེད་ཚེའི་དངོས་
གྲུབ་ཐོབ་པར་གྱུར། སླར་ཡང་རང་གི་ཐུགས་ཀའི་སྔགས་འཁོར་ལས་འོད་ཟེར་དཀར་སེར་དམར་མཐིང་ལྗང་མཆིན་གྱི་ཚོགས་རྣམས་རིམ་པ་བཞིན་དུ་འཕྲོས། འོད་ཟེར་དེ་དག་གི་གུར་ཁྱིམ་བསྐལ་བའི་
རླུང་ཡང་མི་ཐར་བའི་རང་བཞིན་ཅན་དུ་གྱུར་པའི་བར་མཚམས་ཐམས་ཅད་མེ་ཏོག་ཨུཏ་ལས་ཁེབས་པ། རང་ཉིད་ཀྱི་ཕྱི་རོལ་ཏུ་གདོན་བགེགས་རྣམས་ཀྱིས་མི་ཕྱེད་པའི་སྲུང་བའི་འཁོར་ལོ་བཙན་པོ་

[034B] ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨཱ་ཡུ་རྤུ་ཎཡ་ཛྙ་ན་པུཥྚིཾ་ཀུ་རུ་སཱ་ཧཱ། ཞེས་ཅི་ནུས་བཟླས་ལ། སྔར་ལྟར་མཆོད་བསྟོད་དང་ཡིག་བརྒྱས་བརྟན་པར་བྱ་
མཇུག་ཏུ་དགེ་བ་འདི་ཡིས་མྱུར་དུ་བདག་ཡིད་བཞིན་འཁོར་ལོ་འགྲུབ་གྱུར་ནས། །ཞེས་སོགས་དང། ལོ་བརྒྱ་ཐུབ་ཅིང་སྟོན་བརྒྱ་མཐོང་བ་དང། ཞེས་སོགས་ཀྱིས་བསྔོ་སྨོན་དང་བཀྲ་ཤིས་བྱའོ། །ཞེས་
པ་འདི་ཡང་རྗེ་ཚར་ཆེན་དང་རྒྱལ་མཆོག་ལྔ་པའི་གསུང་ལས་བཏུས་ནས་དགེ་སློང་དྷརྨ་བྷ་དྲས་ལེགས་པར་སྦྱར་བའོ།།    ༈    འདིར་སྒྲོལ་དཀར་ཡིད་བཞིན་
འཁོར་ལོའི་རྗེས་གནང་བྱ་ཚུལ་ནི། གནས་གཙང་མར་སྟེགས་བུ་ལ་པདྨ་དཀར་པོ་འདབ་མ་བརྒྱད་པ་ལྟེ་བ་ལྗང། གེ་སར་སེར། མུ་ཁྱུད་གོང་རས་མཛེས་ཚོན་བྱས་པའི་ལྟེ་བར་ཚོམ་བུ་དཀར་པོ་བཀོད། དེའི་སྟེང་དུ་
མཉྫིའི་ཁར་ཟླུམ་གཏོར་དཀར་པོ་རིལ་བུས་བསྐོར་བ་ལ་ཙ་ཀ་ལ་དང་གཏོར་གདུགས་བཙུགས། མཐའ་སྐོར་དུ་ཆུ་གཉིས་ཉེར་སྤྱོད་མཚམས་འཛིན་གྱི་མེ་ཏོག་བཅས་དང། མདུན་དུ་འབུལ་གཏོར། ཉེ་ལོགས་
སུ་རྡོར་དྲིལ་བུམ་པ་འཐོར་འབྲུ་སོགས་དགོས་པའི་ཡོད་བྱད་རྣམས་ཚར་དུ་དངར། རྗེ་བཙུན་མའི་བདག་བསྐྱེད་ལོགས་སུ་བཀོད་པ་ལྟར་བཏང། ཨོཾ་ཨ་མྲྀ་ཏེ་ཧཱུཾ་ཕཊ། ལན་ཉེར་གཅིག་གམ་བརྒྱ་རྩ་བརྒྱད་

[035A]༄༅། །བཟླས་ནས་བསང་ཆུ་བསྒྲུབ། མཆོད་པ་ལས་སྔགས་ཀྱིས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་མཆོད་པ་རྣམས་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ། ལན་གསུམ་
གྱིས་བརླབ། བསྒྲུབ་གཞི་ཨ་མྲྀ་ཏེས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་པཾ་ལས་པདྨ་དཀར་པོ་འདབ་མ་བརྒྱད་པའི་ལྟེ་བར། ཞེས་པ་ནས། བསྟོད་པའི་བར་བདག་བསྐྱེད་ལྟར་ལ་རང་ཉིད་སོགས་དོར་ནས་
བརྗོད། དེ་ནས་མདུན་བསྐྱེད་ཀྱི་ཐུགས་ཀར་འཁོར་ལོ་དཀར་པོ་རྩིབས་བརྒྱད་པ་ལྟར་མུ་ཁྱུད་ལྔ་སྒྲགས་དང་བཅས་པར་ཏཱཾ་ཡིག་ལ་བཟླ་བྱའི་སྔགས་དང་དབྱངས་གསལ་རྟེན་འབྲེལ་སྙིང་པོ་རྡོར་འཕྲེང་འོད་
འཕྲེང་དང་བཅས་པས་བསྐོར་བ་ལས་འོད་ཟེར་འཕྲོས། འཁོར་འདས་ཀྱི་ཡོན་ཏན་ཐམས་ཅད་བདུད་རྩི་འོད་ཟེར་དང་བཅས་པའི་རྣམ་པར་བསྡུས་ཏེ་ཐིམས་པས་འཆི་མེད་ཚེའི་དངོས་གྲུབ་ཐོབ་པར་བསམ་
ཏེ་སྔགས་གང་མང་བཟླ། གཏོར་མ་བསངས་སྦྱངས། སྟོང་པའི་ངང་ལས་གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ། ལན་གསུམ། ཨོཾ་ཨཱརྱ་ཏཱ་རཱ་ས་པ་རི་ཝཱ་ར་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་
ལན་གསུམ་གྱིས་ཕུལ། མཆོད་བསྟོད་བྱ། རྗེ་བཙུན་མ་ཡིད་བཞིན་འཁོར་ལོའི་ལྷ་ཚོགས་རྣམས་ཀྱིས་བདག་དང་སེམས་ཅན་ཐམས་ཅད་ལ་མཆོག་དང་མཐུན་མོང་གི་དངོས་གྲུབ་མ་ལུས་པ་

[035B] ཞེས་གསོལ་བ་གདབ། དེ་ནས་སློབ་མ་རྣམས་ཁྲུས་དང་ཕྱག་བྱས་ཏེ་འཁོད་པ་ལ། མཎྜལ་འབུལ་བར་བསྐུལ་རྗེས། འོ༑ ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་
སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་གསན་དགོངས་པ་བྱང་ཆུབ་ཀྱི་མཆོག་ཏུ་ཐུགས་བསྐྱེད་པ་གསལ་བཏབ་ནས་གསན་པར་ཞུ། གསན་བྱའི་ཆོས་ནི་བྱ་རྒྱུད་པདྨའི་རིགས་ཀྱི་ཡུམ་
སྒྲོལ་དཀར་ཡིད་བཞིན་འཁོར་ལོའི་རྗེས་གནང་ཡིན་པས་ཐོག་མར་སློབ་དཔོན་སྒྲོལ་དཀར་ཡིད་བཞིན་འཁོར་ལོར་མོས་པ་ལ་གསོལ་བ་འདེབས་པ་འདིའི་རྗེས་ཟློས་མཛོད། རྡོ་རྗེ་འཛིན་པ་དགོངས་སུ་གསོལ་
བདག་ནི་འགྲོ་ལ་ཕན་དོན་དུ། །གཙོ་ཆེན་ཁྱེད་ལ་གསོལ་འདེབས་ཀྱིས། །མ་ལུས་རྗེས་གནང་སྩལ་དུ་གསོལ། །ལན་གསུམ། རྒྱུད་དག་པའི་སླད་དུ་མདུན་བསྐྱེད་ཀྱི་ལྷ་དང་སངས་རྒྱས་བྱང་སེམས་རྣམས་ཀྱི་དྲུང་དུ་
ཡན་ལག་བདུན་གྱི་སྒོ་ནས་བྱང་སྡོམ་གཟུང་བ་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི། ནས༑ སངས་རྒྱས་འགྲུབ་པར་ཤོག་ལན་གསུམ། ང་རྗེས་གནང་གི་གཞི་འགོད་པའི་སླད་
དུ་དམིགས་པ་འདི་བཞིན་མཛོད། སློབ་མ་རྣམས་ཨ་མྲྀ་ཏེས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་སློབ་མ་རྣམས་ཀྱི་གོ་སར་པཾ་ལས་པདྨ་དཀར་པོ་འདབ་མ་བརྒྱད་པའི་ལྟེ་བར་། ཐུགས་ཀར་ཧཱུཾ་

[036A]༄༅། །སློབ་མ་རྣམས་ཀྱི་ཐུགས་ཀར་འཁོར་ལོ་དཀར་པོ་རྩིབས་བརྒྱད་པ་། འོད་འཕྲེང་དང་བཅས་པས་བསྐོར་བར་གྱུར། ཅེས་པའི་བར་བདག་བསྐྱེད་བཞིན་ལ། རང་ཉིད་ཅེས་པའི་ཚབ་ཏུ་
སློབ་མ་རྣམས་ཞེས་བཅུག་སྟེ་བསྐྱེད། དངོས་གཞི་ལ་གསུམ་ལས་དང་པོ་སྐུའི་རྗེས་གནང་གི་སླད་དུ་གསོལ་བ་འདེབས་པ་འདིའི་རྗེས་ཟློས་མཛོད། དུས་གསུམ་སངས་རྒྱས་ཐམས་ཅད་དང། །སྐུ་གསུམ་ཡེ་
ཤེས་དབྱེར་མེད་པ། །འགྲོ་བའི་འདྲེན་མཆོག་རྗེ་བཙུན་མའི། །སྐུ་ཡི་རྗེས་གནང་སྩལ་དུ་གསོལ། །ལན་གསུམ། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས་པས། མདུན་བསྐྱེད་དང་ཕྱོགས་བཅུའི་རྒྱལ་བ་སྲས་
བཅས་རྣམས་ཀྱི་ཐུགས་རྒྱུད་བསྐུལ་ཏེ། ཐུགས་གཉིས་སུ་མེད་པའི་ཡེ་ཤེས་རྗེ་བཙུན་མ་ཡིད་བཞིན་འཁོར་ལོའི་ལྷ་ཚོགས་ཀྱི་རྣམ་པར་སྤྱན་དྲངས་ནས། སློབ་མ་རྣམས་ཀྱི་ལུས་ལ་ཆར་ཆེན་པོ་བབས་པ་བཞིན་དུ་
སིབ་སིབ་ཐིམས་པས་རྒྱུད་བྱིན་གྱིས་བརླབས་པའི་མོས་པ་མཛོད། དྲིལ་གསིལ་དང་བཅས། འགྲོ་ཀུན་སྲིད་པའི་རྒྱ་མཚོ་ལས། །རྨད་བྱུང་ཐུགས་རྗེའི་གྲུ་གཟིངས་ཀྱིས། །སྒྲོལ་བའི་ཐུགས་དམ་བཅས་པ་བཞིན། །
དམ་ཚིག་ཆེན་པོས་ཨེ་ཧྱེ་ཧཾ། །ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་རང་གི་ཐུགས་ཀའི་ས་བོན་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་

[036B] ཞེས་གསོལ་བ་བཏབ་པས། ཇི་ལྟར་བལྟམས་པ་ནས། ཤྲི་ཡེ་ཧཱུཾ། ཞེས་དབང་བསྐུར་བས། ལུས་གང། དྲི་མ་དག་ཆུ་ལྷག་མ་ཡར་ལུང་པ་ལས་འོད་དཔག་
མེད་ཀྱིས་དབུ་བརྒྱན་པར་གྱུར། དེས་སྐུའི་རྗེས་གནང་སོང།    ༈    དུས་གསུམ་། སྐུ་གསུམ་། འགྲོ་
བའི་། གསུང་གི་རྗེས་གནང་སྩལ་དུ་གསོལ། ལན་གསུམ། སློབ་དཔོན་དང་མདུན་བསྐྱེད་དང་སློབ་མ་གསུམ་གའི་ཐུགས་ཀར་འཁོར་ལོ་དཀར་པོ་རྩིབས་བརྒྱད་པ་ལྟེ་བ་མུ་ཁྱུད་ལྔ་སྦྲགས་དང་བཅས་པར་ཏཱཾ་
ཡིག་ལ་བཟླ་བའི་སྔགས་དང་དབྱངས་གསལ་རྟེན་འབྲེལ་སྙིང་པོ་རྡོར་འཕྲེང་འོད་འཕྲེང་དང་བཅས་པས་བསྐོར་བ་གསལ་བཏབ་སྟེ། སློབ་དཔོན་དང་མདུན་བསྐྱེད་ཀྱི་ཐུགས་ཀའི་སྔགས་འཁོར་ལས་འོད་ཟེར་
དཀར་པོའི་ཚོགས་འཕྲོས་པ། སློབ་མ་རྣམས་ཀྱི་སྙིང་གའི་སྔགས་འཁོར་ལ་འཕོག་པས་དེ་ལས་འོད་ཟེར་དཀར་པོའི་ཚོགས་འཕྲོས་པས་ལུས་ཀྱི་ནང་ཐམས་ཅད་གང། ནང་གདོན་སྡིག་སྒྲིབ་སྤྱི་དང་ཁྱད་པར་
ཚེའི་བར་ཆད་ཐམས་ཅད་ཞི་བར་བྱས། འོད་ཟེར་བ་སྤུའི་སྒོ་ནས་ཕྱིར་འཕྲོས། ལུས་ཀྱི་ཕྱིར་གནམ་ལྕགས་ཀྱི་འཁོར་ལོ་རྩིབས་བརྒྱད་པ་དང། འོད་ཟེར་དཀར་པོའི་གུར་ཁང་འདོམ་གང་ཁོར་ཡུག་

[037A]༄༅། །ཙམ་གྱིས་བསྐོར་བས་ཞི་བའི་ལས་ཐམས་ཅད་གྲུབ་པར་བསམ། དེ་བཞིན་དུ་འོད་ཟེར་སེར་པོས་ཚེ་བསོད་ཡེ་ཤེས་རྒྱས་པ། དམར་པོས་ཁམས་གསུམ་དབང་དུ་བསྡུ་བ། སྔོན་པོས་
དགྲ་བགེགས་ཚར་གཅོད་པ། ལྗང་གུས་འཕྲིན་ལས་རབ་འབྱམས་འགྲུབ་པ། མཆིན་ཁས་དངོས་གྲུབ་ཐམས་ཅད་བརྟན་པར་བསམས་ལ། ཡེ་དཧར། ཀཱ་ལི༑ ཨཱ་ལི་རྣམས་ཚར་རེ། སྔགས་སྤེལ་ཚིག་བཏགས་པ་
ཚར་གསུམ། ཡི་གེ་བཅུ་པ་ཚར་བདུན་རྗེས་ཟློས་བྱ། དེ་ནས་སློབ་དཔོན་ལ་མེ་ཏོག་འཐོར་བཞིན་དུ་འདིའི་རྗེས་ཟློས་མཛོད། བཅོམ་ལྡན་བདག་ལ་སྩལ་ལགས་ཀྱི། །བདག་ལ་འགོ་བར་མཛད་དུ་གསོལ། །ལན་
གསུམ། དེ་ལྟར་ཕུལ་བའི་མེ་ཏོག་དེ་སྔགས་ཀྱི་འཕྲེང་བར་བྱིན་གྱིས་བརླབས་ཏེ། ཁྱེད་རང་རྣམས་ཀྱི་མགོ་བོར་ཕུལ་བའི་མོས་པ་མཛོད། མེ་ཏོག་གཏོར་ཅིང། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་
བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ། །རིག་པ་འཛིན་པ་འདི་རྣམས་ལ། རྗེ་བཙུན་མ་ཡིད་བཞིན་འཁོར་ལོའི་གསུང་གི་བྱིན་རླབས་མ་ལུས་
པ་འཇུག་པར་གྱུར་ཅིག་ངེས་གསུང་གི་རྗེས་གནང་སོང།    ༈    དུས་གསུམ་། སྐུ་གསུམ་། འགྲོ་བའི་་

[037B] །ལན་གསུམ། སློབ་དཔོན་དང་མདུན་བསྐྱེད་ཀྱི་ཐུགས་ཀའི་ཏཱཾ་ཡིག་ལས་རྗེ་བཙུན་མ་ཡིད་བཞིན་འཁོར་ལོའི་ཐུགས་ཀྱི་བྱིན་རླབས་ཐམས་ཅད་ཕྱག་མཚན་མེ་ཏོག་ཨུཏྤལ་
དང་རྒྱལ་སྲིད་སྣ་བདུན་དང། བཀྲ་ཤིས་རྟགས་བརྒྱད་ལ་སོགས་པའི་རྣམ་པར་སྤྲོས། སློབ་མ་རྣམས་ཀྱི་སྙིང་གའི་ཏཱཾ་ཡིག་ལ་ཐིམས་པས་རྒྱད་བྱིན་གྱིས་བརླབས་པའི་མོས་པ་མཛོད། དྲིལ་གསིལ་དང་མེ་ཏོག་
གཏོར་ཅིང། སྔགས་ཀྱི་མཇུག་ཏུ་བཛྲ་ཨཱ་བེ་ཤ་ཨ་ཨ། ཞེས་བརྗོད། དེས་ཐུགས་ཀྱི་རྗེས་གནང་སོང། རྗེས་ཆོག་ནི། བཅོམ་ལྡན་བདག་ལ་སྩལ་ལགས་ཀྱི། །བདག་ལ་འགོ་བར་མཛད་དུ་གསོལ། །ལན་གསུམ་
བསྐྱེད་གཏོར་སྤྱི་བོར་བཞག་སྟེ། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །དེང་ནས་བྱང་ཆུབ་སྙིང་པོའི་བར། །ལྷག་པའི་ལྷ་ནི་མཛད་དུ་གསོལ། །རྐྱེན་ངན་བར་ཆད་ཐམས་
ཅད་སོལ། །དངོས་གྲུབ་ཐམས་ཅད་སྩལ་དུ་གསོལ། །ཛཧཱུཾ་བཾ་ཧོཿ་རྗེ་བཙུན་མ་ཡིད་བཞིན་འཁོར་ལོའི་སྐུ་གསུང་ཐུགས་དང་སློབ་མའི་ལུས་ངག་ཡིད་གསུམ་དབྱེར་མེད་དུ་གྱུར་པའི་སྒོ་ནས་བྱིན་གྱིས་བརླབས་
པར་བསམ། འདིའི་དམ་ཚིག་རྣམས་ལེགས་པར་བསྲུང་སྙམ་པས་འདིའི་རྗེས་ཟློས་མཛོད། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གི་བགྱི། །ལན་གསུམ། གཏང་རག་གི་

[038A]༄༅། །མཎྜལ་ཕུལ། རང་གི་ལུས་བྲན་དུ་འབུལ་སམ་པས་འདིའི་རྗེས་ཟློས་མཛོད། དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ཀྱི། །ཁྱེད་ཀྱིས་སློབ་མར་གཟུང་
བ་དང། །ཆ་ཡིས་ཀྱང་ནི་སྤྱད་དུ་གསོལ། །ལན་གསུམ། བསྔོ་སྨོན་ཤིས་བརྗོད་བྱས་ལ་ལས་ཀྱི་རྗེས་མི་མངོན་པར་བྱའོ། །ཞེས་སྒྲོལ་དཀར་ཡིད་བཞིན་འཁོར་ལོའི་རྗེས་གནང་ཇི་ལྟར་བྱ་ཚུལ་འདི་ཡང་
རྒྱལ་བ་དགེ་འདུན་རྒྱ་མཚོ། ངོར་ཆེན་དཀོན་མཆོག་ལྷུན་གྲུབ། རྗེ་བཙུན་ཏཱ་ར་ནཱ་ཐ། དགེ་སློང་ཆོས་ཀྱི་གྲགས་པ་སོགས་ཀྱི་གཞུང་ལ་བརྟེན་ནས། གསེར་འཕྱང་གི་ལོ་དགེ་སློང་དྷརྨ་བྷ་དྲས་བཞད་དངུལ་
ཆུའི་རི་ཕུག་ཏུ་སྦྱར་བའོ།།



﻿   ༈       ༈    སྒྲོལ་དཀར་ཡིད་བཞིན་འཁོར་ལོའི་ཐུགས་ཀར་
སྔགས་ཕྲེང་འགོད་ཚུལ་རྒྱལ་མཆོག་བསྐལ་བཟང་རྒྱ་མཚོའི་ཡི་དམ་སྒྲུབ་སྐོར་དུ་གསུངས་པར། འཁོར་ལོའི་རྩིབས་བརྒྱད་ལ་ཡི་གེ་ཏཱ་རེ་སོགས་དགུ་འདུག་པར་འདིའི་ཏུཏྟཱ་ཞེས་པའི་ཡི་གེ་གཉིས་
རྩིབས་གཅིག་ལ་འགོད་དགོས་ལགས་སམ་མཇུག་གི་སཱ་ཧཱ་གཉིས་ལྷན་དུ་བཀོད་ན་ཡོང། མུ་ཁྱུད་ནང་མར་ཨཱ་ལི་གཡོན་བསྐོར་གསུངས་པ་འདི་ཞལ་ནང་གཟིགས་ཡིན་ནམ། ཡང་དབྱངས་གསལ་
སྔགས་ཕྲེང་ཕྱི་ནང་གཉིས་ལ་སཽར་མགོ་མཇུག་ཏུ་ཨོཾ་དང་སྭ་སཱ་ཧཱ་འགོད་དགོས་མིན། ཡང་བྱ་རྒྱུད་རིགས་གསུམ་གྱི་ནང་ཚན་རྡོ་རྗེའི་རིགས་ཀྱི་དམ་རྒྱར་ཐལ་མོ་ལྡོག་སྟེ་སྦྱར་པའི་མཐེ་བོང་དང་མཐེའུ་ཆུང་རྩེ་

[142B]



﻿
[001A]༄༅། །རྗེ་བཙུན་སྒྲོལ་ལྗང་བླ་མེད་ལུགས་ཉེ་བརྒྱུད་འཕགས་མའི་ཞལ་ལུང་ཙིཏྟ་མ་ཎི་ལས་སྒྲུབ་ཐབས་རྐྱང་པའི་འདོན་སྒྲིགས་ཟུར་དུ་བཀོལ་བ་བཞུགས་སོ།།

[001B] །ན་མོ་གུ་རུ་ཨཱརྱ་ཏཱ་རེ་ཡ། མཆོག་གསུམ་འདུས་སྐུ་ཐུགས་རྗེའི་གཏེར། །བླ་མ་རྗེ་བཙུན་འཕགས་མ་ཡི། །ཞབས་པད་སྲིད་ཞིའི་འཇིགས་འཕྲོག་གང། །བསྟེན་ནོ་མཆོག་གི་དཔལ་སྦྱིན་
ཅིག་ །དེ་ལ་འདིར་མཁས་གྲུབ་ཆེན་པོ་སྟག་ཕུ་བ་ངག་དབང་བློ་གྲོས་རྒྱ་མྪོའམ་གསང་མཚན་བཞད་པ་རྡོ་རྗེ་དང། ནམ་མཁའི་རྣལ་འབྱོར་གར་དབང་པདྨ་ཤྭ་ར་རྣམ་གཉིས་ཀྱི་དག་སྣང། མཚན་ཙམ་དྲན་པས་ཕྱི་ནང་གི་བར་ཆད་ཞི་ཞིང། མཆོག་ཐུན་དངོས་གྲུབ་ཤིན་ཏུ་
མྱུར་བ་ཉེ་བརྒྱུད་སྒྲོལ་མ་ཙིཏྟ་མ་ཎིའི་རྣལ་འབྱོར་ཉམས་སུ་ལེན་པར་འདོད་པས། གནས་དབེན་པར་དམིགས་རྟེན་བྲིས་སྐུ་བཀྲམ་པའི་མདུན་དུ་སྟེགས་བཟང་པོའི་ཁར་བདག་མདུན་གྱི་མཆོག་གཏོར། མདུན་དུ་ནང་མཆོད་རྡོར་དྲིལ་སོགས་དགོས་པའི་ཡོ་བྱད་མ་ཚང་བ་མེད་
པར་བཤམས། རང་ཉིད་སྟན་བདེ་བར་འཁོད་དེ། དགེ་སེམས་ཁྱད་པར་ཅན་གྱི་ངང་ནས།  བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བ་
[002A]༄༅། །དུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ། །
འཕགས་པའི་དགེ་འདུན་རྣམས་ལ་སྐྱབས་སུ་མཆིའོ།  །ལན་གསུམ་མ་མ་བདུན།  སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི།  །སོགས་ཀྱིས་སྐྱབས་འགྲོ། བདག་གིས་སྤྱིན་
སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ །ལན་གསུམ་གྱིས་སེམས་བསྐྱེད་དང།  ཁྱད་པར་མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་
འཕང་རིན་པོ་ཆེ་ཅི་ནས་ཀྱང་འཐོབ་པར་བྱ། དེའི་ཕྱིར་དུ་རྗེ་བཙུན་མ་འཕགས་མ་སྒྲོལ་མའི་རྣལ་འབྱོར་ཉམས་སུ་བླང་བར་བགྱིའོ།  །ཞེས་ཁྱད་པར་གྱི་སེམས་བསྐྱེད་རྣམས་བྱ།  སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་

[002B]སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག་སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག་སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་བྲལ་
བའི་བཏང་སྙོམས་ལ་གནས་པར་གྱུར་ཅིག་ །ཅེས་ཚད་མེད་བཞི་བསྒོམ་པ་རྒྱུད་དང་འདྲེས་ངེས་རྗེས། ཉེ་བརྒྱུད་གསོལ་འདེབས་ནི།  ན་མོ་གུ་རུ་ཨཱ་རྱ་ཏཱ་རེ་ཡ། རབ་འབྱམས་རྒྱལ་ཀུན་འཕྲིན་ལས་སྙིང་པོའི་དཔྱིད། །ཡིད་འཕྲོག་འཇོ་སྒེག་ལྷ་མོའི་སྐུར་བསྟན་
པ༑ ༑སྲིད་ཞིའི་འཇིགས་པ་ཀུན་སྒྲོལ་རྗེ་བཙུན་མར། །གསོལ་བ་འདེབས་སོ་མཆོག་ཐུན་དངོས་གྲུབ་སྩོལ། །བློ་བཟང་རྒྱལ་བའི་ཟབ་རྒྱས་དམ་ཆོས་ཀྱི། །གཏེར་མཛོད་དབང་ཕྱུག་བརྒྱད་ཀྱི་སར་གཤེགས་པ། །འཕགས་མའི་རྗེས་བྯུང་
གར་གྱི་དབང་པོ་ལ།  སྟག་ཕུ།  གསོལ་  ྾   རྭ་བླ།  བློ་གྲོས་རྩ་བརྟན་མཁྱེན་བཟང་ཡལ་འདབ་ལ། །ལེགས་ཆགས་བཤད་སྒྲུབ་བསྟན་བའི་ཟེལ་དངར་རོ། །དངོས་གྲུབ་འདོད་འཇོ་ཡོངས་འདུའི་དབང་པོ་ལ། །གསོལ་  ྾  ཟབ་གསལ་ ཡོངས་འཛིན་ ། ཡེ་ཤེས་
རླབས་འཁྲིགས་མ་དྲོས་ཀླུང། །གང་ཐུགས་རྒྱ་མཚོར་འཁྱིལ་ལས་རྣམ་བཞིའི་རྒྱུན། །འབེབས་མཁས་ཁྱབ་བདག་གདེངས་ཅན་དབང་པོ་ལ། །གསོལ་  ྾   ཤར་རྩེ།  ངག་དབང་ལུང་རྟོགས་རིན་ཆེན་གཏེར་མཛོད་དུ། །ཚུལ་ཁྲིམས་འབྱོར་བས་འགྲོ་ལ་
སྨིན་གྲོལ་གྱི། །འདོད་རྒུའི་ཆར་འབེབས་བསམ་འཕེལ་དབང་པོ་ལ། །གསོལ་  ྾   རྗེ་དྲུང།  བློ་གྲོས་བཟང་པོའི་སྤྱན་སྟོང་མདོ་སྔགས་ཀྱི། །ཐུབ་བསྟན་ཡོངས་ལ་གཟིགས་པའི་ངོ་མཚར་གཏམ། །གསང་མཛོད་རྡོ་རྗེ་འཛིན་པའི་དབང་པོ་ལ། །གསོལ་

[003A]༄༅།  །ཞབས་དྲུང།  ངག་དབང་འཇམ་དཔལ་སྙིང་པོའི་དགེ་ལེགས་བསྟན། །མི་ནུབ་འཛིན་པའི་རྣམ་འདྲེན་རྒྱལ་མཚན་མཆོག་ཞབས་དྲུང་དམ་པ་གྲུབ་པའི་དབང་པོ་ལ། །གསོལ་  ྾   སྟག་ཕུ།  ངུག་དབང་བློ་བཟང་འཇམ་དཔལ་དབྱངས་
ཉིད་ཀྱི། །བསྟན་པའི་སྙིང་པོ་འཛིན་ལ་ཟླ་བྲལ་ཞིང། །དངོས་གྲུབ་ཆར་འབེབས་གྲུབ་པའི་དབང་ཕྱུག་ལ། །གསོལ་  ྾   རྗེ་ཕ་བོང་ཁ།  བྱམས་བརྩེ་མཁྱེན་པ་བློ་བཟང་རྒྱལ་བ་ཡི། །བསྟན་པའི་སྙིང་པོ་འཛིན་པའི་དཔལ་གྱུར་ཅིང། །འཕྲིན་ལས་རྒྱ་མཚོ་དྲིན་ཅན་བླ་མ་ལ། །
གསོལ་  ྾  དེ་ལྟར་ལྷ་དང་བླ་མའི་བྱིན་ནུས་ཀྱིས། །ཐུན་མོང་ལམ་གྱིས་རང་རྒྱུད་ལེགས་སྦྱངས་ནས། །ཟབ་ལམ་རིམ་གཉིས་རྟོགས་པ་མངོན་གྱུར་ཏེ། །ཟུང་འཇུག་འཕགས་མའི་རང་ཞལ་མྱུར་མཐོང་ཤོག་དེར་མ་སོན་ཡང་འཆི་བར་མངོན་ཕྱོགས་ཚེ། །གཞི་ལམ་
སྟོང་བཞི་བསྲེས་པའི་ལམ་གྱི་མཐར། །མྱུར་ལམ་སྒྱུ་འོད་ཟུང་གི་འཕྲུལ་འཁོར་གྱིས། །བདུད་བཞིའི་དགྲ་ཚོགས་དྲུང་ནས་འབྱིན་པར་ཤོག་སྐྱེ་བ་ཀུན་ཏུ་ཡང་དག་བླ་མ་དང། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང། །ས་དང་ལམ་གྱི་ཡོན་ཏན་རབ་རྫོགས་
ནས། །རྡོ་རྗེ་འཆང་གི་གོ་འཕང་མྱུར་ཐོབ་ཤོག་ །ཐུན་མོང་མ་ཡིན་པའི་བླ་མའི་རྣལ་འབྱོར་ནི།  བདག་ལུས་ཐ་མལ་སྤྱི་བོར་པད་ཟླའི་སྟེང། །ཐུགས་རྗེའི་གཏེར་ཆེན་རྒྱལ་ཡུམ་སྒྲོལ་མ་དང། །དབྱེར་མེད་རིན་ཅན་རྩ་བའི་བླ་མ་ནི། །སྐུ་མདོག་དཀར་དམར་མཚན་པེའི་ལང་ཚོར་
ལྡན། །ཕྱག་གཡས་ཆོས་འཆད་རྡོ་རྗེ་པད་དཀར་དང། །གཡོན་པས་རིལ་བུ་དང་བཅས་པདྨ་དཀར། །འཛིན་པའི་ཆུས་ཀྱེས་སྙན་ཐད་འདབ་མ་རྒྱས། །ཆོས་གོས་གསུམ་གསོལ་གསེར་མདོག་པཎ་ཞྭས་མཛེས། །རྡོ་རྗེའི་སྐྱིལ་ཀྲུང་འོད་གུར་དབུས་ན་བཞུགས། །ཐུགས་

[003B]ཕྱག་གཡས་མཆོག་སྦྱིན་གཡོན་པས་ཨུཏྤ་ལ། །དཀོན་མཆོག་གསུམ་མཚོན་ཕྱག་རྒྱས་ཐུགས་ཀར་འཛིན། །དར་དང་རིན་ཆེན་རྒྱན་གྱིས་མཛེས་པར་ཀླུབས། །གཡས་བརྐྱང་གཡོན་བསྐུམ་འོད་གུར་དབུས་བཞུགས་པའི། །
ཐུགས་ཀར་ཏཱཾ་ཡིག་ལྗང་གུ་འོད་ཟེར་འབར། །སེམས་དཔའ་གསུམ་གྱི་བདག་ཉིད་ཅན་གྱུར་པའི། །གནས་ལྔར་ཨོཾ་ཨཱཧཱུཾ་དང་སཱཧཱས་མཚན། །སྣང་སྟོང་ཡེ་ཤེས་རང་སྣང་རིག་རྩལ་གསལ། །ཐུགས་ཀའི་འོད་ཀྱིས་སྐྱབས་གནས་མ་ལུས་པ། །སྤྱན་དྲངས་ཐིམ་
པས་ཀུན་འདུས་བདག་ཉིད་གྱུར། །སྤྱི་གཙུག་ནོར་བུར་བྱང་ཆུབ་བར་དུ་བཞུགས། །སྒོ་གསུམ་གུས་པའི་ཡིད་ཀྱིས་ཕྱག་འཚལ་ལོ། །དངོས་བཤམས་ཡིད་སྤྲུལ་མཆོད་པ་མ་ལུས་འབུལ། །ཐོག་མེད་ནས་བསགས་སྡིག་ལྟུང་ཐམས་ཅད་བཤགས། །སྐྱེ་འཕགས་
དགེ་བ་ཀུན་ལ་རྗེས་ཡི་རང། །ཟབ་ཅིང་རྒྱ་ཆེའི་ཆོས་འཁོར་བསྐོར་དུ་གསོལ། །བདག་གཞན་དགེ་བ་བྱང་ཆུབ་ཆེན་པོར་བསྔོ། །ཐུགས་ཀར་ཏིང་འཛིན་སེམས་དཔའི་མཐའ་སྐོར་དུ། །ཡི་གེ་བཅུ་པའི་སྔོ། །ཐུགས་ཀར་ཏིང་འཛིན་སེམས་དཔའི་མཐའ་སྐོར་དུ། །ཡི་གེ་བཅུ་པའི་སྔགས་ཀྱིས་བསྐོར་བར་གྱུར་པར་བསམས་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་
སཱཧཱ།  ཅི་ནུས་བཟླས་མཐར། གསོལ་བདེབས་ཀྱི་ཚུལ་དུ་བླ་མའི་མཚན་སྔགས་བྲྒྱའམ་ཉེར་གཅིག་རེ་བཟླ།  གདུང་ཤུགས་དྲག་པོས་གསོལ་བ་བཏབ་པའི་མཐུས། །བླ་མའི་སྐུ་གསུང་ཐུགས་ལས་འོད་ཟེར་ནི། །དཀར་དམར་མཐིང་གསུམ་རང་གི་གནས་གསུམ་ཐིམ། །སྡིག་
སྒྲིབ་ཀུན་སྦྱངས་བུམ་གསང་ཤེར་དབང་ཐོབ། །སླར་ཡང་སཱཧཱ་གཉིས་ལས་སྣ་ཚོགས་འོད། །འཕྲོས་ཏེ་རང་གི་གནས་ལྔར་ཐིམ་པ་ལས། །དབང་བཞི་ཐོབ་ཅིང་སྐུ་བཞི་འགྲུབ་ནུས་བཞག་དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྙིང་གར་པདྨོའི་སྟེང་བྮུགྶ་

[004A]༄༅། །ལ༑ ༑བཀའ་དྲིན་ཆེན་པོའི་སྒོ་ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ།  །ཞེས་དབང་བཞི་ལེན་པ་དང། སྙིང་ཞུགས་ཀྱི་དམིགས་པ་རྣམས་བྱ། བླ་མའི་རྣལ་འབྱོར་འདི་ནི་ལམ་གྱི་སྲོག་ཤིང་ངམ། ཐར་པར་བགྲོད་པའི་ཐེམ་
སྐས་ལྟ་བུ་མེད་དུ་མི་རུང་བ་ཡིན་ཅིང། བྱིན་རླབས་དང་དངོས་གྲུབ་ཐམས་ཅད་བླ་མ་ལ་བརྟེན་ནས་འབྱུང་བས་ངེས་པར་ཉམས་སུ་བླང་བར་བྱའོ། །དེ་ནས།  རང་ཉིད་སྐད་ཅིག་གིས་རྗེ་བཙུན་མ་འཕགས་མ་སྒྲོལ་མའི་སྐུར་བཞེངས་པར་གྱུར།  ནང་མཆོད།  ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་
ཧ་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷ་སརྦ་དྷ་རྨཱ་སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་རླུང། རཾ་ལས་མེ། ཨཱལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བའི་ནང་དུ་ཤ་ལྔ་བདུད་རྩི་ལྔ་ཞུ་བ་ལས་བྱུང་བའི་ཡེ་ཤེས་ཀྱི་བྡུད་
རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཧཱུཾ།  ལན་གསུམ་གྱིས་བྱིན་གྱིས་བརླབ། མཆོད་པ་རྣམས།  ཨོཾ་བཛྲ་ཨམྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོ་ཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཀཾ་ལས་ཐོད་པའི་སྣོད་རྣམས་
ཀྱི་ནང་དུ་ཧཱུཾ་ལས་མཆོད་རྫས་རྣམས་རང་བཞིན་སྟོང་ཉིད་རྣམ་པ་མཆོད་རྫས་སོ་སོའི་རྣམ་པ་ཅན་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་སྟེར་བར་གྱུར། ཨོཾ་ཨརྒྷཾ་ཨཱཧཱུཾ། ཨོཾ་པཱདྱཾ་ཨཱཧཱུཾ། ཨོཾ་བརྫྲ་པུཥྤེ་ཨཱཧཱུ། ཨོཾ་ཨོཾ་བརྫ་
དཧུ་པེ་ཨཱཧཱུཾ། ཨོཾ་བཛྲ་ཨཱ་ལོ་ཀེ་ཨཱཧཱུཾ། ཨོཾ་བཛྲ་གནྡྷེ་ཨཱཧཱུཾ། ཨོཾ་བཛྲ་ནཻ་ཝིདྱཱ་ཨཱཧཱུཾ། ཨོཾ་བཛྲ་ཤཔྟ་ཨཱཧཱུཾ།  དེ་ནས་ཚོགས་བསགས་པ་ནི།  རང་ཉིད་རྗེ་བཙུན་མར་གསལ་བའི་ཐུགས་ཀར་ཟླ་གདན་ལ་གནས་པའི་ཏཱཾ་ཡིག་ལས་འོད་ཟེར་འཕྲོས། རང་

[004B] གང་གི་དྲིན་གྱིས་བདེ་ཆེན་གནས། །སྐད་ཅིག་གིས་ནི་ཐོབ་འགྱུར་བ། །བླ་མ་རིན་ཆེན་ལྟ་བུ་ཡི། །རྡོ་རྗེ་ཅན་ཞབས་པད་
ལ་འདུད། །བདག་གིས་ཚེ་རབས་སྔོན་ནས་བསྒྲུབས་པའི་ལྷ། །དུས་གསུམ་སངས་རྒྱས་ཀུན་གྱི་འཕྲིན་ལས་མ། །སྔོ་ལྗང་ཞལ་གཅིག་ཕྱག་གཉིས་མྱུར་ཞི་མ། །ཡུམ་གྱུར་ཨུཏྤལ་བསྣམས་ལ་ཕྱག་འཚལ་ལོ།  །ཞེས་ཕྱག་བྱ།  ཨོཾ་གུ་རུ་ཨཱརྱ་ཏཱ་རེ་ས་པཱ་རི་ཝཱ་ར་
ཨརྒྷཾ། པཱདྱཾ། པུཥྤེ། དཧུ་པེ། ཨཱ་ལོ་ཀེ། གདྷེ། ནཻ་ཝི་དྱཱ། ཥཔྟ་པྲ་ཏཱི་ཙྪ་ཧཱུཾ་སཱཧཱའི་བར་གྱིས་མཆོད། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་གཟུང།།
སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་བདག་སྐྱབས་མཆི། །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གིས་མགྲོན་དུ་
གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ །ཅེས་རྒྱུན་བཤགས་དང།  སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་སེམས་ཅན་ཐམས་ཅད་སྡུག་བསྔལ་དང་སྡུག་
བསྔལ་གྱི་རྒྱུ་དང་བྲལ་བར་གྱུར་ཅིག་སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག་སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་བྲལ་བའི་བཏང་སྙོམས་ལ་གནས་པར་གྱུར་ཅིག་ །ཅེས་ཚད་མེད་བཞི་བྱ།།

[005A]༄༅། །ཚོགས་ཞིང་རྣམས་རང་ལ་ཐིམ་པས་བྱིན་གྱིས་བརླབ་པར་གྱུར་ པར་བསམ། དེ་ནས།  ཨོཾ་སྭ་བྷཱ་ཝ་ཤུདྡྷ་སརྦ་དྷ་རྨཱ་སཧཱདྷརྨཱསབྷཱ་ཝ་ཤུ་དཧོ་ཉཧཾ། སྟོང་པ་ཉིད་དུ་གྱུར།  སྔགས་བརྗོད་ཅིང་དོན་རྒྱུད་དང་འདྲེས་པ་མ་བྱུང་གི་བར་དུ་བསྒོམ་
སྟོང་པའི་ངང་ལས་ས་གཞི་རྣམས་བཻ་ཌཱུར་ཡ་ལྟར་སྔོ་བ། ལག་མཐིལ་ལྟར་འཇམ་པ། མཐའ་སྐོར་དུ་ནེའུ་གསིང་དང། པདྨ་དང། ཨུཏྤ་ལའི་ཚལ་གྱིས་ཁྱབ་པ་ལ་དྲི་བསུང་ལྡང་བ། འོ་མའི་རྒྱ་མཚོའི་ནང་དུ་ཆུ་བྱ་སྣ་ཚོགས་རྩེ་ཞིང་ལྡིང་བ། ཆུ་ཕྲན་དུ་མས་
བརྒྱན་པའམ།  ཡང་ན། ཡེ་ཤེས་རང་སྣང་ལས་གྲུབ་པ་འཇའ་ཚོན་གྱི་རང་བཞིན་གཅིག་ཏུ་མ་ངེས་པ།  དྭངས་ཤིང་གསལ་བའི་དབུས་སུ་པཾ་ལས་པདྨ་འདབ་མ་བརྒྱད་པའི་ལྟེ་བར་ཏཱཾ་ཡིག་ལྗང་གུ་ཞིག་ཐོལ་གྱིས་བྱུང། དེ་ལས་འོད་ཟེར་འཕྲོས། དོང་ཉིས་བྱས། འདུས་ཡོངས་
སུ་གྱུར་པ་ལས་ཨུཏྤ་ལ་སྔོན་པོ་ཏཱཾ་གྱིས་མཚན་པ་ཞིག་ཏུ་གྱུར། དེ་འོད་དུ་ཞུ་བ་ལས་རང་ཉིད་རྗེ་བཙུན་མ་སྐུ་མདོག་མར་གད་ཀྱི་མདངས་ཅན་ཤིན་ཏུ་ལྗང་བ་ཞལ་གཅིག་ཕྱག་གཉིས་པ། ཞི་ཞིང་འཛུམ་པ་གནག་སྣུམ་རལ་པ་ཕྱེད་བཅིངས་སུ་བྱས་པ་ལ། ཨུཏྤ་ལ་
དང། རིན་པོ་ཆེའི་རྒྱན་དུ་མས་བརྒྱན་པ། སྤྱན་དཀྱུས་རིང་ཞིང་ཟླུམ་པ། ཕྱག་གཡས་མཆོག་སྤྱིན་དང་གཡོན་ཐུགས་ཀར་དཀོན་མཆོག་གསུམ་མཚོན་གྱི་ཕྱག་རྒྱ་ཅན་གཉིས་ཀས་ཨུཏྤ་ལ་སྔོན་པོ་རེ་རེ་འཛིན་པ། ནུ་མ་འབུར་ཞིང་རྒྱས་པ། རིན་པོ་ཆེའི་རྒྱན་
ཐམས་ཅད་ཀྱིས་བརྒྱན་པ། དར་སྣ་ཚོགས་ཀྱི་ན་བཟའ་ཅན། ཞབས་གཡས་བརྐྱང་ཞིང། གཡོན་བསྐུམ་པ་ཟླ་བའི་རྒྱབ་ཡོལ་ཅན། མཚན་དང་དཔེ་བྱད་ཐམས་ཅད་གསལ་ལ་ཡོངས་སུ་རྫོགས་པར་གྱུར། དེའི་སྤྱི་བོར་སྐུ་རྡོ་རྗེའི་ངོ་བོ་ཨོཾ་དཀར་པོ། མགྲིན་

[005B] ཐུགས་ཀར་ཐུགས་རྡོ་རྗེའི་ངོ་བོ་ཧཱུཾ་སྔོན་པོ། ཐུགས་ཀའི་ཏཱཾ་ཡིག་ལས་འོད་ཟེར་འཕྲོས་པས། རང་བཞིན་གྱི་གནས་ནས་བསྒོམས་པ་དང་འདྲ་བའི་རྗེ་བཙུན་མ་ལ་སྒྲོལ་མ་ཉེར་གཅིག་གིས་བསྐོར་བ་མདུན་གྱི་ནམ་མྑར་
སྤྱན་དྲངས་ པར་གྱུར་པར་བསམས་ལ་ཌཱ་དྲིལ་དང་བཅས།  པོ་ཏ་ལ་ཡི་གནས་མཆོག་ནས། །ཏཱཾ་ཡིག་ལྗང་གུ་ལས་འཁྲུངས་ཤིང། །འོད་དཔག་མེད་ཀྱིས་དབུ་ལ་བརྒྱན། །དུས་གསུམ་སངས་རྒྱས་འཕྲིན་ལས་མ། །སྒྲོལ་མ་འཁོར་བཅས་གཤེགས་སུ་གསོལ། །
 ཞེས་པ་དང།  ལྷ་དང་ལྷ་མིན་ཅོད་པན་གྱི། །ཞབས་གཉིས་པད་མ་ལ་བཏུད་དེ། །ཕོངས་པ་ཀུན་ལས་སྒྲོལ་མཛད་མ། །སྒྲོལ་མ་ཡུམ་ལ་ཕྱག་འཚལ་ལོ། །རྗེ་བཙུན་འཕགས་མ་སྒྲོལ་མ་དང།  །ཞེས་པ་ནས།  འདྲེན་པའི་དཔལ་དུ་བདག་གྱུར་ཅིག་ ཅེས་ཡན་ལག་བདུན་
པ་འབུལ།  ཨོཾ་རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ།  །ཞེས་པ་ནས།  བ་ནི་ཉི་ཤུ་རྩ་གཅིག་ །ཅེས་ཉེར་བསྟོད་གང་མང་འདོན་ཞིང་ཕྱག་འཚལ་གྱི་ཚིག་བརྗོད་པ་དང་སྒྲོལ་མ་རེ་རེ་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་ནས་རང་ལ་ཐིམ་པར་བསམ་ཞིང། གཞན་ཡང་མ་ཏི་སཱ་
རས་བརྩམས་པའི་བསྟོད་པ་འདི་བྱིན་རླབས་ཆེ་བས་འདོན་ཞེས་གསུངས་པའི་བསྟོད་པ་ནི་གདུང་འབོད་རྒྱས་པ།  ན་མོ་ཨཱ་རྱ་ཏཱ་རེ་ཡ། རབ་འབྱམས་རྒྱལ་བ་ཀུན་ཡི་འཕྲེན་ལས་ལས། ནས། རྣམ་དག་ལས་དང་བསལ་བ་མ་གྱུར་ཅིག་ །ཅེས་སོགས་དང། དེ་ནས།  ཨོཾ་བཛྲ་བཧུ་མི་ཨཱཧཱུཾ་
དབང་ཆེན་གསེར་གྱིས་གཞི། ཨོཾ་བཛྲ་རེ་ཁེ་ཨཱཧཱུཾ། ཕྱི་ལྕགས་རི་ཁོར་ཡུག་གིས་བསྐོར་བའི་དཔུས་སུ་རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་འཛམ་བུ་གླིང། ནུབ་བ་གླང་སྤྱོད། བྱང་སྒྲ་མི་སྙན། ལུས་དང་ལུས་འཕགས། རྔ་ཡབ་དང་རྔ་ཡབ་

[006A]༄༅། །གཞན། གཡོ་ལྡན་དང་ལམ་མཆོག་འགྲོ། སྒྲ་མི་སྙན་དང་སྒྲ་མི་སྙན་གྱི་ཟླ། ཤར་དུ་གླང་པོ་རིན་པོ་ཆེ། ལྷོར་ཁྱིམ་བདག་  ྾  ནུབ་ཏུ་རྟ་  ྾  བྱང་དུ་བཙུན་མོ་  ྾  ཤར་ལྷོར་དམག་དཔོན་  ྾  ལྷོ་ནུབ་ཏུ་འཁོར་ལོ་  ྾  ནུབ་
བྱང་དུ་ནོར་བུ་  ྾  བྱང་ཤར་དུ་གཏེར་ཆེན་པོའི་བུམ་པ། ནང་གི་ཤར་དུ་ཉི་མ། ནུབ་ཏུ་ཟླ་བ། བདག་གཞན་ལུས་ངག་ཡིད་གསུམ་ལོངས་སྤྱོད་དུས་གསུམ་དགེ་ཚོགས་བཅས། །རིན་ཆེན་མཎྜལ་བཟང་པོ་ཀུན་བཟང་མཆོད་པའི་ཚོགས་བཅས་པ། །
བློ་ཡིས་བླངས་ནས་བླ་མ་ཡི་དམ་དཀོན་མཆོག་གསུམ་ལ་འབུལ། །ཐུགས་རྗེའི་དབང་གིས་བཞེས་ནས་བདག་ལ་བྱིན་གྱིས་བརླབ་ཏུ་གསོལ། །ཨི་དཾ་གུ་རུ་རཏྣ་མཎྜ་ལ་ཀཾ་ནིརྱ་ཏཱ་ཡཱ་མི།  ཞེས་མཎྜལ་ཚོམ་བུ་ཉེར་ལྔ་མའམ།  ས་གཞི་སྤོས་ཀྱིས་སོགས་ ཚོམ་བུ་བདུན་མ་
གང་རུང་འབུལ། དེ་ནས།  དུས་གསུམ་བདེ་གཤེགས་སྐྱེད་པའི་ཡུམ། །རྗེ་བཙུན་ཐུགས་རྗེའི་གཏེར་ཆེན་མས། །བདག་གི་སྡིག་སྒྲིབ་སྦྱང་དུ་གསོལ། །ཀྱེ་མ་ཨརྱ་ཏཱ་རེ་མ།  །ཞེས་བརྗོད་ཅིང་མོས་གུས་དྲག་ཏུ་བྱས་ཏེ།  གསོལ་བ་བཏབ་པས་ཕྱག་གཡོན་སྐྱབས་སྦྱིན་གྱི་
ཕྱག་རྒྱ་མཛད་པའི་སྲིན་མཛུབ་ནས་འོད་དཀར་པོའི་སྦུ་གུ་གྲོ་སོག་ཙམ་པ་ཞིག་ནར་གྱིས་བྱུང་བ་རང་གི་སྤྱི་བོའི་ཚངས་བའི་བུ་གར་ཞུགས་པའི་ནང་ནས་བདུད་རྩི་དཀར་པོའོ་མའི་རྒྱུན་ལྟ་བུ་སྐྱ་ཆིལ་ཆིལ་བབས། ལུས་ཀྱི་ནང་ཐམས་ཅད་གང་བས་སྡིག་སྒྲིབ་
ཉེས་ལྟུང་དྲི་མའི་ཚོགས་ཐམས་ཅད་བྱང་ཞིང་དག་ལུས་ཤེལ་གོང་གཡའ་དག་པ་ལྟ་བུར་གྱུར་ པའི་མོས་པ་བྱ། དེ་ནས།  སྒྲོལ་མ་ཉེར་གཅིག་འོད་དུ་ཞུ་ནས་གཙོ་མོ་ལ་ཐིམ། གཙོ་མོ་ཡང་རང་ལ་ཐིམ་པས་གཉིས་སུ་མེད་པར་གྱུར་ པར་བསམས་ལ།།

[006B] ཞེས་བརྗོད།  སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས། འོད་དཔག་མེད་གཙོ་བོར་གྱུར་པའི་དབང་གི་ལྷ་རིགས་ལྔ་འཁོར་དང་བཅས་པ་སྤྱན་དྲངས། ཨོཾ་པཉྩ་ཀུ་ལས་པ་རི་ཝཱ་ར་ཨརྒྷཾ་ སོགས་ཀྱིས་མཆོད། ཁྱེད་རྣམས་ཀྱིས་བྡག་
ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦཏ་ཐཱ་ག་ཏ་ཨ་བཧི་ཥྲཱི་ཡེ་ཨཱཧཱུཾ། ཞེས་བདུད་རྩིའི་ཆུས་དབང་བསྐུར། སྐུ་གང་
དྲི་མ་དག་ཆུའི་ལྷག་མ་སྤྱི་གཙུག་ཏུ་འཁྱིལ་བ་ལས་བླ་མ་འོད་དཔག་མེད་ཀྱིས་དབུ་བརྒྱན་ཅིང། དབང་གི་ལྷ་རྣམས་ཀྱང་བདག་ཉིད་ལ་ཐིམ་པར་གྱུར།  མཆོད་པ་རྣམས། ཨམྲཨ་ཏས་བསང།  སྭ་བྷཱ་ཝས་སྦྱངས།  སྟོང་བའི་ངང་ལས་ཀཾ་ལས་ཐོད་པའི་སྣོད་
རྣམས་ཀྱི་ནང་དུ་ཧཱུཾ་ལས་མཆོད་རྫས་རྣམས་རང་བཞིན་སྟོང་ཉིད་རྣམ་པ་མཆོད་རྫས་སོ་སོའི་རྣམ་པ་ཅན་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་སྟེར་བར་གྱུར། ཨོཾ་ཨརྒྷཾ་ཨཱཧཱུཾ། ཨོཾ་པཱ་དྱཾ་ཨཱཧཱུཾ། ཨོཾ་བརྫྲ་པུཥྤེ་
ཨཱཧཱུ། ནས། ཤཔྟ་ཨཱཧཱུ། གི་བར་གྱིས་བརླབ།  ཨོཾ་ཨཱ་རྱ་ཏཱ་རེ་ས་པཱ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ནས། ཤ་པྟའི་བར་གྱིས་མཆོད། ཨོཾ་ཨཱ་རྱ་ཏཱ་རེ་ས་པཱ་རི་ཝཱ་ར་ཨོཾ་ཨཱཧཱུཾ། ནང་མཆོད་འབུལ། །བདག་གིས་ཚེ་རབས་སྔོན་ནས་བསྒྲུབས་པའི་ལྷ། །
 ནས།  ཡུམ་གྱུར་ཨུཏྤལ་བསྣམས་ལ་ཕྱག་འཚལ་བསྟོད།  །ཅེས་བསྟོད། ལྷའི་སྐུ་སྣང་ལ་རང་བཞིན་མེད་པ་སྣང་སྟོང་དབྱེར་མེད་ལ་ཅི་ཙམ་གནས་པ་འཇོག་དགོས་ཏེ། བསྐྱེད་རིམ་གྱི་གཙོ་བོ་ཡིན་པས་གལ་ཆེ་ལ། མ་ཐུབ་ན་བཟླས་པ་ལ་འཇུག་པ་ནི། དམིགས་པ་འདི་ལྟར།  རང་ལྷར་
[007A]༄༅། །གསལ་བའི་སྤྱི་བོར་བདེ་ཆེན་གྱི་འཁོར་ལོ་རྩ་འདབ་སུམ་ཅུ་སོ་གཉིས་པའི་དབུས་སུ་ཏཱཾ་ཡིག་དཀར་པོ་ལས་རྗེ་བཙུན་མ་དཀར་མོ་ལ་རང་དང་འདྲ་བ་སུམ་ཅུ་རྩ་གཉིས་ཀྱིས་བསྐོར་བ། མགྲིན་པ་ལོངས་སྤྱོད་ཀྱི་འཁོར་ལོ་རྩ་འྡབ་
བཅུ་དྲུག་པའི་དབུས་སུ་ཏཱཾ་དམར་པོ་ལས་རྗེ་བཙུན་མ་དམར་མོ་ལ་རང་འདྲ་བཅུ་དྲུག་གིས་བསྐོར་བ། སྙིང་ག་ཆོས་ཀྱི་འཁོར་ལོ་རྩ་འདབ་བརྒྱད་པའི་ལྟེ་བར་ཏཱཾ་སྔོན་པོ་ལས་རྗེ་བཙུན་མ་སྔོན་མོ་ལ་རང་འདྲ་བརྒྱད་ཀྱིས་བསྐོར་བ། ལྟེ་བར་སྤྲུལ་པའི་འཁོར་ལོ་རྩ་འྡབ་
དྲུག་ཅུ་རྩ་བཞིའི་དབུས་སུ་ཏཱཾ་སེར་པོ་ལས་རྗེ་བཙུན་མ་སེར་མོ་ལ་རང་འདྲ་དྲུག་ཅུ་རྩ་བཞིས་བསྐོར་བ། གསང་གནས་བདེ་སྐྱོང་གི་འཁོར་ལོ་རྩ་འདབ་སོ་གཉིས་ཀྱི་དབུས་སུ་ཏཱཾ་ལྗང་གུ་ལས་རྗེ་བཙུན་མ་ལྗང་གུ་ལ་རང་འདྲ་སོ་གཉིས་ཀྱིས་བསྐོར་བ།  ཞེས་གསལ་བཏབ།།
སྙིང་ག་ཆོས་ཀྱི་འཁོར་ལོའི་དབུས་ཀྱི་རྗེ་བཙུན་མ་སྔོན་མོའི་ཐུགས་ཀར་ཟླ་བའི་དཀྱིལ་འཁོར་མན་ཤེལ་གྱི་མཎྜལ་ཁ་སྦུབ་པ་ལྟ་བུའི་དབུས་སུ་ཏཱཾ་ཡིག་ཧཱུཾ་གིས་མཚན་པའི་མཐར་མདུན་ནས་བརྩམས་ཏེ་གཡས་སྐོར་དུ་ཡི་གེ་བཅུ་པས་བསྐོར་བར་བསམ། འཁོར་ལོ་ལྔའི་ལྷ་
དང་སྔགས་ཕྲེང་ལས་འོད་ཟེར་འཕྲོས། ཕྱོགས་བཅུའི་སངས་རྒྱས་བྱང་སེམས་ཐམས་ཅད་ལ་ཕོག་པས། རྒྱལ་བ་སྲས་བཅས་ཐམས་ཅད་སྤྱན་དྲངས་ཏེ། ཆར་ཆེན་པོ་བབས་པ་བཞིན་དུ་རང་ལ་སིབ་སིབ་ཐིམ་པས་རྒྱུད་བྱིན་གྱིས་བརླབ་པར་བསམ། ཡང་འོད་
ཟེར་འཕྲོས། སེམས་ཅན་ཐམས་ཅད་ལ་ཕོག་པས་དེ་རྣམས་ཀྱི་སྡིག་སྒྲིབ་སྦྱངས། རྗེ་བཙུན་མའི་སྐུར་གྱུར་ཏེ་རང་ལ་ཐིམ་པར་བསམ། ཡང་སྙིང་གའི་རྗེ་བཙུན་མ་ལས་རང་འདྲ་དཔག་ཏུ་མེད་པ་ དབུགས་གཏོང་བ་དང་མཉམ་དུ་སྣ་བུག་གཡས་ནས་  འཕྲོས། སེམས་ཅན་

[007B] ཆོས་ཀྱི་དབྱིངས་ཀྱི་ཡེ་ཤེས་ལ་བཀོད། མི་བསྐྱོད་པའི་གོ་འཕང་མངོན་དུ་བྱས། སྒྲོལ་མ་སྔོན་མོའི་སྐུར་གྱུར་ཏེ་སྔགས་ཀྱི་སྒྲ་སྒྲོགས་པར་གྱུར། རང་ལས་སྤྲུལ་པའི་ལྷ་རྣམས་ཚུར་འདུས་ཏེ་སྙིང་གའི་ལྷ་ལ་ཐིམ་
སྤྱི་བོའི་རྗེ་བཙུན་མ་ལས་རང་འདྲ་དཔག་ཏུ་མེད་པ་འཕྲོས། སེམས་ཅན་གཏི་མུག་ཅན་རྣམས་ཀྱི་གཏི་མུག་སྦྱངས། མེ་ལོང་ལྟ་བུའི་ཡེ་ཤེས་ལ་བཀོད། རྣམ་པར་སྣང་མཛད་ཀྱི་གོ་འཕང་མངོན་དུ་བྱས། སྒྲོལ་མ་དཀར་མོའི་སྐུར་གྱུར་ཏེ་སྔགས་ཀྱི་སྒྲ་སྒྲོགས་
པར་གྱུར། རང་ལས་སྤྲུལ་པའི་ལྷ་རྣམས་ཚུར་འདུས་ཏེ་སྤྱི་བོའི་ལྷ་ལ་ཐིམ། ལྟེ་བའི་རྗེ་བཙུན་མ་ལས་རང་འདྲ་དཔག་ཏུ་མེད་པ་འཕྲོས། སེམས་ཅན་སེར་སྣ་ཅན་རྣམས་ཀྱི་སེར་སྣ་སྦྱངས། མཉམ་པ་ཉིད་ཀྱི་ཡེ་ཤེས་ལ་བཀོད། རིན་ཆེན་འབྱུང་ལྡན་གྱི་གོ་འཕང་
མངོན་དུ་བྱས། སྒྲོལ་མ་སེར་མོའི་སྐུར་གྱུར་ཏེ་སྔགས་ཀྱི་སྒྲ་སྒྲོགས་པར་གྱུར། རང་ལས་སྤྲུལ་པའི་ལྷ་རྣམས་ཚུར་འདུས་ཏེ་ལྟེ་བའི་ལྷ་ལ་ཐིམ། མགྲིན་པའི་རྗེ་བཙུན་མ་ལས་རང་འདྲ་དཔག་ཏུ་མེད་པ་འཕྲོས། སེམས་ཅན་འདོད་ཆགས་ཅན་རྣམས་ཀྱི་འྡོད་
ཆགས་སྦྱངས། སོ་སོར་རྟོག་པའི་ཡེ་ཤེས་ལ་བཀོད། འོད་དཔག་མེད་ཀྱི་གོ་འཕང་མངོན་དུ་བྱས། སྒྲོལ་མ་དམར་མོའི་སྐུར་གྱུར་ཏེ་སྔགས་ཀྱི་སྒྲ་སྒྲོགས་པར་གྱུར། རང་ལས་སྤྲུལ་པའི་ལྷ་རྣམས་ཚུར་འདུས་ཏེ་མགྲིན་པའི་ལྷ་ལ་ཐིམ། གསང་གནས་ཀྱི་རྗེ་
བཙུན་མ་ལས་རང་འདྲ་དཔག་ཏུ་མེད་པ་འཕྲོས། སེམས་ཅན་ཕྲག་དོག་ཅན་རྣམས་ཀྱི་ཕྲག་དོག་སྦྱངས། བྱ་བ་གྲུབ་པའི་ཡེ་ཤེས་ལ་བཀོད། དོན་ཡོད་གྲུབ་པའི་གོ་འཕང་མངོན་དུ་བྱས། སྒྲོལ་མ་ལྗང་གུའི་སྐུར་གྱུར་ཏེ་སྔགས་ཀྱི་སྒྲ་སྒྲོགས་པར་གྱུར་

[008A]༄༅། །རང་ལས་སྤྲུལ་པའི་ལྷ་རྣམས་ཚུར་འདུས་ཏེ་གསང་གནས་ཀྱི་ལྷ་ལ་ཐིམ། དེ་ལྟར་ལྷ་ཐམས་ཅད་རིགས་ལྔའི་རྗེ་བཙུན་མར་གྱུར་པ་རྣམས་ཀྱིས་སྔགས་ཀྱི་སྒྲ་སྒྲོགས་པར་གྱུར་པར་བསམ། ཨོཾ་ཏཱ་རེ་ཏུཏྟཱ་རེ་ཏུ་རེ་སཱཧཱ།  ཞེས་ཅི་
ནུས་བཟླས། མཚན་མའི་བསྙེན་པ་ནི། མཚན་མ་མ་བྱུང་གི་བར་དང། གྲངས་ཀྱི་བསྙེན་པ་ནི། འབུམ་ཕྲག་བཅུ། དུས་ནི་ཟླ་བ་དྲུག་གོ་དེ་ནས་ཐུན་འཇོག་ཁར།  ཨོཾ་པདྨ་སཏ་ས་མ་  ྾  སོགས་ཡིག་བརྒྱ་བཟླ།  ཨོཾ་ཨཱརྱ་ཏཱ་རེ་ས་པཱ་རི་ཝཱ་ར་ཨརྒྷཾ་ ནས་  ཤཔྟ་པྲ་ཏཱི་ཙྪ་སཱཧཱའི་བར་གྱི་ཕྱི་མཆོད་དང། ཨོཾ་ཨཱརྱ་
ཏཱ་རེ་ས་པཱ་རི་ཝཱ་ར་ཨོཾ་ཨཱཧཱུཾ་ གིས་ནང་མཆོད་འབུལ།  ལྷ་དང་ལྷ་མིན་ཅོད་པན་གྱིས། །ཞབས་ཀྱི་པད་མ་ལ་བཏུད་དེ། །ཕོངས་པ་ཀུན་ལས་སྒྲོལ་མཛད་མ། །སྒྲོལ་མ་ཡུམ་ལ་ཕྱག་འཚལ་བསྟོད།  །ཅེས་བསྟོད། དེ་ནས་གཏོར་མ་འབུལ་བར་འདོད་ན།  ཨ་མྲྀ་ ཏས་བསང།  སྭ་བྷཱ་
ཝས་སྦྱངས།  སྟོང་པའི་ངང་ལས་ཡཾ་ལས་རླུང། རཾ་ལས་མེ། ཨཱལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བའི་ནང་དུ་ཤ་ལྔ་བདུད་རྩི་ལྔ་ཞུ་བ་ལས་བྱུང་བའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཧཱུཾ།  གསུམ་གྱིས་བྱིན་གྱིས་བརླབ།  རང་གི་ཐུགྶ་
ཀའི་ས་བོན་གྱི་འོད་ཟེར་གྱིས་རྗེ་བཙུན་མ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། ལྗགས་རྡོ་རྗེའི་འོད་ཟེར་གྱི་སྦུ་གུས་དྲངས་ཏེ་གསོལ་བར་གྱུར་ བར་བསམས་ལ།  ཨོཾ་ཨཱརྱ་ཏཱ་རེ་ས་པཱ་རི་ཝཱ་ར་ཨི་དཾ་བ་ལིངྟ་ཁ་ཁ་ཁཱ་ཧི་ཁཱ་ཧི།  ཞེས་
པ་ལན་གསུམ་གྱིས་ཕུལ།  ཨོཾ་ཨཱརྱ་ཏཱ་རེ་ས་པཱ་རི་ཝཱ་ར་ཨརྒྷཾ། པཱདྱཾ། པུཥྤེ། དྷཱུ་པེ། ཨཱ་ལོ་ཀེ་གནྡྷེ། ནཻ་ཝིདྱཱ། ཤཔྟ་པྲ་ཏཱི་ཙྪ་ཧཱུཾ་སཱཧཱ་ ས་ཕྱི་མཆོད་དང།  ཨོཾ་ཨཱརྱ་ཏཱ་རེ་ས་པཱ་རི་ཝཱ་ར་ཨོཾ་ཨཱཧཱུཾ་ གིས་ནང་མཆོད་འབུལ།  ཨོཾ་རྗེ་བཙུན་མ་འཕགས་མ་ ནས་ཕྱག་འཚལ་ཉེར་གྕིག་

[008B]  རྗེ་བཙུན་བཅོམ་ལྡན་འདས་མ་ཐུགས་རྗེ་ཅན།  །ཞེས་པ་ནས།  ལུང་བསྟན་པ་ཡང་བདག་གིས་དེར་ཐོབ་ཤོག་ཁྱེད་རྣམས་མཆོད་ཅིང་གསོལ་བ་ ཞེས་པ་ནས།  འཕེལ་བར་མཛད་དུ་གསོ།  །གཞན་ཡང་ལེགས་བྲིས་མ་དང་གདུང་འབོད་རཏྣའི་ཕྲེང་བ། གང་ཞིག་
དྲན་པས་འཇིགས་བརྒྱད་ཀུན་སེལ་ཞིང།  །ཞེས་པ་ནས།  མ་ལུས་བདེ་བླག་ཉིད་དུ་འབྱུང་གྱུར་ཅིག་ །ཅེས་པ་དང། ཡང་གདུང་འབོད་བསླུ་མེད་མ་ནི།  སྐྱབས་གནས་རིན་ཆེན་བསླུ་མེད་རྣམ་པ་གསུམ།  །ཞེས་པ་ནས།  མྱུར་དུ་བདུད་བཞིའི་གཡུལ་ལས་རྒྱལ་བར་ཤོག་
 ཅེས་སོགས་ཇི་ལྟར་ནུས་པས་འདོད་དོན་ལ་གསོལ་བ་གདབ། དེ་ནས།  དགེ་བ་འདི་ཡིས་མྱུར་དུ་བདག་འཕགས་མ་སྒྲོལ་མ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་ །ཅེས་བརྗོད་ནས།  རྣམ་དག་ཡིད་ཀྱི་རྫིང་བུར་ལྷག་པའི་ལྷའི།།
མཚན་དཔེའི་སྐུ་བསྒོམས་མཆོད་བསྟོད་བཟླས་སོགས་ཀྱི། །རྣམ་དཀར་དགེ་བས་ཐེག་མཆོག་དགེ་བའི་བཤེས། །མཚན་ཉིད་ལྡན་པས་རྗེས་སུ་འཛིན་པར་ཤོག་དེ་ཡི་དྲིན་ལས་སྲིད་པའི་ཕུན་ཚོགས་ལ། །ཞེན་ལོག་ངེས་འབྱུང་དྲག་པོས་རྒྱུད་བསྐུལ་ཏེ། །སྨོན་
འཇུག་བྱང་ཆུབ་མཆོག་ཏུ་སེམས་བསྐྱེད་ནས། །ཕྱིན་དྲུག་བསྡུ་བཞིའི་སྤྱོད་པས་འཚོ་བར་ཤོག་དེ་ཚེ་མཚན་ལྡན་རྡོ་རྗེ་སློབ་དཔོན་ལས། །ཐུན་མོང་ཐུན་མོང་མིན་པའི་ལུས་དཀྱིལ་དུ། །རྣམ་དག་དབང་བཞིས་རང་རྒྱུད་ལེགས་སྨིན་ནས། །དམ་ཚིག་སྡོམ་པ་མིག་
བཞིན་བསྲུང་བར་ཤོག་ལྷན་སྐྱེས་བདེ་ཆེན་སྒྲུབ་པའི་ཐབས་ཀྱི་ཕུལ། །ཟབ་ལམ་བླ་མ་ལྷ་ཡི་རྣལ་འབྱོར་མཆོག་ཚུལ་བཞིན་ཉམས་སུ་བསྟར་བས་རང་གི་རྒྱུད། །བྱིན་རླབས་དངོས་གྲུབ་ཆར་གྱིས་ཚིམ་པར་ཤོག་སྦྱོར་བ་ཚོགས་གསོག་དངོས་གཞིར་བསྙེན་

[009A]༄༅། །སྒྲུབ་བཞི། །མཆོད་བསྟོད་ལུས་དཀྱིལ་བསྒོམ་བཟླས་མཐར་སོན་ཏེ། །ཟབ་གསལ་གཉིས་སུ་མེད་པའི་རྣལ་འབྱོར་གྱིས། །ཞི་སོགས་ལས་ཚོགས་ཉེར་བདུན་ལྷུན་གྲུབ་ཤོག་མ་བཅོས་རྡོ་རྗེའི་ལུས་ཀྱི་ཕོ་བྲང་ཆེའི། །
རྩ་གསུམ་འཁོར་ལོ་བཞི་ཡི་གེགས་བསལ་ནས། །སྤྲུལ་པའི་པདྨོར་དགའ་བ་གཡོན་འཁྱིལ་ཏེ། །ཏཱཾ་ཡིག་བསྒོམས་པས་བྱིང་རྒོད་སེལ་བར་ཤོག་དེས་དྲངས་སྟེང་འོག་དྲི་བཞོན་ཁ་སྦྱོར་མཐུས། །ཞུགས་གནས་ཐིམ་མཐར་བསྲེ་སྐོར་རྗེས་གཞིག་སོགས། །བསྒོམས་
པས་སྟོང་བཞི་དྲངས་པའི་འོད་གསལ་ལས། །སྣང་སྟོང་སྒྱུ་མའི་ལྷ་སྐུར་ལྡང་བར་ཤོག་སྤྱི་ལྟེར་ཐིག་ལེའི་དབུས་གནས་ཨཱདང་ཧཾ། །འབར་འཛག་ཁ་སྦྱོར་རླུང་གིས་དྲོད་བསྐུལ་ཏེ། །རི་བོང་ཅན་གྱི་ཆ་ཤས་ཞུ་བའི་རྒྱུན། །ལྷུངས་པས་ཙཎྜ་ལི་ནི་འབར་བར་ཤོག་
དེ་ཡིས་ཧཾ་ཡིག་བདུད་རྩི་རབ་བཞུས་པ། །སྤྱི་མགྲིན་སྙིང་ག་ལྟེ་བའི་འཁོར་ལོ་བཞིར། །རིམ་གྱིས་བབས་པ་དགའ་བཞི་སྟོང་པ་དང། །སྦྱར་བས་བདེ་སྟོང་ཡེ་ཤེས་མངོན་འགྱུར་ཤོག་སྙིང་སྟོབས་གྱེན་དུ་འཕྱུར་བས་རྩ་ནང་ཀུན། །ལེགས་གང་ཚངས་པའི་བྱིན་ཟ་རབ་
བཅིལ་ཞིང། །ཀུན་དའི་བཅུད་ཀྱིས་ལུས་ཀུན་ཡོངས་ཁྱབ་པས། །ལྷན་སྐྱེས་བདེ་བའི་དགའ་སྟོན་འབར་བར་ཤོག་དེ་ཚེ་རྩ་རླུང་ཐིག་ལེའི་གནས་རྣམས་ལ། །ནུས་པ་རྙེད་ནས་ཞིང་སྔགས་ཌཱ་ཀི་མའི། །ཕོ་ཉའི་ལམ་བཟང་ཚུལ་བཞིན་བསྟེན་པ་ཡིས། །རྡོ་རྗེ་འཆང་
དབང་ཚེ་འདིར་ཐོབ་པར་ཤོག་གཞན་ཡང་འཇའ་ལུས་འོད་སྐུ་འགྲུབ་པ་དང། །མྱུར་ལམ་འཕོ་བས་དག་ཞིང་བགྲོད་པའི་ཐབས། །བར་དོའི་གནས་སྐབས་ལོངས་སྐུར་ལྡང་བ་སོགས། །ཐབས་མཁས་སྤྱོད་པའི་གནས་རྣམས་མཐར་ཕྱིན་ཤོག་མདོར་ན་དེང་

[009B] །བཅོམ་ལྡན་རྗེ་བཙུན་སྒྲོལ་མས་རྗེས་བཟུང་སྟེ། །ས་ལམ་བགྲོད་པ་གེགས་མེད་མཐར་ཕྱིན་ནས། །ཟུང་འཇུག་སྐུ་བཞིའི་གོ་འཕང་མྱུར་ཐོབ་ཤོག་རྨད་བྱུང་སྲས་བཅས་རྒྱལ་བའི་བྱིན་རླབས་དང། །རྟེན་འབྲེལ་བསླུ་བ་མེད་པའི་བྡེན་
པ་དང། །བདག་གི་ལྷག་བསམ་དག་པའི་མཐུ་སྟོབས་ཀྱིས། །རྣམ་དག་སྨོན་པའི་གནས་ཀུན་འགྲུབ་པར་ཤོག་ །ཅེས་བརྗོད་པར་བྱའོ།  །ཨོཾ་པདྨ་སཏ་ས་མ་ཡ། མ་ནུ་པཱ་ལ་ཡ། པདྨ་སཏ་ཏྭེ་ནོ་པ་ཏིཥྛ། དྲི་ཌྷོ་མེ་བྷ་ཝ། སུ་ཏོ་ཥྱོ་མེ་བྷཱ་ཝ། སུ་པོ་ཥྱོ་མེ་བྷཱ་ཝ། ཨ་
ནུ་རཀྟོ་མེ་བྷཱ་ཝ། སརྦ་སིདྡྷི་མམེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོབྷ་ག་ཝན། སརྦ་ཏ་ཐཱ་ག་ཏ། པདྨ་མཱ་མེ་མུཉྩ། པདྨ་བྷ་ཝ། མཧཱ་ས་མ་ཡ་སཏ་ཨཱཧཱུཾ་ཕཊ།  ཅེས་སྣང་བ་མཐའ་ཡས་ཀྱི་ཡིག་བརྒྱ་ལན་གསུམ་གྱིས་ཁ་བསྐང།  མ་འབྱོར་
པ་དང་ཉམས་པ་དང། །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་གང། །དེ་ཀུན་མགོན་པོས་བཟོད་པར་གསོལ། །ལྷག་པ་དང་ནི་ཆད་པ་དང། །ཆོ་གའི་ཡན་ལག་ཉམས་པ་དང། །བདག་གིས་བརྗེད་ངས་ཅི་མཆིས་པ། །དེ་ཡང་བྯོད་
པར་མཛད་དུ་གསོལ། །བདག་ལ་དངོས་གྲུབ་མཆོག་སྩོལ་ལ། །ཏིང་འཛིན་ཀུན་གྱི་འབྲས་བུ་སྩོལ། །སེམས་ཅན་ཀུན་ལ་ཅི་འདོད་པ། །དངོས་གྲུབ་བླ་ན་མེད་པ་སྩོལ།  །ཞེས་སོགས་ཀྱིས་བཟོད་པར་གསོལ་ཞིང། དངོས་གྲུབ་ཞུ་སྟེ།  ཨོཾ་བཛྲ་མུཡེ་ཤེས་པ་རང་བཞིན་གྱི་
གནས་སུ་གཤེགས། དམ་ཚིག་པ་བདག་ལ་ཐིམ་པར་གྱུར་ པར་བསམ། ཉེར་བསྡུ་བྱ་བ་ནི།  རང་ལྷར་གསལ་བའི་ཐུགས་ཀ་ནས་འོད་ཟེར་འཕྲོས། སྣོད་བཅུད་ཐམས་ཅད་ལ་ཕོག་སྣོད་ཐམས་ཅད་གཞལ་ཡས་ཁང་དང། བཅུད་ཐམས་ཅད་ལྷག་པའི་ལྷར་གྱུར་

[010A]༄༅། །སྣོད་ཐམས་ཅད་འོད་དུ་ཞུ་ནས་བཅུད་ཀྱི་སེམས་ཅན་རྣམས་ལྷར་གསལ་བ་ལ་ཐིམ། དེ་རྣམས་འོད་དུ་ཞུ་ནས་རང་ལ་ཐིམ། འཁོར་ལོ་ལྔའི་ལྷ་རྣམས་ཀྱང་སྙིང་གའི་གཙོ་མོ་ལ་ཐིམ། རང་ཡང་སྟོད་སྨད་
ནས་འོད་དུ་ཞུ་སྟེ་སྙིང་གའི་ལྷར་ཐིམ། ལྷ་འོད་དུ་ཞུ་ནས་སྔགས་ཕྲེང་ལ་ཐིམ། དེ་ཏཱཾ་ཡིག་ལ་ཐིམ། དེ་ཧཱུཾ་ལ་ཐིམ། ཧཱུཾ་གི་ཞབས་ཀྱུ་ཨུ་ནི་ཧ་ལ། ཧ་མགོ་བོ་ལ། དེ་ཟླ་ཚེས་ལ། དེ་ཐིག་ལེ་ལ། དེ་ནཱ་ད་ལ། དེ་ཇེ་ཕྲ་ཇེ་ཕྲར་མི་དམིགས་པར་གྱུར་
 པར་བསམས་ལ་སྟོང་ཉིད་ལ་རྩེ་གཅིག་ཏུ་མཉམ་པར་བཞག་  །སྟོང་པའི་ངང་ལས་ ཆུ་ལས་ཉ་ལྡང་བའི་ཚུལ་གྱིས།  རང་ཉིད་རྗེ་བཙུན་མའི་སྐུར་བཞེངས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པར་གྱུར།  ཅེས་སྤྱོད་ལམ་གྱི་ལྷར་ལྡང་བའི་མོས་པ་བྱ་
ཐུན་མཚམས་སུའང་འཁྱེར་སོ་གསུམ་གྱི་རྣལ་འབྱོར་དང། ཉལ་ལྡང། ཁྲུས། ཁ་ཟས། གོས་ཀྱི་རྣལ་འབྱོར་སོགས་ཁྲིད་ལས་འབྱུང་བ་ལྟར་བྱ་ཞིང། ཤིས་བརྗོད་ནི།  རབ་ཡངས་འཆི་མེད་ལམ་དང་དབྱིག་ལྡན་ཁྱོན། །ཕྱུར་བུར་ཡོངས་གང་འཕགས་མའི་ལྷ་ཚོགས་ཀྱིས། །
ཤིས་པ་བརྗོད་ཅིང་མེ་ཏོག་ཆར་འབེབས་པའི། །དགེ་མཚན་རྒྱ་མཚོས་ས་གསུམ་ཁྱབ་གྱུར་ཅིག་དུས་གསུམ་རྒྱལ་བ་སྐྱེད་མཛད་མྱུར་སྐྱོབ་མ། །ཆོས་ཀྱི་དབང་བྱུག་བསྟན་པའི་དངོས་གྲུབ་སོགས། །རྩ་བརྒྱུད་བླ་མ་ཡི་དམ་སངས་རྒྱས་ཀྱི། །དྒེ་
ལེགས་ཕུན་སུམ་ཚོགས་པའི་བཀྲ་ཤིས་ཤོག་ཆོས་ཕུང་བརྒྱད་ཁྲིའི་སྙིང་པོ་རྒྱུད་སྡེ་བཞི། །ཁྱད་པར་ངེས་གསང་མཐར་ཐུག་རྗེ་བཙུན་མའི། །རིམ་གཉིས་སྤྱོད་སོགས་ལུང་རྟོགས་དམ་ཆོས་ཀྱི། །དགེ་ལེགས་ཕུན་སུམ་ཚོགས་པའི་བཀྲ་ཤིས་ཤོག་བྒྲང་

[010B] །དཔའ་མོའི་དབང་ཕྱུག་ལུགས་འདིའི་དམ་པའི་ཆོས། །ཕྱོགས་ཙམ་འཛིན་པ་ཡན་ཆད་དགེ་འདུན་གྱི། །དགེ་ལེགས་ཕུན་སུམ་ཚོགས་པའི་བཀྲ་ཤིས་ཤོག་མདོར་ན་རྒྱལ་ཀུན་ཐུགས་རྗེའི་གཏེར་ཆེན་མས། །
གར་གྱི་དབང་པོར་དངོས་སུ་ཞལ་གཟིགས་ཤིང། །གསུང་གི་བདུད་རྩིས་དགྱེས་བཞིན་རྗེས་བཟུང་བའི། །དགེ་ལེགས་ཕུན་སུམ་ཚོགས་པའི་བཀྲ་ཤིས་ཤོག་ །ཅེས་ཤིས་པ་བརྗོད་ཅིང་མེ་ཏོག་གི་སིལ་མས་ཕྱོགས་ཐམས་ཅད་ཁྱབ་པར་བྱའོ།། །།དགེ་ལེགས་འཕེལ།། །།།



