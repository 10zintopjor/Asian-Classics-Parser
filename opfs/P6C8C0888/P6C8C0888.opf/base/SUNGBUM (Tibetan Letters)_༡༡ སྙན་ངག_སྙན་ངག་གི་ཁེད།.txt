
[622]
པ་དྲང་སྲོང་ཚངས་ཐིག་ཅེས་བྱ་བ་
གང་འདུལ་གསེར་ལྡན་བུ་མོའི་ལྟོ་བ་རུ། །
སོ་རིག་རིག་བྱེད་འོད་ཀྱིས་འཁྱུད་པ་ན། །
ཀུན་ཕན་ཁྱེའུ་རོལ་བ་འབུམ་འཆར་བར། །
བྱེད་པོ་ཟླ་མེད་དྲང་སྲོང་ཁྱོད་ཀྱིས་སྐྱོངས། །
འདིར་སྔ་མོ་ཞིག་ནས་དོགས་གནས་ཀྱི་དྲི་བ་མང་བོ་ཞིག་
འབྱོར་བས། གབ་ཚིག་དང། ཁེད་གཉིས་ཀྱི་ཁྱད་པར་མདོ་ཙམ་
བརྗོད་པ་ལ། འབྱུང་ཁུངས་ཀྱི་ཁྱད་པར། དུས་ཀྱི་ཁྱད་པར་
ངོ་བོའི་ཁྱད་པར། ཐ་སྙད་ཀྱི་ཁྱད་པར་བཞི་ལས་
དང་བོ། འབྱུང་ཁུངས་ཀྱི་ཁྱད་པར་ནི། གབ་ཚིག་གི་རྒྱན་
ནི། གཙོ་བོ་འཕགས་ཡུལ་གྱི་སྙན་ངག་དག་ལས་བྱུང་བ་ཡིན་ཏེ་
སྙན་ངག་མེ་ལོང་ལས། འདི་རྣམས་གབ་ཚིག་བཅུ་དྲུག་སྟེ། །
སྔོན་གྱི་སློབ་དཔོན་རྣམས་ཀྱིས་བསྟན། །ཞེས་དང། གབ་ཚིག་

[623] །ལུགས་ཀྱང་རབ་ཏུ་བསྟན་པར་བྱ། །ཞེས་
གསུངས་སོ། །མེ་ལོང་མ་བོད་དུ་མ་འགྱུར་བའི་སྔོན་གྱི་བོད་
གཞུང་དག་ན་གབ་ཚིག་གི་རྒྱན་གྱི་ཐ་སྙད་མི་འབྱུང་བས་ཀྱང་
གབ་ཚིག་གི་རྒྱན་གྱི་འབྱུང་ཁུངས་ནི་སྙན་ངག་གི་གཞུང་རྣམས་
ཡིན་པ་ཤེས་སོ། །
ཁེད་ཀྱི་འབྱུང་ཁུངས་ནི། གཙོ་བོ་བོན་ཡིན་ཏེ། བཀའ་ཆེམས་
སོགས་ལས། བོན། སྒྲུང། ལྡེའུ་གསུམ། ཞེས་པའི་ལྡེའུ་ནི་
ཁེད་ཡིན་ཏེ། དེབ་ཐེར་མཁས་པའི་དགའ་སྟོན་ལས། མངོན་
པའི་སྡེ་སྣོད་འབྱུང་བའི་ལྟས་ལྡེའུ་སྤྱོད། ཅེས་པའི་མཆན་དུ་
སྲང་ལ་ཐེམ་གཉེར་ཝ་བ་ཅན་ཅི་ཡིན། ཞེས་འདྲི་བ་དཔེར་བཞག་
པ་ལྟ་བུ་དང། གཞན་ཡང། རྒྱལ་བློན་འདི་གཉིས་ཀྱི་དུས་སུ་
ཞང་ཞུང་ནས་བོན་སྒྲུང་ལྡེའུ་གསུམ་དར་ཞེས་དང། ཆབ་སྲིད་
སྒྲུང་དང་ལྡེའུ་བོན་གྱིས་བསྐྱངས། །ཞེས་པའི་ལྡེའུ་ནི་ཁེད་ཡིན་
ལ། རྒྱ་ནག་གི་ཏའོ་ཇའོ་ཟེར་བའི་སྟོན་པ་ལོ་ཀྱུན་གྱི་རང་ལུགས་
པ་རྣམས་ལའང་ཁེད་དར་ཞིང། ཆོས་ལུགས་སུ་བརྩི་ཞེས་རྒྱ་མི་
དག་གིས་ཟེར་རོ། །
གཉིས་པ། དུས་ཀྱི་ཁྱད་པར་ནི། གབ་ཚིག་གི་རྒྱན་ནི་རིག་
གནས་ཆུང་བ་ལྔའི་ཡ་གྱལ་གྱི་སྙན་ངག་དར་ནས་བྱུང་བ་ཡིན་
སྤྱིར་སྙན་ངག་ཙམ་ནི་བོད་འདིར་སྔ་མོ་ཞིག་ནས་ཡོད་མོད། རིག་

[624] འཕགས་ཡུལ་གྱི་
མཁས་པ་དག་གི་ལུགས་བཞིན་དུ། ཤར་ལྷོའི་ལམ་ལུགས་སོ་སོ་
དང། ཐུན་མོང་ལའང། དོན་རྒྱན་སྒྲ་རྒྱན་གབ་ཚིག་གི་རྒྱན་
སྐྱོན་སེལ་དང་བཅས་པའི་རྣམ་བཞག་སྟོན་པའི་གཞུང་དང་མཐུན་
པར་རྩོམ་པ་དེ་ཡིན་ལ། དེ་བསྟན་པ་ཕྱི་དར་གྱི་དུས་སུ་བྱུང་བ་
ཡིན་ཏེ། གཡའ་སེལ་ལས། འོན་ཀྱང་སྒྲ་སྙན་ངག་སྡེབ་སྦྱོར་
མངོན་བརྗོད། ཟློས་གར་ཏེ། རིག་གནས་ཆུང་བའམ་ཐ་སྙད་
རིག་པའི་གནས་ལྔར་གྲགས་པ། ས་པཎ་ཡན་ལ་མ་དར་ཞིང། དེ་
ནས་ཐར་ལོ་ཉི་མ་རྒྱལ་མཚན་ཡན་ལ་དར་ཡང་བོད་སྐད་དུ་གཞུང་
ཡོངས་རྫོགས་མ་འགྱུར་བ་ལ། ཞེས་སོགས་ལྟར་ཡིན། གཞུང་
ཡོངས་རྫོགས་ཤོང་སྟོན་ལོ་ཙཱ་བ་རྡོ་རྗེ་རྒྱལ་མཚན་དང། དཔང་ལོ་
ཡབ་སྲས་སྐུ་དྲིན་ཅན་རྣམས་ཀྱིས་མེ་ལོང་རྩ་འགྲེལ། དཔག་བསམ་
འཁྲི་ཤིང་སོགས་བསྒྱུར་པ་ལ་བརྟེན་ནས། སྙན་ངག་ཤིན་ཏུ་དར་
ཏེ། བོད་འགྲེལ་ཤིན་ཏུ་མང་མོད། གྲགས་ཆེ་བ་ནི། རིན་
སྤུངས་པའི་སེང་གེའི་ང་རོ། རྒྱལ་དབང་ལྔ་བ་ཆེན་མོའི་དབྱངས་
ཅན་དགྱེས་གླུ། བོད་མཁས་པ་མི་ཕམ་དགེ་ལེགས་རྣམ་རྒྱལ་གྱི་
དན་ཌིའི་དགོངས་རྒྱན་དང། དཔེ་བརྗོད་སྒྲ་དབྱངས་རྒྱ་མཚོའི་
འཇུག་ངོགས་སོགས་ཡོད་ལ། དེ་དག་གི་སྐབས་སུ་གབ་ཚིག་གི་
རྒྱན་བཅུ་དྲུག་གི་དཔེ་བརྗོད་དག་ཀྱང་ཤིན་ཏུ་ལེགས་ཤིང་མཛེས་

[625]
འདི་བྱུང་ངོ། །
ཁེད་ནི། བསྟན་པ་སྔ་དར་མ་ཟད། བོད་དུ་སངས་རྒྱས་
ཀྱི་བསྟན་པ་མ་དར་བའི་སྔོན་ནས་བྱུང་བ་ཡིན་ཏེ། དཔའ་བོ་
གཙུག་ལག་ཕྲེང་བའི་དེབ་ཐེར་ལས། འདི་ཡན་གདུང་རབས་ཉི་
ཤུ་རྩ་བདུན་དུ། ཆབ་སྲིད་སྒྲུང་དང་ལྡེའུ་ ཁེད་  བོན་གྱིས་
བསྐྱངས་ཞེས་དང། བོད་རྒྱལ་སྤུ་དེ་གུང་རྒྱལ་དང། བློན་པོ་རུ་
ལས་སྐྱེས་གཉིས་ཀྱི་དུས་སུ་བྱུང་བར་བཤད་དེ། མ་འོངས་སྔགས་
དང་འདུལ་བ་འབྱུང་བའི་ལྟས། །གནམ་བོན་གཤེན་པོ་ཆེ་དང་
བོན་གཞུང་བྱུང། །ཞེས་དང། དེའི་ཐད་ཀྱི་མཆན་ལས། མདོ་
སྡེ་འབྱུང་བའི་ལྟས་སུ་སྒྲུང་རྣམས་དར། རོ་ལངས་གསེར་སྒྲུབ་ཀྱི་
སྒྲུང་དང། མ་སངས་ཁ་སྒྲུང་དང། མཆིལ་བའི་སྒྲུང་སོགས་
ཉན་བཤད་དང། མངོན་པའི་སྡེ་སྣོད་འབྱུང་བའི་ལྟས་ལྡེའུ་ ཁེད་
སྤྱོད། སྲང་ལ་ཐེམ་གཉེར་ཝ་བ་ཅན་ཅི་ཡིན། པོར་མགོ་མགོ་
ཅན་སྐྱེད་ཅིང་རྒྱགས་ཅི་ཡིན་ཞེས་འདྲི་བ་སོགས་ཏེ། བོན་སྒྲུང་
ལྡེའུ་གསུམ་གྱི་ཚུལ་ལྷ་སའི་གདུང་རྣམས་ལ་བྲིས་ནས་ཡོད་སྐད་
ཅེས་དང། མ་ཎི་བཀའ་འབུམ་ལས། སྲོང་བཙན་གྱི་དུས་སུ་
སྐྱེ་བོ་བློ་དམན་པ་རྣམས་ལ་ལུང་གི་ཆོས་གོ་བར་བྱ་བའི་ཕྱིར་
གཟུངས་ཀྱི་སྙེ་མ་སོགས་སྒྲུང་བསླབས། རྟོགས་པའི་ཆོས་གོ་བར་བྱ་

[626] ཁེད་  བསླབས། ཞེས་གསུངས་པ་དང། དེབ་
ཐེར་གཞན་ལས་ཀྱང་གསུངས་ཡོད། དོན་འདྲ་བས། འདིར་
མང་དོགས་ནས་མ་དྲངས་
གསུམ་པ། ངོ་བོའི་ཁྱད་པར་ནི། གབ་ཚིག་ནི། སྙན་
ངག་གི་ཚིག་རྒྱན་ཡིན་ཏེ། སྙན་ངག་གི་འགྲེལ་བ་ཐམས་ཅད་
ལས། གཉིས་པ་ཐུན་མོང་གི་རྒྱན་ལ་དོན་རྒྱན་དང། སྒྲ་རྒྱན་
གབ་ཚིག་གི་རྒྱན་དང་གསུམ་ཞེས་གསུངས་ཤིང། གབ་ཚིག་ནི་
སྙན་ངག་གི་རྒྱན་གཞན་བཞིན་དུ། བརྗོད་བྱ་དང་ལྡན་པའི་ཚིགས་
སུ་བཅད་པའི་ལུས་ལ་སྙན་ངག་གི་རྒྱན་དུ་འགྲོ་ངེས་ཤིག་ལས་
ཁེད་བཞིན་དུ་གང་བྱུང་སྨྲས་པ་དག་ནི་རྒྱན་དུ་མི་འགྲོ་སྟེ། སྔོན་
གྱི་སློབ་དཔོན་འགའ་ཞིག་གིས་གབ་ཚིག་བཅུ་བཞི་བཤད་པ་དེ་ལ་
གབ་ཚིག་གི་མཚན་ཉིད་མ་ཚང་གསུངས་ནས། པཎྜི་ཏ་སློབ་
དཔོན་དན་ཌིས་ཁས་མ་བླངས་པའི་ཕྱིར། སྙན་ངག་མེ་ལོང་ལས་
གབ་ཚིག་ངན་པ་གཞན་དག་ཀྱང། །བཅུ་བཞི་དེ་དག་རྣམས་
ཀྱིས་བརྗོད། །ངན་པ་མཚན་ཉིད་མེད་གང་དེ། །སྐྱོན་གྱིས་
ཡོངས་བགྲངས་བྱ་མིན་པར། །རིག་ནས་སླར་ཡང་བདག་ཅག་
གིས། །ལེགས་པ་ཁོ་ན་བརྗོད་པར་བྱ། །ཞེས་གསུངས་པའི་
ཕྱིར། ངན་པ་མཚན་ཉིད་མེད་གང་དེ། །ཞེས་བཅུ་བཞི་བོ་དེ་ལ་
གབ་ཚིག་གི་མཚན་ཉིད་མ་ཚང་བར་བཤད་པའི་ཕྱིར། དེས་ན་

[627] སྙན་ངག་གི་ཚིག་རྒྱན་ཡིན་པར་མ་ཟད། ཀུན་
གཟིགས་ལྔ་བ་ཆེན་མོ་དང། བོད་མཁས་པ་སོགས་སྔོན་གྱི་སྙན་
ངག་པ་མཁས་དབང་སུས་ཀྱང། གབ་ཚིག་གི་དཔེར་བརྗོད་ལ་
ཚིགས་བཅད་ཁོ་ན་ལས། ཚིག་ལྷུག་བཞག་པ་གཅིག་ཀྱང་མེད་
པའི་ཕྱིར་
ཁེད་ནི། སྙན་ངག་གི་རྒྱན་མ་ཡིན་ཏེ། དེ་ལྟར་འདོད་
མཁན་སྔར་སུ་ཡང་མ་བྱུང་ལ། དོན་ལའང་ཚིག་རྒྱན་ཡིན་པར་
འདོད་མི་རིགས་ཏེ། གཞུང་ལུགས་དང་རིག་གནས་ལ་སྦྱངས་མ་
སྦྱངས་ལ་ལྟོས་པ་མེད་པར་ཁྱིམ་པ་དག་དང། ལྷག་པར་བྱིས་པ་
དག་གིས་ཀུ་རེ་བྱེད་ཆེད། གོང་དུ་བཤད་པ་ལྟར། སྲང་སྟེ་རྒྱ་མ་
ལ། ཐེམ་གཉེར་ཝ་བ་ཅན་ཟེར་བ་ལྟ་བུ། ཕ་རོལ་པོས་ཨེ་ཤེས་
ལྟ་བ་དང། རི་ཞིག་གི་ངོ་ན་ཟོ་བ་གཉིས་ཁ་ཐུར་དུ་བསྟན་ནས་
ཡོད། དེ་ཅི་རེད། སྣ། ར་བ་དཀར་བོའི་ནང་དུ་བ་ལི་མ་
དམར་མོ་ཞིག་འཕག་གི་འདུག་དེ་ཅི་རེད། ལྕེ། ཞེས་པ་ལྟ་བུ་
རྩེད་མོའི་དགོས་པ་ཙམ་ལས། ཚིག་གི་རྒྱན་དུ་འགྱུར་ཚུལ་མེད་
པས། སྔར་གྱི་མཁས་པ་སུས་ཀྱང་ཚིག་རྒྱན་དུ་གསུངས་པ་མེད་
པའི་རྒྱུ་མཚན་དེ་ཡིན་ནོ། །དེས་ན་གབ་ཚིག་དང་ཁེད་གཉིས་ཀྱི་
ངོ་བོ་མི་འདྲ་བ་ཡིན་ནོ། །
བཞི་བ། ཐ་སྙད་ཀྱི་ཁྱད་པར་ནི། གབ་ཚིག་གི་མིང་ལ་རྒྱ་

[628]
དང། ལྡེའུ་ཐ་སྙད་བཏགས་པ་གང་ཡང་མེད་པའི་ཕྱིར། སྔར་མ་
གྲགས་ཀྱང། ཁེད་དང་དོན་འདྲ་བས་ཁེད་ཅེས་བཏགས་ཆོག་གོ་
ཟེར་ན། དེ་གཉིས་ཀྱི་དོན་གྱི་ངོ་བོ་མི་འདྲ་བ་གོང་དུ་བཤད་པ་དེ་
ལྟར་ཡིན་མོད། གལ་ཏེ་བརྟག་པ་མཐའ་བཟུང་གིས་དེ་གཉིས་
དོན་འདྲ་བའི་དབང་དུ་བཏང་ན་ཡང། དེ་གཉིས་ཀྱི་ཐ་སྙད་བསྲེ་
མི་རུང་སྟེ། འདུས་བྱས་མི་རྟག་གཉིས་དོན་གཅིག་ཡིན་ཀྱང་
དངོས་མིང་སོ་སོར་གོ་བྱའི་ཆོས་ཡིན་པས། མིང་གི་ཐ་སྙད་དང་
མཚན་ཉིད་སོགས་སོ་སོར་འཇོག་དགོས་པ་རིག་པའི་གཞུང་ལུགས་
ཀྱི་དགོངས་པ་ཡིན་ནོ། །དེ་གཉིས་ཐ་སྙད་གཅིག་ཏུ་བསྲེས་ན་
རིག་པའི་གཞུང་ལུགས་དང་མི་མཐུན་པར་མ་ཟད། སྙོག་གྲ་བཟོ་
བ་ཡིན། དོན་གྱི་ཕྱོགས་འདྲ་བས་གཅིག་གི་མིང་དེ་གཅིག་ལ་
འདོགས་ན། ལུག་གི་རིལ་མ་ལ་ལུག་གི་སྐྱག་པ་དང། རྟ་ལུད་
ལ་རྟའི་སྐྱག་པ་དང། ལྕི་བ་ལ་གཡག་གི་སྐྱག་པ་སོགས་སྨོས་ཤིག་
དང། རིག་གནས་ལ་སྦྱངས་པ་དག་མ་ཟད་ཁྱིམ་པ་མ་སྦྱངས་པ་
དག་ཀྱང་བཞད་གད་ཐག་གེ་འགྲོའོ། །
ཁེད་ཀྱི་ཐ་སྙད་ལ་ཡང། སྔར་གྱི་ལོ་རྒྱུས་དེབ་ཐེར་དག་ན་
ལྡེའུ་ཞེས་བརྗོད་ཀྱང། ཕྱིས་སུ་ཁེད་ཅེས་ཚང་མས་སྨྲ་བ་ལས་
དེའི་མིང་ལ་གབ་ཚིག་ཅེས་གང་དུའང་མ་གྲགས་པའི་ཕྱིར། ཁེད་

[629] ལྡེའུ་ཟེར་བ་དེ་མིན་ནོ་ཞེ་ན། འོ་ན་ལྡེའུ་དེ་གང་ལ་བྱེད་
སྨོས་ཤིག་དང། བཀའ་དྲིན་ཆེ་ཞེས་ཞུའོ། །དེས་ན་ཁེད་ཅེས་
པ་དེ། མི་རྣམས་ཀྱི་རྟོག་ངོ་ན་ཡོད་པས། ཁེད་ཅེས་བརྗོད་རུང་
བ་ཡིན་ཏེ། རི་བོང་ཅན་ལ་ཟླ་བ་ཞེས་བརྗོད་རུང་ཡིན་པ་བཞིན་
ནོ། །ཁེད་ལ་གབ་ཚིག་ཅེས་བརྗོད་རུང་བ་སྒྲུབ་བྱེད་ཀྱི་རྟགས་
རྟོག་ཡུལ་ན་ཡོད་པའི་གྲགས་པའི་རྟགས་འགོད་མི་རུང་སྟེ། སྔར་
དེ་ལྟར་མ་གྲགས་པའི་ཕྱིར་རོ་སྙམ་མོ། །དེ་གཉིས་གཅིག་ཏུ་བྱས་
པའི་དེབ་ཆུང་ཞིག་ཡོད་ཟེར་བ་ལས། མིག་གིས་མ་མཐོང་ཡང་
སྔ་ཕྱིར་དྲིས་པའི་ལན་དུ། བན་རྒན་མགོ་དཀར་དེས་རྩེད་མོའི་
ཞར་ལ་སྨྲས་པའོ། །



