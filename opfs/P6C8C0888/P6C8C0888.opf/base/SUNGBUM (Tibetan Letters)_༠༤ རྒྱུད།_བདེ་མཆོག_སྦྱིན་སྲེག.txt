
[000A]༄༅། །དཔལ་འཁོར་ལོ་བདེ་མཆོག་ལྷ་ལྔའི་བསྙེན་པའི་ཁ་སྐོང་གི་སྦྱིན་སྲེག་མདོར་བསྡུས་བྱ་ཚུལ་ཁྱད་ཆོས་གསུམ་ལྡན་ཞེས་བྱ་བ་དང་
ཚོགས་མཆོད་དང་ས་བཅད་བསྡུས་པ་ནང་ཐེག་བཅས་བཞུགས།། །།

[001A] །ན་མོ་གུ་རུ་ཤྲཱི་ཧེ་རུ་ཀཱ་ཡ། བླ་མ་དཔལ་ལྡན་ཧེ་རུ་ཀ་འཁོར་དང་བཅས་ལ་གུས་བཏུད་ནས། །དེ་ཉིད་སྦྱིན་སྲེག་ཆོ་ག་ཡི། །ངག་འདོན་ཁྱད་པར་མདོར་བསྡུས་
བརྗོད། །དེ་ཡང་བདེ་མཆོག་ལྷ་ལྔའི་བསྙེན་པའི་ཁ་སྐོང་གི་སྦྱིན་སྲེག་མདོར་བསྡུས་བྱ་ཚུལ་ནི། གནས་དུས་བཟང་པོར་མཚན་ལྡན་གྱི་སྒྲུབ་པ་པོས་ཡོ་བྱད་རྣམས་ཞི་བའི་སྦྱིན་སྲེག་སྤྱི་ལྟར་
བཤམས། མངོན་རྟོགས་བསྒོམས་ནས་བསང་ཆུ་བསྒྲུབས། དེ་ནས། རྡོ་རྗེ་ནི་ཐབས་དང་དྲིལ་བུ་ནི་ཤེས་རབ་སྟེ། དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། །
ཞེས་རྡོར་དྲིལ་བཟུང་ནས་ཁཎྜ་རོ་ཧེ་བརྗོད་ཅིང་བསང་ཆུ་དང་ནང་མཆོད་གཡོན་ནས་གཡས་སྐོར་དུ་འཐོར་བ་ལན་གསུམ་རེས་བསངས། འདས་མ་འདས་ཀྱི་མི་ལྷའི་མཆོད་རྫས་ཆུ་བཞི་ཉེར་སྤྱོད་རོལ་མོ་

[002A]༄༅། །འདོད་ཡོན་དང་བཅས་པ་མདུན་བསྐྱེད་ལྟར་བྱིན་གྱིས་བརླབ། ཨོཾ་སཱཧཱ། ཨོཾ་ཨཱ་སཱཧཱ། ཨོཾ་ཤྲཱི་སཱཧཱ། ཨོཾ་ཛྲཾ་སཱཧཱ། ཨོཾ་ཀུ་རུ་ཀུ་རུ་སཱཧཱ། རྫས་རྣམས་ཀྱི་མཚན་ཉིད་
དང་མི་ལྡན་པའི་ཉེས་སྐྱོན་ཐམས་ཅད་སྦྱངས་ཤིང་དག་ནས་བདུད་རྩི་ལྔའི་ངོ་བོར་གྱུར། ཨོཾ་ཨཱ་ཧཱུཾ། ལན་གསུམ་གྱིས་སྦར་བའི་མེས་ཁཎྜ་རོ་ཧེ་བརྗོད་ནས་ལས་མཐུན་གྱི་ལྕེ་ལྡེ་སྦར་བ་
ལས་སྔགས་དང་བསང་ཆུ་ནང་མཆོད་ཀྱིས་ལན་གསུམ་རེ་བསངས་ནས་ཐབ་ནང་དུ་བཅུག་ཨོཾ་ཛྭ་ལ་ཛྭ་ལ་ཧཱུཾ་གིས་གཟི་བྱིན་བསྐྱེད། ཧཱུཾ་ཞེས་རླུང་ཡབ་ཀྱིས་སྦར། ཡབ་ཀྱི་སྙིང་པོ་དང་མར་ཁུ་བླུགས་
གཟར་བདུན་གྱིས་རབ་ཏུ་སྤར། ཨོཾ་བཛྲ་ས་ཏྭ་ཨཱ་ལན་བདུན་གྱིས་བྱིན་གྱིས་བརླབས་པ་བཀུ་ཤ་སྔགས་ལན་ལྔས་ཐབ་ལ་དགྲམ་ཞིང་གཡོགས་ལ། བཅོམ་ལྡན་འདས་རྡོ་རྗེ་སེམས་དཔའ་བགེགས་

[002B] ཞེས་བརྗོད། དེ་ནས་ཐབ་ལས་སྔགས་དང་བསང་ཆུས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཧཱུཾ་དཀར་པོ་ཞུ་བ་ལས་བྱུང་བའི་ཡེ་ཤེས་
ཀྱི་ཐབ་ཁ་དོག་དཀར་ཞིང་དབྱིབས་ཟླུམ་པ། མུ་རན་ཁ་ཁྱེར་དང་བཅས་པ། ཁ་ཁྱེར་ལ་རྡོ་རྗེའི་འཕྲད་བ་དང་གྲ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་ཐོགས་པ་མེད་པར་གྱུར། ཐབ་ཀྱི་
ནང་དུ་རཾ་ལས་སྐྱེས་པའི་མེ་གྲུ་གསུམ་གྱི་དབུས་སུ་སྣ་ཚོགས་པདྨ་དང་ཟླ་བའི་སྟེང་དུ་རཾ་ལས་པདྨ་དཀར་པོ་རཾ་གྱིས་མཚན་པ་ཡོངས་སུ་གྱུར་པ་ལས། མེ་ལྷ་སྐུ་མདོག་དཀར་པོ་ཤིན་ཏུ་ཞི་
བའི་ཉམས་ཅན། ཞལ་གཅིག་ཕྱག་བཞིའི་གཡས་གཉིས་པད་དཀར་དང་ཤེལ་འཕྲེང། གཡོན་གཉིས་རིལ་བ་དང་དུང་འཛིན་པ། དར་དཀར་པོའི་ན་བཟའ་དང་རིན་པོ་ཆེའི་རྒྱན་གྱིས་
བརྒྱན་པའི་ཐུགས་ཀར་མེ་གྲུ་གསུམ་པ་རཾ་གྱིས་མཚན་པར་གྱུར། དམ་ཚིག་པའི་ཐུག་གས་ཀའི་རཾ་ཡིག་གི་འོད་ཟེར་ལས་སྤྲོས་པའི་ཁྲོ་བོ་འདོད་རྒྱལ་གྱིས། ཤར་ལྷོ་ནས་བསྒོམས་པ་
དང་འདྲ་བའི་མེ་ལྷ་དྲང་སྲོང་གི་འཁོར་གྱིས་བསྐོར་བ་སྤྱན་དྲངས། ཨོཾ་ཊིཀྐ་ཧཱུཾ་ཛཿ་ལས་སྔགས་དང་བསང་ཆུས་བགེགས་བསྐྲད། ཛཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། ཅེས་

[003A]༄༅། །བརྗོད། དེ་ནས། ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་བྲོ་ཀྵ་ཎཱཾ་པྲ་ཏཱི་ཙྪ་ཧཱུཾ་སཱཧཱ། ཞེས་སོགས་ཀྱིས་བསང་གཏོར། ཞལ་བསིལ། མཆོད་ཡོན། ཞབས་བསིལ་ཏེ་ཆུ་བཞི། ཨོཾ་ཨྒྣ་ཡེ་བཛྲ་པུཥྤ། ནས་
བཛྲ་ཤཔྟ་ཨཱ་ཧཱུཾ་གི་བར་གྱིས་ཉེར་སྤྱོད་དང་རོལ་མོ། ཨོཾ་ཨྒྣ་ཡེ་ཨོཾ་ཨཱ་ཧཱུཾ་གིས་ནང་མཆོད་རྣམས་ཕུལ། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་བོ་ཊྐྐིས་དབང་བསྐུར་
བ༑ ༑ཤེས་རབ་མཆོག་གིས་ཉོན་མོངས་ཐམས་ཅད་སྲེག་འཛིན་བྱེད་མེ་ལྷ་ཉིད་ལ་རྣམ་པར་འདུད། །ཅེས་བསྟོད། དེ་ནས། མེ་ལྷའི་ལྗགས་རྡོ་རྗེའི་རྣམ་པ་ཅན་དཀར་པོ་ལ་རཾ་ཡིག་དང་
དགང་བླུགས་ཀྱི་ཁལ་ཧཱུཾ་ཡིག་འོད་ཟེར་དང་བཅས་པས་མཚན་པར་གྱུར། ཨོཾ་ཨྒྣ་ཡེ། བདག་དང་སེམས་ཅན་ཐམས་ཅད་ཀྱི་ནད་གདོན་སྡིག་སྒྲིབ་ཐམས་ཅད་ཤཱནྟི་ཀུ་རུ་སཱ་ཧཱ། ཞེས་མར་
ཁུ་དགང་བླུགས་གསུམ་མམ་བདུན་ཕུལ་ནས། མེ་ལྷའི་རྒྱལ་པོས་བདག་དང་སེམས་ཅན་ཐམས་ཅད་ཀྱི་འགལ་རྐྱེན་བར་གཅོད་མི་མཐུན་པའི་ཕྱོགས་ཐམས་ཅད་ཞི་ཞིང། མཐུན་རྐྱེན་ལེགས་
ཚོགས་ཐམས་ཅད་ཡིད་བཞིན་དུ་འགྲུབ་པར་མཛོད་ཅིག་ཅེས་འདོད་གསོལ་བྱ། ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་གྱི་བདུད་རྩིར་གྱུར། ཨོཾ་བོ་དཧི་པྲྀ་ཀྵཱ་ཡ། བདག་དང་སེམས་

[003B] ཞེས་ཡམ་ཤིང་དང། ཨོཾ་ཨྒྣ་ཡེ། བདག་དང་སེམས་ཅན་ཐམས་ཅད་ཀྱི་འབྱོར་པ་
ཕུན་སུམ་ཚོགས་པ་ལ་་སཱཧཱ། ཞེས་མར་ཁུ་དང། ཨོཾ་སརྦ་པཱ་པཾ་ད་ཧ་ན་བཛྲཱ་ཡ། བདག་དང་སེམས་ཅན་ཐམས་ཅད་ཀྱི་ནད་གདོན་སྡིག་སྒྲིབ་་སཱཧཱ། ཞེས་ཏིལ་དང། ཨོཾ་བཛྲ་ཨཱ་ཡུ་ཥེ། བདག་དང་
སེམས་ཅན་ཐམས་ཅད་ཀྱི་ཚེ་མཐར་བྱིན་པ་ལ་་སཱཧཱ། ཞེས་དུར་བ་དང། ཨོཾ་བཛྲ་པུཥྚྲཱི་ཡ། བདག་དང་སེམས་ཅན་ཐམས་ཅད་ཀྱི་བསོད་ནམས་རྒྱས་པ་ལ་་སཱཧཱ། ཞེས་འབྲས་མ་གྲུགས་པ་དང། ཨོཾ་སརྦ་སཾ་པཱ་དེ། བདག་
དང་སེམས་ཅན་ཐམས་ཅད་ཀྱི་བདེ་བ་མཆོག་ལ་་སཱཧཱ། ཞེས་ཟས་མཆོག་དང། ཨོཾ་ཨ་པྲ་ཏི་ཧ་ཏ་བཛྲཱ་ཡ། བདག་དང་སེམས་ཅན་ཐམས་ཅད་ཀྱི་སྲུང་བ་མཆོག་ལ་བར་དུ་གཅོད་པ་དང། གྲིབ་དང་མི་གཙང་བ་
ཐམས་ཅད་་སཱཧཱ། ཞེས་ཀུ་ཤ་དང། ཨོཾ་སརྦ་ཨ་ན་སིདྡྷ་ཡེ། བདག་དང་སེམས་ཅན་ཐམས་ཅད་ཀྱི་བགེ་གས་དང་ནད་གདོན་སཱཧཱ། ཞེས་ཡུངས་ཀར་དང། ཨོཾ་བཛྲ་བི་ཛཱ་ཡ། བདག་དང་སེམས་ཅན་ཐམས་ཅད་
ཀྱི་ནོར་དང་འབྲུ་རྒྱས་པ་ལ་་སཱཧཱ། ཞེས་སོ་བ་དང། ཨོཾ་མ་ཧཱ་བེ་གཱ་ཡ། བདག་དང་སེམས་ཅན་ཐམས་ཅད་ཀྱི་མྱུར་བའི་ཤུགས་ཕུན་སུམ་ཚོགས་པ་ལ་་སཱཧཱ། ཞེས་ནས་དང། ཨོཾ་མ་ཧཱ་བ་ལཱ་ཡ། བདག་དང་

[004A]༄༅། །སེམས་ཅན་ཐམས་ཅད་ཀྱི་སྟོབས་རྒྱས་པ་ལ་་སཱཧཱ། ཞེས་སྲན་མ་དང། ཨོཾ་བཛྲ་གྷ་སྨ་རཱི། བདག་དང་སེམས་ཅན་ཐམས་ཅད་ཀྱི་ནད་གདོན་་སཱཧཱ། ཞེས་གྲོ་དང། ཨོཾ་ཨྒྣ་ཡེ་
བདག་དང་སེམས་ཅན་ཐམས་ཅད་ཀྱི་ཤེས་རབ་ཕུན་སུམ་ཚོགས་པ་ལ་་སཱཧཱ། ཞེས་རྫས་ཁྱད་པར་བ་རྣམས་གནས་སོ་སོར་ཕུལ་ལ། ཨོཾ་ཨཱ་ཧྲཱི་ཞེས་སོགས་ཀྱིས་ཞལ་བསིལ་དང་བསང་གཏོར་འབུལ། དེ་ནས་
མེ་ལྷའི་ཐུགས་ཀར་མེ་གྲུ་གསུམ་འབར་བའི་དབུས་སུ་བྷྲཱུཾ་ལས་གཞལ་ཡས་ཁང་གྲུ་བཞི། སྒོ་བཞི། རྟ་བབས་བཞི་དང་བཅས་པ། མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་སྣ་ཚོགས་
པདྨ་འདབ་མ་བརྒྱད་པའི་ལྟེ་བར་ཉི་གདན་ལ། བཅོམ་ལྡན་འདས་དཔལ་ཧེ་རུ་ཀ་ཞེས་པ་ནས། བྱང་ཆུབ་ཀྱི་སེམས་ཀྱིས་གང་བ་རེ་རེ། ལྷ་རྣམས་ཀྱི་སྐུ་ལས་འོད་ཟེར་དཀར་པོའི་ཚོགས་འཕྲོ་བར་གྱུར་པའི་
སྤྱི་བོར་ཟླ་བ་ལ་ཨོཾ་དཀར་པོ། ཞེས་པ་ནས། མཁའ་འགྲོ་མ་སོགས་བཞི་ལ་རིན་འབྱུང་གིས་དབུ་བརྒྱན་པར་གྱུར། ཅེས་པའི་བར་མདུན་བསྐྱེད་ལྟར་བརྗོད། དེ་ནས། ཨོཾ་ཨཱཧྲཱི་ཞེས་སོགས་ཀྱི་ཆུ་བཞི། ཨོཾ་
ས་རྦ་ཏ་ཐཱ་ག་ཏ་པུཥྤེ། ནས༑ ཤཔྟ་པྲ་ཏྭི་ཙྪ་སཱཧཱའི་བར་གྱས་ཉེར་སྤྱོད་དང་རོལ་མོ། སོ་སོའི་སྔ་གསལ། ཨོཾ་ཨ་ཧཱུཾ་བཏགས་པས་ནང་མཆོད་རྣམས་ཕུལ། ཨོཾ་བཅོམ་ལྡན་དཔའ་བོའི་དབང་ཕྱུག་ལ་ཕྱག་འཚལ་

[004B] ཅེས་སོགས་རྐད་བརྒྱད་གཉིས་ཀྱིས་བསྟོད། དེ་ནས་ལྷ་རྣམས་ཀྱི་ལྗགས་རྡོ་རྗེ་རྩེ་གསུམ་པ་དཀར་པོ་དང། དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་དང་བཅས་པས་མཚན་པར་གྱུར། ཨོཾ་ཤྲཱི་བཛྲ་ཧཻ་
ཧེ་རུ་རུ་ཀཾ་ཧུཾ་ཧཱུཾ་ཕཊ་ཌཱ་ཀི་ནཱི་ཛཱལ་ཤཾ་ཝ་རཾ། བདག་དང་སེམས་ཅན་ཐམས་ཅད་ཀྱི་ནད་གདོན་སྡིག་སྒྲིབ་ཐམས་ཅད་ཤཱིནྟ་ཀུ་རུ་སཱཧཱ། ཞེས་ལན་གསུམ་མམ་བདུན་ཕུལ་ནས། དཔལ་འཁོར་ལོ་སྡོམ་པའི་ལྷ་
ཚོགས་རྣམས་ཀྱིས་བདག་དང་སེམས་ཅན་ཐམས་ཅད་ཀྱི་འགལ་རྐྱེན་བར་གཅོད་མི་མཐུན་པའི་ཕྱོགས་ཐཾས་ཅད་ཞི་ཞིང། མཐུན་རྐྱེན་ལེགས་ཚོགས་ཐམས་ཅད་ཡིད་བཞིན་དུ་འགྲུབ་པར་བྱིན་གྱིས་བརླབ་ཏུ་
གསོལ། ཞེས་འདོན་གསོལ་བྱ། ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་གྱི་བདུད་རྩིར་གྱུར། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧུཾ་ཧཱུཾ་ཕཊ་ཌཱ་ཀི་ནཱི་ཛཱ་ ཨོཾ་བཛྲ་བཻ་རོ་ཙ་ནཱི་ཡེ་ཧུཾ་ཧཱུཾ་ཕཊ་སཱཧཱ་
ཨོཾ་བོ་དཧི་བྲྀཀྵཱ་ཡ། བདག་དང་སེམས་ཅན་ཐམས་ཅད་ཀྱི་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་དང། ནད་གདོན་སྡིག་སྒྲིབ་ཐམས་ཅད་ཤཱནྟཾ་ཀུ་རུ་སཱཧཱ། ཞེས་ཡམ་ཤིང་ནས་རྫས་ཁྱད་པར་བའི་བར་
རྣམས་ཐོག་མཐར་ཡབ་ཡུམ་གྱི་སྙིང་པོ་དང། རྫས་སྔགས་དང། སྐབས་གང་ཡིན་གྱི་སྤེལ་ཚིག་གསུམ་ག་སྤེལ་བ་དང། བར་དུ་སྙིང་པོ་གཉིས་སྤྲེལ་ནས་སྙིང་པོ་རེ་རེ་ལ་རྫས་རེ་རེ་འབུལ། དེ་ནས། ཨོཾ་ཌཱ་ཀི་ནི་ཡེ་ཧུཾ་ཧཱུཾ་ཕཊ་

[005A]༄༅། །ཨོཾ་ལཱ་མེ་ཧུཾ་ཧཱུཾ་ཕཊ། ཨོཾ་ཁཎྔ་རོ་ཧེ་ཧུཾ་ཧཱུཾ་ཕཊ། ཨོཾ་རཱ་བི་ཎཱི་ཡེ་ཧུཾ་ཧཱུཾ་ཕཊ། ཨོཾ་བོ་དཧི་བྲྀ་ཀྵ་ཡ། བདག་དང་སེམས་ཅན་ཐམས་ཅད་ཀྱི་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་དང་ནད་གདོན་སྡིག་སྒྲིབ་
ཐམས་ཅད་ཤཱནྟིཾ་ཀུ་རུ་སཱཧཱ། ཞེས་སོགས་རྫས་ཁྱད་པར་བའི་བར་ལ་གོང་གི་རེགས་འགྲོ་སྦྱར་ནས་སྔགས་རེ་རེ་ལ་རྫས་རེ་རེ་འགྲོ་བ་ལན་གསུམ་མམ་བདུན་སོགས་འབུལ། དེ་ནས། ལྷ་རྣམས་ཀྱི་ཐུགས་ཀ་ནས་
སྤྲོས་པའི་ལྷ་མོ་རྣམས་ཀྱིས་བུམ་པ་དཀར་པོ་བདུད་རྩི་དཀར་པོས་གང་བ་ཐོགས་ནས་བསྒྲུབ་བྱ་ཟླ་བའི་དཀྱིལ་འཁོར་ལ་གནས་པ་ལ་ཁྲུས་བྱས་པས། ནད་གདོན་སྡིག་སྒྲིབ་ཐམས་ཅད་དག་ནས་ལུས་
ཤེལ་ལྟར་གྱུར། ཅེས་བརྗོད་ལ། ཨོཾ་ཤྲཱི་བཛྲ་ཞེས་སོགས་ཡབ་ཀྱི་སྙིང་པོ་རྐྱང་པས་དགང་བླུགས་གསུམ་མམ་བདུན་ཕུལ་ནས། དག་ཅིང་དྲི་མེད་ཡིད་འོང་བའི། ཞེས་སོགས་དང། ཨོཾ་ཨཱ་ཧྲཱི་ཞེས་སོགས་ཀྱིས་
མཆོད་ཡོན། བསང་གཏོར། ཞལ་བསིལ་ཏེ་ཆུ་གསུམ་དང། སྲབ་འཇམ་ཡང་པ་ལྷ་ཡི་གོས། །ཞེས་སོགས་དང། ཨོཾ་བཛྲ་ཝ་ས་སྱ་སཱ་ཧཱས་གོས་ཟུང་དང། དཀར་ལ་ཐགས་བཟང་བཞི་བཅུ་ཚང་བའི་ཚེམས་
བརྒྱད་ཁྲི་བཞི་སྟོང་ཆོས་ལ་མངའ་བསྒྱུར་ཡང། །བདག་ཅག་དད་པས་སོ་རྩི་དབུལ་བར་བགྱི། །འགྲོ་བས་སངས་རྒྱས་གསུང་དབྱངས་ཐོབ་པར་ཤོག། །ཨོཾ་བཛྲ་ཏམྤུལ་སཱཧཱས་སོ་རྩི་དང། སྟོན་ཟླའི་

[005B] ཞེས་སོགས་ཀྱིས་ཉེར་སྤྱོད་རོལ་མོ་དང། གངས་རིའི་མདོག་ཅན་ཞལ་གཅིག་ཕྱག་བཞི་མ། ཞེས་སོགས་ཀྱིས་རིག་མ་དྲུག་དང། སོ་སོའི་སྔགས་ལ་ཨོཾ་ཨཿ་ཧཱུཾ་བཏགས་
པས་ནང་མཆོད་བཅས་ཕུལ། སྐུ་བཞིའི་བདག་ཉིད་ཁྱབ་བདག་རྡོ་རྗེ་འཆང། །ཞེས་སོགས་ཀྱིས་བསྟོད་ཅིང་ཕྱག་བྱས་ནས། ཨོཾ་ཨཱ་ཧྲཱི་ཞིས་སོགས་ཀྱིས་མཆོད་ཡོན་ཕུལ། དེ་ནས། གང་ཡང་བདག་བློ་རྨོངས་
པ་ཡིས། །ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིར། །དེ་ཀུན་མགོན་པོས་བཟོད་པར་མཛོད། །མ་རྙེད་ཡོངས་སུ་མ་ཤེས་དང། །གང་ཡང་ནུས་པ་མ་མཆིས་པས། །འདིར་ནི་བྱ་
བ་བགྱིས་པ་གང། །དེ་ཀུན་ཁྱེད་ཀྱིས་བཟོད་མཛད་རིགས། །ཞེས་བཟོད་གསོལ་དང་འདོད་གསོལ་བྱས་ལ་ཧེ་རུ་ཀའི་ཡིག་བརྒྱ་བ་ཟླ། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། །ཅེས་སོགས་དང། བཛྲ་མུཿ་ཡེ་ཤེས་
པ་རྣམས་རང་བཞིན་གྱི་གནས་སུ་གཤེགས་ཤིང། དམ་ཚིག་པ་རྣམས་རང་ལ་ཐིམ་པར་གྱུར། ཅེས་བརྗོད། དེ་ནས་མེ་ལྷ་ལ། ཨོཾ་ཨ་གྣ་ཡེ་བཛྲ་པུཥྦེ་ཞེས་སོགས་ཀྱིས་ཉེར་སྤྱོད་རོལ་མོ་ནང་མཆོད། ཨོཾ་ཨཱ་
ཧྲཱི་ཞེས་སོགས་ཀྱིས་བསང་གཏོར་དང་ཞལ་བསིལ། ཨོཾ་བཛྲ་ཏམྤུ་ལ་སཱ་ཧཱས་སོ་རྩི། ཨོཾ་བཛྲ་ཝ་ས་སྱ་སཱ་ཧཱ་ས་གོས་ཟུང། ཨོཾ་བོ་དཧི་པྲྀཀྵ་ཡ། ཞེས་སོགས་ཀྱིས་ཡམ་ཤིང་ནས་རྫས་ཁྱད་པར་བའི་བར་གྱི་བསྲེག་རྫས་

[006A]༄༅། །བཅས་ཕུལ་ནས། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །ཞེས་སོགས་ཀྱིས་བསྟོད། ཡང་ཨོཾ་ཨཱ་ཧྲཱི་ཞེས་སོགས་ཀྱིས་ཞལ་བསིལ་དང་བསང་གཏོར། ཨོཾ་ཨགྣ་ཡེ་བཛྲ་པུཥྤེ་
ཞེས་སོགས་ཀྱིས་ཉེར་སྤྱོད་དང་རོལ་མོ། གཏོར་མ་ནང་མཆོད་ལྟར་བྱིན་གྱིས་བརླབས་ལ། ཨོཾ་ཨགྣ་ཡེ་སཱ་ཧཱ། ཨོཾ་ཨ་ཀཱ་རོ་མུ་ཁཾ་སརྦ་དྷ་རྨཱ་ཎཱཾ་ཨཱ་དྱ་ནུ་ཏྤ་ནྣ་ཏཱ་ཏ་ཨོཾ་ཨཱ་ཧཱུཾ་ཕཊ་སཱ་ཧཱ། ལན་གསུམ་གྱིས་
ཕུལ༑ ཨོཾ་ཨགྣ་ཡེ་བཛྲ་པུཥྤེ་ཞེས་སོགས་ཀྱིས་ཉེར་སྤྱོད་ལྔ་ཕུལ། མེ་སྟེ་བསྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག་ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོང་དེ་ཕྱག་ཀྱང་
འཚལ། །ཞེས་བསྟོད། མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ཀྱི། །འགལ་རྐྱེན་བར་གཅོད་ཀུན་ཞི་ཞིང། །མཐུན་རྐྱེན་ཡིད་བཞིན་འགྲུབ་བར་མཛོད། །ཅེས་
འཕྲིན་ལས་བཅོལ། ཨོཾ་ཨཱཧྲཱི་ཞེས་སོགས་ཀྱིས་མཆོད་ཡོན་ཕུལ། གང་ཡང་བདག་བློ་རྨོངས་པ་ཡིས། ཞེས་སོགས་ཀྱིས་བཟོད་གསོལ་དང་འདོད་གསོལ་བྱས་ལ། ཨོཾ་བཛྲ་སཏ་ཨཱ་ཞེས་བཟླ། རང་གི་དོན་
དང་གཞན་གྱི་དོན། །སྒྲུབ་བྱེད་བསྲེག་བྱ་ཟ་བ་གཤེགས། །ཇི་བཞིན་དུས་སུ་ཚུར་སྦྱོན་ཞིང། །བདག་གི་དངོས་གྲུབ་ཐམས་ཅད་སྒྲུབས། །ཨོཾ་མུཿ་མེ་ལྷ་ཡེ་ཤེས་པ་རང་གནས་སུ་གཤེགས་ཤིང་

[006B] རང་གི་སྙིང་གར་ཟླ་བ་ལ་རྡོ་རྗེ་སེམས་དཔའི་ངོ་བོ་ཨོཾ་ཧ་དཀར་པོ། །ཞེས་སོགས་ཡབ་ཡུམ་གྱི་གོ་ཆས་བསྲུངས་ལ། དེ་ལྟར་དཔལ་ལྡན་འཁོར་ལོ་བདེ་མཆོག་གི། །ཞེས་
སོགས་ཀྱིས་སྨོན་ལམ་དང། རབ་ཡངས་ཀུན་གསལ་ཁྱོན་འགེངས་དཀྱིལ་འཁོར་ལྷ། །ཞེས་སོགས་ཀྱིས་ཤིས་བརྗོད་བྱ་ཞིང། ལག་ལེན་དང་དམིགས་གནད་སོགས་རེས་མཐུན་གྱི་གཞུང་གཞན་ལས་རྟོགས་པར་བྱའོ། །
སྨྲས་པ། འཕགས་ཡུལ་གྲུབ་དབང་རྡོ་རྗེ་དྲིལ་བུ་པའི། །བཞེད་སྲོལ་འཁོར་ལོ་བདེ་མཆོག་ལྷ་ལྔ་ལ། །སྲེག་བླུགས་མཆོད་པ་འབུལ་བའི་ཆོ་ག་འདི། །ཚད་ལྡན་མཁས་པའི་གཞུང་ལས་བཏུས་ཏེ་སྦྱར། །
སྤྱི་ཆོས་གཞན་ལ་ཁ་འཕངས་ཡི་གེ་ཉུང། །སྒོས་ཆོས་གསལ་བར་བཤད་པས་ཚིག་ཟུར་ཕྱིན། །རྗོད་བྱེད་ཚིག་བསྡུས་བརྗོད་དོན་གནང་ཚང་བ། །འདི་གསུམ་གཞུང་མཆོག་འདི་ཡི་ཁྱད་ཆོས་ཉིད། །ཚུལ་འདིར་
འབད་ལས་ཐོབ་པའི་དགེ་བའི་ཚོགས། །རབ་དཀར་ཁ་བའི་ས་འཛིན་རྗེས་འགྲོ་གང། །རིས་མེད་འགྲོ་བའི་དཔལ་གྱུར་ཧེ་རུ་ཀའི། །གོ་འཕང་ཚེ་འདིར་ཐོབ་པའི་རྒྱུར་གྱུར་ཅིག་ཅེས་བདེ་མཆོག་ལྷ་ལྔའི་བསྙེན་
པའི་ཁ་སྐོང་གི་སྦྱིན་སྲེག་མདོར་བསྡུས་བྱ་ཚུལ་ཁྱད་ཆོས་གསུམ་ལྡན་ཞེས་བྱ་བ་འདི་ནི། ཐམས་ཅད་མཁྱེན་པ་དགེ་འདུན་རྒྱ་མཚོ་དང། ལྕང་སྐྱ་རོལ་བའི་རྡོ་རྗེའི་དྲིལ་བུ་ལུས་དཀྱིལ་གྱི་སྦྱིན་སྲེག་དང། ཡོངས་

[007A]༄༅། །འཛིན་ཛྙཱ་ན་དཧྭ་ཛའི་དྲིལཱུ་ལྷ་ལྔའི་སྦྱིན་སྲེག་སོགས་ལས་བཏུས་ཏེ་དགེ་སློང་དྷརྨ་བྟདྲས་སྦྱར་བའོ།    ༈    །།ཨོཾ་སྭ་སྟི། དཔལ་འཁོར་ལོ་བདེ་མཆོག་ལྷ་ལྔའི་ཚོགས་མཆོད་ནི། ཤ་ཆང་
ཚོགས་གོར་སོགས་བཤམས་པ་ནང་མཆོད་ལྟར་བྱིན་གྱིས་བརླབས་ཏེ་འབུལ་བ་ནི། ཧཱུཾ༑ བདེ་སྐྱོང་སྟོང་གསུམ་ལྟར་ཡངས་ཀ་པཱ་ལར། །དམ་རྫས་བདུད་རྩི་རབ་འཁྱིལ་ཚོགས་མཆོད་འདི། །རྩ་བརྒྱུད་བླ་མའི་
ཚོགས་རྣམས་མཉེས་ཕྱིར་འབུལ། །བཞེས་ནས་སྒོ་གསུམ་བྱིན་གྱིས་བརླབ་ཏུ་གསོལ། །ཨོཾ་ཨཱ་གུ་རུ་བཛྲ་དྷ་ར་ས་པ་རི་ཝཱ་ར་ག་ཎ་ཙ་ཀྲ་ཁཱ་ཧི། པཉྩ་ཨ་མྲྀ་ཏ་ཁཱ་ཧི། ཧཱུཾ༑ བདེ་སྐྱོང། དམ་རྫས་
ཧེ་རུ་ཀ་དཔལ་ཡབ་ཡུམ་མཉེས་ཕྱིར་འབུལ། །བཞེས་ནས་མཆོག་མཐུན་དངོས་གྲུབ་སྩལ་དུ་གསོལ། །ཨོཾ་ཨཱ་ཤྲཱི་ཧེ་རུ་ཀ་བཛྲ་ཝཱ་ར་ཧཱི་ས་པ་རི་ཝཱ་ར་ག་ཎ་ཧཱུཾ༑ བདེ་སྐྱོང་དམ་རྫས་ཕྱོགས་
ཀྱི་ལྷ་མོ་རྣམ་བཞི་མཉེས་ཕྱིར་འབུལ། །བཞེས་ནས་མཆོག་མཐུན་དངོས་གྲུབ་སྩལ་དུ་གསོལ། །ཨོཾ་ཨཱ་ཙ་ཏུ་རྗེ་ཝཱ་ས་པ་རི་ཝཱ་ར་ག་ཎ་ཧཱུཾ༑ བདེ་སྐྱོང་དམ་རྫས་ཡི་དམ་དཀྱིལ་འཁོར་ལྷ་ཚོགས་
མཉེས་ཕྱིར་འབུལ། །བཞེས་ནས་མཆོག་མཐུན་དངོས་གྲུབ་སྩལ་དུ་གསོལ། །ཨོཾ་ཨཱ་མཎྜ་ལ་དེ་ཝ་ས་པ་རི་ཝཱ་ར་ག་ཎ་ཧཱུཾ༑ བདེ་སྐྱོད་དམ་རྫས་དཀོན་མཆོག་རིན་ཆེན་ཚོགས་རྣམས་མཉེས་ཕྱིར་

[007B] །བཞེས་ནས་སྲིད་ཞིའི་འཇིགས་ལས་བསྒྲལ་དུ་གསོལ། །ཨོཾ་ཨཱརཏྣ་ཏྲ་ལ་ས་པ་རི་ཝཱ་ར་ག་ཎ་ཧཱུཾ་བདེ་སྐྱོང་དམ་རྫས་མཁའ་འགྲོ་ཆོས་སྐྱོང་ཚོགས་རྣམས་མཉེས་ཕྱིར་འབུལ་
བཞེས་ནས་རྣལ་འབྱོར་འཕྲིན་ལས་བསྒྲུབ་ཏུ་གསོལ། །ཨོཾ་ཨཱ་ཌཱ་ཀི་ནཱི་དྷརྨ་པཱ་ལ་ས་པ་རི་ཝཱ་ར་ག་ཎ་ཧཱུཾ༑ བདེ་སྐྱོང་དམ་རྫས་མ་གྱུར་རིགས་དྲུག་ཚོགས་རྣམས་མཉེས་ཕྱིར་འབུལ། །བཞེས་ནས་
འཁྲུལ་སྣང་སྡུག་བསྔལ་ཞི་གྱུར་ཅིག་ཨོཾ་ཨཱཥ་ཊ་ཀཱུ་ལ་ཨ་རཱ་ག་ཎ་དེ་ནས་ལས་ཀྱི་རྡོ་རྗེས་ཕྱག་ཕུལ་ལ་བཟའ་བཏུང་ལག་ཏུ་ཐོགས་ནས། ཧོཿ་དཔའ་བོ་ཆེན་པོ་དགོངས་སུ་གསོལ། །འདི་ལ་ཐེ་ཚོམ་མི་བྱ་སྟེ། །བྲམ་
ཟེ་ཁྱི་དང་གདོལ་པ་གསུམ། །དབྱེར་མེད་གཅིག་ཏུ་དགོངས་ཏེ་རོལ། །ཞེས་ཕུལ། ལེན་པ་པོ་རྣམས་ཀྱིས་ཀྱང། ཧཱུཾ༑ བདག་ཉིད་རྒྱལ་བ་ཀུན་གྱི་གཙོ། །བཅོམ་ལྡན་འཁོར་ལོ་བདེ་མཆོག་དངོས། །ཡེ་ཤེས་བདུད་རྩིའི་
རྒྱ་མཚོ་ཆེ། །ལྷ་རྣམས་ཚིམ་པར་བྱ་ཕྱིར་རོལ། །ཨ་ཧོ་མ་ཧཱ་སུ་ཁ། ཞེས་བརྗོད་ནས་ནང་གི་སྦྱིན་སྲེག་གི་ཚུལ་དུ་རོལ། དེ་ནས་ཚོགས་ལྷག་བསྡུས་པ་གོང་ལྟར་བྱིན་གྱིས་བརླབས་ལ། ཧཱུཾ༑ བདེ་སྐྱོང་དམ་རྫས་བདུད་རྩི་
རབ་འཁྱིལ་ཚོགས་ལྷག་འདི། །དམ་ཅན་ཞིང་སྐྱོང་ཚོགས་རྣམས་མཉེས་ཕྱིར་འབུལ། །བཞེས་ནས་འགལ་རྐྱེན་སེལ་ལ་མཐུན་རྐྱེན་སྒྲུབས། །ཨོཾ་ཨཱ་ཀྵེ་ཏྲ་པཱ་ལས་པ་རི་ཝཱ་ར་ག་ཎ་ཞེས་བརྗོད་པར་བྱའོ། །

[008A]༄༅། །འདི་དྷརྨ་བྷ་དྲས་ལྕགས་ཡོས་ཟླ་ཚེས་ལ་སྦྱར་བའོ།།    ༈    །།ནམ་ཤྲཱི་ཧེ་རུ་ཀཱ་ཡ། བདེ་མཆོག་ལྷ་ལྔའི་སྒྲུབ་ཐབས་བདེ་ཆེན་འབྱུང་གནས་ཉམས་སུ་ལེན་ཚུལ་ལ་
གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང། ཐུན་མཚམས་སུ་ཇི་ལྟར་བྱ་བའོ། །དང་པོ་ལ་གསུམ། ཐུན་གྱི་འགོར་ཇི་ལྟར་བྱ་བ། ཐུན་དངོས་གཞི་ལ་ཇི་ལྟར་བྱ་བ། ཐུན་གྱི་མཇུག་ཏུ་ཇི་ལྟར་བྱ་
བའོ༑ ༑དང་པོ་ལ་གཉིས། སྔོན་དུ་བྱ་བའི་རིམ་པ་དང། རྣལ་འབྱོར་གྱི་ཡན་ལག་བསྒྲུབ་ཚུལ་ལོ། །དང་པོ་ལ་ལྔ། ཡོ་བྱད་བཤམས་པ། སྐྱབས་འགྲོ་སེམས་བསྐྱེད། སྐད་ཅིག་དཀྲོང་
བསྐྱེད། ནང་མཆོད་བྱིན་རླབས། ཕྱི་མཆོད་བྱིན་རླབས་སོ། །གཉིས་པ་རྣལ་འབྱོར་གྱི་ཡན་ལག་བསྒྲུབ་ཚུལ་ལ་བཞི། བསོད་ནམས་ཀྱི་ཚོགས་གསོག་པ། འཆི་བ་ཆོས་སྐུའི་ལམ་འཁྱེར་
བར་དོ་ལོངས་སྐུའི་ལམ་འཁྱེར། སྲང་བའི་འཁོར་ལོ་བསྒོམ་པའོ། །དང་པོ་ལ་གསུམ། ཚོགས་ཞིང་སྤྱན་འདྲེན་པ། དེ་ལ་ཚོགས་གསོག་པ། ཚོགས་ཞིང་རང་ལ་བསྡུ་བའོ། །གཉིས་པ་ལ་གསུམ། ཕྱག་
འཚལ་བ། མཆོད་པ་འབུལ་བ། རྒྱུན་བཤགས་བྱ་བའོ། །གཉིས་པ་ཐུན་དངོས་གཞི་ལ་ཇི་ལྟར་བྱ་བ་ལ་བདུན། གཞལ་ཡ་ས་ཁང་གི་གདན་བསྐྱེད་པ། རྟེན་བརྟེན་པ་བསྐྱེད་པ་སྐྱེ་བ་སྤྲུལ་སྐུའི་

[008B] བསྐྱེད་པ་དེ་རིམ་གྱིས་བསལ་གདབ་པ། ཕྱོགས་མཐུན་གྱི་དག་པ་བསྒོམ་པ། གེ་བགོ་ཞིང་ཡེ་ཤེས་པ་གཞུག་པ། དབང་བསྐུར་ནས་རྒྱས་གདབ་པ། མཆོད་ཅིང་བསྟོད་ནས་དཀྱིལ་འཁོར་བསྒོམ་པའོ་
གཉིས་པ་ལ་བཞི། མངོན་བྱང་དང་པོ་གཉིས་བསྐྱེད་པ། མངོན་བྱང་གསུམ་པ་བསྐྱེད་པ། མངོན་བྱང་བཞི་པ་བསྐྱེད་པ། མངོན་བྱང་ལྔ་པ་བསྐྱེད་པའོ། །གསུམ་པ་བསྐྱེད་པ་དེ་རིམ་གྱིས་གསལ་གདབ་
པ་ལ་གཉིས། རྟེན་གཞལ་ཡས་ཁང་གསལ་གདབ་པ་དང། བརྟེན་པ་ལྷ་གསལ་གདབ་པའོ། །གཉིས་པ་ལ་གཉིས། གཙོ་བོ་གསལ་གདབ་པ་དང། འཁོར་གསལ་གདབ་པའོ། །དང་པོ་ལ་གཉིས། ཡབ་
གསལ་གདབ་པ་དང། ཡུམ་གསལ་གདབ་པའོ། །གཉིས་པ་འཁོར་གསལ་གདབ་པ་ལ་གཉིས། ཕྱོགས་ཀྱི་ལྷ་མོ་བཞི་གསལ་གདབ་པ་དང། མཚམས་ཀྱི་བུམ་ཐོད་བཞི་གསལ་གདབ་པའོ། །བཞི་པ་
ཕྱོགས་མཐུན་གྱི་དག་པ་བསྒོམ་པ་ལ་གསུམ། གནས་བཞི་བྱིན་གྱིས་བརླབ་པ། གསང་གནས་བརླབས་ནས་དགའ་བཞི་འདྲེན་པ། དག་པ་བསྒོམ་པ་དངོས་སོ། །ལྔ་པ་གོ་བགོ་ཞིང་ཡེ་ཤེས་པ་གཞུག་པ་ལ་གཉིས་
གོ་ཆ་བགོ་བ་དང། ཡེ་ཤེས་པ་གཞུག་པའོ། །དྲུག་པ་དབང་བསྐུར་རྒྱས་གདབ་པ་ལ་གཉིས། དབང་བསྐུར་བ་དང། རིགས་བདག་གི་རྒྱས་གདབ་པའོ། །བདུན་པ་མཆོད་ཅིང་བསྟོད་ནས་དཀྱིལ་འཁོར་བསྒོམ་

[009A]༄༅། །པ་ལ་གསུམ། མཆོད་པ་འབུལ་བ། བསྟོད་པ་བྱ་བ། དཀྱིལ་འཁོར་བསྒོམ་པའོ། །དང་པོ་ལ་བཞི། ཕྱིའི་མཆོད་པ། ནང་གི་མཆོད་པ། གསང་བ་དང་དེ་ཁོ་ན་ཉིད་ཀྱི་མཆོད་པ། སྔགས་ཀྱི་
མཆོད་པའོ། །གསུམ་པ་ཐུན་གྱི་མཇུག་ཏུ་ཇི་ལྟར་བྱ་བ་ལ་བཞི། བཟླས་པ་ཇི་ལྟར་བྱ་བ། གཏོར་མ་ཇི་ལྟར་བྱ་བ། ཉེར་བསྡུ་ཇི་ལྟར་བྱ་བ། བསྔོ་སྨོན་ཇི་ལྟར་བྱ་བའོ། །དང་པོ་ལ་བཞི། བཟླས་འཕྲེང་བྱིན་
རླབས། བཟླས་པའི་དམིགས་པ། བཟླ་བྱའི་སྔགས། བཟླས་པའི་ཁ་སྐོང་ངོ། །ཞེས་པ་འདི་སྔར་བརྩམས་པ་ལས་ས་བཅད་རྐྱང་པ་བཀོལ་ཏེ་དྷརྨ་བྷ་དྲས་བྲིས་པའོ།།    ༈    །།ན་མོ་གུ་ར་ཝེ་
བདེ་མཆོག་དྲིལ་བུ་ལྷ་ལྔའི་ནང་ཐིག་ནི། དབུས་ནས་ཆ་ཆུང་བཞི་དང་གཅིག་བརྒྱད་དང་གཅིག་མཐར་ཟླུམ་ཐིག་བཞི། །པདྨའི་ལྟེ་བ་གེ་སར་དང། །འདབ་མ་མུ་ཁྱུད་ཕྱི་ཐིག་ཡིན། །འདབ་མའི་
ཐིག་སྟེང་ཚངས་ནས་ཆངས། །ཟུར་ནས་ཟུར་བར་གྲུ་བཞིར་བཅད། །འཕྲེད་མཚམས་གཡས་གཡོན་སྣོལ་ཐིག་གདབ། །འདབ་མའི་རྩེ་བརྒྱད་ཟླུམ་བསྐོར་བྱ། །འདི་དབེན་ས་སྙན་བརྒྱུད་ལྟར་
དྷརྨ་བྷ་དྲས་བྲིས་



﻿༄༅། ། བདེ་མཆོག་གི་རྒྱས་པ་དང་དབང་གི་སྦྱིན་སྲེག་བྱ་ཚུལ་མདོར་བསྡུས་བཞུགས་སོ།  །༄༅། །བླ་མ་དང་འཁོར་ལོ་སྡོམ་པའི་ལྷ་ཚོགས་ལ་ཕྱག་འཚལ་ལོ། །འདིར་འཁོར་ལོ་བདེ་མཆོག་གི་རྒྱས་པའི་སྦྱིན་སྲེག་
བྱ་ཚུལ་མདོ་ཙམ་དགོད་པ་ལ། ཐབ་བརྐོ་བའམ། བརྩིག་ན་རྒྱུར་ཁྲུ་དོ། །དབྱིབ་གྲུ་བཞི། ཟབས་སུ་ཁྲུ་གང། མུ་རན་སོར་བརྒྱད་ཀྱི་མཐའ་ནས་ཁ་ཁྱེར་རྒྱ་དཔངས་སུ་སོར་བརྒྱད་པ། སྟེགས་
བུ་སོར་བཞི་པས་བསྐོར་བ། བྲིས་ཐབ་ལ་ཁྲུ་དོ་གྲུ་བཞི་པའི་ཐབ་ཁུང་གི་ཐིག་མཐར་མུ་རན་སོར་བརྒྱད་པའི་ཐིག་དེའི་མཐར་ཁ་ཁྱེར་སོར་བརྒྱད་པའི་ཐིག་དེའི་མཐར་སྟེགས་བུ་སོར་
བཞི་པའི་ཐིག་གདབ། དེ་དག་གི་དབུས་སུ་འཁོར་ལོ་སེར་པོ་རྩི་བ་བརྒྱད་པའི་ལྟེ་བར་རིན་པོ་ཆེས་མཚན་པ་དང། ཁ་ཁྱེར་ལ་རིན་པོ་ཆེའི་འཕྲེང་བ་སེར་པོས་བསྐོར་བར་བྱ། ཐབ་ཁུང་ལས་དང་དྲི་

[054B] མེ་ཏོག་སེར་པོ་དགྲམ། ཡམ་ཤིང་གི་རྒྱུ་ཞི་བ་དང་འདྲ། ཚད་སྦོམས་སུ་ཆང་གང་དམ། མཐེ་བོང་ཙམ། རིང་ཐུང་ཁྲུ་གང་བ། རྩེ་མོ་གཉིས་མར་དང་ཞོ་དང་འོ་མ་ལ་
སྙུགས་ཤིང་དྲི་སེར་པོ་དང་མདར་གསུམ་གྱིས་སྦགས་པ། བུད་ཤིང་ཡང་ཞི་བ་དང་འདྲ་ཞིང་ལྕི་བས་མི་རུང། ཆུ་བཞི་ནི་གསེར་དང་མ་རྙེད་ན་དུང་ཉ་ཕྱི་སོགས་སེར་པོར་བསྒྱུར་བའི་སྣོད་དུ་ཏིལ་
དང༑ ཞོ་དང། མེ་ཏོག་སེར་པོ་དང། དྲི་སེར་པོའི་ཆུ། ནས། ཏིལ་ནག་ཀུ་ཤ་འབྲས་ཡོས་རྣམས། ནང་གི་བདུད་རྩི་ལྔ་རྣམས་བླུག་པ་སྤོས་ཞིམ་པོས་བདུགས་ཏེ་
སྙིང་པོའི་མཐར་ཨོཾ་སྦྱར་བ་ལན་བདུན་བཟླས་པས་བྱིན་གྱིས་རླབས། མཆོད་རྫས་ནི་མེ་ཏོག་སེར་པོ། །ལྷབ་ གཞན་ཞི་བ་དང་འདྲ། གོས་ཟུང་སེར་པོ། །རྫས་ཆེན་
བཅུ་གཉིས་ཞི་བ་དང་འདྲ། རྐྱས་པའི་རྫས་ཁྱད་པར་པ་ནི་འབྲས་ཆན་ཞོ་དང་བསྲེས་པ་ལ་མངར་གསུམ་གྱིས་སྦགས་པའི་ཟས་མཆོག་སྦྲང་རྩི། ཏིལ་ནག་ཞོ་ཟན། ཞུན་མར་དང་
བཅས་པའི་འབྲས། པདྨ་གེ་སར། ན་ག་གེ་སར། འབྲས་བུ་བཟང་པོ་རྣམས། མཆོད་རྫས་དང་སྲེག་རྫས་ཐམས་ཅད་བདུད་རྩི་རིལ་བུ་ནང་མཆོད་དང་སྦྱར་བ་འམ་མ་རྙེད་ན་ནང་མཆོད་
ཀྱིས་བྲན། རྫས་དང་རྡོ་དྲིལ། དགང་གཟར་སོགས་བཤམ་ལུགས་ཞི་བ་དང་འདྲ། སྤོར་བྱེད་ཀྱི་མེ་ནི་རྒྱལ་པོ་འམ་རྒྱལ་རིགས་ཀྱི་ཁྱིམ་ནས་བྱུང་བའམ་ནོར་བུ་འམ། དགེ་འདུན་གྱི་ཚངས་
མང་ལས་བྱུང་བའི་མེ། དུས་ནི་ཚེས་བཅོ་ལྔ་འམ་གཟའ་སྐར་སོགས་བཟང་པོ་འཛོམ་པའི་ལྔ་དྲོའི་དུས་ནས་མགོ་བརྩམ། ཁ་ལྟ་ཕྱོགས་ནི་བྱང་དུ་ཕྱོགས། ཆས་གོས་སེར་པོ་བགོས་ཏེ་

[055A]༄༅། །འདུག་སྟང་ནི་སྟན་མཐོན་པོ་ལ་གནས་ཏེ་རྐང་པ་གཉིས་དྲང་པོར་འོག་ཏུ་བསྲང་བ་བཟང་པོའི་འདུག་སྟང་བྱ། བསམ་པ་ནི་དགའ་ཞིང་ཚིམ་པའི་སེམས་དང་ལྡན་པས། ཆོ་
ག་ལ་འཇུག་པར་བྱ་ཞིང་དེ་ཡང་སྨྲ་བ་གཞན་བཅད། བདག་སྐྱེད་དག་པ་གསུམ་གྱི་རྣལ་འབྱོར་སྔོན་དུ་འགྲོ་བས། རྡོ་རྗེ་ནི་ཐབས་དང་དྲིལ་བུ་ནི་ཤེས་རབ་སྟེ། ཞེས་སོགས་རྡོ་དྲིལ་བྱིན་གྱིས་
རླབས་ནས། ཀུ་ཤ་འགྲེམ་ལུགས་སྔ་ཕྱི་གཉིས་ཀྱི་རྩེ་མོ་བྱང་དུ་བསྟན། གཞན་ཞི་བ་ལྟར། ཐབ་བསང་སྦྱང། སྟོང་པའི་ངང་ལས་ཧཱུཾ་ཡིག་སེར་པོ་ལས་ཡེ་ཤེས་ཀྱི་ཐབ་ཁ་དོག་སེར་ཞིང་གྲུ་
བཞི་པ། མུ་རན་ཁ་ཁྱེར་དང་བཅས་པ། ཁ་ཁྱེར་ལ་རིན་པོ་ཆེའི་འཕྲེང་བས་བསྐོར་བ། གྲྭ་བཞིར། ཞེས་པ་ནས། མེ་གྲུ་གསུམ་གྱི་དབུས་སུ་པད་ཉིའི་སྟེང་དུ་རཾ་ལས་འཁོར་ལོ་སེར་པོ་
རཾ་གྱིས་མཚན་པ་ཡོངས་སུ་གྱུར་པ་ལས་མེ་ལྷ་སྐུ་མདོག་དཀར་སེར་ཞལ་གཅིག་ཕྱག་བཞི་གཡས་འཁོར་ལོ་དང་མུ་ཏིག་གི་འཕྲེང་བ། གཡོན་པདྨ་དང་སྤྱི་བླུག་འཛིན་པ། དང་སེར་པོའི་ན་
བཟའ་ཅན། རིན་པོ་ཆེའི་རྒྱན་གྱིས་བརྒྱན་པའི། ཞེས་པ་ནས། དམ་ཚིག་བསྒྲགས་པའི་བར་ཞི་བ་དང་འདྲ། མེ་ལྷའི་ལྗག་རྡོ་རྗེའི་རྣམ་པ་ཅན་སེར་པོ་ལ་རཾ་ཡིག་དང། ཞེས་པ་ནས། མཚན་
པར་གྱུར། ལག་པ་གཉིས་ཁུ་ཚུར་དུ་བྱས་པས་དགང་བླུག་བཟུང་ལ་འཐེབ་འཛུབ་གཉིས་རྩེ་སྤྲད་པ་རིན་པོ་ཆེའི་ཁུ་ཚུར་གྱི་ཕྱག་རྒྱས་མར་ཁུ་དབུལ། སྤེལ་ཚིག་བདག་ཅག་དཔོན་སློབ་སྦྱིན་
བདག་འཁོར་དང་བཅས་པ་རྣམས་ཀྱི་ཚེ་བསོད་ནམས་དཔལ་འབྱོར་སྙན་གྲགས་མངའ་ཐང་དགེ་བའི་བསམ་སྦྱོར་ཚོགས་གཉིས་ལུང་རྟོགས་ཀྱི་ཡོན་ཏན་ལོགས་ལེགས་ཚོགས་ཐམས་ཅད་

[055B] ཞེས་པ་སྦྱོར། འདས་པའི་མེ་ལྷའི་སྐབས་སུ། ལྷ་ཐམས་ཅད་ཀྱི་སྐུ་ལས་འོད་ཟེར་སེར་པོའི་ཚོགས་འཕྲོ་བར་གྱུར། སྒྲུབ་བྱ་ལ་འཕྲིན་ལས་མཛད་པའི་སྐབས་སུ་
ལྷ་རྣམས་ཀྱི་ཐུགས་ཀ་ནས་སྤྲོས་པའི་སངས་རྒྱས་རྣམས་ཀྱིས་བུམ་པ་སེར་པོ་བདུད་རྩི་སེར་པོས་བཀང་བ་ཐོགས་ནས་བསྒྲུབ་བྱ་སེར་པོ་ཟླ་བ་སེར་པོ་ལ་གནས་པ་ལ་དབང་བསྐུར་བས་སྲོག་ལུས་དབང་
རླུང་ཚེ་བསོད་ཤེས་རབ་སོགས་ལེགས་ཚོགས་ཐམས་ཅད་རྒྱས་ཤིང་བུམ་པ་ནས་རིན་པོ་ཆེའི་ཆར་བབ་པས་ཁྱིམ་གང་བར་གྱུར། པར་བསམ། གཞན་ཐམས་ཅད་ཞི་བའི་སྐབས་བཞིན་
བྱ༑༑ ༑༑དབང་གི་སྐབས་སུ། ཐབ་ཀྱི་རྒྱ་དབང་ཁྲུ་གང། དབྱིབས་ཟླ་གམ་མམ་གླུ་གསུམ་དབུས་སུ་མངའ་དམར་པོས་མཚན་པ། ཁ་ཁྱེར་ལ་མདའི་འཕྲེང་བས་བསྐོར་བ། མུ་རན་
རྒྱའི་བཅུ་གཉིས་ཆ་ཁ་ཁྱེར་དྲུག་ཆ། ས་དམར་པོ་དང་དྲི་དམར་པོས་བྱུགས། ཡམ་ཤིང་ནི་ཤིང་དམར་པོ་འམ་ནི་མ་པ་དང་ཐང་ཤིང་དང་ཤིང་སྐྱུར་བ་མེ་ཏོག་དང་བཅས་པ་གང་རུང་ཚད་སོར་
ལྔ༑ བུད་ཤིང་ཡང་རྒྱུ་འདི་དང་འདྲ། ཆུ་བཞི་ནི་ཟངས་ཀྱི་སྣོད་དུ་མེ་ཏོག་དམར་པོ་དང་དྲི་དམར་པོའི་ཆུལ་ནས་སོགས་བླུགས་པ་སྔ་མ་དང་འདྲ། སྙིང་པོའི་མཐར་ཧོཿ་སྦྱར་བ་བདུན་བཟླས་
ལ་བརླབ། མཆོད་རྫས་ལ། མེ་ཏོག་དྲི་ཞིམ་པ་དམར་པོ། །ལྷ་བཤོས་མངར་གསུམ་དང་སྦྱར་བ། གཞན་རྣམས་སྔ་མ་དང་འདྲ། གོས་ཟུག་དམར་པོ། །རྫས་ཆེན་བཅུ་གཉིས་
འདྲ༑ དབང་གི་རྫས་ཁྱད་པར་བ་ནི་མེ་ཏོག་དང་འབྲས་བུ་སྐྱུར་མོ་དང། མེ་ཏོག་དྲི་ཞིམ་པོ་རྣམས་སོ། །མེ་ནི་སྨད་འཚོད་མ་དང་རྗེ་རིགས་ཀྱི་ཁྱིམ་ནས་བྱུང་བའི་མེ། དུས་ནི་ཚེས་བརྒྱད་དང་

[056A]༄༅། །གཟའ་སྐར་བཟང་པོའི་ཉིན་ཕྱེད་དམ་དགོངས་ཁ་དང་མཚན་ཕྱེད་ནས་མགོ་བ་རྩམ། ཁ་ལྟ་ཕྱོགས་ནི་ནུབ། རྒྱན་གོས་དམར་པོ། འདུག་སྟང་མཐོ་ཞིང་བདེ་བའི་སྟན་ལ་
རྡོ་རྗེ་སྐྱིལ་ཀྲུང། བསམ་པ་ནི་ཆགས་པའི་སེམས། ཀུ་ཤ་དང་པོ་གཡོན་ངོས་ནས་འགྲེམས་པའི་ཀུ་ཤ་གཉིས་དང་སྟེང་ནས་གཡོགས་པའི་རྩེ་མོ་ནུབ་བསྟན། ཐབ་སྟོང་པའི་ངང་ལས་ཧཱུཾ་ཡིག་
དམར་པོ་ལས་ཡེ་ཤེས་ཀྱི་ཐབ་ཁ་དོག་དམར་ཞིང་ཟླ་གམ་གྱི་དབྱིབས་ཅན་མུ་རན་ཁ་ཁྱེར་དང་བཅས་པ། ཁ་ཁྱེར་ལ་པདྨའི་འཕྲེང་བས་བསྐོར་བ། གྲྭ་བཞིར། ཞེས་པ་ནས། མེ་གྲུ་གསུམ་གྱི་དབུས་སུ་
པད་ཉིའི་སྟེང་དུ། རཾ་ལས་མདའ་དམར་པོ་རཾ་གྱིས་མཚན་པ་ཡོངས་སུ་གྱུར་པ་ལས་མེ་ལྷ་སྐུ་མདོག་དམར་པོ་ཞལ་གཅིག་ཕྱག་བཞི་གཡས་མདའ་དང་རིན་པོ་ཆེ། གཡོན་གཞུ་དང་མེ་ལུང་འཛིན་པ་
དར་དམར་པོའི་ན་བཟའ་ཅན། རིན་པོ་ཆེའི་རྒྱན་གྱིས་བརྒྱན་པའི། ཞེས་པ་ནས། དམ་བསྒྲགས་ཀྱི་བར་འདྲ། མེ་ལྷའི་ལྗག་རྡོ་རྗེའི་རྣམ་པ་ཅན་དམར་པོ་ལ་རཾ་ཡིག་དང། ཞེས་པ་ནས་
མཚན་པར་གྱུར། མཐེབ་འཛུབ་གཉིས་རྩེ་སྤྲད་པ་ཟླུམ་པོར་བྱས་པའི་འཛུབ་མོའི་ཕྱི་ནས་གུང་མོས་དཀྲིས་པའི་པདྨའི་ཁུ་ཚུར་གྱིས་དགང་བླུག་བཟུང། སྤེལ་ཚིག་བདག་ཅག་ནས། རྣམས་
ཀྱིས་ཇི་ལྟར་འདོད་པའི་དོན་ཐམས་ཅད་ཝ་ཤཾ་ཀུ་རུ་ཧོཿ་སྲེག་རྫས་སོ་སོའི་རྫས་སྔགས་སོ་སོ་བ་མི་སྦྱོར་བར་གང་ལ་འབུལ་ཡུལ་གྱི་ལྷའི་སྔགས་ཀྱིས་དབུལ། འདས་པའི་མེ་ལྷའི་སྐབས། ལྷ་ཐམས་
ཅད་ཀྱི་སྐུ་ལས་འོད་ཟེར་དམར་པོའི་ཚོགས་འཕྲོ་བར་གྱུར། འཕྲིན་ལས་ཀྱི་སྐབས་སུ། ཡཾ་ལས་རླུང་གི་དཀྱིལ་འཁོར་གྱི་སྟེང་དུ་བྷ་གའི་གདན་ལ་དབང་དུ་བསྡུ་བྱའི་སྒྲུབ་བྱ་བཞག་དུ་མ་སྐྱེས་མ་དམར་

[056B] གཞུ་རྒྱུད་ཀྱིས་མགྲིན་པ་བཅིངས་ཏེ་མདུན་དུ་བཀུག་པ་ལ་དུ་མ་སྐྱེས་མ་དམར་མོས་དབང་བསྐུར་བསམ་དད་པའི་
དྲི་མ་བཀྲུས་ནས་རང་དང་སྦྱིན་བདག་རྣམས་ཀྱི་དབང་དུ་འདུ་བར་གྱུར་པར་བསམ། གཞན་ཐམས་ཅད་སྔ་མ་དང་འདྲ། འདི་དག་ནི་བདེ་མཆོག་གི་རྒྱས་པ་དང་དབང་གི་སྦྱིན་སྲེག་བྱ་ཚུལ་གྱི་
དམིགས་གསལ་ཁྱད་པར་བ་མདོ་ཙམ་ཞིག་སྦྱིན་སྲེག་འོད་སྙེ་དང། དངོས་གྲུབ་རྒྱ་མཚོ་དང། བུ་སྟོན་གྱི་བདེ་མཆོག་གི་ལས་བཞིའི་སྦྱིན་སྲེག་འཕྲིན་ལས་ཀུན་འགྲུབ་རྣམས་ལས་བཏུས་ཏེ་
བཀོད་པ་ཡིན་ལ། ཐུན་མོང་པའི་འདོན་ཆ་རྣམས་དཔེན་དགོན་དུ་བདེ་མཆོག་གི་སྦྱིན་སྲེག་མཛད་པའི་ལག་ལེན་ཇི་ལྟ་བ་བཞིན་ཡིན་ཟེར་བ་ཡོད་པའི་བདེ་མཆོག་གི་ཞི་བའི་སྦྱིན་སྲེག་གི་དཔེ་སྤར་མ་
ལྟར་སྦྱར་བས་རུང་ཞིང་ཞི་བ་པར་ནི་གཞུང་ཆེན་པོ་རྣམས་ལས་ཤེས་པར་བྱའོ། །ཞེས་དཔལ་འཁོར་ལོ་བདེ་མཆོག་གི་རྒྱས་པ་དང་དབང་གི་སྦྱིན་སྲེག་བྱ་ཚུལ་གྱི་ཡིག་ཆུད་འདི་ཡང་ནང་རིག་པ་དང་གསོ་བ་
རིག་པ་ལ་རྣམ་དཔྱོད་ཡངས་པའི་རབ་འབྱམས་སྨྲ་བ་ངག་དབང་བསྟན་འཛིན་གྱིས་བསྐུལ་བ་ལྟར་སྙོམས་ལས་པ་ངག་དབང་བློ་བཟང་ཆོས་ལྡན་གྱིས་བྲིས་པ་དགེ་ལེགས་སུ་གྱུར་ཅིག། །།



﻿
[001A]༄༅། །མཁན་ཆེན་ཆོས་ཀྱི་རྒྱལ་པོའི་གསུང་འབུམ་ལས་དཔལ་འཁོར་ལོ་བདེ་མཆོག་ལྷ་ལྔའི་སྦྱིན་སྲེག་གི་ཆོ་ག་དངོས་གྲུབ་ཀྱི་ལྕགས་ཀྱུ་ཞེས་བྱ་བ་བྮུགྶོ།།

[001B] །ན་མོ་གུ་རུ་ཙཀྲ་སཾ་བྷ་རཱ་ཡ། ཡིད་བཞིན་ནོར་བུ་ལས་ཀྱང་ཆེར་དཀོན་པའི། །ཟབ་མོ་རྡོ་རྗེ་ཐེག་པའི་མྱུར་ལམ་མཆོག་
རྒྱལ་བའི་དགོངས་པ་བཞིན་དུ་ལེགས་སྟོན་པ། །མཚན་ལྡན་རྡོ་རྗེ་འཛིན་པ་ཕྱག་གི་ཡུལ། །མཆོག་དང་ཐུན་མོང་དངོས་གྲུབ་གཉིས། །མྱུར་དུ་སྒྲུབ་པའི་
རྒྱུར་གྱུར་པ། །དཔལ་ལྡན་འཁོར་ལོ་སྡོམ་པ་ཡི། །སྦྱིན་སྲེག་ཆོ་ག་བདག་གིས་བཤད། །དེ་ཡང་སཾ་བཧུ་ཊ་ལས། སྦྱིན་སྲེག་ལྷ་རྣམས་ཚིམས་པར་བྱེད།།
ཚིམ་པ་ལས་ནི་དངོས་གྲུབ་ཐོབ། །སྔགས་ནི་ལྷག་གམ་མ་ཚང་ན། །ཐམས་ཅད་སྦྱིན་སྲེག་དག་གིས་སྐོང། །དེ་བས་སྐུ་གསུམ་མཆོག་བསྐྱེད་པས། །སྦྱིན་

[002A] །སྲེག་གི་ནི་བསྔགས་པ་མཛད། །ཅེས་གསུངས་པ་ལྟར་ཞི་སོགས་ལས་རབ་འབྱམས་སྒྲུབ་པ་ལ་ཤིན་ཏུ་བསྔགས་པའི་སྦྱིན་སྲེག་གི་ཆོ་ག་
དཔལ་འཁོར་ལོ་སྡོམ་པ་གྲུབ་ཆེན་དྲིལ་བུའི་ལུགས་ཀྱི་ལྷ་ལྔ་ལ་སྦྱར་ཏེ་བཤད་པར་བྱའོ། །དེ་ལ་གཉིས་ཞི་རྒྱས་དབང་དྲག་བཞི་ཀ་ལ་མཁོ་བའི་ཐབ་སོགས་
ཀྱི་དབྱེ་བ་དང། བཞི་ཀའི་དངོས་གཞི་ཆོ་གའི་དབྱེ་བ་བཤད་པའོ། །དང་པོ་ནི། ཐོག་མར་ཐུན་མོང་བའི་ལམ་སྦྱངས་ནས་རྡོ་རྗེ་སློབ་དཔོན་མཚན་ཉིད་དང་
ལྡན་པ་ལས་དཔལ་འཁོར་ལོ་སྡོམ་པའི་དབང་བཞི་ཐོབ་ཅིང། དམ་ཚིག་དང་སྡོམ་པ་རྣམ་པར་དག་པ་ལ་གནས་པའི་བསྙེན་པ་ཚད་དུ་སོང་བ་དགོས་ལ། ཐ་

[002B] །དེ་ལྟ་བུའི་རྣལ་འབྱོར་པས་དུས་བཟང་པོ་ལ། རང་གི་ལྷའི་བདག་
བསྐྱེད་རྒྱས་པ་འམ། མ་གྲུབ་ན་དག་པ་གསུམ་གྱི་རྣལ་འབྱོར་ཙམ་ཞིག་བྱས་ཏེ། ལག་པ་གཡས་པ་རྡོ་རྗེ་དང་བཅས་པས་ས་ལ་བཞག་ནས། ཨོཾ་ཨཱཧཱུཾ་དང། ཨོཾ་ཧ་ན་ཧ་ན་བཛྲ་ཀྲོ་དྷ་ཧཱུཾ་ཕཊ་
ཅེས་བརྗོད་ནས། རྡོ་རྗེ་ཁྲོ་བོས་བགེགས་རྣམས་བཅོམ་ཞིང། རྡོ་རྗེ་གསུམ་གྱིས་སའི་ཉེས་སྐྱོན་ཐམས་ཅད་སྦྱང་བར་བསམ་པ་ནི་ཀུན་རྫོབ་ཀྱི་དག་པ་དང། སའི་ཉེས་སྐྱོན་ཐམས་ཅད་རང་བཞིན་
གྱིས་གྲུབ་པས་སྟོང་པར་བསྒོམ་པ་ནི་དོན་དམ་པའི་སྦྱང་བ་སྔོན་དུ་བཏང་ནས། བརྐོ་བའི་ཐབ་ལ་ལྟོ་འཕྱེ་བརྟག་པ་སོགས་དགོས་ཀྱང་འདིར་ནི་རྩིག་ཐབ་ཀྱི་དབང་དུ་བྱས་པས་དེ་མི་དགོས་སོ། །ས་
རང་བཞིན་གྱིས་དཀར་བ་འམ་དཀར་པོ་སོགས་བྱུགས་པས་ཞི་བའི་ཐབ་བྱ་སྟེ། དབྱིབས་ཟླུམ་པོ། ཞེང་སོར་བཞི་པ། རྒྱར་ཁྲུ་གང། ཟབ་དུ་ཁྲུ་ཕྱེད། དེའི་སྟེང་དུ་མུ་རན་སོར་
བཞི་པའི་སྟེང་དུ་ཁ་ཁྱེར་སོར་བཞི་པ་བགས་ཀྱིས་ནང་དུ་གཞོལ་བ། ཐབ་ཀྱི་རྩ་བར་ཕྱོགས་བཞིའི་ཐད་སོར་ཞེང་དུ་སོར་གཉིས་རེ་ཕྱིར་སོང་བའི་སྟེགས་བུ་གྲུ་བཞི་པ་བྱ་ཞིང། ཁ་ཁྱེར་ལ་རྡོ་རྗེའི་

[003A]༄༅། །འཕྲེང་བས་བསྐོར་བ། ཕྱིའི་ཟུར་བཞིར་ཟླ་བྱེད་རྡོ་རྗེ་རྩེ་གསུམ་པ་བྱ་ལ། ནང་དུ་དབུས་སུ་པདྨ་དཀར་པོ་འདབ་མ་བརྒྱད་པའི་ལྟེ་བར་རྡོ་རྗེ་རྩེ་ལྔ་པ་སྲིད་དུ་སོར་བརྒྱད་
དཔངས་སུ་སོར་གཅིག་པ་བྲི་བར་བྱའོ། །རྒྱས་པ་ལ་སེར་པོ། དབྱིབས་གྲུ་བཞི་པ། ཞེང་སོར་བརྒྱད་པ། རྒྱར་ཁྲུ་དོ། ཟབ་ཏུ་ཁྲུ་གང། རྫིང་བུའི་རྣམ་པ་ལྟར། ཐབ་ཀྱི་སྟེང་
ནས་མུ་རན་སོར་བརྒྱད། དེ་ནས་དཔངས་དང་རྒྱར་སོར་བརྒྱད་པའི་ཁ་ཁྱེར་ལ་རིན་པོ་ཆེའི་འཕྲེང་བས་བསྐོར་བ། དབུས་སུ་འཁོར་ལོ་སེར་པོ་རྩིབས་བརྒྱད་པའི་ལྟེ་བར་རིན་པོ་ཆེ་ཆ་དགུ་པ་སོར་
དྲུག་པ་བྲི་ལ། ཟུར་བཞིར་ཟླ་ཕྱེད་རྡོ་རྗེ་རྣམས་བྲི་བར་བྱའོ། །དབང་ལ་ཁ་དོག་དམར་པོ། དབྱིབས་ཟླ་གམ། ཁ་རང་ལ་ལྟ་བ། རྒྱར་ཁྲུད། ཟབ་ཁྲུ་གང། དེའི་རིག་པའི་མུ་རན་
ཁ་ཁྱེར་སོགས་རྒྱས་པ་བཞིན་ལ། ཁ་ཁྱེར་ལ་པདྨའི་འཕྲེང་བས་བསྐོར་རོ། །དབུས་སུ་པདྨ་དམར་པོའི་ལྟེ་བར་རྡོ་རྗེས་མཚན་པ། ཟླ་ཕྱེད་རྡོ་རྗེ་གོང་ལྟར་རོ། །དྲག་པོ་ལ་ས་ཚྭ་སྒོ་ཅན་དང་
རྩུབ་པ་དང་ནག་པོ་ལ་བསད་པའི་ཐབ་བྱ་སྟེ། དབྱིབས་གྲུ་གསུམ། རྩེ་མོ་བྱང་དུ་ཕྱོགས་པ། རྒྱར་ལོགས་གསུམ་ལ་སོར་ཉི་ཤུ་རེ། དཔངས་སོར་བཅུ་པ། མུ་རན་ཁ་ཁྱེར་བྱེད་པ་འམ་

[003B] དབུས་སུ་པདྨ་ནག་པོའི་སྟེང་དུ་ཁྲོ་བོའི་རྡོ་རྗེ་སོར་བརྒྱད་པས་མཚན་པ། གྲྭ་བཞིར་ཟླ་ཕྱེད་རྡོ་རྗེ་སོགས་
གོང་ལྟར་རོ། །ཞིབ་པར་རྗེ་བླ་མས་མཛད་པའི་སྦྱིན་སྲེག་ཆེན་མོ་ངང་ཕྱག་ལེན་མཐོང་བས་ཤེས་པར་བྱའོ། །བསྲེག་རྫས་ནི། སྤྱིར་རྫས་ཆེན་བཅུ་གཉིས་ཏེ། ཡམ་ཤིང། མར་
ཏིལ། དུར་པ། འབྲས་མ་གྲུགས་པ། ཞོ་ཟན། ཀུ་ཤ། ཡུངས་ཀར། སོ་བ། ནས། སྲན་མ། གྲོ་རྣམས་ཡིན་ལ། དེ་ལ་ཡམ་ཤིང་ནི་ཞི་བ་ལ་འོམ་བུ་ལ་སོགས་པ་དྲི་
ཞིམ་པ་དང་ལྡན་པའི་འོ་མ་ཅན་གྱི་ཤིང་གི་རྩེ་མོའི་ཕྱོགས་སྲིད་དུ་སོར་བཅུ་གཉིས་པ་སྦོམས་སུ་མཐའུ་ཆུང་གི་ཚད་ལོ་མ་གཉིས་པ་བརླན་དང་བཅས་པ་མཉམ་པོར་བཅད་པ་རྩེ་མོ་གཉིས་སྦྲང་རྩི་
དང་འོ་མ་དང་མར་དུ་བསྐུགས་པ་བདུད་རྩི་དང་དྲིའི་ཆུས་བྲན་པའོ། །དེ་ནི་འོད་ཀྱི་སྙེམ་ལས། །རྙིང་ལྕི་ཕྲ་དང་ཀྱོག་པོ་དང། །རིང་ཐུང་ལོ་མ་མེད་པ་དང། །སྲོག་ཆགས་ཀྱིས་ཟོས་རུལ་པ་
དང༑ ༑ཤུན་བྲལ་ཆག་དང་བུ་ག་ཅན། །རྩེ་མོ་གཉིས་ལྡན་སྦོམ་པ་སྤང། །ཞེས་གསུངས་སོ། །རྒྱས་པ་ལ། རྒྱུ་ནི་སྔར་དང་འདྲ་བ་ལ་ཤིང་གི་དབུས་ཀྱི་ཆ་ལས་བྱུང་བ་སྲིད་དུ་ཁྲུ་གང་

[004A]༄༅། །སྦོམས་སུ་ཆང་བའི་ཚད་དྲི་སེར་པོའི་ཆུ་དང་བདུད་རྩིས་བྲན་པ་མར་དང་མངར་གསུམ་གྱིས་སྤགས་པའོ། །དབང་ལ་སྔར་བཤད་པའི་སྐྱོན་དང་བྲལ་བའི་ཤིང་དམར་པོ་འམ་
ནིམ་པ་ཐང་ཤིང་ཤིང་སྐྱུར་བ་མེ་ཏོག་དང་བཅས་ཏེ་སོར་ལྔ་པའོ། །དྲག་པོ་ལ་རོ་ཚ་བ་ཁ་བ་ཚེར་མ་ཅན་ནམ་རོ་སྲེགས་པའི་འགལ་དུམ་གྱི་རྩ་བའི་ཆ་ལས་བྱུང་བ་སོར་བཅུ་པ་རྩེ་མོ་གཉིས་རྣོ་བ་དུག་
ཁྲག་ཡུངས་མར་གྱིས་བསྐུས་པའོ། །དབང་ལ་དབང་གིས་དགུག་པ་དང་མངོན་སྤྱོད་ལ་བསད་བསྐྲད་རྨོངས་རེངས་སོགས་ཀྱི་དབྱེ་བ་གོང་འོག་ཐམས་ཅད་དུ་སྦྱིན་སྲེག་དངོས་གྲུབ་རྒྱ་མཚོར་ཤེས་
པར་བྱ་ལ། འདིར་ནི་དབང་བ་དང་བསྒྲལ་བ་གཙོ་བོར་བཤད་པ་ཡིན་ནོ། །ཁྱད་པར་གྱི་རྫས་ལ། ཞི་བ་ལ་ཙནྡན་པྲི་ཡང་ཀུ་ཐང་ཆུ་དྲི་ཞིམ་པོའི་མེ་ཏོག་སྦྲང་རྩི་སོགས་སུ་བསྙུགས་པ་དང་
ནང་གི་བདུད་རྩི་ལྔའོ། །རྒྱས་པ་ལ། ཞོ་དང་འབྲས་ཟན་དང་ཏིལ་ནག་དང་པདྨ་གེ་སར་ནཱ་ག་གེ་སར་དང་འབྲས་བུ་རྣམས་སོ། །དབང་ལ་མེ་ཏོག་དང་འབྲས་བུ་སྐྱུར་མོ་དང་མེ་ཏོག་
དམར་པོ་དྲི་ཞིམ་པའོ། །དྲག་པོ་ལ་ཡུངས་ཀར་ཡུངས་མར་ཁྲག་སྣ་དང་ལན་ཚྭ་དང་སྐེ་ཚེ་རོ་ཐལ་ཐང་ཁྲོམ་པ་དགྲ་བོའི་རྐང་རྗེས་ཀྱི་ས་དང་དྲི་མ་གང་རྙེད་ཡུག་ས་མོའི་སྐྲ་ཚེར་མ་རུས་ཕྱ་སོགས་

[004B] །མར་ནི་ཞི་རྒྱས་དབང་གསུམ་ལ་མར་དཀར་དང་ཁྱད་པར་དབང་ལ་སྨུག་རྩིས་ཁ་བསྒྱུར་ཞིང་དྲག་པོ་ལ་སྣུམ་ནག་དང་ཚིལ་ཆེན་སོགས་སོ། །དུར་པ་ནི་སྔོན་པོ་རྩ་
བ་རྩ་མོ་མཉམ་པ་འོ་མས་སྦགས་པའོ། །ཀུ་ཤ་ནི་སྔོ་ལྗང་རྩ་རྩེ་མཉམ་པ་འདབ་མ་མ་གྲུག་པ་འོ་མས་སྤགས་པའོ། །གཞན་རྣམས་གོ་བར་ཟད་ལ། མཆོད་རྫས་ཀྱི་ཆུ་བཞིའི་སྣོད་གསུམ་དང་
དེའི་མདུན་དུ་བཟེད་ཞལ་གསུམ་དང་བསང་གཏོར་གཏོར་རྒྱུའི་ཀུ་ཤ་ཡང་བཤམས། མེ་ཏོག་ལས་ཀྱི་དབྱེ་བས་བྱ་སྟེ། རིན་ཆེན་འཕྲེང་བ་ལས། མེ་ཏོག་ལ་སོགས་རྫས་རྣམས་ནི། །
ལས་ཀྱི་དབྱེ་བས་ཁ་དོག་དབྱེ། །ཞེས་པ་ལྟར་རོ། །ཞི་བ་ལ་མེ་ཏོག་དང་འོ་མས་སྤྲུས་པའི་ལྷ་བཤོས། རྒྱས་པ་ལ་མེ་ཏོག་སེར་པོ་ཞོས་སྦྲུས་པའི་ལྷ་བཤོས། དབང་ལ་མེ་ཏོག་དམར་པོ་དང་
མངར་གསུམ་གྱིས་སྦྲུས་པའི་ལྷ་བཤོས། དྲག་པོ་ལ་ཁ་བ་དང་ཚ་བ་ཡིད་དུ་མི་འོང་བའི་ཤ་ཁྲག་ལ་སོགས་པའི་ལྷ་བཤོས། ཞི་རྒྱས་གཉིས་ལ་ག་བུར་ལ་སོགས་པའི་སྤོས་དང། མར་དཀར་
གྱི་མར་མེ། ཙན་དན་ལ་སོགས་པའི་དྲི། དབང་ལ་མར་དཀར་སྨུག་རྩིས་བསྒྱུར་བའི་མར་མེ། དྲི་ཞིམ་པོའི་མེ་ཏོག་དམར་པོ་དང། ཙནྡན་དམར་པོ་སོགས་ཀྱི་དྲི། དྲག་པོ་ལ་གུ་གུལ་

[005A]༄༅། །དཀར་ནག་ཤ་ཆེན་སོགས་ཀྱི་སྤོས། མི་དང་ཉ་སོགས་ཀྱི་ཞག་དང་སྣུམ་ནག་གི་མར་མེ། དུ་རུ་ཀ་འོ་ལམ་སེ་ལ་སོགས་པའི་དྲི་རྣམས་དང། རང་རང་གི་ལས་དང་
མཐུན་པའི་གོས་ཟུང་དང། ཞི་རྒྱས་དབང་གསུམ་ལ་རྡོ་ཐལ་མེད་པའི་སོ་རྩི་དང། དྲག་པོ་ལ་རྡོ་ཐལ་དད་བཅས་པའི་སོ་རྩིའོ། །བུང་ཤིང་ནི་རང་རང་གི་ཡམ་ཤིང་དང་རྒྱུ་འདྲ་ལ་སྲོག་ཆགས་
མེད་པས་ཐབ་ལས་ཅུང་ཟད་དམའ་བ་ཐབ་སོ་སོ་བཞིན་རྩིག་གོ་མེ་ནི་ཞི་བ་ལ་རྩུབ་ཤིང་ལས་བྱུང་བའི་མེ་དང་དགོན་པའི་མེ་དང་མེ་ཐ་མལ་པ་རྣམས་སོ། །རྒྱས་པ་ལ་རྒྱལ་པོ་འམ་རྒྱལ་རིགས་
ཀྱི་ཁྱིམ་ནས་བྱུང་བའི་མེ་དང་མེ་ཤེལ་ལས་བྱུང་བའི་མེ་དང་དགེ་འདུན་གྱི་ཚང་མར་ལས་བྱུང་བའི་མེའོ། །དབང་ལ་རྗེ་རིགས་ཀྱི་ཁྱིམ་གྱི་མེ་དང་མགྲོན་པོས་བུད་པའི་མེའོ། །མངོན་སྤྱོད་ལ་རོ་
སྲེགས་ཀྱི་མེ་དང་རྡོ་ལས་བྱུང་བའི་མེ་དང་གདོལ་པའི་ཁྱིམ་གྱི་མེའོ། །ཁ་བལྟ་ཕྱོགས་ནི། ཞི་བ་ལ་ཤར། རྒྱས་པ་ལ་བྱང། དབང་ལ་ནུབ་དང། མངོན་སྤྱོད་ལྷོར་ལྟའོ། །འདུག་
སྟངས་ནི། ཞི་བ་ལ་དམའ་ཞིང་བདེ་བའི་སྟན་ལ་པདྨའི་འདུག་སྟངས་དང། རྒྱས་པ་ལ་མཐོ་བའི་སྟན་ལ་བཟང་པོའི་འདུག་སྟངས་དང། དབང་ལ་མཐོ་ཞིང་བདེ་བའི་སྟན་ལ་རྡོ་རྗེའི་སྐྱིལ་

[005B] མངོན་སྤྱོད་ལ་སྟན་མེད་པ་འམ་སྲབ་པའི་སྟན་ནམ་བསྒྲུབ་བྱའི་གཟུགས་བརྙན་བྲིས་པའི་བྲང་ལ་ཁྲོ་བོའི་སྐྱིལ་ཀྲུང་གིས་གནས་པའོ། །བསམ་པའི་ཁྱད་པར་ནི། ཞི་བ་ལ། བྱམས་
པ་དང། སྙིང་རྗེའི་སེམས་དང། རྒྱས་པ་ལ་དགའ་བ་དང་ཚིམ་པའི་སེམས་དང། དབང་ལ་ཆགས་པའི་སེམས་དང། དྲག་པོ་ལ་རྒྱུའི་དུས་སུ་སྙིང་རྗེ་དང་དངོས་གཞིའི་དུས་སུ་རྩུབ་པའི་
སེམས་དང་བཅས་ཏེ་སོས་སོ་འཆའ་ཞིང་མིག་འབུར་ཚུགས་སུ་བལྟ་ལ་བཞིན་ཁྲོ་གཉེར་དང་ལྡན་པར་བྱའོ། །ཆས་གོས་ནི། ཞི་བ་ལ་ཁྲུས་བྱས་ནས་ལུས་ལ་དྲི་ཞིམ་པོ་བྱུགས་ལ་གོས་དཀར་
པོ་དང། རྒྱས་པ་ལ་རྒྱན་དང་ཕྲེང་བ་སེར་པོ་ཅན་གྱི་གོས་སྣ་ཚོགས་པ་དང། དབང་ལ་རྒྱན་གོས་དམར་པོ་དང། མངོན་སྤྱོད་ལ་རྒྱན་དང་གོས་ནག་པོ་འམ་སྔོན་པོ་དང་ཁྲག་གམ་ཆུས་བཤེར་
བའོ་གོས་སོ། །དུས་ཀྱི་ཁྱད་པར་ནི། ཞི་བ་ལ་ཟླ་བའི་ཡར་ངོ་དང་ཚེས་གཅིག་དང་ཁྱད་པར་སྲོད་ཀྱི་དུས་སུ་བྱ་བར་བཤད་དོ། །རྒྱས་པ་ལ་ཟླ་བའི་ཉ་དང་སྔ་དྲོ་དང། དབང་ལ་རྒོད་ཁ་དང་
ཉིན་ཕྱེད་མཚན་ཕྱེད་ལ་བྱ་བར་གསུངས་ཤིང། དྲག་པོ་ལ་ཉེར་དགུ་དང་ཁྱད་པར་དུ་ནམ་ཁྲོས་པའི་དུས་སུ་བྱ་སྟེ་དྲག་པོའི་ལྷས་ཁྲོས་པའི་དུས་སུ་བྱིན་གྱིས་བརླབ་པར་རྗེ་བླ་མས་གསུངས་སོ། །
[006A]༄༅། །བཤམས་ཚུལ་ནི། རང་ཁ་གང་དུ་བལྟ་བའི་གཡས་ཕྱོགས་ཡམ་ཤིང་མར་ཏིལ་ལ་སོགས་པ་བསྲེག་རྫས་རྣམས་འཇིག་རྟེན་དང་འཇིག་རྟེན་ལས་འདས་པ་ལ་ཚར་གཉིས་
བསྒྲིག། དེའི་ནང་རོལ་དུ་ཉེར་སྤྱོད་ཚར་གཉིས་སོགས་དང་མེ་ལྷའི་གཏོར་མ་རྣམས་ལས་དང་མཐུན་བའི་རས་སོགས་འདིངས་པའི་སྟེང་དུ་བཤམས། རང་གི་གཡོན་ངོས་སུ་ཆུ་བཞིའི་སྣོད་གོང་དུ་
བཤད་བ་བཞིན་དང། རྡོ་རྗེ་དྲིལ་བུ་ནང་མཆོད། བསང་བའི་བུམ་པ། ཐབ་ལ་འགྲམ་རྒྱུའི་ཀུ་ཤ་དང། རླུང་གཡབ། སོ་རྩི་གོས་ཟུང་དང། དགང་གཟར་བླུགས་ཀྱང་མདུན་དུ་
པད་འདབ་བརྒྱད་པ་དཀར་པོ་སོགས་ལས་མཐུན་པའི་སྟེང་དུ་བཞག། དྲག་པོ་ལ་དེ་ལ་གོ་ཟློག་ཏུ་བཤམས། རང་གི་གདན་ཡང་ལས་མཐུན་གྱི་མདོག་ཏུ་བྱའོ། །དེ་ནས་སྒྲུབ་མཆོད་སོགས་
བསྒོམས་པའི་རྒྱུན་ཡོད་ན་དེས་ཆོག་ལ། མེད་ན་བདག་བསྐྱེད་ཚང་བ་འམ། དེ་ཡང་མི་ལྕོགས་ན་སྐྱབས་སེམས་དང་དག་པ་གསུམ་གྱི་རྣལ་འབྱོར་ཙམ་སྔོན་དུ་བཏང་ནས། བུམ་བསྐྱེད་མ་གྲུབ་
ན༑ བུམ་ཆུ་ལ་དུམ་སྐྱེས་མའི་སྔགས་བརྒྱ་རྩ་བཟླས་ཏེ་བསང་ཆུ་བསྒྲུབ་པར་བྱའོ།    ༈    །གཉིས་པ་དངོས་གཞི་ཆོ་གའི་ཁྱད་པར་ལ་གཉིས། ཞི་བའི་ཆོ་ག་རྒྱས་པར་བཤད་པ་དང་

[006B] །དང་པོ་ལ་སྔོན་འགྲོ། དངོས་གཞི། མཇུག་གསུམ་ལས་དང་པོ་ནི། དེ་ལྟར་ཆོ་གའི་ཡན་ལག་ཐམས་ཅད་རྫོགས་པར་བྱས་ནས་
སྦྱིན་སྲེག་གི་འཁོར་གསུམ་པོ་བདེ་སྟོང་དབྱེར་མེད་ཀྱི་ངོ་བོར་མོས་པའི་ལྟ་བ་དྲན་པར་བྱས་ཏེ། རྡོར་དྲིལ་བྱིན་གྱིས་བརླབས་ནས་སྦྱིན་སྲེག་མཚར་བར་དུ་ལག་པས་རྡོར་དྲིལ་དང་མ་བྲལ་བར་
བྱའོ༑ ༑དེ་ནས་ནང་མཆོད་བྱིན་གྱིས་བརླབས་ལ། ཨོཾ་ཁཎྜ་རོ་ཧི་ཧུཾ་ཧཱུཾ་ཕཊ། ཞེས་བརྗོད་དེ་ལག་པ་གཡས་པས་བུམ་པའི་ཁ་རྒྱན་གྱིས་བསང་ཆུ་བླངས་ཏེ། ཐབ་དང། མཆོད་རྫས་
སོགས་དང་རང་ལ་ཡང་གཡོན་ངོས་ནས་བརྩམ་སྟེ་གཡས་སྐོར་དུ་གཏོར་ཞིང། དེ་བཞིན་དུ་གཡོན་པའི་མཐེབ་སྲིན་གྱིས་ནང་མཆོད་བླངས་ཏེ་བསང་གཏོར་བྱའོ། །མཆོད་པ་རྣམས་ཁཎྜ་རོ་ཧིས་
བསང༑ སྭ་བྷཱ་ཝས་སྦྱངས། སྟོང་པའི་ངང་ལས་ཀཾ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན། ཞབས་བསིལ། ཞལ་བསིལ། བསང་
གཏོར༑ མེ་ཏོག། བདུག་སྤོས་ཞེས་པ་ནས། ཤཔྟ་ཨཱཧཱུཾ། གི་བར་དཀྱུས་ལྟར་བྱ། དེ་ནས་ལག་པ་གཉིས་རྡོ་རྗེ་ཁུ་ཚུར་ལས་གུང་མོ་གཉིས་རྩེ་སྤྲད་པའི་ཕྱག་རྒྱས་རྫས་རྣམས་ལ་རེག་

[007A]༄༅། །ཅིང༑ ཨོཾ་སཱཧཱ། ཞེས་བཀྲུས་པར་བསམ། ཨོཾ་ཨཱསཱཧཱས་ཡམ་ཤིང་དང། ཨོཾ་ཤྲཱིཾ་སཱཧཱས་མར་དང། ཨོཾ་ཛྲིཾ་སཱཧཱས་འབྲུ་དང། ཨོཾ་ཀུ་རུ་ཀུ་རུ་སཱཧཱས་དེ་
དག་ལས་གཞན་པའི་རྫས་རྣམས་ཀྱི་མཚན་ཉིད་དང་མི་ལྡན་པའི་ཉེས་སྐྱོན་ཐམས་ཅད་བྱང་ཞིང་དག་ནས་བདུད་རྩི་ལྔའི་ངོ་བོར་གྱུར་པར་བསམ་མོ། །དེ་ནས་གོང་དུ་བཤད་པའི་མེ་ལས་ཨོཾ་ཨཱཧཱུཾ་
ཞེས་བརྗོད་ཅིང་སྒྲོན་མེ་སྦར་ལ། ཁཎྜ་རོ་ཧིའི་སྔགས་ལན་གསུམ་གསུམ་བརྗོད་ཅིང་བསང་ཆུ་དང་ནང་མཆོད་ཀྱིས་གསུམ་གསུམ་གྱིས་བསང་ནས་ཐབ་ཀྱི་ནང་དུ་བཅུག་སྟེ། ཨོཾ་ཛྭ་ལ་ཛྭ་ལ་
ཧཱུཾ༑ ཞེས་གཟི་བྱིན་བསྐྱེད་ལ་ཧཱུཾ་ལན་བདུན་གྱིས་རླུང་ཡབ་ཀྱིས་མེ་སྦར། ལས་སྔགས་བརྗོད་དེ་མར་ཁུ་བླུགས་གཟར་བདུན་གྱིས་མེ་གསོ་བར་བྱའོ། །དེ་ནས་ཀུ་ཤ་ལ། ཨོཾ་བཛྲ་ས་ཏྭ་
ཧཱུཾ༑ ཞེས་ལན་བདུན་བརྗོད་དེ། ཨོཾ་ཀུ་ཤ་འདི་ནི་གཙང་ཞིང་དགེ་ཚངས་པའི་ལྷ་རྣམས་དག་བྱེད་ཡིན། །དཀོན་མཆོག་གསུམ་པོ་མཉེས་བྱེད་པ། །ས་ལས་སྐྱེས་པའི་འདབ་མའི་
སྙིང། །བདག་གི་བགེགས་རྣམས་ཐམས་ཅད་ནི། །ཞི་དང་བཀྲ་ཤིས་མཛད་དུ་གསོལ། །ཞེས་ལན་གསུམ་བརྗོད་ལ་ཀུ་ཤ་སྔོ་ལྗང་དྲི་མ་མེད་པ་མ་གས་ཤིང་འདབ་མ་མ་གྲུགས་པ་ཧ་ཅང་མི་རིང་བ་

[007B]
མོས་ཕྱི་མའི་རྩ་བ་ནོན་པར་དགྲམ་ལ། ཐབ་ཁུང་དུ་རྩེ་མོ་ཤར་དུ་བསྟན་པའི་ཀུ་ཤ་བ་ལང་གི་རྣ་བ་ལྟ་བུ་ཧ་ཅང་མི་རིང་བས་གཡོག་གོ་ཀུ་ཤ་བཀོད་ཚར་བ་དང། ཐལ་མོ་སྦྱར་ཏེ་བཅོམ་ལྡན་འདས་
རྡོ་རྗེ་སེམས་དཔའ་བདག་གི་བགེགས་ཐམས་ཅད་ཞི་བ་དང་བཀྲ་ཤིས་པར་མཛད་དུ་གསོལ་ཞེས་གསོལ་བ་བཏབ་པོ།    ༈    །གཉིས་པ་དངོས་གཞི་ལ་འཇིག་རྟེན་པའི་མེ་ལྷ་མཆོད་པ་དང་འཇིག་རྟེན་
ལས་འདས་པའི་མེ་ལྷ་མཆོད་པའོ། །དང་པོ་ནི། ཐབ་ཁཎྜ་རོ་ཧིས་བསང། ཤཱུ་ནྱ་དས་སྦྱངས། ཐབ་སྟོང་པ་ཉིད་དུ་གྱུར། སྟོང་པའི་ངང་ལས་ཧཱུཾ་དཀར་པོ་ཞུ་བ་ལས་བྱུང་བའི་ཡེ་ཤེས་
ཀྱི་ཐབ་ཁ་དོག་དཀར་ཞིང་དབྱིབས་ཟླུམ་པོ་མུ་རན་ཁ་ཁྱེར་དང་བཅས་པ། ཁ་ཁྱེར་ལ་རྡོ་རྗེའི་འཕྲེང་བས་བསྐོར་བ། གྲྭ་བཞིར་ཟླ་ཕྱེད་རྡོ་རྗེས་མཚན་པ། དངས་ཤིང་ཐོགས་པ་མེད་པར་གྱུར་
ཐབ་ཀྱི་ནང་དུ་རཾ་ལས་སྐྱེས་པའི་མེ་གྲུ་གསུམ་གྱི་དབུས་སུ་སྣ་ཚོགས་པདྨའི་ལྟེ་བར་རཾ་ལས་པདྨ་དཀར་པོ་རཾ་གྱིས་མཚན་པ། དེ་ཡོངས་སུ་གྱུར་པ་ལས། མེ་ལྷ་སྐུ་མདོག་དཀར་པོ་ཤིན་ཏུ་ཞི་བའི་

[008A]༄༅། །ཉམས་ཅན། ཞལ་གཅིག་ཕྱག་བཞི་པའི་གཡས་གཉིས་པད་དཀར་དང་ཤེལ་འཕྲེང། གཡོན་གཉིས་རིལ་པ་དང་དུང་འཛིན་པ། དར་དཀར་པོའི་ན་བཟའ་དང་
རིན་པོ་ཆེའི་རྒྱན་གྱིས་བརྒྱན་པ། གཡས་བརྐྱང་གིས་གཞུགས་པའི་ཐུགས་ཀར་མེ་གྲུ་གསུམ་པ་རཾ་གྱིས་མཚན་པར་གྱུར། དམ་ཚིག་པའི་ཐུགས་ཁའི་ས་བོན་ལས་སྤྲོས་པའི་ཁྲོ་བོ་འདོད་
རྒྱལ་གྱིས་ཤར་ལྷོ་ནས་བསྒོམས་པ་དང་འདྲ་བའི་མེ་ལྷ་ཡེ་ཤེས་པ་དྲང་སྲོང་གི་འཁོར་གྱིས་བསྐོར་བ་སྤྱན་དྲངས་པར་བསམས་ལ། ལག་པ་གཡས་མི་འཇིགས་པའི་ཕྱག་རྒྱས་མཐེ་བོང་གིས་
གཡོབ་ཅིང། ཨོཾ་ཚུར་སྦྱོན་ཚུར་སྦྱོན་འབྱུང་པོ་ཆེ། །ལྷ་ཡི་དྲང་སྲོང་བྲམ་ཟེ་མཆོག་སྲེག་བླུགས་ཞལ་ཟས་བཞེས་སླད་དུ། །འདིར་ནི་ཡང་དག་བསྙེན་པར་མཛོད། །ཊཀྐི་ཧཱུཾ་ཛཿ་
ཐབ་ཀྱི་མེ་མཚམས་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་གྱུར། ཨོཾ་ཁཎྜ་རོ་ཧི་ཧུཾ་ཧཱུཾ་ཕཊ། ཅེས་བསང་ཆུ་གཏོར་ཞིང་ཕྱི་འབྲང་གི་བགེགས་བསྐྲད། ཨོཾ་ཨཱཧྲཱི་པྲ་ཝ་ར་སངྐ་རཾ་
པྲོཀྵ་ཎཾ་པྲ་ཏཱི་ཙྪ་ཧཱུཾ་སཱཧཱ། ཞེས་ཀུ་ དེ་བཞིན་དུ་སྔགས་ཀྱི་གོང་འོག་འདྲ་བ་ལ་པྲོཀྵ་ཎཾ་གྱི་ཚབ་ཏུ། ཨཱཉྩ་མཱ་ཧཱ་

[008B] ཨརྒྷཾ་ཞེས་བཟེད་ཞལ་གཉིས་པར་མཆོད་ཡོན་དང། པཱཏྱཱཾ་ཞེས་བཟེད་ཞལ་གསུམ་པར་ཞབས་བསིལ་དབུལ། ཨོཾ་བཛྲ་ཨངྒུ་ཤ་ཛཿ་ཨོཾ་
བཛྲ་པཱ་ཤ་ཧཱུཾ། ཨོཾ་བཛྲ་སྥོ་ཊ་བཾ། ཨོཾ་བཛྲ་གྷཎྜ་ཧོཿ་དམ་ཚིག་པ་དང་གཉིས་སུ་མེད་པར་གྱུར། ཨོཾ་ཨཱཧྲཱིསོགྶ་ཀྱིས་ཆུ་བཞི་གོང་བཞིན་ཕུལ། ཨོཾ་ཨགྣ་ཡེ་ཨཱ་དའི་བྱ་ཨཱ་དའི་བྱ་ཨཱ་
བི་ཤེ་ཨཱ་བི་ཤེ་མཧཱ་ཤྲཱི་ཡེ་ཧ་བྱ་ཀ་བྱ་བཱ་ཧཱ་ནཱ་ཡེ་བཛྲ་པུཥྤེ་ཨཱཧཱུཾ། དེ་བཞིན་དུ་སྦྱར་ཏེ། ཤཔྟའི་བར་མཆོད། ཡང་སྔགས་དེ་ལ་ཨོཾ་ཨཱཧཱུཾ་བཏགས་ལ་ནང་མཆོད་འབུལ། དྲིལ་སྟབས་
དང་བཅས་པས། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོ་ཊཀྐིས་དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་སྲེག་འཛིན་བྱེད་མེ་
ལྷ་ཉིད་ལ་རྣམ་པར་འདུད། །ཚངས་པ་འཇིག་རྟེན་མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག་འབྱུང་པོ་ཡོངས་སུ་བསྐྱང་བའི་ཕྱིར། །ཐུགས་རྗེའི་དབང་གིས་སྐུར་སྤྲུལ་པ། །
རིག་སྔགས་གྲུབ་པའི་དྲང་སྲོང་ཚུལ། །ཉོན་མོངས་སྲེག་པའི་ཤེས་རབ་འོད། །བསྐལ་པའི་མེ་བཞིན་གཟི་བརྗིད་འབར། །མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱིས་

[009A]༄༅། །སྤྲུལ་བའི་ཐེག་པ་བཅིབས། །རིག་སྔགས་གསུང་ཞིང་བགྲང་ཕྲེང་འཛིན། །བདུད་རྩིའི་བཅུད་ལྡན་གྷུཎྜེ་བསྣམས། །ཆོས་ཀྱི་བདུད་རྩི་ཡོངས་ལ་བསིལ། །
ཉེས་པའི་སྐྱོན་བྲལ་ཚངས་པར་སྤྱོད། །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་བས་བསྟོད་དེ་ཕྱག་ཀྱང་འཚལ། །ཞེས་པས་བསྟོད། དེ་ནས་
ཨོཾ་བཛྲ་ཨ་ན་ལ་མཧཱ་བཧུ་ཏ་ཛྭ་ལ་ཛྭ་ལ་ཡ་སརྦ་བྷསྨིཾ་ཀུ་རུ་སརྦ་དུཥྚཾ་ཧཱུཾ་ཕཊ་ཏྲི་ཤྱཱ་ཛཧཱུཾ་བཾ་ཧོས་མ་ཡ་སྟྭཾ་ས་མ་ཡ་ཧཾ། ཞེས་ལན་གསུམ་གྱིས་དམ་ཚིག་བསྒྲགས། མེ་ལྷའི་ལྗགས་རྡོ་རྗེ་རྣམ་
པ་ཅན་དཀར་པོ་ལ་རཾ་ཡིག་དང་དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་དང་བཅས་པས་མཚན་པར་གྱུར་པར་བསམས་ལ། དགང་བླུགས་གཟར་བྱང་ཆུབ་མཆོག་གི་ཕྱག་རྒྱས་བཟུང་ལ་
ལག་པ་གཉིས་པུས་མོའི་ནང་ནས་ཕྱིར་མི་འདའ་བར་གཡས་སུ་བསྐོར་ཏེ་མེ་ལྷའི་ཞལ་ཅུང་ཟད་གདངས་པ་ལ་སྔགས་སྤེལ་ཚིག་དང་བཅས་པས་སྲེག་བླུགས་ལན་བདུན་འབུལ་བར་བྱ་སྟེ་
སྔགས་ནི། ཨོཾ་ཨགྣ་ཡེ་ཨཱ་དའི་བྱ། ཞེས་པ་ནས། བཱ་ཧཱ་ནཱ་ཡེ་བདག་ཅག་དཔོན་སློབ་སྦྱིན་བདག་འཁོར་དང་བཅས་པ་ཐམས་ཅད་ཀྱི་ཐར་བ་དང་ཐམས་ཅད་མཁྱེན་པ་སྒྲུབ་པ་ལ་

[009B] སྡོམ་པ་གསུམ་དང་འགལ་བའི་བཅས་པ་དང། རང་བཞིན་གྱི་ཁ་ན་མ་ཐོ་བ་དང། བཀྲ་མི་ཤིས་པ་ཐམས་ཅད་ཉེ་བར་ཞི་བའི་འཕྲིན་ལས་མཛོད་ཅིག་
ཅེས་འདོད་དོན་ལ་གསོལ་བ་བཏབ་པས། འཕྲིན་ལས་མཛད་པར་ཞལ་གྱིས་བཞེས་པར་བསམ་མོ། །སྐབས་འདིར་མེ་པྲ་བརྟག་སྟེ། བདེ་མཆོག་སྡོམ་འབྱུང་ལས། མེ་ནི་རྩེ་མོ་
གཅིག་འབར་བ། ཕུན་སུམ་ཚོགས་པ་ཐམས་ཅད་བྱད། །རྩེ་མོ་གཉིས་པ་མི་འཁྲུག་པ། །ཀུན་ཏུ་འབར་བ་འབྲིང་ཞེས་བྱ། །རྩེ་མེ་བཞི་ནི་མཉམ་འབར་བ། །རྒྱས་བའི་དངོས་
གྲུབ་བརྟན་པར་གནས། །ཀུན་ད་ཟླ་བ་དང་མཚུངས་སྣུམ། །གཟུགས་བཟང་བཻདཱུ་རྱ་འདྲའི་མདོག་དྲི་བྲལ་དུ་བ་མེད་པའི་མེ། །ནད་མེད་པ་དང་རིགས་འཕེལ་བྱེད། །ཅེས་
སོགས་དགེ་བའི་ལྟས་དང། གཡོ་ཞིང་མདུན་གྱི་ཕྱོགས་སུ་འབར། །རྩེ་གསུམ་དུ་བའི་ཚོགས་མང་དང། །འཁོར་ཞིང་མེ་སྟག་དང་བཅས་པ། །རྣམ་པར་འཕྲོ་བའི་ནད་འཕེལ་
བྱེད༑ ༑མེ་གང་ཡང་དང་ཡང་དུ་འདར། །ཡང་ཡང་རབ་ཏུ་རྒོད་པ་དང། །ཡང་དང་ཡང་དུ་འཁོར་བ་དང། །ཡང་ཡང་ས་ལ་རེག་བྱེད་ཅིང། །ཐིག་ལེ་ནག་པོ་སོལ་བའི་མདོག་

[010A]
[010B][MISSING PAGE]
[011A]༄༅། །བཱ་ཧཱ་ནཱ་ཡེ་ཨོཾ་མཧཱ་བེ་གཱ་ཡ་བདག་ཅག་ཅེས་པ་ནས། ཁྱད་པར་དུ་མྱུར་བའི་ཤུགས་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། སྲན་མ་ལ། ཨོཾ་
ཨ་གྣ་ཡེ་ཞེས་པ་ནས། བཱ་ཧཱ་ནཱ་ཡེ་ཨོཾ་མ་ཧཱ་བཱ་ལཱ་ཡ་བདག་ཅག་ཅེས་པ་ནས། ཁྱད་པར་དུ་སྟོབས་རྒྱས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། གྲོ་ལ། ཨོཾ་ཨགྣ་ཡེ་ཞེས་པ་ནས་
བཱ་ཧཱ་ནཱ་ཡེ་ཨོཾ་བཛྲ་གྷ་སྨི་རི་བདག་ཅག་ཅེས་པ་ནས། ཁྱད་པར་དུ་ནད་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། ཞི་བའི་ཁྱད་པར་གྱི་རྫས་ལ། ཨོཾ་ཨགྣ་ཡེ་ཞེས་པ་ནས། བཱ་ཧཱ་ནཱ་ཡེ་བདག་ཅག་ཅེས་པ་
ནས༑ བཀྲ་མི་ཤིས་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། གྲངས་ནི། ཡམ་ཤིང་དང་མར་གཉིས་གཙོ་བོར་བྱས་ཤིང་གཞན་རྣམས་ཅི་རིགས་པར་བྱའོ། །དེ་ནས་བསྲེག་རྫས་རྣམས་སྙན་
པའི་གདངས་ཀྱིས་ཕུལ་ནས། ཨོཾ་ཨཱཧྲཱིཔྲ་ཝ་ར་སངྐཱ་རཾ་ཨཱཉྩ་མཱ་ཎཱཾ་ཞེས་ཞལ་བསིལ་དང། པྲོཀྵ་ཎཾ་སྦྱར་ཏེ་བསང་གཏོར་སྔར་བཞིན་ཕུལ་ལོ།    ༈    །གཉིས་པ་འཇིག་རྟེན་ལས་འདས་པའི་མེ་ལྷ་
མཆོད་པ་ནི། མེ་ལྷའི་ཐུགས་ཀར་བཧྲུཾ་ལས་གཞལ་ཡས་ཁང་གྲུ་བཞི་པ་སྒོ་བཞི་པ་ཞེས་པ་ནས། དབུས་སྔོ་བ། དེའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཉི་གདན་ལ་ཕྱོགས་བཞིར་

[011B] ཞེས་པའི་བར་དཀྱུས་བཞིན་བྱ་ལ། སྒྲུབ་མཆོད་དང་འབྲེལ་བའམ་རབ་གནས་ཀྱི་སྐབས་ཡིན་ན་རྡོ་རྗེ་སློབ་མ་གཅིག་གིས་དཀྱིལ་འཁོར་གྱི་ཤར་སྒོ་ནས་ཕྱག་
འཚལ་ཏེ། ལག་པ་གཡོན་པས་སྤོས་འཛིན་ཅིང། ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཨོཾ་སརྦ་བུདྡྷ་ཌཱ་ཀི་ནི་ཡེ་བཛྲ་ཝརྞ་ནཱི་ཡེ་ཧུཾ་ཧཱུཾ་ཕཊ་སཱཧཱ། ཨོཾ་ཌཱ་ཀི་ནི་ཡེ་ཞེས་པ་ནས། ཨོཾ་རཱུ་བི་ནི་ཧུཾ་ཧཱུཾ་ཕཊ་
ཞེས་པའི་བར་བརྗོད་པ་དང་མཉམ་དུ་ལག་པ་གཡས་པས་མེ་ཏོག་རེ་བླངས་ལ། དཀྱིལ་འཁོར་བའི་ལྷ་འམ་རབ་ཏུ་གནས་བྱའྀ་ལྷ་རྣམས་ལས་ལྷ་མར་མེ་གཅིག་ལས་གཉིས་ཆད་ཀྱི་ཚུལ་དུ་སྤྱན་དྲངས་པར་
བསམས་ལ། རོལ་མོ་དང་བཅས་པས་ཐབ་ལ་གཡོན་སྐོར་དུ་ལན་གསུམ་བསྐོར་ཞིང་སློབ་དཔོན་གྱི་ཕྱག་ཏུ་ཕུལ་ལ། སློབ་དཔོན་གྱིས་ལྷ་རྣམས་རང་རང་གི་གདན་ལ་བཞུགས་པར་བསམས་ལ་མེ་
ཏོག་དེ་ཐབ་ཁུང་དུ་གཏོར་ཞིང་སྔགས་རྣམས་གོང་བཞིན་བརྗོད་ན། དབུས་སུ་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་མཐིང་ཀ་ཞལ་བཞི་པའི་རྩ་ཞལ་དཀར། གཡོན་ཞལ་ལྗང། རྒྱབ་ཞལ་
དམར༑ གཡས་ཞལ་སེར་བ། ཞེས་པ་ནས། ཀ་པཱ་ལ་བྱང་ཆུབ་ཀྱི་སེམས་ཀྱིས་གང་བ་རེ་རེ། ཞེས་དང། སྒྲུབ་མཆོད་སོགས་དང་མ་འབྲེལ་ན། མེ་ལྷའི་ཐུགས་ཀར་བཧྲུཾ་ལས་གཞལ་

[012A]༄༅། །ཁང་ཞེས་པ་ནས། དབུས་སྔོ་བ། དེའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་དབུས་སུ་ཉི་གདན་ལ་ཧཱུཾ་བཾ། ཕྱོགས་བཞིར་ཟླ་གདན་ལ་རྀ་རཱྀ་ལྀ་ལཱྀ་ཡོངས་སུ་གྱུར་པ་
ལས་ལྷ་ལྔ་དུས་གཅིག་ཏུ་གྲུབ་པར་གྱུར་པ་ནི། དབུས་སུ་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་ཐིང་ཀ་ཞལ་བཞི་པའི་རྩ་ཞལ་དཀར། ཞེས་པ་ནས། བྱང་ཆུབ་ཀྱི་སེམས་ཀྱིས་གང་བ་རེ་རེ་
ལྷ་ཐམས་ཅད་ཀྱི་སྐུ་ལས་འོད་ཟེར་དཀར་པོའི་ཚོགས་འཕྲོ་བར་གྱུར། གཙོ་བོའི་ཐུགས་ཀར་ཟླ་གདན་ལ་རྡོ་རྗེ་སེམས་དཔའི་ངོ་བོ་ཨོཾ་ཧ་དཀར་པོ། ཞེས་པ་ནས། ཕཊ་ཕཊ་དུད་ཁས་མཚན་
པར་གྱུར། ཕཻཾ་རང་གི་ཐུགས་ཁའི་ཉི་གདན་ལ་གནས་པའི་ཧཱུཾ་ཡིག་གི་ཅེས་པ་ནས། དབང་གི་ལྷ་རྣམས་ལྷ་སོ་སོ་ལ་ཐིམ་པར་གྱུར་པའི་བར་དཀྱུས་བཞིན་བྱ། དེ་ནས། ཨོཾ་ཨཱཧྲཱི་
པྲ་ཝ་ར་སངྐཱ་རཾ་པྲོཀྵ་ཎཾ་སོགས་ཆུ་བཞི་སྔར་བཞིན་ཕུལ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་པུཥྤེ་ནས་ཤཔྟའི་བར་དང་ཨོཾ་བཛྲ་ཝེ་ཎི་ནས་དྷརྨ་དྷཱ་དུ་བཛྲི་བར་གྱིས་མཆོད། ཨོཾ་ཨཱཧཱུཾ་བཏགས་ལ་ནང་
མཆོད་འབུལ། རྐང་བརྒྱད་གཉིས་ཀྱིས་བསྟོད། དེ་ནས། ལྷ་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དཀར་པོ་ལ་རཾ་ཡི་གེ་དང་དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་དང་བཅས་

[012B] ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧུཾ་ཧཱུཾ་ཕཊ་ཌཱ་ཀི་ནི་ཛཱ་ལ་ཤཾ་བྷ་རཾ་སཱཧཱ་བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་ཐམས་ཅད་ཉེ་བར་ཞི་བའི་འཕྲིན་ལས་མཛོད་ཅིག་
ཅེས་དགང་བླུགས་ལན་བདུན་ཕུལ་ནས་འཕྲིན་ལས་མཛད་པར་ཞལ་གྱིས་བཞེས་པར་བསམ་མོ། །དེ་ནས། ཡམ་ཤིང་རྣམས་བྱང་ཆུབ་ཀྱི་ཤིང་གི་ངོ་བོར་གྱུར་པར་བསམས་ལ། ཨོཾ་ཧྲཱིཧ་ཧ་
ཧུཾ་ཧཱུཾ་ཕཊ་ཨོཾ་བོ་དཧི་བྲིཀྵ་ཡེ་བདག་ཅག་ཅེས་པ་ནས། ཁྱད་པར་གྱི་རྫས་ཀྱི་བར་སྦྱར་བ་གོང་ལྟར་དང། དེ་ནས། ཨོཾ་སརྦ་བུདྡྷ་ཌཱ་ཀི་ནི་ཡེ་བཛྲ་ཝརྞ་ནི་ཡེ་ཧུཾ་ཧཱུཾ་ཕཊ་སཱཧཱ། ཨོཾ་ཌཱ་ཀི་ནི་ཡེ་ཧཱུཾ་
ཧཱུཾ་ཕཊ། ཅེས་པ་ནས། རཱུ་པི་ནི་ཧུཾ་ཧཱུཾ་ཕཊ་བདག་ཅག་སོགས་སྦྱར་ཏེ། ཡམ་ཤིང་ནས་ཁྱད་པར་གྱི་རྫས་ཀྱི་བར་སྔར་ལྟར་སྦྱར་ཏེ་འབུལ་ལོ། །བསྲེག་རྫས་འབུལ་ནས་ལས་བཅོལ་བའི་
དུས་སུ། ལྷ་རྣམས་ཀྱི་ཐུགས་ཀ་ནས་སྤྲོས་པའི་སངས་རྒྱས་རྣམས་ཀྱིས་བུམ་པ་དཀར་པོ་བདུད་རྩི་དཀར་པོས་བཀང་བ་ཐོགས་ནས་བསྒྲུབ་བྱ་ཟླ་བའི་དཀྱིལ་འཁོར་ལ་གནས་པ་ལ་ཁྲུས་བྱས་
པས་སྡིག་སྒྲིབ་དང་ནད་གདོན་ལ་སོགས་པ་ཐམས་ཅད་དག་ནས་ལུས་ཤེལ་ལྟར་གྱུར་པར་བསམ་མོ། །དེ་ནས། ཨོཾ་ཧྲཱིཧ་ཧ་ཧུཾ་ཧཱུཾ་ཕཊ། ཞེས་མར་ཁུ་ལན་བདུན་ཕུལ། བསང་གཏོར་

[013A]༄༅། །དང༑ ཞལ་བསིལ་ཕུལ། ཨོཾ་བཛྲ་ཝ་ས་སྱེ་སཱ་ཧཱ། ཞེས་གོས་གསར་པ་དང། ཨོཾ་བཛྲ་ཏཾ་བུ་ལ་ཡེ་སཱཧཱ། ཞེས་སོ་རྩི་ཕུལ། དེ་ནས་སྤྲོ་ན། ཏིང་འཛིན་
པིར་ལེགས་མས་ཉེར་སྤྱོད་རོལ་མོ་དང། བསྡུ་ན་སྔགས་ཙམ་གྱིས་འབུལ། ནང་མཆོད་ཕུལ་ཞིང། རྐང་བརྒྱད་དམ། ཆོས་དབྱིངས་རྣམ་དག་མས་བསྟོད། ཨོཾ་ཨཱཧྲཱི་པྲ་ཝ་ར་སངྐ་རཾ་
ཨརྒྷཾ་པྲ་ཏཱིཙྪ་ཧཱུཾ་སཱཧཱ། ཞེས་མཆོད་ཡོན་དང། གང་ཡང་བདག་བློ་རྨོངས་པ་ཡིས། །སོགས་ཀྱིས་བཟོད་གསོལ་དང། ཨོཾ་བཛྲ་ས་ཏྭ་ཨཱ་ཞེས་ལན་བདུན་དང། ཧེ་རུ་ཀའི་ཡིག་བརྒྱ་
བརྗོད་ལ། བདག་ལ་དངོས་གྲུབ་མཆོག་སྩལ་ལགས། །ཏིང་འཛིན་ཀུན་གྱི་འབྲས་བུ་སྩོལ། །སེམས་ཅན་ཀུན་ལ་ཅི་འདོད་པར། །དངོས་གྲུབ་བླ་ན་མེད་པར་སྩལ། །སླར་ཡང་གཤེག་
པར་མཛད་པའི་ཕྱིར། །རང་གི་གནས་གཤེགས་བཛྲ་མུཿ་ཞེས་བརྗོད། སྒྲུབ་མཆོད་སོགས་དང་འབྲེལ་ན། ལྷ་རྣམས་མེ་ལྷའི་ཐུགས་ཀ་ནས་གཤེགས་ཏེ་དཀྱིལ་འཁོར་གྱི་
ལྷ་སོ་སོ་འམ་རབ་ཏུ་གནས་བྱའི་རྟེན་གྱི་ལྷ་རྣམས་དང་གཉིས་སུ་མེད་པར་གྱུར། ཞེས་བརྗོད་ལ་སློབ་མའི་ལག་ཏུ་མ་ཏོག་གཏང། དེས་ཀྱང་སློབ་དཔོན་ལ་ཕྱག་འཚལ་ཞིང། མེ་

[013B]རས་བྲིས་སོགས་ལ་དཀྱིལ་འཁོར་གྱི་ནང་དུ་གཏོར་ལ་
ཕྱག་བྱའོ། །སྒྲུབ་མཆོད་སོགས་དང་མ་འབྲེལ་ན། ཡེ་ཤེས་པ་རྣམས་རང་གནས་སུ་གཤེགས། དམ་ཚིག་པ་རྣམས་རང་ཉིད་ལ་ཐིམ་པར་གྱུར་པར་བསམ་མོ།    ༈    །གསུམ་པ་མཇུག་
ཆོག་ལ། འཇིག་རྟེན་པའི་མེ་ལྷ་ལ། ཨོཾ་ཨགྣ་ཡེ་ནས་བཱཧཱ་ནཱ་ཡེ་ཨོཾ་བཛྲ་པུཥྤེ་ཨཱཧཱུཾ། ཞེས་པ་ནས། ཤཔྟའི་བར་གྱིས་མཆོད་ཅིང། ཨོཾ་ཨཱཧཱུཾ། བཏགས་ལ་ནང་མཆོད་ཕུལ་
ཨོཾ་ཨཱཧྲཱིནས་པྲོཀྵ་ཎཾ་དང་ཨཉྩ་མ་ཎཾ་སྦྱར་ཏེ་བསང་གཏོར་དང་ཞལ་བསིལ་འབུལ། ཨོཾ་བཛྲ་ཏཾ་བུ་ལ་ཡེ་སཱཧཱ། ཞེས་སོ་རྩི་དང། ཝ་ས་སྱས་ན་བཟའ་ཕུལ། རྫས་ལྷག་མ་རྣམས་
ཨོཾ་ཨགྣ་ཡེ་ཞེས་པ་ནས། མཱ་ཧཱ་ནཱ་ཡེ་ཨོཾ་བོདྷི་པྲིཀྵཱ་ཡེ་བདག་ཅག་ཅེས་པ་ནས། བཀྲ་མི་ཤིས་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། ཞེས་པའི་བར་གྱིས་ཡམ་ཤིང་ནས་ཁྱད་པར་གྱི་རྫས་ཀྱི་བར་ཚར་
བདུན་ནམ་གསུམ་སོགས་ཅི་རིགས་པས་ཕུལ། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །སོགས་ཀྱིས་བསྟོད། ཞལ་བསིལ་དང་བསང་གཏོར་འབུལ། ཨོཾ་ཨགྣ་ཡེ་སོགས་

[014A]༄༅། །ལ་པུཥྤེ་ནས་ཤཔྟའི་བར་སྦྱར་ལ་མཆོད། གཏོར་མ་བསང་སྦྱང་སྟོང་པའི་ངང་ལས་ཡཾ་ལས་བྱུང་བའི་རླུང་གི་དཀྱིལ་འཁོར་སོགས་ཀྱིས་བྱིན་གྱིས་བརླབ། ཨོཾ་
ཨགྣ་ཡེ་ཞེས་པ་ནས། བཱ་ཧཱ་ནཱ་ཡེ་ཨོཾ་ཨ་ཀཱ་རོ་མུ་ཁཾ་སརྦ་དྷརྨ་ཎཾ་ཨ་དྱ་ནུད་པནྣ་ཏོདྟ་ཨོཾ་ཨཱཧཱུཾ། ལན་གསུམ་གྱིས་གཏོར་མ་འབུལ། པུཥྤེ་ནས་ཤཔྟའི་བར་གྱིས་མཆོད། ཨོཾ་ཨཱཧཱུཾ་
གིས་ནང་མཆོད་ཕུལ། མེ་སྟེ་སྲེག་བྱ་ཟ་བའི་ལྷ། །དྲང་སྲོང་རྒྱལ་པོ་གདོན་གྱི་བདག་ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མཆོད་སྦྱིན་
གཏོར་མ་འདི་བསྣོམས་ལ། །རྣལ་འབྱོར་དཔོན་སློབ་འཁོར་བཅས་ལ། །ནད་མེད་ཚེ་དང་དབང་ཕྱུག་དང། །ཞེས་པ་ནས། ཡིད་ལ་འདོད་པ་ཀུན་འགྲུབ་ཤོག་ཨོཾ་ཨཱཧྲཱིཔྲ་
ཝ་ར་སངྐཱ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། གང་ཡང་བདག་བློ་རྨོངས་པ་ཡིས། །སོགས་ཀྱིས་བཟོད་གསོལ་དང། འདོད་དོན་ལ་གསོལ་བ་བཏབ། ཨོཾ་བཛྲ་སཏ་ཨཱཞེས་ལན་བདུན་
སོགས་བརྗོད་ནས། རང་གི་དོན་དང་གཞན་གྱི་དོན། །སྒྲུབ་བྱེད་སྲེག་བྱ་ཟ་བ་གཤེགས། །ཇི་བཞིན་དུས་སུ་ཚུར་སྦྱོན་ཞིང། །བདག་གི་དངོས་གྲུབ་ཐམས་ཅད་སྒྲུབས། །

[014B] དམ་ཚིག་པ་མེ་འབར་བའི་རྣམ་པར་གྱུར་པར་བསམས་ལ། རང་གི་སྙིང་ཀར་ཟླ་གདན་ལ་རྡོ་རྗེ་སེམས་དཔའི་ངོ་བོ་ཨོཾ་
ཧ་དཀར་པོ། ཞེས་པ་ནས། ན་སི་མ་ཀུ་རྣམས་ཐིག་ལེས་བརྒྱན་པར་གྱུར། ཨོཾ་སུམྦྷ་ནི་སུམྦྷ་ཧུཾ་ཧཱུཾ་ཕཊ། སོགས་ཀྱིས་གོ་ཆས་བསྲུང་བ་བྱ་ལ། སྲིད་པ་གསུམ་འབར་སྐུ་ནི་
སོགས་ཀྱིས་བསྔོ་བ་སྨོན་ལམ་བཀྲ་ཤིས་སོགས་བྱའོ།    ༈    །གཉིས་པ་སྦྱིན་སྲེག་གཞན་གསུམ་གྱི་ཁྱད་པར་བརྗོད་པ་ལ་གསུམ། རྒྱས་པ་དང། དབང་དང། དྲག་པོའི་ཁྱད་པར་རོ།།
དང་པོ་ནི། ཆོ་གའི་ཡན་ལག་ཐམས་ཅད་རྫོགས་པར་བྱ་སྟེ། རྡོར་དྲིལ་བྱིན་བརླབ་ནས་བཟུང་སྟེ་ཆོ་ག་ཕལ་ཆེ་བ་ཞི་བ་དང་འདྲ་ལ་ཁྱད་པར་ནི། ཀུ་ཤའི་རྩེ་མོ་བྱང་བསྟན་ལ་འགོད། ཡེ་
ཤེས་ཀྱི་ཐབ་ཁ་དོག་སེར་པོ། དབྱིབས་གྲུ་བཞི་པ། མུ་རན་ཁ་ཁྱེར་དང་བཅས་པ། ཁ་ཁྱེར་ལ་རིན་པོ་ཆེའི་འཕྲེང་བས་བསྐོར་བ། ཞེས་དང། པདྨ་སེར་པོ་དང། མེ་ལྷ་སྐུ་
མདོག་སེར་པོ་ཤིན་ཏུ་རྒྱས་པའི་ཉམས་ཅན་ཞལ་གཅིག་ཕྱག་བཞི་པའི་ཞེས་དང། དགང་བླུགས་འཛིན་པའི་ཕྱག་རྒྱ་ནི། ལག་པ་ནི་ཁུ་ཚུར་བཅིངས་པའི་མཐེབ་མཛུབ་གཉིས་རྩེ་སྦྲང་པ་རིན་

[015A]༄༅། །པོ་ཆེའི་ཕྱག་རྒྱའོ། །སྤེལ་ཚིག་ནི་བདག་ཅག་དཔོན་སློབ་འཁོར་དང་བཅས་པ་ཐམས་ཅད་ཀྱི་ཚེ་དང་བསོད་ནམས་དཔལ་དང་འབྱོར་པ་དང་གཟི་བརྗིད་དང། མདོ་རྒྱུད་
དམ་པའི་ཆོས་ཀྱི་བཤད་སྒྲུབ་དང། རིམ་པ་གཉིས་ཀྱི་རྣལ་འབྱོར་ལ་སོགས་པའི་ལེགས་ཚོགས་ཐམས་ཅད་པུཥྚིཾ་ཀུ་རུ་ཨོཾ། ཞེས་དང། འཇིག་རྟེན་ལས་འདས་པའི་སྐབས་སུ། དཔལ་ཧེ་
རུ་ཀ་སྐུ་མདོག་མཐིང་ཀ་ཞལ་བཞི་པའི་རྩ་ཞལ་སེར། གཡོན་ཞལ་ལྗང། རྒྱབ་ཞལ་དམར། གཡས་ཞལ་སྔོ་བ། ཞེས་དང། སྐུ་ལས་འོད་ཟེར་སེར་པོའི་ཚོགས་འཕྲོ་བར་གྱུར་
ཞེས་སྦྱར་ལ་གཞན་རྣམས་གོང་བཞིན་ལ། འཕྲིན་ལས་མཛད་པའི་དམིགས་པ་ནི། ལྷ་རྣམས་ཀྱི་ཐུགས་ཀ་ནས་སྤྲོས་པའི་སངས་རྒྱས་རྣམས་ཀྱིས་བུམ་པ་སེར་པོ་བདུད་རྩི་སེར་པོས་བཀང་
བ་ཐོགས་ནས་བསྒྲུབ་བྱ་ཟླ་བ་སེར་པོ་ལ་གནས་པ་ལ་ཁྲུས་བྱས་པས། ལུས་དང་དབང་ཐང་ངང་ཚེ་དང་བསོད་ནམས་དང་ཤེས་རབ་སོགས་རྒྱས། བུམ་པ་ནས་རིན་པོ་ཆེའི་ཆར་བབ་པས་སྒྲུབ་
བྱའི་ཁྱིམ་རིན་པོ་ཆེས་གང་བར་གྱུར་པར་བསམ་མོ།    ༈    །གཉིས་པ་ནི། གཞན་རྣམས་གོང་བཞིན་ལ། ཀུ་ཤ་ནུབ་བསྟན་འགོད། ཡེ་ཤེས་ཀྱི་ཐབ་ཁ་དོག་དམར་ཞིང་དབྱིབས་

[015B] མུ་རན་ཁ་ཁྱེར་དང་བཅས་པ། ཁ་ཁྱེར་ལ་པདྨའི་འཕྲེང་བས་བསྐོར་བ། ཞེས་དང། ས་བོན་པདྨ་དམར་པོ། མེ་ལྷ་སྐུ་མདོག་དམར་པོ་ཆགས་པའི་མཉམ་ཅན་ཞལ་
གཅིག་ཅེས་པ་དང། དགང་བླུགས་འཛིན་པའི་ཕྱག་རྒྱ་ནི། ཁུ་ཚུར་གཉིས་ཀྱི་མཐེབ་མཛུབ་རྩེ་སྤྲད་པ་ཟླུམ་པོར་བྱས་པའི་མཛུབ་མོའི་ཕྱི་ནས་གུང་མོས་དཀྲིས་པའི་པདྨའི་ཁུ་ཚུར་རོ། །
འཇིག་རྟེན་ལས་འདས་པའི་སྐབས་སུ། དཔལ་ཧེ་རུ་ཀ་སྐུ་མདོག་མཐིང་ཀ་ཞལ་བཞི་པའི་རྩ་ཞལ་དམར། གཡོན་ཞལ་ལྗང། རྒྱབ་ཞལ་སྔོ། གཡས་ཞལ་སེར་བ། དམིགས་པ་
ནི༑ ལྷ་རྣམས་ཀྱི་ཐུགས་ཀ་ནས་འོད་ཟེར་དམར་པོ་ལྕགས་ཀྱུ་ལྟ་བུ་དཔག་ཏུ་མེད་པ་སྤྲོས་པས་བསྒྲུབ་བྱ་ཟླ་བ་དམར་པོ་ལ་གནས་པ་བཀུག་ནས། བདག་ཉིད་ལ་དད་པ་དང་དགའ་བས་རྐང་
པའི་དྲུང་དུ་འདུད་པར་གྱུར་པར་བསམ་མོ། །སྤེལ་ཚིག་ནི། ཁམས་གསུམ་གྱི་ལེགས་ཚོགས་ཐམས་ཅད་ཝ་ཤཾ་ཀུ་རུ་ཧོཿ་ཞེས་སྦྱར་བར་བྱ་སྟེ་དམིགས་གསལ་སོགས་གཞན་དུ་ཤེས་པར་
བྱའོ།    ༈    །གསུམ་པ་ལ། དེ་ནས་ལྕགས་ཀྱི་ཧོཾ་ཁུང་ངམ་ཁྲིག་གི་གྲུ་གསུམ་བྲིས་པའི་ནང་དུ་ཟན་ལིང་ཕྱག་ལེན་བཞིན་བྱས་ལ། རང་གི་ཐུགས་ཁའི་ཧཱུཾ་ལས་འོད་ཟེར་ལྕགས་ཀྱུ་ལྟ་བུ་
[016A]༄༅། །འཕྲོས་པས་ལྷོ་ཕྱོགས་རིམ་པ་བདུན་གྱིས་འོག་ནས་དམ་ཅན་གཤིན་རྗེ་རྒྱལ་པོ་ཡབ་ཡུམ་འཁོར་དང་བཅས་པ་སྤྱན་དྲངས། ཨོཾ་ཀཱ་ལ་རཱུ་པ་ཡ་མ་རཱ་ཛ་ས་པ་རི་ཝཱ་ར་ཨ་
ཀརྵ་ཡ་ཛཛཔདྨ་ཀ་མ་ལ་ཡེ་སྟྭཾ། གཤིན་རྗེའི་རྒྱལ་པོ་འཁོར་དང་བཅས། །དམ་ཚིག་དབང་གིས་འདིར་བརྟན་བཞུགས། །མཆོད་པ་ཚུལ་བཞིན་བཞེས་ནས་ཀྱང། །འཕྲིན་ལས་
སྒྲུབ་ཕྱིར་ཇི་སྲིད་དུ། །ལས་གྲུབ་བར་དུ་བཞུགས་སུ་གསོལ། །ཀཱ་ལ་རཱུ་པ་ཡ་མ་རཱ་ཛ་ས་པ་རི་ཝཱ་ར་ས་མ་ཡེ་སྟྭཾ། ཞེས་དམ་ཚིག་གི་ཕྱག་རྒྱ་བསྟན། ཨརྒྷཾ་སོགས་ཀྱིས་མཆོད། ནང་
མཆོད་འབུལ་ནས། འཇམ་དཔལ་བཀའ་ཉན་མས་བསྟོད། བྲུབ་ཁུང་ལིངྒ་དང་བཅས་པ། ཁཎྜ་རོ་ཧིས་བསང། སྭ་བྷཱ་ཝས་སྦྱངས། སྟོང་པའི་ངང་ལས་ཧཱུཾ་ནག་པོ་ཞུ་བ་ལས་བྱུང་
བའི་བསད་ཁུང་གྲུ་གསུམ་པ། ཁ་དོག་ནག་ཅིང་གཏིང་ཟབ་པ། གཤིན་རྗེའི་བསད་ཁུང། མ་མོའི་དུར་ས། ཞེ་སྡང་གི་མེ་འབར་བ། འདོད་ཆགས་ཀྱི་ཁྲག་མཚོ་ཁོལ་བ། གཏི་
མུག་གི་མུན་པས་འཐིབས་པ། མཚོན་ཆའི་ཆར་འབབ་པའི་ནང་དུ་ཎི་ཏྲི་ལས་གཟུགས་བརྙན་དང་དབྱེར་མེད་པའི་དགྲ་བགེགས་ཕུང་པོ་དང། ཁམས་དང། སྐྱེ་མཆེད་དང། དབང་པོ་དང་

[016B] ཁྲོ་བོ་འདོད་རྒྱལ་གྱི་ཕྱག་རྒྱ་བྱས་ཏེ། ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་
ཀྱི་བཀའ་བདེན་པ་དང། སངས་རྒྱས་ཀྱི་བཀའ་བདེན་པ་དང། ཆོས་ཀྱི་དགེ་འདུན་གྱི་བཅོམ་ལྡན་འདས་དཔལ་ཧེ་རུ་ཀའི་ལྷ་ཚོགས་འཁོར་དང་བཅས་པའི་དཔའ་བོ་དང་དཔའ་མོ་རྣལ་འབྱོར་
མ་རྣམས་ཀྱི་འཆི་བདག་གཤིན་རྗེ་ཆོས་ཀྱི་རྒྱལ་པོ་འཁོར་དང་བཅས་པའི་ཆོས་ཉིད་རྣམ་པར་དག་ཅིང་ཀུན་རྫོབ་རྒྱུ་འབྲས་བསླུ་བ་མེད་པའི་བདེན་པའི་སྟོབས་ཀྱིས། སངས་རྒྱས་ཀྱི་བསྟན་དགྲ་
དཀོན་མཆོག་གི་སྤྱི་དགྲ། བླ་མའི་སྐུ་དགྲ། དགེ་འདུན་གྱི་ཡོངས་དགྲ། ཁྱད་པར་དུ་རྒྱལ་བ་གཉིས་པའི་བསྟན་པ་དང། རྣལ་འབྱོར་པ་བདག་ཅག་རྒྱ་སྦྱོར་ཡོན་མཆོད་འཁོར་དང་བཅས་པའི་དམ་
པའི་ཆོས་སྒྲུབ་པ་ལ་བར་དུ་གཅོད་ཅིང་གནོད་ཅིང་འཚེ་བར་བྱེད་པའི་དགྲ་བགེགས་རྣམས་ཕྱོགས་མཚམས་སྟེང་འོག་གང་ན་གནས་ཀྱང་རྡོ་ཁབ་ལེན་གྱིས་ལྕགས་ལེན་པ་བཞིན་དུ་སྐད་ཅིག་གིས་འདིར་མཆིས་
ཤིང་ལིངྐ་འདི་ཉིད་ལ་བཅུག་པར་གྱུར་ཅིག་ཅེས་བརྗོད་དེ་དམིགས་པ་ནི། རང་དང། གཤིན་རྗེ་གཉིས་ཀའི་ཐུགས་ཀ་ནས་ཁྲོ་བོ་ལྕགས་ཀྱུ་དང་ཞགས་པ་ཐོགས་པ་དཔག་ཏུ་མེད་པ་སྤྲོས་ཏེ་

[017A]༄༅། །མྱུར་དུ་རིགས་ནི་ཟད་འགྱུར་ངེས། །ཞེས་སོགས་མི་དགེ་བའི་རྟགས་བཤད་པ་ལྟར་བརྟགས་ཏེ། གལ་ཏེ་བགེགས་ཡོད་ན། ལས་སྔགས་བརྗོད་ཅིང་བསང་ཆུ་
གཏོར་ལ། མེ་ལྷ་ལ་བགེགས་ཞི་བར་མཛད་པའི་སྤེལ་ཚིག་དང་བཅས་པས་དགང་བླུགས་བདུན་འབུལ་བར་བྱའོ། །དེ་ནས་ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་དུ་གྱུར་པར་
བསམས་ལ། ཨོཾ་ཨགྣ་ཡེ་ཨཱ་དའི་བྱ་ཨཱ་དའི་བྱ་ཨཱ་བི་ཤེ་ཨཱ་བི་ཤེ་མཧཱ་ཤྲཱི་ཡེ་ཧ་བྱ་ཀ་བྱ་བཱ་ཧཱ་ནཱ་ཡེ་ཨོཾ་བོ་དཧི་བྲིཀྵ་ཡེ་བདག་ཅག་དཔོན་སློབ་སྦྱིན་བདག་འཁོར་དང་བཅས་པ་ཐམས་ཅད་ཀྱི་ཐར་པ་དང་
ཐམས་ཅད་མཁྱེན་བསྒྲུབ་པ་ལ་བར་དུ་གཅོད་པ་སྡོམ་པ་གསུམ་དང་འགལ་བའི་བཅས་པ་དང། རང་བཞིན་གྱི་ཁ་ན་མ་ཐོ་བ་བཀྲ་མི་ཤིས་པ་དང། ཁྱད་པར་དུ་གཟི་བརྗིད་ཕུན་སུམ་ཚོགས་པ་
ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། མར་ཁུ་ལ། ཨོཾ་ཨགྣ་ཡེ་ཞེས་པ་ནས་བཱ་ཧཱ་ནཱ་ཡེ་ཨོཾ་ཨགྣ་ཡེ་བདག་ཅག་དཔོན་སློབ་ཅེས་པ་ནས་བཀྲ་མི་ཤིས་པ་དང། ཁྱད་པར་དུ་འབྱོར་བ་ཕུན་
སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། ཏིལ་ལ། ཨོཾ་ཨགྣ་ཡེ་ཞེས་པ་ནས་བཱ་ཧཱ་ནཱ་ཡེ་ཨོཾ་སརྦ་པཱ་པཾ་ད་ཧ་ན་བཛྲཱ་ཡེ་བདག་ཅག་ཅེས་པ་ནས་ཁྱད་པར་དུ་སྡིག་པ་ཐམས་

[017B] དུར་པ་ལ། ཨོཾ་ཨགྣ་ཡེ་ཞེས་པ་ནས་བཱ་ཧཱ་ནཱ་ཡེ་ཨོཾ་བཛྲ་ཨཱ་ཡུ་ཥེ་བདག་ཅག་ཅེས་པ་ནས། ཁྱད་པར་དུ་ཚེ་མཐར་ཕྱིན་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ་
འབྲས་མ་གྲུགས་པ་ལ། ཨོཾ་ཨགྣ་ཡེ་ཞེས་པ་ནས། བཱ་ཧཱ་ནཱ་ཡེ་ཨོཾ་བཛྲ་པུཥྚཱ་ཡེ་བདག་ཅག་ཅེས་པ་ནས། ཁྱད་པར་དུ་བསོད་ནམས་རྒྱས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། ཞོ་
ཟན་ལ། ཨོཾ་ཨགྣ་ཡེ་ཞེས་པ་ནས། བཱ་ཧཱ་ནཱ་ཡེ་ཨོཾ་སརྦ་སཾ་པཱ་དེ་བདག་ཅག་ཅེས་པ་ནས། ཁྱད་པར་དུ་བདེ་བ་མཆོག་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། ཀུ་ཤ་ལ། ཨོཾ་
ཨགྣ་ཡེ་ཞེས་པ་ནས། བཱ་ཧཱ་ནཱ་ཡེ་ཨོཾ་ཨ་པྲ་ཏི་ཧ་ད་བཛྲ་ཡེ་བདག་ཅག་ཅེས་པ་ནས། ཁྱད་པར་དུ་བསྲུང་བ་མཆོག་ལ་བར་དུ་གཅོད་པ་དང། གྲིབ་དང་མི་བཙང་བ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ་
ཡུངས་ཀར་ལ། ཨོཾ་ཨགྣ་ཡེ་ཅེས་པ་ནས། བཱ་ཧཱ་ནཱ་ཡེ་ཨོཾ་སརྦ་ཨརྠ་སིདྡྷ་ཡེ་བདག་ཅག་ཅེས་པ་ནས། ཁྱད་པར་དུ་བགེགས་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། སོ་བ་ལ། ཨོཾ་ཨགྣ་ཡེ་ཞེས་
པ་ནས། བཱ་ཧཱ་ནཱ་ཡེ་ཨོཾ་བཛྲ་བི་ཛཱ་ཡ་བདག་ཅག་ཅེས་པ་ནས། ཁྱད་པར་དུ་ནོར་དང་འབྲུ་རྒྱས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ། ནས་ལ། ཨོཾ་ཨགྣ་ཡེ་ཞེས་པ་ནས་

[018A]༄༅། །བློ་བཟང་གྲགས་པའི་བསྟན་པ་བསྟན་འཛིན་དང་བཅས་པ་རྣམས་དང། བདག་ཅག་དཔོན་སློབ་སྦྱིན་བདག་འཁོར་དང་བཅས་པ་ལ་གནོད་ཅིང་འཚེ་བར་བྱེད་པའི་དགྲ་བགེགས་
ཐམས་ཅད་མཱ་ར་ཡ་ཧཱུཾ་ཕཊ། ཅེས་དང། ལྗགས་ནག་པོའོ། །ལྷ་ཐམས་ཅད་ཀྱི་སྐུ་ལས་འོད་ཟེར་ནག་པོའི་ཚོགས་འཕྲོ་བར་གྱུར། ཞེས་དང། ལས་བཅོལ་བའི་དམིགས་པ་ནི། ལྷ་
རྣམས་ཀྱི་ཐུགས་ཀ་ནས་ཤིན་ཏུ་ཁྲོས་ཤིང་ཤ་ཁྲག་ལ་རྔམས་པའི་གཤིན་རྗེའི་ཚོགས་དཔག་ཏུ་མེད་པ་སྤྲོས་ཏེ་ཞིང་བཅུའི་དམ་ཉམས་དགྲ་བགེགས་ཐམས་ཅད་ཚར་བཅད་དེ་ཤ་ཁྲག་རྣམས་ལོངས་སྤྱོད་ནས་ཐལ་
བའི་རྡུལ་ཕྲན་བཞིན་དུ་བརླག་པར་གྱུར་པར་བསམ་མོ། །དེ་རྣམས་ལག་ལེན་དང་ངག་འདོན་རྣམས་རགས་རིམ་ཙམ་ཡིན་ཏེ། ཞིབ་པར་སྦྱིན་སྲེག་དངོས་གྲུབ་རྒྱ་མཚོ་སོགས་རྒྱ་བོད་ཀྱི་ཡིག་ཆ་རྣམས་
ལས་ཤེས་པར་བྱའོ། །སྤྱིར་ནི། ནད་གདོན་སོགས་ཀྱིས་མནར་བ་ལ་ཞི་བའི་སྦྱིན་སྲེག་དང། ཚེ་དང་ལོངས་སྤྱོད་ཤེས་རབ་སོགས་མ་འབྱོར་བ་ལ་རྒྱས་པ་དང། གང་དབང་དུ་བྱས་ན་
བསྟན་པ་དང་སེམས་ཅན་གྱི་དོན་དུ་འགྱུར་བ་དེ་ལ་དབང་དང། དྲག་པོ་ནི་བསྟན་པ་དང་དཀོན་མཆོག་གསུམ་ལ་གནོད་པ་ལ་བྱེད་ཀྱི་རང་ལ་གནོད་པའི་དགྲ་ནི་མ་ཡིན་པའི་ཁྱད་པར་ཤེས་པར་བྱས་ནས་

[018B] །སྨྲས་པ། རྡོ་རྗེ་འཆང་གི་གོ་འཕང་ཐོབ་པ་ལ། །རྡོ་རྗེ་ཐེག་ལས་མྱུར་བའི་ལམ་མེད་ཅེས། །རྡོ་རྗེ་འཛིན་པས་
གསུངས་བཞིན་ལམ་འདིས་ནི། །རྡོ་རྗེ་འཆང་དབང་ཐོབ་ཕྱིར་འབད་པར་རིགས། །དེ་ལྟར་འབད་པའི་འགལ་རྐྱེན་ཀུན་སེལ་ཞིང། །མཐུན་པའི་རྐྱེན་རྣམས་ཡིད་བཞིན་སྒྲུབ་བྱེད་པ། །
ལས་བཞིའི་སྦྱིན་སྲེག་ཡིད་བཞིན་ནོར་བུ་འདི། །རྒྱལ་བ་གཉིས་པའི་ཐུགས་མཚོའི་ཀློང་ནས་འོངས། །འདིར་འབད་དགེ་བས་མ་གྱུར་མ་ལུས་པའི། །དུག་གསུམ་དྲི་མའི་བུད་ཤིང་ཕུང་པོ་
ལ༑ ༑རྒྱལ་བའི་ཡེ་ཤེས་འབར་བའི་མེ་སྦར་ཏེ། །སྐུ་གསུམ་ཡེ་ཤེས་ལྔ་དག་གསལ་གྱུར་ཅིག། །།ཅེས་ལས་བཞིའི་སྦྱིན་སྲེག་གི་ཆོ་ག་དངོས་གྲུབ་ཀྱི་ལྕགས་ཀྱུ་
ཞེས་བགྱི་བ་འདི་ནི། རང་གི་དད་ལྡན་གྱི་སློབ་མ་དགེ་སློང་གྲགས་པ་རྒྱལ་མཚན་དང། ཀུན་དགའ་སྦྱིན་པ་གཉིས་ཀྱིས་བསྐུལ་བའི་ངོར། རྒྱལ་བ་གཉིས་
པ་ཙོང་ཁ་པ་ཆེན་པོས་མཛད་པའི་སྦྱིན་སྲེག་ཆེན་མོ་གཞིར་བྱས། མཁས་གྲུབ་རྗེས་མཛད་པའི་འདུས་པའི་སྦྱིན་སྲེག་དང། རྗེ་ཐམས་ཅད་མཁྱེན་པ་པཎ་ཆེན་རྡོ་རྗེ་འཆང་ཆེན་

[019A]༄༅། །པོས་མཛད་པའི་དབང་དྲག་གི་སྦྱིན་སྲེག་རྣམས་ཀྱིས་ཁ་བསྐངས་ཏ། དོན་གྱི་སླད་དུ་མཆན་ནས་སྨོས་ཏེ། རྡོ་རྗེ་འཆང་མཁན་ཆེན་ཐམས་ཅད་མཁྱེན་པ་
བློ་བཟང་ཆོས་ཀྱི་རྒྱལ་མཚན་དཔལ་བཟང་པོའི་ཞབས་རྡུལ་སྤྱི་བོར་བླངས་ཏེ་ཞལ་གྱི་བདུད་རྩི་མྱོང་སྟེ། རྡོ་རྗེ་འཆང་ཁྱབ་བདག་དཀོན་མཆོག་རྒྱལ་མཚན་དཔལ་བཟང་པོའི་བཀའ་དྲིན་གྱིས་ཉེ་
བར་འཚོ་བའི་ཇིང་ཀིར་ལྷའི་རིགས་ཀྱི་བཙུན་པ་བློ་བཟང་བསྟན་འཛིན་རྒྱལ་མཚན་གྱིས་སྦྱར་བས་དགེ་བས་རྡོ་རྗེ་ཐེག་པའི་བསྟན་པ་དར་ཞིང་རྒྱས་ལ་ཡུན་རིང་དུ་གནས་པར་བྱེད་ནུས་པར་གྱུར་ཅིག། །།

[019B][BLANK PAGE]



