
[000A]༄༅། །འཇམ་མགོན་རྒྱལ་བའི་བསྟན་སྲུང་རྒྱལ་ཆེན་རྡོ་རྗེ་ཤུགས་ལྡན་རྩལ་ལ་བརྟེན་ནས་ཞི་རྒྱས་དབང་གསུམ་གྱི་སྦྱིན་སྲེག་ཇི་ལྟར་བྱ་ཚུལ་གསལ་བར་ནག་འགྲོས་སུ་བཀོད་པ་དངོས་གྲུབ་སྣང་བ་སྟོང་འབར་འོད་ཀྱི་རྩེ་དགའ་ཞེས་བྱ་བ་བཞུགས་སོ། །

[001A] །རབ་འབྱམས་རྒྱལ་ཀུན་ཡེ་ཤེས་སྒྱུ་མའི་རྩལ། །གང་འདུལ་རོལ་མོར་འཆར་བའི་སྲིད་ཞིའི་མགོན། །བླ་མ་བློ་བཟང་འཇིགས་མཛད་ཁྲོ་བོའི་རྒྱལ། །སྙིང་གི་པདྨོར་
བཞུགས་ལ་མཆོག་སྩོལ་ཅིག་རྒྱལ་བའི་ཡབ་གཅིག་སྟོབས་ཆེན་གཤིན་རྗེའི་དགྲ། །སེམས་ཀྱི་རྡོ་རྗེ་བསྟན་སྲུང་དྲགས་པའི་གར། །ཤུགས་དྲག་དྭང་བའི་ཡིད་ཀྱིས་རྟག་བསྟེན་ན། །དམ་ལྡན་རྣལ་
འབྱོར་རེ་བ་སྐོང་བར་མཛོད། །ཨ་ཧོ་བསྟན་སྲུང་སྙིང་གི་ནོར་བུ་མཆོག་སྲེག་བླུགས་མཆོད་པས་བསྙེན་པའི་ཆོ་ག་ཡིས། །ཞི་རྒྱས་དབང་གི་དངོས་གྲུབ་སྒྲུབ་པའི་ཚུལ། །དགེ་ལེགས་སྣང་བ་སྟོང་འབར་
འདི་ན་འགོད། ། འདིར་སྙིགས་དུས་རྒྱལ་བསྟན་སྤྱི་དང། བྱེ་བྲག་འཇམ་མགོན་རྒྱལ་བ་གཉིས་པའི་བསྟན་པ་བསྟན་འཛིན་ཡོན་མཆོད་དང་བཅས་པ་བསྲུང་ཞིང་སྐྱོང་བ་ལ་བསྟན་སྲུང་རྒྱ་མཚོའི་དབུས་ན་འཕྲིན་ལས་རྣོ་མྱུར་འགྲན་ཟླ་དང་བྲལ་བ་

[002A] །རྒྱལ་ཆེན་རྡོ་རྗེ་ཤུགས་ལྡན་རྩལ་ལ་བརྟེན་ནས་འཇམ་པོ་གསུམ་གྱི་སྦྱིན་སྲེག་ཇི་ལྟར་བྱ་བའི་ཚུལ་ལག་ཏུ་བླང་བདེ་བར་འགོད་པ་ལ་གསུམ། ཞི་བ་དང། རྒྱས་པ་དང། དབང་གི་སྦྱིན་སྲེག་བྱ་བའི་ཚུལ་ལོ། །
དེ་ལ་སྒྲུབ་པ་པོའི་ཡི་དམ་རྡོ་རྗེ་འཇིགས་བྱེད་ཀྱི་དབང་རྣམ་པར་དག་པ་ཐོབ་ཅིང། དམ་ཚིག་དང་སྡོམ་པ་ལ་གནས་པ། བྱེ་བྲག་ཏུ་ལྷ་མཆོག་འདི་ཉིད་ཀྱི་སྲོག་དབང་ཟབ་མོ་ལེགས་པར་ཐོབ་ཅིང། བསྙེན་པ་སྔོན་དུ་སོང་བའི་གང་ཟག་གིས་དང་པོར་ཞི་བའི་
སྦྱིན་སྲེག་བྱ་ཚུལ་ལ་ཐབ་དང་ཡོ་བྱད་འདུ་བྱ་བ་དང། ཆོག་དངོས་ལ་འཇུག་པ་གཉིས་ལས། དང་པོ་ནི། ཞི་བའི་ལས་སྒྲུབ་པ་ལ་རྒྱུད་རྣམས་སུ་ཟླ་བ་མང་ངོའི་ཚེས་གཅིག་ལྟ་བུར་སྲོད་དུ་རླུང་སྣ་བུག་གཡོན་ནས་རྒྱུ་དུས་སུ་ལས་རྩོམ་དགོས་པར་གསུངས་ཤིང་
སྔར་མཆོག་མ་བྱས་པའི་གཞི་ཡིན་ན་གཞན་ནས་འབྱུང་བ་ལྟར་གྱིས་ཆོག་རྒྱས་བསྡུས་གང་རུང་ཞིག་བྱས། ས་གཞི་རང་བཞིན་གྱིས་དཀར་བའམ། ས་དཀར་པོ་སོགས་ཀྱིས་བྱུགས་པའི་སྟེགས་བུའི་སྟེང་དུ། ཐིག་ཆེན་བརྒྱད་སྤྱི་ལྟར་གདབ་ལ་དབུས་ནས་སྲད་བུ་སོར་བཞི་

[002B] དེ་ནས་སོར་བརྒྱད་ཀྱིས་བསྐོར་བ་འདབ་མ་སྟེ་ལྟེ་འདབ་མཉམ་པར་བྱ། པདྨའི་འདབ་མའང་དེང་སང་གི་ལག་ལེན་ལྟར་སྲད་བུས་བསྐོར་ན་ལེགས། དེའི་ཕྱི་རོལ་སོར་བཞིས་བསྐོར་བ་མུ་རན། དེའི་ཕྱིར་སོར་བཞིས་བསྐོར་བ་ཁ་ཁྱེར་
དེ་ནས་ཟླུམ་ཐིག་ཕྱི་མ་དང་ཚངས་ཐིག་ཕྲད་མཚམས་ནས་ཕྱོགས་བཞིར་སོར་གཉིས་གཉིས་གཞལ་བའི་མཚམས་ནས་ཟུར་ཐིག་སྟེང་དུ་བྱ་རྗེས་བཙལ་ཏེ་གྲུབ་ཞིར་གདབ་པ་སྟེགས་བུ། དབུས་ཀྱི་པདྨའི་ལྟེ་བར་མཚན་མ་འགོད་ཚུལ་མི་མཐུན་པ་མང་ཡང་རྡོ་རྗེ་དང་འཁོར་
ལོ་འདམ་གར་གསུངས་པས་སྐབས་འདིར་རྡོ་རྗེ་རྩེ་ལྔ་པ་སྲིད་དུ་སོར་བརྒྱད་པ་དཀར་པོ་བྱེད། མུ་རན་ལ་རི་མོ་མེད་ཀྱང་ཆོག་སྟེ་དེང་སང་རྒྱུད་གྲའི་ཕྱག་བཞེས་ལྟར་མེ་རིས་བྲི། ཁ་ཁྱེར་ལ་རྡོ་རྗེའི་ཕྲེང་བ། སྟེགས་བུའི་གྲ་བཞིར་ཟླ་ཕྱེད་རྡོ་རྗེ་རྩེ་ནང་དུ་བསྟན་པ་བྲི། རྡོ་རྗེ་སེར་
པོ་བྱེད་པ་ལས་དེ་མིན་ཐབ་ཀྱི་ཕྱི་ནང་ཐམས་ཅད་དཀར་པོ་བྱ། མུ་རན་གྱི་སྟེང་དུ་བུད་ཤིང་གི་རྒྱུ་སྤྱིར་བཏང་ཡམ་ཤིང་དང་འདྲ་ནའང། ཞི་བའི་སྐབས་འདིར་ཉེས་པའི་ཆ་དག་བྱེད་གཙོ་བོ་ཡིན་པས་བ་བྱུང་གི་རྒྱུའི་བ་སེར་སྐྱའི་ལྕི་བའམ། རི་མཐོ་སོགས་འབྲོག་དགོན་པའི། །
པ་ལང་གི་ལྕི་བ་སྐམ་པོ་སྲོག་ཆགས་མེད་པས་རུང་བར་བཤད་པ་ལྟར་ཟླུམ་པོར་བསྐོར་ཏེ་ཁྲུ་ཕྱེད་ཙམ་བརྩིགས་པ་དཀར་རྩིས་བྱུགས། གཞན་རྒྱས་པའི་སྦྱིན་སྲེག་སོགས་ལ་བུད་ཤིང་གི་རྒྱུ་ཡམ་ཤིང་དང་འདྲ་བ་མ་གཏོགས། བ་ཡི་ལྕི་བས་བྱ་མི་རུང། དེའི་ནང་དུ་མེ་ཚང་རྩྭ་
སྐམ་སྲོག་ཆགས་མེད་པས་བྱེད། ཕྱི་རོལ་ཏུ་བ་ཡི་ལྕི་བ་དང་བདུད་རྩི་དང་བཅས་པའི་དྲི་དཀར་པོས་བྱུགས་པ་ལ་མེ་ཏོག་དཀར་པོ་སིལ་མ་བཀྲམ། ཤར་ལྷོ་མཚམས་སུ་ཟན་གྱི་ཏིང་ལོ་མར་ཁུས་བཀང་བ་བཞག་སྲེག་རྫས་དང་མཆོད་རྫས་བཤམ་ཚུལ། རང་གི་གཡས་ཕྱོགས་སུ་རས་དཀར་

[003A]༄༅། །ལྟ་བུའི་སྟེང་དུ་འདས་མ་འདས་ཀྱི་སྲེག་རྫས་ལམ་ཤིང་ནས་ཁྱད་པར་བའི་རྫས་ཀྱི་བར་ཕྱི་ནང་ཉིས་རིམ་དུ་བསྒྲིག་དེའི་ནང་རོལ་དུ་འདས་མ་འདས་ཀྱི་མཆོད་ཕྲེང་བད་དཀར་དང་ཙམ་བཀའ་མ་འབྲུ་དཀར་གྱི་མེ་ཏོག་ཙནྡན་དཀར་པོ་ཨ་
ཀར་སོགས་ཀྱི་བདུག་སྤོས། མར་དཀར་བཞུས་པའི་མར་མེ། ག་བུར་སོགས་དྲི་བཟང་དཀར་པོའི་ཕྱེ་མ་བཏབ་པའི་དྲི་ཆབ། འོ་མས་སྤྲུས་པའི་ལྷ་བཤོས་ཏེ་ཆུ་བཞི་མ་གཏོགས་པ་རྣམས་ཚར་གཉིས་རིམ་བཞིན་དགོད། འདས་ལྟར་འབུལ་རྒྱུའི་གཙོ་འཁོར་གྱི་གཏོར་མ་གྲངས་མང་
ཉུང་འཆར་ཅན་བསྐང་གསོའི་སྐབས་ལྷར་ལ། དབྱིབས་ཟླུམ་པོའམ་ཤ་གཟུགས་མ་གང་རུང་དཀར་རྩིས་བྱུགས་པ་རྒྱན་ལྡན། འཇིག་རྟེན་པའི་མེ་ལྷར་འབུལ་རྒྱུའི་ཟླུམ་གཏོར་དཀར་པོ་རྒྱན་ཅན་རྣམས་བཤམ། གོས་ཟུང་ནི་ཁ་དོག་དཀར་པོ་སྟོད་གཡོགས་དང་སྨད་གཡོགས་ཀྱི་
ཚུལ་དུ་ཟུང་རེ། སོ་རྩིའི་རྒྱུ་སྟོད་ཇ། གོ་ཡུ། གོ་ལའི་ཕྱེ་མ་མར་དཀར་བཞུས་པ་ལ་བཏབ་པ་དབྱིབས་ཀྱི་ཁྱད་པར་ནོར་བུའི་དབྱིབས་ལྟ་བུ། ཡམ་ཤིང་གི་རྒྱུ་ནི་འོམ་བུ། ཉབ་རིབ། ཤུག་པ། སྐྱེས་ཡག་སོགས་འོ་མ་ཅན་གྱི་ཤིང་གི་རྩེ་མོའི་ཆ་ལས་བྱུང་བ་གསར་པ་རླན་ཅན་
ལོ་མ་དང་ལྡན་པ་སྦོམ་ལ་མཐེའུ་ཆུང་གི་ཚད། ཡ་ཡོ་སོགས་སྐྱོན་དང་བྲལ་བ། སྲིད་དུ་སོར་བཅུ་གཉིས་པ་མགོ་མཇུག་གཉིས་མཉམ་པོར་བཅད་པའི་རྩ་རྩེ་བདུད་རྩི་ལྔ་དང་འོ་མ་མར་དུ་བསྙུགས་པ་མངར་གསུམ་གྱིས་སྦགས་པའོ། །གཞན་ཡང་མར་ཁུ། ཏིལ། དུར་བ་སྔོན་པོ་རྩ་
རྩེ་མ་ཉམས་པ་འོ་མས་སྦགས་པ། འབྲས་མ་གྲུག་པའམ་མ་ཆག་པ། མར་དང་ཞོས་སྦྲུས་པའི་ཟན་གྱི་ཞོ་ཟན། ཀུ་ཤ་སྔོ་ལྗང་རྩ་རྩེ་མཉམས་ཤིང་འདབ་མ་མ་གྲུག་པ། ཉུངས་སྐར། སོ་བ། ནས། སྲན་མ། གྲ་རྣམས་ས་རྡོ་སོགས་མེད་ཅིང། ཆུ་གཙང་གིས་བཀྲུས་པ། ཐམས་

[003B] ཞི་བ་ལ་ཏིལ་དང། ནས། སྲན་མ་རྣམས་རྙེད་ན་དཀར་པོར་བྱ་པར་གསུངས་ཤིང། མ་རྙེད་ན་གཞན་ཡང་མི་རུང་བ་མེད། ཁྱད་པར་བའི་རྫས་ལ་འབྲུ་མར་གྱིས་བྱུགས་པའི་ཀུ་ཤ། །ནས། རྟིལ། ཞོ། འོ་མ། དུར་བ། འབྲས་ཟན། ཙནྡན། པྲི་ཡང་ཀུ། ཐང་ཆུ། དྲི་ཞིམ་
པོའི་མེ་ཏོག་འབྲས་ཡོས་རྣམས་སྦྲང་རྩི། འོ་མ། མར་དུ་བསྙུགས་པ་བདུད་རྩི་དྲི་བཟང་གི་ཆུས་བརླན་པ་བྱ། ཆུ་བཞི་ནི་རང་གི་གཡོན་ངོས་སུ་རས་དཀར་ལྟ་བུའི་སྟེང་དུ། སྣོད་བཞི་གསུངས་ཀྱང་ལག་ལེན་བསང་གཏོར་དང་ཞལ་བསིལ་གྱི་སྣོད་གཅིག་ཏུ་བྱེད་པ་བདེ་ཞིང། དེ་ཡང་དུང་དང་ཉ་ཕྱིས་སོགས་ཀྱི་
སྣོད་དཀར་པོ་གསུམ་དང། དེ་གསུམ་འབུལ་བའི་སྣོད་བཟེད་ཞལ་གསུམ་མཉིཛའི་ཁར་བཞག་ལ། ཀུ་ཤའི་འཐོར་གཡབ་དང་བཅས་པ་བཀོད། ཆུ་བཞིའི་རྫས་བདུན་ནི། ནས། འོ་མ། མེ་ཏོག་དཀར་པོ། ཏིལ། ཀུ་ཤ། འབྲས་ཡོས། ག་བུར་དང་ཙནྡན་དཀར་པོ་སོགས་དྲི་དཀར་པོ། ནང་གི་
བདུད་རྩི་ལྔ་རྣམས་ཆུ་གཙང་དང་སྦྱར་བ་ལ། ཧྲཱི་ཥྚྲཱི་ལ་སཱཧཱ་བཏགས་པ་བདུན་ནམ་བརྒྱ་རྩ་བརྒྱད་ཀྱིས་ཆུ་བཞི་སྒྲུབ། སྒྲུབ་པ་པོ་རང་ཉིད་དང་ཐབ་ཀྱི་བར་དུ་སོ་ཕག་ལྟ་བུའི་མེ་ཡོལ་མཐོ་དམའ་རན་པ་བརྩིགས་ཏེ། ཐབ་ལ་བསྟན་པའི་མདུན་ངོས་སུ་བཾ་ཡིག་དཀར་པོ་འབྲི། འབྲས་བུའི་རིགས་ལ་
བསྙེན་པར་མ་རྫོགས་པས་མེའམ་ཆུ་གང་རུང་གིས་རུང་བ་བྱེད་དུ་བཅུག་རླུང་གཡབ་ལྗང་གུ། ཐབ་ཀྱི་ཕྱོགས་མཚམས་བརྒྱད་དམ་བཞིར་བཀྲམ་རྒྱུའི་ཀུ་ཤ་གཉིས་གཉིས་སྦྱར་བ། ཐབ་ཁུང་ལ་གཡོགས་རྒྱུའི་ཀུ་ཤ་རྩེ་ཕྲ་ལ་དབུས་སྦོམ་པ་བ་ལང་གི་རྣ་བ་ལྟ་བུ་བཅས་དང། གཞན་ཡང་རྡོར་དྲིལ་ཌཱ་
མ་རུ་ནང་མཆོད། དགང་གཟར་བླུགས་སོགས་ཡོ་བྱད་གང་དགོས་མ་ཚང་བ་མེད་པ་འདུ་བྱ། ཆུ་བཞིའི་སྣོད་དང། དགང་བླུགས་ཀྱི་གདན། སྒྲུབ་པ་པོའི་སྟན་བཅས་ལ་བད་དཀར་འདབ་བརྒྱད་བྲི། དེ་དག་ནི་སྦྱོར་བའི་རིམ་པའོ། །གཉིས་པ་ཆོ་ག་དངོས་ལ་འཇུག་པ་ནི། སྒྲུབ་པ་པོ་རྣམས་ཡི་དམ་རྡོ་

[004A]༄༅། །རྗེ་འཇིགས་བྱེད་ཀྱི་བདག་བསྐྱེད་བཟླས་པ་གཏོར་འབུལ་ཡན་གྲུབ་རྗེས་སུ། སྔར་བཤད་པའི་སྟན་གྱི་སྟེང་དུ། འདུག་སྟངས་ནི་བདེ་ལེགས་ཅན་གྱི་འདུག་སྟངས་ཞེས་པ། རྐང་པ་གཉིས་ཀྱི་མཐིལ་སྦྱར་ལ་བཤད་པ་ཡོད་ཀྱང། བྱིན་པ་གཉིས་
ཅུང་ཟད་བསྣོལ་ཏེ་ཙོག་པུའི་ཚུལ་དུ་འདུག་པའམ། རྐང་པ་གཡོན་པའི་བྱིན་པ་གཡས་པའི་བྱིན་པའི་སྟེང་དུ་བཞག་ནས་པུས་མོ་གཉིས་སྟན་གྱི་སྟེང་དུ་ཕབ་པ་པདྨའི་འདུག་སྟངས་སུ་བཤད་པ་ལྟར་བྱ། ཕྱི་མ་འདི་ཅུང་ཞིག་མིག་ལམ་དུའང་བདེ་ཞིང་ལེགས་སམ་སྙམ། ལས་མཐུན་
གྱི་ཆས་འཇུག་དཀར་པོ་བྱས་ལ་ཁ་ཤར་ཕྱོགས་སུ་བལྟས་ཏེ། བྱམས་པ་དང་སྙིང་རྗེའི་སེམས་དང་ལྡན་པའི་སྒོ་ནས་ཐོག་མར་བསང་ཆུ་སྔར་ལས་བུམ་སྒྲུབ་པ་ཡོད་ན་དེས་ཆོག་ཅིང། མེད་ན།  རང་ཡི་དམ་དུ་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་
ཕྱོགས་བཅུའི་སངས་རྒྱས་ཐམས་ཅད་ཀྱི་བྱིན་རླབས་དང་ནུས་མཐུ་ཐམས་ཅད་བཀུག་ནས་བསང་ཆུ་ལ་ཐིམ་པར་གྱུར་ བར་བསམས་ལ། ལས་སྔགས་  ཧྲཱི་ཥྚྲཱི་ བརྒྱ་རྩ་བརྒྱད་བཟླས་པས་བསང་ཆུ་སྒྲུབ། གཞི་བདག་གཏོར་མ་བསྔོ། དེ་ནས་སྨྲ་བ་གཞན་བཅད་དེ།།
རྡོ་རྗེ་ནི་ཐབས་དང། དྲིལ་བུ་ནི་ཤེས་རབ་སྟེ། དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། ། སྙམ་དུ་བསམས་ལ།  ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡེ། ཏིཥྛ་ཨེ་ཥ་སྟྭཾ། དྷ་ར་ཡ་མི་བཛྲ་ས་ཏྭ་ཧི་ཧི་ཧི་ཧི་ཧི། ཧཱུཾ་ཧཱུཾ་ཧཱུཾ་ཕཊ་སཱཧཱ་
 ཞེས་བརྗོད་དེ་ལག་པ་གཡས་པའི་མཐེ་བོང་དང་མིང་མེད་ཀྱིས་རྡོ་རྗེ་ཐུགས་ཀར་བཟུང་  ཨོཾ་བཛྲ་གྷཎཌ་ཧཱུཾ།  ཞེས་བརྗོད་དེ། ལག་པ་གཡོན་པའི་མཐེ་བོང་དང་མིང་མེད་ཀྱིས་དྲིལ་བུ་གཡོན་གྱི་དཀུར་ཁ་གྱེན་ལ་བསྟན་ཏེ་བཟུང།  རྡོ་རྗེ་སེམས་དཔའ་ལ་སོགས་པ་རྣམས་མཉེས་པར་

[004B] ༑ སྙམ་དུ་བསམས་ལ།  ཧཱུཾ༑ སེམས་ཅན་རྨོངས་དང་བྲལ་བ་ཡི། །རྡོ་རྗེ་གསོར་བ་མཛེས་པ་ཡིས། །རྣམ་ཐར་ཆོས་ཀྱི་བྱ་བ་སྟེ། །སྤྲོ་དང་བཅས་པས་རྡོ་རྗེ་བཟུང། །ཧཱུཾ་ཧཱུཾ་ཧཱུཾ། ཧོ་ཧོ་ཧོ།  ཞེས་བརྗོད་ཅིང་རྡོ་རྗེ་གསོར་བར་བྱའོ། །དེ་ནས་རྡོ་རྗེ་གཡས་པའི་དཀུར་བཟུང་
བས་གསོར་ལ།  ཨོཾ་བཛྲ་དྷ་མའར་ཎི་ཏ། པྲ་ར་ཎི་ཏ། སཾ་པྲ་ར་ཎི་ཏ། སརྦ་བུདྡྷ་ཀྵེ་ཏྲ་པྲ་ཙ་ལི་ནི། པྲ་ཛྙཱ་པཱ་ར་མི་ཏ། ནཱ་ད་སཱ་བྷཱ་ཝེ་བཛྲ་ས་ཏྭ་ཧྲི་ད་ཡ། སནྟོ་ཁ་ནི། ཧཱུཾ་ཧཱུཾ་ཧཱུཾ། ཧོ་ཧོ་ཧོ་སཱ་ཧཱ།  ཞེས་བརྗོད་ཅིང་དྲིལ་བུའི་ནང་གི་ཕྱོགས་བརྒྱད་དུ་ལྕེ་བསྐྱོད་པས་དཀྲོལ་བར་བྱའོ། །
འདི་ནས་བཟུང་སྟེ་སྦྱིན་སྲེག་མཚར་བར་དུ་སྨྲ་བ་གཞན་བཅད། ལག་པ་གཉིས་རྡོར་དྲིལ་དང་མ་བྲལ་བ་བྱ། དེ་ནས་ལག་པ་གཡས་པས་ལས་བུམ་གྱི་ཁ་རྒྱན་ནམ་ཀུ་ཤས་ལས་བུམ་གྱི་ཆུ་ནས་བླངས་ཏེ་ཐབ་དང་མཆོད་རྫས་སོགས་དང། རང་ལའང་རང་གི་གཡོན་ངོས་ནས་བརྩམས་ཏེ། གཡས་སྐོར་དུ་བསངས་གཏོར་ལན་
གསུམ་བྱ་ཞིང།  ཨོཾ་ཧྲཱི་ཥྚྲཱི་ཝི་ཀྲི་ཏཱ་ནན་ཧཱུཾ་ཕཊ།  ཅེས་བརྗོད་པར་བྱའོ། །ལག་པ་གཡོན་པའི་མཐེབ་སྲིན་གྱིས་ནང་མཆོད་བླངས་ནས་ཀྱང་སྔར་བཞིན་གཡས་སྐོར་དུ་ལན་གསུམ་བསང་བར་བྱ་ཞིང།  ཨོཾ་ཧྲཱི་ཥྚྲཱི་ཝི་ཀྲི་ཏཱ་ནན་ཧཱུཾ་ཕཊ།  ཅེས་བརྗོད་པར་བྱའོ། །དེ་ནས་སླར་ཡང་མེ་ལྷའི་མཆོད་རྫས་རྣམས་ལ་
ནང་མཆོད་གཏོར་ལ།  ཧྲཱི་ཥྚྲཱི་ས་བསང་ ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུ་དྡྷོཉ་ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཧཱུཾ་ཧཱུཾ་ཞུ་བ་ལས་བྱུང་བའི། བསང་གཏོར། ཞལ་བསིལ། མཆོད་
ཡོན༑ ཞབས་བསིལ། མེ་ཏོག་བདུག་སྤོས། མར་མེ། དྲི། ཞལ་ཟས། རོལ་མོ་རྣམས་རང་བཞིན་བདེ་སྟོང། རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་པྲོཀྵ་ཎཾ་ཡཱ་ཧཱུཾ་

[005A]༄༅། །དེ་བཞིན་དུ། པྲོཥ་ཎཾ་གྱི་གནས་སུ། ཨཱཉྩ་མཱ་ཎཾ། ཨརྒྷཾ། པཱ་དྱཾ། པཱུཥྤེ། དྷཱུ་པེ། ཨ་ལོ་ཀེ། གནྡྷེ། ནཻ་ཝི་དྱཱ། ཤཔྟ་ཨཱ་ཧཱུཾ།  ཞེས་པ་རྣམས་བཅུག་སྟེ། ཕྱག་རྒྱ་དང་བཅས་པས་བྱིན་གྱིས་བརླབ། དེ་ནས་རྡོ་རྗེ་བྱ་ཚུར་ལས་གུང་མོ་གཉིས་རྩེ་སྤྲད་
དེ༑ ཡམ་ཤིང་དང་མར་ཁུ་སོགས་སྲེག་རྫས་རྣམས་ལ་རེག་ཅིང།  ཨོཾ་ཨོཾ་སཱ་ཧཱ།  ཞེས་བརྗོད་དེ་རྫས་རྣམས་བཀྲུས་པར་བསམ་མོ། །ཨོཾ་ཨཱ་སཱཧཱས་ཡམ་ཤིང།  ཨོཾ་ཤྲཱི་སཱ་ཧཱ་ས་མར་ཁུ།  ཨོཾ་བཛྲིཾ་སཱ་ཧཱས་འབྲུ།  ཨོཾ་ཀུ་རུ་ཀུ་རུ་སཱཧཱ་རྫས་གཞན་རྣམས།  དེ་དག་ལས་གཞན་པའི་
རྫས་རྣམས་ཀྱི་མཚན་ཉིད་དང་མི་ལྡན་པའི་ཉེས་སྐྱོན་ཐམས་ཅད་བྱང་ཞིང་དག་ནས་བདུད་རྩི་ལྔའི་ངོ་བོར་གྱུར་ པར་བསམ། དེ་ནས་ཤིང་འོ་མ་ཅན་ལས་བྱུང་བའམ། གཙུབ་ཤིང་ལས་བྱུང་བའམ། མེ་ཐ་མལ་བའམ། དགོན་པའི་མེ་གང་ཡང་རུང་བ། ཨོཾ་ཨཱ་ཧཱུཾ།  ལན་གསུམ་བརྗོད་
དེ་སྣོད་དུ་བཞག་ལ་ཞུན་མར་གྱི་སྒྲོན་མེ་སྦར་ཞིང།  ཧྲཱི་ཥྚྲཱི་ བརྗོད་ལ་བསང་ཆུ་དང་ནང་མཆོད་ཀྱིས་མེ་དེ་ལ་གཡས་སྐོར་དུ་ལན་གསུམ་གསུམ་བསང་ངོ། །དེ་ནས་སྒྲོན་མེ་དེ་གཙང་ཞིང་ཤིན་ཏུ་སྐམ་པའི་རྩའི་ཆུན་པོ་དང་བཅས་པས་ཐབ་ཀྱི་ནང་དུ་བཅུག་ལ།  ཨོཾ་བཛྲ་ཛྭ་ལ་ཛྭ་ལ་ཧཱུཾ།  ཞེས་བརྗོད་ཅིང་གཟི་
བརྗིད་བསྐྱེད།  ཧཱུཾ༑  ལན་བདུན་བརྗོད་ཅིང་རླུང་གཡབ་ཀྱིས་མེ་སྦར།  ཧྲཱི་ཥྚྲཱི་ བརྗོད་ལ་མར་ཁུ་བླུགས་གཟར་བདུན་གྱིས་ཀྱང་མེ་གསོ། དེ་ནས་ཀུ་ཤ་རྣམས་ལག་ཏུ་བཟུང་ལ།  ཨོཾ་བཛྲ་སཏ་ཨཱ་ ཞེས་ལན་གསུམ་བརྗོད་ལ་ཀུ་ཤ་རྣམས་བྱིན་གྱིས་བརླབ། དེ་ནས་  ཨོཾ༑ ཀུ་ཤ་འདི་ནི་གཙང་ཞིང་དགེ་
ཚངས་པའི་ལྷ་རྣམས་དག་བྱེད་ཡིན། །དཀོན་མཆོག་གསུམ་པོ་མཉེས་བྱེད་པ། །ས་ལས་སྐྱེས་པའི་འདབ་མའི་སྙིང། །བདག་གི་བགེགས་རྣམས་ཐམས་ཅད་ནི། །ཞི་དང་བཀྲ་ཤིས་མཛད་དུ་གསོལ། ། ཞེས་བརྗོད་ནས་ཀུ་ཤ་སྔོ་ལྗང་དྲི་མ་མེད་པ་མ་གས་ཤིང་འདབ་མ་མམ་

[005B] ཐབ་ཁུང་དུ་རྩེ་མོ་ཤར་དུ་བསྟན་
པའི་ཀུ་ཤ་བ་གླང་གི་རྣ་བ་ལྟ་བུ་ཧ་ཅང་མི་རིང་བས་གཡོག་གོ་ཀུ་ཤ་བཀོད་ཚར་བ་དང། རྡོར་དྲིལ་འཛིན་པའི་ལག་པ་ཐལ་མོ་སྦྱར་ནས།  བཅོམ་ལྡན་འདས་རྡོ་རྗེ་སེམས་དཔའ་བགེགས་ཐམས་ཅད་ཞི་བ་དང་བཀྲ་ཤིས་པར་མཛད་དུ་གསོལ།  ཞེས་གསོལ་བ་གདབ། དེ་ནས་
བསང་ཆུས་ཐབ་ལ་གཏོར་ཏེ།  ཧྲཱི་ཥྚྲཱི་ས་བསང།  སྭ་བྷཱ་ཝས་ སྦྱངས།  ཐབ་སྟོང་པ་ཉིད་དུ་གྱུར། སྟོང་པའི་ངང་ལས་ཧཱུཾ་དཀར་པོ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་ཁ་དོག་དཀར་ཞིང་དབྱིབས་ཟླུམ་པོ། མུ་ར་ན་ཁ་ཁྱེར་དང་བཅས་པ་ཁ་ཁྱེར་ལ་རྡོ་རྗེའི་
ཕྲེང་བ་དང། གྲྭ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་ཐོགས་པ་མེད་པར་གྱུར། ཐབ་ཀྱི་ནང་དུ་རཾ་ལས་སྐྱེས་པའི་མེ་གྲུ་གསུམ་པའི་དབུས་སུ་སྣ་ཚོགས་པདྨའི་ལྟེ་བར་རཾ་ལས་བགྲང་ཕྲེང། དེ་ཡོངས་སུ་གྱུར་པ་ལས། མེ་ལྟ་སྐུ་མདོག་དཀར་
པོ༑ དཀར་ནག་དམར་བའི་ཞལ་གསུམ་ཕྱག་དྲུག་པ། གཉུག་མར་གནས་པའི་རིག་མ་དང་གཉིས་སུ་མེད་པའི་སྐུ། ཕྱག་གཡས་ཀྱི་དང་པོ་ན་བགྲང་ཕྲེང། གཉིས་པས་མི་འཇིགས་པ་སྦྱིན་པ། གསུམ་པ་ན་གྲི་གུག་གཡོན་གྱི་དང་པོ་ན་དབྱུག་གུ་རྩེ་
གསུམ་པ། གཉིས་པ་ན་སྤྱི་བླུགས། གསུམ་པ་ན་ཐོད་པ་ན་བསྣམས་པ། གཡོན་བརྐྱངས་པའི་སྟབས་ཀྱིས་བཞུགས་པ། ཁྲོ་བོའི་རྒྱན་རྣམས་ཀྱིས་བརྒྱན་པའི་ཐུགས་ཀར་མེ་གྲུ་གསུམ་པ་རཾ་གྱིས་མཚན་པ། དམ་ཚིག་པའི་ཐུགས་ཀའི་ས་བོན་གྱི་འོད་
[006A]༄༅། །ཟེར་ལས་སྤྲོས་པའི་ཁྲོ་བོ་འདོད་རྒྱལ་གྱིས་ཤར་ལྷོ་ནས་བསྒོམས་པ་དང་འདྲ་བའི་མེ་ལྷ་དྲང་སྲོང་གི་འཁོར་གྱིས་བསྐོར་བ་སྤྱན་དྲངས་ བར་བསམས་ལ། ལག་པ་གཡས་མི་འཇིགས་པ་སྦྱིན་པའི་ཕྱག་རྒྱས་མཐེ་བོང་གཡོང་ཅིང་
ཨོཾ་ཚུར་བྱོན་ཚུར་བྱོན་འབྱུང་པོ་ཆེ། །ལྷ་ཡི་དྲང་སྲོང་བྲམ་ཟེ་མཆོག་སྲེག་བླུགས་ཞལ་ཟས་བཞེས་སླད་དུ། །འདིར་ནི་ཡང་དག་བསྙེན་པར་མཛོད། །ཨོཾ་ཊཀྐི་ཧཱུཾ་ཛཿ་ཐབ་ཀྱི་མེ་མཚམས་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་གྱུར་
ཧྲཱི་ཥྚྲཱི་ བརྗོད་ཅིང་བསང་ཆུ་གཏོར་ལ་ཕྱིར་འབྲངས་ཀྱི་བགེགས་བསྐྲད།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་པྲོཀྵ་ཎཾ་པྲ་ཏཱི་ཙྪ་ཧཱུཾ་སཱཧཱ།  ཞེས་པས་ཀུ་ཤའི་ཆུན་པོས་ཞལ་བསིལ་གྱི་སྣོད་ནས་བཟེད་ཞལ་དང་པོར་ལན་གསུམ་གྱིས་བསང་གཏོར་དབུལ། སྣོད་དེ་ཉིད་ནས་མཛུབ་མོས་མེ་ཏོག་བླངས་
ཏེ་ཁུར་ཆུར་ཁ་འོག་ཏུ་བསྟན་ནས་མཐེའུ་ཆུང་ནས་རིམ་གྱིས་དགྲོལ་བའི་ཕྱག་རྒྱ་དང། སྔར་གྱི་པྲོཀྵ་ཎཾ་གྱི་གནས་སུ་  ཨཱཉྩ་མཱ་ཎཾ་ ཞེས་བཅུག་ལ་བཟང་ཞལ་དང་པོར་ཞལ་བསིལ་དང། རྡོ་རྗེ་སྙིམ་པ་ཁ་ཕྱེ་བའི་ཕྱག་རྒྱ་དང།  ཨརྒྷཾ་ ཞེས་སྦྱར་བས་བཟེད་ཞལ་གཉིས་པར་མཆོད་ཡོན་དང། ཁུ་ཚུར་བཅངས་
ནས་མེ་ཏོག་བླངས་ལ། ལན་གསུམ་བསྐོར་ཏེ་ཁུ་ཚུར་ཁ་གྱེན་དུ་བསྟན་པའི་མཛུབ་མོ་ནས་རིམ་གྱིས་དགྲོལ་བའི་ཕྱག་རྒྱ་དང།  པཱ་དྱཾ།  ཞེས་སྦྱར་བས་བཟེད་ཞལ་གསུམ་པར་ཞབས་བསིལ་དབུལ།  ཨོཾ་མུཔྒརཱ་ཛཿ་ ཞེས་པས་དམ་ཚིག་པ་དང་ཉེ་བར་དགུག་ ཨོཾ་དཱཎྜ་ཧཱུཾ།  གིས་དམ་ཚིག་པ་ལ་
གཞུག་  ཨོཾ་པདྨ་བཾ་ གྱིས་དབྱེར་མེད་དུ་བཅིངས།  ཨོཾ་ཁངྒ་ཧོཿ་ས་ དཔང་དུ་བྱས་ཏེ།  དམ་ཚིག་པ་དང་གཉིས་སུ་མེད་པར་གྱུར།  ཅེས་བརྗོད་དེ་རྡོར་དྲིལ་གྱིས་འཁྱུད་པའི་ཕྱག་རྒྱ་ལག་པ་གཉིས་སེ་གོ་ལ་གཏོགས་པ་སྔོན་དུ་འགྲོ་བས་གཞུག་པ་སོགས་བྱའོ།  །དེ་ནས།  ཨོཾ་ཨཱ་ཧྲཱི་པྲ་

[006B]  དེ་བཞིན་དུ།  ཨཱཉྩ་མཱ་ཎཾ། ཨརྒྷཾ། པཱདྱཾ།  ཞེས་སྦྱར་ནས་གོང་ལྟར་དབུལ།  ཨོཾ་ཨགྣ་ཡེ་ཨཱ་དི་བྱཱ་ཨཱ་དི་བྱཱ། ཨཱ་བི་ཤ་ཨཱ་བི་ཤ། མཧཱ་ཤྲཱི་ཡེ་ཧ་བྱ་ཀ་བྱ་བ་ཧ་ནཱ་ཡ་བཛྲ་བུཥྤེ་ཨཱ་ཧཱུཾ།  དེ་བཞིན་དུ།  དྷཱུ་པེ། ཨཱ་
ལོ་ཀེ༑ གནྡྷེ། ནཻ་ཝིདྱཱ། ཤཔྟ་ཨཱ་ཧཱུཾ།  ཞེས་ཉེར་སྤྱོད་དང་རོལ་མོས་མཆོད།  ཨོཾ་ཨགྣ་ཡེ་ ཞེས་པ་ནས།  བ་ཧ་ནཱ་ཡ་ཨོཾ་ཨཱ་ཧཱུཾ།  ཞེས་པས་ནང་མཆོད་དབུལ། དྲིལ་སྟབས་དང་བཅས་པས།  འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོ་
ཊཀྐིས་དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་སྲག་འཛིན་བྱེད་མེ་ལྷ་ཉིད་ལ་རྣམ་པར་འདུད། །ཚངས་པ་འཇིག་རྟེན་མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག་འབྱུང་པོ་ཡོངས་སུ་སྐྱབས་པའི་ཕྱིར། །ཐུགས་
རྗེའི་དབང་གིས་སྐུ་སྤྲུལ་པ། །རིག་སྔགས་གྲུབ་པའི་དྲང་སྲོང་ཚུལ། །ཉོན་མོངས་བསྲེག་པའི་ཤེས་རབ་འོད། །བསྐལ་པའི་མེ་བཞིན་གཟི་བརྗིད་འབར། །མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱི་སྤྲུལ་བས་ཐེག་པ་བཅིབས། །རིག་
སྔགས་གསུང་ཞིང་བགྲང་འཕྲེང་འཛིན། །བདུད་རྩིའི་བཅུད་ལྡན་གུཎྜེ་བསྣམས། །ཆོས་ཀྱི་བདུད་རྩི་ཡོངས་ལ་བསིལ། །ཉེས་པའི་སྐྱོན་བྲལ་ཚངས་པར་སྤྱོད། །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་བས་བསྟོད་
དེ་ཕྱག་ཀྱང་འཚལ།  །ཞེས་པས་བསྟོད།  ཨོཾ་བཛྲ་ཨ་ན་ལ་མཧཱ་བཧུ་ཏ་ཛྭ་ལ་ཛྭ་ལ་ཡ། སརྦ་བྷསྨི་ཀུ་རུ། སརྦ་དུཥྚན་ཧཱུཾ་ཕཊ། ཏྲི་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ། ས་མ་ཡ་ཧོ།  ཞེས་ལན་གསུམ་གྱིས་དམ་ཚིག་པ་སྦྲག་གོ་དེ་ནས།  མེ་ལྷའི་ལྗགས་རྡོ་རྗེའི་རྣམ་པ་ཅན་

[007A]༄༅། །དཀར་པོ་ལ་རཾ་ཡིག་དང། དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་འབར་བ་དང་བཅས་པས་མཚན་པར་གྱུར་ པར་བསམ། ལག་པ་གཡོན་པའི་ཁུ་ཚུར་བཅངས་པའི་སྟེང་ནས་མཐེ་བོང་བཀབ་པའི་ཁུ་ཚུར་བྱས་པའི་
མཛུབ་མོ་བརྒྱངས་པ་གན་རྐྱལ་དུ་བྱས་པས་དགང་གཟར་མར་ཁུས་བཀང་བ་བཟུང། གཡས་པ་ཡང་དེ་བཞིན་གཤེགས་པའི་ཁུ་ཚུར་བྱས་པ་ཁ་ཐུར་དུ་སྦུབ་ལ་བླུགས་གཟར་གྱི་ཡུ་བ་བཟུང་སྟེ། གཡོན་པའི་མཛུབ་མོའི་ཐད་ཀར་གཡས་པའི་ཁུ་ཚུར་བཞག་སྟེ། དགང་གཟར་གྱི་ཁར་
བླུགས་གཟར་གྱི་མགོ་བཞག་ནས་འཛིན་པ་བྱང་ཆུབ་མཆོག་གི་ཕྱག་རྒྱས་ལག་པ་གཉིས་པུས་མོའི་ནང་ནས་ཕྱིར་མི་འདའ་བར་གཡས་སུ་བསྐོར་ཏེ། མེ་ལྷའི་ཞལ་ཅུང་ཟད་གདངས་པར་དགང་བླུགས་གསུམ་མམ་བདུན་མེ་ལྷའི་སྔགས་ལ་སྥེལ་ཚིག་བཏགས་པས་དབུལ་ཏེ། སྔགས་ནི།།
ཨོཾ་ཨགྣ་ཡེ་ཨཱ་དི་བྱཱ་ཨཱ་དི་བྱཱ། ཨཱ་བི་ཤ་ཨཱ་བི་ཤ། མཧཱ་ཤྲཱི་ཡེ་ཧ་བྱ་ཀ་བྱ་བ་ཧ་ནཱ་ཡ། བདག་ཅག་དཔོན་སློབ་འཁོར་དང་བཅས་པ་ཐམས་ཅད་ཀྱིས་ཐར་པ་དང་ཐམས་ཅད་མཁྱེན་པ་སྒྲུབ་པ་ལ་བར་དུ་གཅོད་པ་དང། སྡོམ་པ་གསུམ་དང་
འགལ་བའི་བཅས་པ་དང། རང་བཞིན་གྱི་ཁ་ན་མ་ཐོ་བ་དང། བཀྲ་མི་ཤིས་པ་ཐམས་ཅད་ བསྙེན་པའི་ཁ་སྐོང་ལྟ་བུ་ལ་  དང། ཏིང་ངེ་འཛིན་མི་གསལ་ཞིང། སྔགས་མ་དག་པ་དང། ཆོ་ག་ལྷག་ཆད་ཀྱི་ཉེས་པ་ཐམས་ཅད་ ཅེས་པ་སྦྱར་བའི་མཐར་
ཤནྟིཾ་ཀུ་རུ་ཡེ་སཱཧཱ།  ཞེས་མར་ཁུ་བླུགས་གཟར་བདུན་ཕུལ་ནས་འཕྲིན་ལས་བཅོལ། སྐབས་འདིར་མེ་ལ་བསྲེགས་ཡོད་མེད་བརྟགས་ནས། ཡོད་ན་སེལ་བའི་ཐབས་སྦྱིན་སྲེག་གི་ཆོ་ག་ཆེན་མོར་གསུངས་པ་ལྟར་བྱའོ། །དེ་ནས། ཡམ་ཤིང་རྣམས་གཉིས་གཉིས་སྦྱར་བའམ། ཡང་ན་རྐྱང་པ།།

[007B]  ཡམ་ར་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་དུ་གྱུར། ཨོཾ་ཨགྣ་ཡེ་ཨཱ་དི་བྱཱ་ཨཱ་དི་བྱཱ། ཨཱ་བི་ཤ་ཨཱ་བི་ཤ། མཧཱ་ཤྲཱི་ཡེ་ཧ་བྱ་ཀ་བྱ་བ་ཧ་ནཱ་ལ། ཨོཾ་བོ་དཧི་པྲྀཀྵ་
ཡ༑ བདག་ཅག་དཔོན་སློབ་འཁོར་དང་བཅས་པ་ཐམས་ཅད་ ཅེས་པ་ནས།  བཀྲ་མི་ཤིས་པ་ཐམས་ཅད་དང། ཁྱད་པར་དུ་ཡང་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ གོང་ལྟར་བསྙེན་པའི་ཁ་སྐོང་ལ་མཚམས་འདིར་  དང། ཏིང་ངེ་འཛིན་
མི་གསལ་ཞིང། སྔགས་མ་དག་པ་དང། ཆོ་ག་ལྷག་ཆད་ཀྱི་ཉེས་པ་ཐམས་ཅད་ ཅེས་པ་འདི་གཤམ་གསལ་སྤེལ་ཚིག་ཐམས་ཅད་ཀྱི་མཇུག་ཏུ་སྦྱོར་ཞིང། བསྙེན་པའི་ཁ་སྐོང་མིན་ན་མི་དགོས་པར་གསུངས།  ཤཱ་ནྟིཾ་ཀུ་རུ་ཡེ་སཱཧཱ།  དེ་ནས་མར་ཁུ་ལ།  ཨོཾ་ཨགྣ་ཡེ་ ཞེས་པ་ནས་  བ་
ཧ་ནཱ་ཡ། ཨོཾ་ཨགྣ་ཡེ། བདག་ཅག་དཔོན་སློབ་ ཅེས་པ་ནས། བཀྲ་མི་ཤིས་པ་དང་འབྱོར་པ་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་་ཀུ་རུ་ཡེ་སཱཧཱ།  དེ་ནས་ཏིལ་ལ། ཨོཾ་ཨགྣ་ཡེ་ ཞེས་པ་ནས་བ་ཧ་ནཱ་ཡ། ཨོཾ་སརྦ་པཱ་པཾ་ད་ཧ་ན་བཛྲ་ཡེ་
བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་སྡིག་པ་ཐམས་ཅད་་ཀུ་རུ་ཡེ་སཱཧཱ།  དེ་ནས་དུར་བ་གཉིས་གཉིས་སྦྱར་ནས་དབུལ་ཞིང།  ཨོཾ་ཨགྣ་ཡོ་ ཞེས་པ་ནས།  མ་ཧ་ནཱ་ཡ། ཨོཾ་བཛྲ་ཨཱ་ཡུ་ཥེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་
ཚེ་མཐར་ཕྱིན་པ་ལ་བར་དུ་གཅོད་པ་ཐམས་ཅད་་ཀུ་རུ་ཡེ་སཱཧཱ།  དེ་ནས་འབྲས་མ་གྲུག་པ་ལ།  ཨོཾ་ཨགྣ་ཡེ་ ཞེས་པ་ནས།  བ་ཧ་ནཱ་ཡ། ཨོཾ་བཛྲ་བུཥྚ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་བསོད་ནམས་རྒྱས་པ་ལ་བར་དུ་གཅོད་པ་

[008A]༄༅། །ཐམས་ཅད་་ཀུ་རུ་ཡེ་སཱཧཱ།  དེ་ནས་ཞོ་ཟན་ལེ།  ཨོཾ་ཨགྣ་ཡེ་ཞེས་པ་ནས། བ་ཧ་ནཱ་ཡ། ཨོཾ་སརྦ་སཾ་པཱ་དེ། བདག་ཅག་དཔོན་སློབ་ ཅེས་པ་ནས་  བཀྲ་མི་ཤིས་པ་དང་བདེ་བ་མཆོག་ལ་བར་དུ་གཅོད་པ་ཐམས་ཅད་
ཀུ་རུ་ཡེ་སཱཧཱ།  དེ་ནས་ཀུ་ཤ་གཉིས་གཉིས་སྦྱར་ནས་དབུལ་ཞིང།  ཨོཾ་ཨགྣ་ཡེ་ ཞེས་པ་ནས།  བ་ཧ་ནཱ་ཡ། ཨོཾ་ཨ་པྲ་ཏི་ཧ་ཏ་བཛྲ་ཡེ། བདག་ཅག་དཔོན་སློབ་ ཅེས་པ་ནས། བཀྲ་མི་ཤིས་པ་དང་བསྲུང་བ་མཆོག་ལ་བར་དུ་གཅོད་པ་དང་གྲིབ་དང་མི་གཙང་
བ་ཐམས་ཅད་ཀུ་རུ་ཡེ་སཱཧཱ།  དེ་ནས་ཡུངས་ཀར་ལ།  ཨོཾ་ཨགྣ་ཡེ་ ཞེས་པ་ནས། བ་ཧ་ནཱ་ཡ། ཨོཾ་སརྦ་ཨཅ་སིདྡྷ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་བགེགས་ཐམས་ཅད་ཀུ་རུ་ཡེ་སཱཧཱ།  དེ་ནས་སོ་བ་ལ།  ཨོཾ་ཨགྣ་
ཡེ་ ཞེས་པ་ནས།  བ་ཧ་ནཱ་ཡ། ཨོཾ་བཛྲ་བའི་ཛཱ་ཡེ། བདག་ཅག་དཔོན་སློབ་ ཅེས་པ་ནས། བཀྲ་མི་ཤིས་པ་དང་ནོར་དང་འབྲུ་རྒྱས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སཱཧཱ།  དེ་ནས་ནས་ལ།  ཨོཾ་ཨགྣ་ཡེ་ ཞེས་པ་ནས།  བ་ཧ་ནཱ་ཡ་
ཨོཾ་མཧཱ་བེ་གཱ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་མྱུར་བའི་ཤུགས་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཀུ་རུ་ཡེ་སཱཧཱ།  དེ་ནས་སྲན་མ་ལ།  ཨོཾ་ཨགྣ་ཡེ་ ཞེས་པ་ནས། བ་ཧ་ནཱ་ཡ། ཨོཾ་མཧཱ་བཱ་ལ་ཡེ་
བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་སྟོབས་རྒྱས་པ་ལ་བར་དུ་གཅོད་པ་ཐམས་ཅད་ཀུ་རུ་ཡེ་སྣཧཱ།  དེ་ནས་གྲོ་ལ།  ཨོཾ་ཨགྣ་ཡེ་ཞེས་པ་ནས། བ་ཧ་ནཱ་ཡ། ཨོཾ་བཛྲ་གྷསྨ་རི། བདག་ཅག་དཔོན་སློབ་ ཅེས་པ་ནས།  བཀྲ་མི་

[008B]  དེ་ནས་རྫས་ཁྱད་པར་བ་རྣམས་ལ།  ཨོཾ་ཨགྣ་ཡེ་ ཞེས་པ་ནས།  བ་ཧ་ནཱ་ཡ། བདག་ཅག་དཔོན་སློབ་ ཅེས་པ་ནས། མཆོག་དང་ཐུན་མོང་གི་དངོས་གྲུབ་བསྒྲུབ་པ་ལ་བར་དུ་གཅོད་པ་ཐམས་ཅད་ཀུ་རུ་ཡེ་སཧཱ་
 དེ་ལྟར་སྲེག་རྫས་རྣམས་སྙན་པའི་གདངས་གྱིས་ཕུལ། འབུལ་བའི་གནས་ན། ཁུ་བའི་རྫས་རྣམས་ནི་ཞལ་དང། ཡམ་ཤིང། དུར་བ། ཀུ་ཤ། བདུག་སྤོས་སོགས་ལྷའི་སྐུའི་འོད་ཀྱི་དཀྱིལ་འཁོར་དང། ཞོ་ཟན། བཟའ་བ། ཞལ་ཟས། ཏིལ། ནས་ལ་སོགས་པ་ནི་ཕྱག་དང། དྲི་ཐུགས་ཀ། མེ་ཏོག་
དབུ༑ ཞབས་བསིལ་ཞབས། མར་མེ་དང་མཆོད་ཡོན་མདུན་དུ་དབུལ། དེ་ནས།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨཱ་ཉྩ་མཱ་ཎཾ་པྲ་ཏཱི་ཙྪ་ཧཱུཾ་སཱཧཱ།  ཞེས་པས་ཞལ་བསིལ་དང།  ཨ་ཨཱ་ཧྲཱི་པྲ་ཝ་ར་སད་ཀཱ་རཾ་པྲོ་ཀྵཎཾ་པྲ་ཏཱི་ཙྪ་ཧཱུཾ་སཱཧཱ།  ཞེས་པས་བསང་གཏོར་དབུལ་ལོ། །དེ་ནས་
འཇིག་རྟེན་ལས་འདས་པའི་མེ་ལྷ་མཆོད་པ་ལ་མཆོད་པ་བྱིན་གྱིས་བརླབ་པ་ནི།  ཧྲཱི་ཥྚྲཱི་ས་བསང། སྭ་བྷཱ་ཝས་སྦྱངས། སྟོང་པའི་ངང་ལས་ཨཱ་ལས་བྱུང་བའི་ཐོད་པ་ཡང་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་བསང་གཏོར། ཞལ་བསིལ་
མཆོད་ཡོན། ཞབས་བསིལ། མེ་ཐོག་བདུག་སྤོས། མར་མེ། དྲི། ཞལ་ཟས། རོལ་མོ་ལ་སོགས་པ་རྣམས་རང་བཞིན་བདེ་སྟོང་རྣམ་པ་མཆོད་རྫས་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར་
ཨོཾ་པྲོ་ཀྵཎ ་ཨཱ་ཧཱུཾ།  དེ་བཞིན་དུ་པྲོཀྵའི་གནས་སུ།  ཨཱཉྩ་མཱ་ཎི། ཨརྒྷཾ། པཱདྱཾ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝིདྱཱ། ཤ་པྟ། རཱུ་བ། ཤཔྟ། གནྡྷེ། རས། སྤརཤ་ཨཱ་ཧཱུཾ།  རྣམས་བཅུག་སྟེ་ཕྱག་རྒྱ་དང་བཅས་བྱིན་གྱིས་བརླབ། དེ་ནས་རྫས་སྦྱོང་བའི་ཕྱག་

[009A]༄༅། །རྒྱ་སྔར་བཤད་པ་སྟར་བྱས་ཏེ།  ཨོཾ་ཨོཾ་སཱཧཱ།  ཞེས་པ་ནས།  བདུད་རྩི་ལྔའི་ངོ་བོར་གྱུར།  ཅེས་པའི་བར་བརྗོད། དེ་ནས་ལྷ་བསྐྱེད་པ་ནི།  མེ་ལྷའི་ཐུགས་ཀར་མེ་གྲུ་གསུམ་རབ་ཏུ་འབར་བའི་དབུས་སུ་དབང་དྲུག་རོལ་པའི་
གཞལ་ཡས་ཁང་རྡམས་ཤིང་བརྗིད་པའི་ནང་དུ་གདོང་ལྔའི་དབང་པོ་འཇིགས་སུ་རུང་བ་རིན་པོ་ཆེའི་རྒྱན་དང་དར་ཟབ་ཀྱིས་གཡོགས་པའི་སྟེང་དུ་ཡ་ཧཱུཾ་གིས་མཚན་པ་ཡོངས་སུ་གྱུར་པ་ལས། ངོ་བོ་འཇམ་དཔལ་གཤིན་རྗེའི་གཤེད་དང་
དབྱེར་མ་མཆིས་པ། རྣམ་པ་འཇམ་མགོན་བསྟན་སྲུང་འདུལ་འཛིན་ཆོས་ཀྱི་རྒྱལ་པོ་སྐུ་མདོག་སྨུག་ནག་རབ་བྱུང་གི་ཆ་ལུགས་ཅན་ཞལ་གཅིག་ཕྱག་གཉིས་པ་ཕྱག་གཡས་ཙནྡ་ན་གྱི་བེ་ཅོན་ནམ་མཁའ་ལ་འཕྱར་ཞིང། གཡོན་ཐུགས་ཀར་
སྡིགས་མཛུབ་མཛད་པའི་གྲུ་མོ་ན་ཞགས་པ་དམར་པོ་ལྕགས་ཀྱུ་དང་ཨ་ལོག་གིས་བརྒྱན་པ་འཆང་བ། སྐུ་སྟོད་ལ་སྟོད་འགག་སྐུ་སྨད་ལ་ཐང་གོས། དེ་དག་གི་ཕྱི་ནས་ཆོས་གོས་ཀྱི་སྡེ་གཉིས་ཕྲག་པར་ལྡིང་སྟབས་སུ་བསྣམས་པ། དབུ་ལ་ཐང་
ཞུ་གསེར་གྱི་མདོག་ཅན་དར་གྱི་རྒྱན་ལྡན་གསོལ་བ། ཞལ་ཅུང་ཟད་འཛུམ་ཞིང་སྨིན་མཚམས་སུ་ཁྲོ་གཉེར་བསྡུས་པ། སྤྱན་ཞི་ཁྲོ་འདྲེས་པའི་གཟིགས་སྟང་གཡོ་བ། རྒྱ་ལྷ་མ་ཕག་སྣམ་གསོལ་བའི་ཞབས་གཉིས་ཀྶྱིལ་ཀྲུང་ཕྱེད་པའི་རོལ་
སྟབས་ཀྱིས་བཞུགས་པ། སྐུའི་སྤྲུལ་པས་འཇིག་རྟེན་ཁྱབ་པ། གསུང་གི་འཕྲིན་ལས་ཀྱིས་བསྟན་པ་བསྲུང་བ། ཐུགས་ཀྱི་དགོངས་པ་སྟོབས་བཅུ་དང་ལྡན་པ། རྣམ་འགྱུར་མ་ངེས་པ་ཅིར་ཡང་སྟོན་པའི་སྐུ་ལས་སྐྱེས་པའི་ཡེ་ཤེས་ཀྱི་མེ་རླུང་

[009B] གཙོ་བོའི་མདུན་དུ་རྣམ་སྣང་ཤུགས་ལྡན་རྩལ་སྐུ་མདོག་དཀར་པོ་ཁྲོ་ཞིང་འཛུམ་པ་ཕྱག་གཡས་མདའ་དར་མེ་ལོང་གིས་བརྒྱན་པ་འཕྱར་ཞིང། གཡོན་ཞགས་པ་འཛིན་པ་སྐུ་ལ་དར་དཀར་གྱི་འཇོལ་
བེར་དང། དབུ་ལ་ལ་ཐོད་སེར་མ་གསོལ་བ། གླང་ཆེན་སྣ་རིང་ལ་ཚིབས་པ། གཡས་སུ་རིན་ཆེན་ཤུགས་ལྡན་རྩལ་སྐུ་མདོག་སེར་པོ་གཡས་གསེར་གྱི་ཚེ་བུམ་འཆི་མེད་ཚེའི་བདུད་རྩིས་གང་བ་དཔག་བསམ་གྱི་ཤིང་གི་ཁ་རྒྱན་ཅན་ནམ་
མཁར་འཕྱར་ཞིང། གཡོན་ནོར་གཞོང་འཛིན་པ། རིན་པོ་ཆེའི་རྒྱན་དང་རྩེ་བེར་སེར་པོ་གསོལ་བ། སྒ་སྲབ་ཆོས་མཛེས་ཀྱི་ལྷ་རྟ་དང་ཀྡར་ལ་ཆིབས་པ། རྒྱབ་ཏུ་པདྨ་ཤུགས་ལྡན་རྩལ་ཁྲག་མདོག་རྔམས་བརྗིད་འཛུམ་ཞིང་ཆགས་པའི་
ཉམས་ཅན་གཡས་ཁམས་གསུམ་དབང་དུ་འགུགས་པའི་ལྕགས་ཀྱུ་དར་དམར་གྱིས་བརྒྱན་པ་ནམ་མཁར་འཕྱར་ཞིང། གཡོན་རིན་པོ་ཆེའི་ཞགས་པ་འཛིན་པ། དར་དམར་གྱི་གོས་གྱོན་ཅིང་མེ་ཏོག་དམར་པོའི་རྒྱན་ཅན་ཞང་བློན་གྱི་ཆ་ལུགས་
ཅན་གཡུ་འབྲུག་ལ་ཆིབས་པ། གཡོན་དུ་ཀརྨ་ཤུགས་ལྡན་རྩལ་ཤིན་ཏུ་དམར་སྨུག་ཁྲོས་པའི་ཚུལ་ཅན་གཡས་རལ་གྲི་དགྲ་ལ་འཕྱར་ཞིང། གཡོན་ཙིཏྟ་ཞལ་དུ་སྟོབ་པ། དར་ནག་གི་ན་བཟའ་ཅན་དྲག་པོའི་བྱ་ཁྱུང་ལ་ཆིབས་པ། རྒྱལ་ཆེན་
རིགས་ལྔའི་མཐའ་སྐོར་དུ་སྤྲུལ་པ་ཡང་སྤྲུལ་ཉིང་སྤྲུལ་གྱི་ཚོགས་བསམ་གྱིས་མི་ཁྱབ་པ་ལས་བཞིའི་འཕྲིན་ལས་མཐའ་དག་འབད་མེད་དུ་བསྒྲུབ་པས་བསྐོར་བ་དང་བཅས་པ།  ཞེས་དམ་ཚིག་པར་སྐྱེད།  གཙོ་བོའི་ཐུགས་ཀ་དང་རང་ཡི་དམ་དུ་གསལ་

[010A]༄༅། །བའི་ཐུགས་ཀའི་ས་བོན་ལས་འོད་ཟེར་འཕྲོས། དགའ་ལྡན་མཁའ་སྤྱོད། རི་བོ་རྩེ་ལྔ། ཤམྦྷ་ལ་སོགས་གར་བཞུགས་རྡོ་རྗེའི་ཕོ་བྲང་ནས་ཏིང་ངེ་འཛིན་གྱིས་སྤྲུལ་པའི་གནས་ཡུལ་ཆེན་པོ་
འདིར་སྤྲུལ་པའི་རྒྱལ་ཆེན་རྡོ་རྗེ་ཤུགས་ལྡན་རིགས་ལྔ་འཁོར་དང་བཅས་པ་སྐད་ཅིག་གིས་བཛྲ་ས་མ་ཡ་ཛཿ་ཛཿ་ སྤོས་སྦྱོར་བསྲེག་ཅིང་རོལ་མོ་དབྱངས་དང་བཅས་སྤྱན་འདྲེན་པ་ནི།  ཧཱུཾ༑ རབ་ཞི་ཆོས་སྐུའི་དབྱིངས་ལས་མ་གཡོས་ཀྱང།།
སྣ་ཚོགས་སྤྲུལ་པའི་རོལ་གར་མཐའ་ཡས་པས། །མཉམ་མེད་ཐུབ་བསྟན་རིན་ཆེན་སྲུང་མཛད་པའི། །སྤྲུལ་བསྒྱུར་ཅིར་ཡང་སྟོན་པའི་སྐུར་བཞེངས་ཤིག་བློ་བཟང་བསྟན་ལ་ཞུགས་པའི་བུ་བརྒྱུད་ལ། །བརྩེ་ཞིང་གདུང་བའི་
གཡར་དམ་མི་གཡེལ་བར། །དགའ་ལྡན་ཞིང་ནས་ཡབ་རྗེ་ཙོང་ཁ་པའི། །སེང་ཁྲིའི་གསེབ་ནས་ད་ལྟ་གནས་འདིར་གཤེགས། །ཉེར་བཞིའི་ཡུལ་དང་སུམ་ཅུ་རྩ་གཉིས་གནས། །ཨཽ་ཌི་ཡན་བྱང་ཕྱོགས་ཤམྦྷ་ལ། །རི་བོ་རྩེ་ལྔ་
དཔལ་ལྡན་འབྲས་སྤུངས་དང། །ས་སྐྱཱི་སྨུག་ཆུགྣ་གནས་ནས་གཤེགས་སུ་གསོལ། །དོལ་གྱི་ཆུ་མིག་རྡོ་ཕུད་ཆོས་འཁོར་དང། །རྣམ་རབ་ཚོང་འདུས་རི་ཆོས་རྨོར་ངོར་དགོན། །དགའ་རྣམ་འོན་དོང་ལྷ་ལྡན་སྤྲོ་ཁང་སོགས། །གར་
བཞུགས་གནས་ནས་ཐོགས་མེད་གཤེགས་སུ་གསོལ། །ཨོཾ་དྷརྨཱ་པ་ལ་མཧཱ་རཱ་ཛཱ་བཛྲ་བེ་ག་ཝན་རུ་དྲཿ་པཉྩ་ཀུ་ལ་ས་པ་རི་ཝཱ་ར་ཨ་ཀརྵ་ཡ་ཛཿ་ཛཿ་ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། གཙོ་འཁོར་ཐམས་

[010B]  དེ་ནས་མཆོད་པ་འབུལ་བ་ནི།  ཧཱུཾ༑ ཀུན་བཟང་བདེ་སྟོང་ཏིང་འཛིན་རོལ་པ་ལས། །བྱུང་བའི་བསང་གཏོར་ནམ་མཁའི་ཁྱོན་གང་བ། །བསྟན་སྲུང་དབང་པོ་འཁོར་དང་བཅས་
ལ་འབུལ། །བཞེས་ནས་དངོས་གྲུབ་མ་ལུས་སྩལ་དུ་གསོལ། །ཨོཾ་དྷརྨཱ་པཱ་ལ་མཧཱ་རཱ་ཛཱ་བཛྲ་བ་ག་ཝན་རུ་དྲཿ་བཉྩ་ཀུ་ལས་པ་རི་ཝྑ་ར་པྲོཀྵ་ཎཾ་པྲ་ཏཱིཙྪ་ཧཱུཾ་སཱཧཱ།  དེ་བཞིན་དུ་བསང་གཏོར་གྱི་གནས་སུ།  ཞལ་བསིལ། མཆོད་ཡོན། ཞབས་
བསིལ། མེ་ཏོག་འདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ། གཟུགས་མཆོག་སྒྲ་སྙན། དྲི་མཆོག་རོ་མཆོག་རེག་བྱ།  རྣམས་དང། པྲོ་ཀྵཎཾ་གྱི་གནས་སུ།  ཨཱཉྩ་མཱ་ཎཾ། ཨརྒྷཾ། པཱདྱཾ། པུཥེཔ། དྷཱུ་བེ། ཨཱ་ལོ་ཀེ། གནྡྷེ། ནཻ་ཝིདྱ་
ཤཔྟ། རཱུ་པ། ཤཔྟ། གནྡྷེ། ར་ས། སྥརཤ།  རྣམས་བཅུག་པའི་ཉེར་སྤྱོད་དང་འདོད་ཡོན་སྔ་རྣམས་དབུལ། ཀུན་བཟང་བདེ་སྟོང་ཏིང་འཛིན་རོལ་པ་ལས། །བྱུང་བའི་མི་དབང་ལ་འོས་རྒྱལ་སྲིད་བདུན། །ནམ་མཁའི་ཁྱོན་ཀུན་བཀང་སྟེ་འབུལ་ལགས་ན། །
ཁམས་གསུམ་དབང་དུ་འདུ་བའི་འཕྲིན་ལས་མཛོད། །ཨོཾ་དྷརྨཱ་པཱ་ལ་ཝཱ་ར་མཧཱ་སཔྟ་རཏྣ་པྲ་ཏཱི་ཙྪ་ཧཱུཾ་སཱཧཱ། ཀུན་བཟང་བདེ་སྟོང་ཏིང་འཛིན་རོལ་པ་ལས། །བྱུང་བའི་རྒྱལ་བས་བྱིན་བརླབས་བཀྲ་ཤིས་རྫས། །ནམ་མཁའི་ཁྱོན་ཀུན་བཀང་སྟེ་
འབུལ་ལགས་ན། །བཀྲ་ཤིས་དགེ་མཚན་ཕྱོགས་བཅུར་རྒྱས་པར་མཛོད། །ཨོཾ་དྷརྨཱ་པཱ་ལ་ཝཱ་ར་ཨཥྚ་ཕ་དྲ་བེ་མངྒ་ལ་པྲ་ཏཱིཙྪ་ཧཱུཾ་སཱཧཱ། ཀུན་བཟང་བདེ་སྟོང་ཏིང་འཛིན་རོལ་པ་ལས། །བྱུང་བའི་གཡུལ་ལས་རྒྱལ་བའི་བཀྲ་ཤིས་རྟགས། །
[011A]༄༅། །ནམ་མཁའི་ཁྱོན་ཀུན་བཀང་སྟེ་འབུལ་ལགས་ན། །མི་མཐུན་བདུད་ལས་རྒྱལ་བའི་འཕྲིན་ལས་མཛོད། །ཨོཾ་དྷརྨཱ་པཱ་ལ་་ཝཱ་ར་ཨཥྚ་མངྒ་ལ་པྲ་ཏཱི་ཙྪ་ཧཱུཾ་སཱཧཱ། བདེ་ཆེན་བནྡྷ་ཡངས་པའི་སྣོད་ནང་
དུ༑ ༑སྦྱངས་རྟོགས་སྦར་བའི་བདུད་རྩིའི་རྒྱ་མཚོ་འདི། །བདེ་སྟོང་མཆོག་ལ་རོལ་ཕྱིར་འབུལ་ལགས་ན། །ཟག་མེད་བདེ་བའི་ལོངས་སྤྱོད་རྒྱས་པར་མཛོད། །ཨོཾ་དྷརྨཱ་པཱ་ལ་མཧཱ་རཱ་ཛཱ་བཛྲ་བེ་ག་ཝན་རུ་དྲཿ་པཉྩ་ཀུ་ལ་ས་པ་རི་ཝཱ་ར་མཧཱ་པཉྩ་ཨ་མྲྀ་ཏ་
ཁཱ་ཧི༑  ཞེས་ནང་མཆོད་ཕུལ།  གང་ཞིག་དྲན་པ་ཙམ་གྱིས་ཕྱི་ནང་གི་བར་ཆད་ཀུན་སེལ་ལས་བཞིའི་འཕྲིན་ལས་རྣམས། །སྩོལ་མཛད་རྒྱལ་ཆེན་ཤུགས་ལྡན་རིགས་ལྔ་རྩལ། །བསྟན་སྲུང་འཁོར་དང་བཅས་ལ་ཕྱག་འཚལ་བསྟོད། །སྐུ་དང་མཆོད་རྟེན་
མངོན་སུམ་མངོན་སུམ་མིན། །བྱེད་དང་བྱེད་འཇུག་རྙེད་བཀུར་རྒྱ་ཆེན་དང། །ཉོན་མོངས་ཅན་མིན་སྒྲུབ་པའི་མཆོད་པ་བཅུས། །ཤུགས་ལྡན་རིགས་ལྔ་འཁོར་བཅས་མཆོད་པར་བགྱི། །མདོ་སྔགས་ལམ་སྟོན་བཤེས་གཉེན་མང་བསྟེན་ཀྱང། །འདུལ་
མངོན་ལམ་རིམ་བླ་མ་ལྔ་བཅུ་པར། །ཇི་བཞིན་བཤད་པའི་བསམ་སྦྱོར་མ་དག་པས། །ཉེས་ལྟུང་ཆར་གྱིས་བརླན་པ་མཐོལ་ལོ་བཤགས། །ཚངས་དབང་གནོད་སྦྱིན་བདུད་དང་ཆགས་རྨོངས་ཅན། །བུད་མེད་ཞར་འོན་སྨྱོན་པའི་ཟློས་གར་སོགས། །
ཕལ་བས་མི་རྟོགས་གང་འདུལ་མཛད་འཕྲིན་གྱིས། །བསྟན་འགྲོར་བཀའ་དྲིན་ཁྱབ་ལ་རྗེས་ཡི་རང། །དབང་པོར་འཚམ་པའི་ཆོས་འཁོར་བསྐོར་བར་བསྐུལ། །བསྐལ་བརྒྱར་འཕྲིན་ལས་རྒྱུན་ཆད་མེད་པར་བཞུགས། །རང་གཞན་སྐྱེ་འཕགས་ཚོགས་

[011B] །འཇམ་མགོན་བསྟན་དགྲ་བདུད་བཞི་འཇོམས་པར་བསྔོ། ། ཞེས་ཡན་ལག་བདུན་པ་བྱ། དེ་ནས།  ལྷའི་ལྗགས་རྡོ་རྗེའི་རྣམ་པ་ཅན་དཀར་པོ་ལ་རཾ་ཡིག་གིས་མཚན་པར་གྱུར།  དེ་ནས།  ཨོཾ་བཛྲ་བི་ཀི་བིཊྞ་སཱཧཱ། བདག་ཅག་
དཔོན་སློབ་ ཅེས་སོགས་སྤེལ་ཚིག་གོང་གི་མེ་ལྷའི་སྐབས་ལྟར་བཏགས་པས་བྱོན་སྐྱེམས་ཀྱི་མར་ཁུ་དགང་བླུགས་གསུམ་མམ་བདུན་ཕུལ་ནས་གསོལ་བ་བཏབ་པས་འཕྲིན་ལས་མཛད་པར་ཞལ་གྱིས་བཞེས་པར་བསམ། དེ་ནས་ཡམ་ཤིང་ནས་བཟུང་ཁྱད་པར་པའི་བར་གྱི་རྫས་རྣམས་ཀྱང་སྤེལ་ཚིག་དང་
བཅས་གོང་ལྟར་འབུལ་བ་ལ། ཡམ་ཤིང་དང་མར་ཁུ་གཙོ་བོ་ཡིན་པས་མང་བ་དང། གཞན་སྡིག་པ་ཞི་བ་གཙོ་བོ་བྱེད་ན་ཏིལ་དང། ཚེའི་བར་ཆད་ཞི་བ་ལ་དུར་བ། བགེགས་ཞི་བའི་ཆེད་ཡིན་ན་ཡུངས་གར་མང་བ་འབུལ་དགོས་པ་སོགས་གསུངས་པ་ལྟར་བྱས་ཏེ། ཡམ་ཤིང་ལ།  ཡམ་ཤིང་རྣམས་
བྱང་ཆུབ་ཀྱི་ཤིང་གི་རང་བཞིན་དུ་གྱུར།  ཅེས་བརྗོད་ནས།  ཨོཾ་བཛྲ་བི་ཀི་པིཊྞ་སཱཧཱ།  ཞེས་པས་ལན་བདུན་ནམ་ཉེར་གཅིག་སོགས་ཇི་ཙམ་འོས་པར་དབུལ་ལ།  ཨོཾ་བོ་དཧི་པྲི་ཀྵ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་ཐམས་ཅད་དང། ཁྱད་པར་དུ་
གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་་ མར་ཁུ་ལ།  ཨོཾ་བཛྲ་་ཨོཾ་ཨགྣ་ཡ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་འབྱོར་པ་ཕུན་སུམ་ཚོགས་པ་ལ་པར་དུ་གཅོད་པ་་ ཏིལ་ལ།  ཨོཾ་བཛྲ་་
ཨོཾ་སརྦ་པཱ་པཾ་ད་ཧ་ན་བཛྲ་ཡེ་བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་སྡིག་པ་དང་སྒྲིབ་པ་ཐམས་ཅད་་ དུར་བ་གཉིས་གཉིས་སྦྱར་ཏེ་འབུལ་ཞིང།  ཨོཾ་བཛྲ་་ཨོཾ་བཛྲ་ཨཱ་ཨུ་ཥེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་

[012A]༄༅། །པ་དང་ཚེ་མཐར་ཕྱིན་པ་ལ་བར་དུ་གཅོད་པ་་ འབྲས་མ་གྲུག་པ་ལ།  ཨོཾ་བཛྲ་་ཨོཾ་བཛྲ་པུཥྚཱ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་བསོད་ནམས་རྒྱས་པ་ལ་བར་དུ་གཅོད་པ་་ ཞོ་ཟན་ལ།  ཨོཾ་
བཛྲ་་ཨོཾ་སརྦ་སཾ་པཱ་དེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་བདེ་བ་མཆོག་ལ་བར་དུ་གཅོད་པ་་ ཀུ་ཤ་གཉིས་གཉིས་སྦྱར་ལ་དབུལ་ཞིང།  ཨོཾ་བཛྲ་་ཨོཾ་ཨ་བྲ་ཏི་ཧ་ཏ་བཛྲ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་
པ་དང་བསྲུང་བ་མཆོག་ལ་བར་དུ་གཅོད་པ་དང་གྲིབ་དང་མི་གཙང་བ་་ ཡུངས་ཀར་ལ།  ཨོཾ་བཛྲ་་ཨོཾ་སརྦ་ཨརྠ་སིདྡྷ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་བགེགས་ཐམས་ཅད་་ སོ་པ་ལ།  ཨོཾ་བཛྲ་་ཨོཾ་བཛྲ་
བའི་ཛཱ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་ནོར་དང་འབྲུ་རྒྱས་པ་ལ་བར་དུ་གཅོད་པ་་ ནས་ལ།  ཨོཾ་བཛྲ་་ཨོཾ་མཧཱ་བེ་གཱ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་མྱུར་བའི་ཤུགས་ཕུན་སུམ་
ཚོགས་པ་ལ་བར་དུ་གཅོད་པ་་ སྲན་མ་ལ།  ཨོཾ་བཛྲ་་ཨོཾ་མཧཱ་བ་ལ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་སྟོབས་རྒྱས་པ་ལ་བར་དུ་གཅོད་པ་་ གྲོ་ལ།  ཨོཾ་བཛྲ་་ཨོཾ་བཛྲ་གྷསྨ་རི། བདག་ཅག་དཔོན་སློབ་ ཅེས་པ་ནས།།
བཀྲ་མི་ཤིས་པ་དང་ནད་ཐམས་ཅད་་ རྫས་ཁྱད་པར་བ་ལ།  ཨོཾ་བཛྲ་བི་ཀི་བིཊྞ་སཱཧཱ། བདག་ཅག་དཔོན་སློབ་ ཅེས་པ་ནས།  མཆོག་དང་ཐུན་མོང་གི་དངོས་གྲུབ་སྒྲུབ་པ་ལ་བར་དུ་གཅོད་པ་ཐམས་ཅད་ཤནྟིཾ་ཀུ་རུ་ཡེ་སཱཧཱ།  ཞེས་འབུལ། དེ་ནས།།

[012B] རང་དང་བསྒྲུབ་བྱ་ཡུལ་ཕྱོགས་དང་བཅས་པ་རྣམས་ཀྱི་ནད་གདོན་སྡིག་སྒྲིབ། བར་ཆད་སོགས་མི་འདོད་པ་ཐམས་ཅད་སྤྲུལ་པ་རྣམས་ཀྱི་སྐུ་ལས་སྤྲོས་པའི་འོད་དང་བདུད་རྩི་དཀར་
པོས་སྦྱང་ཞིང་དག་པར་བྱས། ཕྱག་གི་མདའ་དར་གྱིས་བྱ་བས། སྐུ་ལས་མེ་འོད་འཕྲོས་ཏེ་འགལ་རྐྱེན་ཐམས་ཅད་བསྲེག་ཕྱོགས་བཅུའི་རྒྱལ་བ་ཞི་ཁྲོ་སྤྱན་དྲངས་ནས་ཕྱག་གི་བུམ་པའི་བདུད་རྩིའི་ཆུ་རྒྱུན་གྱིས་རང་དང་བསྒྲུབ་བྱ་རྣམས་ཟླ་བའི་
དཀྱིལ་འཁོར་ལ་གནས་པ་ལ་དབང་བསྐུར་བས་སྡིག་སྒྲིབ་དང་ནད་གདོན་ལ་སོགས་པ་དག་ནས་ལུས་ཤེལ་ལྟར་གྱུར་ པར་བསམ།  མར་ཁུ་དགང་བླུགས་བདུན་ནམ་གསུམ་ལ་སོགས་པ།  ཨོཾ་བཛྲ་པི་ཀི་པིཊྞ་སཱཧཱ།  ཞེས་གཙོ་བོའི་སྔགས་ཀྱིས་དབུལ་ཞིང།  ཨོཾ་ཨཱ་
ཧྲཱི་པྲ་ཝ་ར་སད་ཀཱ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་པྲོཀྵ་ཎཾ་པྲ་ཏཱི་ཙྪ་ཧཱུཾ་སཱཧཱ། ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨཉྩ་མཱ་ཎཾ་པྲ་ཏཱི་ཙྪ་ཧཱུཾ་སཱཧཱ།  ཞེས་མཆོད་ཡོན། བསང་གཏོར། ཞལ་བསིལ་གསུམ་འབུལ།  སྲབ་འཇམ་ཡང་པ་ལྷ་ཡི་
གོས༑ ༑ ཞེས་སོགས་དང།  ཨོཾ་བཛྲ་ཝ་ས་སྱ་སཱཧཱ།  ཞེས་པས་གོས་གསར་པ་ཟུང་མེ་ནང་དུ་དབུལ་ཞིང། ལྷ་ལ་ན་བཟའ་ཕུལ་བར་བསམ།  ཨོཾ་བཛྲ་ཏཾ་པུ་ལ་ཡེ་སཱཧཱ།  ཞེས་པས་སོ་རྩི་དབུལ། དེ་ནས་རྒྱས་པར་ན།  ཧཱུཾ༑ རྟེན་ཅིང་འབྲེལ་པར་འབྱུང་བ་ཡི། །ལྷ་རྫས་བཟང་
པོའི་མེ་ཏོག་འདི། །རྒྱལ་ཆེན་འཁོར་དང་བཅས་ལ་འབུལ། །བསྟན་པ་བསྲུང་ཕྱིར་བཞེས་སུ་གསོལ། །ཨོཾ་དྷརྨཱ་པཱ་ལ་མཧཱ་རཱ་ཛཱ་བཛྲ་བེ་ག་ཝན་རུ་དྲཿ་པཉྩ་ཀུ་ལ་ས་པ་རི་ཝཱ་ར་པུཥྤེ་པྲ་ཏཱི་ཙྪ་ཧཱུཾ་སཱཧཱ།  དེ་བཞིན་དུ་མེ་ཏོག་གི་གནས་སུ།  བདུག་སྤོས་

[013A]༄༅། །སྣང་གསལ། དྲི་ཆབ། ཞལ་ཟས། རོལ་མོ་ རྣམས་དང། པུཥྤེའི་གནས་སུ།  དྷཱུ་པེ། ཨཱ་ལོ་ཀེ། གྷནྡྷི། ནཻ་ཝི་དཡེ། ཤཔྟ་ རྣམས་སྦྱར་ལ་མཆོད།  ཨོཾ་དྷརྨཱ་པཱ་ལ་ ཞེས་པ་ནས།  ཝཱ་ར་ཨོཾ་ཨཱ་ཧཱུཾ།  ཞེས་ནང་མཆོད་དགུལ།།
གང་ཞིག་དྲན་ཙམ་གྱིས་ ཞེས་སོགས་ཤོ་ལོ་ཀ་གཅིག་གིས་བསྟོད་དེ་ཕྱག་བྱས་ནས། གཏོར་མ་འབུལ་བར་འདོད་ན་བྱིན་གྱིས་བརླབས་ལ།  བསྟན་སྲུང་རྒྱལ་ཆེན་རྡོ་རྗེ་ཤུགས་ལྡན་འཁོར་དང་བཅས་པ་རྣམས་ཀྱི་ལྗགས་ ཞེས་པ་ནས། ནང་མཆོད་བར་བསྐང་
ཆོག་ལྟར་ཕུལ་ལ།  དམ་ལྡན་སྒྲུབ་པོས་ཁྱོད་ལ་གང་བཅོལ་པའི། ། ཞེས་པ་ནས།  ཉིན་མཚན་དུས་དྲུག་བྱར་མི་གཡེལ་མཛོད། ། ཅེས་པའི་བར་གྱིས་འཕྲིན་ལས་བཅོལ།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  ཞེས་གཤེགས་སྐྱེམས་
གྱི་མཆོད་ཡོན་དབུལ། དེ་ནས་ལྷག་ཆད་ཀྱི་ཉེས་པ་ཞི་བར་བྱ་བའི་ཕྱིར་དུ་མེ་ཏོག་དང་བཅས་པའི་ཐལ་མོ་སྙིང་གར་སྦྱར་ནས།  གང་ཡང་བདག་བློ་རྨོངས་པ་ཡིས། །ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིར། །མགོན་ཁྱོད་དེ་ཀུན་བཟོད་
མཛད་རིགས། །མ་རྙེད་ཡོངས་སུ་མ་ཤེས་དང། །གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱེད་ཀྱིས་བཟོད་མཛད་རིགས། །ཨོཾ་བཛྲ་སཏ་ཨཱ་ ཞེས་མང་དུ་བརྗོད་ནས། གཤིན་རྗེ་གཤེད་ཀྱི་ཡི་གེ་བརྒྱ་པ་བཟླ་བར་བྱའོ། །
དེའི་རྗེས་ལ།  ཨོཾ༑ ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང། །སླར་ཡང་འབྱོན་པར་མཛད་དུ་གསོལ། །ཨོཾ་ཨཱ་བཛྲ་མུཿ་ཡེ་ཤེས་པ་རྣམས་རང་བཞིན་གྱི་གནས་

[013B] དམ་ཚིག་པ་རྣམས་བདག་ཉིད་ལ་ཐིམ་པར་གྱུར།  ཅེས་བརྗོད་ཅིང་བསམ། དེ་ནས་སླར་ཡང་འཇིག་རྟེན་པའི་མེ་ལྷ་མཆོད་པ་ནི།  ཨོཾ་ཨགྣ་ཡེ།  ཞེས་པ་ནས།  བ་ཧ་ནཱ་ཡ། པུ་ཥྤེ་པྲ་ཏཱི་ཙྪ་ཧཱུཾ་སཱཧཱ།  དེ་བཞིན་དུ།  དྷཱུ་པེ། ཨཱ་ལོ་ཀེ། གནྡྷེ། ནཻ་ཝིདྱཱ་
ཤཔྟ་པྲ་ཏཱི་ཙྪ་ཧཱུཾ་སཱཧཱ།  ཞེས་ཉེར་སྤྱོད་རོལ་མོ་དང་བཅས་པས་མཆོད།  ཨོཾ་ཨགྣ་ཡེ།  ཞེས་པ་ནས།  ཧ་བྱ་ཀ་བྱཱ་བ་ཧ་ནཱ་ཡ་ཨོཾ་ཨཱ་ཧཱུཾ།  ཞེས་ནང་མཆོད་འབུལ།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་པྲོ་ཀཥ་ཎཾ་པྲ་ཏཱི་ཙྪ་ཧཱུཾ་སཱཧཱ།  ཞེས་པས་བསང་གཏོར། དེ་བཞིན་དུ་
ཨཱ་ཉྩ་མཱ་ཎཾ།  ཞེས་པས་ཞབས་བསིལ།  ཨོཾ་བཛྲ་ཏཾ་བུ་ལ་ཡེ་སཱཧཱ།  ཞེས་པས་སོ་རྩི།  ཨོཾ་བཛྲ་ཝ་ས་སྱ་སཱཧཱ།  ཞེས་པས་གོས་ཟུང་གསར་པ་རྣམས་ཕུལ་ནས། སླར་ཡང་ཡམ་ཤིང་ནས་བཟུང་སྟེ་སྲེག་རྫས་ལྷག་མ་རྣམས་རིམ་པར་འབུལ་བ་ནི།  ཨོཾ་ཨགྣ་ཡེ་ཞེས་པ་ནས། བ་ཧ་
ནཱ་ཡ༑ ཨོཾ་བ་དཧི་པྲི་ཀཥ་ཡེ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང་ཁྱད་པར་དུ་གཟི་བརྗིད་ཕུན་སུམ་ཚོགས་པ་ལ་བར་དུ་་ཤནྟིཾ་ཀུ་རུ་ཡེ་སཱཧཱ།  དེ་ནས།  ཨོཾ་ཨགྣ་ལེ།  སོགས་འབུལ་སྔགས་འདྲ་ཞིང། མར་ཁུལ།  ་ཨོཾ་ཨགྣ་ཡེ་
བདག་ཅག་དཔོན་སློབ་ སོགས་གོང་གི་འཇིག་རྟེན་པའི་མེ་ལྷའི་སྐབས་ལྟར་ཐམས་ཅད་ལ་སྦྱོར་ཏེ། འདིར།  འབྱོར་པ་ཕུན་སུམ་ཚོགས་པ་ལ་་ ཏིལ་ལ།  ་ཨོཾ་སརྦ་པཱ་པཾ་ད་ཧ་ན་བཛྲ་ཡེ་་སྡིག་པ་ཐམས་ཅད་་ དུར་བ་ལ།  ་ཨོཾ་བཛྲ་ཨཱ་ཡུ་ཥེ། ་ཚེ་མཐར་
ཕྱིན་པ་ལ་་ འབྲས་ལ།  ་ཨོཾ་བཛྲ་བུཥྚ་ཡེ། ་བསོད་ནམས་རྒྱས་པ་ལ་་ ཞོ་ཟན་ལ།  ཨོཾ་སརྦ་སཾ་པྲ་དེ་་བདེ་བ་མཆོག་ལ་་ ཀུ་ཤ་ལ་  ་ཨོཾ་ཨ་པྲ་ཏི་ཧ་ཏ་བཛྲ་ཡེ། ་བསྲུང་བ་མཆོག་ལ་བར་དུ་གཅོད་པ་དང་གྲིབ་དང་མི་གཙང་བ་་ ཡུངས་

[014A]༄༅། །ཀར་ལ་  ་ཨོཾ་སརྦ་ཨརྠ་སིདྡྷ་ཡེ། ་བགེགས་ཐམས་ཅད་་ སོ་བ་ལ།  ་ཨོཾ་བཛྲ་བའི་ཛཱ་ཡེ། ་ནོར་དང་འབྲུ་རྒྱས་པ་ལ་་ ནས་ལ།  ་ཨོཾ་མཧཱ་བེ་གཱ་ཡེ། ་མྱུར་བའི་ཤུགས་ཕུན་སུམ་ཚོགས་པ་ལ་་
 སྲན་མ་ལ། ་ཨོཾ་མཧཱ་བ་ལ་ཡེ། ་སྟོབས་རྒྱས་པ་ལ་་ གྲོ་ལ།  ་ཨོཾ་བཛྲ་གྷ་སྨ་རི། ་ནད་ཐམས་ཅད་་ ཁྱད་རྫས་ལ།  ཨོཾ་ཨགྣ་ཡེ་ ཞེས་པ་ནས།  བ་ཧ་ནཱ་ཡ། བདག་ཅག་དཔོན་སློབ་ ཅེས་པ་ནས།  བཀྲ་མི་ཤིས་པ་དང། མཆོག་དང་ཐུན་
མོང་གི་དངོས་གྲུབ་བསྒྲུབ་པ་ལ་་ཤནྟིཾ་ཀུ་རུ་ཡེ་སཱཧཱ།  ཞེས་འབུལ། དེ་ནས་དྲིལ་སྟབས་དང་བཅས།  འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ། ཞེས་སོགས་ཀྱིས་བསྟོད་ནས།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨཱཉྩ་མཱ་ཎཾ་པྲ་ཏཱི་ཙྪ་
ཧཱུཾ་སཱཧཱས་ ཞལ་བསིལ། དེ་བཞིན་དུ་  པྲོཀྵ་ཎཾ་ གྱིས་བསང་གཏོར་ཕུལ་ནས།  ཨོཾ་ཨགྣ་ཡེ་ ཞེས་པ་ནས།  པུཥྤེ་པྲ་ཏཱི་ཙྪ་ཧཱུཾ་སཱཧཱ།  དེ་བཞིན་དུ།  དྷཱུ་པེ། ཨཱ་ལོ་ཀེ། གནྡྷེ། ནཻ་ཝི་དྱཱ། ཤཔྟ་པྲ་ཏཱི་ཙྪ་ཧཱུཾ་སཱཧཱ། ཨོཾ་ཨགྣ་ཡེ་ ནས་  བ་ཧ་ནཱ་ཡ་ཨོཾ་ཨཱ་ཧཱུཾ།  ཞེས་
ཉེར་སྤྱོད་རོལ་མོ་ནང་མཆོད་དང་བཅས་པས་མཆོད། དེ་ནས་གཏོར་མ་འཇིགས་བྱེད་ཀྱི་ནང་མཆོད་ལྟར་བྱིན་གྱིས་བརླབས་ལ།  ཨོཾ་ཨགྣ་ཡེ་ ཞེས་པ་ནས། ཧ་བ་ནཱ་ཡ། ཨ་ཀཱ་རོ་མུ་ཁཾ་སརྦ་དྷརྨ་ཎཾ་ཨ་དྱ་ནུཏྤ་ནྣ་ཏཏྟ་ཨོཾ་ཨཱ་ཧཱུཾ་ཕཊ་སཱཧཱ།  ཞེས་པ་ལན་གསུམ་གྱིས་གཏོར་མ་ཕུལ་
ཨོཾ་ཨགྣ་ཡེ་ ཞེས་པ་ནས། བ་ཧ་ནཱ་ཡ་པུཥྤེ་པྲ་ཏཱི་ཙྪ་ཧཱུཾ་སཱཧཱ།  དེ་བཞིན་དུ།  དྷཱུ་པེ། ཨཱ་ལོ་ཀེ། གྷནྡྷེ། ནཻ་ཝི་དྱཱ། ཤཔྟ་པྲ་ཏཱི་ཙྪ་ཧཱུཾ་སཱཧཱ།  ཞེས་ཉེར་སྤྱོད་རོལ་མོ་རྣམས་ཀྱིས་མཆོད། དེ་ནས་དྲིལ་སྟབས་དང་བཅས།  མེ་སྟེ་བསྲེག་བྱ་ཟ་བའི་ལྷ། །དྲང་སྲོང་རྒྱལ་

[014B]ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མཆོད་སྦྱིན་གཏོར་མ་འདི་བསྣོམས་ལ། །རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་དབང་ཕྱུག་དང། །དཔལ་དང་
གྲགས་དང་སྐལ་བ་བཟང། །ལོངས་སྤྱོད་རྒྱ་ཆེན་ཀུན་ཐོབ་ཅིང། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱི་བདག་ལ་སྲུངས། །དངོས་གྲུབ་ཀུན་གྱིས་སྟོང་གྲོགས་མཛོད། །དུས་མིན་འཆི་དང་
ནད་རྣམས་དང། །གདོན་དང་བགེགས་རྣམས་ཞི་བ་དང། །རྨི་ལམ་ངན་དང་མཆན་མ་ངན། །བྱ་བྱེད་ངན་པ་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང། །འབྲུ་རྣམས་འཕེལ་ཞིང་ཆོས་འཕེལ་དང། །བདེ་ལེགས་ཐམས་ཅད་
འབྱུང་བ་དང། །ཡིད་ལ་འདོད་པ་ཀུན་འགྲུབ་ཤོག་ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  ཞེས་གཤེགས་སྐྱེམས་འབུལ།  གང་ཡང་བདག་བློ་རྨོངས་པ་ཡིས། ། ཞེས་པ་ནས།  དེ་ཀུན་ཁྱེད་ཀྱིས་བཟོད་མཛད་རིགས། །ཨོཾ་བཛྲ་སཏ་
ཨཱ་ གང་མང་དང།  རང་གི་དོན་དང་གཞན་གྱི་དོན། །སྒྲུབ་བྱེད་བསྲེག་བྱ་ཟ་བ་གཤེགས། །ཇི་བཞིན་དུས་སུ་ཚུར་སྤྱོན་ཞིང། །བདག་གི་དངོས་གྲུབ་ཐམས་ཅད་སྒྲུབས། །ཨོཾ་ཨཱ་བཛྲ་མུཿ་མེ་ལྷ་ཡེ་ཤེས་པ་རང་བཞིན་གྱི་
གནས་སུ་གཤེགས། དམ་ཚིག་པ་མེ་འབར་བའི་རྣམ་པར་གྱུར།  མེ་མ་ཤི་བར་དུ་དཀྲུགས་པ་དང་འགོམ་ཡུག་སོགས་མི་བྱ་ཞིང། གཞི་ཡ་དགོས་བྱུང་ཚེ་འོ་མ་དང་དྲི་ཆབ་དཀར་པོས་གཞིལ་ལ། ཐིག་ཚོན་ཐལ་བ་སོགས་བུམ་པར་བླུགས་ནས་ཆུ་བོ་ལ་བསྐུར་ཏེ་ལས་ཀྱི་རྗེས་མི་མངོན་པར་བྱའོ།། །།།

[015A]༄༅། །    ༈    དུས་ནི་ཚེས་གཅིག་དང་བཅོ་ལྔ་ལྟ་བུའི་སྔ་དྲོ་རླུང་སྣ་བུག་གཡོན་ནས་རྒྱུ་བའི་དུས་འགོ་རྩོམ་དགོས་ཤིང། དེ་ཡང་སྟེགས་བུ་ཞི་བའི་ཉིས་འགྱུར་གྱི་ཚོད་ཙམ་ལ་ས་རང་བཞིན་གྱིས་སེང་ན་དེས་
ཆོག་ཅིང། མིན་ན་ས་སེར་པོས་བྱུགས། ཚངས་ཟུར་གྱི་ཐིག་སྤྱི་ལྟར་གདབ། དབུས་ནས་ཐིག་སྐུག་སོར་ཉེར་བཞི་པ་དང། སོ་གཉིས་པ་དང། བཞི་བཅུ་པ་རྣམས་ཀྱིས་ཕྱོགས་བཞིའི་ཚངས་ཐིག་སྟེང་དུ་མཚན་མ་བྱས་པའི་སྟེང་ནས་ཟུར་ཐིག་གི་སྟེང་དུ་བྱ་རྗེས་བཙལ་བར་ཟུར་ཐིག་ནས་ཟུར་ཐིག་
གི་བར་གྱི་བྱ་རྗེས་ཕྲད་མཚམས་སུ་ཐིག་སྐུད་བརྐྱངས་པས་རིམ་པ་བཞིན་གུ་བཞིར་གདབ། དེའི་ཕྱིར་སོར་བཞི་གཞལ་བར་སྔར་བཞིན་སྟེགས་བུའི་ཐིག་གདབ། ལྟེ་བ་ནས་སོར་བདུན་གྱིས་བསྐོར་བ་འཁོར་ལོའི་ལྟེ་བ། དེ་ནས་སོར་བཅུ་བཞི་གཞལ་བར་ཟླུམ་པོར་བསྐོར་བ་རྩིབས་ཀྱི་རྩེ་
དེ་ནས་སེར་གསུམ་གཞལ་བར་ཟླུམ་པོར་བསྐོར་བའི་མུ་ཁྱུད། དེ་ནས་ཚངས་ཟུར་གྱི་སྟེང་དུ་རྩིབས་བརྒྱད་རྩེ་མོར་ཕྱེད་བཅས་སོར་དོ། རྩ་བ་ཕྱེད་བཅས་སོར་གཉིས། དབུས་སུ་སོར་དྲུག་དེའི་ནང་དུ་སེར་ཕྱེད་དོར་བའི་རྩིབས་ཤུན་རྣམས་ཀྱི་ཐིག་གདབ། ལྟེ་བའི་དབུས་སུ་ནོར་བུ་ཆ་དགུ་པ་སོར་
དྲུག་ཅན་རྡོ་རྗེས་མཚན་པའམ་རིན་པོ་ཆེ་རྐྱང་པ། ཁ་ཁྱེར་ལ་ཟུར་བཞིར་ནོར་བུ་ཆ་དགུ་པ་རེ་དང་ངོས་བཞིར་ནོར་བུའི་ཕྲེང་པ་བྱེད། མུ་རན་གྱི་སྟེང་དུ་བུད་ཤིང་རྒྱུ་ཡམ་ཤིང་དང་འདྲ་བ་ལ་སྲིད་དུ་སོར་ཉེར་བཞི་ཡོད་པ་གྲུ་བཞིར་བརྩིགས། བ་ཡི་ལྕི་བས་བྱུགས་ཏེ། བདུད་རྩི་སེར་པོ་དང་ལྡན་པའི་
དྲི་སེར་པོ་བྱུགས་ལ་མེ་ཏོག་སེར་པོ་གཅལ་དུ་བཀྲམ། ཆུ་བཞིའི་རྫས་ནི། གསེར་སོགས་ཀྱི་སྣོད་སེར་པོའི་ནང་དུ། ཏིལ། ཀུ་ཤ། ཞོ། གུར་ཀུམ། མེ་ཏོག་སེར་པོ། བདུད་རྩི་ལྔ། དྲི་སེར་པོའི་ཆུ་བླུགས་ལ་ཡི་དམ་གྱི་སྙིང་པོའམ་ལས་སྔགས་ཀྱི་མཇུག་ཏུ་ཨོཾ་བཏགས་པ་བརྒྱ་རྩ་ལམ་བདུན་བཟླས་

[015B] ཉེར་སྤྱོད་ནི་མེ་ཏོག་གསེར་པོ། ཞོས་སྤྲུས་པའི་ལྷ་བཤོས། གཞན་སྔར་དང་འདྲ། ཡཾ་ཤིང་གི་རྒྱུ་ཞི་བ་དང་འདྲ་པའོ་མ་ཅན་གྱི་ཤིང་རྩ་བ་དང་རྩེ་མོ་དོར་བའི་དབུས་ཀྱི་ཆ་ལས་བླངས་པ་སྲིད་དུ་ཁྲུ་གང། སྦོམས་སུ་ཆང་བའི་ཚད་དམ་མཐེ་འོང་ཙམ་པ་ཡོ་མ་རླན་ཅན་ལས། གཞན་སྐམ་
པོ༑ ཡ་ཡོ་སོགས་སྐྱོན་དང་བྲལ་བ་བདུད་རྩི་དང་དྲི་སེར་པོའི་ཆུས་བྲན་པ། ཞོ་དང་འོ་མ་མར་དུ་བསྙུགས་པ་མངར་གསུམ་གྱིས་སྦགས་པའོ། །དྲི་བཟང་གིས་སེར་པོར་བསྒྱུར་བའི་མར་ཁུ་སོགས་རྫས་གཞན་རྣམས་ཞི་པ་དང་འདྲ་བ་ལ་དྲི་བཟང་གིས་སྦགས་པར་བྱ། ཁྱད་པར་བའི་རྫས་
ལ་འབྲས་ཆན་དང་ཞོ་བསྲེས་ཏེ་མངར་གསུམ་གྱིས་སྦགས་པའི་ཟས་མཆོག་ཞོ། སྦྲང་རྩི། ཏིལ་ནག་ཞོ་ཟན། ཞུན་མར་དང་བཅས་པའི་འབྲས་དང། པདྨ་གེ་སར། ན་ག་གེ་སར། འབྲུ་རྣམས་དང། མེ་ནི་མིའི་རྒྱལ་པོའམ། རྒྱལ་རིགས་ཀྱི་ཁྱིམ་ནས་བྱུང་བའམ། ནོར་བུ་ལས་བྱུང་བ་དང། དགེ་
འདུན་གྱི་ཚང་མང་ལས་བྱུང་བའི་མེ་སོགས་གང་རུང་བྱ། སོ་རྩི་དང། དགང་བླུགས། རླུང་གཡབ་སོགས་ཡོ་བྱད་གཞན་རྣམས་ཞི་བ་དང་འདྲ། འདས་མ་འདས་ཀྱི་མཆོད་གཏོར་རྣམས་ཀྱང་ཞི་བ་དང་འདྲ་བ་ལ། ཁ་དོག་སེར་པོར་བསྒྱུར། རྫས་གདན་དང་གོས་ཟུང་སོགས་ཀྱང་
སེར་པོ་བྱེད། ཆུ་བཞི་དང། དགང་བླུགས་ཀྱི་གདན། རང་གི་སྟན་བཅས་ལ་འབྲུ་སོགས་ཀྱིས་འཁོར་ལོ་དགོད། ལུས་ལ་དྲི་ཞིམ་པོས་བྱུགས་ཏེ་གོས་རྒྱན་དག་སེར་པོ་བྱ། ཁ་བལྟ་ཕྱོགས་ལྷོ་ནས་བྱང་དུ་ཕྱོགས་པར་བཟང་པོའི་འདུག་སྟངས་ཀྱིས་འཁོད་དེ། ཡིད་དགའ་བ་དང་
ཚིམ་པའི་སེམས་ཀྱིས། བདག་བསྐྱེད་སྔོན་དུ་འགྲོ་བས། རྡོར་དྲིལ་བྱིན་རླབས་ནས་བཅུ་དགུ་ཤ་འགྲམ་པའི་བར་ཞི་བ་དང་འདྲ། དེ་ནས་ཐབ་ ཧྲཱི་ཥྚྲི་ས་བསང། སྭ་བྷཱ་ཝས་སྦྱང།  སྟོང་པ་ཉིད་དུ་གྱུར། སྟོང་པའི་ངང་ལས་ཧཱུཾ་སེར་པོ་ཞུ་པ་ལས་བྱུང་བའི་ཡེ་
[016A]༄༅། །ཤེས་ཀྱི་ཐབ་ཁ་དོག་སེར་ཞིང་དབྱིབས་གྲུ་བཞི་པ། མུ་རན་ཁ་ཁྱེར་དང་བཅས་པ། ཁ་ཁྱེར་ལ་རིན་པོ་ཆེའི་ཕྲེང་བས་བསྐོར་བ། གྲྭ་བཞིར་ཟླ་ཕྱེད་རྡོ་རྗེས་མཚན་པ་དྭངས་ཤིང་ཐོགས་པ་མེད་པར་
གྱུར༑ ཐབ་ཀྱི་ནང་དུ་རཾ་ལས་སྐྱེས་པའི་མེ་གྲུ་གསུམ་པའི་དབུས་སུ་སྣ་ཚོགས་པདྨའི་ལྟེ་བར་རཾ་ལས་བགྲང་ཕྲེང། དེ་ཡོངས་སུ་གྱུར་པ་ལས་མེ་ལྷ་སྐུ་མདོག་སེར་པོ་སེར་ནག་དཀར་པའི་ཞལ་གསུམ་ཕྱག་དྲུག་པ།  ཞེས་པ་ནས།  ཤེས་
རབ་མཆོག་གིས་ཉོན་མོངས་ཐམས་ཅད་བསྲེག་དབང་ཆེན་མེ་ལྷ་ཉིད་ལ་རྣམ་པར་འདུད། །ཚངས་པ་འཇིག་རྟེན་ ཞེས་པ་ནས།  ས་མ་ཡ་སྟྭཾ། ས་མ་ཡ་ཧོཿ་ ཞེས་ལན་གསུམ་གྱིས་དམ་ཚིག་བསྒྲགས་པའི་བར་ཞི་བ་དང་འདྲ། དེ་ནས།  མེ་ལྷའི་ལྗགས་
རྡོ་རྗེའི་རྣམ་པ་ཅན་སེར་པོ་ལ་རཾ་ཡིག་དང། དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་འབར་བ་དང་བཅས་པས་མཚན་པར་གྱུར་ པར་བསམས་ལ། ལག་པ་གཉིས་ཁུ་ཚུར་དུ་བྱས་ཏེ་དགང་བླུགས་བཟུང་ལ། མཐེབ་མཛུབ་གཉིས་རྩེ་སྤྲད་པ་རིན་པོ་ཆེའི་ཁུ་ཚུར་གྱི་
ཕྱག་རྒྱས་ལག་པ་གཉིས་པུས་མོའི་ནང་ནས་ཕྱིར་མི་འདའ་བར་གཡས་སུ་བསྐོར་ཏེ་མེ་ལྷའི་ཞལ་ཅུང་ཟད་གདངས་པར་མར་ཁུ་དགང་བླུགས་བདུན་  ཨོཾ་ཨགྣ་ཡེ་ ཞེས་སོགས་མེ་ལྷའི་སྔགས་ཀྱིས་ཕུལ་ལ། སྤེལ་ཚིག་ནི།  བདག་ཅག་དཔོན་སློབ་འཁོར་དང་བཅས་པ་རྣམས་
ཀྱི་ཚེ་བསོད་དཔལ་འབྱོར་ལོངས་སྤྱོད་སྙན་གྲགས་མངའ་ཐང་གཟི་བརྗིད། དགེ་བའི་བསམ་སྦྱོར། ཚོགས་གཉིས་ལུང་རྟོགས་ཀྱི་ཡོན་ཏན་སོགས་སྲིད་ཞིའི་ལེགས་ཚོགས་ཐམས་ཅད་པུཥྚིཾ་ཀུ་རུ་ཨོཾ།  ཞེས་པ་ལྟ་བུའི་འདོད་དོན་རྒྱས་པའི་

[016B] དེ་ནས་ལམ་ཤིང་སོགས་རྫས་གཞན་རྣམས་ལའང་སྤེལ་ཚིག་གོང་བཞིན་བཏགས་ཏེ་འབུལ་བ་ནས་བཟུང། མེ་ལྷའི་ཐུགས་ཀར་འཇིག་རྟེན་ལས་འདས་པའི་མེ་ལྷའི་བསྐྱེད་ནས་སྤྱན་འདྲེན་
མཇུག་  ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར།  ཅེས་པའི་བར་ཞི་བའི་སྐབས་དང་འདྲ། དེ་ནས།  གཙོ་འཁོར་ཐམས་ཅད་ཀྱི་སྐུ་ལས་འོད་ཟེར་སེར་པོའི་ཚོགས་འཕྲོ་བར་གྱུར།  ཅེས་བརྗོད་ལ།  ཧཱུཾ༑ ཀུན་བཟང་བདེ་སྟོང་ཏིང་
འཛིན་རོལ་པ་ལས། ། ཞེས་སོགས་ཆུ་བཞི་ཉེར་སྤྱོད་རོལ་མོ། འདོད་ཡོན། རྟགས་རྫས། ནང་མཆོད་འབུལ་བ། ཡན་ལག་བདུན་པ་བཅས་རྣམས་ཞི་པའི་སྐབས་ལྟར་བྱ། དེ་ནས།  ལྷའི་ལྗགས་རྡོ་རྗེའི་རྣམ་པ་ཅན་སེར་པོ་ལ་རཾ་ཡིག་གིས་མཚན་པར་གྱུར་
 པར་བསམས་ལ།  ཨོཾ་བཛྲ་བི་ཀི་བིཊྞ་སཱ་ཧཱ། བདག་ཅག་དཔོན་སློབ་འཁོར་དང་བཅས་པ་རྣམས་ཀྱི་ཚེ་བསོད་དཔལ་འབྱོར་ ཞེས་སོགས་གོང་གི་མེ་ལྷའི་སྐབས་ལྟར་རྒྱས་པའི་སྤེལ་ཚིག་བཏགས་པའི་བྱོན་སྐྱེམས་མར་ཁུ་འབུལ་བ་ནས་བཟུང་སྟེ་ཁྱད་པར་བའི་རྫས་
ཀྱི་བར་བསྲེག་རྫས་རྣམས་རྒྱས་པའི་སྤེལ་ཚིག་བཏགས་ལ་ཞི་བའི་སྐབས་ལྟར་འབུལ། དེ་ནས་འཕྲིན་ལས་བཅོལ་བའི་ཚེ།  ལྷ་རྣམས་ཀྱི་ཐུགས་ཀ་ནས་སྤྲུལ་པ་དཔག་ཏུ་མེད་པ་སྤྲོས་པ་རྣམས་ཀྱི་སྐུ་དང། ཕྱག་མཚན་ཚེ་བུམ་དང་ནོར་གཞོང་ལས་བདུད་རྩི་
འོད་ཟེར་སེར་པོའི་རྒྱུན་དཔག་ཏུ་མེད་པ་བྱུང་སྟེ་རང་དང་བསྒྲུབ་བྱ་རྣམས་ཀྱི་སྒོ་གསུམ་ལ་ཐིམ། ཚེ་དང་བསོད་ནམས་ལུང་རྟོགས་ཀྱི་ཡོན་ཏན། དཔལ་འབྱོར་ཕུན་སུམ་ཚོགས་པ་ཐམས་ཅད་འཕེལ་ཞིང་རྒྱས་པར་བྱས། སླར་ཡང་

[017A]༄༅། །འོད་ཟེར་འཕྲོས། རྒྱལ་བ་ཞི་ཁྲོ་རབ་འབྱམས་སྤྱན་དྲངས་པ་རྣམས་ཀྱི་ཕྱག་གི་བུམ་པ་སེར་པོ་བདུད་རྩིའི་ཆུ་རྒྱུན་གྱིས་གང་བས་རང་དང་བསྒྲུབ་བྱ་རྣམས་ལ་དབང་བསྐུར། མཐར་དེ་ཐམས་ཅད་རང་
དང་བསྒྲུབ་བྱ་ལ་ཐིམ་པས་བཀྲག་མདངས་གཟི་བརྗིད་ཕུན་སུམ་ཚོགས་པར་གྱུར་ པར་བསམས་ལ། ཚོགས་བསགས་མར་ཁུ་དགང་བླུགས་བདུན་གཙོ་བོའི་སྔགས་ཀྱིས་འབུལ། དེ་ནས།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་
པ་ནས། གོས་ཟུང། སེ་རྩི་འབུལ་བ། མཆོད་བསྟོད། གཏོར་འབུལ། འཕྲིན་བཅོལ། བཟོད་གསོལ། ཡིག་བརྒྱ། གཤེགས་གསོལ། སླར་ཡང་འཇིག་རྟེན་པའི་མེ་ལྟ་ལ་ཉེར་སྤྱོད། ཆུ་གཉིས། སོ་རྩི། གོས་ཟུང་རྣམས་ཕུལ་ནས། ཡམ་ཤིང་ནས་བཟུང་སྟེ་བསྲེག་རྫས་ལྷག་མ་རྣམས་
ལ་རྒྱས་པའི་སྤེལ་ཚིག་བཏགས་ཏེ་འབུལ་བ་དང། ཕྱི་ནང་གི་མཆོད་པ། གཏོར་འབུལ་ནས་བཟུང།  མེ་ལྷ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་མེ་འབར་བའི་རྣམ་པར་གྱུར་ གྱི་བར་ཞི་བའི་སྐབས་ལྟར་བྱའོ།། །།
   ༈    དུས་ནི་ཚེས་བརྒྱད་ལ་སོགས་པའི་ཕྱི་དྲོའི་དུས་སམ་ཉིན་ཕྱེད་དམ་མཚན་ཕྱེད་ལྟ་བུར་ལས་བྱེད་དགོས་པས། སྟེགས་བུ་སོགས་ཀྱི་མདོག་དམར་པོར་བྱས་པ་ལ་ཚངས་ཟུར་གྱི་ཐིག་སྤྱི་ལྟར་གདབ་ལ། དབུས་ནས་ཐིག་སྐུད་ཁྲུ་ཕྱེད་པས་བསྐོར་ལ་པདྨ་འདབ་བརྒྱད་བྱ་
དབུས་ནས་ཤར་དུ་སོར་གསུམ་སོང་བའི་མཚམས་ནས་ཚངས་ནུབ་ཀྱི་ཟླུམ་ཐིག་ཕྲད་མཚམས་ཀྱི་བར་གྱི་ཚད་དེས་བྱང་ཤར་དང་ཤར་ལྷོའི་ཟུར་ཐིག་ལ་རེག་པར་བསྐོར། དེའི་ཕྱིར་སོར་བཞི་ལན་གཉིས་སོང་མཚམས་ནས་སྔར་བཞིན་ཟུར་ཐིག་ལ་རེག་པར་བསྐོར་བས་བྱང་ཤར་དང་ཤར་ལྷོའི་ཟུར་ཐིག་

[017B] ཡང་ན་དབུས་ཤར་གྱི་ཚངས་སྟེང་དུ་སོར་གསུམ་དང་སོར་རེ་རེའི་མཚམས་སུ་མཚན་མ་བཏབ་སྟེ་ནུབ་ཀྱི་ཚངས་སྟེང་ནས་ཟླུམ་ཐིག་གསུམ་ག་བསྐོར་ན་ལེགས། ནུབ་ཀྱི་ཟླུམ་ཐིག་དང་ཚངས་ཐིག་ཕྲད་མཚམས་ནས་བདུན་སོང་བའི་
མཚམས་ནས་ལྟེ་བའི་བར་གྱི་ཚད་ཀྱིས་ལྟེ་བ་ནས་ཕྱོགས་གཞན་གསུམ་གྱི་ཚངས་ཟུར་གྱི་ཚབས་ཐིག་གི་སྟེང་དུ་ཚད་ཀྱིས་ཟུར་ཐིག་གི་སྟེང་དུ་བྱ་རྗེས་བཙལ་ལ་གྲུ་བཞི་གདས་པ་སྟེགས་བུ། དབུས་སུ་པདྨ་དམར་པོ་འདབ་མ་བརྒྱད་པ། །ལྟེ་བ་སོར་བརྒྱད་དང། འདབ་མ་སོར་བཅུ་དྲུག་ཅན་གྱི་ལྟེ་བར་
རྡོ་རྗེ་དམར་པོའམ། འགུགས་པ་ལ་པདྨ་རྡོ་རྗེ་ལྕགས་ཀྱུས་མཚན་པ། ཁ་ཁྱེར་ལ་པདྨ་དམར་པོའི་ཕྲེང་བ་དང། སྟེགས་བུའི་གྲྭ་བཞིར་ཟླ་ཕྱེད་རྡོ་རྗེ་བྲི། མཐར་དྲི་དམར་པོས་བྱུགས་ལ་མེ་ཏོག་དམར་པོ་གཅལ་དུ་བཀྲམ། པུད་ཤིང་ནི། ཤུག་པ་སོགས་ལས་བྱས་པའི་སོར་ལྔ་བཤད་པ་མ་གཏོགས་
ལྕི་བ་དབང་ལ་མི་རུང། ཡམ་ཤིང་ནི། སེང་ལྡེང་ངམ་མཛོ་མོ་ཤིང་སོགས་དམར་པོ་ཚེར་མ་ལྕགས་ཀྱུ་ལྟ་བུ་ཡོད་པའམ། ནིམ་པ་དང་ཐང་ཤིང་སོགས་ཤིང་རོ་སྐྱུར་བ་མེ་ཏོག་དང་བཅས་པ་སྦོམས་སུ་མཐེའུ་ཆུང་གི་ཚད། སྲིད་དུ་སོར་ལྔ་བ། མར་ཁུ་མདོག་དམར་པོར་བསྒྱུར་བ། ཆུ་བཞི་ནི། ཟངས་སོགས་
ཀྱི་སྣོད་དུ། མེ་ཏོག་དམར་པོ། དྲི་དམར་པོའི་ཆུ། ནས། ཏིལ་ནག་ཀུ་ཤ། འབྲས་ཡོས། བདུད་རྩི་ལྔ་རྣམས་བླུགས་ལ། ཡི་དམ་གྱི་སྙིང་པོའམ་ལས་སྔགས་ལ་  ཧོཿ་ བཏགས་པའམ། འགུགས་པ་ལ་  ཛཿ་ བཏགས་པ་བརྒྱ་རྩ་བརྒྱད་དམ། བདུན་བཟླས་ལ་བསྒྲུབ། མཆོད་རྫས་ནི། དྲི་ཞིམ་པོའི་མེ་
ཏོག་དམར་པོ། མངར་གསུམ་གྱིས་སྤྲུས་པའི་ལྷ་བཤོས། འདས་མ་འདས་ཀྱི་གཏོར་མ་ཁ་དོག་དམར་ཞིང། འབྲས་བུ་སྐྱུར་མོ་དང་མངར་གསུམ་བསྲེས་པ། གཞན་རྫས་ཆེན་བྱེད་ན་སྔར་དང་འདྲ། ཁྱད་པར་བའི་རྫས་ནི། འབྲས་བུ་སྒྱུར་བ་དང་མངར་གསུམ་སྦྱར་བའི་ཟས་མཆོག་དྲི་ཞིམ་པོའི་མེ་ཏོག་དམར་པོའི་རིགས་

[018A]༄༅། །རྣམས་དང། རྫས་གདན་དང་གོས་ཟུང། མཆོད་རྫེས་ཀྱི་སྣོད་སོགས་དམར་པོ་བྱ། མེ་ནི་སྨད་འཚོང་མ་དང་རྗེ་རིགས་ཀྱི་ཁྱིམ་ནས་བླང་བ། ཁ་བ་ལྟ་ཕྱོགས་ཤར་ནས་ནུབ་ཏུ་ཕྱོགས་ཏེ། རྒྱན་གོས་རྣམས་དམར་པོ་བྱ། མཐོ་ཞིང་བདེ་བའི་སྟན་དམར་པོ་ལ་
པདྨའི་འདུག་སྟངས་ཀྱིས་འཁོད་པའི་རྡོ་རྗེ་སྐྱིལ་ཀྲུང་གང་རུང་གིས་འཁོད་དེ། རྒྱུའི་ཀུན་སློང་བྱང་ཆུབ་ཀྱི་སེམས། དུས་ཀྱི་ཀུན་སློང་དགའ་ཞིང་ཆགས་པའི་སེམས་ཀྱིས་སྦྱིན་སྲེག་གི་འཁོར་གསུམ་བདེན་མེད་སྒྱུ་མ་ལྟ་བུར་བལྟས་ལ། རྡོར་དྲིལ་བྱིན་རླབས་ནས་ཀུ་ཤ་འགྲེམ་པའི་བར་སྤྱི་འགྲོ་
ལྟར་སྔོན་དུ་བཏང། ཐབ་བསང་སྦྱང།  སྟོང་པའི་ངང་ལས་ཧཱུཾ་དམར་པོ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་ཁ་དོག་དམར་ཞིང། དབྱིབས་ཟླ་གམ། མུ་ར་ན་ཁ་ཁྱེར་དང་བཅས་པ་ཁ་ཁྱེར་ལ་པདྨའི་ཕྲེང་བས་བསྐོར་བ། གྲྭ་བཞིར་ཟླ་ཕྱེད་རྡོ་རྗེས་
མཚན་པ་ ཞེས་པ་ནས།  རཾ་ལས་བགྲང་ཕྲེང། དེ་ཡོངས་སུ་གྱུར་པ་ལས་མེ་ལྷ་སྐུ་མདོག་དམར་པོ་དམར་སྔོ་དཀར་པའི་ཞལ་གསུམ་ཕྱག་དྲུག་པ་ ཞེས་པ་ནས།  ཤེས་རབ་མཆོག་གིས་ཉོན་མོངས་ཐམས་ཅད་བསྲེག་དམར་པོ་མེ་ལྷ་ཉིད་ལ་རྣམ་པར་
འདུད། །ཚངས་པ་འཇིག་རྟེན་མགོན་གྱི་སྲས། ། ཞེས་པ་ནས།  ས་མ་ཡ་ཧོཿ་ ཞེས་ལན་གསུམ་གྱིས་དམ་ཚིག་བསྒྲག་  །མེ་ལྷའི་ལྗགས་རྡོ་རྗེའི་རྣམ་པ་ཅན་དམར་པོ་ལ་རཾ་ཡིག་དང། དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་འབར་བ་དང་བཅས་པས་
མཚན་པར་གྱུར་ པར་བསམས་ལ། མཐེབ་མཛུབ་གཉིས་རྩེ་སྤྲད་པ་ཟླུམ་པོར་བྱས་པའི་མཛུབ་མོའི་ཕྱི་ནས་གུང་མོས་དཀྲིས། སྲིན་ལག་དང་མཐེའུ་ཆུང་གཉིས་ནང་དུ་བཀུག་པ་པདྨའི་ཁུ་ཚུར་གྱིས་དགང་བླུགས་བཟུང་སྟེ།  ཨོཾ་ཨགྣ་ཡེ་ ཞེས་སོགས་མེ་ལྷའི་སྔགས་ལ།  བདག་ཅག་

[018B] ཞེས་དབང་གི་སྤེལ་ཚིག་སྤྱི་འྒྲོའམ། འགུགས་པ་ལ་ཆེ་གེ་མོ་  ཨ་
ཀརྵ་ཡ་ཛཿ་ ཞེས་བཏགས་པ་ལན་བདུན་གྱིས་མར་ཁུ་འབུལ། དེ་ནས་དབང་དྲག་གི་སྦྱིན་སྲེག་ལ་མར་ཁུ། ཡམ་ཤིང། ཁྱད་པར་བའི་རྫས་གསུམ་ལས། དེ་བྱིངས་རྫས་ཆེན་གཞན་རྣམས་མི་དགོས་ཀྱང། བྱེད་ཆོ་ཡམ་ཤིང་ནས་ཁྱད་རྫས་ཀྱི་བར་ཐམས་ཅད་ལ་སྔགས་དང་སྤེལ་ཚིག་གོང་
བཞིན་སྦྱར་ལ་ཕུལ་བའི་མཇུག་ཞལ་བསིལ་དང་བསང་གཏོར་ཕུལ་ཏེ། འཇིག་རྟེན་ལས་འདས་པའི་མེ་ལྷའི་མཆོད་པ་བྱིན་གྱིས་བརླབ་པ་ནས་བཟུང། འདས་ལྷ་བསྐྱེད་ཅིང་སྤྱན་དྲངས་ནས།  དམ་ཚིག་པ་དང་གཉིས་སུ་མེད་པར་གྱུར་ གྱི་བར་ཞི་བའི་སྐབས་ལྟར་བཏང།  གཙོ་འཁོར་ཐམས་ཅད་ཀྱི་
སྐུ་ལས་འོད་ཟེར་དམར་པོའི་ཚོགས་འཕྲོ་བར་གྱུར།  དེ་ནས།  ཧཱུཾ༑ ཀུན་བཟང་བདེ་སྟོང་ཏིང་འཛིན་རོལ་པ་ལས། ། ཞེས་པ་ནས།  འཇམ་མགོན་བསྟན་དགྲ་བདུད་བཞི་འཇེམས་པར་བསྔོ། ། ཞེས་པའི་བར་གྱི་མཆོད་བསྟོད། ཡན་ལག་བདུན་པ་རྣམས་ཀྱང་
ཀྱི་བའི་སྐབས་ལྟར་བྱ། དེ་ནས།  ལྷའི་ལྗགས་རྡོ་རྗེའི་རྣམ་པ་ཅན་དམར་པོ་ལ་རཾ་ཡིག་གིས་མཚན་པར་གྱུར་ པར་བསམས་ལ།  ཨོཾ་བཛྲ་བི་ཀི་བིཊྞ་སཱཧཱ། བདག་ཅག་དཔོན་སློབ་འཁོར་དང་བཅས་པ་རྣམས་ལ་འཇིག་རྟེན་ཁམས་ཀྱི་རྗེ་འབངས་
 ཞེས་སོགས་གོང་ལྟར་དབང་གི་སྤེལ་ཚིག་བཏགས་པ་ལན་བདུན་གྱིས་མར་ཁུ་ཕུལ། དེ་ནས་ཡམ་ཤིང་ནས་བཟུང་ཁྱད་པར་བའི་རྫས་ཀྱི་བར་རྣམས་སྔགས་དང་སྤེལ་ཚིག་གོང་བཞིན་གྱིས་ཕུལ་ལ། འཕྲིན་ལས་འཆོལ་བའི་ཚེ།  ལྷ་རྣམས་ཀྱི་ཐུགས་ཀ་ནས་འོད་ཟེར་དམར་པོ་ཉི་མ་

[019A]༄༅། །འབུམ་གྱི་གཟི་བརྗིད་དང་ལྡན་པ་ལྕགས་ཀྱུ། ཞགས་པ། ལྕགས་སྒྲོག་གི་རྣམ་པ་སྲིད་གསུམ་ཁྱབ་པར་འཕྲོས། དེ་དག་ན་ཡོད་པའི་སེམས་ཅན་ཐམས་ཅད་དང། ཁྱད་པར་དབང་དུ་བསྡུ་བྱའི་འགྲོ་བ་
རྣམས་འོད་ཟེར་གྱི་ལྕགས་ཀྱུས་སྙིང་གནས་དྲངས། ཞགས་པས་སྐེ་ནས་བཅིང། ལྕགས་སྒྲོག་གིས་ཡན་ལག་བསྡམ། ཟླ་བ་དམར་པོའི་སྟེང་དུ་བཞག་ནས་འོད་ཟེར་དམར་པོའི་ཤུགས་ཀྱིས་རང་དབང་མེད་པར་བསྐྱོད་ནས་རང་གི་
མདུན་དུ་ལྷགས་ཏེ་འདུག་པ་ལ། ལྷ་རྣམས་ཀྱི་ཐུགས་ཀ་ནས་སྤྲོས་པའི་བདུད་རྩི་འོད་ཟེར་དམར་པོས་ལུས་ཐམས་ཅད་གང། རང་ལ་མ་དད་པ་དང་མ་གུས་པ་ལ་སོགས་པའི་སྣང་བ་ཐམས་ཅད་འགགས། དགའ་ཞིང་གུས་པ་དང། ཆགས་པའི་
སེམས་ཀྱིས་རང་ལ་འདུད་ཅིང་དབང་དུ་འདུས་པར་གྱུར་ པར་བསམ། ཡང་ན།  གཙོ་འཁོར་ཐམས་ཅད་ཀྱི་སྐུ་དང་ཕྱག་མཚན་ལས་འོད་ཟེར་དམར་པོ་འཕྲོས། འཇིག་རྟེན་གྱི་ཁམས་ཀྱི་ལྷ་ཀླུ་མི་གསུམ་གྱི་ནོར་བུ་དང་སྨན་དང། ཚེ་དང་བསོད་
ནམས། དཔལ་འབྱོར་ཕུན་སུམ་ཚོགས་པ་ཐམས་ཅད་བཀུག་སྟེ་རང་དང་བསྒྲུབ་བྱ་ལ་ཐིམ། མདུན་དུ་སྤུངས། ཁྱིམ་གང་བར་ བསམ།  ཡང་འོད་ཟེར་དམར་པོ་ལྕགས་ཀྱུ་ལྟ་བུ་འཕྲོས། ཡི་དམ་ཞི་ཁྲོ་རབ་འབྱམས། ཡུལ་ཉེར་བཞིའི་དཔའ་བོ་དང་
མཁའ་འགྲོ་མ་ཐམས་ཅད་ཀྱི་ཐུགས་ཀར་ཕོག་པས་དེ་ཐམས་ཅད་རང་ལ་ཐུགས་དགྱེས་ཤིང་ཆགས་པས་མདུན་དུ་བྱོན་ཏེ་ཅི་འདོད་པའི་དངོས་གྲུབ་སྩོལ་བར་གྱུར་ པར་བསམ། འཕྲིན་ལས་འཆོལ་བའི་དམིགས་པ་གོང་འོག་གཉིས་རང་གི་མོས་པ་དང་བསྟུན་པས་གང་

[019B] དེ་ནས།  ཨོཾ་བཛྲ་བི་ཀི་བིནྞ་སཱཧཱ།  ཞེས་མར་ཁུ་དགང་བླུགས་བདུན་འབུལ་བ་ནས་བཟུང་སྟེ།  དམ་ཚིག་པ་མེ་འབར་བའི་རྣམ་པར་གྱུར་ གྱིས་ར་དབང་གི་སྤེལ་ཚིག་སྦྱར་བ་ལས། གཞན་ཐམས་ཅད་ཞི་བའི་སྐབས་ལྟར་བྱའོ། །མེ་གཞི་ལ་དགོས་ཚེ་འོ་མ་ཁ་དོག་དམར་པོར་བསྒྱུར་བས་
གཞིལ་ལ། ཐལ་བ་སོགས་བུམ་པར་བླུགས་ནས་ཆུ་བོ་ཆེན་པོར་བསྐུར་ན་ཆུ་དེ་འཐུང་ཚད་དབང་དུ་འགྱུར་རོ། །དེ་དག་གིས་འཇམ་མགོན་བསྟན་སྲུང་རྡོ་རྗེ་ཤུགས་ལྡན་རྩལ་ལས་རྟེན་པའི་ཞི་རྒྱས་དབང་གསུམ་གྱི་སྦྱིན་སྲེག་ཇི་ལྟར་བྱ་བའི་ཚུལ་ལེགས་པར་བཤད་ཟིན་ཏོ།  །འདིར་སྨྲས་པ། མཐའ་མེད་
སྲིད་པའི་སྡུག་བསྔལ་བརྒྱ་ཕྲག་གིས། །གཟིར་བའི་རྣམ་མང་འགྲོ་འདིའི་སྐལ་བ་དང། །དབང་པོར་འཚམས་པའི་སྒྱུ་འཕྲུལ་བྱེ་བ་སྙེད། །འབད་མེད་འཇུག་འདི་ཀུན་མཁྱེན་ཁོ་ནའི་ཡུལ། །བློ་གཏེར་བརྩེ་བས་ཁྲོས་པའི་འཇིགས་མཛད་གར། །དྲག་
ཤུལ་རྡོ་རྗེ་གནམ་ལྕགས་འབར་བའི་ཤུགས། །དྲེགས་ལྡན་བྱེ་བ་རྣམ་གནོན་སྟོབས་ཀྱི་རྩལ། །རབ་རྫོགས་བསྟན་པའི་གཉེན་གཅིག་འདི་ཁོ་ན། །དེ་ཕྱིར་རྒྱལ་བའི་ཡེ་ཤེས་རབ་འབྱམས་སྦྲིན། །མི་ཟད་འཕྲིན་ལས་ནམ་མཁའ་མཛོད་ཀྱི་སྒོ། །
ཡངས་པའི་གྲྭ་ནས་འདི་ཡི་སྦྱིན་སྲེག་ཚུལ། །འཇམ་པོ་གསུམ་གྱི་ལས་རིམ་ཁོ་བོས་བསྡེབས། །སྙིང་པོའི་ལུགས་བཟང་འཆལ་བའི་རྡོལ་སྤྱོད་དང། །ཕྱོགས་མཚུངས་དཔེ་འགེབ་ཐོམ་འགྲོས་རང་བཟོ་ཡི། །བརྫུ་ལ་མ་བརྟེན་ཚུལ་འདིའི་གཞུང་ལུགས་
དང། །བླ་མའི་དགོངས་དབྱངས་ཇི་བཞིན་འདིར་བསྒྲགས་སོ། །དེ་ལྟར་དྭང་བས་བརྩོན་པའི་བསོད་ནམས་དང། །སྙིང་སྟོབས་ཆེན་པོའི་བདེན་མཐུ་ཟུང་འབྲེལ་བས། །གསེར་སྦྱངས་རིང་ལུགས་སྲིད་པའི་ཕྱི་མཐར་ཡང། །ལུས་ཅན་ཡོངས་ཀྱི་

[020A]༄༅། །དཔལ་དུ་འཕེལ་གྱུར་ཅིག་ ཅེས་འཇམ་མགོན་རྒྱལ་བའི་བསྟན་སྲུང་རྒྱལ་ཆེན་རྡོ་རྗེ་ཤུགས་ལྡན་རྩལ་ལ་བརྟེན་ནས་ཞི་རྒྱས་དབང་གསུམ་གྱི་སྦྱིན་སྲེག་ཇི་ལྟར་བྱ་ཚུལ་གསལ་བར་བཀོད་པ་དངོས་གྲུབ་སྣང་བ་སྟོང་འབར་འོད་ཀྱི་རྩེ་དགའ་ཞེས་བྱ་བ་འདི་ནི། དེང་དུས་འཇམ་མགོན་བླ་མའི་བསྟན་པ་སྲུང་པ་ལ་བསྟན་
སྲུང་གཉན་པོ་འདི་ཉིད་དྲག་རྩལ་རྣོ་མྱུར་གཞན་དང་མི་མཉམ་པའི་འཕྲིན་ལས་དུས་སུ་བབ་པར་མ་ཟད། བཀའ་དྲིན་ཟླ་མེད་རྡོ་རྗེ་འཆང་ཕ་བོང་ཁ་པ་བདེ་ཆེན་སྙིང་པོ་དཔལ་བཟང་པོའི་དགོངས་པ་ཡོངས་སུ་བསྐང་ཕྱིར་འདིའི་སྒོ་ནས་ཞི་རྒྱས་དབང་གསུམ་གྱི་སྦྱིན་སྲེག་ཅིག་ཀྱང་ཆོག་སྒྲིག་བྱ་འདུན་སྙིང་ལ་གཅགས་མུས་ཁར། མདོ་སྨད་བསྟན་པའི་སྣང་བྱེད་ཏྲེ་
བོར་དཀར་མཛེས་འཁྲུངས་གསར་མཆོག་སྤྲུལ་རིན་པོ་ཆེ་དང། ཤོ་མདོ་གྲ་སྒོམ་རིན་པོ་ཆེ་རྣམ་གཉིས་ནས་འཕྲིན་ཡིག་གི་ལམ་ནས་སྔ་ཕྱིར་གནང་རྟེན་བཅས་ནན་ཆེན་པོས་བསྐུལ་མ་ཡང་ཡང་མཛད་ཅིང། མདོ་སྨད་སྤོམ་ངག་ཐང་སྟེང་དགའ་ལྡན་ཁང་གསར་རྡོ་རྗེ་རྣམ་རྒྱལ་སོགས་དད་བརྩོན་ཅན་དུ་མས་ཀྱང་ཉེ་བར་བསྐུལ་བའི་ཐོག་འཇམ་མགོན་རྒྱལ་
བའི་ལུགས་བཟང་ལ་ལྷག་བསམ་མོས་གུས་མི་ཕྱེད་རྡོ་རྗེའི་རང་བཞིན་ཅན་གཟིམ་ལྷ་ཀླུ་དགའ་ཚལ་བའི་སྐུ་ངོ་རྩིས་དཔོན་འགྱུར་མེད་ཚེ་དབང་རྡོ་རྗེ་མཆོག་ཆོས་སྐྱོང་ཆེན་པོ་འདི་ཉིད་ཀྱི་བསྙེན་སྒྲུབ་མཛད་པའི་ཁ་སྐོང་གི་སྦྱིན་སྲེག་བསྐྱང་རྒྱུར་མཁོ་གལ་དུས་གཏུགས་ཀྱི་འཕྲལ་རྐྱེན་ལ་བརྟེན་ནས། རིང་མོ་ཞིག་ནས་ཆོས་སྐྱོང་ཆེན་པོ་འདི་ཉིད་ཀྱིས་རྗེས་སུ་
བསྐྱངས་ཤིང། ཕ་བླ་མ་རྡོ་རྗེ་འཆང་དེ་ཉིད་ཀྱི་ཞལ་སྔ་ནས་འདི་སྐོར་གྱི་དབང་ལུང་མན་ངག་དང་བཅས་པ་ལེགས་པར་ནོས་པ། སྐུ་བཅར་མཚན་ཞབས་དར་ཧ་ན་དགའ་ལྡན་ཁྲི་བྱང་སྤྲུལ་མིང་པ་བློ་བཟང་ཡེ་ཤེས་བསྟན་འཛིན་རྒྱ་མཚོར་འབོད་པས་རབ་བྱུང་བཅུ་དྲུག་པའི་མེ་ཁྱི་ཆོ་འཕྲུལ་ཟླ་བའི་ཚེས་བཅོ་ལྔའི་ཉིན་ལྷ་ལྡན་རང་ཤག་གི་གཟིམ་ཆུང་ལྔ་
ལྡན་འཆི་མེད་འོད་སྣང་དུ་རྫོགས་པར་སྦྱར་བའི་ཡི་གེ་པ་ནི། མང་ཐོས་ཆོས་བཞིན་སྤྱོད་པ་ལྡན་མ་དྲུང་ཡིག་བློ་བཟང་རྡོ་རྗེས་བགྱིས་པ་འདི་ཡང་བློ་བཟང་བསྟན་པ་རྒྱས་པའི་སྨན་ཡོན་དུ་གྱུར་ཅིག་



﻿༄༅། །འཇམ་མགོན་རྒྱལ་བའི་བསྟན་སྲུང་རྡོ་རྗེ་ཤུགས་ལྡན་དྲག་པོ་རྩལ་ལ་བརྟེན་ནས་བསད་པ་གཙོ་བོར་གྱུར་པའི་དྲག་པོའི་སྦྱིན་སྲེག་གི་ཆོ་ག་གློག་གི་མེ་ལྕེའི་ཕྲེང་བ་ཞེས་བྱ་བ་བཞུགས་སོ། །

[001A] །ཤུགས་དྲག་འཕྲིན་ལས་དུས་ཀྱི་མེ་དཔུང་གིས། །ནག་པོའི་སེམས་ལྡན་བདུད་སྡེའི་རྩྭ་སྦུར་ཀུན། །སྲེག་བྱེད་དྲག་ཤུལ་སྲིན་པོ་ཁྲོས་པའི་ཉམས། །སྟོབས་བཅུའི་རྩལ་གྱིས་
སྙེམས་པས་རྟག་ཏུ་སྐྱོངས། །གང་དེའི་ལས་རིམ་འཕྲུལ་གྱི་བང་མཛོད་ལས། །བསྟན་ལ་སྡང་བའི་གདུག་ཅན་ཕྱེ་མ་ལེབ། །སྐད་ཅིག་གཞོབ་ཏུ་བྱེད་པའི་སྦྱིན་སྲེག་ཚུལ། །གློག་གི་མེ་ལྕེའི་ཕྲེང་བ་དཀྲིགས་
པར་བྱ། ། དེ་ལ་འདིར་འཇམ་མགོན་རྒྱལ་བའི་བསྟན་སྲུང་རྡོ་རྗེ་ཤུགས་ལྡན་རྩལ་ལ་
ལས་སྦྱོར་གྱི་སྒོ་ནས་ཚར་གཅོད་པའི་ཆོ་ག་ཟབ་མོ་ལག་ཏུ་བླང་བདེ་བར་འགོད་པ་ལ། རྣལ་འབྱོར་པ་ལ་མཐུན་མོང་བས་རྒྱུད་སྦྱངས་ཤིང། ཡི་དམ་གྱི་དབང་ཐོབ་ཅིང་བསྙེན་བསྔོན་དུ་སོང་བ། དམ་ཚིག་དང་སྡོམ་པ་ལ་གནས་པ། ལྷག་པར་ཆོས་སྐྱོང་

[002A] །འདི་ཉིད་ཀྱི་སྲོག་དབང་ཟབ་མོ་ལེགས་པར་ཐོབ་ཅིང་བསྙེན་སྒྲུབ་ཚད་དུ་འཁྱོལ་བ། འཇམ་མགོན་ལུགས་བཟང་བསྲེ་ལྷད་མེད་པར་སྐྱོང་ཞིང། སྙིང་རྗེ་བྱང་ཆུབ་ཀྱི་སེམས་དང་ཡང་དག་པའི་ལྟ་བའི་གདེང་དང་ལྡན་
པའི་སྒྲུབ་པ་པོས། དུས་ནི་ཚེས་ཉེར་དགུ་ལྟ་བུའི་ནམ་ཕྱད་གཟའ་སྐར་སྦྱོར་བ་རྩུབ་ཅིང་དུས་དབྱངས་སོགས་ནས་བཤད་པའི་ཐེབ་དང་བསྟུན་ཏེ་རང་གི་སྣ་རླུང་གཡས་ནས་རྒྱུ་དུས་སུ་འགོ་བརྩམས་ན་ལེགས་པས། ས་གཞིགས་པ། ཚ་སྒོ་ཅན་དང། རྩུབ་
པ་དང། རང་བཞིན་གྱིས་ནག་པ་ལ་དུག་ཁྲག་གིས་བྱུགས། སྟེང་དུ་ཚངས་ཟུར་གྱི་ཐིག་སྤྱི་ལྟར་གདབ། དབུས་ནས་སོར་བཅུ་གཉིས་ཀྱི་ཐིག་སྐུད་ཀྱིས་ཟླུམ་པོར་བསྐོར། གྲུ་གསུམ་གྱི་རྩེ་མོ་སྟོན་ཕྱོགས་མི་འདྲ་བ་མང་ཡང། འདིར་ནི་མན་ངག་ལྟར་རྩེ་མོ་ལྷོར་
བསྟན་དགོས་པས་བྱང་ངོས་ཀྱི་ཚངས་ཐིག་དང་ཟླུམ་ཐིག་ཕྲད་མཚམས་ནས་ཐིག་སྐུད་སོར་བཅུ་གཉིས་པ་དེས་ཤར་ནུབ་ཀྱི་ཟླུམ་ཐིག་གི་སྟེང་དུ་མཚན་མ་བཏབ་པའི་སྟེང་དང། དེ་ནས་གྷོ་ངོས་ཀྱི་ཟླུམ་ཐིག་དང་ཚངས་ཐིག་ཕྲད་མཚམས་སུ་འཕྲེད་ཐིག་རེ་བཏབ་པས་གྲུ་གསུམ་ལོགས་

[002B] སླར་ཡང་ཐིག་སྐུད་སོར་བཅུ་གཉིས་པ་དེ་ལ་སོར་དྲུག་བསྣན་ཏེ་བསྐོར། དེའི་ཕྱིར་སོར་དྲུག་བསྐོར་བ་གཉིས་ཀྱི་སྟེང་དུ་བྱང་གི་ཚངས་ཐིག་དང་ཟླུམ་ཐིག་ཕྲད་མཚམས་ནས་ཐིག་སྐུད་བཟུང་སྟེ་གཡས་གཡོན་གྱི་ཟླུམ་ཐིག་སྟེང་མཚན་མ་བཏབ་པ་ལ་སྔར་བཞིན་
འཕྲེད་ཐིག་བཏབ་པས་མུ་རན་དང་ཁ་ཁྱེར་སོར་གསུམ་རེ། ཐབ་ཀྱི་དབུས་ནས་གྲུ་གསུམ་ནང་མའི་ཐིག་ལ་རེག་པར་ཟླུམ་སྐོར་གཅིག་བྱེད། དེ་ནས་ཚངས་ཟུར་གྱི་བར་གྱི་ཟླུམ་སྐོར་གྱི་སྟེང་དུ་མཚན་མ་རེ་བྱ། དེ་དག་གི་སྟེང་ནས་ཕྱོགས་མཚམས་བརྒྱད་ཀྱི་ཟླུམ་སྐོར་གྱི་སྟེང་དུ་ཐིག་
བཏབ་པས་མཚོན་ཆའི་འཁོར་ལོ་ལྟ་བུའི་རྩེ་བརྒྱད་པ་འབྱུང། དབུས་ནས་སོར་དོའམ་ཟླུམ་པོ་གཅིག་བསྐོར་བའི་སྟེང་དུ་ཁྲོ་བོའི་རྡོ་རྗེ་སོར་བཞི་པ་ཞིག་བྲི། མུ་རན་གྱི་སྟེང་རྡོ་རྗེའི་འཕྲེང་བ། ཁ་ཁྱེར་ལ་ཁྲོ་བོའི་རྡོ་རྗེ་རྭ་རྩེ་ཕྱི་ནང་དུ་བསྐོར། བྱང་ངམ་ལྷོའི་ཕྱི་ནས་སོར་ཕྱེད་
གཉིས་དོར་ནས་དབུས་ཀྱི་ཚད་ཀྱིས་ཟུར་བཞིར་བྱ་རྗེས་བཙལ་ཏེ་སྟེགས་བུའི་ཐིག་གདབ། བདུད་རྩི་ལྔས་སྦགས་པའི་ས་ནག་པོ་དང། རོ་ཐལ། བོང་བུ་རྔ་མོང་སོགས་ཀྱི་སྦང་རྣམས་གང་རྙེད་ཀྱིས་བྱུགས། དྲི་ངན་པ་དང། དྲི་མེད་པའི་མེ་ཏོག་སྔོན་པོ་དང་འབྲུའི་ཕུག་
སོགས་གཏོར། བུད་ཤིང་ཚེར་མ་ཅན་གྱི་ཤིང་དང། རོ་བསྲེགས་པའི་འགལ་དུ་མ་སོགས་གས་པ་ཟུར་གསུམ་པ་རྩེ་མོ་གཉིས་རྣོ་བ་སོར་བཅུ་པ། ཡུངས་མར་དང་དུག་ཁྲག་གིས་བྱུགས་པ་གྲུ་གསུམ་དུ་བརྩིག་ཆུ་བཞི་ནི། སྣོད་རྫ་ཕོར་དུམ་བུ་ཁ་དོག་ནག་པོར་བྱས་པ་
གསུམ་གྱི་ནང་དུ། བ་དང་བོང་བུའི་ཆུ་དང་ཁྲག་རྣམས་དྲི་མི་ཞིམ་པའི་ཆུ་དང་སྦྱར་བའི་མཆོད་ཡོན་སོགས་ཡི་དམ་གྱི་སྙིང་པོའམ་ལས་སྔགས་ལ་ཕཊ་བཏགས་པ་བརྒྱ་རྩའམ་བདུན་བཟླས་ལ་བསྒྲུབ། ཉེར་སྤྱོད་ཀྱི་སྣོད་ཀྱང་སྔར་ལྟར་ཐོད་པའམ་རྫ་ཕོར་གྱི་ནང་དུ། དྲི་

[003A]༄༅། །ང་བ་དང་དྲི་མེད་པའི་མེ་ཏོག་ནག་པོ། སྤོས་དཀར་གུ་གུལ་ཤ་ཆེན་བསྲེས་པའི་སྤོས། མི་ཚིལ་དང་ཉ་ལ་སོགས་པའི་ཞག་ཉུངས་མར་ཚ་བའི་མར་མེ། ཁྲག་ལ་འོལ་མོ་སེ་ཏུ་རུ་ཀ་སོགས་བཏབ་པའི་དྲི་ཆབ། རོ་ཁ་བ་དང་ཚ་བ་དང་
ཡིད་དུ་མི་འོང་བའི་བཟའ་བ་དང། ཤ་ཁྲག་ལ་སོགས་པའི་ཞལ་ཟས། འདས་མ་འདས་ཀྱི་ལྷ་ལ་དམར་གཏོར་ཟུར་གསུམ་ཤ་ཁྲག་གིས་བརྒྱན་པ། རྫས་རྣམས་གྱི་སྣོད་གོང་ལྟར་ལ། ཡམ་ཤིང་གི་རྒྱུ་ནི་མ་བ། སེ་བ་སོགས་རོ་ཁ་བ། ཚ་བ་དང། ཚེར་མ་ཅན་གྱི་
ཤིང་ངམ་རོ་བསྲེགས་པའི་འགལ་དུ་མ་ལས་བྱས་པ་དབྱིབས་གྲུ་གསུམ་རྩ་རྩེ་གཉིས་རྣོ་ཞིང་གས་པ་ མེའི་ཞུན་ནམ། མ་འབྱོར་ན་མར་ནག་དུག་ཁྲག་གིས་སྦགས་པའི་མར་ཁུ། ཁྱད་རྫས་ནི། དགྲ་
དམིགས་བསལ་ཡོད་ན་རྐང་རྗེས་ཀྱིས་དང་སྐྲ་སོགས་དྲི་མ་གང་རྙེད། གཞན་ལན་ཚྭ། སྐེ་ཚེ། ཤང་ཚེ། ནིམ་པའི་ཡོམ། རོ་ཐལ། རྔ་མོང་དང་བོང་བུའི་སྤང། ཁྱིམ་བྱའི་ཚིལ། ཚེར་མ། རུས་ཕྱེ་སོགས་རྫས་ཐམས་ཅད་ལན་ཚྭ་དང་བསྲེས་ལ་དུག་ཁྲག་གིས་
སྦགས། འདི་དག་བསྲེས་ཏེ་རིལ་བུར་བྱས་ཀྱང་ཆོག་རྫས་ཆེན་གཞན་མ་རྣམས་མ་ཕུལ་ནའང་རུང། མེ་ནི་རོ་བསྲེགས་པའི་མེའམ། གདོལ་པ་བཤན་པའི་ཁྱིམ་ནས་བྱུང་བའི་མེ་བླངས་པ། རྫས་གདན་དང་གོས་ཟུང་རྣམས་ནག་པོ། རྡོ་ཐལ་དང་བཅས་པའི་སོ་རྩི་མདོག་ནག་པོ་
བཤམ་ཚུལ་གཡས་གཡོན་གོ་ལྡོག་སྟེ་བསྲེག་རྫས་གཡོན་དང། ཆུ་བཞི་གཡས་སུ་བཤམ། གོང་གི་རྫས་དེ་དག་རྣམས་དང། དགྲ་བོའི་ཐག་རྫས། ཐལ་བ། སོལ་བ་སོགས་བསྲེས་པའི་ཟན་གྱིས་དགྲ་བགེགས་གང་ཡིན་གྱི་གཟུགས་བྱས་ལ། དུག་ཁྲག་གི་

[003B] གཟུགས་དེའི་སྙིང་གར་བཞག་སྟེ་ལྕགས་སླར་ ལྕགས་ཀྱི་འབྲུག་ཁུང་གྲུ་གསུམ་གྱི་ནང་དུ་བཅུག་པ་རང་གི་མདུན་དུ་བཞག་སྒྲེལ་ཆས། ཐུན་རྫས་
སོགས་ཡོ་བྱད་ཐམས་ཅད་བསགས། གཞན་ཡང་རྔ་རོལ་དུང་ཆེན། མི་རྐང་གི་གླིང་བུ། ཞྭ་ནག་ཕེད་ཁ། རུས་རྒྱན་རྣམས་དང་བཅས་ཏེ་ཁ་ལྷོར་ཕྱོགས་ནས་དྲག་པོའི་ཆས་སུ་ཞུགས། ཙོག་བུར་གནས་ཏེ་རྐང་པས་རྐང་པ་མནན་པ་དང། ཁྲོ་བོའི་སྐྱིལ་ཀྲུང་གིས་འདུག་ཅིང། སོས་སོ་འཆའ་ཞིང། མག་གདོང་ཚུགས་
སུ་བལྟས་ལ་བཞིན་ཁྲོ་གཉེར་ཅན་དུ་བྱས། གཙོ་བོ་ནི་ཞིང་བཅུ་ཚང་བའི་དགྲ་དེ་ལ་འདི་ཡུན་རིང་དུ་གནས་ནས་བསྟན་པ་དང་སེམས་ཅན་ལ་གནོད་འཚེ་ཆེར་བྱེད་པར་འདུག་པས། དེ་ལྟ་བུའི་མི་དགེ་བའི་ལས་ངན་འདི་དང་བྲལ་ན་ཅི་མ་རུང་སྙམ་པའི་རྒྱུའི་ཀུན་སློང་སྙིང་རྗེ། དུས་ཀྱི་ཀུན་སློང་ཁྲོས་པའི་སེམས་
ཀྱིས་སྡིག་ཅན་འདི་དག་མྱུར་བ་ཉིད་དུ་བསྐྲལ་བར་བྱའོ་སྙམ་པའི་སེམས་ཀྱིས་མངོན་སྤྱོད་ཀྱི་ལས་ལ་འཇུག་པ་ཤིན་ཏུ་གལ་ཆེ། དེ་ནས་ཐོག་མར་ཡི་དམ་གྱི་བདག་བསྐྱེད་སྔོན་དུ་བཏང་སྟེ།  ཧྲཱི་ཥྚྲཱི་ བརྒྱ་རྩ་བརྒྱད་ཀྱིས་བསང་ཆུ་བསྒྲུབ། གཞི་བདག་གཏོར་མ་བཏང། དེ་ནས་འཇིགས་བྱེད་ཀྱི་དྲག་སྲེག་
སོགས་ལ་རྡོར་དྲིལ་བྱིན་རླབས་ནས་ཀུ་ཤ་དགྲམ་པའི་བར་སྔོན་དུ་བཏང་ནས། མཚམས་དེར་ལས་གཤིན་བསྐྱེད་དེ་ཁ་སྦྱོར་དབྱེ་བའི་རིམ་པ་མཛད་པའི་ཕྱག་བཞེས་ཡོད་ཀྱང། འདིར་འཇུག་ དེ་ཡང་དྲག་པོའི་ལས་ལ་འཁོར་གྱི་གཙོ་བོ་ཞིག་
བསྐྱེད་ནས་དེ་ཉིད་ཀྱིས་དགྲ་བོ་བསད་པ་སོགས་ཀྱི་ལས་བྱེད་པའི་དམིགས་པ་བྱས་ཀྱང་རུང་མོད། འདིར་འཇོམས་མཛད་རྡོ་རྗེ་ཤུགས་ལྡན་ཉིད་བསྐྱེད་པ་སྐབས་སུ་བབ་པས། མཆོད་གཏོར་བླ་མེད་སྤྱི་ལྟར་བྱིན་གྱིས་བརླབ།  ཧྲཱི་ཥྚྲཱི་ ས་བསང།  སྭ་བྷཱ་ཝས་ སྦྱང།  སྟོང་པའི་ངང་ལས་རང་གི་མདུན་

[004A]༄༅། །དུ་གནམ་ལྕགས་ཀྱི་རྡོ་རྗེའི་གུར་ཁང་ཕྱི་རོལ་ཏུ་ཤིན་ཏུ་དྲག་ཅིང་རྩུབ་པའི་མེ་དཔུང་དང་རླུང་ནག་འཚུབ་མས་བསྐོར་བ་ཡངས་ཤིང་རྒྱ་ཆེ་བའི་ནང་དུ་ཁྲག་གི་རྒྱ་མཚོ་དམར་ནག་རྦ་ཀློང་ཕྱོགས་བཅུར་གཡོ་བ་ཁྲོ་
ཆུ་ལྟར་ཁོལ་ཞིང་དུག་རླངས་སྔོ་དམར་འཇའ་ཚོན་ལྟར་འཁྲིགས་པའི་ཀློང་དཀྱིལ་ན་གདུག་པའི་ཆུ་སྲིན་དང་དུག་སྤྲུལ་སྤལ་སྡིག་ལ་སོགས་པའི་འཇིགས་པའི་སྲོག་ཆགས་གདུག་པ་ཅན་དུ་མས་ཡོངས་སུ་གང་བའི་དབུས་སུ། འབྱུང་
བཞི་རིམ་བརྩེགས་ཀྱི་སྟེང་དུ་ཀེང་རུས་ཀྱི་རི་རབ་ལྷུན་པོ་དང་བཅས་པའི་སྟེང་ན། དུར་ཁྲོད་ཆེན་པོ་འཇིགས་སུ་རུང་བའི་གནས། ཤིན་ཏུ་འཇིགས་ཤིང་གཏུམ་པའི་ལྗོངས། དྲེགས་པ་སྡེ་བརྒྱད་ཀྱི་བཤས་ར། དགྲ་བགེགས་ལོག་
འདྲེན་དང་བཅས་པའི་དུར་ས། དུག་གི་ལྗོན་ཤིང་གི་ཚང་ཚིང་འཁྲིགས་པ། དུག་ཆུ་དང་ཁྲག་རྒྱུན་གྱི་ཆུ་ཀླུང་འབབ་པ། འུག་པ་ཐལ་མདོག་དང་དུར་བྱ་ཀང་ཀ་སྲིན་བྱ་བྱ་རོག་ཁྭ་ཏ་ལ་སོགས་པའི་འདྲེ་བྱ་སྣ་ཚོགས་དགྲ་བགེགས་ཀྱི་
ཀླད་ལ་ལྡིང་ཞིང་ཐན་སྐད་སྒྲོགས་པ། སྟགས་གཟིག་དོམ་དྲེད་སེངྒེ་ལ་སོགས་པའི་གཅན་གཟན་གཏུམ་པོ་སྣ་ཚོགས་དགྲ་ལ་མཆོང་ཞིང་ངར་སྐད་འབོད་པ། དུག་རླངས་ཀྱི་ན་བུན་འཐུལ་བའི་ཀློང་ནས་དྲག་པོའི་གློག་སྟོང་འཁྱུག་
ཅིང་རྒྱོབ་སོད་ཀྱི་འབྲུག་སྒྲ་སྒྲོགས་པ། གནམ་ལྕགས་ཀྱི་ཐོག་སེར་དང་མཚོན་ཆ་སྣ་ཚོགས་ཀྱི་ཆར་དྲག་ཏུ་འབེབས་པ། སྣང་སྲིད་ཀྱི་དྲེགས་པ་ཐམས་ཅད་བཀའ་འཁོར་དུ་འདུ་བའི་གནས། ཤིན་ཏུ་འཇིགས་ཤིང་སྐྱི་གཡའ་བ་

[004B] ཉིན་མོ་རླུང་ནག་འཚུབས་པ། མི་མགོ་སྐམ་རློན་རལ་གསུམ་གཅལ་དུ་བཀྲམ་པའི་དབུས་ན་རྨང་གཞི་ནག་པོ་གནམ་ལྕགས་ལས་གྲུབ་པའི་སྟེང་དུ། ཤར་དུ་བདུད་ཀྱི་ཐོད་པ་བརྩེགས་པ། ལྷོར་གཤིན་རྗེའི་ཐོད་
པ་བརྩེགས་པ། ནུབ་ཏུ་སྲིན་པོའི་ཐོད་པ་བརྩེགས་པ། བྱང་དུ་གནོད་སྦྱིན་གྱི་ཐོད་པ་བརྩེགས་པའི་ཕོ་བྲང་ཆེན་པོ་ཕྱི་རིན་པོ་ཆེ་བཻ་ཌཱུརྱ་སྔོན་པོ་ལས་གྲུབ་པའི་གཞལ་ཡས་ཁང་རྟ་བབས་དང་བཅས་པ། ནང་ཐོད་པའི་མཁར་དུ་ཡོད་པ་
གྲུ་བཞི་སྒོ་བཞི་པ། ཤིན་ཏུ་འཇིགས་ཤིང་རབ་ཏུ་བརྗིད་པ། ཟུར་བཞི་དམར་པོ་པད་རག་ལས་བྱས་པ། སྒོ་བཞི་ལྗང་གུ་མར་གད་ལས་བྱས་པ། གསེར་གྱི་རེ་ཆ་གསལ་བ། བྱི་རུའི་འཕྲུལ་གྱི་གཡའ་ཤིང་ཅན། རྟ་བབས་མུ་ཏིག་ལས་བྱས་
པ། ཀེང་རུས་ཀྱི་བད་ཡོད་པ། ནང་ཀེང་རུས་ཀྱི་ཀ་གདུང་རྣམས་ཀྱིས་ཡོངས་སུ་ཕུབ་པ། རུས་པའི་དྲ་བ་དང་དྲ་ཕྱེད། རྒྱུ་མའི་ལྡ་ལྡི། ཀེང་རུས་ཀྱི་མདའ་ཡབ། ཐོད་སྐམ་གྱི་པུ་ཤུ། སྲིན་པོ་དྲག་ཏུ་ཁྲོས་པའི་ཀེང་རུས་ལས་གྲུབ་པའི་རྒྱ་ཕིབས་
འཇིགས་སུ་རུང་བས་མཛེས་པ། སྙིང་དང་མི་མགོའི་ཏོག་གིས་མཛེས་པའི་སྟག་སེང་དང། ཞིང་ཆེན་གྱི་རྒྱལ་མཚན་རྣམས་ཀྱི་སྟེང་དུ་འདྲེ་བྱ་སྣ་ཚོགས་བབས་ནས་དགྲ་ལ་ངར་སྐད་སྒྲོགས་པ། འཇམ་མགོན་རྒྱལ་བའི་རིང་ལུགས་དར་ཞིང་
རྒྱས་པའི་གདུགས་དང། རྒྱལ་མཚན། བ་དན། རུ་དར་སེར་པོ་སྣ་ཚོགས་ཀྱི་རྩེ་མོར་ནོར་བུས་མཚན་པ། ངོས་རྣམས་ནས་ཁྲག་གི་གཟར་ཆུ་འབབ་པ། དེའི་ནང་དུ་མི་རོ་རྟ་རོ་གཅལ་དུ་བཀྲམ་པ། མི་ཁྲག་རྟ་ཁྲག་མཚོ་རུ་འཁྱིལ་བ། མི་ལྤགས་

[005A]༄༅། །སྟག་ལྤགས་ཡོལ་བར་བྲེས་པ། གསུར་ཆེན་གྱི་དུད་པ་ཕྱོགས་བཅུར་འཐུལ་བ། ཕྱི་རོལ་རྨང་གཞིའི་སྟེགས་བུ་ལ་རོ་ལངས་དང་སྲིན་པོ་རྣམས་ཀྱིས་ཤོན་བྱེད་པ། རུ་འདྲེན་སྡེ་བཞི་དང། ཀེང་རུས་དུ་མས་གར་
འཁྲབ་པ། ཕྱོགས་ཐམས་ཅད་དུ་གླང་ཆེན་གྱི་པགས་རློན་དང། ཞིང་ཆེན་གྱི་བླ་བྲེ། མི་རོའི་རྒྱལ་མཚན་དང། སེང་གེའི་བ་དན། རྒྱུ་རློན་གྱི་ལྡ་ལྡི། མགོ་བོ་སྣ་ཚོགས་ཀྱི་དོ་ཤལ། དབང་པོ་སྣ་ལྔའི་དྲ་ཕྱེད། །སྐྲའི་རྔ་ཡང་ལ་སོགས་
པས་ཉམ་ང་ཞིང། བག་ཚ་བ་དང་ཡ་ང་བའི་རྒྱན་དང་ལྡན་པའི་གཞལ་ཡས་ཁང་གི་ནང་དུ་མེ་རླུང་དྲག་ཏུ་འཁྲུག་པའི་དབུས་སུ་ཧཱུཾ་ཡིག་དམར་ནག་དེ་ལས་འོད་ཟེར་འཕྲོས། འཇམ་མགོན་རྒྱལ་བའི་བསྟན་ལ་གནོད་པའི་སྡང་དགྲ་
གདོན་བགེགས་ཐམས་ཅད་ཚར་བཅད། ཚུར་འདུས་ཡོངས་སུ་གྱུར་པ་ལས་འཇམ་མགོན་རྒྱལ་བའི་བསྟན་སྲུང་འཇོམས་མཛད་རྡོ་རྗེ་ཤུགས་ལྡན་རྩལ་སྐུ་མདོག་དམར་ནག་སྲིན་པོ་དྲག་ཏུ་ཁྲོས་པ་
ལས་ཀྱང་ཆེས་ཆེར་ཁྲོས་པ་ལྟར་ཤིན་ཏུ་གཏུམ་པ། འཇིགས་སུ་རུང་བའི་ཞལ་གནམས་ལྟ་བུར་གདངས་ཤིང། གངས་རི་ལྟ་བུའི་མཆེ་བ་རྣོན་པོ་བཞི་གཙིགས་པའི་བར་ན་ལྗགས་ཀྱི་གློག་ཕྲེང་འཁྱུག་པས་ས་གསུམ་གཡོ་བ། གནོད་
བྱེད་དམ་ཉམས་དགྲ་བགེགས་ཐམས་ཅད་མཱ་ར་ཡ་ཕཊ་ཀྱིས་འཇིགས་པའི་གད་རྒྱངས་སྒྲོག་པ། དྲག་པོའི་ཁྲོ་གཉེར་དཔྲལ་བའི་དབྱིངས་སུ་བསྡུས་ཤིང། ཞུགས་ཀྱི་ཕུང་པོ་ལྟར་གཡོ་བའི་དམར་ལ་ཟླུམ་པའི་སྤྱན་གསུམ་དགྲ་བགེགས་

[005B] སྨིན་མ་དང་སྨ་ར་དམར་སེར་མེ་ལྟར་འབར་བས་བདུད་བཞི་མ་ལུས་བསྲེག་པར་མཛད་པ། དབུ་སྐྲ་ཁམ་སེར་གྱེན་དུ་འཛིངས་པའི་དབུས་ན་སྣ་ཚོགས་པད་ཟླ་ཉི་མའི་དཀྱིལ་
འཁོར་གྱི་སྟེང་དུ་འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་དགྱེས་པའི་ཚུལ་གྱིས་བཞུགས་པ། སྙན་གཉིས་གཡོས་པའི་དུས་ཀྱི་འཐོར་རླུང་དྲག་པོས་གནོད་བྱེད་དམ་ཉམས་དགྲ་བགེགས་ཀྱི་ཡུལ་ཁམས་ཐམས་ཅད་ལྷག་མེད་
དུ་གཏོར་བ། ཤངས་བུག་གཉིས་ནས་འབྲུག་སྒྲ་དང་གློག་དམར་འཁྱུག་པའི་ཆར་སྤྲིན་སྤྲོས་པས་དགྲ་བགེགས་ཀྱི་ཡུལ་དུ་ཐོག་སེར་འབེབས། ཞལ་གཅིག་ཕྱག་གཉིས་ཀྱི་ཕྱག་གཡས་གནམ་ལྕགས་ཀྱི་རལ་གྲི་མེ་རབ་ཏུ་འབར་བ་
ནམ་མཁའ་ལ་འཕྱར་བས་དགྲ་བགེགས་ཀྱི་སྲོག་རྩ་རྩད་ནས་གཅོད་པ། ཕྱག་གཡོན་དགྲ་སྙིང་དྲོན་མོ་འཕར་བཞིན་པ་རྩ་ལག་དང་བཅས་པ་ཞལ་དུ་གསོལ་བས་ཁྲག་གི་རྒྱུན་གྱིས་ཨག་ཚོམ་དང་མགྲིན་པ་བཤེར་ཞིང་འཆི་བདག་མངོན་
སུམ་ལྟ་བུ། སྐུའི་བ་སྤུའི་བུ་ག་ཐམས་ཅད་ནས་དུག་དང་མཚོན་དང་ནད་ཀྱི་ན་བུན་གཏིབ་ཅིང། སྤྲུལ་པ་ཡང་སྤྲུལ་སེར་རྒོད་དྲག་པོ་ལྟར་འཚུབས་པ། དབུ་ལ་ཐོད་པ་སྐམ་པོ་ལྔའི་དབུ་རྒྱན་དང། སྐུ་ལ་དར་ནག་གི་འཇོལ་བེར། ཁྲག་
འཛག་པའི་མགོ་བོ་རློན་པ་ལྔ་བཅུའི་དོ་ཤལ་ཅན། སྤྲུལ་དང་མི་རུས་ཀྱི་འཁོར་ལོའི་རྣ་ཆ་དང། རིན་པོ་ཆེ་ལ་སོགས་པའི་རྒྱན་གྱིས་བརྒྱན་པ། མི་ལྤགས་ཀྱི་གཡང་གཞི་དང་གླང་པོ་ཆེའི་ཀོ་པ་རློན་པས་སྟོད་གཡོགས་ཤིང། སྟག་གི་པགས་
[006A]༄༅། །པའི་ཤམ་ཐབས་དང་དུར་ཁྲོད་ཀྱི་ཆས་ཀྱིས་རབ་ཏུ་འཇིགས་པ། སྟེང་འོག་བར་གསུམ་གྱི་གདོན་བགེགས་ཐམས་ཅད་བརྒྱལ་ཞིང་དངངས་ལ་འདར་བར་བྱེད་པའི་གནམ་ལྕགས་ཀྱི་བྱ་ཁྱུང་གཤོག་པ་ལྡིང་
ཞིང༑ རྡོ་རྗེའི་ཐོག་གི་ཚྭ་ཚྭ་འབུམ་ཕྲག་འཕྲོ་བའི་སྟེང་ན་རྒྱལ་པོ་རོལ་བའི་སྟབས་ཀྱིས། ཁམས་གསུམ་ཟིལ་གྱིས་གནོན། དྲེགས་པ་ཐམས་ཅད་དབང་དུ་སྡུད། འཇིགས་པ་ཐམས་ཅད་འཇིགས་པར་བྱེད་པའི་ཚུལ་གྱིས་བཞུགས་པ་
གཙོ་བོའི་ཕུང་ཁམས་སྐྱེ་མཆེད་ཡན་ལག་རྣམས་ལས་འོད་ཟེར་དུ་མ་རེ་སྤྲོས་པ་ལས། གཙོ་བོའི་མདུན་དུ་རྣམ་སྣང་ཤུགས་ལྡན་རྩལ་སྐུ་མདོག་དཀར་པོ་ཁྲོ་ཞིང་འཛུམ་པ་ཕྱག་གཡས་མདའ་དང་མེ་ལོང་གིས་བརྒྱན་པ་འཕྱར་ཞིང་
གཡོན་ཞགས་པ་འཛིན་པ། སྐུ་ལ་དར་དཀར་གྱི་འཇོལ་བེར་དང། དབུ་ལ་ལ་ཐོད་སེར་མ་གསོལ་བ། གླང་ཆེན་སྣ་རིང་ལ་ཆིབས་པ། གཡས་སུ་རིན་ཆེན་ཤུགས་ལྡན་རྩལ་སྐུ་མདོག་སེར་པོ་གཡས་གསེར་གྱི་ཚེ་བུམ་འཆི་མེད་ཚེའི་
བདུད་རྩིས་གང་བ་དཔག་བསམ་གྱི་ཤིང་གི་ཁ་རྒྱན་ཅན་ནམ་མཁར་འཕྱར་ཞིང། གཡོན་ནོར་གཞོང་འཛིན་པ། རིན་པོ་ཆེའི་རྒྱན་དང་རྩེ་བེར་སེར་པོ་གསོལ་བ། སྒ་སྲབ་ཆས་མཛེས་ཀྱི་ལྷ་རྟ་ངང་དཀར་ལ་ཆིབས་པ། རྒྱབ་ཏུ་པདྨ་
ཤུགས་ལྡན་རྩལ་ཁྲག་མདོག་རྔམས་བརྗིད་འཛུམ་ཞིང་ཆགས་པའི་ཉམས་ཅན་གཡས་ཁམས་གསུམ་དབང་དུ་འགུགས་པའི་ལྕགས་ཀྱུ་དར་དམར་གྱིས་བརྒྱན་པ་ནམ་མཁར་འཕྱར་ཞིང། གཡོན་རིན་པོ་ཆེའི་ཞགས་པ་

[006B] དར་དམར་གྱི་གོས་གྱོན་ཅིང་མེ་ཏོག་དམར་པོའི་རྒྱན་ཅན་ཞང་བློན་གྱི་ཆ་ལུགས་ཅན་གཡུ་འབྲུག་ལ་ཆིབས་པ། གཡོན་དུ་ཀརྨ་ཤུགས་ལྡན་རྩལ་ཤིན་ཏུ་དམར་སྨུག་ཁྲོས་པའི་ཚུལ་ཅན་གཡས་རལ་གྲི་དགྲ་ལ་འཕྱར་
ཞིང༑ གཡོན་ཙིཏྟ་ཞལ་དུ་སྟོབ་པ། དར་ནག་གི་ན་བཟའ་ཅན། དྲག་པོའི་བྱ་ཁྱུང་ལ་ཆིབས་པ། དེ་དག་གི་མཐའ་སྐོར་དུ་སྒྲོལ་བྱེད་ཡུམ་ཆེན་དགུ། སྣ་འདྲེན་དགེ་སློང་བརྒྱད། ལས་མཁན་སྟག་ཤར་བཅུ་རྣམས་ཤིན་ཏུ་འཇིགས་
ཤིང་མི་སྡུག་པའི་གཟུགས་ཅན་ཤ་ལ་དགའ་བ། ཁྲག་ལ་རོལ་བ། དྲག་པོའི་ང་རོ་འབྲུག་ལྟར་སྒྲོགས་ཤིང། སྲོག་གཅོད་ཀྱི་ལས་ལ་དགྱེས་པ། དྲག་ཤུལ་ཆེ་ཞིང་ལས་ལ་མྱུར་བ། སྤྲུལ་པ་ཡང་སྤྲུལ་ཉིད་སྤྲུལ་གྱི་ཚོགས་དཔག་ཏུ་
མེད་པས་བསྐོར་བའི་འཁོར་དུ་པེ་ཧར་གཟའ་བདུད། ཙིའུ་དམར་རྒྱལ་བཙན། མ་མོ་གཤིན་རྗེ། ལྷ་ཀླུ་གནོད་སྦྱིན། ནོར་བདག་ཤ་ཟ། སྲིན་པོ། དྲི་ཟ། གྲུལ་བུམ། བདུད། ཐེའུ་རང། འབྱུང་པོ། དྲེགས་པ་སྡེ་བརྒྱད། རུ་འདྲེན་
སྡེ་བཞི་སོགས་འཇིགས་ཤིང་རྔམས་པ་ཉི་ཟེར་གྱི་རྡུལ་ལྟར་འཕྲོ་བ། སྟོང་གསུམ་ཡུད་ཙམ་ལ་བསྐོར་ཞིང། ཞིང་བཅུའི་སྲོག་དབུགས་འགམ་པ་ལ་རིངས་པའི་འཁོར་ཚོགས་རྒྱ་མཚོ་ལྟ་བུས་བསྐོར་བར་གྱུར། གཙོ་བོའི་ཐུགས་ཀ་དང་རང་
ཡི་དམ་དུ་གསལ་བའི་ཐུགས་ཀའི་ས་བོན་ལས་འོད་ཟེར་འཕྲོས། དགའ་ལྡན་མཁའ་སྤྱོད། རི་བོ་རྩེ་ལྔ། ཤམྦྷ་ལ་སོགས་གར་བཞུགས་རྡོ་རྗེའི་ཕོ་བྲང་ནས་ཏིང་ངེ་འཛིན་གྱིས་སྤྲུལ་བའི་གནས་ཡུལ་ཆེན་པོ་འདིར་སྤྲུལ་པའི་རྒྱལ་ཆེན་རྡོ་རྗེ་

[007A]༄༅། །ཤུགས་ལྡན་རིགས་ལྔ་དྲག་པོ་རྩལ་འཁོར་དང་བཅས་པ་སྐད་ཅིག་གིས་བཛྲ་ས་མཱ་ཡ་ཛཿ་ཛཿ་ སྤོས་སྦྱོར་སྲེག་ཅིང་རྐང་གླིང་ཐོད་རྔ་སོགས་རོལ་མོ་དབྱངས་དང་བཅས་སྤྱན་འདྲེན་པ་ནི་ ། ཧཱུཾ༑ རབ་ཞི་ཆོས་སྐུའི་དབྱིངས་
ལས་མ་གཡོས་ཀྱང། །སྣ་ཚོགས་སྤྲུལ་པའི་རོལ་གར་མཐའ་ཡས་པས། །མཉམ་མེད་ཐུབ་བསྟན་རིན་ཆེན་སྲུང་མཛད་པའི། །སྤྲུལ་བསྒྱུར་ཅིར་ཡང་སྟོན་པའི་སྐུར་བཞེངས་ཤིག་འཇམ་དཔལ་རྡོ་རྗེའི་ཐུགས་ཀྱི་རང་གཟུགས་
དངོས། །འདུལ་འཛིན་དྲག་པོར་ཁྲོས་པའི་སྐུར་བཞེངས་ནས། །འཇམ་མགོན་རིང་ལུགས་སྙིང་པོ་བསྲུང་བའི་ཕྱིར། །གྲངས་མེད་སྤྲུལ་འཁོར་དང་བཅས་གཤེགས་སུ་གསོལ། །འཇམ་དཔལ་རྡོ་རྗེའི་སྐུ་ཡི་རང་གཟུགས་དངོས། །
ཞི་མཛད་སྒྲིབ་པ་ཀུན་སེལ་སྐུར་བཞེངས་ནས། །ནད་གདོན་རྐྱེན་ངན་བར་གཅོད་སེལ་བའི་ཕྱིར། །ཞི་མཛད་བྱེ་བའི་འཁོར་བཅས་གཤེགས་སུ་གསོལ། །འཇམ་དཔལ་རྡོ་རྗེའི་ཡོན་ཏན་རང་གཟུགས་དངོས། །རྒྱས་བྱེད་ཁམས་གསུམ་
དཔལ་འབར་སྐུར་བཞེངས་ནས། །ཚེ་བསོད་དཔལ་འབྱོར་ཡར་ཟླར་སྤེལ་བའི་སླད། །རྒྱས་མཛད་བྱེ་བའི་འཁོར་བཅས་གཤེགས་སུ་གསོལ། །འཇམ་དཔལ་རྡོ་རྗེའི་གསུང་གི་རང་གཟུགས་དངོས། །དབང་སྡུད་སྣོད་བཅུད་ཟིལ་གནོན་
སྐུར་བཞེངས་ནས། །སྲིད་གསུམ་བརྟན་གཡོ་དབང་དུ་འགུགས་པའི་ཕྱིར། །དབང་མཛད་བྱེ་བའི་འཁོར་བཅས་གཤེགས་སུ་གསོལ། །འཇམ་དཔལ་རྡོ་རྗེའི་འཕྲིན་ལས་རང་གཟུགས་དངོས། །གཏུམ་དྲག་རྡོ་རྗེ་ཤུགས་ལྡན་སྐུར་བཞེངས་

[007B] ༑བློ་བཟང་བསྟན་དགྲ་ཕྱེ་མར་འཐག་པའི་ཕྱིར། །དྲག་མཛད་བྱེ་བའི་འཁོར་བཅས་གཤེགས་སུ་གསོལ། །སྒྲོལ་བྱེད་ཡུམ་དགུ་སྣ་འདྲེན་དགེ་སློང་བརྒྱད། །ལས་མཁན་གཏུམ་པའི་སྟག་ཤར་བཅུ་ལ་སོགས། །གཞན་ཡང་
འཇིག་རྟེན་འདས་དང་དྲེགས་པའི་འཁོར། །མཐའ་ཀླས་བཀོད་པའི་ཚོགས་བཅས་གཤེགས་སུ་གསོལ། །བློ་བཟང་བསྟན་ལ་ཞུགས་པའི་བུ་བརྒྱད་ལ། །བརྩེ་ཞིང་དུང་བའི་གཡར་དམ་མི་གཡེལ་བར། །དགའ་ལྡན་ཞིང་ནས་ཡབ་རྗེ་ཙོང་
ཁ་པའི། །སེང་ཁྲིའི་གསེབ་ནས་ད་ལྟ་གནས་འདིར་གཤེགས། །ཉེར་བཞིའི་ཡུལ་དང་སུམ་ཅུ་རྩ་གཉིས་གནས། །ཨཽ་ཌཱི་ཡ་ན་བྱང་ཕྱོགས་ཤམྦྷ་ལ། །རི་བོ་རྩེ་ལྔ་དཔལ་ལྡན་འབྲས་སྤུངས་དང། །ས་སྐྱའི་རྨུག་ཆུང་གནས་ནས་
གཤེགས་སུ་གསོལ། །དོལ་གྱི་ཆུ་མིག་རྡོ་ཕུད་ཆོས་འཁོར་དང། །རྣམ་རབ་ཚོང་འདུས་རི་ཆོས་རྨོར་ངོར་དགོན། །དགའ་རྣམ་འོན་རོང་ལྷ་ལྡན་སྤྲོ་ཁང་སོགས། །གར་བཞུགས་གནས་ནས་ཐོགས་མེད་གཤེགས་སུ་གསོལ། །ཨོཾ་དྷརྨཱ་པཱ་
ལ་མཧཱ་རཱ་ཛཱ་བཛྲ་བེ་ག་ཝན་རུ་དྲཿ་པཉྩ་ཀུ་ལ་ས་པ་རི་ཝཱ་ར་ཨ་ཀརྵ་ཡ་ཛཿ་ཛཿ་ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར།  པར་བསམ། དེ་ནས་མཆོད་ཅིང་ཡན་ལག་བདུན་པ་འབུལ་བ་ནི་ ། ཨོཾ་དྷརྨཱ་པཱ་ལ་མཧཱ་རཱ་ཛཱ་བཛྲ་བེ་ག་
ཝན་རུ་དྲཿ་པཉྩ་ཀུ་ལས་པ་རི་ཝཱ་ར་ཨརྒྷཾ་པྲ་ཏཱིཙྪ་ཧཱུཾ་སཱཧཱ།  ཞེས་པ་ནས་ ། ཤཔྟའི་ བར་གྱིས་མཆོད། སྔགས་དེ་ལ་  ཨོཾ་ཨཱ་ཧཱུཾ་ བཏགས་པས་ནང་མཆོད་འབུལ་ ། གང་ཞིག་དྲན་པ་ཙམ་གྱིས་ཕྱི་ནང་གི་བར་ཆད་ཀུན་སེལ་ལས་བཞིའི་འཕྲིན་ལས་

[008A]༄༅། །རྣམས། །སྩོལ་མཛད་རྒྱལ་ཆེན་ཤུགས་ལྡན་དྲག་པོ་རྩལ། །བསྟན་སྲུང་འཁོར་དང་བཅས་ལ་ཕྱག་འཚལ་བསྟོད། །སྐུ་དང་མཆོད་རྟེན་ནས། འཇམ་མགོན་བསྟན་དགྲ་བདུད་བཞི་འཇོམས་པར་བསྔོ། །
 དེ་ནས་གསེར་སྐྱེམས་རིལ་བུ་དང་བཅས་པ་བཤམས་པ་ནང་མཆོད་ལྟར་བརླབས་ལ་ ། ཧཱུཾ༑ བླ་མ་ཡི་དམ་དཀོན་མཆོག་གསུམ། །རྒྱུད་སྡེ་བཞི་ཡི་ལྷ་ཚོགས་རྣམས། །ཁྱད་པར་བཅོམ་ལྡན་གཤིན་རྗེ་གཤེད། །གསེར་སྐྱེམས་མཆོད་པ་འདི་བཞེས་ལ། །
བདག་གི་གཟུ་དང་དཔང་མཛོད་ཅིག་དམ་ཉམས་འདི་ཡི་སྐྱབས་མ་མཛད། །གཤིན་རྗེ་གཤེད་ཀྱི་བཀའ་སྡོད་མཆོག་རྡོ་རྗེ་ཤུགས་ལྡན་འཁོར་དང་བཅས། །གཞན་ཡང་དམ་ཅན་རྒྱ་མཚོའི་ཚོགས། །གསེར་སྐྱེམས་་བདག་གི་་དམ་
ཉམས་་དབྱུ་གུ་དྲུག་ཅུ་རྩ་བཞི་སོགས། །ལོ་ཟླ་ཞག་དུས་ལྷ་རྣམས་དང། །ཁྱད་པར་ཡུལ་ཕྱོགས་འདིར་གནས་པའི། །ལྷ་ཀླུ་གཞི་བདག་འཁོར་བཅས་རྣམས། །གསེར་སྐྱེམས་་བདག་གི་་དམ་ཉམས་་གཟུ་དང་དབང་ལས་མཐོ་བ་མེད། །
རྣམ་པར་དག་པའི་ཐུགས་ཀྱིས་གཟིགས། །གསེར་སྐྱེམས་མཆོད་པ་རྒྱ་རེ་ཆེ། །འབྲུ་སྨན་སྣ་ཚོགས་རིན་ཆེ་བས། །དེ་རིང་བདག་གི་གྲོགས་མཛོད་ཅིག་ ཅེས་གསེར་སྐྱེམས་འབུལ། དེ་ནས་རང་ཡི་དམ་ལྷའི་ང་རྒྱལ་བརྟན་པོའི་ངང་ནས་རིག་པ་ངར་དང་ལྡན་པས་དགྲ་བགེགས་
སྒྲོལ་བའི་དམིགས་པ་དང་བཅས་དྲག་ཏུ་བསྐུལ་བ་འདི་ལྟར་ ། ཧཱུཾ༑ རྒྱལ་བའི་བསྟན་དང་བསྟན་འཛིན་དགེ་འདུན་སྡེར། །བསམ་སྦྱོར་ལོག་པར་འཁུ་པའི་དགྲ་བགེགས་ཀུན། །ལོ་ཟླ་ཞག་དང་སྐད་ཅིག་མ་འགྱངས་པར། །དྲག་པོའི་ཆད་ལས་མི་བཟད་སྣ་ཚོགས་

[008B] ༑ལེ་ལོ་གཡེང་དང་ཟས་ཕྱིར་མ་འགྲངས་པར། །སྨྱོ་འབོག་བརྒྱལ་དང་རིམས་ནད་གཟེར་ཐུང་ཕོབ། །ལུས་དང་སེམས་ཕྲོལ་ཤ་ཁྲག་ཞལ་དུ་གསོལ། །ཀླད་པ་འཇིབ་ཅིང་རུས་མུར་ལྤགས་པ་གྱོན། །ངན་སེམས་འདུན་གྲོས་བྱེ་མའི་
ཆང་ཕུར་བཤིགས། །མངའ་ཐང་སྣུམ་ཟད་མར་མེ་ཇི་བཞིན་ཐོངས། །ཚེ་དཔལ་ལོངས་སྤྱོད་རྒྱབ་རྟེན་དཔུང་དང་བཅས། །བྱ་སྒྲོ་མེ་ཡིས་བསྲེགས་བཞིན་ལྷག་མེད་མཛོད། །མདོར་ན་བདག་ལ་གནོད་ཅིང་འཚེ་བའི་དགྲ། །དངོས་དང་རྗེས་འབྲང་
མིང་གི་ལྷག་མར་ཐོངས། །བཅོལ་བའི་ལས་འདི་ད་ལྟ་མ་སྒྲུབ་ན། །དངོས་བརྒྱུད་བླ་མའི་བཀའ་དང་དམ་ལས་འདས། །རྣལ་འབྱོར་བསྟེན་གསོལ་དོན་མེད་རེ་བའི་འབྲས། །བསླུས་པས་ངོ་ནོངས་བསྟན་སྲུང་མིང་ཙམ་གྱུར། །དེ་བས་དམ་
ཚིག་གཉན་པོ་མ་དྲལ་བར། །མཐུ་རྩལ་དྲག་ཏུ་བསྐྱེད་ལ་ལས་ཀུན་མཛོད། ། ཅེས་དྲག་ཏུ་བསྐུལ། དེ་ནས་འབྲུག་ཁུང་ལིངྒ་དང་བཅས་པ་སློབ་དཔོན་གྱི་མདུན་དུ་བཞག་ལིང་ཁེབས་བསལ་ཏེ་རྡོ་རྗེའི་རྩེས་ནང་མཆོད་འཐོར་ལ། ལས་སྔགས་ཀྱིས་པ་སང་ ། སྭ་བྷཱ་ཝས་སྦྱང་ ། སྟོང་
པའི་ངང་ལས་ཧཱུཾ་ནག་པོ་ཞུ་བ་ལས་དམ་ཚིག་ཉམས་པའི་དགྲ་ འཾ་  བགེགས་རྣམས་ཀྱི་སྡིག་སེམས་དང་ལས་ངན་ལས་གྲུབ་པའི་འབྲུབ་ཁུང་གཏིང་ཟབ་ཅིང་ཡངས་པའི་ནང་དུ། ཞེ་སྡང་དྲག་པོའི་མེ་འབར་ཞིང། གཏི་མུག་གི་མུན་པ་གཏིབས་
པ༑ འདོད་ཆགས་ཀྱི་ཁྲག་མཚོ་ཁོལ་བའི་རྦ་ཀློང་འཁྲུག་ཅིང། ཕྲག་དོག་གི་རླུང་དམར་འཚུབས་པ། ནད་རིམས་མི་བཟད་པའི་ན་བུན་འཐིབས་ཤིང། གནམ་ལྕགས་ཐོག་སེར་མཚོན་ཆར་འབེབས་པ། བདུད་ཀྱི་བཙོན་ཁང། གཤིན་

[009A]༄༅། །རྗེའི་བཤས་ར། དམྱལ་བའི་བསྲེག་ཁང་རབ་ཏུ་འབར་བར་གྱུར། དེའི་ནང་དུ་ གཟུགས་ཅན་དགྲ་ལ་ཎི་དང་གཟུགས་མེད་བགེགས་ལ་དམིགས་ན་ ། ཏྲི་ལས་དམ་ཉམས་པའི་དགྲ་བོའམ་གནོད་བྱེད་མགོན་དང་བྲལ་བ་
གཅེར་བུ་ཤིན་ཏུ་ཉམ་ཐག་ཅིང་ལུས་རིད་པ། མྱ་ངན་གྱིས་གདུངས་པས་སྨྲེ་སྔགས་འདོན་ཅིང། བུག་དགུ་ནས་ཁྲག་འཛག་པ། དྲི་ཆེན་དང་དྲི་ཆུ་དབང་མེད་ལྷུག་པར་འཆོར་བ། མཚན་མ་འཕྱང་བ། ཡན་ལག་ལྕགས་སྒྲོག་གིས་
བསྡམས་པར་གྱུར།  དགུག་གཞུག་བྱ་བ་ནི། རྡོར་དྲིལ་འཛིན་པས་འདོད་རྒྱལ་གྱི་ཕྱག་རྒྱ་བྱས་ལ་ངག་ཏུ་ ། ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང། སངས་རྒྱས་ཀྱི་་ཆོས་ཀྱི་་དགེ་
འདུན་གྱི་་ཁམས་གསུམ་ཟ་བྱེད་དཔལ་རྡོ་རྗེ་འཇིགས་བྱེད་ཆེན་པོའི་་འཇམ་མགོན་རྒྱལ་བའི་བསྟན་སྲུང་རྒྱལ་ཆེན་རྡོ་རྗེ་ཤུགས་ལྡན་རིགས་ལྔ་དྲག་པོ་རྩལ་འཁོར་དང་བཅས་པའི་་དཔལ་མགོན་དམ་པ་ཆོས་སྐྱོང་བའི་
སྲུང་མ་མཐུ་རྩལ་ཅན་རྣམས་ཀྱི་་ཆོས་ཀྱི་དབྱིངས་རྣམ་པར་དག་ཅིང་ཀུན་རྫོབ་རྒྱུ་འབྲས་བསླུ་བ་མེད་པའི་བདེན་པའི་སྟོབས་ཀྱིས་དཔལ་ལྡན་བླ་མ་དམ་པའི་སྐུ་དགྲ་དཀོན་མཆོག་གསུམ་གྱི་སྤྱི་དགྲ་སངས་རྒྱས་ཀྱི་བསྟན་པའི་དགྲ་
བོ༑ སྔགས་འཆང་རྣལ་འབྱོར་བ་བདག་ཅག་དཔོན་སློབ་མི་ནོར་དགོན་གནས་དང་བཅས་པ་ འམ།  རྒྱུ་སྦྱོར་ཡོན་གྱི་བདག་པོ་མི་ནོར་འཁོར་དང་བཅས་པ་ལ་གནོད་ཅིང་འཚེ་བར་བྱེད་པའི་སྒོས་དགྲ་ངན་ལས་ཀྱི་ཕོད་བཙུགས་པ། དེ་

[009B] ངན་འགྲན་བྱས་པ། བསམ་པ་ངན་པ། སྦྱོར་བ་རྩུབ་པ། སྔ་དགྲ་བྱས་པ། ཕྱི་དགྲ་བྱེད་པ། ད་དགྲ་གཤོམ་པ་ལ་སོགས་པའི་དམ་ཉམས་པའི་དགྲ་བོ། གཟུགས་ཅན་གྱི་དགྲ། གཟུགས་མེད་ཀྱི་བགེགས། གསོན་འདྲེ་ལུས་ལ་
གནས་པ། གཤིན་འདྲེ་རྗེས་སུ་འབྲང་བ། དཀོར་འདྲེ་ནོར་ཕྱིར་རྒྱུགས་པ། རྦད་འདྲེ་བུ་ཡུག་ལྟར་འཚུབ་པ་ལ་སོགས་པའི་ཕྱི་དང་ནང་ན་གནས་པའི་དགྲ་བགེགས་རྣམས་ཀྱི་རྣམ་པར་ཤེས་པ། ས་འོག་ས་སྟེང། ས་བླ། མཐོ་སྲིད་པའི་རྩེ་
མོ་ནས། དམའ་དམྱལ་ཁམས་བཅོ་བརྒྱད་ཀྱི་གཏིང། ཕྱོགས་བཞི་མཚམས་བརྒྱད་གང་ན་གནས་ཀྱང་སྐད་ཅིག་ཐང་ཅིག་ཡུད་ཙམ་ལ་ལིངྒ་འདི་ཉིད་ལ་ཁུག་ཅིག་ཕོབ་ཅིག་ཨོཾ་དྷརྨཱ་པཱ་ལ་མཧཱ་རཱ་ཛཱ་བཛྲ་བེ་ག་ཝན་རུ་དྲཿ་པཉྩ་ཀུ་ལ་ས་པ་
རི་ཝཱ་ར་སརྦ་ཤ་ཏྲུཾ་བིགྷཱ་ན་ཨ་ཀརྵ་ཡ་ཛཿ་ཎི་ཡཾ་ཛཿ་ཏྲི་ཡཾ་ཛཿ་ཨོཾ་བཛྲ་ཨཾ་ཀུ་ཤ་ཛཿ་ཨོཾ་བཛྲ་པཱ་ཤ་ཧཱུཾ། ཨོཾ་བཛྲ་སྥོ་ཊ་བཾ། ཨོཾ་བཛྲ་གྷཎྜ་ཧོཿ་ ཞེས་ལན་གསུམ་མམ་བདུན་གྱིས་དགུག་གཞུག་བྱ། དེ་ནས་རྒྱས་པར་སྤྲོ་ན་སླར་ཡང་དྲག་ཏུ་བསྐུལ་བ་གཏོར་ཆེན་ནས་འབྱུང་
བ་ལྟར་ ། ཧཱུཾ༑ རྡོ་རྗེ་འཛིན་པའི་བཀའ་འཁོར་ནས། ། ཞེས་པ་ནས།  འདི་དག་འཁོར་དང་བཅས་པ་ཀུན། ། ཞེས་པའི་བར་འདོན་ཅིང། གང་ལྟར་ཡང་དེ་ནས་ ། ཧཱུཾ༑ རྡོ་རྗེ་འབར་བའི་ལྕགས་ཀྱུ་ཡིས། །སྙིང་ནས་དྲོངས་ཤིག་ཨངྐུ་ཤ། སྤྲུལ་ནག་ཞགས་
པའི་གློག་ཕྲེང་གིས། །སྐེ་ནས་ཆིངས་ཤིག་པཱ་ཤ་ཧཱུཾ། ལས་ཀྱི་ལྕགས་སྒྲོགས་ནག་པོ་ཡིས། །རྐང་ལག་སྡོམས་ཤིག་སྥོ་ཊ་བཾ། །སྒྲ་དྲག་རྡོ་རྗེའི་དྲིལ་ཆེན་གྱིས། །ཕོབ་ཅིག་བཛྲ་གྷཎྜ་ཧོཿ་ཤུགས་དྲག་རྡོ་རྗེ་ཕུར་བུ་ཡིས། །སྙིང་ལ་བསྣུན་ཅིག་ཀཱི་

[010A]༄༅། །ལ་ཡ། །རྡོ་རྗེ་དགྲ་སྟྭ་ཁ་བོ་ཆེས། །ཆོས་ཅིག་བཛྲ་པ་ར་ཤུ། །རྭ་མང་རྡོ་རྗེའི་ཐོ་བ་ཡིས། །རྡུངས་ཤིག་བཛྲ་མུངྒ་ར། །ཁྲོ་བོའི་རྡོ་རྗེ་རྩེ་ལྔ་པས། །དུམ་བུར་ཆོད་ཅིག་བཛྲ་ན། །རེག་གཅོད་རྡོ་རྗེ་སྤུ་གྲི་ཡིས། །གཏུབ་
ཅིག་བཛྲ་ཀཱུ་ར་ཀཿ་རྡོ་རྗེ་འབར་བའི་བེ་ཅོན་གྱིས། །ཆོམས་ཤིག་བཛྲ་དཎྜ་ཎ། །རྒྱ་གྲམ་རྡོ་རྗེ་རི་རབ་ཀྱིས། །གནོན་ཅིག་བཛྲ་སྟམྦྷ་ཡ། །རྡོ་རྗེ་མེ་ཡི་ས་གཞི་ལ། །སྲོགས་ཤིག་ཨགྣེ་ཛྭ་ལ་རཾ། །དུས་ཀྱི་རླུང་ནག་འཚུབ་མ་ཡིས། །ཐོར་ཅིག་
ཀཱ་ལ་ཝ་ཡ་ཝེ། ། ཞེས་ཕྱག་མཚན་གྱིས་ཚམ་རྔམ་བྱ། དེ་ནས་སྒྲོལ་བྱའི་ཉེས་པ་གསལ་བཏབ་སྟེ་དབང་གཟུག་པ་ནི་ ། གསོན་ཅིག་དྲེགས་བྱེད་ཡོངས་ཀྱི་བདག་རྡོ་རྗེ་ཤུགས་སོགས་མིང་མང་པོ། །སྔོན་ཚེ་སྨོན་ལམ་ཇི་ལྟར་བཏབ། །འཇམ་མགོན་བླ་མ་ཡབ་སྲས་
སོགས། །རྩ་བརྒྱུད་བླ་མས་བཀའ་ཅི་བསྒོས། །ཁྱོད་ཀྱིས་རྡོ་རྗེ་སྤྱི་བོར་བླངས། །བྲོ་བོར་འདའ་དཀའི་བདུད་རྩི་མྱང། །ཁས་བླངས་དྲན་པའི་དུས་ལ་བབ། །བསྟན་དགྲ་དམ་ཉམས་བདེན་བྲལ་འདིས། །བླ་མ་སྨོད་ཅིང་སེམས་ཅན་འཚེ། །བསྟན་
འཛིན་དགེ་འདུན་སྡེ་རྣམས་བཅོམ། །ཁྱད་པར་རྣལ་འབྱོར་བདག་ཅག་ལ། །སྔ་དགྲ་ལག་ཏུ་ཇི་ལྟར་བདར། །ད་དགྲ་སེམས་པ་མངོན་སུམ་དང། །ཕྱི་དགྲ་ཡིད་བརྣག་ཁྱོད་ཀྱིས་ཤེས། །བདེན་པའི་དབང་དེ་ད་མཛོད་ཅིག་བདག་གིས་གང་བཅོལ་
ལས་འདི་དག་མྱུར་དུ་ཁྱོད་ཀྱིས་མ་བསྒྲུབས་ན། །རྩ་བརྒྱུད་བླ་མའི་བཀའ་ཡང་བཅག་བསྟན་སྲུང་ཁས་བླངས་འཇའ་ལྟར་ཡལ། །མཐུ་སྟོབས་རྫུ་འཕྲུལ་རྫུན་གྱི་ཚིག་རིག་འཛིན་རྣམས་ཀྱི་རེ་བ་བཅད། །དེ་ཕྱིར་ཁས་བླངས་དམ་བཅས་

[010B] །བསྟན་ལ་གནོད་བྱེད་འདི་དག་ཀུན། །ལོ་དང་ཟླ་བར་མ་བཞག་ཅིག་ཞག་དང་ཟ་མ་མ་འགྱངས་པར། །སྲིད་གསུམ་འཇིག་རྟེན་གར་གནས་ཀྱང། །ཐལ་བའི་རྡུལ་བཞིན་བརླག་པར་མཛོད། ། དེ་ནས་སྔགས་ཀྱི་བར་བླུད་པའི་ཐུན་སྐམ་རློན་གྱིས་བྲབ་ཅིང་ །
གནོད་སྦྱིན་དང་གཤིན་རྗེ་དང་མ་མོ་བདུད་སྤྲུལ་རྣམས་ཀྱིས་དུག་མཚོན་གྱི་ཆར་ཕབ་པར་གྱུར། ཧཱུཾ༑ ཡུངས་ཀར་རྒྱལ་པོ་ཁྲོ་བོའི་ཐུན། །སྐེ་ཚེ་དུག་ཁྲག་ལྕགས་རྡེའི་ཕྱེ། །དྲག་པོ་སྔགས་ཀྱིས་ངར་བཏབ་པའི། །གནམ་ལྕགས་སེར་ཆེན་ལྟ་བུའི་
ཟོར༑ ༑དགྲ་བོའི་ལུས་ལ་བཏབ་པ་ཡིས། །དགྲ་བགེགས་རྡུལ་ཕྲན་བཞིན་དུ་ཆོམས། ། ཞེས་དགྲ་གཟུགས་ལ་སྐམ་མཐུན་བྲབ་ ། ཁྲག་སྣ་འབུམ་དང་དུག་སྣ་སྟོང། །ཐང་ཁྲོམ་དུག་གི་ཁུ་བ་ལ། །དྲག་པོ་སྔགས་ཀྱིས་ངར་བཏབ་པའི། །བརླན་ཞིང་གཤེར་བའི་ཐུན་ཟོར་
འདི༑ ༑དགྲ་བོའི་ལུས་ལ་བཏབ་པ་ཡིས། །དྲན་པ་མྱོས་ཤིང་ཉམས་པར་གྱུར། ། ཅེས་རློན་ཐུན་རོ་སྒྲའི་པིར་གྱིས་བྲབ།  ཡུངས་ཀར་རྒྱལ་པོ་ཁྲོ་བོའི་ཐུན། །དུག་སྣ་ཁྲག་སྣ་ཁྲོ་མོའི་ཐུན། །སྐམ་ཐུན་རློན་ཐུན་ཐུན་བྲབ་པས། །ཁྲོ་བོ་ཁྲོ་མོས་ལས་མཛོད་ཅིག་ ཅེས་སྐམ་
རློན་ཐུན་གྱིས་བྲབ།  དཀོན་མཆོག་གསུམ་ལ་གནོད་པ། བླ་མ་ལ་སྨོད་པ། བསྟན་པ་ལ་སྡང་བ། སེམས་ཅན་ལ་འཚེ་བ། སྒྲུབ་པ་པོ་ཨླ་བསམ་སྦྱོར་ལོག་པར་བལྟ་བར་བྱེད་པའི་དམ་ཚིག་ཉམས་པའི་དགྲ་བོ་འདི་ལ་རྒྱོབ་ཅིག་སོད་ཅིག་ལྷན་ཅིག་སྐྱེས་པའི་ལྷ་
དང་ཕྱེ་ཞིག་མཉམ་པོར་འོང་བའི་བདུད་དང་སྤྲོད་ཅིག་ཕོ་ལྷ་དང་ཕྱེ་ཞིག་མོ་ལྷ་དང་ཕྱེ་ཞིག་ལེའུ་ལྷ་དང་ཕྱེ་ཞིག་ཞང་ལྷ་དང་ཕྱེ་ཞིག་ཕྲག་ལྷ་དང་ཕྱེ་ཞིག་འགོ་བའི་ལྷ་དང་ཕྱེ་ཞིག་བསྟེན་པའི་ལྷ་དང་ཕྱེ་ཞིག་ལས་མཁན་རྣམས་ཀྱིས་ཁྲིད་
[011A]༄༅། །དེ་འཚོག་བརྡུང་ལ་སོགས་པ་བགྱིས་ཤིག་ དེ་ནས་ལྷ་དབྱེ་བྱ་བ་ལ། ཡེ་ཤེས་པའི་ལྷ་དང་དབྱེ་བ་ནི།  ཧཱུཾ། དགྲ་བགེགས་འདི་ཡི་གྲོགས་མཛད་པའི། །ཡེ་ཤེས་ལྷ་སྲུང་ཚོགས་རྣམས་གསོན། །བསྟན་དགྲ་དམ་ཉམས་སྡིག་ཅན་འདིའི། །
མགོན་སྐྱབས་དཔུང་གཉེན་མ་མཛད་པར། །མཐུ་དང་རྫུ་འཕྲུལ་ཀུན་ཆོམས་ལ། །བདག་གི་མགོན་དང་སྐྱབས་མཛོད་ཅིག་བརྩེ་བས་ཁྲོས་པའི་སྐུར་བཞེངས་ལ། །སྡིག་ཅན་དྲག་པོའི་ཆད་པས་སྒྲོལ། །ཨོཾ་བཛྲ་པི་ཀི་བི་ཀྲནྟ་སརྦ་ཤ་ཏྲུཾ་སརྦ་ཛྙཱ་ན་
དེ་ཝ་བི་དེ་ཥ་ཡ་ཕཊ།  ཅེས་ཡེ་ཤེས་པ་དང་ཕྲལ། དེ་ནས་འཇིག་རྟེན་པའི་ལྷ་སྲུང་ཕྲལ་བ་ནི།  ཧཱུཾ། ཉེས་ཅན་དགྲ་བོའི་གྲོགས་ཕྱེད་པའི། །འཇིག་རྟེན་ལྷ་སྲུང་ཐམས་ཅད་ཀྱང། །འཇིགས་པ་ཐམས་ཅད་འཇིགས་བྱེད་པའི། །གཤིན་རྗེའི་གཤེད་པོའི་བཀའ་ཉོན་ལ། །
སྡིག་ལྡན་འདི་ཉིད་ཚར་གཅོད་ཅིག་གཞན་ཡང་སྲུང་བྱེད་གོ་ཆ་དང། །སྔགས་རྫས་རྟེན་འབྲེལ་ནུས་པ་སོགས། །ཆོས་འབྱུང་ནང་བཙུད་ཕུར་བུས་གདབ། །ཨོཾ་བཛྲ་བི་ཀི་བི་ཀྲནྟ་སརྦ་ཤ་ཏྲུཾ་སརྦ་ལོ་ཀ་དེ་ཝ་རཀྵ་བི་དེ་ཥ་ཡ་ཕཊ།  ཅེས་འཇིག་རྟེན་པའི་
ལྷ་སྲུང་དང། རྫས་སྔགས་ཀྱི་སྲུང་བ་དང་ཕྲལ། དེ་ནས་སྒྲོལ་གྲི་ཐོགས་ལ།  ཧཱུཾ། སྲོག་བདུད་འབར་བའི་ཐོག་ཟེར་ཅན། །གཏུམ་དྲག་རྒྱལ་ཆེན་དཔུང་འཁོར་བཅས། །འཇིགས་པའི་སྐུ་ནི་སྟོན་རེ་རན། །རྔམས་པའི་ང་རོ་སྒྲོག་རེ་རན། །གསོད་བའི་ཐུགས་ན་མྱུར་རེ་རན། །
དྲག་ཤུལ་རྩལ་དེ་འཆར་རེ་རན། །མངོན་སྤྱོད་འཕྲིན་ལས་སྒྲུབ་རེ་རན། །སྤྱི་དང་བྱེ་བྲག་ལ་སྡང་བའི། །ངམ་ཉམས་སྙིང་གི་ཚེར་མ་འདིར། །འཇིག་རྟེན་མི་འདོད་ཐམས་ཅད་ཐོངས། །ལུས་སྟོད་ཚ་བ་མེ་ལྟར་སྦོར། །བར་དུ་རླུང་མཁྲིས་བན་ཀན་སོགས། །བཞི་བརྒྱ་

[011B] །དལ་ཡམས་ཁྲག་ནད་གཟེར་ཆེན་སོགས། །བཟློག་ཏུ་མེད་པའི་གཉན་རིམས་ཕོབ། །ཁ་ནས་དོན་སྙིང་ཁྲག་དྲོན་ཕྱུངས། །འོག་ནས་བཤལ་རིམས་ཆུ་རྒྱུན་ཐོངས། །ལྟས་ངན་བརྒྱད་ཅུ་ཡེ་འབྲོག་སོགས། །ཐོས་
པས་སྐྲག་རྣམས་མྱུར་དུ་ཕོབ། །གཉེན་སོགས་ཁ་རྗེ་དབང་ཐང་ཕྲོལ། །མཚོན་རྣོན་འབར་བས་སྲོག་ལུས་གཏུབས། །སྙིང་ཁྲག་དྲོན་མོ་ད་འཐུངས་ཤིག་ཧཱུཾ། རྣམ་པར་མི་རྟོག་ཐུགས་ཀྱི་བདག་ལུས་ངན་འདི་ལ་མ་བཞུགས་པར། །
རང་བཞིན་འོད་གསལ་ཆོས་ཀྱི་དབྱིངས། །དྲི་མའི་སྦུབས་ནས་གཤེགས་སུ་གསོལ། །ཨོཾ་ཡ་མཱནྟ་ཀ་སུ་ག་ཏ་ཧྲི་ད་ཡ་བུདྡྷ་བཛྲ་མུཿ་སེམས་རང་བཞིན་གྱིས་འོད་གསལ་བ་དེ་དྲི་མ་དང་བྲལ་ནས་སངས་རྒྱས་ཀྱི་ཞིང་དུ་གཤེགས་པར་གྱུར།  ཅེས་མདུན་
གྱི་ནམ་མཁར་སྐད་ཅིག་གིས་རྡོ་རྗེ་སེམས་དཔའ་བསམས་ལ། དགྲ་བོའི་རྣམ་ཤེས་རང་ཡི་དམ་དུ་གསལ་བའི་ཐུགས་ཀ་དྲངས་ནས། སླར་རྡོ་རྗེ་སེམས་དཔའི་ཐུགས་ཀར་འཕངས་པས་མི་བསྐྱོད་པའི་ཞིང་དུ་ཐོགས་པ་མེད་པར་གཤེགས་པར་བསམ་ལ། བསྒྲལ་བྱ་སྒྲོལ་བྱེད་བསྒྲལ་བའི་རང་བཞིན་ཐམས་
ཅད་སྤྲོས་པའི་མཐའ་ཐམས་ཅད་དང་བྲལ་བའི་ངང་དུ་མཉམ་པར་བཞག་དེ་ནས་རྣམ་ཤེས་སྤར་ཟིན་པའི་ཕུང་པོ་དེ་ཆོས་སྐྱོང་གི་ཐུགས་ཀ་ནས་སྤྲོས་པའི་ལས་མཁན་རྣམས་ཀྱིས་གཏུབ་པར་བསམས་ལ།  ལས་མཁན་རྣམས་ཀྱིས་རལ་གྲི་ལ་སོགས་པའི་མཚོན་ཆས་བརྡེག་སྟེ་
བཅིངས། ཤ་ཟོས། ཁྲག་འཐུང། རྒྱུ་མ་དྲངས། ཡན་ལག་དང་མགོ་བོ་བཅད། ལྤགས་པ་བཤུས། ཚར་བཅད་པར་གྱུར། ཨོཾ་དྷརྨཱ་པཱ་ལ་ སོགས་ནས།  ཝཱར་སརྦ་ཤ་ཏྲུཾ་བིགྷྣན་མཱ་ར་ཡ་ཧཱུཾ་ཕཊ།  ཅེས་བརྗོད་ནས་སྒྲོལ་གྲིས་ཟན་ལིང་དུམ་བུ་དགུར་གཏུབ་

[012A]༄༅། །པ་སླར་ཡང་དུམ་བུ་མང་དུ་བྱས་ཏེ་བསྲེག་རྫས་རྣམས་ལ་བསྲེག་ཏེ་བཞག་དེ་ནས་རྡོར་དྲིལ་བྱིན་རླབས་སྤྱི་ལྟར་བྱས་རྗེས།  ཧྲཱི་ཥྚྲཱི་ བརྗོད་ལ་བསང་ཆུ་དང་ནང་མཆོད་ཀྱིས་ཐབ་དང། མཆོད་རྫས། རང་བཅས་ལ་ལག་པ་གཡོན་པས་གཡས་སྐོར་གྱིས་ལན་
གསུམ་རེ་བསང། མེ་ལྷའི་མཆོད་པ་ཆུ་བཞི་དང་བཅས་པ་སྤྱི་ལྟར་བྱིན་གྱིས་བརླབ། དེ་ནས་རྫས་སྦྱོང་བའི་ཕྱག་རྒྱ་བྱས་ལ།  ཨོཾ་ཨོཾ་སཱ་ཧཱས་ རྫས་རྣམས་བཀྲུས་པར་བསམ།  ཨོཾ་ཨཱ་སཱ་ཧཱས་ ལམ་ཤིང།  ཨོཾ་ཤྲཱི་སཱ་ཧཱས་ མར་ཁུ།  ཨོཾ་ཛྲིཾ་སཱ་ཧཱས་ འབྲུ།  ཨོཾ་ཀུ་རུ་ཀུ་རུ་སཱ་ཧཱས་ རྫས་གཞན་
རྣམས།  དེ་དག་ལས་གཞན་པའི་རྫས་རྣམས་ཀྱི་མཚན་ཉིད་དང་མི་ལྡན་པའི་ཉེས་སྐྱོན་ཐམས་ཅད་ངག་པར་བྱས་ཏེ་སྟོང་པར་གྱུར། སྟོང་པའི་ངང་ལས་སྲེག་རྫས་རྣམས་ངོ་བོ་ཡེ་ཤེས་ཀྱི་བདུད་རྩི་ལྔའི་རང་བཞིན་ཡིན་པ་ལ་
རྣམ་པ་དགྲ་བགེགས་བསྒྲལ་བའི་ཤ་རུས་ཀྱི་རི་དང། ཁྲག་ཞག་གི་རྒྱ་མཚོ་ཆེན་པོར་གྱུར། ཨོཾ་ཨཱ་ཧཱུཾ་ གིས་བྱིན་གྱིས་བརླབ། སླར་ཡང།  ཨོཾ་ཨཱ་ཧཱུཾ་ ལན་གསུམ་བརྗོད་དེ་སྒྲོན་མེ་སྦར་ཞིང།  ཧྲཱི་ཥྚྲི་ བརྗོད་ལ་བསང་ཆུ་དང་ནང་མཆོད་ཀྱིས་མེ་དེ་ལ་
གཡས་སྐར་དུ་ལན་གསུམ་གསུམ་བསང་ངོ། །དེ་ནས་སྒྲོན་མེ་དེ་གཙང་ཞིང་ཤིན་ཏུ་སྐམ་པའི་རྩྭའི་ཆུན་པོ་དང་བཅས་པས་ཐབ་ཀྱི་ནང་དུ་བཅུག་ལ།  ཨོཾ་བཛྲ་ཛྭ་ལ་ཛྭ་ལ་ཧཱུཾ།  ཞེས་བརྗོད་ཅིང་གཟི་བྱིན་བསྐྱེད།  ཧཱུཾ༑  ལན་བདུན་བརྗོད་ཅིང་རླུང་གཡབ་ཀྱིས་མེ་སྤར།  ཧྲཱི་ཥྲཱི་བརྗོད་ལ་
མར་ཁུ་བླུགས་གཟར་བདུན་གྱིས་ཀྱང་མེ་གསོ། དེ་ནས་ཀུ་ཤ་རྣམས་ལག་ཏུ་བཟུང་ལ།  ཨོཾ་བཛྲ་སཏ་ཨཱ་ ཞེས་ལན་གསུམ་བརྗོད་ལ་ཀུ་ཤ་རྣམས་བྱིན་གྱིས་བརླབ། དེ་ནས།  ཨོཾ༑ ཀུ་ཤ་འདི་ནི་གཙང་ཞིང་དགེ་ཚངས་པའི་ལྷ་རྣམས་དག་བྱེད་ཡིན། །དཀོན་

[012B] །ས་ལས་སྐྱེས་པའི་འདབ་མའི་སྙིང། །བདག་གི་བགེགས་རྣམས་ཐམས་ཅད་ནི། །ཞི་དང་བཀྲ་ཤིས་མཛད་དུ་གསོལ། ། ཞེས་བརྗོད་ནས་ཀུ་ཤ་ཕྱག་ལེན་ལྟར་བཀྲམ། རྡོར་དྲིལ་འཛིན་པའི་ལག་པ་ཐལ་མོ་སྦྱར་ནས།  བཅོམ་
ལྡན་འདས་རྡོ་རྗེ་སེམས་དཔའ་བགེགས་ཐམས་ཅད་ཞི་བ་དང་བཀྲ་ཤིས་པར་མཛད་དུ་གསོལ།  ཞེས་གསོལ་བ་གདབ། དེ་ནས་བསང་ཆུས་ཐབ་ལ་གཏོར་ཏེ།  ཧྲཱི་ཥྚཱི་ ས་བསང།  སྭ་བྷཱ་ཝ་ སྦྱང།  ཐབ་སྟོང་པ་ཉིད་དུ་གྱུར། སྟོང་པའི་ངང་ལས་
ཧཱུཾ་ནག་པོ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་ཁ་དོག་གནག་ཅིང་དབྱིབས་གྲུ་གསུམ་པ། མུ་རན་ཁ་ཁྱེར་དང་བཅས་པ། ཁ་ཁྱེར་ལ་ཁྲོ་བོའི་རྡོ་རྗེ་འབར་བའི་ཕྲེང་བས་བསྐོར་བ། གྲ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་
ཐོགས་པ་མེད་པར་གྱུར། ཐབ་ཀྱི་ནང་དུ་རཾ་ལས་སྐྱེས་པའི་མེ་གྲུ་གསུམ་པའི་དབུས་སུ། སྣ་ཚོགས་པདྨའི་ལྟེ་བར་རཾ་ལས་བགྲང་ཕྲེང། དེ་ཡོངས་སུ་གྱུར་པ་ལས་མེ་ལྷ་སྐུ་མདོག་ནག་པོ་ནག་དཀར་དམར་བའི་ཞལ་གསུམ་ཕྱག་དྲུག་པ་
གཉུག་མར་གནས་པའི་རིག་མ་དང་གཉིས་སུ་མེད་པའི་སྐུ། ཕྱག་གཡས་ཀྱི་དང་པོ་ན་བགྲང་ཕྲེང། གཉིས་པས་མི་འཇིགས་པ་སྦྱིན་པ། གསུམ་པ་ན་གྲི་གུག་གཡོན་གྱི་དང་པོ་ན་དབྱུ་གུ་རྩེ་གསུམ་པ། གཉིས་པ་ན་སྤྱི་བླུགས། གསུམ་
པ་ན་ཐོད་པ་བསྣམས་པ། གཡོན་བརྐྱངས་པའི་སྟབས་ཀྱིས་བཞུགས་པ། ཁྲོ་བོའི་རྒྱན་རྣམས་ཀྱིས་བརྒྱན་པའི་ཐུགས་ཀར་མེ་གྲུ་གསུམ་པ་རཾ་གྱིས་མཚན་པ། དམ་ཚིག་པའི་ཐུགས་ཀའི་ས་བོན་གྱི་འོད་ཟེར་ལས་སྤྲོས་པའི་ཁྲོ་བོ་འདོད་

[013A]༄༅། །རྒྱལ་གྱིས་ཤར་ལྷོ་ནས་བསྒོམས་པ་དང་འདྲ་བའི་མེ་ལྷ་དྲང་སྲོང་གི་འཁོར་གྱིས་བསྐོར་བ་སྤྱན་དྲངས་ པར་བསམས་ལ། ལག་པ་གཡས་མི་འཇིགས་པ་སྦྱིན་པའི་ཕྱག་རྒྱས་མཐེ་བོང་གསབ་ཅིང།  ཨོཾ༑ ཚུར་བྱོན་
ཚུར་བྱོན་འབྱུང་པོ་ཆེ། །ལྷ་ཡི་དྲང་སྲོང་བྲམ་ཟེ་མཆོག་སྲེག་བླུགས་ཞལ་ཟས་བཞེས་སླད་དུ། །འདིར་ནི་ཡང་དག་བསྙེན་པར་མཛོད། །ཨོཾ་ཊྐྐི་ཧཱུཾ་ཛཿ་ཐབ་ཀྱི་མེ་མཚམས་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་གྱུར་
ཧྲཱི་ཥྚྲཱི་ བརྗོད་ཅིང་བསང་ཆུ་གཏོར་ལ་ཕྱིར་འབྲངས་གྱི་བགེགས་བསྐྲད།  ཨོཾ་ཨཱ་ཧྲཱི་བྲ་ཝ་ར་སད་ཀཱ་རཾ་པྲོཀྵ་ཎཾ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་པས་ཀུ་ཤའི་ཆུན་པོས་ཞལ་བསིལ་གྱི་སྣོད་ནས་བཟེད་ཞལ་དང་པོར་ལན་གསུམ་གྱིས་བསང་གཏོར་དབུལ། དེ་བཞིན་དུ་པྲོཀྵ་ཎཾ་གྱི་གནས་
སུ་  ཨ་ཉྩ་མཱ་ཎཾ་ སྦྱར་བས་བཟེད་ཞལ་དང་པོར་ཞལ་བསིལ་དང།  ཨརྒྷཾ་ སྦྱར་བས་བཟེད་ཞལ་གཉིས་པར་མཆོད་ཡོན།  པཱ་དྱཾ་ ཞེས་སྦྱར་བས་བཟེད་ཞལ་གསུམ་པར་ཞབས་བསིལ་དབུལ།  ཨོཾ་མུངྒ་རཱ་ཛཿ་ཨོཾ་དཱཎྜ་ཧཱུཾ། ཨོཾ་པདྨ་བཾ། ཨོཾ་ཁངྒ་ཧོཿ་ ཞེས་དགུག་གཞུག་བཅིངས་
དབང་དུ་བྱས་ཏེ།  དམ་ཚིག་པ་དང་གཉིས་སུ་མེད་པར་གྱུར།  ཅེས་བརྗོད། དེ་ནས།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་པྲོཀྵ་ཎཾ་པྲ་ཏཱི་ཙྪ་ཧཱུཾ་སཱ་ཧཱ།  དེ་བཞིན་དུ།  ཨཱ་ཉྩ་མཱ་ཎཾ། ཨརྒྷཾ། པཱ་དྱཾ།  ཞེས་སྦྱར་ནས་གོང་ལྟར་དབུལ།  ཨོཾ་ཨགྣ་ཡེ་ཨཱ་དི་བྱཱ་ཨཱ་དི་བྱཱ་
ཨཱ་བི་ཤ་ཨཱ་བི་ཤ། མཧཱ་ཤྲཱི་ཡེ་ཧ་བྱ་ཀ་བྱ་བ་ཧ་ནཱ་ཡ་བཛྲ་པུཥྤེ་ཨཱ་ཧཱུཾ།  དེ་བཞིན་དུ།  དྷཱུ་པེ། ཨཱ་ལོ་ཀེ་གྷ་དཧེ། ནཻ་ཝི་དྱཱ། ཤཔྟ་ཨཱ་ཧཱུཾ།  ཞེས་ཉེར་སྤྱོད་དང་རོལ་མོས་མཆོད།  ཨོཾ་ཨགྣ་ཡེ་ ཞེས་པ་ནས་  བ་ཧཱ་ནཱ་ཡ་ཨོཾ་ཨཱ་ཧཱུཾ།  ཞེས་པས་ནང་མཆོད་

[013B] དྲིལ་སྟབས་དང་བཅས་པས།  འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོ་ཊྐྐིས་དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་སྲེག་ཁྲོ་བོ་མེ་ལྷ་ཉིད་ལ་རྣམ་པར་འདུད། །ཚངས་པ་འཇིག་
རྟེན་མགོན་གྱིས་སྲས། །མེ་ལྷའི་རྒྱལ་པོ་དྲང་སྲོང་མཆོག་འབྱུང་པོ་ཡོངས་སུ་སྐྱབས་པའི་ཕྱིར། །ཐུགས་རྗེའི་དབང་གིས་སྐུར་སྤྲུལ་པ། །རིག་སྔགས་གྲུབ་པའི་དྲང་སྲོང་ཚུལ། །ཉོན་མོངས་བསྲེག་པའི་ཤེས་རབ་འོད། །བསྐལ་པའི་མེ་
བཞིན་གཟི་བརྗིད་འབར། །མངོན་ཤེས་རྫུ་འཕྲུལ་ཞབས་དང་ལྡན། །ཐབས་ཀྱི་སྤྲུལ་པས་ཐེག་པ་བཅིབས། །རིག་སྔགས་གསུང་ཞིང་བགྲང་ཕྲེང་འཛིན། །བདུད་རྩིའི་བཅུད་ལྡན་གུཎྜེ་བསྣམས། །ཆོས་ཀྱི་བདུད་རྩི་ཡོངས་ལ་བསིལ། །
ཉེས་པའི་སྐྱོན་བྲལ་ཚངས་པར་སྤྱོད། །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་བས་བསྟོད་དེ་ཕྱག་ཀྱང་འཚལ། ། ཞེས་པས་བསྟོད།  ཨོཾ་བཛྲ་ཨ་ན་ལ་མཧཱ་བཧུ་ཏ་ཛྭ་ལ་ཛྭ་ལ་ཡ། སརྦ་བྷ་སྨི་ཀུ་རུ། སརྦ་
དུ་ཥྚན་ཧཱུཾ་ཕཊ། ཏྲི་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟྭཾ། ས་མ་ཡ་ཧོཿ་ ཞེས་ལན་གསུམ་གྱིས་དམ་ཚིག་བསྒྲག་གོ་དེ་ནས་ཁྲོ་བོའི་ཁུ་ཚུར་གྱིས། གཡས་པས་དགང་གཟར་དང་གཡོན་པས་བླུགས་གཟར་བཟུང་ལ།  མེ་ལྷའི་ལྗགས་རྡོ་རྗེའི་རྣམ་པ་ཅན་ནག་པོ་མེ་འབར་བའི་དབྱིབས་
ཅན་ལ་རཾ་ཡིག་དང། དགང་བླུགས་ཀྱི་ཁ་ལ་ཧཱུཾ་ཡིག་ནག་པོ་མེ་འོད་འཕྲོ་བས་མཚན་པར་གྱུར།  ཅེས་དང། སྔགས་ནི།  ཨོཾ་ཨགྣ་ཡེ་ ཞེས་པ་ནས།  བ་ཧཱ་ནཱ་ཡ།  སྤེལ་ཚིག་ནི།  ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བསྟན་པ་བསྟན་

[014A]༄༅། །འཛིན་དང་བཅས་པ་ལ་སྡང་ཞིང་ལོག་པར་འཁུ་བའི་སེམས་དང་ལྡན་པ་རྣམས་དང། ཁྱད་པར་བདག་ཅག་དཔོན་སློབ་འཁོར་དང་བཅས་པ་ལ་གནོད་ཅིང་འཚེ་བར་བྱེད་པའི་སྔ་དགྲ་ལག་ལ་བརྡར་བ་
ཕྱི་དགྲ་ཡིད་ལ་སེམས་པ། ད་དགྲ་གནོད་ཅིང་འཚེ་བར་བྱེད་པའི་བསམ་ངན་སྦྱོར་རྩུབ་འཆང་བའི་དགྲ་བགེགས་རྣམས་ཀྱི་ཚེ་དང་བསོད་ནམས། དཔལ་འབྱོར་ཕུན་ཚོགས་བླ་སྲོག་ཚེ་གསུམ་དང་བཅས་པ་མཱ་ར་ཡ་ཕཊ།  ཅེས་སྦྱོར་
བ་དང། དེ་ནས་ཡམ་ཤིང་གཉིས་གཉིས་བཟུང་ལ་ཡམ་ཤིང་རྣམས་ངོ་བོ་བྱང་ཆུབ་ཀྱི་ཤིང་གི་རང་བཞིན་ཡིན་པ་ལ་རྣམ་པ་དགྲ་བགེགས་ཀྱི་རྐང་རུས་སུ་བསམས་ལ་ཕུལ་ཏེ།  ཨོཾ་ཨགྣ་ཡེ་ནས། བ་ཧ་ནཱ་ཡ། ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ ཞེས་པ་ནས།།
མཱ་ར་ཡ་ཕཊ།  ཅེས་ཕུལ་བས་རུས་པ་རྣམས་ཞལ་དུ་ཆེམ་ཆེམ་གསོལ་བར་བསམ། དེ་ནས་མེ་ལྷའི་སྔགས་དང་སྤེལ་ཚིག་སོགས་སྔར་ལྟར་བྱས་ཏེ། དགྲ་བགེགས་ཀྱི་སྙིང་ཁྲག་ལ་ཧུབ་ཧུབ་དུ་གསོལ་བར་བསམས་ལ་མར་ནག་དང། རྫས་གཞན་རྣམས་ཤ་ཆེན་སོགས་སུ་བསམས་ལ་
དྲག་པོའི་སྲེག་རྫས་གཞན་རྣམས་སྔར་ལྟར་ཕུལ། སྐབས་འདི་དང་འོག་ཏུ་འདས་ལྷའི་སྐབས་ལྷའི་སྔགས་མ་གཏོགས་རྫས་སྔགས་མི་དགོས་ཤིང། གལ་ཏེ་རྫས་སྔགས་ཡོད་པའི་ཕྱག་ལེན་ཀྱང་ཡོད་པ་ལྟར་བྱེད་པར་སྤྲོ་ན། མེ་ལྷའི་སྔགས་ཀྱི་མཇུག་ཏུ།  ཨོཾ་བོ་དཧི་པྲི་ཀྵ་ཡ་
ཁམས་གསུམ་ཆོས་ཀྱི་རྒྱལ་པོ་ནས། སེམས་དང་ལྡན་པ་རྣམས་དང། ཁྱད་པར་བདག་ཅག་དཔོན་སློབ་འཁོར་དང་བཅས་པའི་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པའི་དགྲ་བགེགས་ཐམས་ཅད་མཱ་ར་ཡ་ཕཊ།  ཅེས་པ་ནས།།

[014B] བར་དུ་སོ་སོའི་སྐབས་དང་བསྟུན་པའི་སྤེལ་ཚིག་སྦྱར་ནས་འབུལ་ཞིང། དེ་ནས་དྲག་པོའི་ཁྱད་རྫས་རྣམས་འབུལ། རྫས་ཆེན་བཅུ་གཉིས་འབུལ་བ་མི་སྤྲོ་ན། ཡམ་ཤིང་དང་མར་ནག་གི་རྗེས་སུ་ཁྱད་རྫས་ཕུལ་བས་ཆོག་གོ་དེ་ནས། ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨཱ་ཉྩ་མཱ་
ཎཾ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་པས་ཞལ་བསིལ་དང།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་པྲོ་ཀྵ་ཎ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་པས་བསང་གཏོར་དབུལ་ལོ། །དེ་ནས་འཇིག་རྟེན་ལས་འདས་པའི་མེ་ལྷ་མཆོད་པ་ལ་མཆོད་པ་བྱིན་གྱིས་བརླབ་པ་ནི།  ཧྲཱི་ཥྚྲཱི་ ས་བསང།  སྭ་བྷཱ་ཝས་ སྦྱངས།།
སྟོང་པའི་ངང་ལས་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་གསང་གཏོར། ཞལ་བསིལ། མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ། དྲི། ཞལ་ཟས། རོལ་མོ་ལ་སོགས་
པ་རྣམས་རང་བཞིན་བདེ་སྟོང་རྣམ་པ་མཆོད་རྫས་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་པྲོ་ཀྵ་ཎཾ་ཨཱ་ཧཱུཾ།  དེ་བཞིན་དུ་པྲོ་ཀྵའི་གནས་སུ།  ཨཱ་ཉྩ་མཱ་ཎཾ། ཨརྒྷཾ། པཱ་དྱཾ། པུཥྤེ། དྷཱུ་པེ་
ཨཱ་ལོ་ཀེ་གནྡྷེ། ནཻ་ཝི་དྱཱ། ཤཔྟ། རཱུ་པ། ཤཔྟ། གནྡྷེ། ར་ས། པརཤ་ཨཱ་ཧཱུཾ།  རྣམས་བཅུག་སྟེ་ཕྱག་རྒྱ་དང་བཅས་བྱིན་གྱིས་བརླབ། དེ་ནས་རྫས་སྤྱོད་པའི་ཕྱག་རྒྱ་བྱས་ལ།  ཨོཾ་ཨོཾ་སཱ་ཧཱ།  ཞེས་པ་ནས།  ཁྲག་ཞག་གི་རྒྱ་མཚོ་ཆེན་པོར་གྱུར། ཨོཾ་ཨཱ་ཧཱུཾ།  གིས་བྱིན་
གྱིས་བརླབ། དེ་ནས་འདས་ལྷ་བསྐྱེད་པ་ནི།  མེ་ལྷའི་ཐུགས་ཀར་མེ་གྲུ་གསུམ་རབ་ཏུ་འབར་བའི་དབུས་སུ་ཁྲག་གི་རྒྱ་མཚོ་དམར་ནག་གཡོ་ཞིང་ཁོལ་བའི་ཀློང་དུ་འབྱུང་བཞི་རིམ་བརྩེགས་ཀེང་རུས་ཀྱི་རི་རབ་ལྷུན་པོ་དང་བཅས་པའི་སྟེང། དུར་ཁྲོད་

[015A]༄༅། །ཆེན་པོ་ཤིན་ཏུ་འཇིགས་སུ་རུང་བའི་དབུས་ན་དྲག་པོའི་ཐོད་མཁར་ཡངས་ཤིང་རྒྱ་ཆེ་བ་གྲུ་བཞི་སྒོ་བཞི་རྟ་བབས་དང་བཅས་པ། རུས་པའི་དྲ་བ་དྲ་ཕྱེད། རྒྱུ་མའི་ལྡ་ལྡི། ཞིང་ཆེན་གྱི་བླ་བྲེ། མི་རོའི་
རྒྱལ་མཚན་སོགས་འཇིགས་ཤིང་ཡང་བའི་རྒྱན་ཐམས་ཅད་དང་ལྡན་པའི་ནང་དུ་མེ་རླུང་དྲག་ཏུ་འཁྲུགས་པའི་དབུས་སུ་ཧཱུཾ་ཡིག་དམར་ནག་དེ་ལས་འོད་ཟེར་འཕྲོས་ ཞེས་པ་ནས།  དམ་ཚིག་པ་དང་གཉིས་སུ་མེད་པར་གྱུར།  ཅེས་པའི་
བར་གོང་བཞིན་བཏང།  ལྷ་རྣམས་ཀྱི་སྐུ་ལས་འོད་ཟེར་ནག་པོའི་ཚོགས་འཕྲོ་བར་གྱུར།  དེ་ནས་མཆོད་པ་འབུལ་བ་ནི།  ཨོཾ་དྷ་རྨཱ་པཱ་ལ་མཧཱ་རཱ་ཛཱ་བཛྲ་བེ་ག་ཝན་རུ་དྲཿ་པཉྩ་ཀུ་ལ་ས་པ་རི་ཝཱ་ར་པྲོ་ཀྵ་ཎཾ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་པ་ནས།  པརཤ་པྲ་
ཏཱི་ཙྪ་ཧཱུཾ་སཱ་ཧཱ།  ཞེས་པའི་བར་ཆུ་བཞི་ཉེར་སྤྱོད་འདོད་ཡོན་དང་བཅས་པས་མཆོད། སྔགས་དེ་ལ་འབྲུ་གསུམ་བཏགས་པས་ནང་མཆོད་འབུལ།  གང་ཞིག་དྲན་པ་ཙམ་གྱིས་ཕྱི་ནང་གི་ ཞེས་པ་ནས།  འཇམ་མགོན་བསྟན་དགྲ་བདུད་བཞི་འཇོམས་པར་བསྔོ། ། ཞེས་ཡན་
ལག་བདུན་པ་བྱ།  ལྷའི་ལྗགས་རྡོ་རྗེའི་རྣམ་པ་ཅན་ནག་པེ་མེ་འབར་བའི་དབྱིབས་ཅན་ལ་རཾ་ཡིག་གིས་མཚན་པར་གྱུར། ཨོཾ་དྷ་རྨཱ་པཱ་ལ་མཧཱ་ཛཱ་ཛཱ་བཛྲ་བེ་ག་ཝ་ན་རུ་དྲཿ་པཉྩ་ཀུ་ལ་སརྦ་བིགྷྣན་ཤ་ཏྲུཾ་མཱ་ར་ཡ་ཧཱུཾ་ཕཊ།  སྤེལ་ཚིག་ནི།  ཁམས་
གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ ཞེས་པ་ནས།  མཱ་ར་ཡ་ཕཊ།  ཀྱི་བར་དྲག་པོའི་སྤེལ་ཚིག་སྔར་མེ་ལྷའི་སྐབས་ལྟར་བཏགས་པས་མར་ནག་ལན་བདུན་ཕུལ། དེ་ནས་ཡམ་ཤིང་དང། མར་ནག་ཁྱད་པར་བའི་རྫས་རྣམས་ལའང་དྲག་པོའི་སྔགས་དང་སྤེལ་ཚིག་གོང་བཞིན་

[015B] གོང་དུ་སྨོས་པ་ལྟར་ཏིལ་དང་དུར་བ་སོགས་རྫས་ཆེན་གཞན་རྣམས་མི་དགོས་ཤིང། གལ་ཏེ་འབུལ་ན་སྔགས་དང་སྤེལ་ཚིག་འདི་ཁོ་ན་ལྟར་ལས་སོ་སོ་མི་དགོས། ཅིས་ཀྱང་སོ་སོར་ཕྱེ་འདོད་ཚེ་གོང་དུ་མེ་ལྷའི་སྐབས་སུ་སྨོས་པ་ལྟར་སྦྱར་ནས་འབུལ། དེ་ལྟར་སྲེག་རྫས་རྣམས་ཕུལ་ཚར་བ་དང། འཕྲིན་
ལས་བཅོལ་བའི་སྐབས་སུ།  གཙོ་འཁོར་རྣམས་ཀྱི་ཐུགས་ཀ་ནས་ཤིན་ཏུ་ཁྲོས་ཤིང་འཇིགས་པ་དགྲ་བགེགས་ཀྱི་ཤ་ཁྲག་སྲོག་དབུགས་ལ་རྔམས་པའི་སྤྲུལ་པ་ཡང་སྤྲུལ་གྱི་ཁྲོ་བོའི་ཚོགས་དཔག་ཏུ་མེད་པ་སྤྲོས། ཁམས་གསུམ་ཆོས་ཀྱི་རྒྱལ་པོ་ཙོང་
ཁ་པ་ཆེན་པོའི་བསྟན་པ་བསྟན་འཛིན་དང་བཅས་པ་ལ་སྡང་ཞིང་ལོག་པར་འཁུ་བའི་སེམས་དང་ལྡན་པ་རྣམས་དང། ཁྱད་པར་རྣལ་འབྱོར་བ་བདག་ཅག་དཔོན་སློབ་ཡོན་མཆོད་མི་ནོར་དགོན་གནས་དང་བཅས་པ་རྣམས་ལ་གྣྡོ་ཅིང་འཚེ་བར་བྱེད་
པའི་དགྲ་བགེགས་རྣམས་ཀྱི་སྙིང་ཁ་ནས་ལྕགས་ཀྱུས་བཟུང། མགྲིན་པ་ནས་ཞགས་པས་བཅིང་སྟེ་བཀུག་ནས་འདར་ཧེད་ཧེད་ཆོས་སྐྱོང་འཁོར་བཅས་ཀྱི་མདུན་ན་འདུག་པ་ལ་མཚོན་ཆ་སྣ་ཚོགས་པས་བསྣུན་ཅིང། ཤ་ཁྲག་རུས་པ་ནང་
ཁྲོལ་དང་བཅས་པ་དམར་ཆོམ་ཆོམ་ཞལ་དུ་གསོལ་ཏེ་ཚར་བཅད་པར་གྱུར་ པར་བསམ། མར་ནག་དགང་བླུགས་བདུན།  ཨོཾ་དྷརྨ་པཱ་ལ་མཧཱ་རཱ་ཛཱ་བཛྲ་བེ་ག་ཝན་རུ་དྲཿ་པཉྩ་ཀུ་ལ་སརྦ་ཤ་ཏྲུཾ་མཱ་ར་ཡ་ཧཱུཾ་ཕཊ།  ཅེས་དྲག་པོའི་སྔགས་ཀྱིས་དབུལ། དེ་ནས།  ཨོཾ་ཨཱ་ཧྲཱི་པྲ་
ཝ་ར་སད་ཀཱ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱ་ཧཱ། ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་པྲོ་ཀྵ་ཎཾ་པྲ་ཏཱི་ཙྪ་ཧཱུཾ་སཱ་ཧཱ། ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨཉྩ་མཱ་ཎཾ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་མཆོད་ཡོན། བསང་གཏོར། ཞལ་བསིལ་གསུམ་འབུལ།  སྲབ་འཇམ་ཡང་པ་ལྷ་ཡི་གོས། །
[016A]༄༅། །ཞེས་སོགས་དང།  ཨོཾ་བཛྲ་ཝ་ས་སྱ་སཱཧཱ།  ཞེས་པས་གོས་གསར་པ་ཟུང་མེ་ནང་དུ་དབུལ་ཞིང། ལྷ་ལ་ན་བཟའ་ཕུལ་བར་བསམ།  ཨོཾ་བཛྲ་ཏཾ་བུ་ལ་ཡེ་སཱཧཱ།  ཞེས་པས་སོ་རྩི་དབུལ། དེ་ནས།  ཨོཾ་དྷ་རྨ་པཱ་ལ་སོགས་ཝཱ་ར་བུཥྤེ་
པྲ་ཏཱི་ཙྪ་ཧཱུཾ་སཱཧཱ།  དེ་བཞིན་དུ། པུཥཱེའི་གནས་སུ།  དྷཱུ་པེ། ཨཱ་ལོ་ཀེ། གནྡྷེ་ནཻ་ཝི་དྱཱ། ཤཔྟ་ རྣམས་སྦྱར་ལ་མཆོད།  ཨོཾ་དྷ་རྨཱ་པཱ་ལ་ ཞེས་པ་ནས།  ཝཱ་ར་ཨོཾ་ཨཱ་ཧཱུཾ།  ཞེས་ནང་མཆོད་དབུལ།  གང་ཞིག་དྲན་པ་ཙམ་གྱིས་ ཞེས་སོགས་ཤོ་ལོ་ཀ་གཅིག་གིས་བསྟོད་ད་ཕྱག་
བྱས་ནས། གཏོར་མ་འབུལ་བར་འདོད་ན་བྱིན་གྱིས་བརླབས་ལ།  བསྟན་སྲུང་རྒྱལ་ཆེན་རྡོ་རྗེ་ཤུགས་ལྡན་འཁོར་དང་བཅས་པ་རྣམས་ཀྱི་ལྗགས་ ཞེས་པ་ནས། ནང་མཆོད་འབུལ་བའི་བར་བསྐང་ཆོག་ལྟར་ཕུལ་ལ། གཏོར་རྫོངས་ནི།  ཧཱུཾ༑ འཇམ་མགོན་རྒྱལ་བའི་
བསྟན་སྲུང་རྡོ་རྗེ་ཤུགས་ལྡན་རིགས་ལྔ་དྲག་པོ་རྩལ་ ཞེས་པ་ནས་  ཨ་མུ་ཀ་མཱ་ར་ཡ་ཕཊ་ ཀྱི་བར་བརྗོད་ལ་ཐལ་མོ་བརྡབ།  ཨོཾ་ཨཱ་ཧྲཱི་ཕྲ་ཝ་ར་སད་ཀཱ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  ཞེས་གཤེགས་སྐྱེམས་ཀྱི་མཆོད་ཡོན་དབུལ། དེ་ནས་སྟག་ཆད་ཀྱི་ཉེས་པ་ཞི་བར་བྱ་བའི་
ཕྱིར་དུ་མེ་ཏོག་དང་བཅས་པའི་ཐལ་མོ་སྙིང་ཁར་སྦྱར་ནས།  གང་ཡང་བདག་བློ་རྨོངས་པ་ཡིས། །ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིར། །མགོན་ཁྱོད་དེ་ཀུན་བཟོད་པར་མཛོད། །མ་རྙེད་ཡོངས་སུ་མ་ཤེས་དང། །
གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱོད་ཀྱིས་བཟོད་མཛད་རིགས། །ཨོཾ་བཛྲ་སཏ་ཨཱ་ ཞེས་མང་དུ་བརྗོད་ནས། གཤིན་རྗེའི་གཤེད་ཀྱི་ཡི་གེ་བརྒྱ་པ་བཟླ་བར་བྱའོ། །དེའི་རྗེས་ལ།  ཨོཾ༑ ཁྱེད་ཀྱིས་སེམས་ཅན་དོན་ཀུན་

[016B] །རྗེས་སུ་མཐུན་པའི་དངོས་གྲུབ་བསྩ་བ། །སངས་རྒྱས་ཡུལ་དུ་གཤེགས་ནས་ཀྱང། །སླར་ཡང་འབྱོན་པར་མཛད་དུ་གསོལ། །ཨོཾ་ཨཱ་བཛྲ་མུཿ་ཡེ་ཤེས་པ་རྣམས་རང་བཞིན་གྱི་གནས་སུ་གཤེགས། །དམ་ཚིག་པ་རྣམས་བདག་ཉིད་ལ་ཐིམ་
པར་གྱུར།  ཅེས་བརྗོད་ཅིང་བསམ། དེ་ནས་སླར་ཡང་འཇིག་རྟེན་པའི་མེ་ལྷ་མཆོད་པ་ནི།  ཨོཾ་ཨགྣ་ཡེ་ ཞེས་པ་ནས།  བ་ཧ་ནཱ་ཡ། པུཥྤེ་པྲ་ཏཱི་ཙྪ་ཧཱུཾ་སཱཧཱ།  དེ་བཞིན་དུ།  དྷཱུ་པེ། ཨཱ་ལོ་ཀེ། གནྡྷེ། ནཻ་ཝི་དྱཱ། ཤཔྟ་པྲ་ཏཱི་ཙྪ་ཧཱུཾ་སཱཧཱ།  ཞེས་ཉེར་སྤྱོད་རོལ་མོ་དང་བཅས་པས་མཆོད།།
ཨོཾ་ཨགྣ་ཡེ་ ཞེས་པ་ནས་  ཧ་བྱཱ་ཀ་བྱཱ་བ་ཧ་ནཱ་ཡ་ཨོཾ་ཨཱ་ཧཱུཾ།  ཞེས་ནང་མཆོད་འབུལ།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་པྲོཀྵ་ཎཾ་པྲ་ཏཱི་ཙྪ་ཧཱུཾ་སཱཧཱ།  ཞེས་པས་བསང་གཏོར། དེ་བཞིན་དུ།  ཨཱ་ཉྩ་མཱ་ཎཾ།  ཞེས་པས་ཞལ་བསིལ།  ཨོཾ་བཛྲ་ཏཾ་པུ་ལ་ཡེ་སཱཧཱ་
 ཞེས་པས་སོ་རྩི།  ཨོཾ་བཛྲ་ཝ་ས་སྱ་སཱཧཱ།  ཞེས་པས་གོས་ཟུང་གསར་པ་རྣམས་ཕུལ་ནས། སླར་ཡང་ཡམ་ཤིང་ནས་བཟུང་སྟེ་སྲེག་རྫས་ལྷག་མ་རྣམས་རིམ་པར་འབུལ་བ་ནི།  ཨོཾ་ཨགྣ་ཡེ་ ཞེས་པ་ནས་  བ་ཧ་ནཱ་ཡ། ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་
པོའི་ ཞེས་པ་ནས།  མཱ་ར་ཡ་ཕཊ།  ཅེས་བཏགས་ལ་ཁྱད་རྫས་ཀྱི་བར་འབུལ། དེ་ནས་བྲིལ་སྟབས་དང་བཅས།  འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ། ཞེས་སོགས་ཀྱིས་བསྟོད་ནས།  ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨཱ་ཉྩ་མཱ་ཎཾ་པྲ་ཏཱི་ཙྪ་ཧཱུཾ་སཱཧཱས་ ཞལ་བསིལ་
དེ་བཞིན་དུ་  བྲོ་ཀྵ་ཎཾ་གྱིས་བསང་གཏོར་ཕུལ་ནས།  ཨོཾ་ཨགྣ་ཡེ་ ཞེས་པ་ནས།  པུཥྤེ་པྲ་ཏཱི་ཙྪ་ཧཱུཾ་སཱཧཱ།  དེ་བཞིན་དུ།  དྷཱུ་པེ། ཨཱ་ལོ་ཀེ། གནྡྷེ། ནཻཝི་དྱཱ། ཤཔྟ་པྲ་ཏཱི་ཙྪ་ཧཱུཾ་སཱཧཱ། ཨོཾ་ཨགྣ་ཡེ་ ནས་  བ་ཧ་ནཱ་ཡ་ཨོཾ་ཨཱ་ཧཱུཾ།  ཞེས་ཉེར་སྤྱོད་རོལ་མོ་ནང་མཆོད་དང་

[017A]༄༅། །བཅས་པས་མཆོད། དེ་ནས་གཏོར་མ་འཇིགས་བྱེད་ཀྱི་ནང་མཆོད་ལྟར་བྱིན་གྱིས་བརླབས་ལ།  ཨོཾ་ཨགྣ་ཡེ་ ཞེས་པ་ནས།  བ་ཧ་ནཱ་ཡ། ཨ་ཀཱ་རོ་མུ་ཁཾ་སརྦ་དྷ་རྨ་ཎཾ་ཨ་དྱ་ནུཏྤྣྣ་ཏྭ་ཏྟ་ཨོཾ་ཨཱ་ཧཱུཾ་ཕཊ་སཱཧཱ།  ཞེས་པ་ལན་གསུམ་གྱིས་གཏོར་མ་ཕུལ།།
ཨོཾ་ཨགྣ་ཡེ་ ཞེས་པ་ནས།  བ་ཧཱ་ནཱ་ཡ་པུཥྤེ་པྲ་ཏཱི་ཙྪ་ཧཱུཾ་སཱཧཱ།  དེ་བཞིན་དུ།  དྷཱུ་པེ། ཨཱ་ལོ་ཀེ། གནྡྷེ། ནཻ་ཝི་དྱཱ། ཤཔྟ་པྲ་ཏཱི་ཙྪ་ཧཱུཾ་སཱཧཱ།  ཞེས་ཉེར་སྤྱོད་རོལ་མོ་རྣམས་ཀྱིས་མཆོད། དེ་ནས་དྲིལ་སྟབས་དང་བཅས།  མེ་སྟེ་བསྲེག་བྱ་ཟ་བའི་ལྷ། །དྲང་སྲོང་རྒྱལ་པོ་
གདོན་གྱི་བདག་ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མཆོད་སྦྱིན་གཏོར་མ་འདི་བསྣོམས་ལ། །རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་དབང་ཕྱུག་དང། །དཔལ་དང་གྲགས་དང་
སྐལ་བ་བཟང། །ལོངས་སྤྱོད་རྒྱ་ཆེན་ཀུན་ཐོབ་ཅིང། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱིས་སྟོང་གྲོགས་མཛོད། །དུས་མིན་འཆི་དང་ནད་རྣམས་
དང༑ ༑གདོན་དང་བགེགས་རྣམས་ཞི་བ་དང། །རྨི་ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང། །འབྲུ་རྣམས་འཕེལ་ཞིང་ཆོས་འཕེལ་དང། །བདེ་ལེགས་ཐམས་ཅད་འབྱུང་བ་
དང༑ ༑ཡིད་ལ་འདོད་པ་ཀུན་འགྲུབ་ཤོག་ཨོཾ་ཨཱ་ཧྲཱི་པྲ་ཝ་ར་སད་ཀཱ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  ཞེས་གཤེགས་སྐྱེམས་འབུལ།  གང་ཡང་བདག་བློ་རྨོངས་པ་ཡིས། ། ཞེས་པ་ནས།  དེ་ཀུན་ཁྱོད་ཀྱིས་བཟོད་མཛད་རིགས། །ཨོཾ་བཛྲ་སཏ་ཨཱ་ གང་

[017B]  རང་གི་དོན་དང་གཞན་གྱི་དོན། ཀ་སྒྲུབ་བྱེད་བསྲེག་བྱ་ཟ་བ་གཤེགས། །ཇི་བཞིན་དུས་སུ་ཚུར་སྤྱོན་ཞིང། །བདག་གི་དངོས་གྲུབ་ཐམས་ཅད་སྒྲུབས། །ཨོཾ་ཨཱ་བཛྲ་མུཿ་མེ་ལྷ་ཡེ་ཤེས་པ་རང་བཞིན་གྱི་གནས་སུ་གཤེགས་
དམ་ཚིག་པ་མེ་འབར་བའི་རྣམ་པར་གྱུར།  མེ་མ་ཤི་བར་དུ་དཀྲུག་པ་དང་འགོམ་ཡུམ་སོགས་མི་བྱ་ཞིང། ལོང་མེད་ཚེ་དྲི་ནག་པོའི་ཆུས་གཞི་ལ་ཏེ་ཝལ་བ་དགྲ་ཕྱོགས་སུ་རླུང་ལ་བསྐུར་བར་བྱའོ།  །འདིར་སྨྲས་པ། བློ་བཟང་རྒྱལ་བའི་རིང་ལུགས་མཁའ་ཁྱབ་ཏུ། །སོང་ལ་བསྟན་སྲུང་
རྡོ་རྗེ་ཤུགས་ལྡན་རྩལ། །འཕྲིན་ལས་རྣོ་མྱུར་ཟླ་མེད་གཅིག་པུ་ཞེས། །ས་གསུམ་བདུད་སྡེའི་གཤེད་དུ་རྒྱལ་བས་བསྔགས། །ཤུགས་ལྡན་འཇིག་དུས་བྱིན་ཟ་འབར་བའི་ཞལ། །སྟོང་གསུམ་རི་རབ་ཧུབ་ཀྱིས་འདྲེན་པའི་ནང། །བསྟན་དགྲ་དམ་ཉམས་སྲོག་དབུགས་
ཁམ་ཟས་སུ། །བསྟབ་པའི་དྲག་པོའི་སྦྱོར་བ་བདག་གིས་བརྩམས། །འདི་ནི་བློ་བཟང་རྒྱལ་བའི་བསྟན་པ་ཉིད། །སྙིང་དུ་བཟུང་བའི་སྐལ་བཟང་རྣལ་འབྱོར་ལས། །ལྟ་སྤྱོད་འཆལ་བར་ཞུགས་པའི་སྐྱེ་བོ་དང། །རང་འདོད་རྨོངས་ཅན་རྣམས་ཀྱི་སྤྱོད་ཡུལ་མིན། །ཚུལ་
འདིར་འབད་པའི་དགེ་ཚོགས་ནོར་བུའི་ཏོག་སྲིད་ཞིའི་རྒྱལ་མཚན་རྩེ་མོར་བཅིངས་པའི་འོད། །ས་གསུམ་བླན་འབར་བའི་གཟི་བྱིན་གྱིས། །རྣམ་པར་རྒྱལ་བའི་སྣང་བ་རྟག་འཆར་ཤོག་ ཅེས་འཇམ་མགོན་རྒྱལ་བའི་བསྟན་སྲུང་རྡོ་རྗེ་ཤུགས་ལྡན་དྲག་པོ་རྩལ་ལ་བརྟེན་ནས་བསད་པ་
གཙོ་བོར་གྱུར་པའི་དྲག་པོའི་སྦྱིན་སྲེག་གི་ཆོ་ག་གློག་གི་མེ་ལྕེའི་ཕྲེང་བ་ཞེས་བྱ་བ་འདི་ནི། སྙིགས་མའི་དུས་འདིར་འཇམ་མགོན་རྒྱལ་བསྟན་སྲུང་བ་ལ་སྲུང་མའི་དབང་པོ་འདི་ཉིད་དུས་བབ་འཕྲིན་ལས་ཀྱི་རྟགས་མཚན་རྣོ་མྱུར་འགྲན་ཟླ་དང་བྲལ་བར་བརྟེན། འདི་ལ་བརྟེན་ནས་དྲག་པོའི་སྦྱིན་སྲེག་གི་ཆོ་ག་ཞིག་ཀྱང་བསྟན་དང་བསྟན་འཛིན་

[018A]༄༅། །སྲུང་བའི་ཡན་ལག་ཏུ་ངེས་པར་མཁོ་གལ་ཆེ་བར་མཐོང་ཞིང། དེར་མ་ཟད་བཀའ་དྲིན་གསུམ་ལྡན་གྱི་རྩ་བའི་བླ་མ་ཁྱབ་བདག་རྡོ་རྗེ་འཆང་ཕ་བོང་ཁ་པ་དཔལ་བཟང་པོའི་དགོངས་པ་ཡོངས་སུ་བསྐང་བའི་སླད་དུ་འདི་འདྲ་ཞིག་ཆོག་སྒྲིག་བགྱིད་འདུན་ཡོད་ཐོག་མདོ་སྨད་བསྟན་པའི་སྣང་བྱེད་ཏྲེ་ཧོར་
དཀར་མཛེས་འཁྲུངས་གསར་མཆོག་སྤྲུལ་རིན་པོ་ཆེ་དང། ཤོ་མདོ་གྲ་སྒོམ་རིན་པོ་ཆེ་རྣམ་གཉིས་ནས་འཕྲིན་ཡིག་གི་ལམ་ནས་སྔ་ཕྱིར་བསྐུལ་མ་ཡང་ཡང་མཛད་པའི་ཁར། མདོ་སྨད་སྤོམ་རག་ཐང་སྟེང་དགའ་ལྡན་ཁང་གསར་རྡོ་རྗེ་རྣམ་རྒྱལ་སོགས་དོན་གཉེར་ཅན་སྣ་ཚོགས་ནས་ཀྱང་རིམ་པར་བསྐུལ་བ་ལ་བརྟེན། རིང་མོ་
ཉིད་ནས་བསྟན་སྲུང་འདི་ཉིད་ཀྱིས་རྗེས་སུ་བསྐྱངས་ཤིང། སྐྱབས་གཅིག་རྡོ་རྗེ་འཆང་བདེ་ཆེན་སྙིང་པོ་དཔལ་བཟང་པོའི་ཞལ་སྔ་ནས་འདི་ཉིད་ཀྱི་དབང་ལུང་མན་ངག་དང་བཅས་པ་ལེགས་པར་ནོས་པ། མཚན་ཞབས་དར་ཧན་དགའ་ལྡན་ཁྲི་བྱང་སྤྲུལ་མིང་པ་བློ་བཟང་ཡེ་ཤེས་བསྟན་འཛིན་རྒྱ་མཚོར་འབོད་པས། གཞུང་
དང་དམ་པའི་མན་ངག་བཞིན་རབ་བྱུང་བཅུ་དྲུག་པའི་ཤིང་བྱ་ཧོར་ཟླ་བཅུ་གཉིས་པའི་ཚེས་ཉེར་དགུ་མངོན་སྤྱོད་ཀྱི་ལས་ལ་དགེ་བའི་ཉིན་མཇུག་རྫོགས་པར་སྦྱར་བའི་ཡི་གེ་པ་ནི་ཆོས་ཚུལ་དུ་མ་ལ་བློ་མིག་ཡངས་ཤིང། བླ་མ་རྡོ་རྗེ་འཆང་དེ་ཉིད་ཀྱིས་མཉེས་ཤིང་རྗེས་སུ་བཟུང་བའི་འདན་མ་དྲུང་ཡིག་བློ་བཟང་རྡོ་རྗེས་
བགྱིས་པ་འདི་ཡང་འཇམ་མགོན་རིང་ལུགས་བསྲུང་བའི་ཐབས་སུ་འཇིག་རྟེན་ན་ཉི་ཟླ་ལྟར་གྱུར་ཅིག་



