   ༈    །།ན་མོ་གུ་རུ་མཉྫུ་གྷོ་ཥཱ་ཡ། བདེ་བ་ཅན་གྱི་ཞིང་དུ་
འགྲོ་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང། རང་གི་སྤྱི་བོར་པདྨ་ཟླ་བའི་སྟེང། །རྩ་བའི་བླ་མ་མགོན་པོ་འོད་དཔག་མེད། །སྐུ་མདོག་དམར་པོ་མཚན་དཔེའི་གཟི་འོད་འབར། །འཛུམ་པའི་

[017A]༄༅། །ཞལ་ལྡན་གཙུག་ཏོར་ནོར་བུས་མཛེས། །ཕྱག་གཉིས་མཉམ་གཞག་དྲང་སྲོང་སྣོད་མཆོག་འཛིན། །ཆོས་གོས་གསུམ་ལྡན་འོད་ཕུང་འབར་བའི་དབུས། །རྡོ་རྗེའི་སྐྱིལ་ཀྲུང་གིས་བཞུགས་ཐུགས་ཀ་ལས། །
འོད་འཕྲོས་བདེ་བ་ཅན་ནས་འོད་དཔག་མེད། །འཁོར་བཅས་སྤྱན་དྲངས་དབྱེར་མེད་རོ་གཅིག་གྱུར། །ལྷ་མིའི་བླ་མ་འདྲེན་པ་འོད་དཔག་མེད། །འཁོར་དང་བཅས་ལ་ཕྱག་འཚལ་མཆོད་པ་འབུལ། །ཉེས་ཚོགས་ཀུན་བཤགས་དགེ་
ལ་རྗེས་ཡི་རང། །ཆོས་འཁོར་བསྐོར་ཕྱིར་རྒྱུན་ཏུ་རྟག་བཞུགས་གསོལ། །འདིས་མཚོན་རྣམ་དཀར་ཕུང་པོ་ཅི་མཆིས་པ། །བདེ་བ་ཅན་གྱི་ཞིང་དུ་སྐྱེས་ནས་ཀྱང། །འོད་དཔག་མེད་ཀྱི་སྲས་ཀྱི་མཆོག་གྱུར་ནས། །འགྲོ་ལ་ཕན་
བདེ་བསྒྲུབ་པའི་རྒྱུ་རུ་བསྔོ། །དེ་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་ཏུ་མེད་པའི་ཞབས་ལ་ཕྱག་འཚལ་ལོ་མཆོད་དོ་སྐྱབས་སུ་མཆིའོ། །ཞེས་བརྒྱ་རྩ་
སོགས་བརྗོད་ནས་གསོལ་བ་འདེབས། མ་རིག་མུན་པ་སེལ་བའི་ཉིན་མོར་བྱེད། །སྡུག་བསྔལ་ནང་ཀུན་འཇོམས་པའི་སྨན་པ་མཆོག་རྣམ་གྲོལ་གླིང་དུ་འཁྲིད་པའི་དེད་དཔོན་ཆེ། །མགོན་པོ་འོད་དཔག་མེད་ལ་གསོལ་བ་འདེབས།།
བདག་དང་མ་རྒན་འགྲོ་བ་མ་ལུས་པ། གནད་གཅོད་ངན་སོང་འཇིགས་པ་ལས་བསྒྲལ་ཏེ། །ཁྱོད་ཀྱི་ཐུགས་རྗེའི་འོད་ཟེར་ལྕགས་ཀྱུ་ཡིས། །ཞིང་མཆོག་བདེ་བ་ཅན་དུ་དྲང་དུ་གསོལ། །རྒྱལ་བའི་དཀྱིལ་འཁོར་བཟང་ཞིང་དགའ་

[017B] ཞེས་སོགས་ཤོ་ལོ་ཀ་གཅིག་དང། འདི་ནས་ཉིད་མཚམས་སྦྱར་མ་ཐག་ཅེས་སོགས་བྱའོ། །ཚུལ་འདི་ཡང་དད་པ་དང་གཏོང་བའི་ཡོན་ཏན་དང་ལྡན་པ་གུ་ག་རྒྱལ་མོ་ནོར་བུའི་ཐུགས་དམ་དུ་དགེ་སློང་བློ་བཟང་ཆོས་ཀྱི་རྒྱལ་མཚན་
གྱིས་སྨྲས་པའོ།།



﻿   ༈   །    ༈    འོད་དཔག་མེད་ཀྱི་འཕོ་བ་བཀའ་རྒྱ་མ་སྦྱོང་ཚུལ་མདོར་བསྡུས་ནི། གནས་གཙང་མར་རྟེན་མཆོད་བཤམས་
ལ་ལེགས་པར་འཁོད་ནས། སངས་རྒྱས་ཆོས་ཚོགས་མས་སྐྱབས་སེམས་བྱས་ལ། བདེ་བ་ཅན་ནས་རྩ་བའི་བླ་མ་དང། །དབྱེར་མེད་འོད་དཔག་མེད་མགོན་སྤྱན་དྲངས་ཏེ། །རང་གི་སྤྱི་བོར་དགྱེས་བཞིན་བཞུགས་པ་ལ་
ལུས་ངག་ཡིད་གསུམ་གུས་པས་ཕྱག་འཚལ་ལོ། །ཡིད་འོང་དངོས་འབྱོར་ཡིད་སྤྲུལ་མཆོད་ཚོགས་འབུལ། །སྡིག་ལྟུང་ཀུན་བཤགས་དགེ་ལ་རྗེས་ཡི་རང། །འགྲོ་ལ་ཐེག་ཆེན་ཆོས་འཁོར་བསྐོར་བའི་ཕྱིར། །རྟག་པར་
བཞུགས་གསོལ་དགེ་རྩ་བྱང་ཆེན་བསྔོ། །མཎྜལ་ཕུལ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་ཏུ་མེད་པ་ལ་ཕྱག་འཚལ་ལོ་མཆོད་དོ་སྐྱབས་སུ་མཆིའོ། །
གང་མང་བརྗོད་ནས་བདུད་རྩི་འབེབས་སྦྱངས་བྱེད། དེ་ནས་རྩ་དང་དམིགས་རྟེན་གསལ་བཏབ་སྟེ་གསོལ་འདེབས་བྱེད་བཞིན་དུ་སྦྱོང། མཇུག་ཏུ། ཚེ་དཔག་མེད་དུ་བསྒྱུར་ནས་ཚེ་གཟུངས་བསྡུས་པ་བཟླས་ལ། བདག་
སོགས་ཚེ་འདིའི་སྣང་བ་འགགས་མ་ཐག་འོད་དཔག་མེད་མགོན་ཐུགས་རྗེའི་ལྕགས་ཀྱུ་ཡིས། །ཉེར་དྲངས་བདེ་བ་ཅན་དུ་པདྨ་ལས། །སྐྱེས་ནས་བྱང་ཆུབ་ལུང་བསྟན་ཐོབ་པར་ཤོག་ཅེས་བརྗོད་པར་བྱའོ། །འདི་བློ་ཤིན་ཏུ་

[011A]༄༅། །དམན་པ་དག་ལ་ཕན་ཕྱིར་དྷརྨ་བྷ་དྲས་སྦྱར་བའོ།།



