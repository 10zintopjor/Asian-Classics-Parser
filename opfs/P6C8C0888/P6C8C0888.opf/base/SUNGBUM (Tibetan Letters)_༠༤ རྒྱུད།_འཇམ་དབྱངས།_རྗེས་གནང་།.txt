༄༅། །འཇམ་དབྱངས་ཆོས་སྐོར་སོགས་ཀྱི་རྗེས་གནང་གི་བཅའ་སྒྲིགས་སྐོར་འགའ་ཞིག་ཕྱོགས་གཅིག་ཏུ་བཀོད་པ་བཞུགས་སོ་

[001B] །བླ་མ་དམ་པ་རྣམས་ལ་ཕྱག་འཚལ་ལོ། །འདིར་ལྷག་ལྷའི་རྗེས་གནང་སྐབས་བརྒྱུད་ལྡན་གྱི་ཕྱག་བཞེས་མི་ཉམས་པའི་སླད་དུ། མཆོད་གཡོག་པ་ལ་ཉེ་བར་མཁོ་བའི་བཅའ་སྒྲིགས་ཀྱི་ཐོ་ཆུང་ལམ་ཙམ་དུ་བཀོད་པར།    ༈    དབང་གཏོར་དང་འབུལ་གཏོར་སེར་ཟླུ་མ་རེ། མཐར་ཆུ་གཉིས་ཉེར་སྤྱོད་བདག་མདུན་ཚར་གཉིས་བཅས་བཤམ་
   ༈    དང་པོ་འཇམ་དབྱངས་དཔའ་གཅིག་ལ། མཎྜལ་ཁར་
པད་དཀར་འདབ་མ་དྲུག་པ་བྲིས་པའི་ལྟེ་བར་ཚོམ་བུ་དམར་སེར། དཀར་གཏོར། མཆོད་པ་ཆུ་གཉིས་ཉེར་སྤྱོད།    ༈    པད་དཀར་འདབ་མ་དྲུག་པའི་ལྟེ་བར་

[002A]༄༅། །དྷཱིདྨར་སེར། འདབ་མ་དྲུག་ལ་ཤར་ནས་བརྩམས་ཏེ། ཨོཾ། ཨ། ར། པ། ཙ། ན་ཞེས་པ་རྣམས་བྲི། མཆོད་གཏོར་གོང་བཞིན།    ༈   
པད་དཀར་འདབ་མ་དྲུག་པའི་དབུས་སུདྷཱིཧྲཱིདྨར་སེར་ཞལ་སྦྱོར། མཆོད་གཏོར་གོང་བཞིན།    ༈    མཎྜལ་མཆོད་གཏོར་སོགས་བཅའ་གཞི་གོང་གི་གསང་སྒྲུབ་
ལྟར༑    ༈    པདྨ་འདབ་བརྒྱུད་ཀྱི་སྟེང་དུ་མཉྫིའི་ཁར་དབང་གཏོར་འབྲང་རྒྱས་ནོར་གཟུགས་ཅན་དཀར་པོ་ལ་སྦྲང་རྩིའམ་བུ་ར་མ་ལ་མར་ཁྲུས་སྦྲུས་པའི་ཚེ་ཟན་གྱི་རིལ་བུས་
བསྐོར། གཡས་སུ་བུམ་པ་མགུལ་ཆིངས་དཀར་པོ་ཅན་དྲི་བཟང་གི་ཆུས་བཀང་བ། གཡོན་དུ་ཀ་པཱ་ལ་བདུད་རྩིས་བཀང་བ། འབུལ་གཏོར་ནོར་གཟུགས་སམ་དཀར་ཟླུམ། ཆུ་གཉིས་ཉེར་སྤྱོད་

[002B]   ༈    སྙན་བརྒྱུད་ཀྱི་ཁྲོས་ནག་  མ་ནག་མོའི་བྱིན་རླབས་འདི་ལ། མཎྜལ་པ་བྱུང་དང་དྲི་བཟང་གི་ཆུས་ཆག་ཆག་གདབ་པར་རྡུལ་ཚོན་ནམ་རས་བྲིས་ཀྱི་དཀྱིལ་འཁོར་དཀར་པོ་ཟླུམ་པོ་མེ་རིས་དང་བཅས་པའི་དབུས་
སུ་སིནྦྷུ་ར་དང་ཚོན་དམར་པོ་བསྲེས་པའི་ཆོས་འབྱུང་བསྣོལ་མ། དབུས་སུ་གྲི་གུག་ནག་པོ་ཡུ་བའི་ལྟེ་བར་བཾ་གྱིས་མཚན་པ། མདུན་ནས་བརྩམས་ཏེ་སྙིང་པོ་ཨོཾ་ཧྲཱིཧཱུཾ་ཌཱ་ཀི་བཛྲ་སརྦ་བིད་སཱཧཱ། ཨོཾ་རཏྣ་རཏྣ་མཧཱ་རཏྣ་ཡེ་སཱཧཱ་
ཞེས་པ་གཡོན་སྐོར་གྱིས་ཁ་ནང་བསྟན། ཟུར་དྲུག་གི་གྲུ་བཅད་ཀྱི་ཟླ་གམ་དཀར་པོ་རྣམས་ལ་འབྲུ་གསུམ་དང་ཨཱ་ལི་ཁ་ནང་བསྟན། ཀཱ་ལུའི་ཁ་ཕྱིར་བསྟན་རྣམས་འབྲི། འབུལ་གཏོར་དམར་གཏོར་ཟླུམ་པོ་རྐེད་དཀྲིས་ཅན། ཆུ་
གཉིས་ཉེར་སྤྱོད་ཀྱི་ཞལ་ཟས་དམར་པོ།    ༈    པདྨ་འདབ་བརྒྱད་ཀྱི་སྟེང་དུ་མཉྫུའི་ཁར་དབང་གཏོར་འབྲང་རྒྱས་དཀར་པོ་ནོར་བུ་འབར་བའི་དབྱིབས་ཅན། སྦྲང་ངམ་བུ་རམ་ལ་མར་ཁུས་སྤྲུས་
པའི་ཟན་གྱི་རིལ་བུས་མཐའ་བསྐོར། དར་ཚོན་སྣ་ལྔས་བརྒྱན། མདུན་དུ་འབུལ་གཏོར་དཀར་ཟླུམ། ཆུ་གཉིས་ཉེར་སྤྱོད་བཅས།    ༈    གདིང་དཀྱིལ་དཀར་པོ་ཟླུམ་པོ་མེ་རིས་དང་བཅས་པའི་
དབུས་སུ་ཆོས་འབྱུང་མཐིང་ནག་ཟུར་མདུན་བསྟན། དབུས་སུ་གྲི་གུག་ནག་པོ་ལྟེ་བ་ལ་ཧཱུཾ་གིས་མཚན་པ། ཨོཾ་ཀཱ་ལ་རཱུ་པ་ཧཱུཾ་ཕཊ་ཅེས་པས་བསྐོར་བ་བྲི། དེའི་སྟེང་མཉྫིའི་ཁར་གཏོར་མ་གྲུ་གསུམ་ཤ་ཁྲག་དང་དར་ནག་གིས་

[003A]༄༅། །བརྒྱན་པ་ཆོས་རྒྱལ་གྱི་སྐུ་ཙཀ་བཙུགས་པ། ཕྱག་མཚན་གྲི་གུག་དང་ཐོད་ཁྲག་གི་ཙཀྲི་བཤམ། མདུན་དུ་འབུལ་གཏོར་དམར་པོ་གྲུ་གསུམ། ཆུ་གཉིས་ཉེར་སྤྱོད་ལ་ཞལ་ཟས་དམར་པོ་བཅས་བཤམ་
   ༈    སྐུ་ཙཀ་ཕྱི་སྒྲུབ་དང། ཕྱག་མཚན་ཐོད་དབྱུག་ཞགས་པ་བརྗེ་བ་མ་གཏོགས། གཞན་དབང་གཏོར་འབུལ་གཏོར། མཆོད་
པ་སོགས་ནང་སྒྲུབ་དང་འདྲ།    ༈    གདིང་དཀྱིལ་ནང་སྒྲུབ་ལྟར་ལ་ཆོས་འབྱུང་དམར་པོའི་དབུས་སུ་ཡཾ་གྱིས་མཚན་པའི་ནོར་བུ་དམར་པོ་བྲི། དེའི་སྟེང་མཉྫིའི་ཁར་དབང་གཏོར་ནོར་བུ་འབར་བའི་
དབྱིབས་ཅན་རིལ་བུས་བརྒྱན་པ། སྐུ་ཙཀ་དང། ཕྱག་མཚན་ནོར་བུ་དང་ཐོད་ཆད་བརྗེ་བ་མ་གཏོགས་གཞན་ནང་སྒྲུབ་དང་འདྲའོ།།    ༈    །།སྐྱིད་ཤོད་སྤྲུལ་སྐུའི་ཡིག་ཆ་ལྟར་གྱི་གདུགས་དཀར་ལྷ་སོ་བདུན་མའི་
དབང་ཆེན་སྐབས། ཙཀླི། གདུགས། རྒྱལ་མཚན། འཁོར་ལོ། སེང་གེ། མདའ་གཞུ། རལ་གྲི། ཕུར་པ། གདུགས་དཀར་གྱི་སྐུ་ཙཀ། མགོན་པོ་ལེགས་ལྡན་མཆེད་གསུམ་གྱི་སྐུ་ཙཀ། གྲི་གུག། ཐོད་ཁྲག། བེང་
   ༈    ལེགས་ལྡན་མཆེད་གསུམ་ལ་དམར་གཏོར་ཟུར་གསུམ་གསུམ། རྒྱལ་ཆེན་བཞི་ལ་དཀར་གཏོར་བཞི། བཞི་བདག་གཏོར་མ་བཅས་དང། སྦྱིན་སྲེག་གི་དཀར་གཏོར་གཏོར་ཆུང་

[003B] ཞལ་ཟས་གཅིག། ཟུར་དུ་ཆ་གསུམ། ལེགས་ལྡན་མཆེད་གསུམ་གྱི་དབང་གཏོར། ཚོན་སྐུད་སྣ་ལྔ། ཐབ་ཀྱི་དབུས་སུ་པདྨ་འདབ་བརྒྱད་དབུས་ཧཱུཾ་བྲིས་པ། སྲེག་རྫས་ཏིལ་སོགས་འབྲུ་སྣ། བུད་ཤིང་འོ་མ་ཅན་གྱི་ཤིང། རལ་གྲི། ཕུར་བ། དཔལ་འབར་
ཁྲུས་ཀྱི་ཡོ་བྱད་བཙས།། །།   ༈    ཇོ་ལུགས་སྒྲོལ་མ་ཉེར་གཅིག་ལ། མཉྫིའི་ཁར་མཎྜལ་སྣ་ཚོགས་པདྨ་བད་འདབ་ཉེར་གཅིག་པ་
བྲིས་པའི་ལྟེ་བར་ཟླ་བའི་གདན་ལ་ལྷ་རང་རང་གི་མདོག་ཅན་གྱི་ཏཱཾ་ཡིག་རེ་རེ་བྲི་དགོས་པས། ལྟེ་བར་ཏཱཾ་ཡིག་ལྗང་སྔོན། དེ་ནས་ཤར་ནས་གཡས་སྐོར་གྱིས་རིམ་བཞིན་དང་པོར་དམར། གཉིས་པར་དཀར། གསུམ་པར་སེར། བཞི་པར་སེར། ལྔ་པར་ཉི་གདན་ལ་
དམར་སེར། དྲུག་པར་ཉི་གདན་ལ་དམར་ནག། བདུན་པར་ཉི་གདན་ལ་ནག་པོ། བརྒྱད་པར་ཉི་གདན་ལ་དམར་ནག། དགུ་པར་དཀར་པོ། བཅུ་པར་དམར་པོ། བཅུ་གཅིག་པར་གསེར་བཙོམ་ལྟར་དམར་སེར། བཅུ་གཉིས་པར་དམར་སེར། བཅུ་གསུམ་པར་
དམར་པོ། བཅུ་བཞི་པར་ཉི་གདན་ལ་ནག་པོ། བཅོ་ལྔ་པར་དཀར་པོ། བཅུ་དྲུག་པར་དམར་པོ། བཅུ་བདུན་པར་དམར་སེར། བཅོ་བརྒྱད་པར་དཀར་པོ། བཅུ་དགུ་པར་དཀར་པོ། ཉི་ཤུ་བར་དམར་སེར། ཉེར་གཅིག་པར་དཀར་པོ་བཅས་དང། མཐར་དཀར་
གཏོར་ཟླུམ་པོ་ལ་ཟན་རིལ་ཉེར་གཅིག་གིས་བསྐོར་བ། རྣམ་བུམ་དང་ལས་བུམ་གཉིས་ཀྱི་མདུན་དུ་མཆོད་པ་བཅས་བཤམ།    ༈    མཎྜལ་ཁར་དབུས་སུ་ཚེམ་བུ་སེར་པོ་ཆེ་བ་གཅིག། དེའི་གཡས་སུ་

[004A]༄༅། །སེར་པོ་དང་གཡོན་དུ་དཀར་པོ་བཅས་ཆུང་བ་རེ། ཟླུམ་གཏོར་དཀར་པོ། བུམ་པ་དྲི་བཟང་གི་ཆུ་དང་ཁ་རྒྱན་བཅས། དུང་ཆོས་དང་གཟུངས་རྡོར་མི་དགོས་པར་འོག་མ་གསུམ་ལ་སྦྱར།    ༈   
གཙོ་འཁོར་གསུམ་ལ། མཎྜལ་སྟེང་དབུས་སུ་ཚོམ་བུ་དཀར་པོ། གཡས་སུ་སེར་པོ། གཡོན་དུ་དཀར་པོ། མདུན་དུ་ཟླུམ་གཏོར་དཀར་པོ། བུམ་པ་དྲི་བཟང་གི་ཆུ་ཁ་རྒྱན་དང་བཅས་པ།    ༈    མཎྜལ་སྟེང་ཚོམ་བུ་སྔོན་པོ། ཟླུམ་གཏོར་
བུམ་པ།    ༈    མཉྫིའི་སྟེང་མཎྜལ་ཁར་དབུས་སུ་ཚོམ་བུ་ལྗང་གུ། གཡས་སུ་སེར་པོ། གཡོན་དུ་ནག་པོ། ཟླུམ་གཏོར། བུམ་པ།    ༈    སྟོན་སྐུ། གཏོར་ཐེབ་གསུམ་དུ་ཟན་རིལ་
མཐེབ་རྡོག་ལས་ཆེ་ཙམ་དཀྱིལ་ཀྱོང་མོར་དཀར་རྒྱན་བཏབ་པ་རེ་དང། ཆང་བུ་རེ་བཅས་སྦྱང་ཆས། ཤུ་དག་དཀར་པོ། བོང་ང་ནག་པོ། གུ་གུལ་ནག་པོ། ཟླུམ་གཏོར་དཀར་པོ་གཅིག་བཅས།    ༈    མཎྜལ་གྱི་སྟེང་དུ་དབུས་སུ་
ཚོམ་བུ་སྔོན་པོ། གཡས་སུ་དཀར་དམར། གཡོན་དུ་དཀར་པོ། ཤར་དུ་སེར་པོ། ལྷོར་སེར་པོ། ནུབ་ཏུ་དམར་སྐྱ། བྱང་དུ་སེར་པོ། ཟླུམ་གཏོར་གསུམ།    ༈    མཎྜལ་གྱི་སྟེང་དུ་དབུས་སུ་ཚོམ་བུ་རྩེ་མོ་དཀར་ལ་མགྲིན་
པ་མན་ཆད་སྔོན་པོ། མདུན་དུ་དཀར་པོ། གཡས་སུ་དམར་པོ། རྒྱབ་ཏུ་སེར་པོ། གཡོན་དུ་དཀར་པོ། དཀར་གཏོར་གཅིག། མཐའ་སྐོར་རམ་མདུན་གང་བདེར་ཆུ་གཉིས་ཉེར་སྤྱོད་ཚར་ལྔ་བཅས་བཤམ།    ༈   

[004B] མཎྜལ་སྟེང་ཚོམ་བུ་དམར་སེར་གཅིག་བཀོད། མདུན་དུ་ཟླུམ་གཏོར་དཀར་པོ་གཅིག་བཅས།    ༈    མཎྜལ་སྟེང་ཚོམ་བུ་དམར་སེར། མདུན་དུ་ཟླུམ་གཏོར་དཀར་པོ་བཤམ།    ༈   
ལ༑ སྣ་ཚོགས་པདྨ་འདབ་བརྒྱད་བྲིས་པའི་ལྟེ་བར་བུམ་པ་ཆུ་གཙང་དུང་ཆོས་གཟུངས་རྡོར་དང་བཅས་པ། འདབ་མ་རྣམས་ཀྱི་ཤར་དུ་འཇམ་དཔལ་གྱི་སྐུ། ལྷོར་ལྷུང་བཟེད་དམ་རིན་པོ་ཆེའི་སྣོད་དུ་སྨན་གྱི་རིལ་བུ། ནུབ་ཏུ་མཚན་བརྗོད་ཀྱི་གླེགས་བམ། བྱང་དུ་
རིན་པོ་ཆེའི་སྣོད་འབྲུས་བཀང་བར་རལ་གྲི་བཙུག་ མདུན་དུ་ཟླུམ་གཏོར་དཀར་པོ།    ༈    མཎྜལ་ལར་པདྨ་འདབ་བརྒྱད་བྲིས་པའི་ལྟེ་བར་ཚོམ་བུ་དཀར་པོ། དེའི་གཡས་སུ་འཇམ་དཔལ་གྱི་སྐུ། གཡོན་དུ་མཚན་བརྗོད་ཀྱི་གླེགས་བམ་
དཀར་གཏོར་ཟླུམ་པོ་བཤམ།    ༈    མཎྜལ་ཁར་ཚོམ་བུ་དཀར་པོ། མདུན་དུ་དཀར་གཏོར་ཟླུམ་པོ་བཤམ།    ༈   
ལ༑ མཎྜལ་ཁར་ཚོམ་བུ་སེར་པོ་གཅིག། མདུན་དུ་ཟླུམ་གཏོར་དཀར་པོ་བཤམ།    ༈    མཎྜལ་སྟེང་ཚོམ་བུ་དཀར་པོ། མདུན་དུ་ཟླུམ་གཏོར་དཀར་པོ་བཅས།    ༈    མཎྜལ་ཁར་
པདྨ་འདབ་བརྒྱད་བྲིས་པའི་དབུས་སུ་ཚོམ་བུ་དཀར་པོ། དེའི་མདུན་དུ་དམར་སེར། ཤར་གྱི་འདབ་མར་ཚོམ་བུ་དཀར་པོ། ལྷོར་དམར་པོ། ནུབ་ཏུ་སེར་བོ། བྱང་དུ་སེར་བོ། ཤར་ལྷོར་དཀར་པོ། ལྷོ་ནུབ་ཏུ་ལྗང་གུ། ནུབ་བྱང་དུ་དམར་ནག། བྱང་ཤར་

[005A]༄༅། །དུ་དཀར་པོ། ཡང་ཤར་དུ་ཚོམ་བུ་ཆུང་བ་དཀར་པོ། ལྷོར་སྔོན་པོ། ནུབ་ཏུ་དམར་པོ། བྱང་དུ་སེར་པོ་བཅས་དགོད། མདུན་དུ་དཀར་གཏོར་བཤམ།    ༈    མཎྜལ་སྟེང་སྣ་ཚོགས་པདྨ་འདབ་བརྒྱད་
བྲིས་པའི་དབུས་སུ་ཚོམ་བུ་དཀར་པོ། དེའི་གཡས་སུ་དཀར་པོ། གཡོན་དུ་སྔོན་པོ། དེ་གསུམ་གྱི་ཕྱོགས་བཞིར་ཚོམ་བུ་སྔོན་པོ་བཞི། མདུན་དུ་ཚོམ་བུ་སེར་པོ་ཆུང་བ་གཉིས། འབུལ་གཏོར་དཀར་ཟླུམ་བཅས་བཤམ།    ༈   
རྐྱང་ལ། མཉྫིའི་ཁར་རྟེན་གཏོར་དཀར་ཟླུམ་དགོད། ཙཀླི་བཙུགས། མདུན་དུ་ཡང་དཀར་གཏོར་ཟླུམ་པོ་བཤམ།    ༈    མཎྜལ་སྟེང་དཀར་གཏོར་ཟླུམ་པོའམ་ཟུར་གསུམ། དེའི་ཙཀླི་སེམས་དཔའ་སུམ་བརྩེགས་ཅན་
བཙུགས། མདུན་དུ་དཀར་གཏོར་ཟླུམ་པོའམ་སྙིང་གཟུགས་མ་བཤམ།    ༈    མཎྜལ་ཁར་མར་རམ་སྦྲང་རྩིས་པདྨ་འདབ་བརྒྱད་བྲིས་པའི་ལྟེ་བར་འབྲས་དཀར་གྱིས་ཧྲཱི་དང། འདབ་མ་རྣམས་ལ་ཨཱ་ལིའི་ཕྲེང་བ་འདབ་
མ་རེ་ལ་ཡི་གེ་གཉིས་རེ་བྲིས་པ་མཆོད་སྟེགས་སུ་བཞག་ སློབ་མའི་གྲངས་དང་མཉམ་པའི་ཟན་གཙང་མའི་ཏིང་ལོ་སྦྲང་རྩི་སྦྱར་བའི་རས་ཀྱི་སྡོང་བུ་བཙུགས་པ་ལ་བ་དམར་སེར་གྱི་མར་གྱིས་བཀང། དཀར་གཏོར་ཟླུམ་པོ་བཤམ།    ༈   
ཅན་མ་དཀར་མོ་ལ། ཤིང་ལ་སོགས་བའི་གཞི་ཁོད་སྙོམས་པ་ཆུ་གཙང་མས་བཀྲུས་ཏེ། བརླན་མ་ཡལ་བ་ལ་དྲི་བཟང་གི་ཕྱེ་མ་དགྲམ། དེ་ལ་གསེར་ཐུར་གྱིས་པདྨ་འདབ་བརྒྱད་དང། ལྟེ་བར་ཟླ་བ་ལ་ཧྲཱི་འདབ་མ་རྣམས་ལ་མདུན་ནས་གཡས་སྐོར་དུ་འདབ་

[005B] འབྲས་དཀར་པོ་བཟང་ཙང་གིས་རི་མོའི་སྟེང་ནས་མནན། ཟན་གཙང་མའི་གཏིང་ལོ་བཅུ་བདུན་སྡོང་བུ་བཙུགས་པ་བ་དམར་སེར་གྱི་མར་དང་སྦྲང་རྩི་སྦྱར་བས་བཀང་བ་ཡི་གེ་རེ་རེའི་མདུན་དུ་བཀོད་
དེ་མཉྫིའི་སྟེང་དུ་བཞག་ དེའི་ཤར་དུ་མཆོད་ཡོན་དང་ཞབས་བསིལ། ཤར་ལྷོར་ཞལ་བསིལ། ལྷོར་བསང་གཏོར། ལྷོ་ནུབ་ཏུ་མེ་ཏོག་ ནུབ་ཏུ་སྤྲོས་དང་མར་མེ། ནུབ་བྱང་དུ་དྲི་ཆབ། བྱང་དུ་ཞལ་ཟས། བྱང་ཤར་དུ་མཚམས་འཛིན་མེ་ཏོག་བཅས་ཆུ་བཞི་
ཉེར་སྤྱོད་ཀྱིས་བསྐོར། མདུན་དུ་དཀར་གཏོར་ཟླུམ་པོ་གཅིག་    ༈    གདིང་དཀྱིལ་མདའ་གང་གྲུ་བཞི་པའི་དབུས་སུ་པདྨ་འདབ་བརྒྱད་དམར་པོ། རེ་ཁཱ་དཀར་པོ། དེར་རིན་པོ་ཆེའམ་རྫའི་བུམ་པར་བུ་མོ་གྲོང་ཆོས་
ཀྱིས་མ་གོས་པས་ཆུ་བླངས་པ་བླུག་པའམ། ཡང་ན། དཀར་ཡོལ་དུ་པདྨར་རཀྟ་བླུགས་ཀྱང་ཆོག་པར་གསུངས་པས་དེ་གཉིས་གང་རུང་ལ་རིན་ཆེན་ལྔ། འབྲུ་ལྔ། བཟང་པོ་དྲུག་ སིནྡྷུ་ར་རྣམས་མེ་ལོང་གི་ནང་དུ་སྦྱར་ལ་བླུག་ དཀར་གཏོར་ཟླུམ་པོ་
དཀར་གསུམ་གྱིས་བརྒྱན་པ་བཤམ།    ༈    མཎྜལ་ཁར་ཚོམ་བུ་དམར་པོ། དེའི་མདུན་དུ་དཀར་གཏོར་ཟླུམ་པོ།    ༈    མཎྜལ་ཁར་ཚོམ་བུ་སེར་པོ། མདུན་དུ་དཀར་གཏོར་ཟླུམ་
པོ༑    ༈    མཎྜལ་ཁར་ཚོམ་བུ་སེར་པོ་དགོད། མདུན་དུ་དཀར་གཏོར་བཤམ།    ༈    མཎྜལ་ཁར་ཚོམ་བུ་ནག་པོ་དགོད། དཀར་གཏོར་བཤམ།    ༈    རྟེན་གཏོར་གདན་ཟན་ཟུར་དྲུག་པའི་

[006A]༄༅། །སྟེང་དུ་གཏོར་མ་ཟུར་གསུམ་དཀར་པོ། རྩེ་རྒྱུན་གྲི་གུག་ རལ་གྲི། རྡོ་རྗེ། ཐོད་ཁྲག་སོགས་ཀྱི་མཐར་མེ་རིས་བརྒྱན་པ། ཙཀླི། འབུལ་གཏོར་ཟླུམ་པོ་བཤམ།    ༈    མཎྜལ་སྟེང་ཚོམ་བུ་དཀར་པོ། མདུན་དུ་
དཀར་གཏོར་ཟླུམ་པོ།    ༈    ཙཀླི། མེ་ལོང་ལ་པདྨ་འདབ་བཞིར་དབུས་སུ་ཨོཾ། མདུན་དུ་པ། གཡས་སུ་ཀྵིཾ། རྒྱབ་ཏུ་སཱ། གཡོན་དུ་ཧཱ་བཅས་ཡིག་འབྲུ་ལྔ་མགོ་ཕྱིར་བསྟན་བྲིས་པའི་སྟེང་དུ་རྡོ་རྗེ་བཞག། རྣམ་བུམ་
དུང་ཆོས་གཟུངས་རྡོར་བཅས། ལས་བུམ། རྨ་བྱའི་སྒྲོ་དང་ཀུ་ཤ། འབུལ་གཏོར་ཟླུམ་པོ། སློབ་མ་མཆོད་པ་བཅས་བསྒྲིག།    ༈    མཎྜལ་ཁར་ཚོམ་བུ་སྔོན་པོ། དེའི་གཡས་སུ་བུམ་པ་ཁ་རྒྱན་དུང་ཆོས་གཟུངས་
རྡོར་ཆུ་བཅས། གཡོན་དུ་འབུལ་གཏོར་དཀར་པོ་ལག་པ་གཡོན་བའི་ཆང་བུ་ལྔ་གྱེན་དུ་བསླང་བས་བརྒྱན་པ་ཤ་དུམ་དང་མངར་གསུམ་གྱིས་བྲན་པ་བཅས།    ༈    མཉྫིའི་ཁར་དབང་གཏོར་དཀར་ཟླུམ་ལ་ཁྱུང་ནག་གི་ཙཀླི་འཛུག་
མདུན་དུ་དཀར་གཏོར་བཤམ།    ༈    མཉྫིའི་སྟེང་དུ་རྣམ་བུམ་དང། མདུན་དུ་དཀར་གཏོར་བཤམ།    ༈    ཚེ་གཙོར་བུམ་གཟུགས་ཅན་ནམ་ཚེ་བུམ་དངོས་
གང་རུང་བཞག་ འབུལ་གཏོང་དམར་ཟླུམ། ཚེ་རིལ། ཚེ་ཆང། ལས་པུ་མ། སྔོན་འགྲོའི་གཏོར་མ་དཀར་གཏོར་གཉིས་རྣམས་བཤམ།    ༈    མཎྜལ་སྟང་ཚོམ་བུ་དཀར་པོ། མདུན་དུ་དཀར་གཏོར་ཟླུམ་པོ་བཅས་

[006B]   ༈    མཎྜལ་ཁར་ཚོམ་བུ་དཀར་པོ་དགོད། མདུན་དུ་དཀར་གཏོར་བཤམ།    ༈    མཎྜལ་ཁར་པདྨ་འདབ་བཞིའི་དབུས་སུ་ཚོམ་བུ་དཀར་པོ་
ཤར་དུ་སྔོན་པོ། ལྷོར་སེར་པོ། ནུབ་ཏུ་དཀར་པོ། བྱང་དུ་ལྗང་ཁུ་བཅས་དགོད། རྣམ་རྒྱལ་བུམ་པ་བཞག་ མདུན་དུ་དཀར་གཏོར་བཤམ།    ༈    གདིང་དཀྱིལ་པདྨ་འདབ་བཞི་བྲིས་པའི་དབུས་སུ་ཚོམ་བུ་དམར་པོ་
ཤར་དུ་དཀར་པོ། ལྷོར་སེར་པོ། ནུབ་ཏུ་སྔོན་པོ། བྱང་དུ་ལྗང་ཁུ་བཅས་དགོད། མཉྫིའི་ཁར་དབུས་སུ་རྣམ་བུམ། ཤར་དུ་སངས་རྒྱས་ཀྱི་མཚན་གྱིས་གང་བའི་བུམ་པ། ལྷོར་དབུ་རྒྱན། ནུབ་ཏུ་རྡོ་རྗེ། བྱང་དུ་དྲིལ་བུ། གཞན་ཡང་ཐུགས་རྗེ་ཆེན་པོའི་སྐུ་དང་པོ་
ཏི༑ དཀར་གཏོར་གསུམ་སོགས་བཤམ།    ༈    མཎྜལ་གྱི་སྟེང་དུ་དབུས་སུ་ཚོམ་བུ་ཆེ་བ་དཀར་པོ་གཅིག། གཡས་སུ་སེར་པོ། གཡོན་དུ་དཀར་པོ་སྟེ་ཆུང་བ་རེ་དགོད། ཟླུམ་གཏོར་དཀར་པོ། བུམ་
པ་དྲི་བཟང་གི་ཆུ་བརྒྱན་དང་བཅས་པ་བཞག་    ༈    མཎྜལ་ཁར་དབུས་སུ་ཚོམ་བུ་དཀར་པོ། ཤར་དུ་དམར་པོ། ལྷོར་དམར་པོ། ནུབ་ཏུ་དམར་པོ། བྱང་དུ་སྐྱ་བོ་སྟེ་ལྔ་དགོས། མདུན་དུ་དཀར་གཏོར་ཟླུམ་པོ་བཤམ།    ༈   
གཟིགས་སེངྒེ་སྒྲི་ལ། མཎྜལ་ཁར་ཚོམ་བུ་དཀར་པོ་དང། མདུན་དུ་དཀར་གཏོར་ཟླུམ་པོ།    ༈    མཎྜལ་སྟེང་ཚོམ་བུ་ལྗང་ཁུ་དགོད། དཀར་གཏོར་ཟླུམ་པོ་བཤམ།    ༈    མཎྜལ་སྟེན་

[007A]༄༅། །ཚོམ་བུ་ལྗང་ཁུ་དགོད། དཀར་གཏོར་ཟླུམ་པོ།    ༈    མཎྜལ་སྟེང་ཚོམ་བུ་དམར་པོ་དགོད། དཀར་གཏོར་བཤམ།    ༈    མཎྜལ་སྟེང་ཚོམ་བུ་དཀར་པོ། མདུན་དུ་
དཀར་ཆ་བཞི་བཤམ།    ༈   སྒྲོལ་དཀར་བཀའ་བབས་དགུ་ལྡན་ལ། གདིང་དཀྱིལ་པད་དཀར་འདབ་བརྒྱད་བྲིས་པའི་སྟེང་མཉྫིའི་ཁར་རྗེ་བཙུན་མའི་སྐུའམ། ཟླུམ་གཏོར་རིལ་བུས་བསྐོར་བ་བཞག། མདུན་དུ་དཀར་གཏོར་བཤམ།    ༈   
མོང་བ་དང་ཐུན་མོང་མ་ཡིན་པ་དཀྱུས་གཅིག་པ་ལ། མཉྫིའི་ཁར་རྟེན་གཏོར་ཟླུམ་པོ་ཟན་རིལ་གྱིས་བསྐོར་བ་ལ་སྒྲོལ་དཀར་གྱི་ཙཀླི་བཙུག། ཚེ་རིལ་བཞག། མདུན་དུ་དཀར་གཏོར་བཤམ།    ༈    རྣམ་བུམ་
གཉིས་དང། རྨ་བྱའི་སྒྲོ། ཟླུམ་གཏོར་བཅས་བཤམ།    ༈    མཎྜལ་སྟེང་འབྲུ་ཚོམ་ལྔ་དགོད། མཉྫིའི་ཁར་རྟེན་གཏོར་དཀར་ཟླུམ་གཙོ་འཁོར་ལྔ་པར་ཛཾ་དཀར་ཀྱི་ཙཀླི་བཙུག། འབུལ་གཏོར་དཀར་ཟླུམ། དབུ་
རྒྱན༑ དར་དཔྱངས། རྩེ་གསུམ། བེ་ཅོན། རྡོ་རྗེ། ཛས་གཞོང། ནོར་བུ། བུམ་པ། ལྕགས་ཀྱུ། པདྨ། སྣ་ཚོགས་རྡོ་རྗེ། ནེའུ་ལེའི་རྐྱལ་པ་དངོས་སམ་རི་མོར་བྲིས་པ་རྣམས་བཤམ།    ༈    མཎྜལ་སྟེང་
འབྲུ་ཚོམ་གཅིག་དགོད། མཉྫིའི་ཁར་རྟེན་གཏོར་དམར་པོ་གྲུ་གསུམ་དར་གྱི་ཅོད་པན་ཅན་ལ་རྟ་མགྲིན་དཔའ་གཅིག་གི་ཙཀླི་བཙུག་ མདུན་དུ་འབུལ་གཏོར་དམར་པོ་གྲུ་གསུམ་བཤམ།    ༈    མཉྫིའི་ཁར་རྟེན་གཏོར་ནག་པོ་

[007B] མདུན་དུ་རྟ་མགྲིན་གྱི་སྐུ། གཡས་སུ་པོ་ཏི། རྒྱབ་ཏུ་རྡོ་རྗེ། གཡོན་དུ་ཕུར་བུ་རྣམས་ཅི་མཛེས་བཞག། འབུལ་གཏོར་དམར་པོ་གྲུ་གསུམ་ཤ་ཁྲག་གིས་བརྒྱན་པ་བཤམ།    ༈    མཎྜལ་ཁར་
ཚོམ་བུ་སྔོན་པོ། གཏོར་མ་ཆ་གསུམ་ལྟར་བཤམ།    ༈    ཏེན་གཏོར་ལ་ཕྱག་རྡོར་གྱི་ཙཀླི་བཙུག། རྣམ་བུམ་དགོད། མདུན་དུ་དཀར་གཏོར་གཉིས་བཤམ།    ༈    མཉྫིའི་ཁར་རྟེན་གཏོར་ཟླུམ་པོ་དམར་པོ་ལ་
ཕྱག་རྡོར་གཏུམ་པོ་ཁྱུང་ལྔའི་ཙཀླི་བཙུག། མདུན་དུ་འབུལ་གཏོར་བཤམ།    ༈    མཉྫིའི་ཁར་རྟེན་གཏོར་ལ་གཏུམ་པོ་ཁྲག་ཐོགས་ཀྱི་ཙཀླི་བཙུག། བུམ་པ་གཉིས་དགོད། མདུན་དུ་འབུལ་གཏོར་བཤམ།    ༈   
པོ་འདུལ་བྱེད་ལ་མཎྜལ་ཁར་ཚོམ་བུ་མཐིང་ནག་དགོད། མདུན་དུ་འབུལ་གཏོར་དཀར་ཟླུམ་བཤམ།    ༈    རྟེན་གཏོར་རྒྱན་ལྡན་ཆེ་བ། ཚོགས་བདག་གི་ཙཀླི། ཐོད་ཆང་པ། གྷི་ཝཾ་དང་ཙན་དན་དམར་པོའི་ཕྱེ་མ་སོགས་
མདུན་དུ་འབུལ་གཏོར་དཀར་ཟླུམ་བཤམ།    ༈    རྟེན་གཏོར་རྒྱན་ལྡན་ཆེ་བ། ཚོགས་བདག་གི་ཙ་ཀ་ལི། ཐོད་ཆང། གྷི་ཝཾ་དང་ཙན་དང་དམར་པོའི་ཕྱེ་མ་སོགས།    ༈    མཎྜལ་ཁར་ཚོམ་བུ་སྔོན་པོ་
དགོད། མདུན་དུ་དཀར་གཏོར་ཟླུམ་པོ་བཤམ།    ༈    མཎྜལ་སྟེང་ཚོམ་བུ་དཀར་པོ་དགོད། མདུན་དུ་དཀར་གཏོར་ཟླུམ་པོ་བཤམ།    ༈    མཎྜལ་སྟེང་ཚོམ་བུ་ལྗང་སྔོན་དགོད། མཉྫིའི་ཁར་ཁྲུས་བུམ་

[008A]༄༅། །མཚན་ལྡན་གོས་ཀྱིས་དཀྲིས་པའི་ནང་དུ་དྲི་བཟང་གི་ཆུ་དང། རྨ་བྱའི་སྒྲོ། མེ་ལོང། ནོར་བུ་ཡུངས་ཀར་དུར་བ་དང། །རིན་ཆེན་རྨ་མེད་ཙན་དན་བཅས། །ཤེལ་ཞེས་པའི་སྦྱང་ཆས་བཅུ་རྣམས་གཞུག། སྟེང་དུ་
དུང་ཆོས་དྲི་བཟང་གི་ཆུས་བཟང་བ་དང། རྡོ་རྗེ་ལ་མེ་ཏོག་གི་ཕྲེང་བ་བཏགས་པ་བཞག། མདུན་དུ་དཀར་གཏོར་ཟླུམ་པོ་གཅིག་ ཆ་གསུམ། བགེགས་གཏོར་བཅས་བཤམ།    ༈    གདིང་དཀྱིལ་པདྨ་འདབ་བརྒྱད་མཛེས་ཚོན་དུ་བྲིས་
པའི་ཁར་མཉྫིའི་སྟེང་དུ་བུམ་པ་ཆུ་གཙང་མས་གང་བའི་སྟེང་དུ་དུང་ཆོས་དྲི་བཟང་གི་ཆུས་བཀང་བ་ལ་རྡོ་རྗེ་མེ་ཏོག་གི་ཕྲེང་བ་བཏགས་པ་བཞག། མདུན་དུ་ཟླུམ་གཏོར་མཐེབ་ཀྱུས་བསྐོར་བ་གསུམ། བྱ་བས་བཀྲུ་དང་བྲེལ་ན་སློབ་མའི་གྲངས་དང་མཐུན་པའི་བལ་སྐུད་
ནག་པོ་སུམ་བསྒྲིལ། རལ་གྲི། མར་མེའི་དཔལ། ཏིང་ཕོར་དུ་ཆུ་བཞག། རྨ་བྱའི་སྒྲོ། མཐེབ་ཀྱུ། ཆང་བུ་ཉེར་གཅིག། སྣོད་ཆེ་བ་ལ་གླུད་གཅིག་བཅས་བཤམ།    ༈    བུམ་སྒྲུབ་དང། རྗེས་གང་གི་སྔོན་འགོ། སྐུ་ཐིམ་པ་
དབང་བསྐུར་བ། གསུང་ཐུགས་ཀྱི་རྗེས་གནང་རྣམས་སྨེ་བརྩེགས་དུད་ཁ་ལྟར་ལ། མཎྜལ་པདྨ་འདབ་བརྒྱད་མཛེས་ཚོན་དུ་བྲིས་པའི་ཁར་མཉྫིའི་སྟེང་བུམ་པ་ཆུ་གཙང་མས་གང་བའི་སྟེང་དུ་དུང་ཆོས་དྲི་བཟང་གི་ཆུས་བཀང་བ་རྡོ་རྗེ་མེ་ཏོག་གི་ཕྲེང་བ་བཏགས་
པ་བཞག། མདུན་དུ་དཀར་གཏོར་ཟླུམ་པོ་བཤམ།    ༈    མདུན་དུ་འབུལ་གཏོར་དཀར་ཟླུམ་བཤམ།    ༈    མཉྫིའི་ཁར་རྟེན་གཏོར་

[008B]མདུན་དུ་འབུལ་གཏོར་དཀར་ཟླུམ་བཤམ།    ༈    བཏུ་གཞིའི་མཎྜལ་རས་གྮིའམ། མཎྜལ་གྱི་སྟེང་དུ་ཟུར་གསུམ་ཆོས་འབྱུང་གི་ཐིག་
གདབ། དེའི་དབུས་སུ་སྣ་ཚོགས་པདྨ་འདབ་བརྒྱད་ལྟེ་བ་དང་བཅས་པ་ཚོན་གྱིས་བྲིས། ཤར་གྱི་འདབ་མ་ལ་ཨཱ་ལི་བཅུ་དྲུག་ དེ་ནས་བརྩམས་པའི་འདབ་མ་བདུན་ལ་གཡས་སྐོར་དུ་ཀ་ཙཊ་ཏ་པ་ཡ་ཤའི་སྡེ་རྣམས་ཆད་ལྷག་མེད་པར་བྲི། བཏུ་སའི་
མཎྜལ་བདུད་རྩི་ལྔ་དང། འབྱུང་རིན་པོ་ཆེ་སྣ་ལྔ་དང་བཅས་པའི་ཕྱེ་མ་བརྡལ་བའམ། དུར་ཁྲོད་ཀྱི་ཐལ་བས་ཀྱང་རུང་སྟེ་གང་ཡང་རུང་བ་བརྡལ་བ་དང། སྙུག་གུ་བཅས་འདུ་བྱ། གཙོ་བོ་དང་ཁྲོ་བོ་བགེགས་མཐར་བྱེད། ཕྱོགས་སྐྱོང་བཅས་ལ་
འབུལ་གཏོར་དཀར་པོ་རྐེད་དཀྲིས་ཅན་གསུམ། བདག་མདུན་གྱི་ཉེར་སྤྱོད་ཆུ་བཞི། ཏམ་བུ་ལ་སོགས་འདུས་པ་སྤྱི་ལྟར་བཤམ།    ༈    མཎྜལ་ཁར་ཚོམ་བུ་སེར་པོ་དགོད། མདུན་དུ་འབུལ་གཏོར་དཀར་ཟླུམ་དང་
ཆུ་སྦྱིན་གྱི་ཡོ་ཆས་བཅས་བཤམ།    ༈    མཉྫིའི་ཁར་རྟེན་གཏོར་ཤ་གཟུགས་མ་དམར་པོ་ལ་ཙཀ་གདུགས། མདུན་དུ་འདས་མ་འདས་ལ་འབུལ་གཏོར་ཤ་གཟུགས་མ་དམར་པོ་གཉིས་བཅས་བཤམ།    ༈   
རྡོ་རྗེ་འཇིགས་བྱེད་དཔའ་གཅིག་ལ། མཉྫིའི་ཁར་རྟེན་གཏོར་དམར་པོ་ཤ་གཟུགས་མར་ཙཀ་གདུགས། མདུན་དུ་འབུལ་གཏོར་དཔའ་གཅིག་སྤྱི་འགྲེ་ལྟར་གསུམ་བཤམ།    ༈    བཏུ་གཞིའི་མཎྜལ་གཙང་མ་དྲི་བཟང་དང་བ་འབྱུང་གིས་བྱུཌ་

[009A]༄༅། ། རྗེ་དངུལ་ཆུ་བའི་གསུང་དུ་ཡོད།  །པ་ཟླུམ་པོར་བྱས་པའི་ལྕགས་རི་སྔོན་པོ། དབུས་སུ་རེའུ་མིག་དགུ་པ་པདྨ་འདབ་བརྒྱད་ཀྱི་དབྱིབས་ཅན་ལ་ཚོན་དཀར་པོ་བཏབ། དེའི་སྟེང་དུ་ལི་ཁྲི་ཅུང་ཟད་བཏང་བ་རེའུ་མིག་དང་ལྕགས་རིའི་བར་ལྗང་ཁུ་བྱ། རེའུ་
མིག་ལ་དབྱངས་གསལ་གྱི་ཡི་གེ་རྣམས་དཔེ་ཆུང་ལྟར་བྲིས་པ་མཉྫིའི་སྟེང་དུ་བཞག། མདུན་དུ་མཆོད་གཏོར་སྤྱི་ལྟར་དང། ཚོགས་འཁོར་བཅས་བཤམ། ལོགས་སུ་བཏུ་སའི་མཎྜལ་དྲི་བཟང་གིས་བྱུག་པ་དང། འདྲི་བྱེད་སིནྡྷུ་ར། གུར་
ཀུམ༑ གིཝཾ་རྣམས་མཚལ་དང་བསྲེས་པ། སྙུག་གུ་རྣམས་འདུ་བྱ། འདི་རྣམས་གཙང་སྤྲ་དང་ལྡན་པ་དགོས། མདུན་དུ་མཆོད་གཏོར།    ༈    མཉྫིའི་ཁར་རྟེན་གཏོར་ཤ་གཟུགས་མ་དམར་པོ། ཙ་ཀ་གདུགས་
མདུན་དུ་འབུལ་གཏོར་དམར་ཟླུམ།    ༈    མཉྫིའི་ཁར་རྟེན་གཏོར་ཟླུམ་པོ་པད་འདབ་ཅན་དམར་པོ་བཞག། མདུན་དུ་འབུལ་གཏོར་དམར་ཟླུམ།    ༈   
ལའང། མཉྫིའི་ཁར་རྟེན་གཏོར་ཟླུམ་པོ་པད་འདབ་ཅན་དམར་པོ་བཞག་བར་ཙཀླི་བཙུག། མདུན་དུ་འབུལ་གཏོར་དམར་ཟླུམ།    ༈    བཏུ་གཞིའི་མཎྜལ་ནི། རབ་རྡུལ་ཚོན་གྱིས་བྲི་ཞིང། དེ་མིན་སིནྡྷུ་ར། གྷི་ཝཾ་
མཚལ་རྣམས་བསྲེས་པས་ཆོས་འབྱུང་ཟུར་གསུམ་རེ་ཁཱ་དཀར། ནང་དམར་བའི་ནང་དུ་པདྨ་འདབ་བརྒྱད་ཀྱི་ལྟེ་བར་ཨ་ཐུང། ཤར་གྱི་འདབ་མར་དབྱངས་བཅུ་དྲུག། ལྷག་མ་བདུན་ལ་གཡས་སྐོར་དུ་ཀ་ཙ་ཊ་ཏ་པ་ཡ་ཤའི་སྡེ་ཆེན་རྣམས་

[009B] མདུན་དུ་མཆོད་གཏོར་ཚོགས་བཅས་བཤམ། སྔགས་བཏུ་སའི་མཎྜལ་ཆེ་བ་ལ། འདྲི་བྱེད་གུར་ཀུམ། གྷིཝཾ། བདུད་རྩི་ལྔ་རྣམས་མཚལ་དང་བསྲེས་པ། གསེར་རམ་མི་རུས་ཀྱི་སྙུག་གུ་སོགས་གཙང་པར་འདུ་
བྱས༑    ༈    མཉྫིའི་ཁར་བུ་མཐོད་བརྩེགས་པ་བཤམ། མདུན་དུ་འབུལ་གཏོར་རྒོད་དཀྲིས་ཅན་དཀར་པོ་དང། སྔོན་འགྲོའི་གཏོར་མ། མཆོད་པ་བཅས་བཤམ།    ༈   
ལས༑ དང་པོ་ཕག་མོ་ཞལ་གཉིས་མ་ལ། རྒྱུན་འབྲུམ་མམ། བུ་རམ་ཤིང་ངམ། འབྲས་ལས་བྱས་པའི་བཏུང་བ་བཟང་པོར་བདུད་རྩི་རིལ་བུ་བཏབ་ལ་མཆོད་ཡོན་ཏན་གྱི་སྣོད་དུ་བཞག། གཏོར་མ་ཐོད་བ་སོགས་ཀྱི་སྣོད་དུ་སྣ་ཚོགས་པའི་བཟའ་བཏུང་བཟང་
པོས་བཀང༑ གདིང་དཀྱིལ་ཆོས་འབྱུང་བ་སྣོལ་མ་ཟུར་དྲུག། དེའི་དབུས་སུ་རྣལ་འབྱོར་མའི་ས་བོན་བཾ། ཟུར་དྲུག་ལ་གོ་ཆའི་སྔགས་འགོད་དེ་སྐུ་དང། དེའི་དབུས་སུ་མཉྫིའི་ཁར་བུད་མེད་ཀྱི་ཐོད་པ་བཏུང་བ་བཟང་པོས་བཀང་བ་བཞག་པ་གསུང་དང། དེའི་སྟེང་དུ་འཁར་བ་དྲི་མ་མེད་པར་གུར་ཀུམ་ལ་སོགས་པས་བྱུག་ཅིང། སིནྡྷུ་ར་བཙག་ལ་ཆོས་འབྱུང་ཉིས་བརྩེགས་ཀྱི་ལྟེ་བར་བཾ་ལ་ཨོཾ་གསུམ་མ་གཡོན་སྐོར་དུ་བྲིས་པ་བཞག་པ་ཐུགས་ཏེ་དཀྱིལ་འཁོར་གསུམ་དང། མདུན་དུ་འབུལ་གཏོར་དམར་ཟླུམ་པད་
འདབ་ཅན་གཉིས་ཤ་ཆང་བཅས། མཆོད་པ་རྣམས་དང་རྣམ་བུམ་བཅས་བཤམ། གཞན་ཡང་མིག་དར། མེ་ཏོག། སྲུང་སྐུད་དམར་པོ་སློབ་མའི་གྲངས་དང་མཉམ་པ་བཅས་ཀྱང་འདུ་བྱ།    ༈   

[010A]༄༅། །ཀྱི་དཀྱིལ་འཁོར་ཞལ་གཉིས་མ་ལྟར་ལས། ཁྱད་པར་ནི་སྐུའི་དཀྱིལ་འཁོར་གྱི་དབུས་སུ་ས་བོན་བཾ་ཡིག་གསུམ་མགོ་ནུབ་ལ་བསྟན་པ་འགོད། ཐུགས་སིནྡྷུ་རའི་དཀྱིལ་དབུས་སུ། ཨོཾ་སརྦ་བུདྡྷ་ཌཱ་ཀི་ནཱི་ཡེ་ཧཱུཾ་ཕཊ་
བརྩེགས་ཏེ་བྲིས། དེའི་གཡོན་དུ་ཨོཾ་བཛྲ་ཝཌྞྞ་ནཱི་ཡེ་ཧཱུཾ་ཕཊ། གཡས་སུ་ཨོཾ་བཛྲ་བཻ་རོ་ཙ་ནཱི་ཡེ་ཧཱུཾ་ཕཊ་རྣམས་བརྩེགས་ཏེ་བྲིས། འབུལ་གཏོར་དང་རྣམ་བུམ་སོགས་གོང་ལར།    ༈    ཆོས་འབྱུང་གྲུ་གསུམ་དམར་པོའི་
དབུས་སུ་པདྨ་དམར་པོ་འདབ་མ་བཞི་བའི་ལྟེ་བར་ཉི་མ་དང་རོའི་སྟེང་དུ་ཧྲཱི་དེའི་སྟེང་མཉྫིའི་ཁར་ཐོད་ཆང། དེའི་སྟེང་མེ་ལོང་ལ་སིནྡྷུ་རའི་ཆོས་འབྱུང་གྲུ་གསུམ་ཉིས་བརྩེགས། གྲྭ་བཞི་དགའ་འཁྱིལ། དབུས་སུ་ཧྲཱི་མདུན་ནས་གཡོན་སྐོར་དུ་ཨོཾ་བཛྲ་བཱ་རཱ་ཧཱི་ཨཱ་བེ་
ཤ་ཡ་སརྦ་དུ་ཥྚ་ན་ཧྲཱི་སཧཱ། ཞེས་བྲིས་པ་བཤམ། གཞན་རྣམས་གོང་ལྟར།    ༈    མཎྜལ་གྱི་སྟེང་དུ་ཆོས་འབྱུང་ཉིས་བརྩེགས་ཀྱི་དབུས་སུ་མཉྫི་ལ་དར་དམར་པོས་བཀབ་བའི་ཁར་མེ་ལོང་ལ་དྲི་བཟང་ངམ་ཆང་
བཏབ་སྟེ། རླན་མ་ཡལ་བར་སིནྡྷུ་ར་བཙག་ལ་ཆོས་འབྱུང་ཉིས་བརྩེགས་ཀྱི་ནང་དུ་ཉི་གདན་ལ་ས་བོན་བཾ་ཡིག་ལ་ཨོཾ་གསུམ་མའི་སྔགས་ཕྲེང་གིས་གཡོན་སྐོར་དུ་བསྐོར་བ་དང། མདུན་རྒྱབ་སྤངས་པའི་ཟུར་བཞི་ལ་དགའ་འཁྱིལ་དམར་སྐྱ་རེ་དགོད་དེ་
བཞག། དེའི་མཐར་མར་མེ། ལྷ་བ་ཤོས། ཟན་ཏོག། ཤ་ལྷུ། མེ་ཏོག་ཕུང་པོ་རྣམས་བདུན་བདུན། དེའི་མཐའ་ལ་མཆོད་པ་རྣམ་ལྔས་བསྐོར། མདའ་གཞུ། རྡོ་རྗེ་རྒྱ་གྲམ། ཕག་མགོ། ཐོད་པ་མཚན་ལྡན་ལ་ཆང་དང་བདུད་རྩི་རིལ་བུ་བླུགས་ལ་བཞག་

[010B]    ༈    གདིང་དཀྱིལ་ཆོས་འབྱུང་གྲུ་གསུམ་དཀར་པོ། གྲུ་བཅད་ལྗང་ཁུ། ཟླུམ་བསྐོར་སྔོན་པོ། དབུས་སུ་པདྨ་འདབ་བརྒྱད་ཀྱི་ལྟེ་བར་ཧྲཱི་དཀར་པོ་བྲི། དེའི་སྟེང་མཉྫི་ལ་ཐོད་པ་ཆང་གིས་བཀང་
བ་བཞག་པའི་ཁར་མེ་ལོང་ལ་སིནྡྷུ་ར་བརྡལ་ཏེ། ཆོས་འབྱུང་གི་དབུས་སུ་ཧྲཱིསྟེང་དུ་དར་དམར་པོའི་གུར་ཕུབ། རྣམ་བུམ་སོགས་སྤྱི་ལྟར། མདུན་དུ་འབུལ་གཏོར་དམར་ཟླུམ། མཆོད་པ་ཆུ་བཞི་ཉེར་སྤྱོད་སོགས་ཀྱང་བཤམ།    ༈   
ལ༑ མཎྜལ་ཁར། ཆོས་འབྱུང་ནག་པོ་དུར་ཁྲོད། རྡོ་རྭ། མེ་རིས་གཡོན་སྐོར་དུ་བྲིས་པའི་དབུས་སུ་ཚོམ་བུ་དར་པོ་བཀོད། མདུན་དུ་འབུལ་གཏོར་དམར་པོ་གྲུ་གསུམ་བཤམ།    ༈    དང་པོ་སྐུའི་ལྷ་འཇམ་
དབྱངས་ལ། མཎྜ་ལར་པདྨ་འདབ་བརྒྱད་བྲིས་པའི་ལྟེ་བ་སེར། ཤར་དཀར། ལྷོ་སེར། ནུབ་དམར། བྱང་ལྗང། མཚམས་བཞིར་མཛེས་ཚོན། དབུས་སུ་ལྷ་ཚོམ་གུར་ཀུམ་མདོག་ཅན་ཏེ་དམར་སེར་དགོད། ཟུར་ཞིག་ཏུ་ལས་བུམ། རལ་གྲི་
གླེགས་བམ། མཐར་མཆོད་གཏོར་གྱིས་བསྐོར། མདུན་དུ་འབུལ་གཏོར་དཀར་ཟླུམ།    ༈    མཎྜ་ལར་པདྨ་འདབ་བརྒྱད་དམར་པོའི་ལྟེ་བར་ལྷ་ཚོམ་དཀར་བོ། ཕྲེང་བ། པདྨ་བཤམ། མདུན་དུ་འབུལ་གཏོར་དཀར་
ཟླུམ་བཞག།    ༈    མཎྜལ་སྔོན་པོ་སྣ་ཚོགས་པདྨ་འདབ་མ་བཅུ་པའི་ལྟེ་བར་འཁོར་ལོ་སྔོན་པོ་རྩིབས་བཅུ་པ། ལྟེ་བ་དང་རྩིབས་རྣམས་ལ་ཧཱུཾ་སྔོན་པོ་བཅུ་བྲི། རྡོར་དྲིལ། སྦྲུལ་སེར་དམར་དཀར་ནག་གཉིས་གཉིས་ཏེ་

[011A]༄༅། །བརྒྱད་ཡོད་པའི་ཙཀླི་དང། དར་སྔོན་པོའི་སྟོད་གཡོགས། སྟག་ཝགས་ཀྱི་ཤམ་ཐབས་ཀྱི་རི་མོ་རྣམས་དང། ཁྱུང་དཀར་དམར་སྔོ་སེར་ལྗང་ལྔའི་ཙཀླི་བཤམ། མདུན་དུ་འབུལ་གཏོར་དམར་ཟླུམ།    ༈   
ཏན་གྱི་ལྷ་ཚེ་དཔག་མེད་ལ་གདིང་དཀྱིལ་པདྨ་འདབ་བརྒྱད་ལྟེ་བ་དམར་པོ། གཞན་ཕྱོགས་མདོག། མཚམས་བཞི་མཛེས་ཚོན། དབུས་སུ་ལྷ་ཚོམ་དམར་པོ་དགོད། དེའི་སྟེང་མཉྫིའི་ཁར་རྣམ་རྒྱལ་བུམ་པ་བཞག། རིན་པོ་ཆེའི་བྲོག་ཞུ། རིན་པོ་ཆེའི་རྒྱན་
དར་དམར་པོའི་སྟོད་གཡོགས་དང་སྨད་གཡོགས་རྣམས་ཀྱང་འདུ་བྱ། མདུན་དུ་འབུལ་གཏོར་དམར་ཟླུམ་བཅས་བཤམ།    ༈    མཎྜལ་པདྨ་འདབ་བཞིའི་ལྟེ་བ་ལྗང། ཤར་སྔོ། ལྷོ་སེར། ནུབ་དམར། བྱང་དཀར། ལྟེ་
བར་ཏཱཾ་ཡིག་ལྗང་ཁུའམ་ཚོམ་བུ་ལྗང་ཁུ་བཀོད། ཨུཏྤལ་རི་མོ། མདུན་དུ་འབུལ་གཏོར་ཀར་ཟུམ་བཤམ།    ༈    མཎྜལ་འདབ་བརྒྱ་ལྟེ་བ་སེར་པོ། གཞན་ཕྱོགས་མདོག་དང་མཛེས་ཚོན། ལྟེ་བར་ནོར་བུ་བྲི། ནོར་བུ། ནེའུ་
ལེའི་རི་མོ་རྣམས་བཀྲམ། མདུན་དུ་འབུལ་གཏོར་དཀར་ཟླུམ།    ༈    མཉྫིའི་ཁར་སྒྲུབ་གཏོར་རྒ་མགོ་ཅན་མེ་རིས་མཚན་པ་བཞག། དེའི་ཏ་ཀ་གདུགས། མདུན་དུ་བུལ་གཏོར་དམར་ཟླུམ་བཤམ།    ༈   
བ་བཀའ་སྲུང་བྲག་ལྷ་མགོན་པོ་ལ། གདིང་དཀྱིལ་གྲུ་གསུམ་མཐིང་ནག། རྡོ་རྭ། མེ་རྭ་དང། བཅས་པ་བྲི། དབུས་སུ་ཧཱུཾ་དམར་ནག་བཞེངས། དེའི་ཁར་མཉྫིའི་སྟེང་དུ་རྟེན་གཏོར་ཟུར་གསུམ་ཤ་ཁྲག་གིས་བརྒྱན་པར་མདའ་དར་དམར་ནག་དང། ཙཀླི་

[011B] མདུན་དུ་འབུལ་གཏོར་དམར་པོ་གྲུ་གསུམ་ཤ་ཁྲག་གིས་བརྒྱན་པ་བཤམ།    ༈    མཉྫིའི་ཁར་དབང་གཏོར་དམར་པོ་ཟུར་གསུམ་ཆེ་བའི་མདུན་ཆུང་བ་གཅིག་ མཐའ་མཐེབ་ཀྱུས་བསྐོར་བ་ལ་མདའ་དར་ཙཀླི་སོགས་ཀྱིས་
བརྒྱན། ཐོད་ཆང། བེད་དབྱུག་ཐོད་ཕྲེང། འབུལ་གཏོར་དེ་མཚུངས་བཤམ།    ༈    གདིང་དཀྱིལ་ཆོས་འབྱུང་མཐིང་ནག་ནང་དམར་པོ་ལ་ཁྲག་མཚོའི་རི་མོ། ཆོས་འབྱུང་གི་རེ་ཁཱ་གཉིས་དཀར་པོ། ཕྱི་རོལ་མེ་རི་འབར་བ་
རྩེ་མོ་མདུན་དུ་བསྟན་པ་བྲི། དེའི་དབུས་སུ་ཡ་ཡིག་ནག་པོའམ་ཐོད་དབྱུག་མགོ་ཕྱིར་བསྟན་པ་བྲི། དེའི་སྟེང་དུ་མཉྫིའི་ཁར་ལྕགས་སྣོད་དུ་གཏོར་མ་གྲུ་གསུམ་དམར་པོ། དེའི་གཡོན་དུ་ཡང་ཆུང་བ་གཅིག། དེ་ལ་ཡབ་ཡུམ་གྱི་ཙཀླི་བཙུག་ཐོད་དབྱུག། ཞགས་པ་
འབུལ་གཏོར་སོགས་བཤམ།    ༈    གདིང་དཀྱིལ་ཆོས་འབྱུང་གྲུ་གསུམ་དམར་པོ་ལ་ཚོམ་བུ་དམར་པོའི་སྟེང་མཉྫིའི་ཁར་རྟེན་གཏོར་ཟུར་དགུ་པ་དགོད། འདིའི་ཙཀ་གདུགས། རྡོ་རྗེ། མི་སྙིང། ཞགས་པ་སོགས་འདུ་
བྱ༑ འབུལ་གཏོར་དེ་མཚུངས་བཤམ།    ༈    མཎྜལ་དམར་ནག་གི་དབུས་སུ་ཚོམ་བུ་དམར་པོ། དེའི་གཡོན་དུ་ནག་པོ། ཕྱོགས་བཞིར་དམར་པོ་བཞི། དེའི་སྟེང་མཉྫིའི་ཁར་དབང་གཏོར་གྲུ་གསུམ་དམར་པོར་ཙཀླི་བཙུག་
མདུན་དུ་འབུལ་གཏོར་དེ་མཚུངས། རལ་གྲི་དང་རླུང་འཁོར་གྱི་ཙཀླི་བཤམ།    ༈    གདིང་དཀྱིལ་གཞི་ནག་པོར་རཀྟའི་མཚོའི་དབུས་སུ་ཀེང་རུས་ཀྱི་རི་རབ་སྟེང་ལྕགས་ཀྱི་གཞལ་ཡས་ཁང་ཟླུམ་པོ། ཀེང་རུས་ཀྱི་ཕུག། ཕྱི་

[012A]༄༅། །ནང་ཀུན་ཏུ་ཁྲག་ཞག། ཀེང་རུས་ཀྱི་དུམ་བུས་ཁྱབ་པའི་དབུས་སུ་གནམ་ལྕགས་ཀྱི་འཁོར་ལོ་རྩིབས་བརྒྱད་པའི་ལྟེ་བར་ཆོས་རྒྱལ་གྱི་ཕྱག་མཚན་ཐོད་དབྱུག། གཡོན་དུ་རྩེ་གསུམ། ཕྱོགས་བཞིར་
བེ་ཅོན། འཁོར་ལོ། གསལ་ཤིང། མདུང་ཐུང། མཚམས་བཞིར་མེ་ལོང། ནད་རྒྱལ། ཚོན་དྲུ། ཁྲམ་ཤིང། ཕྱིའི་ཕྱོགས་བཞིར་ལྕགས་ཀྱུ། ཞགས་པ། ཐོད་དབྱུག། མཆེ་བ་འབར་བ་རྣམས་སམ། ཡང་ན་དབུས་སུ་ཚོམ་བུ་
ནག་པོ། དེའི་གཡོན་དུ་ནག་པོ། ཕྱོགས་བཞིར་མཐིང་ནག། མཚམས་བཞིར་དམར་ནག། ཕྱིའི་ཕྱོགས་བཞིར་དཀར་པོ་བཞི་དགོད། ཆོས་རྒྱལ་གྱི་རྩཀླི། ཐོད་དབྱུག། དམ་ཅན་སྒྲུབ་དཔེ། ལས་གཤིན་ཕོ་མོའི་འཁོར་ལོ་སོགས་བཤམ། དེའི་སྟེང་མཉྫིའི་ཁར་
རྟེན་གཏོར་གྲུ་གསུམ་དམར་པོ་བཞག།    ༈    མཉྫིའི་ཁར་ཟངས་གཞོང་ནང་དུ་རྟེན་གཏོར་དམར་པོ་ཟུར་གསུམ་ཆེ་བ་གཅིག་གི་གཡས་གཡོན་དུ་ཆུང་བ་གཉིས་མཐེབ་ཀྱུས་བསྐོར་ལ། མདའ་དར་དང་ཙཀླིས་བརྒྱན། མདུན་དུ་འབུལ་གཏོར་དེ་
མཚུངས་དང་མཆོད་པས་བསྐོར།    ༈    མཉྫིའི་ཁར་རྟེན་གཏོར་སྨད་ཟླུམ་པོ་སྟོད་ཟུར་གསུམ་དཔལ་མི་རྣོ་བ་ལ་རྩེར་ཉི་ཟླ་ནོར་བུ་ཟུར་ལ་མེ་རིས་བརྒྱན་པ་དགོད་པར་ཙཀ་གདུགས། མདུན་དུ་འབུལ་གཏོར་དེ་མཚུངས།    ༈   
བཞི་པ་ལ། གདིང་དཀྱིལ་པདྨ་འདབ་བརྒྱད། རྡོ་རྭ། མེ་རི། དུར་ཁྲོད་ཀྱིས་བསྐོར་བའི་ནང་དུ་ཧཱུཾ་མཐིང་ནག་གམ། ཡང་ན་ཚོམ། བུ་དབུས་སུ་ནག་པོ། གཡས་སུ་ནག་པོ། གཡོན་དུ་དམར་པོ། མདུན་དུ་ནག་པོ། དེ་དག་གི་ཕྱོགས་མཚམས་བརྒྱད་དུ་

[012B] དེའི་སྟེང་མྙྫིའི་ཁར་བུམ་པ། དེའི་སྟེང་ཐོད་ཆང་མེ་ལོང་གིས་བཀབ་པ་ལ་རྟེན་གཏོར་དམར་པོ་ཟུར་གསུམ་གཙོ་འཁོར་གསུམ་པ། ཙཀ་གདུགས། བཧེ་ཏའི་འབྲས་བུ། རལ་གྲི། རྩེ་གསུམ། རྡོ་རྗེ་ཀ་བའི་ལ། སྣ་ཚོགས་རྡོ་རྗེ། མདུན་དུ་འབུལ་གཏོར་དེ་
མཚུངས། མཆོད་པ།    ༈    མཉྫིའི་ཁར་དབང་གཏོར་ཚེ་བུམ་དཀར་པོ། ཙཀ་གདུགས། མདུན་དུ་འབུལ་གཏོར་དཀར་ཟླུམ་བཤམ།    ༈    མཉྫིའི་སྟེང་རྟེན་གཏོར་གདན་ཟླ་གམ་ཁར་དཔལ་
བཤོས་ཟུར་གསུམ་བ་དམར་པོ་ལྕགས་ཀྱུས་མཚན་པ་ཙཀ་གདུགས། མདུན་དུ་འབུལ་གཏོར་དེ་མཚུངས། མཆོད་པ།    ༈    མཉྫིའི་ཁར་དབང་གཏོར་སེར་པོ་གྲུ་བཞི་སུམ་བརྩེགས་ཀྱི་སྟེང་དུ་ནོར་བུ་བཞི་བརྩེགས་རྣམས་སེར་པོ་
དགོད། ཙཀ་གདུགས། མདུན་དུ་འབུལ་གཏོར་དེ་མཚུངས།    ༈    མཉྫིའི་ཁར་དབང་གཏོར་ཟུར་གསུམ་རྡོ་རྗེ་རྒྱ་གྲམ་གྱིས་མཚན་པ། ཙཀ་གདུགས། མདུན་དུ་འབུལ་གཏོར་དེ་མཚུངས། མཆོད་པ་བཅས་བཤམ།།༄༅ །ཇོ་
ལུགས་སྒྲོལ་དཀར་ལ། མཉྫིའི་སྟེང་དུ་མཎྜལ་གྱི་ཁར་བད་དཀར་འདབ་བརྒྱད། ལྟེ་བར་ཚེམ་བུ་དཀར་པོ། མདུན་དུ་དཀར་གཏོར་གཅིག།    ༈    མདུན་དུ་དཀར་གཏོར་བཤམ།    ༈   
ཆའི་སྟེང་ནས་མགོན་པོ་བཀའ་ཆེན་བཅུ་གསུམ་གྱི་རྗེས་གནང་སྐབས།    ༈    གདིང་དཀྱིལ་ཁར་མཉྫིའི་སྟེང་དཔལ་བཤོས་ཟུར་གསུམ། དར་ནག། ཙཀླི། མེ་ལོང་རྒྱབ་ཏུ་བྲིས་སྐུ། མདུན་དུ་འབུལ་གཏོར་

[013A]༄༅། །   ༈    བཅའ་གཞི་གོང་མཚུངས།    ༈    བཅའ་གཞི་གོང་མཚུངས།    ༈    གདིང་དཀྱིལ་ཁར་མཉྫིའི་སྟེང་གཏོར་མ་སོགས་གོང་
དང་འདྲ།    ༈    བཅའ་གཞི་གོང་མཚུངས་ཐོག་མེ་ལོང་ལ་སིནྡྷུ་རའི་ཧྲཱི་བྲིས་པ་བཤམ།    ༈       ༈    བཅའ་གཞི་བར་ཆད་ཀུན་སེལ་ལྟར་
   ༈    གཏོར་མའི་གཡས་སུ་བུམ་པ།    ༈    གདིང་དཀྱིལ་ཁར་ཚོམ་བུ། མཐར་མཆོད་གཏོར།    ༈    གདིང་དཀྱིལ་ཁར་མཉྫིའི་སྟེང་ཐོད་ཆང་
དེའི་ཁར་མེ་ལོང་ལ་སིནྡྷུ་རའི་ཆོས་འབྱུང་བསྣོལ་མ། དབུས་སུ་གྲི་ཐོད། མཐའ་སྐོར་དུ་རྩ་སྔཌ་བྲིས་པ། མདུན་དུ་དབང་གཏོར། མཐར་མཆོད་གཏོར།    ༈    གདིང་དཀྱིལ། དེ་སྟེང་ཉི་ཟླའི་ཁར་གཏོར་མ་རིན་པོ་ཆེའི་སྣོད་ཁེངས་པ་ལ་ཤ་ཁྲག། མར། སྤྲང་རྩི། བུ་རམ་སོགས་ཀྱིས་བརྒྱན་པ། མདའ་དར་ལྗང་ཁུ། གཡས་སུ་བུམ་པ། གཡོན་དུ་ཐོད་ཆང། དེ་སྟེང་མེ་ལོང་ལ་ཆོས་འབྱུང་ཉིས་བརྩེགས་ལྟེ་བར་རྡོ་རྗེ་དང་གྲི་གུག། ཧཱུཾ་ཨཱ་མཐར་རྩ་སྔགས། ཟུར་ལ་ཧ་རི་ཎི་ས་སཱཧཱ། མཐར་
མཆོད་གཏོར།    ༈    མདའ་དར་དང་ཙཀླི་བཙུག། མཐར་མཆོད་གཏོར།    ༈    ཕྱག་མཚན་དྲུག། དབུ་རྒྱན། མགོ་

[013B] སྤྲུལ་རྒྱན། གླང་ལྤགས། སྟག་ལྤགས། རུས་རྒྱན། སིནྡྷུ་ར་རྣམས།    ༈       ༈    དབང་གཏོར་གྲུ་
གསུམ་གཙོ་འཁོར་ལྔ། འབུལ་གཏོར་དེ་མཚུངས། ཉེར་སྤྱོད་ཞི་དྲག་གཉིས། བདག་བསྐྱེད་གསང་འདུས་ཀྱི་ཉེར་སྤྱོད་བཅས།    ༈    མདུན་བསྐྱེད་བཅའ་གཞི་གོང་མཚུངས། ཡི་དམ་འཇིགས་བྱེད་ཀྱི་མཆོད་གཏོར་
བཅས།    ༈    དབང་གཏོར་གཙོ་བོ་སྙིང་གཟུགས། འཁོར་བཞི་གྲུ་གསུམ། གཙོ་གཏོར་གྱི་རྐེད་ནོན་ཙམ་གྱི་མཐེ་བ་སྐྱུ། འབུལ་གཏོར་དེ་མཚུངས། ཐུན་གཏོར་གྲུ་གསུམ། འདི་མན་ཡི་དམ་གྱི་མཆོད་གཏོར་དང། ཉེར་སྤྱོད་ཞི་
དྲག་སྤྱི་མཚུངས་ཚང་མ་འདྲ།    ༈    རྟེན་གཏོར་སྙིང་གཟུགས་གཙོ་འཁོར་ལྔ། འབུལ་གཏོར་དེ་མཚུངས།    ༈       ༈   
རྟེན་གཏོར་སྙིང་གཟུགས་དཀར་པོ། འཁོར་ཟུར་གསུམ་བཞི་དཀར་གོ་འབུལ་གཏོར་དེ་མཚུངས།    ༈       ༈    སྙིང་གཟུགས་བཤོས་བུ་བཞིས་བསྐོར་
བ་སེར་པོ། འབུལ་གཏོར་དེ་མཚུངས།    ༈    རྟེན་གཏོར་སྙིང་གཟུགས་བཤོས་བུ་བརྒྱད་ཀྱིས་བསྐོར་བ་སེར་པོ། ཐུན་གཏོར་སྙིང་གཟུགས་མ་སེར་པོ་གཉིས།    ༈    བསྙེན་དུས་ཐུན་མོང་བ་དང་འདྲ།    ༈   

[014A]༄༅། །འཇོམས་སྔོན་པོ་ལ། རྟེན་གཏོར་འབུལ་གཏོར་བསྙེན་དུས་ཐུན་མོང་བ་དང་འདྲ།    ༈    རྟེན་གཏོར་ཟུར་གསུམ་ཟུར་མདུན་བསྟན་གཙོ་འཁོར་ལྔ། འབུལ་གཏོར་དེ་མཚུངས། ཐུན་གཏོར་ཟུར་གསུམ་གཅིག་
   ༈    རྟེན་གཏོར་གཙོ་བོ་སྙིང་གཟུགས། འཁོར་ཟུར་གསུམ་བཞི་ནག་པོ། འབུལ་གཏོར་དེ་མཚུངས།    ༈    ཞལ་ཁྲ་ཅན་ལྟར།    ༈    རྟེན་གཏོར་དབུས་མ་སྙིང་གཟུགས། གཡས་
གཡོན་དུ་གྲུ་གསུམ་གཉིས་བཅས་དམར་པོ།    ༈    བསྙེན་དུས་ཐུན་མོང་པ་ལྟར།    ༈    རྟེན་གཏོར་ཟུར་གསུམ་ལ་འཁོར་ཟུར་གསུམ་ཆུང་བ་དྲུག་གིས་བསྐོར་བ། འབུལ་གཏོར་དེ་མཚུངས།    ༈   བྲམ་ཟེ་
སྔགས་གཏད་ལ། སྒྲུབ་དུས་ཞལ་ཁྲ་ཅན་ལྟར་བཅས།    ༈    ཉི་གདན་དྲུག་ལ་ཚོམ་བུ་དབུས་སུ་མཐིང་ནག། བྱང་ཤར་དུ་ནག་པོ། ཤར་དུ་མཐིང་ནག། ལྷོར་དམར་ནག། ནུབ་ཏུ་དམར་ནག། བྱང་དུ་ནག་
སྔགས་གཏད་ལ། སྒྲུབ་དུས་ཞལ་ཁྲ་ཅན་ལྟར་བཅས།    ༈    ཉི་གདང་དྲུག་ལ་ཚོམ་བུ་དབུས་སུ་མཐིང་ནག། བྱང་ཤར་དུ་ནག་པོ། ཤར་དུ་མཐིང་ནག། ལྷོར་དམར་ན། ནུབ་ཏུ་དམར་ནག། བྱང་དུ་ནག་
པོ༑ དེའི་སྟེང་མཉྫིའི་ཁར་གཏོར་མ་དབུས་སུ་ནོར་གཟུགས་མ། མདུན་དུ་གྲུ་གསུམ་གཡས་དཀྱུས། གཡོན་དུ་གྲུ་གསུམ་དང་ཟླུམ་པོ། རྒྱབ་ཏུ་གཡས་ལ་ཟླུམ་པོ་རེ། གཏོར་མདའ། ཙཀླི། མདུན་དུ་འབུལ་གཏོར།    ༈   
ཚོམ་བུ་དཀར་པོ། དེ་སྟེང་མཉྫིའི་ཁིར། གཏོར་མ་ཟན་ཟླུམ་པོའི་སྟེང་དུ་ཟན་རིལ་སུམ་འཛོམས་སྟེང་ཛཾ་བཤོས། ཙཀ་གདུགས།    ༈    གདིང་དཀྱིལ་གྱི་སྟེང་དུ་ཚོམ་བུ་ནག་པོ། མཉྫིའི་ཁར་དང་

[014B] གཏོར་གདུགས། ཙཀླི། མདུན་དུ་འབུལ་གཏོར། སྔགས་བྱད། ཐོད་དབྱུག། ཞགས་པ། ཆོས་རྒྱལ་གྱི་རྟོག་པའི་པོ་ཏི། བཤན་པ་ཕོ་མོའི་འཁོར་ལོ།    ༈    མཉྫིའི་ཁིར་
གཏོར་མ་མདུན་ལེ་བད་མར་པོ་ཤ་ཁྲག་གིས་བརྒྱན་པ། མདུན་དུ་འབུལ་གཏོར། གཏོར་གདུགས་ནག་པོ། ཙཀླི། མཐར་སྨན་རྐ་ཕུད་གསུམ། བེ་ཅོན། ཐོད་ཁྲག། ཚོགས་གཏོར་བཅས།    ༈    གདིང་དཀྱིལ་སྟེང་རྟེན་གཏོར་ཁང་བཟང་སུམ་
བརྩེགས། མདུན་དུ་འབུལ་གཏོར་སེར་པོ་གཙོ་འཁོར་དགུ། མདུན་དུ་མཆོད་པ་བཤམ་པ་སོགས་ཀྱང་ཕྱག་བཞེས་ལྟར་རོ། །འདི་རྣམས་ནི། ཁྱབ་བདག་འཁོར་ལོའི་མགོན་པོ་རྡོ་རྗེ་འཆང་ཕ་བོང་ཁ་པ་བདེ་ཆེན་སྙིང་པོ་དཔལ་བཟང་པོ་མཆོག་ནས། སེར་བྱེས་ཧར་གདོང་ཁམས་ཚན་དང། ཀོང་པོ་
འབྲུལ་དགོན། གཙང་བགྲས་ལྷུན་བདེ་ཆེན་ཕོ་བྲང་སོགས་སུ་རྗེས་གནང་ཁག་བཀའ་དྲིན་སྩལ་སྐབས་མཆོད་གཡོག་པའི་ཉེར་མཁོར་ལྗགས་སྒྲིགས་སུ་མཛད་པའོ།། །།   ༈    །ཡོན་སྦྱར་མཐུན་རྐྱེན་འབྲེལ་ཚད་བླ་མ་
ཡིས༑ ༑ཚེ་རབས་འབྲལ་མེད་མཉེས་བཞིན་རྗེས་འཛིན་ཅིང། །ཟུང་འཇུག་རྡོ་རྗེ་འཆང་དབང་མྱུར་ཐོབ་ཤོག། །འགྲོ་དོན་འཕེལ།།



﻿༄༅། །འཇམ་དབྱངས་ཆོས་སྐོར་ནས་བཤད་པའི་ལྷ་ཚོགས་རྣམས་ཀྱི་སྒྲུབ་ཐབས་དང་རྗེས་གནང་
བྱེད་ཚུལ་གྱི་ཆོ་ག་ཤེས་རབ་ཀྱི་སྣང་བ་འཕེལ་བྱེད་ཅེས་བྱ་བ་བཞུགས་སོ།། །།

[001A]༄༅། །ན་མོ་གུ་རུ་མཉྫུ་གྷོ་ཥ་ཡ། འགྲོ་ཀུན་ཤེས་རབ་གསལ་བྱེད་
པའི༑ ༑རྗེ་བཙུན་འཇམ་པའི་དབྱངས་ལ་འདུད། །འཇམ་དབྱངས་ཆོས་སྐོར་ནས་
བཤད་པའི། །མན་ངག་གསལ་བར་བྱེད་པར་བྱ། །འདིར་དགེ་ལྡན་ཐུན་མོང་མ་

[002A]༄༅། །ཡིན་པའི་ཟབ་ཆོས་འཇམ་དབྱངས་ཆོས་སྐོར་ནས་བཤད་པའི་ལྷ་ཚོགས་རྣམས་
ཀྱི་མངོན་རྟོགས་དང་རྗེས་གནང་གསལ་བར་བྱེད་པ་ལ་ལྔ་སྟེ། ཤེས་རབ་ཀྱི་ལྷ། ལྷག་པའི་ལྷ་
ཚེ་ལྷ། ནོར་ལྷ། བཀའ་སྡོད་བསྲུང་མའོ། །དང་པོ་ལ་བཞི་ལས། དང་པོ་འཇམ་དབྱངས་དཔའ་

[002B] སྒྲུབ་ཐབས་དང། རྗེས་གནང་བྱེད་ཚུལ་གཉིས་སོ། །དང་པོ་ལ་སྦྱོར་དངོས་མཇུག་གསུམ་ལས། དང་པོ་ནི། གནས་
ཡིད་དུ་འོང་བ་བྱི་དོར་བྱས་ལ། རྗེ་བཙུན་གྱི་སྐུ་བྲིས་འབུར་རབ་གནས་ཅན་དང། རྟེན་གསུམ་གྱི་མདུན་དུ་ཅི་འབྱོར་བའི་མཆོད་གཏོར་
བཤམས། གདན་བདེ་བ་ལ་ལུས་གནད་དང་ལྡན་པས་འདུག་སྟེ། དགེ་སེམས་ཁྱད་པར་ཅན་གྱི་ངང་ནས། གཞན་སྒྲོལ་བ་ལ་རང་
འདམ་ལས། །སྒྲོལ་བ་དགོས་པས་གཞན་དོན་དུ། །སངས་རྒྱས་གོ་འཕང་ཐོབ་པའི་ཕྱིར། །བདེ་གཤེཊ་
རྣམས་ལ་སྐྱབས་སུ་མཆི། །ཐོབ་ལམ་སྟོན་པས་གསུངས་པའི་སྨན། །མདོ་སྔགས་ཆོས་ནི་གཞན་དོན་དུ་

[003A]༄༅། །རང་རྒྱུད་དང་འདྲེས་སྤྱོད་པའི་ཕྱིར། །དམ་པའི་ཆོས་ལ་སྐྱབས་སུ་མཆི། །རྗེས་
སུ་འབྲང་ནས་སྤྱོད་པའི་ཞིང། །ཆོས་འཛིན་དགེ་འདུན་གཞན་དོན་དུ། །ལམ་གྱི་ཟླ་གྲོགས་ཞུ་བའི་ཕྱིར། །ཚོགས་
ཀྱི་མཆོག་ལའང་སྐྱབས་སུ་མཆི། །བདག་ནི་འགྲོ་བ་ཀུན་དོན་དུ། །བསམ་སྤྱོད་དེ་ནི་བྱད་སྙིང་བར། །སྐད་ཅིག་
དོར་མེད་བརྟན་བཟུང་བའི། །བྱང་ཆུབ་མཆོག་ཏུ་སེམས་བསྐྱེད་དོ། །མར་གྱུར་འགྲོ་ཀུན་བདེ་དང་ལྡན། །སྡུག་
བསྔལ་རྒྱུ་བཅས་བྲལ་གྱུར་ཅིག་བདེ་བར་གནས་དགའ་གཏན་བདེའི་རྒྱུ། །ཆགས་སྡང་བྲལ་ལ་འགོད་པར་བྱ། །

[003B] དགའ་ལྡན་ལྷ་བརྒྱ་མས་ཚོགས་བསག། གཉིས་པ་དངོས་གཞི་ནི། རང་
ཐ་མལ་དུ་གནས་པའི་སྙིང་སྒོང་ང་ལྟ་བུ་རྩེ་མོ་གྱེན་དུ་བསྟན་པའི་ནང་དུ་ཟླ་བ་ལ་གནས་པའི་དྷཱི་དམར་སེར་ལས་འོད་ཟེར་
འཕྲོས། རང་དང་སྣོད་བཅུད་ལ་ཕོག་པས་འོད་ཀྱིས་གསལ་བར་བྱས་ཏེ། མ་དག་པའི་སྣང་བ་སྦྱངས། སྣོད་
བཅུད་ཐམས་ཅད་རང་ལ་ཐིམ། རང་དྷཱི་ལ་ཐིམ། དེ་ཚེག་དྲག་ལ་ཐིམ། དེ་དམིགས་མེད་དུ་གྱུར། ཨོཾ་
སྭ་བྷཱ་ཝ་ཤུདྡྷ་སརྦ་དྷ་རྨ་སྭ་བྷཱ་ཤུདྡྷོ་ཉྷཾ། སྟོང་པའི་ངང་ལས་སྣ་ཚོགས་པདྨ་དང་ཟླ་བའི་གདན་ལ་རང་གི་སེམས་ཉིད་དྷཱི་

[004A]༄༅། །དམར་སེར་ཚེག་དྲག་དང་བཅས་པ་ལས་འོད་ཟེར་འཕྲོས། འཕགས་པ་མཆོད་
སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས་རང་ཉིད་རྗེ་བཙུན་འཇམ་དབྱངས་སྐུ་མདོག་དམར་སེར་
ཞལ་གཅིག་ཕྱག་གཉིས་ཀྱི་གཡས་རལ་གྲི་འཕྱར་ཞིང། གཡོན་ཨུཏྤ་ལའི་ཡུ་བ་ཐུགས་ཀར་འཐེབ་སྲིན་གྱིས་འཛིན་
པའི་འདབ་མ་སྙན་གྱི་ཐད་ཀར་ཁ་ཕྱེ་བའི་སྟེང་ན་བརྒྱད་སྟོང་པའི་གླེགས་བམ་གྱིས་མཚན་པ། ཞབས་རྡོ་རྗེའི་སྐྱིལ་ཀྲུང་
གིས་བཞུགས་པ། དར་གྱིན་བཟའ་དང་རིན་པོ་ཆེའི་རྒྱན་རྣམས་སྤྲས་པ། རལ་པའི་ཟུར་ཕུད་གཡོན་དུ་འཕྱང་

[004B] ཞི་བ་འཛུམ་པའི་ཉམས་དང་ལྡན་པ། སྣང་ལ་རང་བཞིན་མེད་པ་མེ་ལོང་ནང་གི་གཟུགས་བརྙན་ལྟ་བུ་ཤིན་ཏུ་
གསལ་བའི་སྦྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོས་མཚན་པར་གྱུར། དཔའ་
བོ་རྡོ་རྗེའི་ནང་སྒྲུབ་ཀྱི་དབང་ཆོག་ལས། དཔའ་གཅིག་ལ་ཡེ་ཤེས་པ་སྤྱན་འདྲེན་པ་དང་དབང་བསྐུར་རིགས་བདག་གིས་རྒྱས་བཏབ་ན་རྡོ་རྗེ་རྩེ་ལྔ་པས་དབུ་
བརྒྱན་པ་ཡིན་ཞིང། དཔའ་གཅིག་དང་གསང་སྒྲུབ་གཉིས་ཀ་ལ་དབང་ལྷ་སྤྱན་འདྲེན་ལ་སོགས་པ་རྣམས་ལུས་དཀྱིལ་དང་ནང་སྒྲུབ་གཉིས་དང་འདྲའོ། །
ཞེས་གསུངས་པས་སྔོན་དུ་མཆོད་པ། ཨ་མྲྀ་ཏས་བསང། སྭ་བྷཱ་ཝས་སྦྱངས། སྟོང་པའི་ངང་ལས་བཧྲུཾ་ལས་རིན་པོ་ཆེའི་

[005A]༄༅། །སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཞུ་བ་ལས་བྱུང་བའི་མཆོད་ཡོན། སོགས་བྱ་རྒྱུད་སྤྱི་
ལྟར་བྱིན་གྱིས་རླབས། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་རྗེ་བཙུན་འཇམ་པའི་
དབྱངས་ལ་རྒྱལ་བ་སྲས་བཅས་ཀྱིས་བསྐོར་བ་སྦྱན་དྲངས། མདུན་གྱི་ནམ་མཁར་བཞུགས་པར་གྱུར། ཨོཾ་ཨཱརྱ་མཉྫུ་
ཤྲཱི་པ་རི་ཝཱ་ར་ཨརྒྷཾ་སོགས་ཀྱི་མཆོད། ཇི་ལྟར་མགོན་པོ་ཁྱེད་ཀྱིས་ནི། །སྔོན་ཚེ་འགྲོ་ལ་དབང་བསྐུར་ལྟར། །དེ་
བཞིན་ཐུགས་རྗེས་བདག་ལ་ཡང། །དབང་བསྐུར་དམ་པ་སྩལ་དུ་གསོལ། །ལན་གསུམ་བརྗོད། ཞེས་གསོལ་བ་

[005B] ཇི་ལྟར་སྔོན་ཚེ་འགྲོ་རྣམས་ལ། །དབང་བསྐུར་དམ་པ་མཛད་ཇི་
བཞིན༑ ༑དེ་རིང་ཡེ་ཤེས་བདུད་རྩིའི་ཆུས། །བུ་ཁྱོད་ལ་ནི་དབང་བསྐུར་རོ། །ཨོཾ་ཨཱརྱ་མཉྫུ་ཤྲཱི་སརྦ་ཏ་ཐཱ་ག་ཏ་ཨ་
བཧི་ཥི་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་གསུངས་ཤིང་བུམ་པའི་བདུད་རྩིས་སྤྱི་བོ་ནས་དབང་བསྐུར་བས་ལུས་ཐམས་ཅད་
གང༑ དྲི་མ་ཐམས་ཅད་དག་དབང་ཐོབ། ཆུའི་ལྷག་མ་ཡར་ལུད་པ་ལས་རྡོ་རྗེ་རྩེ་ལྔ་པས་དབུ་བརྒྱན་ཅིང་
དབང་གི་ལྷ་རྣམས་ཛཿ་ཧཱུཾ་བཾ་ཧོཿ་ཡེ་ཤེས་པའི་ཚུལ་དུ་རང་ལ་ཐིམ་པར་གྱུར། ལྷའི་གསལ་སྣང་དང་ང་རྒྱལ་ལ་བསླབ། རང་གི་

[006A]༄༅། །སྙིང་གར་ཟླ་བ་ལ་གནས་པའི་དྷཱི་དམར་སེར་ཚེག་དྲག་དང་བཅས་པའི་མཐར་དྷྲཱི་ཚེག་དྲག་
མེད་པ་དྲུག་གིས་བསྐོར་བ། དེ་ཡང་རྗེ་བཙུན་འཇམ་པའི་དབྱངས་ཀྱི་ཞལ་ནས། ས་བོན་དྷཱི་ལ་ཚེག་དྲག་ཡོད། །རྩིབས་
དྲུག་དྷཱི་ལ་ཚེག་དྲག་མེད། །ཅེས་སོ། །རང་གི་ལྕེའི་སྟེང་དུ་དྷཱི་དམར་སེར་མགོ་གྲེ་ཕུགས་སུ་བསྟན་ཏེ་ཉལ་ཐབས་སུ་
གནས་པ། སྙིང་གིའི་སྔགས་འཁོར་ལས་འོད་ཟེར་འཕྲོས། ལུས་གང་སྡིག་སྒྲིབ་ཐམས་ཅད་དག་ཕྱིར་
འཕྲོས་སེམས་ཅན་ཐམས་ཅད་ལ་ཕོག་པས་འཇམ་དབྱངས་ཀྱི་གོ་འཕང་ལ་འགོད། རྒྱལ་བ་སྲས་བཅས་ལ་

[006B] དེ་དག་གི་མཁྱེན་བརྩེ་ནུས་མཐུ་དང། ཉན་རང་འཕགས་པ། ཕྱི་ནང་གི་
མཁས་པ་པཎྜི་ཏ་སོགས་ཀྱི་ཐོས་བསམ་བསྒོམ་གསུམ། འཆད་རྩོད་རྩོམ་འཛིན་གྱི་ཤེས་རབ་ཐམས་ཅད་
དྷཱི་འི་རྣམ་པར་བསྡུས་ཏེ། སྙིང་གའི་དྷཱི་རྣམས་ལ་ཐིམ་པས་འོད་ཟེར་ཆེར་འཕྲོས་ཏེ། མི་ཤེས་པའི་རྨོངས་
པ་ཐམས་ཅད་སྦྱངས། གསུང་རབ་ཐམས་ཅད་ཀྱི་དོན་ཕྱིན་ཅི་མ་ལོག་པར་རྟོགས་པའི་ཤེས་རབ་སྐྱེ་བར་བསམ་
ལ༑ དྷཱི་དྷཱི་དྷཱི་དྷཱི་ཞེས་ཅི་ནུས་བཟླ། ཡང་ན་དྷཱི་དྲུག་གི་ཚབ་ཏུ་འབྲུ་དྲུག་འགོད་ཀྱང་ཆོག་སྟེ། དཔའ་བོ་རྡོ་རྗེས་མཛད་པའི་སྒྲུབ་ཐབས་

[007A]༄༅། །ལ༑ ཨོཾ་ཨ་ར་པ་ཙ་ན་ཞེས་པའམ། དྷཱི་དྲུག་གིས་བསྐོར་བ། ཞེས་འདམ་ཀ་ཅན་དུ་གསུངས་པ་དང་
རྗེ་བཙུན་གྱིས། དཔའ་གཅིག་རྐྱང་པའི་འཁོར་ལོ་ལ། །གལ་ཏེ་འབྲུ་དྲུག་བཀོད་ལགས་ན། །དམིགས་པ་དབུས་ཀྱི་དྷཱི་ལ་གཏད། །དྷཱི་དྲུག་བཀོད་ན་དེ་
ལ་གཏད། །དྷཱི་རྐྱང་ཁོ་ན་གྲངས་པས་ན། །དཔའ་གཅིག་དྷཱི་དྲུག་བཀོད་པ་ཟབ། །ཅེས་དང། སྒྲུབ་ཐབས་ལས་ཀྱང། དྷཱི་རྐྱང་གི་དམིགས་
པ་བྱའོ། །ཞེས་སོ། །གཞན་ཡང། སྐུ་ཡིས་ཆེ་ཞིང་གསུང་གིས་གསལ། །ས་བོན་མྱུར་བ་ཕྱག་མཚན་ཟབ། །གླེགས་བམ་རལ་གྲི་གླེགས་
རལ་གྱིས། །འཆད་དང་རྩོད་དང་རྩོམ་པའོ། །ཞེས་པ་ལྟར་ཤེས་རབ་ཆེ་བ་འདོད་ན། དམིགས་པ་གཞན་སྔར་ལྟར་ལས། འཁོར་འདས་ཀྱི་

[007B] སྙིང་གའི་སྔགས་ཕྲེང་ལ་ཐིམ་
པས་འོད་ཟེར་ཆེར་འཕྲོས། རྨོངས་པ་ཐམས་ཅད་སྦྱངས། ཤེས་རབ་ཆེ་བ་སྐྱེ་བར་བསམ། དེ་བཞིན་དུ། གསལ་
བ་ལ། ཨ་ར་པ་ཙ་ན། མྱུར་བ་ལ། དྷཱི་ཟབ་པ་ལ། ཕྱག་མཚན་ཨུཏྤལ། འཆད་པ་ལ། གླེགས་བམ། རྩོད་
པ་ལ། རལ་གྲི། རྩོམ་པ་ལ། གླེགས་རལ་གཉིས་ཀའི་རྣམ་པར་བསྡུས་ཏེ། ཤེས་རབ་དེ་དང་དེ་ཐོབ་པའི་དམིགས་པ་བྱེད་
རལ་གྲའི་འཁོར་ལོ་བསྐོར་ན་ཤེས་རབ་ཆེས་མྱུར་ཡང་འདི་སྒྲུབ་ཐབས་ལྟར་འཁོར་ལོ་མ་བསྐོར་བའི་ལུགས་ཏེ། རྗེ་བཙུན་གྱིས། གལ་ཏེ་འཁོར་ལོ་མི་

[008A]༄༅། །བསྐོར་ན། །ཀློག་ཚུལ་སྔགས་ལ་དམིགས་པ་གཏད། །མྱུར་མགྱོགས་འཁོར་ལོ་བསྐོར་ན་ཆེ། །འཁོར་ལོ་མ་
བསྐོར་བགེགས་རྣམས་ཉུང། །ཞེས་སོ།། འཁོར་ལོ་བསྐོར་ན་མི་འདྲ་བ་གསུམ་ཡོད་པ་ལས། སྙིང་འཁོར་ལོར་བསྒོམ་པ་ནི། རང་གི་
སྙིང་ཉིད་འཇའ་འོད་སྣ་ལྔ་ཟླུམ་བུའི་གཞི་ལ་རལ་གྲིའི་འཁོར་ལོ་སྔོན་པོ་རྩིབས་དྲུག་ཏུ་གྱུར་པའི་རལ་གྲིའི་རྩེ་མོ་འོད་ཀྱི་ཐག་
པས་སྤྲེལ་བ། དེ་ཡང་སོ་གཙུགས་པ་མ་ཡིན་པ། ལེབ་ཏུ་ཡོད་པ། འཆང་བཟུང་ཡང་འོད་ཀྱིས་སྤྲེས་པའི་
དཀྱིལ་སྟོང་པ་དེར་ཟླ་བ་ལ་དྷཱི་དེ་ལ་འཁོར་ལོའི་ལྟེ་བ་ཅུང་མ་རེག་པ། རྩི་བས་དྲུག་གི་སྟེང་དུ་རྩིབས་ལ་ཅུང་མ་རེག་

[008B] སྔགས་དང་འཁོར་ལོ་ཉི་མ་ལྟར་རྣོ་ཞིང་ཟླ་བ་ལྟར་གསལ་བ། ངོ་བོ་འོད་ཀྱི་རང་བཞིན་
ཅན༑ ཆུ་མྱུར་དུ་འཁོར་བའི་དབུས་མི་འཁོར་བ་ལྟར། གཙོ་བོའི་ས་བོན་མི་འཁོར་ཞིང། འགལ་མེའི་འཁོར་ལོ་མྱུར་དུ་
འཁོར་བ་ལ་མེའི་ཕུང་པོ་མཐོང་བ་ལས་འཁོར་བ་མི་མཐོང་བ་ལྟར། འཁོར་ལོ་གཡས་དང་ཡིག་འབྲུ་གཡོན་དུ་མྱུར་བར་འཁོར་བས་འཁོར་
ལོ་དང་ཡི་གེའི་འོད་ཟེར་ཕན་ཚུན་འཐབ་སྟེ། མི་ཤེས་པའི་རྨོངས་པ་དང་སྡིག་སྒྲིབ་ཐམས་ཅད་སྦྱངས། འོད་
ཟེར་ཕྱིར་འཕྲོས། སོགས་སྤྲོ་འདུའི་དམིགས་པ་སྔར་བཞིན་ཡིད་མ་གཡེང་བར་སྔགས་བཟླ་བར་བྱ་སྟེ། རྗེ་བཙུན་གྱིས། འཁོར་ལོ་རྣོ་གསལ་

[009A]༄༅། །མྱུར་བ་སྟེ། །འཁོར་ལོ་གཡས་དང་ཡིག་འབྲུ་གཡོན། །འོད་ཟེར་དང་བཅས་བསྒོམ་པར་བྱ། །རྩིབས་དྲུག་སྟེང་དུ་
འབྲུ་དྲུག་དགོད། །སྙིང་ཉིད་འཁོར་ལོར་བསྒོམ་པ་དང། །ཞེས་དང། གཙོ་བོའི་ས་བོན་འཁོར་བ་མེད། །སྔགས་དང་འཁོར་ལོ་རེག་པ་མེད། །ཅེས་
པའི་ཚིག་རྐང་དང་པོ་བཞི་དང། ཐ་མའི་གཉིས་འཁོར་ལོའི་བཤད་པ་ཡིན་པས་ཕྱི་མ་གཉིས་ལའང་སྦྱར་དགོས་སོ། །སྙིང་པདྨར་བསྒོམ་པ་ནི། རང་གི་
སྙིང་པདྨ་འདབ་མ་དྲུག་ཏུ་གྱུར་པའི་ལྟེ་བར་འཇའ་འོད་ཀྱི་གཞི་ལ་རལ་གྲིའི་འཁོར་ལོ། སྔར་ལྟར་གསལ་བཏབ། འཁོར་ལོ་བསྐོར་
བ་དང་མཉམ་དུ་སྙིང་པད་འདབ་ཏུ་གྱུར་པ་ཁ་ཟུམ་པའི་ཕྱི་རོལ་དུ་ཨཱ་ལི་ཀཱ་ལིའི་ཐག་པས་དམ་དུ་བཅིང་བ་དང། དེའི་ཕྱི་རོལ་འོད་ཟེར་སྣ་ལྔས་བསྡམས་པའི་

[009B] འཁོར་ལོ་སྙིང་ལ་མ་རེག་པ། རྩིབས་རྣོ་བ། འཁོར་ལོ་གསལ་བ། མྱུར་བར་འཁོར་བ། འོད་ཟེར་འཕྲོ་འདུ་དང་བཅས་སྔར་ལྟར་
དམིགས་ནས་བཟླས་པ་བྱ་སྟེ། སྙིང་གི་པདྨ་འདབ་དྲུག་སྟེ། །འཁོར་ལོ་བསྐོར་དང་སྙིང་ག་ཟླུམ། །ནང་དུ་འཁོར་ལོ་བསྐོར་བ་དང། །སྙིང་ཡང་ཨཱ་
ལི་ཀཱ་ལི་དང། །འོད་ཟེར་སྣ་ལྔས་བསྡམས་པ་དང། །ཞེས་སོ། །སྙིང་རྡོ་རྗེར་བསྒོམ་པ་ནི། རང་གི་སྙིང་རྡོ་རྗེ་རྩེ་ལྔ་པར་གྱུར་པའི་
ལྟེ་བ་ཞྭ་མོ་གཉིས་ཁ་སྦྱར་བ་ལྟ་བུའི་ནང་དུ་འཇའ་འོད་ཀྱི་གཞི་ལ་རལ་གྲིའི་འཁོར་ལོ། སྔར་བཞིན་ཏེ། སྙིང་
ནི་རྡོ་རྗེར་བསྒོམ་པ་དང། །མཁས་པས་ཁྱད་པར་ཤེས་པར་བྱ། །འཁོར་ལོ་སྙིང་ལ་རེག་མི་བྱ། །ཞེས་པས་དེ་གསུམ་གང་བསྒོམ་

[010A]༄༅། །ཀྱང་ཆོག་གོ་འཁོར་ལོའི་བཤད་པ་གཙོ་ཆེར་ལུས་དཀྱིལ་ལ་སྦྱར་བར་སྣང་ཡང་དཔའ་གཅིག་ལའང་སྦྱར་
དགོས་ཏེ། དཔའ་གཅིག་རྐྱང་བའི་འཁོར་ལོ་ལ། །འབྲུ་དྲུག་ཚབ་ཏུ་དྷཱི་དྲུག་དགོད། །ཅེས་པས་རྒྱས་བཀབ་བྱ་ཚུལ་གསུངས་སོ། །
གལ་ཏེ་སྔགས་འཁོར་མཉམ་དུ་བསྐོར་བ་མ་བདེ་ན་བར་སྐབས་སུ་འཁོར་ལོ་བསྐོར་བ་དང། བར་སྐབས་སུ་ཡི་གེ་བསྐོར་བ་སོགས་རེས་མོས་
སུ་བྱས་ཀྱང་ཆོག་སྟེ། འཁོར་ལོ་ཡིག་འབྲུ་དུས་མཉམ་དུ། །འཁོར་བའི་དམིགས་པ་མ་གྱུར་ན། །རེས་མོས་བསྐོར་བས་ཆོག་ཅེས་གསུང།།
ཞེས་སོ། །འཁོར་ལོ་བསྐོར་བ་དང་མ་བསྐོར་བ་གང་བྱས་ཀྱང་ཐུན་འཇོག་དུས་སུ། ལྕེ་སྟེང་གི་དྷཱི་འི་འོད་ཟེར་གྱིས་རྒྱལ་བ་སྲས་

[010B] དབུགས་ཐེངས་གཅིག་གིས་དྷཱི་བརྒྱ་རྩ་བརྒྱད་བགྲང་ནས་མཆིལ་མ་མིད་པ་
དང་མཉམ་དུ་ལྕེ་ཕུག་གི་དྷཱི་འོད་དང་བཅས་པ་ཁོག་པའི་ནང་དུ་སོང་ནས་སྙིང་ཁའི་དྷཱི་ལ་ཐིམ་པས་མེ་ལ་མར་ཕྲད་པ་
བཞིན་འོད་ཟེར་ཆེར་འཕྲོས། ལུས་ཐམས་ཅད་གང། སྡིག་སྒྲིབ་ཐམས་ཅད་དག་ལུས་ངག་ཡིད་གསུམ་ཐམས་
ཅད་ཀྱང་འོད་དུ་གྱུར་ཏེ། ཐུགས་ཀའི་དྷཱི་ལ་ཐིམ། དེ་ཚེག་དྲག་ལ་ཐིམ། དེ་དམིགས་མེད་དུ་གྱུར་པ་ལ་བཞག་གོ་
སྟོང་པའི་ངང་ལས་རང་ཉིད་རྗེ་བཙུན་འཇམ་པའི་དབྱངས་ཀྱི་སྐུར་ལམ་གྱིས་བཞེངས་པར་གྱུར། གནས་གསུམ་བསྲུང་

[011A]༄༅། །གསུམ་པ་མཇུག་ཆོག་ལ་གཏོར་མ་འབྲུལ་བར་འདོད་ན་དཀར་གཏོར་བཤམས་ཏེ། བསང་སྦྱངས། སྟོང་པའི་དང་
ལས་བྷྲཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱ་ཧཱུཾ་ཞུ་བ་ལས་བྱུང་བའི་གཏོར་མ་ཡེ་ཤེས་ཀྱི་བདུད་རྩི་རྒྱ་
མཚོར་གྱུར། ཨོཾ་ཨཱ་ཧཱུཾ། ལན་གསུམ་བརྗོད། རང་གི་སྙིང་ཁའི་ས་བོན་ལས་འོད་ཟེར་འཕྲོས། རང་བཞིན་གྱི་གནས་
ནས་རྗེ་བཙུན་འཇམ་དབྱངས་ལ་རྒྱལ་བ་སྲས་བཅས་ཀྱིས་བསྐོར་བ་སྦྱན་དྲངས། ལྗགས་འོད་ཟེར་གྱི་སྦུ་གུས་གསོལ་བར་
གྱུར༑ ཨོཾ་ཨཱརྱ་མཉྫུ་ཤྲཱི་སརྦ་བུདྡྷ་བོ་དཧི་ས་ཏྭ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་འབུལ། སྔགས་དེ་ལ་ཨརྒྷཾ་

[011B] གང་གི་བློ་གྲོས་མས་བསྟོད། བརྩེ་ལྡན་ཁྱེད་ཀྱིས་མཁྱེན་རབ་འོད་ཟེར་གྱིས། །སོགས་དང་
དེར་ནི་རིང་དུ་འབད་ལས་ཚོགས་གཉིས་ནི། །སོགས་ཀྱིས་སྨོན་ལམ་གདབ། ཡིག་བརྒྱ་ལན་གསུམ། བཟོད་གསོལ། གཏོར་
མགྲོན་རྣམས་རང་གནས་སུ་གཤེགས་པར་གྱུར། ཤིས་པ་བརྗོད། ཐུན་མཚམས་སུ་སྣང་གྲགས་ཐམས་ཅད་ཁྱེར་སོ་གསུམ་གྱི་རྣལ་འབྱོར་
ལ་བསླབ་པར་བྱའོ། །གཉིས་པ་རྗེས་གནང་བྱེད་ན། མཎྜལ་པདྨ་དཀར་པོ་འདབ་མ་དྲུག་གི་ལྟེ་བར་དྷཱི་དམར་སེར་བྲི། མཐའ་མཆོད་གཏོར་གྱིས་
བསྐོར༑ བདག་བསྐྱེད་སྔོན་དུ་འགྲོ་བས། དཀྱིལ་འཁོར་བསང་སྦྱངས། བདག་བསྐྱེད་བཞིན་ལྷར་བསྐྱེད་དེ། རང་ཉིད་ཅེས་པའི་ཚིག་དོར་

[012A]༄༅། །དབང་བསྐུར་བའི་སྐབས་ཀྱི། བདག་ལ་ཞེས་པ། འདི་ལ་ཡང། །ཞེས་དང། བུ་ཁྱོད་ལ་ནི། ཞེས་
པ༑ འདི་ཉིད་ལ་ནི་ཞེས་དང། ཡེ་ཤེས་པའི་ཚུལ་དུ་དེ་ཉིད་ལ་ཐིམ་པར་གྱུར། ཞེས་པའི་ཁྱད་པར་རྣམས་སྦྱར་བར་བྱ། མཆོད་
བསྟོད་བཟླས་པ་གཏོར་མ་འབུལ་སྟེ། སློབ་མའི་དོན་དུ་གསོལ་བ་གདབ། སློབ་མས་མཎྜལ་འབུལ། ཀུན་མཁྱེན་ཡེ་ཤེས་ཕུང་པོ་ཅན།།
སོགས་ཀྱིས་གསོལ་བ་ལན་གསུམ་གདབ། ལྷ་ངོ་བསྟན་ཏེ། མཐའ་བསྐོར་དུ་ཕྱོགས་བཅུའི་རྒྱལ་བ་སྲས་བཅས་ཀྱིས་བསྐོར་བར་
མོས་ལ། རྒྱུད་དག་པར་བྱ་བའི་སླད་དུ་དེ་དག་གི་སྤྱན་སྔར་སྡོམ་པ་འཛིན་པ་འདིའི་རྗེས་ཟློས་མཛོད། དཀོན་

[012B] དེ་ནས་སློབ་མ་སབྷཱ་ཝས་སྟོང་པར་སྦྱངས། དེའི་ངང་ལས་སློབ་མ་མངོན་རྟོགས་ལྟར་ལྷར་བསྐྱེད་
གནས་གསུམ་བྱིན་གྱིས་རླབས། བླ་མ་དང་མདུན་བསྐྱེད་ཀྱི་ཐུགས་ཀ་ནས་འོད་ཟེར་འཕྲོས། ཕྱོགས་བཅུའི་རྒྱལ་བ་སྲས་
བཅས་ཀྱི་ཐུགས་ཀ་ནས་རྗེ་བཙུན་འཇམ་དབྱངས་དཔག་ཏུ་མེད་པ་སྦྱན་དྲངས་ཏེ། ཁྱེད་རང་རྣམས་ཀྱི་ལུས་ལ་ཆར་
བབ་པ་བཞིན་དུ་སིབ་སིབ་ཐིམ་པའི་མོས་པ་མཛོད། དྲིལ་བུ་བསིལ་ཞིང་སྔགས་དང། ཛཿ་ཧཱུཾ་བཾ་ཧོཿ་ཞེས་བརྗོད། དེ་ནི་
རྗེས་གནང་གི་གཞི་དགོད་པའོ། །དེ་ནས། དུས་གསུམ་རྒྱལ་བ་ཐམས་ཅད་དང། །སྐུ་གསུམ་ཡེ་ཤེས་དབྱེར་མེད་པ། །

[013A]༄༅། །འགྲོ་བའི་འདྲེན་མཆོག་འཇམ་པའི་དབྱངས། །སྐུ་གསུང་ཐུགས་ཀྱི་བྱིན་རླབས་སྩོལ། །
ཞེས་ལན་གསུམ་རྗེས་ཟློས་བྱེད་དུ་གཞུག་དེ་ནས། བླ་མ་དང་དབྱེར་མེད་པའི་མདུན་བསྐྱེད་ཀྱི་སྤྱི་བོའི་ཨོཾ་ལས་འོད་ཟེར་དཀར་པོ་
བྱུང་ནས། སློབ་མའི་སྤྱི་བོར་ཐིམ་པས་སྐུའི་རྗེས་གནང་ཐོབ། ལུས་ཀྱི་སྒྲིབ་པ་དག་སློབ་མའི་ལུས་རྗེ་བཙུན་
གྱི་སྐུའི་རང་བཞིན་དུ་གྱུར་པའི་མོས་པ་མཛོད། སྔགས་རོལ་བྱ། ཡང་བླ་མ་དང་དབྱེར་མེད་པའི་མདུན་བསྐྱེད་ཀྱི་མགྲིན་
པའི་ཨཱ་ལས་འོད་ཟེར་དམར་པོ་བྱུང་ནས། སློབ་མའི་མགྲིན་པར་ཐིམ་པས་གསུང་གི་རྗེས་གནང་ཐོབ། ངག་

[013B]སློབ་མའི་ངག་རྗེ་བཙུན་གྱི་གསུང་གི་རང་བཞིན་དུ་གྱུར་པར་བསམ་ལ། སྔགས་རོལ་བྱ། ཡང་བླ་མ་དང་
དབྱེར་མེད་པའི་མདུན་བསྐྱེད་ཀྱི་ཐུགས་ཀའི་ཧཱུཾ་ལས་འོད་ཟེར་སྔོན་པོ་བྱུང་ནས་སློབ་མའི་སྙིང་གར་ཐིམ་པས་ཐུགས་ཀྱི་རྗེས་
གནང་ཐོབ། ཡིད་ཀྱི་སྒྲིབ་པ་དག་སློམ་མའི་ཡིད་རྗེ་བཙུན་གྱི་ཐུགས་ཀྱི་རང་བཞིན་དུ་གྱུར་པར་བསམ། སྔགས་རོལ་
བྱ༑ དེ་ནས་བླ་མ་དང་ཡི་དམ་དབྱེར་མེད་པའི་ཐུགས་ཀའི་དྷཱི་ལས་དྷཱིའི་ཕྲེང་བ་བྱུང་ཞལ་ནས་ཐོན། སློབ་མའི་ཞལ་
དུ་ཞུགས། ཐུགས་ཀའི་དྷཱི་ལ་ཐིམ་པས་ཤེས་རབ་ཀྱི་སྣང་བ་རྒྱས་པར་བསམ་ལ། དྷཱི་བརྒྱ་རྩ་བརྒྱད་རྗེས་ཟློས་བྱེད་

[014A]༄༅། །དུ་གཞུག། དེ་ནས་ལྷ་ཐིམ་པའི་རྗེས་གནང་གི་དོན་དུ་གསོལ་བ་གདབ་པ་འདིའི་རྗེས་ཟློས་
མཛོད༑ ཇི་ལྟར་མགོན་པོ་ཁྱེད་ཀྱིས་ནི། །སྐུ་གསུང་ཐུགས་ཀྱི་ཡོན་ཏན་རྣམས། །གཞན་ཕྱིར་མངོན་དུ་
མཛད་པ་བཞིན། །མགོན་པོས་བདག་ལ་སྩལ་དུ་གསོལ། །ཞེས་ལན་གསུམ། དེ་ལྟར་གསོལ་བ་བཏབ་པས་
མཎྜལའི་ལྷ་ཁྱེད་རང་རྣམས་ལ་ཐིམ་པས་རྗེ་བཙུན་གྱི་སྐུ་གསུང་ཐུགས་དང་སློབ་མའི་ལུས་ངག་ཡིད་གསུམ་དབྱེར་
མེད་དུ་གྱུར་པར་བསམ། མེ་ཏོག་གམ་རྗེ་བཙུན་གྱི་སྐུ་སློབ་མའི་མགོར་བཞག་ལ། ཇི་ལྟར་མགོན་པོ་འཇམ་དབྱངས་

[014B] ༑ཡོན་ཏན་དཔག་མེད་མངའ་ཇི་བཞིན། །འཇམ་པའི་དབྱངས་ཀྱི་ཐུགས་རྗེ་ཡིས། །སྐལ་ལྡན་འདི་ལ་འཇུག་
པར་ཤོག་ཅེས་ལན་གསུམ་བརྗོད། དེ་ལྟར་འཇམ་དབྱངས་དཔའ་གཅིག་གི་རྗེས་གནང་གསན་པས་གཏང་རག་
གི་མཎྜལ་འབུལ། མཆོད་པ་ཁ་གསོས། མཆོད་བསྟོད་བྱ། སྨོན་ལམ་དང། བཀྲ་ཤིས་བརྗོད། བཟོད་གསོལ་བྱ། ལྷ་གཤེགས་སུ་གསོལ་
དམ་ཚིག་པ་རང་ལ་བསྡུའོ། །གཉིས་པ་འཇམ་དབྱངས་ལུས་དཀྱིལ་ནི། སྐྱབས་འགྲོ་སེམས་བསྐྱེད་དཔའ་གཅིག་དང་འདྲ། རང་ཉིད་རྗེ་
བཙུན་དུ་གསལ་བའི་ཐུགས་ཀ་ནས་འོད་ཟེར་འཕྲོས། རང་བཞིན་གྱི་གནས་ནས་བླ་མ་དང་དབྱེར་མེད་པའི་རྗེ་བཙུན་

[015A]༄༅། །འཇམ་པའི་དབྱངས་ལ་རྒྱལ་བ་སྲས་བཅས་ཀྱིས་བསྐོར་བ་སྤྱན་དྲངས། དུས་གསུམ་སངས་
རྒྱས་ཀུན་གྱི་ངོ་བོ་ཉིད། །ལེགས་ཚོགས་མ་ལུས་འབྱུང་བའི་སྒོ་གཅིག་པུ། །སྲིད་དང་ཞི་བའི་འཇིགས་ལས་
སྐྱོབ་བྱེད་པའི། །རྗེ་བཙུན་བླ་མ་རྣམས་ལ་ཕྱག་འཚལ་ལོ། །གང་གིས་རྒྱལ་ཀུན་དང་པོར་སེམས་བསྐྱེད་ཅིང།།
བར་དུ་ཚོགས་གཉིས་བསགས་པའི་བཤེས་གཉེན་མཛད། །ཐ་མར་ཀུན་གྱི་སྲས་ཀྱི་ཚུལ་འཛིན་པ། །འཕགས་པ་
འཇམ་དཔལ་དབྱངས་ལ་ཕྱག་འཚལ་ལོ། །སྤངས་རྟོགས་བསྟན་པ་སྟོན་པ་རྫོགས་སངས་རྒྱས། །སྡུག་ཀུན་

[015B] །ཆོས་རྣམས་རང་རྒྱུད་སྒྲུབ་གྲོགས་དགེ་འདུན་ཏེ། །སྐྱབས་གནས་
དམ་པ་རྣམས་ལ་ཕྱག་འཚལ་ལོ། །དགྱེས་བྱེད་བཏུང་བ་མེ་ཏོག་སྣང་གསལ་སྤོས། །ཞལ་ཟས་རོལ་མོ་ཉེ་བའི་
རིན་ཆེན་སོགས། །ལྷ་མའི་ལོངས་སྤྱོད་བཀོད་པ་ཅི་མཆིས་པ། །གནམ་སའི་ཁྱོན་གང་འབུལ་ལོ་བཞེས་སུ་
གསོལ། །དུས་གསུམ་དབང་གིས་ལུས་ངག་ཡིད་གསུམ་གྱིས། །བྱས་པའི་སྡིག་ལྟུང་ཐམས་ཅད་སོ་སོར་
བཤགས། །སྐྱེ་འཕགས་དགེ་བ་ཀུན་ལ་རྗེས་ཡི་རང། །འགྲོ་བའི་མགོན་པོ་ཆོས་འཁོར་བསྐོར་དུ་གསོལ།།

[016A]༄༅། །ཕན་བདེའི་ཞིང་ལ་བརྟན་པར་བཞུགས་གསོལ་འདེབས། །དགེ་བས་འགྲོ་ཀུན་བྱང་ཆུབ་
ཐོབ་ཕྱིར་བསྔོ། །སྤྲོ་ན་མཚན་བརྗོད་འདོན། ཚོགས་ཞིང་རྣམས་རང་ལ་ཐིམ། སྭ་བྷཱ་ཝ་ས་སྦྱངས། སྟོང་པའི་
ངང་ལས་པདྨ་དང་ཟླ་བའི་གདན་ལ་དྷཱི་འོད་དུ་ཞུ་བ་ལས་རལ་གྲི་ཡུ་བ་ལ་དྷཱི་ས་མཚན་པ་ལས་འོད་འཕྲོས། འཕགས་
པ་མཆོད། སེམས་ཅན་གྱི་དོན་བྱས། ཁྱད་པར་དུའང་འགྲོ་བའི་མུན་པ་ཐམས་ཅད་བསལ། ཚུར་འདུས་
ཡོངས་སུ་གྱུར་པ་ལས་རང་ཉིད་རྗེ་བཙུན་འཇམ་དབྱངས་དམར་སེར་ཞལ་གཅིག་ཕྱག་གཉིས་པའི་གཡས་པས་ཤེས་

[016B] གཡོན་པས་ཨུཏྤ་ལའི་ཡུ་བ་ཐུགས་ཀར་མཐེབ་སྲིན་གྱིས་འཛིན་པ་
སྙན་གྱི་ཐད་ཀར་ཁ་ཕྱེ་བའི་སྟེང་ན་བརྒྱད་སྟོང་པའི་གླེགས་བམ་འཛིན་པ། རལ་པའི་ཟུར་ཕུད་ལྔ་དང་ལྡན་པ་
དར་དང་རིན་པོ་ཆེའི་རྒྱན་རྣམས་ཀྱིས་བརྒྱན་པ། ཞབས་སྐྱིལ་ཀྲུང་གིས་བཞུགས་པ། དེའི་གནས་གསུམ་
དུ་ཟླ་བའི་གདན་ལ་ཐུགས་ཀར་ཐུགས་ཀྱི་འཇམ་དབྱངས་སྔོན་པོ། མགྲིན་པར་གསུང་གི་འཇམ་དབྱངས་དམར་
པོ༑ སྤྱི་བོར་སྐུའི་འཇམ་དབྱངས་དཀར་པོ། དེ་གསུམ་གྱི་ཐུགས་ཀར་སྣ་ཚོགས་པདྨ་འདབ་མ་བཞི་

[017A]༄༅། །པ༑ ཐུགས་ཀྱི་འཇམ་དབྱངས་ཀྱི་ཐུགས་ཀའི་པད་འདབ་བཞིའི་དབུས་སུ་འཇམ་
དབྱངས་སྔོན་པོ། ཤར་དུ་དཀར་པོ། ལྷོར་སེར་པོ། ནུབ་ཏུ་དམར་པོ། བྱང་དུ་ལྗང་གུ། གསུང་གི་
འཇམ་དབྱངས་ཀྱི་ཐུགས་ཀའི་པད་འདབ་བཞིའི་དབུས་སུ་སྣ་ཚོགས་མཁའ་འགྲོ་མ་དམར་མོ། ཤར་དུ་རྡོ་རྗེ་མཁའ་
འགྲོ་མ་སྔོན་མོ། ལྷོར་རིན་ཆེན་མཁའ་འགྲོ་མ་སེར་མོ། ནུབ་ཏུ་པདྨ་མཁའ་འགྲོ་མ་དམར་མོ། བྱང་དུ་
ལས་ཀྱི་མཁའ་འགྲོ་མ་ལྗང་གུ་སྐུའི་འཇམ་དབྱངས་ཀྱི་ཐུགས་ཀའི་པད་འདབ་བཞིའི་དབུས་སུ་རྣམ་པར་སྣང་

[017B] ཤར་དུ་མི་བསྐྱོད་པ་སྔོན་པོ། ལྷོར་རིན་འབྱུང་སེར་པོ། ནུབ་ཏུ་འོད་དཔག་མེད་དམར་པོ་
བྱང་དུ་དོན་གྲུབ་ལྗང་གུ་གཙོ་བོའི་ལྕེ་ལ་པདྨ་འདབ་མ་བཞི་པའི་དབུས་སུ་རལ་གྲི། ཡུ་བ་ལ་དྷཱི་ས་མཚན་
པ་ནང་དུ་བསྟན་པ། རྩེ་མོར་ཨས་མཚན་པ་ཕྱིར་བསྟན་པ། དེའི་ཤར་དུ་འཇམ་དབྱངས་དཀར་པོ་མཆོག་སྦྱིན་
གྱི་ཕྱག་རྒྱ་དང་ཨུཏྤལ་དཀར་པོ་འཛིན་པ། ལྷོར་འཇམ་དབྱངས་སེར་པོ་རལ་གྲི་དང་གླེགས་བམ་འཛིན་པ་
ནུབ་ཏུ་འཇམ་དབྱངས་དམར་པོ་ནོར་བུ་དང་རྒྱལ་མཚན་འཛིན་པ། བྱང་དུ་འཇམ་དབྱངས་ལྗང་གུ་གྲི་གུག་དང་

[018A]༄༅། །ཐོད་ཁྲག་འཛིན་པའོ། །གཞན་ལྷ་བཅོ་བརྒྱད་པོ་རྣམས་ཕྱག་མཚན་བཞུགས་ཚུལ་
རྒྱན་རྣམས་གཙོ་བོ་ལྟ་བུའོ། །དེ་ཡང། ངག་གི་བདེ་མཉེན་དོན་གཉེར་ན། །གཙོ་བོའི་ལྕེ་ལ་བསྐྱེད་པའོ། །ཞེས་སོ། །འཕྲིན་ལས་
ཀྱི་ལྷ་དེ་བཞི་པོ་སྐུའི་ཡོན་ཏན་འདོད་ན་གཙོ་བོའི་ཡན་ལག་བཞི་ལ་བསྐྱེད། གསུང་གི་ཡོན་ཏན་འདོད་ན་གཙོ་བོ་དང་སྐུ་གསུང་ཐུགས་ཀྱི་ལྷ་བཅོ་བརྒྱད་ཀྱི་ལྕེ་སྟེང་
དུ་ལྷ་བཞི་རེ་བཞི་རེ་བསྐྱེད། ཐུགས་ཀྱི་ཡོན་ཏན་འདོད་ན་ཐུགས་ཀྱི་འཇམ་དབྱངས་སྔོན་པོའི་ཕྱོགས་བཞིར་བསྐྱེད་དེ། སྐུ་ཡི་ཡོན་ཏན་སྒྲུབ་འདོད་
ན༑ གཙོ་བོའི་ཡན་ལག་བཞི་ལ་བསྐྱེད། །ངག་གི་འཕྲིན་ལས་མྱུར་འདོད་ན། །ལྷ་རྣམས་ཀུན་གྱི་ལྕེ་སྟེང་བསྐྱེད། །ཐུགས་ཀྱི་ཐབས་ཤེས་སྤེལ་

[018B] །ཐུགས་ལྷའི་ཕྱོགས་བཞི་དག་ལ་བསྐྱེད། །ཅེས་གསུངས་སོ། །དེ་ཐམས་ཅད་ཀྱི་སྐྱི་བོར་ཨོཾ་སོགས་གནས་གསུམ་དང། མཆོད་
པ་བྱིན་རླབས་དང། ཡེ་ཤེས་པ་སྤྱན་དྲངས་ཏེ་མཆོད་ཅིང། གསོལ་བ་གདབ་པ། དབང་བསྐུར་བ་རྣམས་དཔའ་གཅིག་དང་འདྲ་བ་ལས། དབང་
ཐོབ༑ ཆུའི་ལྷག་མ་ཡར་ལུད་པ་ལས་གཙོ་བོ་ལ་རིན་ཆེན་འབྱུང་ལྡན། སྤྱི་བོའི་ལྷ་རྣམས་ལ་རྡོ་རྗེ་སེམས་
དཔའ༑ མགྲིན་པའི་ལྷ་རྣམས་ལ་འོད་དཔག་མེད། ཐུགས་ཀའི་ལྷ་རྣམས་ལ་མི་བསྐྱོད་པ། ལྕེ་སྟེང་གི་
འཇམ་དབྱངས་དཀར་པོ་ལ་རྣམ་སྣང། སེར་པོ་ལ་རིན་འབྱུང། དམར་པོ་ལ་འོད་དཔག་མེད། ལྗང་གུ་ལ་

[019A]༄༅། །དོན་ཡོད་གྲུབ་པས་དབུ་བརྒྱན། དབང་གི་ལྷ་རྣམས་ཛཿ་ཧཱུཾ་བཾ་ཧོཿ་ཡེ་ཤེས་པའི་ཚུལ་དུ་
རང་ལ་ཐིམ་པར་གྱུར། ལྷ་བཅུ་དགུ་པོའི་ཐུགས་ཀར་པད་ཟླའི་སྟེང་དུ་དྷཱི་དམར་སེར་ལ་འབྲུ་དྲུག་གིས་བསྐོར་
བར་དམིགས་ལ་སྤྲོ་བསྡུ་དང་བཅས། ཨོཾ་ཨ་ར་པ་ཙ་ན་དྷཱི་ཞེས་ཅི་ནུས་བཟླ། རལ་གྲི་འཁོར་ལོ་བསྐོར་བར་འདོད་ན། རྒྱས་པ་ནི། ལྷ་རེ་
རེའི་ཐུགས་ཀར་རེ་རེ་དང། གསང་གནས་སུ་གཅིག་ཏེ་ཉི་ཤུ། འབྲིང་ནི་སྐུ་གསུང་ཐུགས་ཀྱི་ལྷ་བཅོ་ལྔ་ལ་རེ་རེ་དང། གསང་གནས་སུ་གཅིག་ཏེ་
བཅུ་དྲུག། བསྡུས་པ་ནི་ཐུགས་ལྷའི་ལྷ་ལྔ་ལ་རེ་རེ་དང་གསང་གནས་སུ་དང་དྲུག་ཡང་བསྡུས་ཐུགས་ཀྱི་དབུས་ཀྱི་གཙོ་བོའམ། སྐུ་གསུང་

[019B] སྔགས་འཁོར་ནི། དྷཱི་དྲུག་གི་ཚབ་ཏུ་ཨོཾ་ཨ་ར་པ་ཙ་ན་དྲུག་གསལ་གདབ་པ་མ་གཏོགས་གཞན་སྔགས་འཁོར་
བསྐོར་ཚུལ་དང་འོད་ཟེར་སྤྲོ་འདུ་སོགས་དཔའ་གཅིག་དང་འདྲའོ། །རྗེ་བཙུན་གྱིས། རྒྱས་པ་འཁོར་ལོ་བཅུ་དགུ་སྟེ། །སྐུ་གསུང་ཐུགས་
ཀྱི་ལྷ་བཅོ་ལྔ། །འཕྲིན་ལས་བཞི་ཡི་ཐུགས་ཀར་གནས། །འབྲིང་ནི་སྐུ་གསུང་ཐུགས་བཅོ་ལྔ། །བསྡུས་པ་ཐུགས་ལྷའི་ལྷ་ལྔའོ། །ཡང་
བསྡུས་ཐུགས་ཀྱི་གཙོ་བོའམ། །སྐུ་གསུང་འཁོར་ལོ་གང་རུང་བྱ། །སྤྱི་བོའི་འཁོར་ལོ་བློ་གསལ་ཏེ། །ངག་གི་མྱུར་མགྱོགས་མགྲིན་
པ་ཆེ། །ཐུགས་ཀྱི་འཁོར་ལོ་ཉམས་རྟོགས་འཕེལ། །གསང་གནས་འཁོར་ལོས་རྒོད་པ་སེལ། །ཞེས་སོ། །ཐུན་འཇོག་

[020A]༄༅། །དུས་སུ། རང་ལྷ་བསལ་བའི་སྤྱི་བོ་དང་མགྲིན་པའི་འཇམ་དབྱངས་ཐུགས་
ཀའི་འཇམ་དབྱངས་ལ་ཐིམ། རང་ཡང་དེ་ལ་ཐིམ་དེ་ཐུགས་ཀའི་གཙོ་བོ་ལ་ཐིམ། དེ་དྷཱི་ལ་ཐིམ་
དེ་ཚེག་དྲག་ལ་ཐིམ། དེ་དམིགས་མེད་དུ་གྱུར། དེ་ལ་མཉམ་པར་བཞག་སྟོང་པའི་ངང་ལས་རང་ཉིད་འཇམ་
དབྱངས་ཀྱི་སྐུར་ལམ་གྱིས་བཞེངས་པ་ལ་གནས་གསུམ་བསྲུང། གཏོར་མ་འབུལ་བར་འདོད་ན་དཔའ་གཅིག་ལྟར་བྱ། འདིའི་
རྗེས་གནང་བྱེད་ན་མཎྜལ་པདྨ་དཀར་པོ་འདབ་མ་དྲུག་པའི་དབུས་སུ་དྷཱི་དམར་སེར། འདབ་མ་དྲུག་ལ་ཤར་ནས་གཡས་བསྐོར་དུ་ཨོཾ་

[020B] མཐའ་མཆོད་གཏོར་གྱིས་བསྐོར། རལ་གྲི། མཚན་བརྗོད་ཀྱི་གླེགས་བམ་བཤམས། བདག་བསྐྱེད་བཏང་
དཀྱིལ་འཁོར་བསང་སྦྱངས། མདུན་བསྐྱེད་ལུས་དཀྱིལ་གྱི་ལྷ་བཅས་མངོན་རྟོགས་བཞིན་བསྐྱེད་ལ། དབང་བསྐུར་མཆོད་བསྟོད་
བཟླས་པ་སོགས་རིག་པས་བསྒྱུར་ནས་བྱ། སློབ་མས་མཎྜལ་འབུལ་བ་ནས། རྗེས་གནང་གི་གཞི་དགོས་པ་ཡན་ཆད་དཔའ་གཅིག་བཞིན་
བྱ་སྟེ། སྐུའི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། སྐུ་གསུམ་མངའ་བདག་
མཚན་དཔེས་བརྒྱན། །སྐུ་གཅིག་ལ་སོགས་གྲངས་མེད་སྐུས། །རྣམ་ཀུན་འགྲོ་རྣམས་སྒྲོལ་མཛད་

[021A]༄༅། །པ༑ ༑རྗེ་བཙུན་སྐུ་ཡི་བྱིན་རླབས་སྩོལ། །ཞེས་ལན་གསུམ། དེ་ལྟར་གསོལ་
བ་བཏབ་པས་མདུན་གྱི་འཇམ་དབྱངས་ཀྱི་སྐུ་ལུས་དཀྱིལ་དང་བཅས་པ་ལས་རང་འདྲ་གཉིས་པ་རེ་ཆད་ནས་ཁྱེད་
རང་རྣམས་ཀྱི་ལུས་ལ་ཐིམ་པས་ཁྱེད་རང་རྣམས་འཇམ་པའི་དབྱངས་ཀྱི་སྐུར་གྱུར་པའི་གནས་གསུམ་དུ་ཟླ་བའི་
གདན་ལ་ཐུགས་ཀར་ཐུགས་ཀྱི་འཇམ་དབྱངས་སྔོན་པོ། ཞེས་སོགས་ལུས་དཀྱིལ་གྱི་ལྷ་ལྗགས་ཀྱི་ལྷ་དང་བཅས་མངོན་རྟོགས་བཞིན་
ཆ་ཚང་བརྡ་སྤྲོད་དེ། རྗེ་བཙུན་གྱི་སྐུའམ་མེ་ཏོག་སློབ་མའི་མགོར་བཞག་ལ༑ ཇི་ལྟར་དུས་གསུམ་སངས་རྒྱས་ཀྱིས། །

[021B] །དེ་བཞིན་འཇམ་དབྱངས་བྱིན་རླབས་ཀྱིས། །བུ་ཁྱོད་ལ་ནི་ཐོབ་པར་ཤོག་ཅེས་
བརྗོད། དེས་ལུས་ཀྱི་སྒྲིབ་པ་དག་སྐུའི་རྗེས་གནང་ཐོབ་པར་བསམ། གསུང་གི་རྗེས་གནང་གི་དོན་དུ་གསོལ་བ་
གདབ་པ་ནི། གསུང་དབྱངས་རྫོགས་ནས་འགྲོ་བ་རྣམས། །ཇི་སྲིད་སངས་རྒྱས་མ་ཐོབ་པར། །ཆོས་ཀྱི་
འཁོར་ལོ་བསྐོར་མཛད་པ། །རྗེ་བཙུན་གསུང་གི་བྱིན་རླབས་སྩོལ། །ལན་གསུམ། བླ་མ་དང་མདུན་གྱི་རྗེ་བཙུན་
གྱི་ཞལ་ནས་སྔགས་ཀྱི་ཕྲེང་བ་བྱུང། སློབ་མའི་ཞལ་དུ་ཞུགས། ལུས་དཀྱིལ་ལྷ་སོ་སོའི་ཐུགས་ཀར་དམར་

[022A]༄༅། །ཁྱུག་གེ་འཁོད་པར་མོས་ལ། ཨོཾ་ཨ་ར་པ་ཙ་ན་དྷཱི་ཞེས་རྗེས་ཟློས་བརྒྱ་རྩ་བརྒྱད་བྱེད་དུ་
གཞུག་དེས་ངག་གི་སྒྲིབ་པ་དག་གསུང་གི་རྗེས་གནང་ཐོབ། ཐུགས་ཀྱི་རྗེས་གནང་གི་དོན་དུ་གསོལ་བ་
གདབ་པ་ནི། བདུད་བཞི་གཏན་འཇོམ་ཡང་དག་མཐའ། །རྣམ་ཀུན་མངོན་གྱུར་ཐུགས་རྗེ་ཡིས། །འགྲོ་བ་
མ་ལུས་སྒྲོལ་མཛད་པ། །རྗེ་བཙུན་ཐུགས་ཀྱི་བྱིན་རླབས་སྩོལ། །ལན་གསུམ། མདུན་བསྐྱེད་ཀྱི་རྗེ་བཙུན་
གྱི་ཐུགས་ཀའི་ཐུགས་ཀྱི་འཇམ་དབྱངས་ཀྱི་ཐུགས་ཀར་དྷཱི་དམར་སེར་གྱི་གུར་ཁང་གི་དབུས་སུ་དྷཱི་དམར་སེར་

[022B]
ལ་ཐིམ་པས་ཁྱེད་རང་གི་སེམས་དྷཱི་དེ་ཡང་གསལ་ལ་དྭངས་པ་ཅིག་ཏུ་གྱུར། དེ་ཡང་རིམ་བཞིན་ཚེག་དྲག་ལ་ཐིམ་
དེ་ཡང་རིམ་བཞིན་ནམ་མཁའ་ལ་འཇའ་ཡལ་བཞིན་དུ་བསམ་ལ། དེའི་ངང་ལ་མཉམ་པར་གཞག་གོ་དེས་
ཡིད་ཀྱི་སྒྲིབ་པ་དག་ཐུགས་ཀྱི་རྗེས་གནང་ཐོབ། རིགས་ལྔའི་རྗེས་གནང་གི་དོན་དུ་གསོལ་བ་གདབ་པ་
ནི༑ དུས་གསུམ་རྒྱལ་བ་ཐམས་ཅད་དང། །སྐུ་གསུམ་ཡེ་ཤེས་དབྱེར་མེད་པ། །འགྲོ་བའི་འདྲེན་

[023A]༄༅། །མཆོག་འཇམ་པའི་དབྱངས། །གཤེགས་པ་གཤེགས་མའི་བྱིན་རླབས་སྩོལ། །
ལན་གསུམ། མདུན་བསྐྱེད་ཀྱི་སྤྱི་བོའི་ལྷ་རྣམས་ཀྱི་གནས་གསུམ་ནས་འོད་ཟེར་དཀར་པོ་བྱུང། ཁྱེད་རང་གི་
སྤྱི་བོར་ཐིམ། རིགས་ལྔའི་རྗེས་གནང་ཐོབ། རྗེ་བཙུན་གྱི་སྐུའི་བྱིན་རླབས་ཐམས་ཅད་ཐོབ་པར་བསམ་
སྔགས་རོལ་བྱ། ཡང་མདུན་བསྐྱེད་ཀྱི་མགྲིན་པའི་ལྷ་རྣམས་ཀྱི་གནས་གསུམ་ནས་འོད་ཟེར་དམར་པོ་བྱུང་
ཁྱེད་རང་གི་མགྲིན་པར་ཐིམ། ཡུམ་ལྔའི་རྗེས་གནང་ཐོབ། རྗེ་བཙུན་གྱི་གསུང་གི་བྱིན་རླབས་ཐམས་

[023B] སྔགས་རོལ་བྱ། ཡང་རྗེ་བཙུན་གྱི་ཐུགས་ཀའི་ལྷ་རྣམས་ཀྱི་གནས་གསུམ་ནས་འོད་
ཟེར་སྔོན་པོ་བྱུང། ཁྱེད་རང་གི་ཐུགས་ཀར་ཐིམ། ཐུགས་ཀྱི་འཇམ་དབྱངས་ཀྱི་ལྷ་རྣམས་ཀྱི་རྗེས་གནང་ཐོབ་
རྗེ་བཙུན་གྱི་ཐུགས་ཀྱི་བྱིན་རླབས་ཐམས་ཅད་ཐོབ་པར་བསམ། སྔགས་རོལ་བྱ། ཡང་གསོལ་འདེབས་རིགས་ལྔ་
བཞིན་ལས། ཚིག་རྐང་ཐ་མ། ལས་བཞི་ལྷ་ཡི་བྱིན་རླབས་སྩོལ། །ཞེས་བསྒྱུར། མདུན་བསྐྱེད་ཀྱི་ལྷའི་
ལྗགས་སྟེང་གི་འཇམ་དབྱངས་དཀར་པོ་ལས་འོད་ཟེར་དཀར་པོ་བྱུང། ཁྱེད་རང་གི་སྤྱི་བོར་ཐིམ། ཞི་

[024A]༄༅། །བའི་འཕྲིན་ལས་འགྲུབ་པ་ལ་དབང། དེ་བཞིན་དུ་ལྗགས་སྟེང་གི་འཇམ་དབྱངས་
སེར་པོ་ལས་འོད་ཟེར་སེར་པོ་བྱུང་ཁྱེད་རང་གི་ལྟེ་བར་ཐིམ། རྒྱས་པའི་འཕྲིན་ལས་འགྲུབ་པ་ལ་དབང་
འཇམ་དབྱངས་དམར་པོ་ལས་འོད་ཟེར་དམར་པོ་བྱུང། ཁྱེད་རང་གི་མགྲིན་པར་ཐིམ། དབང་གི་འཕྲིན་
ལས་འགྲུབ་པ་ལ་དབང། འཇམ་དབྱངས་ལྗང་གུ་ལས་འོད་ཟེར་ལྗང་གུ་བྱུང། ཁྱེད་རང་གི་ཐུགས་ཀར་
ཐིམ༑ དྲག་པོ་འཕྲིན་ལས་འགྲུབ་པ་ལ་དབང། དེ་ནས་རལ་གྲི་ཐོགས་ཏེ། རྗེ་བཙུན་གྱི་ཐུགས་ཀྱི་ཡེ་

[024B]
པའི་ཤེས་རབ་ཐོབ་པའི་མོས་པ་མཛོད། ཅེས་ལག་པ་གཡས་སུ་གཏད་ལ། ཇི་ལྟར་དུས་གསུམ་སངས་རྒྱས་
ཀྱིས༑ ༑ཀུན་རྟོགས་ཐམས་ཅད་འཇོམ་པ་བཞིན། །ཤེས་རབ་རལ་གྲི་འདི་བྱིན་པས། །སྲིད་པའི་
འཆིང་བ་ཀུན་གཅོད་ཤོག་གླེགས་བམ་ཐོགས་ཏེ། རྗེ་བཙུན་གྱི་ཐུགས་ཀྱི་ཡེ་ཤེས་གླེགས་བམ་གྱི་རྣམ་པར་
ཤར་བ་ཁྱེད་རང་གི་ཕྱག་གཡོན་དུ་ཕུལ་བས་ཆོས་ཐམས་ཅད་ཀྱི་གནས་ལུགས་མངོན་སུམ་དུ་རྟོགས་པའི་ཤེས་

[025A]༄༅། །རབ་ཐོབ་པའི་མོས་པ་མཛོད། ལག་པ་གཡོན་དུ་བྱིན་ལ། ཇི་ལྟར་དུས་གསུམ་སངས་
རྒྱས་ཀྱིས། །གནས་ལུགས་མངོན་དུ་མཛད་པ་བཞིན། །བུ་ལ་གླེགས་བམ་འདི་བྱིན་པས། །གནས་
ལུགས་མངོན་དུ་འགྱུར་བར་ཤོག་ཅེས་བརྗོད། ལྷ་ཐིམ་པའི་རྗེས་གནང་དང། མཇུག་ཆོག་གཉིས་དཔའ་གཅིག་དང་འདྲའོ། །
གསུམ་པ་འཇམ་དབྱངས་གསང་སྒྲུབ་ནི། སྐྱབས་སེམས་དཔའ་གཅིག་དང་འདྲ། དོན་གཉིས་མཐར་ཕྱིན་པར་བྱ་བཱཨ་ཕྱིར་ཟབ་ལམ་བླ་མའི་
རྣལ་འབྱོར་བསྒོམ་པར་བྱ་སྟེ། དེ་ཡང། རང་ཡི་དམ་དུ་གསལ་བའི་སྙིང་སྣ་ཚོགས་པདྨ་འདབ་མ་སྟོང་དང་ལྡན་

[025B]
པ་རིམ་པ་ལྔ་དང་ལྡན་པ། རྒྱན་དུ་མས་སྤྲས་པའི་གཞལ་ཡས་ཁང་ཆེན་པོའི་ཕྱི་རོལ་དུ་དུར་ཁྲོད་བརྒྱད་
ཕྱོགས་སྐྱོང་བརྒྱད། ཤིང་བརྒྱད། ཞིང་སྐྱོང་བརྒྱད་ལ་སོགས་པ་ཐམས་ཅད་ཀྱིས་བསྐོར་བའི་རྒྱས་པར་བྱེད་ན་གཞལ་
ཡས་ཁང་བསྐྱེད་ཚུལ་འཇིགས་བྱེད་དཔའ་གཅིག་བཞིན་བྱེད་གསུང་པ་རྗེའི་གསུང་ཡིན་ནོ། དབུས་སུ་སེང་གེ་བརྒྱད་ཀྱིས་བཏེགས་པའི་
རིན་པོ་ཆེའི་ཁྲིའི་སྟེང་དུ། པདྨ་དང་ཉི་མའི་གདན་ལ་དྷཱི་ཧྲཱི་འོད་དུ་ཞུ་བ་ལས་རྗེ་བཙུན་འཇམ་དབྱངས་དམར་

[026A]༄༅། །པོ་རྡོ་རྗེ་དང་དྲིལ་བུ་འཛིན་པས་དབྱངས་ཅན་མ་དམར་མོ་གྲི་གུག་དང་ཐོད་པ་འཛིན་པ་དང་
མཉམ་པར་སྦྱོར་བ། གཉིས་ཀའང་རུས་པ་དང་རིན་པོ་ཆེའི་རྒྱན་དུ་མས་བརྒྱན་ཅིང། ཡབ་རྡོ་རྗེའི་སྐྱིལ་ཀྲུང་དང་
ཡུམ་པདྨའི་སྐྱིལ་ཀྲུང་གིས་བཞུགས་པ། ཡབ་ཡུམ་གཉིས་ཀྱི་དཔྲལ་བར་ཨོཾ་དཀར་པོ། མགྲིན་པར་ཨཱ་དམར་
པོ༑ ཐུགས་ཀར་ཧཱུཾ་སྔོན་པོ། དེ་ལས་འོད་འཕྲོས། ཕྱོགས་བཅུ་ན་བཞུགས་པའི་རྩ་བའི་བླ་མ། བཀའ་རྒྱུད་
ཀྱི་བླ་མ། ཚོགས་རྒྱུད་ཀྱི་བླ་མ། བཤད་རྒྱུད་ཀྱི་བླ་མ། མན་ངག་རྒྱུད་ཀྱི་བླ་མ། དབང་བསྐུར་བའི་བླ་

[026B] ཡི་དམ་སངས་རྒྱས་དང་བྱང་ཆུབ་སེམས་དཔའ། དཔའ་བོ་དཔའ་མོ། མཁའ་འགྲོ་དང་མཁའ་འགྲོ་
མ༑ ཆོས་སྐྱོང་བསྲུང་མའི་ཚོགས་དང་བཅས་པ་མདུན་གྱི་ནམ་མཁར་སྤྱན་དྲངས། ཨོཾ་གུ་རུ་ཨཱརྱ་མཉྫུ་ཤྲཱི་ས་
པ་རི་ཝཱ་ར་ཨརྒྷཾ་སོགས་ཀྱིས་མཆོད་པ་དང། ཇི་ལྟར་མགོན་པོ་ཁྱེད་ཀྱིས་ནི། །སོགས་གསོལ་བ་བཏབ་པ་དང། དབང་བསྐུར་
བ་དཔའ་གཅིག་དང་འདྲ་བ་ལས། དབང་བཞི་ཐོབ། ཆུ་ལྷག་མ་སྤྱི་གཙུག་ཏུ་གནས་པ་ལས། ཡབ་ཡུམ་གཉིས་
ལ་རྡོ་རྗེ་རྩེ་ལྔ་པ་རེ་རེས་དབུ་བརྒྱན་པར་གྱུར། སླར་ཡང་ཐུགས་ཀའི་ཧཱུཾ་གི་འོད་ཟེར་གྱིས་བླ་མའི་ཚོགས་རྣམས་

[027A]༄༅། །སྤྱན་དྲངས་ཏེ་བླ་མ་ཡབ་ཡུམ་གྱི་སྤྱི་བོར་ཐིམ། ཡང་འོད་ཟེར་གྱིས་ཡི་དམ་སངས་རྒྱས་
བྱང་སེམས། དཔའ་བོ་དཔའ་མོ། མཁའ་འགྲོ་དང་མཁའ་འགྲོ་མ་ཐམས་ཅད་སྤྱན་དྲངས་ཏེ་བླ་མ་ཡབ་ཡུམ་གྱི་
སྐུ་སྟོད་ལ་ཐིམ། ཡང་འོད་ཟེར་གྱིས་ཆོས་སྐྱོང་བསྲུང་མའི་ཚོགས་རྣམས་སྤྱན་དྲངས་ཏེ་སྐུ་སྨད་ལ་ཐིམ། ཡང་འོད་
ཟེར་གྱིས་སྣོད་བཅུད་ཀྱི་ཡོན་ཏན་ཐམས་ཅད་རྒྱལ་སྲིད་སྣ་བདུན། བཀྲ་ཤིས་རྟགས་བརྒྱད། ཨཱ་ལི་ཀཱ་ལི། བུམ་པ་
དང་ཐོད་པ་བདུད་རྩིས་བཀང་བ། ནོར་བུ་དང་རྒྱལ་མཚན། རལ་གྲི་དང་གྲི་གུག་ལ་སོགས་པ་ཕྱག་མཚན་གྱི་རྣམ་པར་

[027B] ཞེས་བརྗོད། དག་པ་དྲན་པ་ནི། དེ་རྣམས་དང་གཉིས་སུ་མེད་
པའི་བླ་མ་ཡབ་ཡུམ་བྱི་ཉོན་མོངས་པ་ལྔ་ཡེ་ཤེས་ལྔ། མི་དགེ་བ་བཅུ་སྟོབས་བཅུ། ཁམས་བཅོ་བརྒྱད་སངས་རྒྱས་
ཀྱི་ཆོས་མ་འདྲེས་པ་བཅོ་བརྒྱད། ཕུང་པོ་ལྔ་སྐུ་ལྔ། འབྱུང་བ་བཞི་ཡུམ་བཞི། ཕྱག་སོར་བཅུ་ཁྲོ་བོ་བཅུ་
ཞབས་སོར་བཅུ་ཁྲོ་མོ་བཅུ། སྒལ་ཚིགས་པ་རྣམས་སེམས་དཔའ་བཅུ་དྲུག་དང་སེམས་མ་བཅུ་དྲུག་ཡན་
ལག་བཞི་སྒོ་མ་བཞི། ཚིགས་ཆེན་བཅུ་གཉིས་མཆོད་པའི་ལྷ་མོ་བཅུ་གཉིས་མཆོད་རྫས་དུ་མ་ཐོགས་ནས་

[028A]༄༅། །བླ་མ་འཁོར་བཅས་ལ་མཆོད་པ། སྤྱི་བོ་རྣམ་པར་སྣང་མཛད། མགྲིན་པ་
འོད་དཔའ་མེད། ཐུགས་ཀ་མི་བསྐྱོད་པ། མིག་སའི་སྙིང་པོ། རྣ་བ་ཕྱག་ན་རྡོ་རྗེ། སྣ་ནམ་
མཁའ་སྙིང་པོ། ལྕེ་འཇིག་རྟེན་དབང་ཕྱུག་ལུས་སྒྲིབ་པ་རྣམ་སེལ། ཡིད་ཀུན་ཏུ་བཟང་པོ། ཨ་
ལི་ལུགས་འབྱུང་ལུགས་ལྡོག་སུམ་ཅུ་རྩ་གཉིས་མཚན་སོ་གཉིས། ཀ་ལི་ལུགས་འབྱུང་ལུགས་ལྡོག་བརྒྱད་
ཅུ་དཔེ་བྱེད་བརྒྱད་ཅུའི་རང་བཞིན་དུ་གྱུར། ཞེས་བརྗོད་ཅིང་དོན་ཡིད་ལ་བསམ་མོ། དེ་ནས་མཆོད་པ་ཅི་འབྱོར་བ་དངོས་

[028B] ཡིད་ཀྱིས་སྤྲུལ་ཏེ་བྱིན་གྱིས་བརླབ་པ་ནི། བསང་སྦྱངས། སྟོང་པའི་ངང་ལས་ཨཱ་ལས་བྱུང་བའི་ཐོད་
པའི་ནང་དུ་ཧཱུཾ་ལས་བྱུང་བའི་མཆོད་རྫས་རྣམས་རང་བཞིན་སྟོང་པ། རྣམ་པ་མཆོད་རྫས། བྱེད་ལས་དབང་པོ་དྲུག་
གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་སྟེར་བར་གྱུར། ཨོཾ་ཨརྒྷཾ་ཨཱ་ཧཱུཾ། དེ་བཞིན་དུ་ཨརྒྷཾ་གྱི་ཚབ་ཏུ་
པདྱཾ་ནས། ཤཔྟཱི་བར་དང། རཱུ་པ་ནས། སྤརཤཱི་བར་སྦྱར་བས་བརྗོད། ཨོཾ་གུ་རུ་ཨཱརྱ་མཉྫུ་ཤྲཱི་སརྦ་བུདྡྷ་བོ་དཧི་སཏ་
ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱ་ཧཱ། སོགས་ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ་དང་བཅས་པས་མཆོད། ནང་མཆོད་རང་རང་གི་

[029A]༄༅། །ཡི་དམ་གྱི་ཆོ་ག་ལྟར་བསང་སྦྱངས། ཡཾ་ལས་རླུང་རཾ་ལས་མེ། ཨཱ་ལས་མི་མགོའི་སྒྱེད་
པུ་གསུམ་གྱི་སྟེང་དུ་ཨཱ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བའི་ནང་དུ། ཤ་ལྔ་བདུད་རྩི་ལྔ་ཡི་གེ་གསུམ་དང་
བཅས་པར་གྱུར། རང་གི་ཐུགས་ཀ་ནས་འོད་འཕྲོས་པས་རླུང་གཡོས་མེ་སྦར། ཐོད་པའི་ནང་གི་རྫས་
རྣམས་ཞུ། ཡི་གེ་གསུམ་གྱི་འོད་ཟེར་གྱིས་ཡེ་ཤེས་ཀྱི་བདུད་རྩི་བཀུག་ཏེ། ཐོད་པའི་ནང་དུ་ལྷུང་བས་
རོ་མཉམ་དུ་གྱུར་ཏེ། དྲི་མ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱ་ཧཱུཾ། ལན་

[029B] ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་
ལས་ཐམས་ཅད་ཀྱི་ངོ་བོ་རྩ་བའི་དཔལ་ལྡན་བླ་མ་དམ་པའི་ཞལ་དུ་ཨོཾ་ཨཱ་ཧཱུཾ། རྒྱལ་བ་ཁྱབ་བདག་རྡོ་རྗེ་
འཆང་ཆེན་པོའི་  ྾  རྗེ་བཙུན་འཇམ་པའི་དབྱངས་ཀྱི་  ྾  རྒྱལ་སྲས་དཔའ་བོ་རྡོ་རྗེའི་  ྾  ཐམས་ཅད་མཁྱེན་
པ་ཙོང་ཁ་པ་ཆེན་པོའི་ཞལ་དུ་ཨོཾ་ཨཱ་ཧཱུཾ། ཨོཾ་གུ་རུ་ཨཱརྱ་མཉྫུ་ཤྲཱི་ས་པ་རི་ཝཱ་ར་ཨོཾ་ཨཱ་ཧཱུཾ། ཕྱོགས་
སྐྱོང་དང་ཞིང་སྐྱོང་ཀླུ་ལ་སོགས་པ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཞེས་པས་ནང་མཆོད་འབུལ། འདུད་ཉི་ཤུས་

[030A]༄༅། །བསྟོང་ཅིང། གཞན་ཡང་བསྟོད་པ་རྒྱས་བསྡུས་གང་རུང་དང། མཎྜལ་རྒྱས་བསྡུས་གང་འགྲུབ་ཕུལ་ཏེ། དེང་
ནས་བྱང་ཆུབ་སྙིང་པོའི་བར། །བདག་གི་ལུས་དང་ལོངས་སྤྱོད་དང། །དུས་གསུམ་དགེ་བའི་དངོས་པོ་
རྣམས། །སེམས་ཅན་ཀུན་གྱི་དོན་གྱི་ཕྱིར། །གུས་པས་ཁྱེད་ལ་འབུལ་བར་བགྱི། །ཀུན་ནས་གཟིགས་
པའི་སྤྱན་ལྡན་པ། །ཡོན་གནས་དམ་པ་ཁྱེད་རྣམས་ཀྱིས། །བདག་ལ་བརྩེ་བས་ཉེར་དགོངས་ནས། །བདག་གི་
འདི་དག་བཞེས་སུ་གསོལ། །བཞེས་ནས་བྱིན་གྱིས་བརླབ་ཏུ་གསོལ། །ཞེས་པའི་ཚིག་ལྟར་དངོས་པོ་ཐམས་ཅད་ལྟོས་མེད་དུ་

[030B] འདུན་པ་ཤུགས་དྲག་པོས་ཐལ་མོ་སྦྱར་ཏེ། བླ་མ་ཀུན་འདུས། ཡི་དམ་ཀུན་འདུས། སངས་རྒྱས་དང་
བྱང་ཆུབ་སེམས་དཔའ་ཀུན་འདུས། དཔའ་བོ་དང་དཔའ་མོ་ཀུན་འདུས། མཁའ་འགྲོ་དང་ཆོས་སྐྱོང་ཀུན་འདུས་
ཀྱི་ངོ་བོ། བདེ་ལེགས་ཐམས་ཅད་ཀྱི་རྩ་བ། ལེགས་ཚོགས་ཀུན་འདུས་ཀྱི་ངོ་བོ། ས་དང་ལམ་གྱི་བདག་ཉིད་
འབྲས་བུ་སྐུ་བཞིའི་བདག་ཉིད། བྱམས་པ་སྙིང་རྗེ་བྱང་ཆུབ་སེམས་ཀྱི་བདག་ཉིད། ཟབ་མོའི་དོན་རྟོགས། ཐར་
པ་ཆེན་པོའི་གྲོང་ཁྱེར། མཐོ་རིས་ཀྱི་ཐེམ་སྐས། ཐབས་དང་ཤེས་རབ་ཀྱི་བདག་ཉིད། སྲིད་ཞིའི་རྒུད་པ་ཀུན་

[031A]༄༅། །སེལ༑ ཡོན་ཏན་ཐམས་ཅད་ཀྱི་རྩ་བ་དཔལ་ལྡན་བླ་མ་ལ་གསོལ་བ་འདེབས་སོ། །ཞེས་
གསོལ་བ་མང་དུ་བཏབ་ལ། བླ་མ་རྗེ་བཙུན་འཇམ་པའི་དབྱངས་ཀྱིས་སྐྱེ་བ་དང་སྲིད་པ་ཐམས་ཅད་དུ་བདག་གི་ཐེག་པ་ཆེན་པོའི་
དགེ་བའི་བཤེས་གཉེན་མངོན་སུམ་དུ་མཛད་ནས། ཚེ་རབས་ཐམས་ཅད་དུ་རྒྱལ་བ་རྣམས་ཀྱི་དམ་པའི་ཆོས་མ་
ལུས་པ་རྒྱལ་བའི་དགོངས་པ་ཇི་ལྟ་བ་བཞིན་དུ་འཛིན་ནུས་པར་བྱིན་གྱིས་བརླབ་ཏུ་གསོལ། ཞེས་སོགས་སྨོན་
ལམ་གང་འགྲུབ་བཏབ་པའི་མཐར། གང་ཚེ་བལྟ་བར་འདོད་པའམ། །ཅུང་ཟད་དྲི་བར་འདོད་ན་ཡང། །མགོན་པོ་

[031B] །བགེགས་མེད་པར་ཡང་མཐོང་བར་ཤོག་ཅེས་བརྗོད། ཐོག་མར་དེ་ལྟར་བསྒོམ། དེ་ནས་བཟུང་
སྟེ་བླ་མ་ཡབ་ཡུམ་གཞལ་ཡང་ཁང་དང་བཅས་པ་གཤེགས་གསོལ་མི་བྱེད་པར་དུས་དང་རྣམ་པ་ཐམས་ཅད་དུ་ཡང་ཡང་གསལ་བཏབ་གྱིན། སྐད་ཅིག་
ཀྱང་འབྲལ་མེད་དུ་སྙིང་ནང་དུ་བཞུགས་པར་བསྒོམ་པ་གལ་ཆེའོ། །དེ་ཕྱིན་ཆད་ཐུན་ཕྱི་མའི་བླ་མའི་རྣལ་འབྱོར་བསྒོམ་ཚུལ་ནི། མདུན་གྱི་ནམ་
མཁར་སྣ་ཚོགས་པདྨ་འདབ་མ་སྟོང་དང་ལྡན་པའི་སྟེང་དུ་བྷྲཱུཾ་ལས་རིན་པོ་ཆེ་སྣ་ཚོགས་ལས་ཞེས་སོགས་མདུན་དུ་བསྒོམ་པ་
མ་གཏོགས་གཞན་མཇུག་རྫོགས་པའི་བར་སྔར་བཞིན་བྱས་པའི་མཐར། རང་གི་ཐུགས་ཀའི་འོད་ཟེར་གྱིས་མདུན་གྱི་བླ་མ་ཡབ་

[032A]༄༅། །ཡུམ་གཞལ་ཡས་ཁང་དང་བཅས་པ་སྤྱན་དྲངས་ཏེ་རང་གི་སྙིང་ནང་གི་བླ་མ་ཡབ་ཡུམ་
གཞལ་ཡས་ཁང་དང་བཅས་པ་ལ་ཐིམ་པས་མཐུ་སྟོབས་གཟི་བརྗིད་ཕུན་སུམ་ཚོགས་པར་གྱུར་བར་བསམ། དེ་ཡང་རྣམ་པ་
རྗེ་བཙུན་ཡབ་ཡུམ་དུ་བསྒོམ་ཡང་ངོ་བོ་རྩ་བའི་བླ་མ་རང་དུ་བསྒོམ་ནས་ཐུན་བྮིའམ་མ་མཐའ་ཉིན་ཞག་རེ་ལ་ལན་རེ་མ་ཆག་པར་བསྒོམ་ཞིང་གསོལ་བ་འདེབས་
པ་ཡིན་ཏེ། དེ་ལྟར་བྱས་པའི་ཕན་ཡོན་ནི་ཤིན་ཏུ་གནད་ཆེ་བ་མང་དུ་ཡོད་དོ། །དེ་དང་སྤྲེལ་བའི་ཏིང་ངེ་འཛིན་གྱི་དབང་བཞི་ལེན་པའི་གདམས་པ་ཁྱད་པར་
ཅན་ནི། འོག་གི་བདག་བསྐྱེད་སྔོན་དུ་སོང་ནས། མདུན་བསྐྱེད་བླ་མ་ཡབ་ཡུམ་སྔར་ལྟར་བསྐྱེད་དེ་མཆོད་བསྟོད་གསོལ་བཏབ་རྫོགས་པའི་མཚམས་དེར་

[032B]
ལ༑ ཨོཾ་ཨ་ར་པ་ཙ་ན་དྷཱི་ཧྲཱི་ཞེས་བསྙེན་པ་གང་གྲུབ་བྱས་པའི་མཐར་མཆོད་བསྟོད་བྱ། མཎྜལ་ཕུལ། བླ་མའི་རྗེས་ཟློས་བྱེད་པར་བསྒོམ་
སྟེ༑ དཀོན་མཆོག་གསུམ་ལ་བདག་སྐྱབས་མཆི། །སོགས་ལན་གསུམ་གྱིས་ཐུན་མོང་གི་བསྡོམ་པ་བཟུང། དེ་བཞིན་དུ་
སངས་རྒྱས་བྱང་ཆུབ་སེམས་དཔའ་ཀུན། །སོགས་ཀྱིས་རིགས་ལྔའི་སྡོམ་པ་བཟུང། དབང་ལེན་པ་ལ་བུམ་དབང་གི་དངོས་གཞི་
རྡོ་རྗེ་སློབ་དཔོན་གྱི་དབང་གི་དོན་དུ་མཎྜལ་ཕུལ་ཏེ། བྱང་ཆུབ་རྡོ་རྗེས་སངས་རྒྱས་ལ། །འགྲོ་བ་སྐྱོབ་པའི་ཆེད་དུ་དབང། །ཡོན་

[033A]༄༅། །ཏན་འབྱུང་གནས་ཇི་ལྟར་སྩལ། །དེ་ལྟར་བདག་ལའང་སྩལ་དུ་གསོལ། །ཞེས་གསོལ་བ་
ལན་གསུམ་བཏབ་པས། བླ་མ་ཡབ་ཡུམ་རང་གི་སྤྱི་བོར་བྱོན། སྙོམས་པར་བཞུགས་པའི་དགའ་བའི་སྒྲས་སངས་རྒྱས་
བྱང་ཆུབ་སེམས་དཔའ་ཐམས་ཅད་སྤྱན་དྲངས། ཡབ་ཀྱི་ཞལ་ནས་ཞུགས། སྐུའི་དབྱིབས་བརྒྱུད། ཡུམ་གྱི་སྦྱོར་
མཚམས་ནས་བྱང་སེམས་ཀྱི་བདུད་རྩིའི་རྒྱུད་བྱུང་བ་རང་གི་སྤྱི་གཙུག་ནས་ཞུགས། བདེ་བ་ཆེན་པོས་ལུས་ཐམས་ཅད་
གང་བར་བསམ། རང་ཉིད་ཀྱིས་རྡོ་དྲིལ་དང་བཅས་པས་རིག་མ་ལ་འཁྱུད་པའི་བདེ་བ་དང་སྟོང་པ་ཉིད་སྦྱར་བ་དེ་

[033B] །སྙམ་དུ་བསམ། དེས་བུམ་པའི་དབང་ཐོབ། ལུས་ཀྱི་དྲི་མ་སྲོག་བཅོད་
སོགས་གསུམ་དག་ལུས་ཐ་མལ་དུ་འཛིན་པའི་དྲི་མ་འཁྲུད་པས་སྐུ་རྡོ་རྗེ་སྦྱང། ལམ་བསྐྱེད་རིམ་ཡན་ལག་དང་བཅས་
པ་བསྒོམ་པ་ལ་དབང་བར་བྱས། འབྲས་བུ་སྤྲུལ་པའི་སྐུ་འགྲུབ་པའི་ནུས་པ་ཁྱད་པར་ཅན་བཞག་གོ་ཅེས་བརྗོད་གྱིན་དོན་
ཡིད་ལ་བྱའོ། །གསང་དབང་གི་དོན་དུ་མཎྜལ་གསོལ་བཏབ་སྔར་བཞིན་ལ། བླ་མ་ཡབ་ཡུམ་སྙོམས་པར་ཞུགས་པའི་དགའ་བའི་
སྒྲས་སངས་རྒྱས་དང་བྱང་ཆུབ་སེམས་དཔའ་སྤྱན་དྲངས། ཡབ་ཀྱི་སྤྱི་བོ་ནས་ཞུགས། སྐུའི་དབྱིབས་བརྒྱུད་

[034A]༄༅། །ཡབ་ཡུམ་གྱི་སྦྱོར་མཚམས་ནས་བྱུང་བའི་བྱང་སེམས་དཀར་དམར་མྱོང་བས་ཆུ་རྒྱུན་དེ་
མགྲིན་པའི་གནས་རྣམས་ལ་ཐིམ། ལྕེ་སྟེང་དུ་མྱངས་པ་ལས་སྐྱེས་པའི་བདེ་བས་སྟོང་པ་ཡུལ་དུ་བྱས་པའི་བདེ་
སྟོང་དབྱེར་མེད་ཀྱི་ཏིང་ངེ་འཛིན་གསང་དབང་གི་ངོ་བོར་གྱུར་པར་བསམ། དེས་གསང་དབང་ཐོབ། ངག་གི་དྲི་
མ་རྫུན་དུ་སྨྲ་བ་སོགས་བཞི་དག་རླུང་སྔགས་སོ་སོར་སྣང་ཞིང་ཞེན་པའི་དྲི་མ་འཁྲུད་པས་གསུང་རྡོ་རྗེ་སྦྱོང་
ལམ་ཀུན་རྫོབ་སྒྱུ་མའི་སྐུ་བདག་བྱིན་རླབས་བསྒོམས་པ་ལ་དབང། འབྲས་བུ་ལོངས་སྤྱོད་རྫོགས་པའི་སྐུ་འགྲུབ་

[034B]ཞེས་དོན་བསམ་ལ་བརྗོད། །ཤེར་དབང་གི་དོན་དུ་སྔར་ལྟར་ལ། རང་འཇམ་དབྱངས་
དཔའ་བོ་གཅིག་པར་བསམ་ལ། བླ་མས་དབྱངས་ཅན་མ་རིག་མ་ལོ་བཅུ་དྲུག་ལོན་པ་ཞིག་བྱིན་པར་བསམ་པའམ། ཡང་
ན༑ རང་གི་རིག་མ་དེ་ཉིད་གསལ་བཏབ་ལ། རང་གི་གསང་གནས་ཧཱུཾ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་པ་རྭ་དབུས་མའི་ནོར་
བུ་ལ་ཨོཾ་ཡིག་གིས་མཚན་པ། ཡུམ་གྱི་གསང་གནས་ཨཱ་ལས་པདྨ་དམར་པོ་འདབ་མ་ལྔ་པ་ཟེའུ་འབྲུ་ལ་
ཨཱ་ས་མཚན་པར་བསམ། ཡབ་ཡུམ་སྙོམས་པར་ཞུགས་པས་ལུས་ཐམས་ཅད་ཐིག་ལེས་གང། ཐིག་ལེ་

[035A]༄༅། །ཐམས་ཅད་བདེ་བའི་རང་བཞིན་སྟོང་པ་ཡུལ་དུ་བྱས་པའི་བདེ་སྟོང་དབྱེར་མེད་ཀྱི་ལྷན་
སྐྱེས་ཀྱི་དགའ་བ་ཤེས་རབ་ཡེ་ཤེས་ཀྱི་དབང་གི་ངོ་བོ་ཐོབ་པར་བསམ། དེས་ཤེས་རབ་ཡེ་ཤེས་ཀྱི་དབང་ཐོབ་
ཡིད་ཀྱི་དྲི་མ་བརྣབ་སེམས་ལ་སོགས་པ་དག་གང་སྣང་ཀུན་བདེ་སྟོང་དབྱེར་མེད་དུ་འཆར་བ་ལ་སྒྲིབ་པའི་དྲི་མ་འཁྲུད་པས་ཐུགས་རྡོ་རྗེ་སྦྱོང། ལམ་འོད་གསལ་ཕྱག་རྒྱ་ཆེན་པོ་བསྒོམ་པ་ལ་དབང། འབྲས་བུ་ཆོས་ཀྱི་སྐུ་
མངོན་དུ་འགྱུར་བའི་ནུས་པ་ཁྱད་པར་ཅན་བཞག་ཅེས་བརྗོད་ལ་དོན་བསམ་མོ། །དབང་བཞི་པའི་དོན་དུ་མཎྜལ་ཕུལ་ཏེ། ཁྱོད་

[035B] བླ་མས་འདི་ལྟར་གསུངས་པར་བསམ་སྟེ། ཤེས་རབ་ཡེ་ཤེས་ཀྱི་དབང་གི་སྐབས་སུ་རང་
དང་རིག་མ་གཉིས་འདོད་ལྷ་ཡབ་ཡུམ་དུ་སྣང་བཞིན་པའི་ངང་ནས་སྙོམས་པར་ཞུགས་པའི་དུས་ན་ལྷན་ཅིག་སྐྱེས་པའི་བདེ་
བས་རང་བཞིན་སྟོང་པ་ཉིད་ཡུལ་དུ་བྱས་ནས་མཉམ་སྦྱོར་དུ་ཡོད་པ་དེ་བཞིན་དུ། བདེ་བས་སྟོང་པ་ཡུལ་དུ་བྱས་
ནས་བསྒོམ་པའི་རྒྱུན་གོམས་པར་བྱས་པ་ལས་མཐར་རླུང་སེམས་ཙམ་ལས་གྲུབ་པའི་ལོངས་སྤྱོད་རྫོགས་པ་ཡེ་ཤེས་
ཀྱི་སྐུ་རང་སྣང་གི་རིག་མ་དང་ཁ་སྦྱོར་བའི་ལུས་ཅན། དེའི་དུས་ཉིད་ན་ཐུགས་ལྷན་ཅིག་སྐྱེས་པའི་དགའ་བ་དང་

[036A]༄༅། །རང་བཞིན་སྟོང་པ་གཉིས་རོ་གཅིག་ཏུ་ཞུགས་པའི་ཐམས་ཅད་སྟོང་པ་འོད་གསལ་དང་ངོ་བོ་
དབྱེར་མེད་པའི་གཉིས་སུ་མེད་པའི་ཡེ་ཤེས་ཟུང་འཇུག་གི་གོ་འཕང་ཐོབ་པ་དབང་བཞི་པའི་ངོ་བོ་ཡིན་ནོ། །དེས་
དབང་བཞི་པ་ཚིག་དབང་ཐོབ། ལུས་ངག་ཡིད་གསུམ་གྱི་སྒྲིབ་པའི་བག་ཆགས་འཁྲུད་པའི་ནུས་པ་ཁྱད་པར་
ཅན་བཞག་ལམ་བདེན་པ་གཉིས་དབྱེར་མེད་ཟུང་འཇུག་གི་རྫོགས་རིམ་བསྒོམ་པ་ལ་དབང། འབྲས་བུ་ཟུང་འཇུག་རྡོ་རྗེ་འཆང་གི་སྐུ་མངོན་དུ་བྱེད་པའི་སྐལ་བ་དང་ལྡན་པར་བྱའོ། །ཞེས་དབང་གི་དག་པ་བྱིན་པར་བསམ་ལ་བརྗོད་

[036B] ཇི་ལྟར་མགོན་པོ་ཁྱོད་ཀྱིས་ནི། །སོགས་གསོལ་བ་བཏབ་པས། བླ་མས་
ཇི་ལྟར་མགོན་པོ་འཇམ་དབྱངས་ལ། །སོགས་གསུངས་ཏེ། བླ་མ་ཡབ་ཡུམ་ལས་མར་མེ་གཅིག་ལས་གཉིས་ཆད་ཀྱི་
ཚུལ་དུ་བླ་མ་ཡབ་ཡུམ་གཉིས་པ་བྱོན་ཏེ། རང་གི་སྤྱི་གཙུག་ནས་ཞུགས་པས་བླ་མ་ཡབ་ཡུམ་གྱི་སྐུ་གསུང་ཐུགས་
དང་རང་གི་ལུས་ངག་ཡིད་གསུམ་དབྱེར་མེད་དུ་གྱུར། བཀའ་དྲིན་གྱི་ཡོན་དུ་མཎྜལ་ཕུལ་ཏེ། མཆོད་བསྟོད་གང་འགྲུབ་དང་
བཟོད་གསོལ་བྱ། བླ་མ་རྗེ་བཙུན་འཇམ་པའི་དབྱངས་ཀྱིས་སོགས་སྨོན་ལམ་གང་གྲུབ་དང། རང་གི་ཐུགས་ཀའི་འོད་ཟེར་

[037A]༄༅། །གྱིས་སྤྱི་བོའི་བླ་མ་ཡབ་ཡུམ་སོགས་སྙིང་ནང་གི་བླ་མ་ལ་ཐིམ་པ་སྔར་ལྟར་རོ། །དབང་ལེན་པའི་བླ་
མ་རྣལ་འབྱོར་གྱི་བདག་བསྐྱེད་ལ་སྔོན་འགྲོ་བླ་མ་རྣལ་འབྱོར་མི་དགོས། འདིའི་བདག་བསྐྱེད་ནི་རྗེ་རིན་པོ་ཆེས། བདག་བསྐྱེད་གཙོ་བོར་གསང་སྒྲུབ་ལ་
མཛད༑ རྡོ་རྗེ་འཇིགས་བྱེད་ལའང་མང་དུ་མཛད། དེས་ན་གསང་འདུས་དང་བདེ་མཆོག་ལ་བྱས་ཀྱང་ཆོག་བདག་གིས་ནི་ནང་སྒྲུབ་ལ་གཙོ་བོར་
བྱས༑ ནང་སྒྲུབ་ནི་གཙོ་ཆེར་དགོངས་ལ། གསང་སྒྲུབ་ནི་བླ་མེད་ཀྱི་ཐུན་མོང་མིན་པ་འཇིགས་བྱེད་ལ་དགོངས་པས་བདག་བསྐྱེད་ནང་སྒྲུབ་དང་
མདུན་བསྐྱེད་གསང་སྒྲུབ་ལ་བྱས་ན་ལེགས་སོ། །ཞེས་མཁས་གྲུབ་རྗེས་གསུངས་ཀྱང། འདི་གཙོ་ཆེ་གསང་སྒྲུབ་ཀྱི་བླ་མའི་རྣལ་འབྱོར་

[037B] །དངོས་གཞི་ནི། སྭ་བྷཱ་ཝ་ས་ཆོས་ཐམས་ཅད་རང་བཞིན་གྱིས་གྲུབ་པ་རྡུལ་རྩམ་ཡང་མེད་པའི་སྟོང་པ་ཉིད་
དང༑ རང་སེམས་བདེ་བ་ཆེན་པོའི་ཡེ་ཤེས་གཉིས་དབྱེར་མེད་པའི་ཡེ་ཤེས་ཆོས་སྐུ་ལ་མཉམ་པར་བཞག་དེ་ནས་སྔོན་གྱི་སྨོན་ལམ་དང་འཕེན་
པའི་དབང་གིས། སྟོང་པའི་ངང་ལས་པདྨ་དང་ཉི་མའི་གདན་ལ་དྷཱི་ཧྲཱི་དམར་པོ་ལས་འོད་ཟེར་ཕྱོགས་བཅུར་འཕྲོས་
འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས་རང་ཉིད་རྗེ་བཙུན་འཇམ་དབྱངས་
རྡོ་རྗེ་དང་དྲིལ་བུ་འཛིན་པས། ཡུམ་དབྱངས་ཅན་མ་གྲི་གུག་དང་ཐོད་ཁྲག་འཛིན་པ་དང་མཉམ་པར་སྦྱོར་བ་

[038A]༄༅། །གཉིས་ཀའང་སྐུ་མདོག་དམར་སེར། ཡབ་རྡོ་རྗེའི་སྐྱིལ་ཀྲུང། ཡུམ་པདྨའི་སྐྱིལ་ཀྲུང་
གིས་བཞུགས་པ། རུས་པ་དང་རིན་པོ་ཆེའི་རྒྱན་གྱིས་སྤྲས་པ། དེའི་དཔྲལ་བར་ཨོཾ། མགྲིན་པར་ཨཱ་ཐུགས་
ཀར་ཧཱུཾ། ཧཱུཾ་ལས་འོད་འཕྲོས། རྗེ་བཙུན་འཇམ་དབྱངས་ཡབ་ཡུམ་ལ་རྒྱལ་བ་སྲས་བཅས་ཀྱིས་བསྐོར་
བ་སྤྱན་དྲངས། མཆོད་ཅིང་གསོལ་བ་གདབ་ལ། དབང་བསྐུར་བ་དཔའ་གཅིག་དང་འདྲ་བ་ལས། དབང་བཞི་ཐོབ། ཆུ་ལྷག་
མ་ཡར་ལུད་པ་ལས་རྡོ་རྗེ་རྩེ་ལྔ་པ་རེ་རེས་དབུ་བརྒྱན། དབང་གི་ལྷ་རྣམས་ཡེ་ཤེས་པའི་ཚུལ་དུ་རང་ལ་ཐིམ་པར་

[038B] སྔར་གྱི་བདེ་སྟོང་དབྱེར་མེད་ཀྱི་བཟུང་རྣམ་ལྷར་སྣང་བའི་གསལ་སྣང་དང་ང་རྒྱལ་ལ་བསླབ། རང་རྗེ་བཙུན་ཡབ་ཡུམ་དུ་གསལ་
བའི་ཐུགས་ཀར་ཉི་གདན་ལ་དྷཱི་དང་ཧྲཱི་སོ་སོར་དམིགས་པའི་མཐའ་སྐོར་དུ་ཨོཾ་ཨ་ར་པ་ཙ་ནས་བསྐོར་བ། ཡབ་
ཀྱི་ཐུགས་ཀའི་དྷཱི་ལས་དྷཱི་འི་ཕྲེང་བ་འོད་ཟེར་འཕྲོ་བ་དང་བཅས་པ་མར་མེའི་ཕྲེང་བ་ལྟར་བྱུང་སྟེ། ཡབ་ཀྱི་ཞལ་
ནས་ཡུམ་གྱི་ཞལ་དུ་ཞུགས། དེ་དང་མཉམ་དུ་ཡུམ་གྱི་ཐུགས་ཀའི་ཧྲཱི་ལས་ཧྲཱི་འི་ཕྲེང་བ་འོད་ཟེར་འཕྲོ་བ་དང་
བཅས་པ་བྱུང་བ་ཡུམ་གྱི་གསང་གནས་ནས་ཡབ་ཀྱི་གསང་གནས་སུ་ཞུགས་ཏེ། ཞལ་ནས་ཞལ་དུ་གསང་གནས་

[039A]༄༅། །ནས་གསང་གནས་ནས་སུ་འགལ་མེའི་འཁོར་ལོ་ལྟར་བསྐོར་བའི་འོད་ཟེར་གྱིས་མི་ཤེས་
པའི་རྨོངས་པ་དང་སྡིག་སྒྲིབ་ཐམས་ཅད་དག་འཁོར་ལོ་ལས་འོད་ཟེར་ཕྱིར་དཔག་ཏུ་མེད་པ་འཕྲོས་པའི་ལ་ལའི་སྣེ་ལ་
རྗེ་བཙུན་ཡབ་ཡུམ་སེམས་ཅན་ཐམས་ཅད་ཀྱི་སྤྱི་བོར་བཞུགས་པའི་སྦྱོར་མཚམས་ནས་བདུད་རྩི་བབས་ནས་རྗེ་བཙུན་
གྱི་གོ་འཕང་ལ་བཀོད། འོད་ཟེར་ལ་ལའི་སྣེ་ལ་མཆོད་པའི་ལྷ་མོ་མཆོད་རྫས་ཐོགས་ཏེ། རྒྱལ་བ་སྲས་བཅས་
ལ་མཆོད་པ་ཕུལ། དེ་དག་གི་སྐུ་གསུང་ཐུགས་ཀྱི་ཡོན་ཏན་དང། ཕྱི་ནང་གི་གྲུབ་ཐོབ་པཎྜི་ཏ་སོགས་ཀྱི་ཐོས་

[039B] འཆད་རྩོད་རྩོམ་འཛིན་གྱི་ཤེས་རབ་ཐམས་ཅད་བདུད་རྩི་འོད་ཟེར་གྱི་རྣམ་པར་བསྡུས་ཏེ་རང་ལ་
ཐིམ་པས་ཤེས་རབ་ཀྱི་སྣང་བ་རྒྱས་པར་གྱུར། དྷཱི་ཧྲཱི་ཞེས་ཅི་ནུས་བཟླ། རྗེ་བཙུན་གྱིས། གསང་སྒྲུབ་འཁོར་ལོ་མངལ་ན་འཁོར། །
དྷཱི་ཧྲཱི་མིན་པའི་སྔགས་མེད་དོ། །ཞེས་གསུངས། འོན་ཀྱང་འཇམ་དབྱངས་ཆོས་སྐོར་ནང་གི་སྒྲུབ་ཐབས་རྣམས་ཀྱི་ལུས་དཀྱིལ་ལ་འབྲུ་བདུན་
དང༑ ནང་སྒྲུབ་ལ་འབྲུ་བརྒྱད་ཀྱི་བསྙེན་པ་བྱ་བར་གསལ་པོར་གསུངས་ཤིང། དཔའ་གཅིག་དང་གསང་སྒྲུབ་གཉིས་ལ་གསལ་པོར་
མ་གསུངས་པ་ནི། དཔའ་གཅིག་ལ་འབྲུ་བདུན་དང། གསང་སྒྲུབ་ལ་འབྲུ་བརྒྱད་ཀྱི་བསྙེན་པ་བྱས་ཀྱང་ཆོག་པར་སྣང་ངོ། །ཐུན་འཇོག་

[040A]༄༅། །དུས་སུ་དྷཱི་ཡབ་ཀྱི་ས་བོན་དང། ཧྲཱི་ཡུམ་གྱི་ས་བོན་ལ་ཐིམ་པར་བསམ་མོ། །ནང་མཆོད་དང་གཏོར་མ་
འབུལ་ན་བསང་སྦྱངས། སྟོང་པའི་ངང་ལས་ཨཱ་ལས་ཀ་པཱ་ལ་ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱ་ཧཱུཾ་ཞུ་བ་
ལས་བྱུང་བའི་ཡེ་ཤེས་ཀྱི་བདུད་རྩིར་གྱུར། ཨོཾ་ཨཱ་ཧཱུཾ། ལན་གསུམ། མདུན་བསྐྱེད་ནི། ཨོཾ་སྭ་བྷཱ་ཝ་ནས་
ཡེ་ཤེས་པའི་ཚུལ་དུ་དེ་ཉིད་ལ་ཐིམ། ཞེས་པའི་བར་ཆོ་ག་གསུམ་གྱིས་བསྐྱེད་པ་དང། གནས་གསུམ་བྱིན་གྱིས་བརླབ་པ། དབང་
བསྐུར་རྒྱས་གདབ་པ། དབང་ལྷ་ཐིམ་པ་རྣམས་མདུན་བསྐྱེད་ཀྱི་ཁྱད་པར་དཔའ་གཅིག་ལྟར་སྦྱར་ནས་མངོན་རྟོགས་ལྟར་བྱ་བའི་མཐར། རྗེ་

[040B]
གསོལ་བར་གྱུར། ཨོཾ་ཨཱརྱ་མཉྫུ་ཤྲཱི་སརྦ་བུདྡྷ་བོ་དཧི་སཏ་ཨོཾ་ཨཱ་ཧཱུཾ། གིས་ནང་མཆོད་དང། གཏོར་མ་ལ་ཡི་གེ་གསུམ་གྱི་ཚབ་
ཏུ༑ ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་བཏག་པ་གསུམ་གྱིས་ཕུལ་ལ། ཨརྒྷཾ་ལ་སོགས་པས་མཆོད། ངེས་དོན་
འཇམ་དབྱངས་རྒྱལ་ཀུན་ཐུགས་རྒྱུད་ཀྱི། །བདེ་སྟོང་དབྱེར་མེད་ཡེ་ཤེས་མདོ་སྔགས་ལམ། །བསྟན་ཕྱིར་མཚན་
དཔེས་བརྒྱན་པའི་སྐུར་ཤར་བའི། །བརྟན་པའི་འཁོར་ལོ་ཡབ་ཡུམ་སྐུ་ལ་འདུད། །འགྲོ་ཀུན་བརྩེ་བས་བཟུང་

[041A]༄༅། །ནས་སྨིན་གྲོལ་ལ། །དགོང་ཕྱིར་ཕྱི་དང་གསང་བ་ཐེག་གསུམ་ཆོས། །གསུང་དབྱངས་
དྲུག་ཅུས་རྒྱུན་དུ་སྒྲོགས་མཛད་པའི། །ངག་གི་དབང་པོ་ཡབ་ཡུམ་གསུང་ལ་འདུད། །འཁོར་འདས་ཆོས་ཉིད་སྐད་
ཅིག་གིས་མཁྱེན་ནས། །ཉོན་མོངས་ཀྱིས་བཅིང་འགྲོ་ཀུན་མྱུར་བ་ཉིད། །དགྲོལ་བའི་ཐུགས་རྗེས་དམ་དུ་བཅིངས་
པ་ཡི། །ཡབ་གཅིག་འཇམ་དཔལ་ཡབ་ཡུམ་ཐུགས་ལ་འདུད། །རྩེ་ལྡན་ཁྱེད་ཀྱི་མཁྱེན་རབ་འོད་ཟེར་གྱིས། །
སོགས་དང། ཁྱད་པར་ངེས་འབྱུང་བྱང་སེམས་ཡང་དག་ལྟ། །རིམ་གཉིས་ལམ་བཟང་སྤྱོད་པ་གསུམ་དང་

[041B] ༑བདེ་བླག་སྐྱེ་ཞིང་བགེགས་མེད་མཐར་ཕྱིན་པའི། །བྱིན་རླབས་དངོས་གྲུབ་མྱུར་དུ་སྩལ་དུ་གསོལ། །
ཡིག་བརྒྱ་ལན་གསུམ། བཟོད་གསོལ། བཀྲ་ཤིས་སྨོན་ལམ་བརྗོད། གཏོར་མགྲོན་གྱི་ལྷ་རྣམས་རང་ལ་ཐིམ་པར་
གྱུར༑ འདིའི་རྗེས་གནང་བྱེད་ན་པདྨ་དཀར་པོ་འདབ་མ་དྲུག་པའི་དབུས་སུ་དྷཱི་ཧྲཱི་ཞལ་སྦྱོར་བྲི། མཐའ་ཕྱི་ནང་གི་མཆོད་གཏོར་
རྣམས་ཀྱིས་བསྐོར། བདག་བསྐྱེད་སོང་ནས། མཎྜལ་བསང་སྦྱངས། མདུན་བསྐྱེད་བཟླས་སྒོམ་ཚར་བ་དང། སློབ་མས་
མཎྜལ་ཕུལ་ལ། ཀུན་མཁྱེན་ཡེ་ཤེས་སོགས་ཀྱིས་གསོལ་བ་གདབ། དཀོན་མཆོག་གསུམ་ལ་སོགས་ལན་གསུམ་

[042A]༄༅། །གྱིས་བྱང་སྡོམ་དང། སངས་རྒྱས་བྱང་ཆུབ་སེམས་དཔའ་ཀུན། །སོགས་ལན་གསུམ་གྱིས་
རིགས་ལྔའི་སྡོམ་པ་བླང། སློབ་མ་རྗེ་བཙུན་ཡབ་ཡུམ་དུ་བསྐྱེད། གནས་གསུམ་བྱིན་གྱིས་རླབས་ལ། ཡེ་ཤེས་པ་ཐིམ་པ་དཔའ་
གཅིག་དང་འདྲ། ཏིང་ངེ་འཛིན་གྱི་དབང་ཞུ་བའི་དོན་དུ་གསོལ་བ་གདབ་པ་ནི། དུས་གསུམ་སངས་རྒྱས་
ཐམས་ཅད་དང། །སྐུ་གསུམ་ཡེ་ཤེས་དབྱེར་མེད་པ། །འགྲོ་བའི་འདྲེན་མཆོག་འཇམ་པའི་དབྱངས། །
དབང་བསྐུར་དམ་པ་སྩལ་དུ་གསོལ། །ལན་གསུམ། མདུན་བསྐྱེད་ཀྱི་བླ་མ་རྗེ་བཙུན་ཡབ་ཡུམ་ཁྱེད་

[042B] སྙོམས་པར་ཞུགས་པའི་སྦྱོར་མཚམས་ནས་ཁམས་དཀར་དམར་བྱང་སེམས་ཀྱི་རྒྱུན་
བྱུང་བས་ཁྱེད་རང་གི་སྤྱི་བོ་ནས་ཞུགས། སྨིན་མཚམས་དང་མགྲིན་པ་ཡན་ཆད་གང། བུམ་པའི་དབང་ཐོབ་
ལུས་ཀྱི་སྒྲིབ་པ་དག་འབྲས་བུ་སྤྲུལ་སྐུ་མངོན་དུ་བྱེད་པའི་རྟེན་འབྲེལ་འགྲིག་པར་བསམ། སླར་ཡང་བྱང་སེམས་
ཀྱི་རྒྱུན་བབས་པས་མགྲིན་པ་དང་སྙིང་ག་ཡན་ཆད་གང། གསང་བའི་དབང་ཐོབ། ངག་གི་སྒྲིབ་པ་དག་འབྲས་
བུ་ལོངས་སྤྱོད་རྫོགས་སྐུ་མངོན་དུ་བྱེད་པའི་རྟེན་འབྲེལ་འགྲིག་པར་བསམ། སླར་ཡང་བྱང་སེམས་ཀྱི་རྒྱུན་བབས་པས་

[043A]༄༅། །སྙིང་ག་དང་ལྟེ་བ་ཡན་ཆད་གང། ཤེས་རབ་ཡེ་ཤེས་ཀྱི་དབང་ཐོབ། ཡིད་ཀྱི་
སྒྲིབ་པ་དག་འབྲས་བུ་ཆོས་སྐུ་མངོན་དུ་བྱེད་པའི་རྟེན་འབྲེལ་འགྲིག་པར་བསམ། སླར་ཡང་བྱང་སེམས་ཀྱི་རྒྱུན་
བབས་པས་རྐང་མཐིལ་ཡན་ཆད་ལུས་ཐམས་ཅད་གང། དབང་བཞི་པ་ཐོབ། ལུས་ངག་ཡིད་གསུམ་གྱི་སྒྲིབ་པ་
ཤིན་ཏུ་ཕྲ་བ་རྣམས་དག་འབྲས་བུ་ངོ་བོ་ཉིད་སྐུ་མངོན་དུ་བྱེད་པའི་རྟེན་འབྲེལ་འགྲིག་པར་བསམ་མོ། །བཟླས་
ལུང་ལ། ཁྱེད་རང་གི་སྤྱི་བོའི་བླ་མ་རྗེ་བཙུན་ཡབ་ཡུམ་གྱི་ཐུགས་ཀའི་དྷཱི་ཧྲཱི་ལས་དྷཱི་ཧྲཱི་འི་ཕྲེང་བ་ཞལ་ནས་བརྒྱུད་

[043B] ཁྱེད་རང་གི་ཞལ་དུ་ཞུགས། །ཐུགས་ཀའི་དྷཱི་ཧྲཱི་ལ་ཐིམ་པས་འོད་ཟེར་ཆེར་འཕྲོས། ལུས་ཐམས་ཅད་
གང་བས་མི་ཤེས་པའི་རྨོངས་པ་སྦྱངས། བློ་གྲོས་ཀྱི་སྣང་བ་རྒྱས་པར་མོས་ལ། དྷཱི་ཧྲཱི་རྗེས་ཟློས་བརྒྱ་རྩ་བརྒྱད། སྐུ་
དངོས་ཀྱི་བྱིན་རླབས་ཞུ་བའི་དོན་དུ་འདིའི་རྗེས་ཟློས་མཛོད། ཇི་ལྟར་མགོན་པོ་ཁྱོད་ཀྱིས་ནི། །སྐུ་གསུང་ཐུགས་ཀྱི་ཡོན་
ཏན་རྣམས། །གཞན་ཕྱིར་མངོན་དུ་མཛད་པ་བཞིན། མགོན་པོ་བདག་ལ་སྩལ་དུ་གསོལ། །ལན་གསུམ། དེ་
ལྟར་གསོལ་བ་བཏབ་པས་ཁྱེད་རང་གི་སྤྱི་བོར་བཞུགས་པའི་བླ་མ་ཡི་དམ་ཁྱེད་རང་ལ་ཐིམ་པས་ཡི་དམ་གྱི་སྐུ་གསུང་ཐུགས་

[044A]༄༅། །དང་ཁྱེད་རང་གི་ལུས་ངག་ཡིད་དབྱེར་མེད་དུ་གྱུར་པར་བསམ། རྗེ་བཙུན་གྱི་སྐུའམ་མེ་ཏོག་སློབ་
མའི་མགོ་ལ་བཞག། ཇི་ལྟར་མགོན་པོ་འཇམ་དབྱངས་ལ། །ཡོན་ཏན་དཔག་མེད་མངའ་ཇི་བཞིན། །འཇམ་
པའི་དབྱངས་ཀྱི་ཐུགས་རྗེ་ཡིས། །སྐལ་ལྡན་འདི་ལ་འཇུག་པར་ཤོག་ཅེས་ལན་གསུམ་བརྗོད། སློབ་མས་མཎྜལ་ཕུལ། ཚོགས་
བྱིན་གྱིས་རླབས་ལ་ལོངས་སྤྱོད། ལྷག་མ་བསྔོ་ལ། རྡོ་རྗེའི་གླུ་དང། བཀྲ་ཤིས་སྨོན་ལམ་བརྗོད། དཀྱིལ་འཁོར་བསྡུའོ།། །།བཞི་པ་འཇམ་དཔལ་
ནང་སྒྲུབ་ལ། སྔོན་འགྲོ་བླ་མའི་རྣལ་འབྱོར་གོང་ལྟར་རམ། ཡང་ན་འདིའི་བགེགས་སེལ་གྱི་མན་ངག་ནས་བྱུང་བ་ནི། མདུན་གྱི་ནམ་མཁའ་

[044B] རྒྱན་དུ་
མས་བརྒྱན་པའི་དབུས་སུ་སེང་གེ་བརྒྱད་ཀྱིས་བཏིགས་པའི་རིན་པོ་ཆེའི་ཁྲིའི་སྟེང་དུ་པད་ཉིའི་གདན་ལ་དྷཱི་ཧྲཱི་འོད་དུ་ཞུ་བ་
ལས༑ ངོ་བོ་རྩ་བའི་བླ་མ་ཡིན་པ་ལ་རྣམ་པ་རྗེ་བཙུན་འཇམ་དབྱངས་རལ་གྲི་དང་གླེགས་བམ་འཛིན་པས་དབྱངས་
ཅན་མ་རལ་གྲི་དང་གླེགས་བམ་འཛིན་པ་དང་མཉམ་པར་སྦྱོར་བ། གཉིས་ཀའང་དམར་སེར་རྡོ་རྗེ་དང་པདྨའི་སྐྱིལ་
ཀྲུང་གིས་བཞུགས་པ། རིན་པོ་ཆེ་དང་རུས་པའི་རྒྱན་གྱིས་བརྒྱན་པ། ཡབ་ཡུམ་གཉིས་ཀྱི་དཔྲལ་བར་ཨོཾ་

[045A]༄༅། །དཀར་པོ། སོགས་གནས་གསུམ་བྱིན་རླབས། དབང་ལྷ་སྤྱན་དྲངས་ཏེ་མཆོད་པ། དབང་བསྐུར་ཅིང་བསྟིམ་པ་
དང༑ དག་པ་དྲན་པ་དཔེ་བྱད་བརྒྱད་ཅུའི་རང་བཞིན་དུ་གྱུར། ཞེས་པའི་བར་བླ་མའི་རྣལ་འབྱོར་གོང་ལྟར་ལ། གཞན་ཡང་བླ་མ་ཡི་དམ་
རྒྱལ་བ་སྲས་བཅས། ཁྲོ་བོ་དང་ཁྲོ་མོ་ཆོས་སྐྱོང་བསྲུང་མའི་ཚོགས་དང་བཅས་པ་ཐམས་ཅད་སྤྲིན་ཐིབས་པ་ལྟར་བྱོན་ནས་
བླ་མ་ཡབ་ཡུམ་གྱི་མཐའ་སྐོར་དུ་བཞུགས་པར་གྱུར། པདྨ་ཀ་མ་ལ་ཡེ་སྟཱཾ། སངས་རྒྱས་ཐམས་ཅད་འདུས་པའི་སྐུ་
སོགས་དང། འདུད་ཉི་ཤུས་བསྟོད། གང་གི་ཡེ་ཤེས་སྒྱུ་འཕྲུལ་ལས། །མ་ལུས་འགྲོ་བ་སྐྱབས་པའི་ཕྱིར། །སྲས་བཅས་

[045B] །ཀུན་ལ་དང་བས་ཕྱག་འཚལ་ལོ། །བླ་མའི་རྣལ་འབྱོར་གོང་ལྟར་མཆོད་པ་བྱིན་གྱིས་རླབས་ཅིང། ཕྱི་ནང་གི་
མཆོད་པ་འབུལ། དུས་གསུམ་དུ་བསགས་དགེ་བ་དང། །ལུས་དང་ལོངས་སྤྱོད་ལྟོས་མེད་དབུལ། །བླ་མ་ཐ་མལ་
དུ་མཐོང་སོགས། །སྡིག་ལྟུང་དང་བཅས་མཐོལ་ལོ་བཤགས། །ཁྱེད་ཀྱི་གསང་བ་གསུམ་པོ་ཡི། །ངོ་མཚར་
སྤྱོད་ལ་རྗེས་ཡི་རང། །མདོ་སྔགས་ཟུང་དུ་འབྲེལ་བ་ཡི། །ཆོས་ཀྱི་འཁོར་ལོ་བསྐོར་དུ་གསོལ། །འགྲོ་ཀུན་བསོད་
ནམས་ཞིང་མཆོག་ཏུ། །མྱ་ངན་མི་འདར་བཞུགས་གསོལ་འདེབས། །བདག་གཞན་དུས་གསུམ་དུ་བསགས་

[046A]༄༅། །པའི༑ ༑དགེ་ཚོགས་བྱང་ཆུབ་མཆོག་ཏུ་བསྔོ། །གཙོ་བོའི་ཐུགས་ཀ་ནས་ལྷ་མོ་རལ་གྲི་དང་
ཐོད་པ་འཛིན་པ་ཅིག་བྱོན་པ་དང་མཉམ་དུ་རང་གི་སེམས་དང་དབྱེར་མེད་ཀྱི་ལྷ་མོ་ཅིག་རང་གི་སྤྱི་གཙུག་ཏུ་ཡར་བྱོན་
པ་དང་གཉིས་པོ་དབྱེར་མེད་དུ་གྱུར་པ་དེས་རང་གི་ཐོད་པ་རལ་གྲིས་བཅད་ནས། གཞལ་ཡས་ཁང་གི་མདུན་དུ་
རླུང་མི་མགོའི་སྒྱིད་བུ་གསུམ་གྱི་སྟེང་དུ་བཞག་ནས། དེའི་ནང་དུ་རང་གི་ལུས་ཐམས་ཅད་རལ་གྲིས་གཏུབ་
ནས་བཅུག་པ་དང་མཉམ་དུ། གཙོ་བོའི་ཐུགས་ཀ་ནས་འོད་ཟེར་འོག་ཏུ་འཕྲོས་པས་རླུང་གཡོས། མེ་སྦར་

[046B] ཤ་རུས་ཐམས་ཅད་ཞུ་ནས་ཡེ་ཤེས་ཀྱི་བདུད་རྩིར་སངས་གྱུར། ཨོཾ་ཨཱ་ཧཱུཾ། ལན་གསུམ། རང་
གི་སེམས་ལྷ་མོར་གྱུར་པ་དེས་དཔག་ཏུ་མེད་པ་འཕྲོས་ནས་ཐམས་ཅད་ཀྱི་ཕྱག་གཉིས་ཀྱིས་ཀ་པཱ་ལ་རེ་རེ་བཟུང་བས་
བདུད་རྩི་བཅུས་ནས་གཙོ་བོ་ནས་བཟུང་སྟེ། མགྲོན་ཐམས་ཅད་ལ་དྲངས་པས་མཉེས་ཤིང་ཚིམ་པར་གྱུར། རྩ་
རྒྱུད་བླ་མའི་ཚོགས་ལ་མཆོད་པར་འབུལ། །དྲི་མེད་རྣམ་ཐར་འཁྱོངས་བར་བྱིན་གྱིས་རློབས། །ཡི་དམ་མཁའ་
འགྲོའི་ཚོགས་ལ་གཏོར་མར་འབུལ། །མཆོག་དང་ཐུན་མོང་དངོས་གྲུབ་སྲྩལ་དུ་གསོལ། །དཀོན་མཆོག་སྲིད་

[047A]༄༅། །ཞུའི་མགྲོན་ལ་མཆོད་པར་འབུལ། །སྲིད་དང་ཞི་བའི་འཇིགས་ལས་བསྒྲལ་དུ་
གསོལ༑ ༑མགོན་པོ་ཡོན་ཏན་མགྲོན་ལ་གཏང་རག་གཏོང། །རྣལ་འབྱོར་འཕྲིན་ལས་ཚུལ་བཞིན་སྒྲུབ་པར་
མཛོད༑ །གདོན་བགེགས་ལན་ཆགས་མགྲོན་ལ་བུ་ལོན་འཇལ། །གནོད་པའི་སེམས་སྤངས་བྱམས་པའི་སེམས་
ལྡན་ཤོག་རིགས་དྲུག་སྙིང་རྗེའི་མགྲོན་ལ་སྦྱིན་པར་གཏོང། །དྲིན་ལས་འཁོར་ཞིང་སྡུག་བསྔལ་ལས་གྲོལ་ཤོག་
ཨོཾ་གུ་རུ་ཨཱརྱ་མཉྫུ་ཤྲཱི་སརྦ་བུདྡྷ་བོ་དཧི་སཏ་ཨརྒྷཾ་སོགས་ཀྱིས་མཆོད། རང་གི་བླ་མའི་མཚན་བསྟོད་ཡོད་ན་འདིར་འདོན། དག་

[047B] །ངོ་བོ་གཅིག་ཏུ་གྱུར་པའི་བྱིན་རླབས་ཅན། །གང་ཞིག་དྲན་པ་ཙམ་གྱི་
མོད་ཉིད་ལ། །བྱིན་གྱིས་རླབས་མཛད་བླ་མར་གསོལ་བ་འདེབས། །ཉེས་ཀུན་བག་ཆགས་དང་བཅས་སྤངས་
པའི་ཐུགས། །མདོ་སྔགས་དམ་ཆོས་གསལ་བར་འབྱེད་པའི་གསུང། །འཕགས་ཚོགས་དབུས་ན་ལྷང་ངེར་
ཤར་པའི་སྐུ། །སྐྱབས་གསུམ་ངོ་བོ་བླ་མར་གསོལ་བར་འདེབས། །དུས་གསུམ་རྒྱལ་བ་ཐམས་ཅད་བླ་མ་
ཡིས༑ ༑བསྐྱེད་ཅིང་སླར་ཡང་རྒྱལ་བ་མ་ལུས་པའི། །འཕྲིན་ལས་ཕྱོགས་བཅུར་རྒྱས་མཛད་བླ་མ་ཉིད། །

[048A]༄༅། །ཀུན་གྱི་བྱེད་པོ་བླ་མར་  ྾  འདས་པའི་སངས་རྒྱས་རྣམས་ཀྱི་མ་ཐུལ་པ། །སུས་ཀྱང་
འདུལ་དཀའ་སྙིགས་དུས་འགྲོ་རྣམས་ལ། །བླང་དོར་སྟོན་ཅིང་སྨིན་གྲོལ་ལམ་མཆོག་ལ། །དགོད་མཛད་ཟླ་
མེད་བླ་མར་  ྾  ཁྱད་པར་བདག་ཅག་དོན་དུ་མི་སྐྱོ་བར། །ཡང་དང་ཡང་དུ་འཁོར་བར་བྱོན་ནས་ནི། །
དབང་བསྐུར་རྒྱུད་བཤད་མན་ངག་གནང་བ་ཡིས། །རྗེས་སུ་འཛིན་མཛད་བླ་མར་  ྾  དེང་ནས་བྱང་སྙིང་བར་དུ་
འང་རྗེས་བཟུང་སྟེ། །ཡང་ཡང་ཆོས་ཀྱི་ཕྱོགས་རྣམས་སྟོན་པ་ཡིས། །ངན་སོང་སྦྱོང་བར་བྱེད་ཅིང་བྱིན་རླབས་

[048B] ༑དངོས་གྲུབ་སྩོལ་མཛད་ཁྱོད་ལས་གཞན་དག་སུ། །དེ་ཕྱིར་བདག་ལ་ལེགས་ཉེས་ཅི་བྱུང་ཡང། །
བདག་ཉིད་ཆེན་པོ་ཁྱེད་རང་མཁྱེན་མིན་པ། །རེ་ས་གཞན་ན་མེད་དོ་དྲིན་ཅན་རྗེ། །ཉམ་ཐག་བདག་ལ་ཅི་ཀྱང་ཐུཊ་
རྗེས་བཟུང། །བདག་ཀྱང་རྣམ་ཀུན་ཁྱོད་ཀྱི་རྗེས་ཞུགས་ཏེ། །ཕྱིན་ཅི་ལོག་གི་བློ་སྣ་ཀུན་འགག་ཅིང། །མདོ་
སྔགས་ལམ་བཟད་སྐྱེ་ཞིང་ཕྱི་ནང་གི་བར་ཆད་ཐམས་ཅད་ཞི་བར་བྱིན་གྱིས་རློབས། །བླ་མ་ཡབ་ཡུམ་གྱི་
ཐུགས་ཀར་རིམ་བཞིན་ཟླ་བ་དང་ཉི་མའི་གདན་ལ་དྷཱི་དང་ཧྲཱི་འི་མཐར་འབྲུ་དྲུག་གིས་བསྐོར་བར་གྱུར། ཨོཾ་ཨ་

[049A]༄༅། །ར་པ་ཙ་ན་དྷཱི་ཧྲིཿ་ཞེས་བཟླ། མཆོད་བསྟོད་བྱ། ཐུན་མོང་མ་ཡིན་པའི་དབང་བཞི་ལེན་པར་འདོད་
ན་མཎྜལ། སྡོམ་བཟུང། ཡང་མཎྜལ། གསོལ་གདབ་མཇུག་ཏུ། གཞལ་ཡས་ཁང་རྣམས་དང་བཅས་པ་བླ་མ་
ཡབ་ཡུམ་ལ་ཐིམ། །བླ་མ་ཡབ་ཡུམ་རང་གི་སྤྱི་བོར་བྱོན་ནས་སྙོམས་པར་ཞུགས་པའི་དགའ་བའི་སྒྲས་
ཞེས་མན་ཆད་གོང་ལྟར་རོ། །འདིར་ཐུན་མོང་བ་ནི། སངས་རྒྱས་ཀུན་གྱི་བདུད་ཉིད་བླ་མ་དང་དབྱེར་མེད་པའི་རྗེ་
བཙུན་ཡབ་ཡུམ་ལ་གསོལ་བ་འདེབས་སོ། །བདག་ལ་མངོན་པར་དབང་བསྐུར་དུ་གསོལ། །ལན་

[049B] ཞེས་གསོལ་བ་བཏབ་པས་བླ་མའི་སྤྱི་བོ་ནས་འོད་ཟེར་དཀར་པོ་བྱུང། རང་གི་སྨིན་
མཚམས་སུ་ཐིམ། །ལུས་ཀྱི་དྲི་མ་དག་བུམ་དབང་ཐོབ། ཡང་མགྲིན་པ་ནས་འོད་ཟེར་དམར་པོ་བྱུང་
རང་གི་མགྲིན་པར་ཐིམ། ངག་གི་དྲི་མ་དག་གསང་བའི་དབང་ཐོབ། ཡང་ཐུགས་ཀ་ནས་འོད་ཟེར་སྔོན་པོ་བྱུང་
རང་གི་ཐུགས་ཀར་ཐིམ། ཡིད་ཀྱི་དྲི་མ་དག་ཤེས་རབ་ཡེ་ཤེས་ཀྱི་དབང་ཐོབ། ཡང་གནས་གསུམ་ནས་
འོད་ཟེར་ཁ་དོག་སྣ་ཚོགས་བྱུང། རང་གི་གནས་གསུམ་དུ་ཐིམ། ལུས་ཐམས་ཅད་གང། ལུས་ངག་

[050A]༄༅། །ཡིད་གསུམ་གྱི་དྲི་མ་བག་ཆགས་དང་བཅས་པ་ཐམས་ཅད་དག་དབང་བཞི་པ་ཐོབ་
དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྙིང་གར་སོགས་ཀྱིས་གསོལ་བ་བཏབ་པས། གཞལ་ཡས་ཁང་ལྷ་
རྣམས་དང་བཅས་པ་ཐམས་ཅད་གཙོ་བོ་ལ་ཐིམ། གཙོ་བོ་བདག་གི་སྙིང་གར་བྱོན་ནས་བཞུགས་པར་བསམ་ལ་སྔར་བཞིན་
དུ་གསོལ་བ་གདབ་པར་བྱའོ། །དེ་ལྟར་ཉིན་རེ་བཞིན་དུ་ཐུན་རེ་གང་འགྲུབ་བྱའོ། །འདི་ལ་གཙོ་བོའི་ཐུགས་ཀ་ནས་ལྷ་མོ་རལ་གྲི་དང་ཐོད་པ་འཛིན་པ་ཞེས་
གསུངས་པས་ནང་སྒྲུབ་དང་འབྲེལ་ཆེ་བར་སྣང་ངོ། །དངོས་གཞི་ནི། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་པདྨ་དང་

[050B] འཕགས་པ་མཆོད། སེམས་ཅན་གྱི་དོན་བྱས། སླར་
འདུས་པ་ལས་རང་ཉིད་རྗེ་བཙུན་འཇམ་དབྱངས་རལ་གྲི་དང་གླེགས་བམ་འཇིན་པས་དབྱངས་ཅན་མ་རལ་གྲི་དང་གླེགས་
བམ་འཛིན་པ་དང་མཉམ་པར་སྦྱོར་བ། གཉིས་ཀའང་སྐུ་མདོག་དམར་སེར་རྡོ་རྗེ་དང་པདྨའི་སྐྱིལ་ཀྲུང་གིས་བཞུགས་
པ༑ རིན་པོ་ཆེ་དང་རུས་པའི་རྒྱན་གྱིས་བརྒྱན་པ། གཙོ་བོའི་སྙིང་གར་སྣ་ཚོགས་པདྨ་འདབ་མ་བཞི་པའི་
དབུས་སུ་མི་བསྐྱོད་པ་སྔོན་པོ་མ་མ་ཀཱི་དང་སྦྱོར་བ། ཤར་གྱི་འདབ་མར་རྣམ་སྣང་དཀར་པོ་སངས་རྒྱས་སྤྱན་མ་

[051A]༄༅། །དང་སྦྱོར་བ། ལྷོའི་འདབ་མར་རིན་འབྱུང་སེར་པོ་རིན་ཆེན་སྒྲོལ་མ་དང་སྦྱོར་བ། ནུབ་
ཀྱི་འདབ་མར་འོད་དཔག་མེད་དམར་པོ་གོས་དཀར་མོ་དང་སྦྱོར་བ། བྱང་གི་འདབ་མར་དོན་ཡོད་གྲུབ་པ་ལྗང་གུ་
དམ་ཚིག་སྒྲོལ་མ་དང་སྦྱོར་བ། ཐམས་ཅད་ཀྱང་བཞུགས་ཚུལ་ཕྱག་མཚན་རྒྱན་རྣམས་གཙོ་བོ་བཞིན་ནོ། །དེ་རྣམས་
ཀྱི་དཔྲལ་བར་ཨོཾ་སོགས་བྱིན་རླབས་དང། དབང་ལྷ་སྤྱན་དྲངས་ཏེ་མཆོད་ཅིང། གསོལ་བ་གདབ་པ་དང། དབང་བསྐུར་བ་གསང་
སྒྲུབ་དང་འདྲ་བ་ལས། ཆུ་ལྷག་མ་ཡར་ལུང་པ་ལས་ཐམས་ཅད་ལ་རྡོ་རྗེ་རྩེ་ལྔ་པ་རེ་རེས་དབུ་བརྒྱན། དབང་ལྷ་

[051B] རང་གཙོ་བོར་གསལ་བའི་སྙིང་གའི་རིགས་ལྔའི་ཐུགས་ཀར་ཟླ་
བའི་གདན་ལ་དྷཱི་དང་ཡུམ་ལྔའི་ཐུགས་ཀར་ཉི་མའི་གདན་ལ་ཧྲཱི་འི་མཐར་འབྲུ་དྲུག་གིས་བསྐོར་བར་དམིགས་ལ་སྤྲོ་བསྡུ་
དང་བཅས། ཨོཾ་ཨ་ར་པ་ཙ་ན་དྷཱི་ཧྲཱི་ཞེས་བཟླ་བར་བྱའོ། །རྗེ་བཙུན་གྱི། གལ་ཏེ་ནང་སྒྲུབ་དག་ལ་ཡང། །བློ་ལྡན་འཁོར་ལོ་
བསྐོར་འདོད་ན། །འོད་ཟེར་སྔོ་ཟླུམ་གསལ་བ་གཡས། །དེ་སྟེང་ཡིག་འཐུ་དམར་པོ་གཡོན། །འོད་ཟེར་སྔོ་དམར་ཕྱོགས་བཅུར་འཕྲོས། །ཞི་རྒྱས་
དབང་ལ་སོགས་པ་ཡི། །འདོད་པའི་དོན་རྣམས་བསྡུ་བྱ་སྟེ། །ཞེས་སོ། །ནང་གི་མཆོད་གཏོར་རྣམས་ནི། གསང་སྒྲུབ་ལྟར་བྱིན་གྱིས་

[052A]༄༅། །རླབས། གཏོར་མགྲོན་ཡང་དེ་ལྟར་འདིར་བསྒྱུར་ནས་བསྐྱེད་པའམ། བསྡུ་ན། རང་གི་སྙིང་
ག་ནས་འོད་ཟེར་འཕྲོས། རང་བཞིན་གྱི་གནས་ནས་རྗེ་བཙུན་ཡབ་ཡུམ་ལ་རྒྱལ་བ་སྲས་བཅས་ཀྱིས་བསྐོར་བ་
སྤྱན་དྲངས། མདུན་གྱི་ནམ་མཁའ་བཞུགས་པའི་ལྗགས་འོད་ཟེར་གྱི་སྦུ་གུས་ཞེས་པ་ནས། ལྷ་རྣམས་རང་
ལ་ཐིམ་པར་གྱུར། ཞེས་པའི་བར་གསང་སྒྲུབ་དང་འདྲའོ། །ཐུན་མཚམས་སུ་བཟའ་བཏུང་འབྲུ་གསུམ་གྱིས་བྱིན་གྱིས་རླབས་ལ་རང་ལྷར་
བསྒོམས་ཏེ་ཟའོ། །ཉལ་བའི་ཚེ་བླ་མ་དང་དབྱེར་མེད་པའི་ཡི་དམ་ལ་དམིགས་པ་གཏད་ལ་ཉལ་ལོ། །འགྲོ་འདུག་ཐམས་ཅད་ལའང་

[052B] །འདིའི་དབང་བྱེད་ན་དཀྱིལ་འཁོར་གསང་སྒྲུབ་ལྟར་དང། བདག་མདུན་སྒྲུབ། སློབ་མས་མཎྜལ། གསོལ་
གདབ༑ སྡོམ་པ་གཉིས་བླང་བའང་དེ་ལྟར་བྱ། སློབ་མ་པད་ཉི་གདན་ལ་ལྷར་བསྐྱེད་དེ་ཡེ་ཤེས་བ་ཐིམ་པ་དཔའ་གཅིག་དང་འདྲའོ། །དབང་
དངོས་གཞི་ལ་བུམ་དབང་གི་དོན་དུ་མཎྜལ་ཕུལ་ཏེ། བྱང་ཆུབ་རྡོ་རྗེ་སངས་རྒྱས་ལ། །འགྲོ་བ་སྐྱོབ་པའི་ཆེད་དུ་དབང། །
ཡོན་ཏན་འབྱུང་གནས་ཇི་ལྟར་སྩལ། །དེ་ལྟར་བདག་ལའང་སྩལ་དུ་གསོལ། །ཞེས་ལན་གསུམ། དེ་ལྟར་
གསོལ་བ་བཏབ་པས་མདུན་བསྐྱེད་ཀྱི་བླ་མ་རྗེ་བཙུན་འཇམ་དབྱངས་ཡབ་ཡུམ་ཁྱེད་རང་གི་སྤྱི་བོར་བྱོན་ཏེ་

[052A]༄༅། །རླབས། གཏོར་མགྲོན་ཡང་དེ་ལྟར་འདིར་བསྒྱུར་ནས་བསྐྱེད་པའམ། བསྡུ་ན། རང་གི་སྙིང་
ག་ནས་འོད་ཟེར་འཕྲོས། རང་བཞིན་གྱི་གནས་ནས་རྗེ་བཙུན་ཡབ་ཡུམ་ལ་རྒྱལ་བ་སྲས་བཅས་ཀྱིས་བསྐོར་བ་
སྤྱན་དྲངས། མདུན་གྱི་ནམ་མཁའ་བཞུགས་པའི་ལྗགས་འོད་ཟེར་གྱི་སྦུ་གུས་ཞེས་པ་ནས། ལྷ་རྣམས་རང་
ལ་ཐིམ་པར་གྱུར། ཞེས་པའི་བར་གསང་སྒྲུབ་དང་འདྲའོ། །ཐུན་མཚམས་སུ་བཟའ་བཏུང་འབྲུ་གསུམ་གྱིས་བྱིན་གྱིས་རླབས་ལ་རང་ལྷར་
བསྒོམས་ཏེ་ཟའོ། །ཉལ་བའི་ཚེ་བླ་མ་དང་དབྱེར་མེད་པའི་ཡི་དམ་ལ་དམིགས་པ་གཏད་ལ་ཉལ་ལོ། །འགྲོ་འདུག་ཐམས་ཅད་ལའང་

[052B] །འདིའི་དབང་བྱེད་ན་དཀྱིལ་འཁོར་གསང་སྒྲུབ་ལྟར་དང། བདག་མདུན་སྒྲུབ། སློབ་མས་མཎྜལ། གསོལ་
གདབ༑ སྡོམ་པ་གཉིས་བླང་བའང་དེ་ལྟར་བྱ། སློབ་མ་པད་ཉི་གདན་ལ་ལྷར་བསྐྱེད་དེ་ཡེ་ཤེས་པ་ཐིམ་པ་དཔའ་གཅིག་དང་འདྲའོ། དབང་
དངོས་གཞི་ལ་བུམ་དབང་གི་དོན་དུ་མཎྜལ་ཕུལ་ཏེ། བྱང་ཆུབ་རྡོ་རྗེ་སངས་རྒྱས་ལ། །འགྲོ་བ་སྐྱོབ་པའི་ཆེད་དུ་དབང། །
ཡོན་ཏན་འབྱུང་གནས་ཇི་ལྟར་སྩལ། །དེ་ལྟར་བདག་ལའང་སྩལ་དུ་གསོལ། །ཞེས་ལན་གསུམ། དེ་ལྟར་
གསོལ་བ་བཏབ་པས་མདུན་བསྐྱེད་ཀྱི་བླ་མ་རྗེ་བཙུན་འཇམ་དབྱངས་ཡབ་ཡུམ་ཁྱེད་རང་གི་སྤྱི་བོར་བྱོན་ཏེ་

[053A]༄༅། །ཡབ་ཀྱི་ཐུགས་ཀའི་རིགས་ལྔའི་ཡབ་ཡུམ་ལས་མར་མེ་གཅིག་ལས་གཉིས་ཆད་ཀྱི་
ཚུལ་དུ་རིགས་ལྔ་ཡབ་ཡུམ་རང་འདྲ་གཉིས་པ་ཆད་ནས་ཁྱེད་རང་གི་སྙིང་པདྨ་འདབ་མ་བཞི་པར་གྱུར་པའི་སྟེང་དུ་
འཁོད་པ་ནི། དབུས་སུ་མི་བསྐྱོད་པ་སྔོན་པོ་མ་མ་ཀཱི་དང་སྦྱོར་བ། སོགས་རིགས་ལྔ་ཡབ་ཡུམ་ཕྱག་མཚན་བཞུགས་
ཚུལ་དང་བཅས་མངོན་རྟོགས་ལྟར་བརྡ་སྤྲོད། དེ་དག་གི་གནས་གསུམ་གྱི་ཡི་གེ་གསུམ་ལས་བདུད་རྩིའི་རྒྱུན་བབས་པས་
ཁྱེད་རང་གི་ལུས་ཐམས་ཅད་གང། ཉོན་མོངས་པ་ལྔ་དག་ཕུང་པོ་ལྔ་གནས་འགྱུར། ཡེ་ཤེས་ལྔ་

[053B] ཁྱེད་རང་རྣམས་སླར་ཡང་སྤྱི་བོའི་བླ་མ་རྗེ་བཙུན་ཡབ་ཡུམ་ལ་གུས་འདུད་བྱས་པས་ཡབ་ཡུམ་
སྙོམས་པར་ཞུགས་པའི་སྦྱོར་མཚམས་ནས་བྱང་སེམས་ཀྱི་བདུད་རྩིའི་རྒྱུན་བྱུང་བ་ཁྱེད་རང་གི་སྤྱི་བོ་ནས་ཞུགས་
ལུས་ཐམས་ཅད་གང་བས་བདེ་བ་ཆེན་པོ་སྐྱེ་པར་བསམ། དེས་ལུས་ཀྱི་དྲི་མ་ཐམས་ཅད་དག་བུམ་པའི་
དབང་ཐོབ། འབྲས་བུ་སྤྲུལ་སྐུ་གྲུབ་པའི་བག་ཆགས་བཞག་གོ་གསང་དབང་གི་དོན་དུ་མཎྜལ་དང། གསོལ་
བཏབ་སྔར་བཞིན། ཁྱེད་རང་གི་སྤྱི་བོའི་བླ་མ་ཡབ་ཡུམ་སྙོམས་པར་བཞུགས་པའི་དགའ་བའི་སྒྲས་སངས་རྒྱས་བྱང་

[054A]༄༅། །སེམས་སྤྱན་དྲངས། ཡབ་ཀྱི་སྤྱི་བོ་ནས་བཞུགས། སྐུའི་དབྱིབས་བརྒྱུད་
ཡབ་ཡུམ་གྱི་སྦྱོར་མཚམས་ནས་བྱུང་བའི་བྱང་སེམས་དཀར་དམར་མྱོང་བས་ཆུ་རྒྱུན་དེས་མགྲིན་པའི་གནས་རྣམས་
ལ་ཐིམ། ནང་མཆོད་བྱིན། བྱང་སེམས་ལྕེའི་སྟེང་དུ་མྱངས་པ་ལས་སྐྱེས་པའི་བདེ་བས་སྟོང་པ་ཡུལ་དུ་
བྱས་པའི་བདེ་སྟོང་དབྱེར་མེད་ཀྱི་ཏིང་ངེ་འཛིན་ལ་མཉམ་པར་བཞག་དེ་ནས་ཁྱེད་རང་གི་སྤྱི་བོའི་བླ་མ་རྗེ་
བཙུན་གྱི་ཐུགས་ཀའི་རིགས་ལྔ་ཡབ་ཡུམ་གྱི་སྙིང་གའི་སྔགས་ཕྲེང་ལས་སྔགས་ཕྲེང་གཉིས་པ་ཞལ་ནས་བརྒྱུད་དེ་

[054B] ཁྱེད་རང་གི་ཞལ་དུ་ཞུགས། ཐུགས་ཀའི་ས་བོན་གྱི་མཐར་འཁོད་པས་འོད་ཟེར་འཕྲོས་ཏེ། གསུང་
རབ་ཀྱི་ཚིག་དོན་ལ་ཐོགས་པ་མེད་པའི་བློ་གྲོས་ཀྱི་སྣང་བ་རྒྱས་པར་མོས་ལ། ཨོཾ་ཨ་ར་པ་ཙ་ན་དྷཱི་ཧྲཱི་ཞེས་
རྗེས་ཟློས་བརྒྱ་རྩ་བརྒྱད་བྱ། དེས་ངག་གི་དྲི་མ་དག་གསང་བའི་དབང་ཐོབ། འབྲས་བུ་ལོངས་སྤྱོད་རྫོགས་
པའི་སྐུ་གྲུབ་པའི་བག་ཆགས་བཞག་གོ་ཤེར་དབང་གི་དོན་དུ་མཎྜལ་གསོལ་བཏབ་སྔར་ལྟར། ཁྱེད་རང་རྣམས་འཇམ་
དབྱངས་དཔའ་བོ་གཅིག་པར་གསལ་པར་བསམ། སྤྱི་བོའི་བླ་མས་དབྱངས་ཅན་མ་ལོ་བཅུ་དྲུག་ལོན་པ་ཁྱེད་རང་ལ་བྱིན་པར་བསམ་

[055A]༄༅། །ལ༑ རྒྱལ་བ་ཡབ་ཡུམ་བདེ་བ་ཐམས་ཅད་འབྱུང་བའི་གནས། །ལྷ་མོ་
མཆོག་འདི་བུ་ཡིས་མཆོད་རྟེན་མངོན་དུ་གྱིས། ཞེས་བརྗོད། ཡུམ་གྱི་མཁའ་ཨཱ་ལས་པདྨ་དམར་པོ་འདབ་
མ་ལྔ་པ་ཟེའུ་འབྲུ་ལ་ཨཱ་ས་མཚན་པ། ཡབ་ཀྱི་གསང་གནས་ཧཱུཾ་ལས་རྡོ་རྗེ་སྔོན་པོ་རྩེ་ལྔ་པ་ལྟེ་བ་ལ་ཧཱུཾ་
གིས་མཚན་པར་བསམ་ལ། ཡབ་ཡུམ་སྙོམས་པར་ཞུགས་པས་ལུས་ཐམས་ཅད་ཐིག་ལེས་གང། ཐིག་ལེ་
ཐམས་ཅད་བདེ་བའི་རང་བཞིན་དུ་གྱུར་པས་བདེ་བ་དང་སྟོང་པ་གཉིས་སུ་མེད་པའི་ཏིང་ངེ་འཛིན་མངོན་དུ་བྱས་

[055B]དེས་ཡིད་ཀྱི་དྲི་མ་དག་ཤེས་རབ་ཡེ་ཤེས་ཀྱི་དབང་ཐོབ། འབྲས་བུ་ཆོས་སྐུ་
གྲུབ་པའི་བག་ཆགས་བཞག་གོ་དབང་བཞི་པའི་དོན་དུ་མཎྜལ་ཕུལ། ཁྱོད་ཞབས་པདྨའི་བཀའ་དྲིན་
གྱིས༑ ༑སོགས་ཀྱིས་གསོལ་བ་གདབ། ཁྱེད་རང་གི་མདུན་གྱི་ནམ་མཁར་བླ་མ་ཡབ་ཡུམ་ཞིག་
གསལ་བཏབ་ནས། དེའི་ཡུམ་དེ་ཡབ་ལ་ཐིམ། ཡབ་དེ་ཡང་ཡབ་དེའི་ཐུགས་ཀའི་དྷཱི་ལ་ཐིམ་
དྷཱི་དེ་ཡང་ཚིག་དྲག་ལ་ཐིམ། ཚིག་དྲག་དེ་ནམ་མཁའ་ལ་འཇལ་ཡལ་བ་བཞིན་དུ་བསམ་ལ་

[056A]༄༅། །དེའི་ངང་ལ་མཉམ་པར་བཞག་དེའི་དོན་ཡང་ཆོས་ཐམས་ཅད་སྤྲོས་པ་
དང་བྲལ་བ་ཡིན་པས་སྨྲ་བསམ་བརྗོད་མེད་ཀྱི་གནས་ལུགས་འདི་དབང་བཞི་པའི་ངོ་བོ་ཡིན་ནོ། །ཞེས་ངོ་སྤྲོད་
དེས་ལུས་ངག་ཡིད་གསུམ་གྱི་དྲི་མའི་ས་བོན་ཐམས་ཅད་དག་དབང་བཞི་པ་ཐོབ། འབྲས་བུ་ངོ་བོ་ཉིད་སྐུ་
གྲུབ་པའི་བག་ཆགས་བཞག་གོ་དེ་ནས་སྐུ་དངོས་ཀྱི་བྱིན་རླབས་དང། རྗེས་ཆོག་གཉིས་གསང་སྒྲུབ་དང་འདྲའོ། །།།གཉིས་
པ་ལྷག་པའི་ལྷ་རྗེ་བཙུན་མ་ནག་མོ་ནི། སྐྱབས་སེམས་ཚད་མེད་དཔའ་གཅིག་ལྟར་བྱ། རྡོར་རྗེ་སེམས་དཔའི་བསྒོམ་བཟླས་བདེ་མཆོག་ལྟར་བྱ། བླ་

[056B] རང་གི་སྤྱི་གཙུག་ཏུ་པདྨ་དང་ཉི་མའི་གདན་ལ་བཾ་ཡོངས་སུ་གྱུར་པ་ལས་བླ་མ་དང་དབྱེར་མེད་ཀྱི་རྗེ་
བཙུན་མ་ཞལ་གཅིག་མ། ཕྱག་གཡས་གྲི་གུག་འཕྱར་བ། གཡོན་ཐོད་པ་ཐུགས་ཀར་བསྣམས་པའི་གྲུ་
ཁུག་ན་ཁ་ཊཱཾ་ག་བཟུང་བ། གཅེས་བུ་ཁྲོས་པའི་ཆས་དང་ལྡན་པ། ཞབས་གཡས་བརྐྱང་གཡོན་བསྐུམ་པས་མེ་འབར་བའི་དབུས་ན་བཞུགས་པའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་
ཧཱུཾ་སྔོན་པོ། ལྟེ་བར་སཱ་སེར་པོ། གསང་བར་ཧཱ་ལྗང་གུས་མཚན་པ། ཐུགས་ཀའི་ཧཱུཾ་ལས་འོད་འཕྲོས་

[057A]༄༅། །རྩ་རྒྱུད་ཀྱི་བླ་མ་ཡི་དམ། སངས་རྒྱས་བྱང་སེམས། མཁའ་འགྲོ་ཆོས་སྐྱོང་
གི་ཚོགས་ཐམས་ཅད་སྤྱན་དྲངས་ཏེ། སྤྱི་བོའི་བླ་མ་ལ་ཐིམ་པས་སྐྱབས་གནས་ཀུན་འདུས་པའི་བདག་ཉིད་དུ་
གྱུར༑ གང་གི་དྲན་གྱིས་བདེ་ཆེན་ཉིད། །སོགས་དང། དེ་ཉིད་མངོན་གྱུར་དེ་བཞིན་གཤེགས། །སྤྲོས་
བྲལ་ཟབ་ཞི་རྒྱལ་བའི་ཡུམ། །སྣ་ཚོགས་སྐུ་སྟོན་འགྲོ་བའི་མགོན། །བླ་མ་རྗེ་བཅུན་མ་ལ་འདུད། ཨོཾ་གུ་རུ་བཛྲ་
ཡོ་གའི་ནི་ཨརྒྷཾ་སོགས་ཀྱིས་མཆོད། བླ་ན་མཆིས་དང་མ་མཆིས་པའི། །ཀུན་བཟང་རྣམ་འཕྲུལ་མཆོད་པ་

[057B] ༑བགྱིད་དང་བགྱིད་སྩལ་ཡི་རང་བའི། །སྡིག་ལྟུང་བཤགས་སོ་སླན་ཆད་སྡོམ། །བདེ་བར་གནས་
དང་གཞན་བདེ་ལ། །འགོད་པ་སོགས་ལ་ཡི་རང་ངོ། །ཤེས་བྱ་སྤང་བྱ་ཐོབ་སྒོམ་གྱིས། །བསྡུ་བའི་
ཆོས་འཁོར་བསྐོར་དུ་གསོལ། །འགྲོ་བའི་ལྡོངས་པར་མི་འགོད་པར། །བསོད་ནམས་ཞིང་དུ་བཞུགས་གསོལ་
འདེབས། །འདིས་མཚོན་དགེ་བས་འགྲོ་བ་ཀུན། །བླ་མས་རྗེས་སུ་འཛིན་པར་ཤོག་མཎྜལ་སྤྱི་ལྟར་ཕུལ་བའམ་
འདི་ཁའི་གཞུང་ནས་བྱུང་བ་ནི། རང་གི་སེམས་ཉིད་དང་དབྱེར་མེད་ཀྱི་རྗེ་བཙུན་མ་རང་གི་སྤྱི་བོ་ནས་ཡར་བྱོན་པ་དེས་

[058A]༄༅། །རང་གི་ལུས་ཀྱི་པགས་པ་བཤུས་ནས་རྟིང་པའི་སྟེང་དུ་དབུས་སུ་ཁོག་པ་མགོ་བོ་
དང་སྙིང། ཡན་ལག་བཞི་ཕྱོགས་བཞིར། རྒྱུ་མ་སོགས་མཚམས་རྣམས་སུ་བཞག་པ་ཡོངས་སུ་གྱུར་པ་
ལས་རིམ་པ་བཞིན་དབང་ཆེན་གསེར་གྱི་ས་གཞིའི་སྟེང། རྒྱུ་རིན་པོ་ཆེ་སྣ་ཚོགས་ལས་གྲུབ་པའི་རི་རབ་
དང་རྣམ་རྒྱལ་ཁང་བཟང། གླིང་བཞི་དང་ཉི་ཟླ་ལ་སོགས་པ་ལྷ་དང་མིའི་དཔལ་འབྱོར་མ་ཚང་བ་མེད་
པར་གྱུར་པ་འདི་ཉིད་བླ་མ་དང་དཀོན་མཆོག་རིན་པོ་ཆེའི་ཞིང་དུ་འབུལ་ལོ། །ཐུགས་རྗེས་འགྲོ་བའི་དོན་

[058B] ཞེས་འབུལ། བླ་མའི་རྣལ་འབྱོར་གོང་ལྟར་གསོལ་བ་གདབ་ཅིང། གཞན་བླ་མ་གོང་མས་མཛད་པའི་
བཀའ་དྲིན་དྲན་པའི་གསོལ་འདེབས་ཀྱང་བྱ། མཐར། རྗེ་བཙུན་མ་དགྱེས་བཞིན་དུ་རང་གི་ཚངས་བུག་ནས་བྱོན་ཏེ། སྙིང་གའི་རླུང་
སེམས་ལ་ཐིམ་པར་བསམ་མོ། །དངོས་གཞི་ནི། སྭ་བྷཱ་ཝ་དང། ཤཱུ་ནྱ་ཏཱ་ས་ཆོས་ཐམས་ཅད་རང་ངོས་ནས་སྡོད་ལུགས་སུ་གྲུབ་པ་རྡུལ་ཙམ་
ཡང་མེད་པའི་སྟོང་པ་ཉིད་འཛིན་སྟངས་ཀྱི་ཡུལ་དུ་བྱས་ནས། དེར་ངེས་པའི་རང་སེམས་བདེ་ཆེན་ལྷན་སྐྱེས་སུ་སོང་བར་མོས་ཏེ། གཉིས་པོ་ཆུ་ལ་ཆུ་བཞག་པ་བཞིན་
དུ་གཉིས་སྣང་ཕྲ་མོས་ཀྱང་མཆོད་པར་བཟུང་ནས། དག་པ་གཉིས་ལྡན་གྱི་ཡེ་ཤེས་ཆོས་སྐུར་དངོས་སུ་སོང་བར་རྩེ་གཅིག་ཏུ་མཉམ་པར་བཞག་དེ་ལས་མ་

[059A]༄༅། །གཡོ་བཞིན་དུ། སྟོང་པའི་ངང་ལས་སྔོན་གྱི་སྨོན་ལམ་དྲན་པས་སེམས་ཅན་གྱི་དོན་དུ་ཡེ་
ཤེས་རང་གི་སྣང་བར་ཨེ་ལས་ཆོས་འབྱུང་གྲུ་གསུམ་པ་ཕྱི་དཀར་ལ་ནང་དམར་བ། གདེངས་ཀ་གྱེན་དུ་བསྟན་པའི་ནང་དུ་པདྨ་དང་ཉི་མའི་གདན་ལ་འཇིགས་བྱེད་ནག་པོ་ཁ་སྒུབ་པ་དང་དུས་མཚན་མ་དམར་མོ་རྐན་རྐྱལ་དུ་བསྐྱིལ་བའི་སྟེང་དུ་
བཾ་ནག་པོ་ལས་འོད་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས་
གྲི་གུག་ནག་པོ་ཡུ་བ་ལ་བཾ་གྱིས་མཚན་པ། དེ་ལས་འོད་འཕྲོས། སྣོད་ཐམས་ཅད་གཞལ་ཡས་ཁང་དང། བཅུད་ཐམས་

[059B] ཚུར་འདུས་ཡོངས་སུ་གྱུར་པ་ལས་རང་ཉིད་རྗེ་བཙུན་མ་ནག་མོ་ཞལ་གཅིག་མ་
ཕྱག་གཡས་གྲི་གུག་ནམ་མཁའ་ལ་འཕྱར་བ། གཡོན་པས་བདུད་བཞིའི་ཁྲག་གིས་བཀང་བའི་ཐོད་པ་ཐུགས་ཀར་
བསྣམས་པ། ཞབས་གཡས་བརྐྱང་པས་འཇིགས་བྱེད་ནག་པོ་དང། གཡོན་བསྐུམ་པས་དུས་མཚན་མ་དམར་
མོ་མནན་པ། གཡོན་གྱི་གྲུ་མོའི་ནང་ན་ཁ་ཊཱཾ་ག་བཟུང་བ། དབུ་སྐྲ་སེར་པོ་གྱེན་དུ་ལངས་པ། སྤྱན་གསུམ་དང་
ལྡན་པ། མཆེ་བ་བཞི་གཙིགས་པ། ཐོད་སྐམ་ལྔས་དབུ་བརྒྱན་ཅིང། ཐོད་རློན་ལྔ་བཅུས་དོ་ཤལ་བྱས་པ་

[060A]༄༅། །གཅེར་བུ་རུས་པའི་རྒྱན་གྱིས་བརྒྱན་པ། ཡེ་ཤེས་ཀྱི་མེ་འབར་བའི་དབུས་ན་བཞུགས་
པའོ། །དེའི་སྙིང་ག་ཆོས་ཀྱི་འཁོར་ལོ་རྩ་འདབ་བརྒྱད་པའི་ལྟེ་བར་བཾ་སྔོན་པོ་ལས་རྗེ་བཙུན་མ་སྔོན་མོ་རང་འདྲའི་རྗེ་བཙུན་
མ་བརྒྱན་ཀྱིས་བསྐོར་བ། ལྟེ་བ་སྤྲུལ་པའི་འཁོར་ལོ་རྩ་འདབ་དྲུག་ཅུ་རྩ་བཞིའི་དབུས་སུ་བཾ་སེར་པོ་ལས་རྗེ་བཙུན་མ་སེར་
མོ་རང་འདྲ་དྲུག་ཅུ་རྩ་བཞིས་བསྐོར་བ། སྤྱི་བོ་བདེ་ཆེན་གྱི་འཁོར་ལོ་རྩ་འདབ་སུམ་ཅུ་སོ་གཉིས་པའི་དབུས་སུ་བཾ་དཀར་པོ་ལས་རྗེ་བཙུན་མ་དཀར་མོ་རང་འདྲ་སུམ་ཅུ་སོ་གཉིས་ཀྱིས་བསྐོར་བ། མགྲིན་པ་ལོངས་སྤྱོད་ཀྱི་འཁོར་

[060B] གསང་
གནས་བདེ་སྐྱོང་གི་འཁོར་ལོ་རྩ་འདབ་སུམ་ཅུ་སོ་གཉིས་པའི་དབུས་སུ་བཾ་ལྗང་གུ་ལས་རྗེ་བཙུན་མ་ལྗང་གུ་
རང་འདྲ་སུམ་ཅུ་སོ་གཉིས་ཀྱིས་བསྐོར་བ། ཐམས་ཅད་ཀྱང་ཉི་མའི་གདན་རྐྱང་བ་ལ་བཞེངས་པ་སྟེ་
གཞན་རྒྱན་ཆ་ལུགས་ཐམས་ཅད་གཙོ་མོ་ལྟ་བུའོ། །མིག་གཉིས་སུ་ལཾ་ལས་སངས་རྒྱས་སྤྱན་མ་དཀར་མོ་
མེ་ལོང་འཛིན་པ། རྣ་བ་གཉིས་སུ་མཾ་ལས་མ་མ་ཀཱི་སྔོན་མོ་ཅང་ཏེའུ་འཛིན་པ། སྣ་ལ་ཨཾ་ལས་

[061A]༄༅། །རིན་ཆེན་སྒྲོལ་མ་སེར་མོ་དྲི་ཆབ་འཛིན་པ། ལྕེ་ལ་པཾ་ལས་གོས་དཀར་མོ་
དམར་མོ་ཞལ་ཟས་འཛིན་པ། ལུས་ལ་ཏཾ་ལས་དམ་ཚིག་སྒྲོལ་མ་ལྗང་གུ་ན་བཟའ་འཛིན་པ། ཐུགས་
ཀར་ཧཱུཾ་ལས་ཀུན་ཏུ་བཟང་མོ་སྔོན་མོ་གྲི་གུག་དང་ཐོད་པ་བདུད་རྩིས་གང་བ་འཛིན་པ། དེ་ཐམས་ཅད་ཀྱི་
དཔྲལ་བར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཧཱུཾ་ལས་འོད་
ཟེར་འཕྲོས། ཨུ་རྒྱན་ནས་རྗེ་བཙུན་མའི་ལྷ་ཚོགས་ལ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་

[061B] ཨོཾ་བཛྲ་ཡོ་གའི་ནི་ས་པ་རི་ཝཱ་ར་ཨརྒྷཾ་སོགས་ཀྱིས་མཆོད། ཛཿ་ཧཱུཾ་བཾ་ཧོཿ་དབྱེར་མེད་
དུ་ཐིམ་པར་གྱུར། ཡང་ཐུགས་ཀའི་ཧཱུཾ་ལས་འོད་འཕྲོས། རྒྱལ་བ་རིགས་ལྔ་འཁོར་བཅས་སྤྱན་དྲངས་
ཨོཾ་པཉྩ་ཀུ་ལས་པ་རི་ཝཱ་ར་ཨརྒྷཾ་སོགས་ཀྱིས་མཆོད། བཅོམ་ལྡན་དེ་བཞིན་ཉིད་གཤེགས་ནས། །ཐུགས་
རྗེས་འགྲོ་བའི་དོན་གྱི་ཕྱིར། །སྣ་ཚོགས་སྤྲུལ་པའི་སྐུར་སྟོན་པས། །དབང་བཞིའི་ལས་ལ་འགྲོ་བ་
རྣམས། །འགོད་མཛད་སྟོན་མཆོག་བླ་ན་མེད། །བརྩེ་བས་བདག་ལ་དབང་བསྐུར་སྩོལ། །

[062A]༄༅། །ལན་གསུམ་བརྗོད། ཞེས་གསོལ་བ་བཏབ་པས་རིགས་ལྔས་བུམ་པའི་ཆུས་སྤྱི་བོ་ནས། དུས་
གསུམ་སངས་རྒྱས་ཐམས་ཅད་ཀྱི། །སྐུ་བཞིའི་བདག་ཉིད་ཆེན་པོ་འདིས། །བུ་ཁྱོད་ལ་ནི་དབང་
བསྐུར་བས། །སྐུ་བཞི་མངོན་དུ་འགྱུར་བར་ཤོག་ཨོཾ་སརྦ་ཏ་ཐཱ་ག་ཏ་བཛྲ་བྷ་བ་ཨ་བཧི་ཥེ་ཀེ་ཏ་ས་མ་
ཡ་ཤི་ཡེ་ཧཱུཾ། ཞེས་དབང་བསྐུར་བས་ཆུའི་རྒྱུན་དེས་ལུས་ཐམས་ཅད་གང། དྲི་མ་ཐམས་ཅད་དག་
དབང་བཞི་པ་ཐོབ། ཆུ་ལྷག་མ་ཡར་ལུད་པ་ལས་གཙོ་བོ་དང་གསང་གནས་ཀྱི་ལྷ་རྣམས་ལ་དོན་ཡོད་གྲུབ་

[062B] ལྟེ་བའི་ལྷ་རྣམས་ལ་རིན་ཆེན་འབྱུང་ལྡན། སྙིང་གའི་ལྷ་རྣམས་ལ་མི་བསྐྱོད་པ། མགྲིན་པའི་ལྷ་
ལྷ་རྣམས་ལ་འོད་དཔག་མེད། །སྤྱི་བོའི་ལྷ་རྣམས་དང། སངས་རྒྱས་སྤྱན་མ་ལ་རྣམ་པར་སྣང་མཛད་
མ་མ་ཀཱི་ལ་མི་བསྐྱོད་པ། རིན་ཆེན་སྒྲོལ་མ་ལ་རིན་ཆེན་འབྱུང་ལྡན། གོས་དཀར་མོ་ལ་འོད་དཔག་
མེད༑ དམ་ཚིག་སྒྲོལ་མ་ལ་དོན་ཡོད་གྲུབ་པ། ཀུན་ཏུ་བཟང་མོ་ལ་རྡོ་རྗེ་སེམས་དཔས་དབུ་བརྒྱན་ཅིང་
དབང་གི་ལྷ་རང་ལ་ཐིམ་པར་གྱུར། རང་ལྷར་གསལ་བ་ཐ་མལ་པའི་ལུས་སེམས་ལྟར་ངོ་བོ་ཐ་དད་མ་ཡིན་པ། བདེ་སྟོང་དབྱེར་མེད་

[063A]༄༅། །ཀྱི་ཡེ་ཤེས་ཀྱི་བཟུང་རྣམ་ལྷར་སྣང་བའི་གསལ་སྣང་དང་ང་རྒྱལ་ལ་བསླབ། རང་རྗེ་བཙུན་མར་གསལ་
བའི་འཁོར་ལོ་ལྔའི་ལྷ་རྣམས་ཀྱི་ཐུགས་ཀར་ཉི་མའི་གདན་ལ་རང་རང་གི་སྐུ་མདོག་དང་མཚུངས་པའི་བཾ་རྣམས་ལ་སྔགས་
ཕྲེང་ཁ་དོག་དམར་པོ་གཡོན་དུ་བསྐོར་བ་ལས་འོད་ཟེར་འཕྲོས། རྒྱལ་བ་སྲས་བཅས་སྤྱན་དྲངས་ཏེ་ཆར་བབ་པ་
བཞིན་རང་ལ་ཐིམ། ཡང་འོད་ཟེར་འཕྲོས། སེམས་ཅན་ཐམས་ཅད་ལ་ཕོག་པས་སྡིག་སྒྲིབ་སྦྱངས། རྗེ་
བཙུན་མའི་སྐུར་གྱུར་ལ་སྔགས་ཀྱི་སྒྲ་སྒྲོགས། འོད་ཟེར་ཚུར་འདུས་ཏེ་སྔགས་ཕྲེང་ལ་ཐིམ་པར་གྱུར། ཨོཾ་ཧྲཱི་

[063B] ཞེས་ཅི་ནུས་བཟླ། འདིའི་རྫོགས་རིམ་ནི། བཟླས་པ་བྱ་བའི་གོང་
ངམ༑ འདིར་བསྒོམ་ཀྱང་ཆོག་སྟེ། སྙིང་གི་དཀྱིལ་སྙིང་གའི་གཙོ་མོའི་ལྟེ་བའི་ཐད་རྩ་མདུད་གྱི་དབུས་སུ་ཉི་ཟླ་སྲན་མ་ཙམ་ཁ་སྦྱར་བའི་བར་ལ་རང་གི་
སེམས་ཉིད་ཐིག་ལེ་སྔོན་པོ་ཡུངས་འབྲུ་ཙམ་གསལ་ལ་དྭངས་པ་རང་བཞིན་མེད་པ་ཅིག་བསམ་ནས་ཚུ་རི་ནས་ཕར་བལྟ་བ་ལྟ་བུ་མ་ཡིན་པར་དེ་ལ་རང་སེམས་
བཞུགས་པ་བཞིན་དུ་རྩེ་གཅིག་ཏུ་དམིགས་ནས་མཉམ་པར་བཞག་དེ་ལྟར་ཡུན་རིང་བསྒོམ་པའི་མཐར་ཐིག་ལེ་ལས་འོད་ཟེར་འཕྲོས་སྣོད་བཅུད་ལ་
ཕོག་པས་འོད་དུ་ཞུ་ནས་རང་ལ་ཐིམ། འཁོར་ལོ་ལྔའི་ལྷ་རྣམས་སྙིང་གའི་གཙོ་མོ་ལ་ཐིམ། རང་སྟོད་སྨད་ནས་འོད་དུ་ཞུ་སྟེ་སྙིང་ཁའི་ལྷ་ཐིམ་

[064A]༄༅། །དེ་ཟླ་ཉི་ལ། དེ་ཐིག་ལེ་ལ་ཐིམ། དེ་ནམ་མཁའ་ལ་འཇའ་ཡལ་བ་བཞིན་དུ་བསམ་ལ། གནད་དུ་བསྣན་ས་
སྙིང་ཁའི་རྩ་འཁོར་གྱི་ནང་དེ་མ་འཆུག་པར་དམིགས་མེད་ལ་མཉམ་པར་ཡུན་རིང་བཞག་སླར་ཡང་ཆུ་ལས་ཉ་འཕར་བའི་ཚུལ་གྱིས་རང་ལྷའི་སྐུར་རྩ་
འཁོར་གྱི་ལྷ་དང་བཅས་ལྡང་བར་བྱའོ། །ནང་མཆོད་བསངས་སྦྱངས། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར། རཾ་
ལས་མེའི་དཀྱིལ་འཁོར། ཀཾ་ལས་མི་མགོའི་སྒྱེད་བུ་གསུམ་གྱི་སྟེང་དུ། ཨ་ལས་ཀ་པཱ་ལ་ཡངས་ཤིང་རྒྱ་ཆེ་
བ་དུམ་བུ་གསུམ་པ་ཕྱི་དཀར་ལ་ནང་དམར་བ་དཔྲལ་བ་རང་ལ་བསྟན་པའི་ནང་དུ་ཟླ་བའི་དཀྱིལ་འཁོར་ལ་ཤར་དུ་གཽ་

[064B]ལྷོར་ཀུ་ལས་ཁྱིའི་ཤ་ནུབ་ཏུ་ད་ལས་རྟའི་ཤ་བྱང་དུ་ཧ་ལས་གླང་པོ་ཆེ་ཤ་དབུས་སུ་ན་ལས་
མིའི་ཤ། དེ་རྣམས་ཀྱི་སྟེང་དུ་ཤར་དུ་བྷཱུཾ་ལས་དྲི་ཆེན། ལྷོར་ཨཾ་ལས་རཀྟ། ནུབ་ཏུ་ཛྲིཾ་ལས་བྱང་སེམས་
བྱང་དུ་ཁཾ་ལས་ཀླད་པ། དབུས་སུ་ཧཱུཾ་ལས་དྲི་ཆུ། དེ་རྣམས་ཀྱི་སྟེང་དུ་ཤར་དུ་བཧྲུཾ། ལྷོར་ཨཾ། ནུབ་ཏུ་
ཛྲིཾ། བྱང་དུ་ཁཾ། དབུས་སུ་ཧཱུཾ། སླར་ཡང་དེ་རྣམས་ཀྱི་སྟེང་དུ་ཨོཾ་ཨཱཧཱུཾ་རེ་རེས་མཚན་པའི་བཧྲུཾ་ལས་
འོད་ཟེར་འོག་ཏུ་འཕྲོས་པས་རླུང་གཡོས། མེ་སྦར། ཐོད་པ་དྲོས། ཤ་ལྔ་བདུད་རྩི་ལྔ་ཡི་གེ་ལྔ་འབྲུ་

[065A]༄༅། །གསུམ་དང་བཅས་པ་འོད་དུ་ཞུ་བས་བདུད་རྩི་ཆེན་པོར་གྱུར། ཕྱག་རྒྱ་དང་བཅས། ཨོཾ་
ཨཱ་ཧཱུཾ་ཧཱ་ཧོ་ཧྲཱི་ཞེས་པས་ཐམས་ཅད་འདྲེས་ནས་ཡེ་ཤེས་ཀྱི་རྒྱ་མཚོ་ཆེན་པོར་དཀར་མེར་ཏེ་ཞུ་བར་གྱུར། ཨོཾ་ཨཱཧཱུཾ་
ལན་གསུམ་བརྗོད། ལག་པ་གཡོན་པའི་སྲིན་ལག་གིས་དཀྲུགས་ནས་ལྕེ་ལ་རེག་སྟེ་མྱངས་པས་ལུས་ཀྱི་ལྷ་རྣམས་མཆོད་པར་བསམ་ལ། ཨོཾ་ཨ་
མྲྀ་ཏ་སཱ་ད་ན་བཛྲ་སྭ་བྷཱ་ཝ་ཨཱཏྨ་ཀོ་ཉ་ཧཾ། ཞེས་བརྗོད། ཕྱི་མཆོད་བདེ་མཆོག་ལྟར་བྱིན་གྱིས་རླབས། མདུན་བསྐྱེད་ན། སྭ་བྷཱ་
ཝ་བརྗོད། སྟོང་པའི་ངང་ལས་མདུན་གྱི་ནམ་མཁར་ཨེ་ལས་ཆོས་འབྱུང་གྲུ་གསུམ་པ། ཞེས་པ་ནས་དབང་ལྷ་ཐིམ་པའི་

[065B] བདག་འཇུག་བླངས་པའི་མདུན་བསྐྱེད་མ་ཡིན་པ་ལ་རྩ་འཁོར་གྱི་ལྷ་
བསྐྱེད་ཀྱང་ཆོག་སླར་ཡང་ཐུགས་ཀའི་འོད་ཀྱིས་ཕྱོགས་བཅུའི་བླ་མ་དང་ཡི་དམ། སངས་རྒྱས་དང་བྱང་ཆུབ་སེམས་
དཔའ༑ མཁའ་འགྲོ་ཆོས་སྐྱོང་བསྲུངས་མའི་ཚོགས་དང་བཅས་པ་ཐམས་ཅད་བྱོན་ནས་བླ་མ་རྣམས་རྗེ་བཙུན་མའི་
སྟེང་དང། གཞན་རྣམས་མཐའ་སྐོར་དུ་བཞུགས་པར་གྱུར། ཨོཾ་མཆོད་དོ། ཕྱོགས་བཅུ་དུས་གསུམ་གྱི་ཞེས་པ་
ནས༑ མངའ་བདག་དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱཧཱུཾ། རྒྱལ་བ་རྡོ་རྗེ་འཆང་གི་ཞལ་དུ་སོགས་

[066A]༄༅། །ད་གྱི་བླ་མ་རྣམས་ལ་འབུལ། གཞན་ཡང་དབང་བསྐུར་བ་རྒྱུད་བཤད་མན་ངག་གནང་
བའི་བླ་མ་བརྒྱུད་པ་དང་བཅས་པ་རྣམས་ཀྱི་ཞལ་དུ་  ྾  ཨོཾ་ཧྲཱི་ཧཱུཾ་ཌཱ་ཀི་སོགས་མཐར། ཨོཾ་ཨཱཧཱུཾ། བཏགས་པས་གཙོ་
བོ་ལ་འབུལ། ཡི་དམ་ལྷ་ཚོགས་རྣམས་ཀྱི་  ྾  སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་  ྾  མཁའ་འགྲོ་
ཆོས་སྐྱོང་སྲུང་མའི་ཚོགས་ཀྱི་  ྾  གཞི་བདག་ཉུག་མར་གནས་པ་དང་སེམས་ཅན་ཐམས་ཅད་ལྷར་གྱུར་པ་རྣམས་
ཀྱི་ཞལ་དུ་ཨོཾ་ཨཱ་ཧཱུཾ། དེ་ནས། ཕྱི་ནང་གསང་བ་དེ་ཁོ་ནའི། །མཁའ་མཉམ་མཆོད་སྦྲིན་དཔག་མེད་ཀྱིས། །

[066B] །བཞེས་ནས་བདག་ལ་དགྱེས་པར་མཛོད། །ཞེས་སྙན་གསན་འབུལ་
ཨོཾ་གུ་རུ་བཛྲ་ཡོ་གའི་ནཱི་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སྭ་ཧཱ། དེ་བཞིན་དུ་ཨརྒྷཾ་གྱི་གནས་སུ། པ་དྱཾ། ནས། ཤཔྟའི་བར་
སྦྱར་བས་ཕྱི་མཆོད་དང། སྔགས་དེ་ལ། ཨོཾ་ཨཱ་ཧཱུཾ། བཏགས་པས་ནང་མཆོད་དང། ཡང་དེ་ལ། མུ་ཏྲ་པཱུ་ཛ་མེ་གྷ་ས་མུ་དྲ་
སྥ་ར་ཎ་ས་མ་ཡ་ཧཱུཾ། ཞེས་བཏགས་པ་གསང་མཆོད་ཡུམ་ཡོད་པ་ལ་དངོས་སུ་འབུལ། གཞན་རྣམས་དེ་དང་ཐུགས་རྒྱུད་གཅིག་པས་མཉམ་དུ་ལྷན་
སྐྱེས་ཀྱི་བདེ་བ་སྐྱེས་པར་བསམ། ཡང་མུ་ཏྲཱི་ཚབ་ཏུ། ཡུ་གཿ་ནཱ་ད། བཅུག་པས་དེ་ཁོ་ན་ཉིད་ཀྱི་མཆོད་པ་འབུལ། མཐའ་ཡས་

[067A]༄༅། །འགྲོ་ལ་བརྩེ་བས་ཐབས་ཤེས་གཉིས། །སྐྱེ་མེད་གོམས་ཤིང་ཚོགས་གཉིས་བསགས་
པའི་མཐུས། །དེ་ཁོ་ན་ཉིད་མངོན་གྱུར་སྤངས་རྟོགས་རྫོགས། །དོན་གཉིས་མཐར་ཕྱིན་དེ་བཞིན་གཤེགས་མང་
འདུད། །སྤྲོས་བྲལ་ཟབ་ཞི་འོད་གསལ་འདུ་མ་བྱས། །དག་པ་གཉིས་དང་ལྡན་པའི་ཆོས་དབྱིངས་དང། །རོ་
གཅིག་གྱུར་པའི་ཤེས་རབ་སྒོ་ནས་ནི། །རྒྱལ་བ་སྲས་བཅས་བསྐྱེད་པའི་ཡུམ་ལ་འདུད། །ཆོས་ཀྱི་སྐུ་ལས་
ནམ་ཡང་གཡོ་མེད་བཞིན། །ཇི་བཞིན་གཟིགས་པ་འགྲོ་ལ་འདོམས་པའི་ཕྱིར། །ཐབས་ཀྱི་སྒོ་ནས་སྣ་ཚོགས་

[067B] །འགྲོ་བའི་མགོན་པོ་རྗེ་བཙུན་མ་ལ་འདུད། །དུས་གསུམ་སྐད་ཅིག་མཁྱེན་ནས་ཐུགས་བརྩེ་བས། །
འགྲོ་ལ་ལམ་བཟང་སྟོན་སོགས་བགྱིས་དགོས་གང། །ལྷུན་གྱིས་གྲུབ་དང་རྒྱུན་མི་ཆད་པ་ཡིས། །འགྲོ་ཀུན་དོན་
མཛད་མ་ཅིག་ཁྱོད་ལ་འདུད། །བདག་སོགས་ཀུན་གྱི་འགལ་རྐྱེན་ཀུན་ཞི་ཞིང། །མཐུན་རྐྱེན་ལྷུན་གྲུབ་རྩ་རླུང་
བྱིན་གྱིས་རློབས། །རིམ་པ་གཉིས་སོགས་ཡང་དག་ལམ་བཟང་ཀུན། །སྐྱེ་ཞིང་མཐར་ཕྱིན་བྱིན་གྱིས་རླབས་
ཏུ་གསོལ། །གཏོར་མ་ནང་མཆོད་ལྟར་བྱིན་གྱིས་རླབས་ལ། རྗེ་བཙུན་མ་འཁོར་དང་བཅས་པའི་ལྗགས་འོད་ཟེར་གྱི་སྦུ་

[068A]༄༅། །གུས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་གུ་རུ་བཛྲ་ཡོ་གའི་ནི་སརྦ་བུདྡྷ་བོ་དཧི་
སཏ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་ལན་གསུམ་གྱིས་འབུལ། ཨ་རྒྷཾ་ལ་སོགས་པས་མཆོད། །རྡོ་རྗེའི་གླུ་བརྗོད། ཡིག་བརྒྱ་
བཟོད་གསོལ། སྨོན་ལམ་བཀྲ་ཤིས་ཀྱི་ཚིགས་བཅད་རྣམས་བྱ། གཏོར་མགྲོན་གྱི་ལྷ་ཐམས་ཅད་ཛཿ་ཧཱུཾ་བཾ་ཧོཿ་རང་ལ་ཐིམ་པས་
མཆོག་དང་ཐུན་མོང་གི་དངོས་གྲུབ་ཐམས་ཅད་ཐོབ་པར་བསམ་མོ། ཐུན་མཚམས་སུ་བཟའ་བཏུང་བདུད་རྩིར་བྱིན་གྱིས་རླབས་ཏེ་
ནང་གི་ལྷ་རྣམས་གསལ་པོར་དམིགས་ནས་དེ་རྣམས་མཆོད་པའི་ཚུལ་དུ་ཟའོ། །ཉལ་བའི་རྣལ་འབྱོར་ནི། རྫོགས་རིམ་གྱི་ཐིག་ལེ་ལ་དམིགས་

[068B] །ལྡང་བའི་ཚེ་སྔགས་ཀྱི་སྒྲས་བསྐུལ་བར་མོས་ནས་ལྷའི་རྣལ་འབྱོར་ལ་གནས་པར་བྱའོ། །འདིའི་དབང་བྱེད་ན་གནས་དབེན་པར་གཙང་སྒྲ་
ལེགས་པོར་བྱས། བ་བྱུང་ལྔ་བྱུག་དྲི་བཟང་གིས་ཆག་ཆག་བཏབ་པ་ལས། དཀྱིལ་འཁོར་དཀར་པོ་ཟླུམ་པོ་མེ་རེ་དང་བཅས་པའི་དབུས་སུ་སིནྡྷུ་རའམ་
དེ་དང་ཚོན་དམར་པོ་བསྲེས་ནས་ཆོས་འབྱུང་བྲིས་པའི་དབུས་སུ་གྲི་གུག་ནག་པ་སོ་རང་ལ་བསྟན་པ། ལྟེ་བ་ལ་བཾ་གྱིས་མཚན་པའི་མདུན་ནས་བརྩམས་
ཏེ་སྙིང་པོའི་མགོ་ནང་དུ་བསྟན་པ་བྲི། ཆོས་འབྱུང་གི་མཐར་ཟླ་ཁམ་རྣམས་ལ་འབྲུ་གསུམ་དང་ཨ་ལི་མགོ་ནང་དང། ཀ་ལི་ཕྱིར་བསྟན་པ་བྲི་
དེའི་མཐར་ཕྱི་ནང་གི་མཆོད་གཏོར་དང་གྲི་གུག་ཐོད་པ་ཁཊཾ་ག་མིག་དར་རྣམས་བཤམས། བདག་བསྐྱེད་སྔོན་དུ་འགྲོ་བས་དཀྱིལ་འཁོར་

[069A]༄༅། །བསང་སྦྱངས། མངོན་རྟོགས་བཞིན་ལྷ་བསྐྱེད་ལ། བསྙེན་པ་དང་མཆོད་བསྟོད་ཅི་རིགས་པ་བྱ་
བདག་འཇུག་བླང། སློབ་མས་མཎྜལ་ཕུལ། དགའ་ཆེན་ཁྱོད་བདག་སྟོན་པ་སྟེ། །སོགས་ལན་གསུམ་གྱིས་གསོལ་བ་
གདབ༑ བྱང་སྡོམ་དང། སྔགས་སྡོམ་བླང། ཨ་ཁཾ་བའི་ར་ཧཱུཾ་ཞེས་པས་གདོང་གཡོགས་བཅིང། སློབ་མའི་ཐུགས་
ཀར་རྡོ་རྗེ་བཟུང་ནས། དེང་ཁྱོད་དེ་བཞིན་གཤེགས་པ་ཐམས་ཅད་དང་དཔའ་བོ་དང་རྣལ་འབྱོར་མ་རྣམས་ཀྱི་རིགས་སུ་
ཞུགས་ཀྱི། དེ་བཞིན་གཤེགས་པ་རྣམས་ཀྱི་གསང་ཆེན་དམ་པ་འདི། དེ་བཞིན་གཤེགས་པ་རྣམས་ཀྱི་དཀྱིལ་འཁོར་

[069B] མ་དད་པ་རྣམས་ལའང་མ་ཡིན་ནོ། །ཞེས་གསང་བར་གདམ་མོ། །
ཕན་ཡོན་གྱི་སྒོ་ནས་དམ་ལ་བཞག་པ་ནི། རྡོ་རྗེ་ཐུགས་ཀར་བཟུང་སྟེ། དེང་ཕྱིན་ཆད་བུ་ཁྱོད་ཀྱིས་དེ་བཞིན་གཤེགས་པ་
རྣམས་ཀྱི་དངོས་གྲུབ་ཀྱང་ཐོབ་པར་འགྱུར་ན། དངོས་གྲུབ་གཞན་ལྟ་ཅི་སྨོས། དེ་ལྟ་བུའི་རྡོ་རྗེ་ཡེ་ཤེས་བསྐྱེད་པར་
བྱ་ཡི། ཁྱོད་ཀྱིས་དཀྱིལ་འཁོར་ཆེན་པོ་མ་མཐོང་བ་རྣམས་ཀྱི་མདུན་དུ་སྨྲ་བར་མི་བྱ་སྟེ། བུ་ཁྱོད་དམ་ཚིག་ཉམས་
པར་གྱུར་ཏ་རེ། ཉེས་དམིགས་ཀྱི་སྒོ་ནས་དམ་ལ་བཞག་པ་ནི། རྡོ་རྗེ་ཐུགས་དཀར་བཟུང་ལ། རྣལ་འབྱོར་མ་ཉིད་དེང་

[070A]༄༅། །ཁྱོད་ཀྱི། །སྙིང་ལ་ཡང་དག་ཞུགས་པར་འགྱུར། །གལ་ཏེ་ཚུལ་འདི་སྨྲས་ན་ནི། །
དེ་མ་ཐག་ཏུ་དྲལ་ཏེ་གཤེགས། །ཡང་རྡོ་རྗེ་སློབ་མའི་སྤྱི་བོར་བཟུང་ལ། འདི་ནི་ཁྱོད་ཀྱི་དམ་ཚིག་གི་རྡོ་རྗེ་སྟེ། །གལ་ཏེ་
ཚུལ་འདི་སུ་ཡང་རུང་བ་ལ་སྨྲས་ན་ཁྱོད་ཀྱི་མགོ་བོ་འགས་པར་འགྱུར་རོ། །གཉིས་ཀའི་སྒོ་ནས་དམ་ལ་བཞག་
པ་ནི། ནང་མཆོད་བྱིན་ལ། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་འདས་ན་སྲེག་པར་བྱེད། །དམ་
ཚིག་བསྲུང་ན་དངོས་གྲུབ་ནི། །རྡོ་རྗེ་བདུད་རྩིའི་ཆུ་ཡི་འགྲུབ། །ཨོཾ་པཉྩ་ཨ་མྲྀ་ཏ་ཨུད་ཏ་ཀ་ཋཱ་ཋཱ་ཋཱ་

[070B] དེང་ཕྱིན་ཆད་བུ་ཁྱོད་ཀྱི་དཔལ་རྗེ་བཙུན་རྣལ་འབྱོར་མ་ང་ཡིན་
གྱི༑ ངས་འདི་གྱིས་ཤིག་ཅེས་པ་དེ་ཁྱོད་ཀྱི་བྱ་དགོས་སོ། །ང་ལ་བརྙས་པར་མ་བྱེད་ཅིག་བྱས་ན་ཡ་
ང་བ་མ་སྤངས་པར་འཆི་བའི་དུས་བྱས་ནས་སེམས་ཅན་དམྱལ་བ་ཆེན་པོར་ལྷུང་བར་གྱུར་ཏ་རེ། བྱང་ཆུབ་
ཀྱི་སེམས་བསྒོམ་པ་ནི། ཁྱེད་རང་གི་ཐུགས་ཀར་ཀུན་རྫོབ་བྱང་ཆུབ་སེམས་ཀྱི་ངོ་བོ་ཟླ་བའི་དཀྱིལ་འཁོར་
སྒོམས། དེའི་སྟེང་དུ་དོན་དམ་བྱང་ཆུབ་སེམས་ཀྱི་ངོ་བོ་རྡོ་རྗེ་དཀར་པོ་རྩེ་ལྔ་པ་ལྟེ་བ་ལ་ཧཱུཾ་གིས་མཚན་པ་

[071A]༄༅། །སྒོམས་ནས། ཨོཾ་སརྦ་ཡོ་ག་ཙིཏྟ་ཨུ་པཏཱ་ཡ་མི། རྡོ་རྗེ་སློབ་མའི་སྙིང་གར་བཟུང་
སྟེ༑ སིདྡྷི་སརྦ་ཡ་ཐ་སུ་ཁཾ་སུ་ར་ཏ་ས་མ་ཡ་སྟྭཾ། དེ་ནས་སློབ་མ་སྔགས་གཉིས་ཀྱིས་སྟོང་པར་སྦྱངས། སྟོང་པའི་ངང་
ལས་པདྨ་དང་ཉི་མའི་གདན་ལ་འཇིགས་བྱེད་ནག་པ་ཁ་སྦུབ་པ་དང་དུས་མཚན་མ་དམར་མོ་རྐན་རྒྱལ་དུ་བསྐྱེལ་བའི་
སྟེང་དུ་བཾ་ལས་གྲི་གུག་བཾ་གྱིས་མཚན་པ་ཡོངས་སུ་གྱུར་པ་ལས་ཁྱེད་རང་རྣམས་རྗེ་བཙུན་མ་ནག་མོ་ཞལ་གཅིག་
མ༑ ཞེས་པ་ནས། ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། །ཞེས་པའི་བར་སྒྲུབ་ཐབས་ལྟར་ལྷར་བསྐྱེད་

[071B] བླ་མ་དང་སློབ་མ་མདུན་བསྐྱེད་ཀྱི་ཐུགས་ཀའི་ས་བོན་ལས་འོད་ཟེར་འཕྲོས། ཨུ་རྒྱན་ལ་
སོགས་པ་ནས་རྗེ་བཙུན་མའི་ལྷ་ཚོགས་ལ་སངས་རྒྱས་དང་བྱང་ཆུབ་སེམས་དཔའི་ཐམས་ཅད་ཀྱིས་བསྐོར་བ་སྤྱན་
དྲངས་ཏེ། མཚོ་ལ་ཁ་བ་བབ་པ་བཞིན་ཁྱེ་རང་གི་ལུས་ལ་ཐིམ་པའི་མོས་པ་མཛོད། སྔགས་དང་རོལ་མོ་བྱ། ཛཿ་ཧཱུཾ་བཾ་
ཧོཿ་ཞེས་བརྗོད། དེ་ནས་རྡོ་རྗེས་སྤྱན་དར་ཕྱེ་ལ། རྣལ་འབྱོར་མ་ནི་དེང་ཁྱོད་ཀྱི། །མིག་འབྱེད་པར་ནི་བརྩོན་པར་མཛད། །ཕྱེ་བས་
ཐམས་ཅད་མཐོང་འགྱུར་བ། །རྡོ་རྗེའི་མིག་ནི་བླ་ན་མེད། །ཨོཾ་བཛྲ་པཥྱ་ཧོཞེས་པས་བླ་མ་རང་གི་རྩ་འཁོར་གྱི་ལྷ་རྣམས་མངོན་རྟོཊ་

[072A]༄༅། །ལྟར་བརྡ་སྤྲོད་དེ། དེ་ལྟ་བུའི་རྩ་འཁོར་གྱི་ལྷ་ཐམས་ཅད་མངོན་སུམ་དུ་མཐོང་བའི་མོས་
པ་བྱེད་དུ་བཅུག་དབང་དངོས་གཞི་ལ་བུམ་དབང་གི་ཡོན་དུ་མཎྜལ་ཕུལ་ལ། གསོལ་བ་གདབ་པ་ནི། ཡེ་ཤེས་ལྔ་བདག་བརྩེ་ཆེན་
པོ༑ ༑ཁྱོད་ཀྱིས་འགྲོ་ལ་མཆོག་བསྩོལ་ལྟར། །བདག་ཀྱང་བསྐྱབ་པའི་དོན་གྱི་ཕྱིར། །རྗེ་བཙུན་ཐར་པ་བླ་མེད་
སྩོལ༑ ༑ལན་གསུམ། ཁྱེད་རང་རྣམས་རྗེ་བཙུན་མར་གསལ་བའི་ལུས་ཀྱི་དབུས་གཞུང་ཤིང་གི་ཚུལ་དུ་རྩ་དབུ་
མ་ལ་རོ་རྐྱང་གཉིས་ཀྱིས་ལུ་གུ་བརྒྱུད་དུ་འཁྱུད་པའི་སྙིང་ག་ཆོས་ཀྱི་འཁོར་ལོ་རྩ་འདབ་བརྒྱད་པ། ལྟེ་བ་སྤྲུལ་

[072B] མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་བཅུ་དྲུག་པ། གསང་
གནས་བདེ་སྐྱོང་གི་འཁོར་ལོ་རྩ་འདབ་སུམ་ཅུ་སོ་གཉིས་པ། སྤྱི་བོ་བདེ་ཆེན་གྱི་འཁོར་ལོ་རྩ་འདབ་སོ་གཉིས་པ་
གསལ་ཐོབ། དེ་ནས་བླ་མ་རྗེ་བཙུན་མར་གསལ་བའི་སྙིང་ཁའི་ཆོས་ཀྱི་འཁོར་ལོར་བཞུགས་པའི་རྗེ་བཙུན་མ་
སྔོན་མོ་གཙོ་འཁོར་དགུ་ལས། རང་འདྲ་གཉིས་པ་རེ་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་བ་སློབ་
མའི་སྙིང་ཁའི་རྩ་འདབ་རྣམས་སུ་བྱོན་པས་ཞེ་སྡང་དག་རྣམ་ཤེས་ཀྱི་ཕུང་པོ་གནས་འགྱུར། མེ་ལོང་ལྟ་

[073A]༄༅། །བུའི་ཡེ་ཤེས་མངོན་དུ་བྱེད་པའི་རྟེན་འབྲེལ་འགྲིག་དེ་བཞིན་དུ་བླ་མ་རྗེ་བཙུན་མའི་
ལྟེ་བ་སྤྲུལ་པའི་འཁོར་ལོར་བཞུགས་པའི་རྗེ་བཙུན་མ་སེར་མོ་གཙོ་འཁོར་རེ་ལྔ་ལས། རང་འདྲ་སོགས་སྔར་ལྟར་ལ་
ལྟེ་བའི་རྩ་འདབ་རྣམས་སུ་བྱོན་པས་ང་རྒྱལ་དང་སེར་སྣ་དག་ཚོར་བའི་ཕུང་པོ་གནས་འགྱུར། མཉམ་ཉིད་ཡེ་
ཤེས་མངོན་དུ་བྱེད་པའི་རྟེན་འབྲེལ་འགྲིག་བླ་མའི་མགྲིན་པ་ལོངས་སྤྱོད་ཀྱི་འཁོར་ལོར་བཞུགས་པའི་རྗེ་བཙུན་
མ་དམར་མོ་གཙོ་འཁོར་བཅུ་བདུན་ལས། རང་འདྲ་སོགས་གོང་ལྟར། མགྲིན་པའི་རྩ་འདབ་རྣམས་སུ་བྱོན་པས་

[073B]འདུ་ཤེས་ཀྱི་ཕུང་པོ་གནས་འགྱུར། སོ་སོར་རྟོག་པའི་ཡེ་ཤེས་མངོན་དུ་བྱེད་པའི་རྟེན་འབྲེལ་
འགྲིག་བླ་མའི་གསང་གནས་བདེ་སྐྱོང་གི་འཁོར་ལོར་བཞུགས་པའི་རྗེ་བཙུན་མ་ལྗང་གུ་གཙོ་འཁོར་སོ་གསུམ་ལས་
རང་འདྲ་སོགས་འདྲ། གསང་གནས་ཀྱི་རྩ་འདབ་རྣམས་སུ་བྱོན་པས་ཕྲག་དོག་དག་འདུ་བྱེད་ཀྱི་ཕུང་པོ་གནས་
འགྱུར༑ བྱ་བ་གྲུབ་པའི་ཡེ་ཤེས་མངོན་དུ་བྱེད་པའི་རྟེན་འབྲེལ་འགྲིག་བླ་མའི་སྤྱི་བོའི་བདེ་ཆེན་གྱི་འཁོར་ལོ་
བཞུགས་པའི་རྗེ་བཙུན་མ་དཀར་མོ་གཙོ་འཁོར་སོ་གསུམ་ལས། རང་འདྲ་སོགས། སྤྱི་བོའི་རྩ་འདབ་རྣམས་

[074A]༄༅། །སུ་བྱོན་པས་གཏི་མུག་དག་གཟུགས་ཀྱི་ཕུང་པོ་གནས་འགྱུར། ཆོས་ཀྱི་དབྱིངས་ཀྱི་
ཡེ་ཤེས་མངོན་བུ་བྱེད་པའི་རྟེན་འབྲེལ་འགྲིག་དེ་ལྟར་བླ་མའི་ལུས་ཀྱི་རྩ་འཁོར་རྣམས་ལས་ལྷག་པའི་ལྷ་རེ་རེ་བྱོན་
པ་ནི་དབུས་ཀྱི་གཙོ་མོ་ཡིན་པར་ཤེས་པར་བྱའོ། །དེ་རྣམས་སོ་སོའི་དག་བྱ་དག་བྱེད་དེ་རིག་པའི་དབང་ངོ། དེ་
ལྟར་སློབ་མའི་རྩ་ཁམས་རྣམས་སུ་བྱོན་པའི་ལྷ་རྣམས་རྩ་འཁོར་གྱི་དབུས་དང་རྩ་འདབ་རྣམས་སུ་སོ་སོར་བཞུགས་
པས་གཏི་མུག་དག་འབྲས་བུ་ཆོས་སྐུ་མངོན་དུ་བྱེད་པའི་ས་བོན་བཞག་ཡང་བླ་མའི་རྩ་འཁོར་ལྔའི་ལྷ་རྣམས་

[074B] སློབ་མའི་རྩ་འཁོར་རྣམས་སུ་བྱོན་ཏེ། རྩ་ཐམས་ཅད་གསལ་བར་བྱེད་པས་ཞེ་སྡང་དག་
འབྲས་བུ་ལོངས་སྐུ་མངོན་དུ་བྱེད་པའི་ས་བོན་བཞག་ཡང་བླ་མའི་རྩ་འཁོར་ལྔའི་ལྷ་རྣམས་ལས་བདུད་རྩི་བྱུང་
སློབ་མའི་རྩ་འཁོར་རྣམས་སུ་བྱོན་ཏེ། རྩ་ཐམས་ཅད་ཁེངས་པས་འདོད་ཆགས་དག་འབྲས་བུ་སྤྲུལ་སྐུ་མངོན་
དུ་བྱེད་པའི་ས་བོན་བཞག་གོ་དེ་རྣམས་སྤྱིའི་དག་བྱ་དག་བྱེད་དེ་སློབ་དཔོན་གྱི་དབང་ངོ། དེ་ལྟར་བླ་མའི་ལུས་ཀྱི་
དཀྱིལ་འཁོར་དུ་བུམ་པའི་དབང་ཐོབ། ལུས་ཀྱི་སྒྲིབ་པ་དག་ལམ་བསྐྱེད་པའི་རིམ་པ་བསྒོམ་པ་ལ་དབང་

[075A]༄༅། །འབྲས་བུ་སྤྲུལ་པའི་སྐུ་མངོན་དུ་བྱེད་པའི་རྟེན་འབྲེལ་འགྲིག་པའོ། །ཡང་གསང་དབང་
གི་ཡོན་དུ་མཎྜལ་ཕུལ། གསོལ་བ་གདབ་པ་ནི། ཟུང་འཇུག་བདེ་བ་ཆེན་པོའི་སྐུ། །རྗེ་བཙུན་གཞན་ཕྱིར་མངོན་
གྱུར་པ། །བརྩེ་བས་འགྲོ་ལ་ཕན་དོན་དུ། །རྗེ་བཙུན་བདག་ལ་བསྩལ་དུ་གསོལ། །ལན་གསུམ། གདོང་གཡོགས་བཅིང༑ བླ་མ་སྐད་ཅིག་གིས་བདེ་མཆོག་དཔའ་བོ་གཅིག་པར་གྱུར་པ་དང། ཡུམ་རྗེ་བཙུན་མ་སྙོམས་པར་
བཞུགས་པའི་དགའ་བའི་སྒྲས་ཕྱོགས་བཅུའི་སངས་རྒྱས་ཡབ་ཡུམ་དཔག་ཏུ་མེད་པ་སྤྱན་དྲངས། བླ་མ་ཡབ་

[075B] ཐུགས་ཀར་ཆགས་པ་ཆེན་པོའི་མེས་ཞུ། སྦྱོར་མཚམས་ནས་བྱང་སེམས་དཀར་
དམར་གྱི་རྒྱུན་སློབ་མའི་ལྕེ་སྟེང་དུ་བྱོན་པ་མྱོང་བས་ལུས་ཐམས་ཅད་བདེ་བས་ཁྱབ་པར་བསམ་ལ་ནང་མཆོད་སྦྱིན་
སློབ་མས། ཨ་ཧོ་མ་ཧཱ་སུ་ཁ། མིག་དར་བསལ། ཡང་བླ་མའི་ཐུགས་ཀ་ནས་སྔགས་ཕྲེང་སྔོན་པོ་དང། ལྟེ་
བ་ནས་སེར་པོ། སྤྱི་བོ་ནས་དཀར་པོ། མགྲིན་པ་ནས་དམར་པོ། གསང་གནས་ནས་སྔགས་ཕྲེང་ལྗང་གུ་རྣམས་
རིམ་པ་བཞིན་བླ་མའི་ཞལ་ནས་ཐོན། སློབ་མའི་མགྲིན་པའི་གནས་སུ་ཐིམ་པར་བསམ་སྟེ་སྔགས་རྗེས་ཟློས་ལན་ལྔ་བྱའོ། །

[076A]༄༅། །དེ་ལྟར་བླ་མའི་ཡུམ་གྱི་བྷ་གའི་དཀྱིལ་འཁོར་དུ་གསང་བའི་དབང་ཐོབ། ངག་གི་སྒྲིབ་
པ་དག་ལམ་རང་བྱིན་རླབས་བསྒོམ་པ་ལ་དབང། འབྲས་བུ་ལོངས་སྤྱོད་རྫོགས་པའི་སྐུ་མངོན་དུ་བྱེད་པའི་རྟེན་
འབྲེལ་འགྲིག་གོ། །ཤེས་རབ་ཡེ་ཤེས་ཀྱི་དབང་གི་དོན་དུ་མཎྜལ་ཕུལ། གསོལ་བ་གདབ་པ་ནི། སྐུ་གསུམ་ལྷུན་གྲུབ་བདེ་
ཆེན་པོ། །ཐུགས་རྗེས་འགྲོ་རྣམས་བསྐྱབ་པའི་ཕྱིར། །བདེ་ཆེན་སྐུ་ཉིད་མངོན་མཛད་པ། །མངའ་བདག་
བདག་ལ་དེ་ལྟར་སྩོལ། །ལན་གསུམ། གདོང་གཡོགས་ཅིང། སློབ་མ་སྐད་ཅིག་གིས་བདེ་མཆོག་དཔའ་བོ་གཅིག་

[076B] བླ་མས་རྗེ་བཙུན་མ་གཏད་བྱུང་བར་བསམ་སྟེ། ཐར་པ་མཆོག་སྟེར་ལྷ་མོ་ནི། །བདེ་ཆེན་རྒྱལ་
བ་ཀུན་གྱི་ཡུམ། །བདེ་བ་ཐམས་ཅད་འབྱུང་གནས་འདི། །བུ་ཡིས་མཆོད་བསྟེན་མངོན་དུ་གྱིས། །དེ་ནས་སློབ་
མའི་ལག་པ་གཡས་སུ་གྲི་གུག་གཡོན་དུ་ཐོད་པ་བདུད་རྩིས་བཀང་བ། གྲུ་མོར་ཁ་ཊྲཾ་ག་གཏད་པ། དེ་དང་དབྱེར་མེད་
པའི་ཚུལ་དུ་རྗེ་བཙུན་མ་དེས་ཁྱེད་རང་གི་པང་དུ་བྱོན་པར་བསམ་ནས། མཁའ་གསང་བྱིན་གྱིས་རླབས་པ་ནི། ཡུམ་
གྱི་མཁའ་ཨཱ་ལས་པདྨ་དམར་པོ་འདབ་མ་ལྔ་པ་ཟེའུ་འབྲུ་ལས་ཨཱས་མཚན་པ། ཡབ་ཀྱི་གསང་གནས་ཧཱུཾ་ལས་

[077A]༄༅། །རྡོ་རྗེ་སྔོན་པོ་རྩེ་ལྔ་པ་ལྟེ་བ་ལ་ཧཱུཾ་གིས་མཚན་པར་བསམ་ལ། སྙོམས་པར་བཞུགས་
པའི་ཐུགས་ཀ་ནས་འོད་ཟེར་འཕྲོས། ཕྱོགས་བཅུའི་དེ་བཞིན་གཤེགས་པ་ཡབ་ཡུམ་དཔའ་བོ་དཔའ་མོ་དཔག་ཏུ་
མེད་པ་སྤྱན་དྲངས། སློབ་མ་ཡི་དམ་ཡབ་ཡུམ་དུ་གསལ་བའི་སྤྱི་བོ་ནས་ཞུགས། ཐུགས་ཀར་ཞུ་བས་ལུས་
ཐམས་ཅད་ཐིག་ལེས་གང། ཐིག་ལེ་ཐམས་ཅད་བདེ་བའི་རང་བཞིན་དུ་གྱུར་པས་དགའ་བ་དང། མཆོག་དགའ་
དང༑ དགའ་བྲལ་གྱི་དགའ་བ་དང། ལྷན་ཅིག་སྐྱེས་པའི་དགའ་བ་རྒྱུད་ལ་སྐྱེས་པར་བསམ། ངོ་སྤྲོད་པ་ནི། དགའ་བཞིའི་

[077B] ཡུམ་ཁྱེད་ལ་
གཏད་པས་དགའ་བཞིའི་བདེ་སྟོང་ཟུང་འཇུག་གི་ཡོན་ཏན་ཐམས་ཅད་འཕེལ་བ་དང། གྲི་གུག་དང་ཐོད་པ་བདུད་རྩི་གང་
བ་བྱིན་པས་ཟུང་འཇུག་གི་ཡོན་ཏན་ཐམས་ཅད་ཐོབ་པར་ཤེས་པར་ཀྱིས་ལ་སེམས་ཅན་གྱི་དོན་གྱིས་ཤིག་ཅེས་
གནང་བ་སྦྱིན་ནོ། །མིག་དར་བསལ། དེ་ལྟར་བླ་མའི་ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་དུ་ཤེས་རབ་ཡེ་
ཤེས་ཀྱི་དབང་ཐོབ། ཡིད་ཀྱི་དྲི་མ་དག་ལམ་དཀྱིལ་འཁོར་འཁོར་ལོ་སྒོམ་པ་ལ་དབང། འབྲས་བུ་ཆོས་

[078A]༄༅། །ཀྱི་སྐུ་མངོན་དུ་བྱེད་པའི་རྟེན་འབྲེལ་འགྲིག་གོ་དབང་བཞི་པའི་དོན་དུ་མཎྜལ་ཕུལ་
གསོལ་བ་གདབ་པ་ནི། གཉིས་མེད་ཡེ་ཤེས་མཆོག་ཆེན་པོ། །ཕྱག་རྒྱ་ཆེན་པོ་བདེ་ཆེན་མ། །ཡང་དག་ཇི་བཞིན་
ཐུགས་སུ་ཆུད། །བཅོམ་ལྡན་བདག་ལ་ཐར་མཆོག་སྩོལ། །ལན་གསུམ། དེ་ནས་བླ་མའི་ལུས་ཀྱི་ལྷ་རྣམས་ལས་
རང་འདྲ་རེ་མར་མེ་གཅིག་ལས་གཉིས་ཆད་པ་ལྟར་བྱུང་སྟེ། སློབ་མའི་རྩ་འཁོར་རྣམས་ལ་བྱོན་ནས་རིམ་པ་བཞིན་
དུ་བཞུགས་པར་བསམ། དེ་ནས་སློབ་མའི་འཁོར་ལོ་ལྔའི་ལྷ་རྣམས་ཐུགས་ཀའི་ལྷ་རྣམས་ལ་ཐིམ། དེ་རྣམས་དབུས་

[078B] གཙོ་མོ་ཡང་ཐུགས་ཀའི་བཾ་ལ་ཐིམ། དེ་ཡང་རིམ་གྱིས་མགོ་བོ་ཟླ་ཚེས་ཐིག་ལེ་ནཱ་ད་ལ་
ཐིམ༑ དེ་ཡང་ནམ་མཁའ་ལ་འཇའ་ཡལ་བ་བཞིན་དུ་བསམ་ལ་མཉམ་པར་བཞག་གོ། །དེ་ནས་དངོས་གཞི་ངོ་སྤྲོད་
པ་ནི། མཆོག་ཆེན་ཟབ་ཞིའི་ཡེ་ཤེས་འདི། །ཆོས་ཀུན་རང་བཞིན་རྒྱལ་བའི་ཐུགས། རྣམ་ཀུན་ཐ་སྙད་ཡུལ་
ལས་འདས། །མཁའ་ལྟར་མཐའ་དང་བྲལ་བའོ། །ཞེས་ངོ་སྤྲོད་པས་ལྷན་ཅིག་སྐྱེས་པའི་ཡེ་ཤེས་རྒྱུད་ལ་སྐྱེས་པར་
བསམ་མོ། །དེ་ལྟར་བླ་མའི་དོན་དམ་པ་བྱང་ཆུབ་སེམས་ཀྱི་དཀྱིལ་འཁོར་དུ་དབང་བཞི་པ་ཐོབ། ལུས་ངག་

[079A]༄༅། །ཡིད་གསུམ་དྲི་མ་བག་ཆགས་དང་བཅས་པ་ཐམས་ཅད་དག་ལམ་རྡོ་རྗེ་རྦ་རླབས་
སྒོམ་པ་ལ་དབང། འབྲས་བུ་ངོ་བོ་ཉིད་ཀྱི་སྐུ་མངོན་དུ་བྱེད་པའི་རྟེན་འབྲེལ་འགྲིག་གོ། །དེ་ནས་མཐའ་རྟེན་ལ་གསོལ་བ་
གདབ་པ་ནི། བཅོམ་ལྡན་བདག་ལ་སྩལ་ལགས་ཀྱི། །བཅོམ་ལྡན་བདག་ལ་བྱིན་གྱིས་རློབས། །ལན་གསུམ། བླ་མས་
སིནྡྷུ་རའི་མཎྜལ་ཐོགས་ཏེ། བཅོམ་ལྡན་འདི་ལ་བསྩལ་ལགས་ཀྱི། །བཅོམ་ལྡན་འདི་ལ་བྱིན་གྱིས་རློབས། །དུས་འདི་
ནས་ནི་བཟུང་ནས་ནི། །བྱང་ཆུབ་སྙིང་པོ་མཆིས་ཀྱི་བར། །ལྷག་པའི་ལྷ་ནི་མཛད་དུ་གསོལ། །རྐྱེན་ངན་བར་ཆད་

[079B] །དངོས་གྲུབ་ཐམས་ཅད་སྩལ་དུ་གསོལ། །ཞེས་གསོལ་བ་བཏབ་པས་མཎྜལ་གྱི་ལྷ་
སློབ་མ་ལ་ཐིམ་པས་ཁྱེད་རང་ལུས་ངག་ཡིད་གསུམ་རྗེ་བཙུན་མའི་སྐུ་གསུང་ཐུགས་ཀྱི་རང་བཞིན་དུ་གྱུར་པར་
བསམ༑ དེ་ནས་བླ་མས་དཀྱིལ་འཁོར་དང་ཨ་ལི་ཀཱ་ལི་རྣམས་ལ་སྲིན་ལགས་གིས་རེག་ནས་སློབ་མའི་དཔྲལ་བར་ཐིག་ལེ་བྱ། དེས་
རྗེ་བཙུན་མའི་སྐུའི་ཡོན་ཏན་ཐམས་ཅད་མངོན་དུ་གྱུར་པར་བསམ། ཡང་ཆོས་འབྱུང་དང་སྙིང་པོ་ལ་རེག་ནས་མགྲིན་པར་
ཐིག་ལེ་བྱ། དེས་རྗེ་བཙུན་མའི་གསུང་གི་ཡོན་ཏན་ཐམས་ཅད་མངོན་དུ་བྱས་པར་བསམ། ཡང་གྲི་གུག་དང་

[080A]༄༅། །བཾ་ལ་རེག་ནས་སྙིང་ཁར་ཐིག་ལེ་བྱ། དེས་རྗེ་བཙུན་མའི་ཐུགས་ཀྱི་ཡོན་ཏན་ཐམས་ཅད་
མངོན་དུ་བྱས་པར་བསམ་མོ། །གཏང་རག་གི་མཎྜལ་ཕུལ། མཇུག་ཆོག་གསང་སྒྲུབ་དང་འདྲའོ།། །།གསུཾ་
པ་ཚེ་ལྷ་བདེ་མཆོག་དཀར་པོ་ནི། སྐྱབས་སེམས་འཇམ་དབྱངས་དཔའ་གཅིག་དང་འདྲ། སྭ་བྷཱ་ཝས་སྟོང་པར་སྦྱངས། སྟོང་
པའི་ངང་ལས་པད་ཉིའི་སྟེང་དུ་ཧཱུཾ་དཀར་པོ་དང། ཧྲཱི་དམར་པོ་ལས་འོད་འཕྲོས། འཕགས་པ་མཆོད་
སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས་རང་ཉིད་དཔལ་འཁོར་ལོ་བདེ་མཆོག་སྐུ་

[080B] དེའི་
པང་དུ་རྡོ་རྗེ་རྣལ་འབྱོར་མ་དམར་མོ་ཞལ་གཅིག་ཕྱག་གཉིས་ཀྱིས་ཐོད་པ་བདུད་རྩིས་གང་བ་འཛིན་པས་
ཡབ་ལ་འཁྱུད་པ། ཡབ་རྡོ་རྗེའི་སྐྱིལ་ཀྲུང་དང། ཡུམ་པདྨའི་སྐྱིལ་གིས་བཞུགས་པ། གཉིས་
ཀའང་རུས་པ་དང་རིན་པོ་ཆེའི་རྒྱན་གྱིས་བརྒྱན་པ། དེ་གཉིས་ཀྱི་དཔྲལ་བར་ཨོཾ། མགྲིན་པར་ཨཐུཊ་
ཀར་ཧཱུཾ། ཧཱུཾ་ལས་འོད་འཕྲོས། ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་

[081A]༄༅། །མེད་པར་གྱུར། སླར་ཡང་ཧཱུཾ་ལས་འོད་འཕྲོས། རྒྱལ་བ་རིགས་ལྔ་འཁོར་བཅས་སྤྱན་
དྲངས༑ ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྷཾ་སོགས་ཀྱིས་མཆོད། དེ་བཞིན་གཤེགས་པ་རིགས་ལྔ་འཁོར་དང་བཅས་པས་
བདག་ལ་དབང་བསྐུར་དུ་གསོལ། ལན་གསུམ། ཞེས་གསོལ་བ་བཏབ་པས་རིགས་ལྔས་བུམ་པའི་ཆུས་སྤྱི་བོ་ནས་དབང་
བསྐུར་བས་ཆུ་རྒྱུན་དེས་ལུས་ཐམས་ཅད་གང། དྲི་མ་ཐམས་ཅད་དག་ཆུ་ལྷག་མ་ཡར་ལུད་པ་ལས་འོད་
དཔག་མེད་ཀྱིས་དབུ་བརྒྱན། དབང་ལྷ་རང་ལ་ཐིམ་པར་གྱུར། རང་གི་ཐུགས་ཀར་ཉི་མའི་དཀྱིལ་འཁོར་གྱི་

[081B] དེའི་ནང་གི་དབུས་སུ་རྡོ་རྗེ་རྩེ་ལྔ་པའི་ལྟེ་བའི་ནང་དུ་རང་གིའམ་བསྒྲུབ་བྱའི་སེམས་
ཉིད་ཧཱུཾ་དཀར་པོའི་སྟེང་དུ་བླ་མ་དང་དབྱེར་མེད་ཀྱི་ཡི་དམ་ཡབ་ཡུམ་བཞུགས་པའི་ཐུགས་ཀ་ནས་འོད་འཕྲོས། འཁོར་
འདས་ཀྱི་ཚེ་བཅུད་བཀྲག་མདངས་བྱིན་རླབས་ནུས་མཐུ་ཐམས་ཅད་བསྡུས་ཏེ་ཕྱག་གི་བུམ་པ་དང་ཐོད་པ་གང་བ། དེ་
ལས་བདུད་རྩིའི་རྒྱུན་བབས་ཏེ་ཧཱུཾ་ལ་ཐིམ་ཞིང་ཁྲུས་པས་ནད་གདོན་བར་ཆད་ཐམས་ཅད་ཞི་ནས་ཚེའི་དངོས་གྲུབ་ཐོབ་
པར་བསམ་ལ། ཧཱུཾ་གིས་མཐའ་སྐུར་དུ། ཨོཾ་ཧྲཱི་ཧ་ཧ་ཧཱུཾ་ཧཱུཾ་ཕཊ་ཚེ་ལ་སྲུངས་ཤིག་སཱ་ཧཱ། ཞེས་དམིགས་ནས་ཅི་ནུས་བཟླ། འཇམ་དབྱངས་

[082A]༄༅། །ཆོས་སྐོར་ནང་གི་སྔགས་ལ་སཱ་ཧཱ་མ་བྱུང། རྒྱལ་བ་དགེ་འདུན་རྒྱ་མཚོའི་སྒྲུབ་ཐབས་ལ་སཱ་ཧཱ་བྱུང་ངོ། །ནང་གི་
མཆོད་གཏོར་རྣམས་གསང་སྒྲུབ་ལྟར་བྱིན་གྱིས་རླབས། རང་གི་ཐུགས་ཀའི་ཧཱུཾ་ལས་འོད་འཕྲོས། དཔལ་འཁོར་ལོ་བདེ་མཆོག་
ཡབ་ཡུམ་ལ་རྒྱལ་བ་སྲས་བཅས་ཀྱིས་བསྐོར་བ་སྤྱན་དྲངས། ལྗགས་འོད་ཟེར་གྱི་སྦུ་གུས་གསོལ་བར་གྱུར། ཨོཾ་ཤྲཱི་
ཙཀྲ་སམྦྷ་ར་སརྦ་བུདྡྷ་བོ་དཧི་སཏ་ཨོཾ་ཨཱ་ཧཱུཾ། ཞེས་ནང་མཆོད་ཕུལ། འབྲུ་གསུམ་གྱི་ཚབ་ཏུ། ཨི་དཾ་བ་ལིཾ་སོགས་བཏགས་པས་གཏོར་
མ་ཕུལ། ཨརྒྷཾ་སོགས་ཀྱིས་མཆོད། རང་དོན་སྒྲིབ་པ་གཉིས་ཀྱི་གཡུལ་འཇོམས་ཤིང། །གཞན་དོན་འགྲོ་ཀུན་སྐྱོབ་པའི་

[082B] །ཆོས་སྐུའི་ངང་ལས་བཞིན་ལག་སྤྲུལ་པའི་གཟུགས། །འཁོར་ལོ་སྡོམ་པ་ཡབ་ཡུམ་ལ་ཕྱག་
འཚལ༑ ༑བདེ་སྟོང་ཟུང་འཇུག་ཉམས་ཀྱིས་འཇོ་སྒེག་སྐུ། །འཇིག་རྟེན་མཁྱེན་པས་ཁ་ལོ་བསྒྱུར་བའི་གསུང། །
བརྩེ་བའི་ཐུགས་ཀྱིས་འགྲོ་ཀུན་དོན་སྒྲུབ་ཕྱིར། །པད་ཉིའི་གདན་ལ་གཡོ་མེད་བཞུགས་ལ་འདུད། །འཁོར་
བ་མ་སྟོང་བར་དུ་འགྲོ་བ་ཀུན། །ལྷན་སྐྱེས་བདེ་བ་མཆོག་ཏུ་སྡོམ་མཛད་ཅིང། །ཕྱག་གཉིས་བུམ་པ་
བཟང་པོ་ལེགས་བཏེགས་ནས། །འཆི་མེད་ཚེ་ཡི་དངོས་གྲུབ་ལྟེར་ལ་འདུད། །རང་དང་གཉིས་མེད་གཉིས་སུ་

[083A]༄༅། །སྣང་བ་ཡི། །མི་ཕྱེད་མཛའ་བའི་རྒྱལ་ཡུམ་རྣལ་འབྱོར་མ། །ཕྱག་གཉིས་འགྲོ་
བ་ཀུན་ལ་བདེ་སྟེར་བའི། །ཐོད་པ་བདུད་རྩིས་གང་བ་འཛིན་ལ་འདུད། །ཐུགས་རྗེའི་བྱིན་མཐུན་སྡིག་སྒྲིབ་ནད་
གདོན་སེལ། །ཚེ་དཔལ་བསོད་ནམས་སོགས་ཀྱི་དངོས་གྲུབ་སྩོལ། །དགེ་བས་འགྲོ་བ་མ་ལུས་རྟེན་བཟང་པོས།།
ཟབ་རྒྱས་དམ་པའི་ཆོས་ལ་ལོངས་སྤྱོད་ཤོག་ཅེས་བསྟོད། ནང་མཆོད་དང་ནང་གཏོར་ཆག་མེད་དབུལ། ཡི་གེ་བརྒྱ་པ་
བཟོད་གསོལ། བཀྲ་ཤིས་ཀྱི་ཚིགས་བཅད་དང། སྲིད་པ་གསུམ་འབར་སྐུ་ནི་རྗེས་ཆགས་དུལ་བར་ལྡན། །འོད་ཟེར་དཀར་

[083B] །སྣ་མང་སྐུ་དང་ཆ་ལུགས་རྗེས་ཆགས་སེམས་པར་ལྡན། །ཧེ་རུ་ཀ་དཔལ་
དེ་དང་ལྷན་ཅིག་གར་བྱེད་ཤོག་ལྷ་མོ་ཚད་མ་དམ་ཚིག་ཚད་མ་དང། །དེས་བརྗོད་གསུང་ཡང་མཆོག་ཏུ་ཚད་
མ་སྟེ། །བདེན་པ་དེ་དག་གིས་ནི་ལྷ་མོ་རྣམས། །བདག་ལ་རྗེས་སུ་འཛིན་པར་རྒྱུར་གྱུར་ཅིག་སེམས་
ཅན་ཀུན་གྱི་དོན་གྱི་ཕྱིར། །བདག་ནི་ཧེ་རུ་ཀར་གྱུར་ནས། །སེམས་ཅན་ཐམས་ཅད་ཧེ་རུ་ཀ་གོ་འཕང་མཆོག་
ལ་འགོད་པར་ཤོག་ལྷ་རྣམས་རང་ལ་ཐིམ་པར་གྱུར། །གཞན་དོན་དུ་བྱེད་ན་པདྨ་འདབ་བརྒྱད་ཀྱི་སྟེང་བུམ་པ་བཅུད་ལྡན་འགུལ་ཆིངས་ཁ་

[084A]༄༅། །རྒྱན་ལ་གཟུངས་རྡོར་གཟུངས་ཐག་དང་བཅས་བཞག་ཏེ། བསང་སྦྱངས། སྟོང་པའི་ངང་ལས་ཕྱི་རིན་པོ་
ཆེའི་བུམ་པ། ནང་ཐར་པ་ཆེན་པོའི་གཞལ་ཡས་ཁང་གི་དབུས་སུ་པད་ཉིའི་སྟེང་དུ་ཧཱུཾ་དཀར་པོ་དང་སོགས་ནས་
དབང་ལྷ་དེ་ཉིད་ལ་ཐིམ་པར་གྱུར། དབང་བདག་བསྐྱེད་ལྟར་ལ་ཁྱད་པར་ཕྲ་མོ་ཡོད་པ་ཤེས་སླ། བུམ་པའི་མཐའ་ལ་མཆོད་པས་
བསྐོར་བ་རང་ཡི་དམ་དུ་གསལ་བའི་ངང་ནས་བྱིན་གྱིས་རླབས་ཏེ། བུམ་པའི་ལྷ་ལ་མཆོད་བསྟོད་བྱ། གཟུངས་རྡོར་གཟུངས་ཐག་རིགས་
ལྔའི་རང་བཞིན་དུ་མོས་ལ་གཟུངས་ཐག་ལག་ཏུ་བཟུང། རང་གི་ཐུགས་ཀ་ནས་འོད་འཕྲོས། གཟུངས་ཐག་ལ་འཁྲིལ་ནས་ལྷའི་

[084B] ཡབ་ཡུམ་གྱི་ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོས་པས་འཁོར་
འདས་ཀྱི་བཅུད་དང་ཡོན་ཏན་ཐམས་ཅད་བསྡུས་ནས་ལྷ་དང་བུམ་ཆུ་ལ་ཐིམ་པར་མོས་ནས་བཟླས་པ་བྱ། མཐར་མཆོད་བསྟོད་གོང་
ལྟར་རོ། །ཐུན་ཕྱི་མ་རྣམས་ལ། ཕྱི་རིན་པོ་ཆེའི་བུམ་པ། ནང་ཐར་པ་ཆེན་པོའི་གཞལ་ཡས་ཁང་གི་དབུས་སུ་པད་ཉིའི་
སྟེང་དུ་དཔལ་འཁོར་ལོ་བདེ་མཆོག་སོགས་སྔར་ཡོད་གསལ་འདེབས་ཀྱི་ཚུལ་དུ་བསྐྱེད་ལ། གཞན་གོང་ལྟར་ལ། དེ་ལྟར་ཐུན་བཞི་ལ་སོགས་པ་
ཆག་མེད་བྱས་ནས་བཟང་རྟགས་བྱུང་བ་དང་བུམ་པའི་ལྷ་ལ་མཆོད་བསྟོད་བྱ། ལྷ་ཡབ་ཡུམ་འོད་དུ་ཞུ་བ་ལས་བྱུང་བའི་བུམ་ཆུར་དམིགས་

[085A]༄༅། །ཏེ༑ རང་གིས་བཏུང། བསྒྲུབ་བྱ་ལ་སྦྱིན། འདིའི་དབང་བྱེད་ན་པདྨ་འདབ་བརྒྱད་ཀྱི་སྟེང་མཉྫིའི་ཁར་
འབྲང་རྒྱས་ནོར་བུའི་གཟུགས་དཀར་གསུམ་མངར་གསུམ་སྦུས་པའི་ཟན་ལས་བྱས་པ་ལ་སྦྲང་ངམ་བུ་རམ་དང་མར་ཁུ་ལ་ཟན་གྱི་རིལ་བུ་མང་པོ་བསྣོལ་ནས་
གཟུགས༑ གཡས་སུ་བུམ་པ་བཅུད་ལྡན། གཡོན་དུ་ཀ་པཱ་ལ་བདུད་རྩིས་བཀང་བ་བཞག་མཐར་མཆོད་པ་ཅི་འབྱོར་པས་བསྐོར། བདག་བསྐྱེད་
སོང་ནས། འབྲང་རྒྱས་ལ་སོགས་གསུམ་བསང་སྦྱངས། འབྲང་རྒྱས་ཡི་དམ་ཡབ་ཡུམ་དུ་བསྐྱེད། བུམ་པ་ཀ་པཱ་ལ་གཞལ་ཡས་ཁང་དུ་
བསྒོམ་ནས། བུམ་པའི་ནང་དུ་བདེ་མཆོག་ཀ་པ་ལའི་ནང་དུ་རྗེ་བཙུན་མ་བསྐྱེད། དེ་ནས། རིགས་བདག་གིས་རྒྱས་འདེབས་པའི་བར་མངོན་

[085B] མཆོད་བསྟོད་བྱ། དེ་ནས། ལྷ་དེ་རྣམས་ཀྱི་དཔྲལ་བའི་ཨོཾ་དཀར་པོ་ལས་འོད་ཟེར་དཔག་ཏུ་མེད་པ་ཕྱོགས་
བཅུར་འཕྲོས་པས་འཁོར་འདས་ཀྱི་བཅུད་དང་ཡོན་ཏན་ཐམས་ཅད་མཚན་བཟང་པོ་སོ་གཉིས་དཔེ་བྱེད་བཟང་པོ་
བརྒྱད་ཅུ་འོད་ཟེར་ཁ་དོག་སྣ་ལྔ། བདུད་རྩི་ཁ་དོག་སྣ་ལྔ། རིན་པོ་ཆེའི་སྣ་ལྔའི་རྣམ་པར་བཀུག་ནས་འབྲང་
རྒྱས་སོགས་གསུམ་ལ་ཐིམ། མགྲིན་པའི་ཨཱ་དམར་པོ་ལས་འོད་ཟེར་དཔག་ཏུ་མེད་པ་ཕྱོགས་བཅུར་འཕྲོས་པས་
འཁོར་འདས་ཀྱི་བཅུད་དང་ཡོན་ཏན་ཐམས་ཅད་འབྲུ་གསུམ། ཨ་ལི་ཀ་ལི། བདུད་རྩིའི་རྣམ་པར་བཀུག་ནས་

[086A]༄༅། །འབྲང་རྒྱས་སོགས་གསུམ་ལ་ཐིམ། ཐུགས་ཀའི་ཧཱུཾ་སྔོན་པོ་ལས་འོད་ཟེར་དཔག་ཏུ་མེད་
པ་ཕྱོགས་བཅུར་འཕྲོས་པས་འཁོར་འདས་ཀྱི་བཅུད་དང་ཡོན་ཏན་ཐམས་ཅད་བུམ་ཆུ། ཐོད་པ་བདུད་རྩིས་གང་བ། རྡོ་
རྗེ་དྲིལ་བུ་སོགས་ཕྱག་མཚན། འོད་ཟེར་དང། བཀྲ་ཤིས་རྫས་བརྒྱད། རྒྱལ་སྲིད་སྣ་བདུན་གྱི་རྣམ་པར་བཀུག་
ནས་འབྲང་རྒྱས་སོགས་གསུམ་ལ་ཐིམ། ཡང་ཧཱུཾ་ལས་འོད་ཟེར་འཕྲོས་པས་དེ་བཞིན་གཤེགས་པ་རྣམས་ཀྱི་ཐུགས་
རྒྱུད་བསྐུལ། དེ་རྣམས་ལས་འཆི་བ་མེད་པའི་ཚེའི་དངོས་གྲུབ་བུམ་པ་དམར་པོ་བདུད་རྩིས་གང་བ་ཕྱོགས་བཞི་

[086B] འབྲང་རྒྱས་སོགས་གསུམ་ལ་ཐིམ་པར་བསམ་
ལ༑ བསྙེན་པ་སྟོང་སོགས་ཅི་ནུས་བཟླ། མཆོད་བསྟོད་བྱ་སྟེ་སློབ་མའི་དོན་དུ་གསོལ་བ་གདབ། སློབ་མས་མཎྜལ་ཕུལ། ཀུན་མཁྱེན་ཡེ་
ཤེས་སོགས་ཀྱིས་གསོལ་བ་གདབ། བྱང་སྡོམ་དང་སྔགས་སྡོམ་ཐང། སློབ་མ་ཡི་དམ་ཡབ་ཡུམ་དུ་བསྐྱེད། འབྲུ་གསུམ་བཀོད། བླ་མའི་
ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ལྷའི་ཐུགས་རྒྱུད་བསྐུལ་བས་ཐུགས་ཀ་ནས་འོད་ཟེར་དཔག་ཏུ་མེད་པ་
འཕྲོས༑ ཕྱོགས་བཅུའི་རྒྱལ་བ་སྲས་བཅས་ཀྱི་ཐུགས་ཀ་ནས་ཡི་དམ་ཡབ་ཡུམ་ནམ་མཁའ་གང་བ་སྤྱན་དྲངས་ཏེ་

[087A]༄༅། །སློབ་མའི་ལུས་ལ་ཐིམ་པར་མོས་ལ། སྔགས་དང་རོལ་མོ་བྱ། དེ་ནས་ཏིང་ངེ་འཛིན་གྱི་དབང་ཞུ་བའི་
དོན་དུ་གསོལ་བ་གདབ་པ་ནི། དུས་གསུམ་རྒྱལ་བ་ཐམས་ཅད་དང། །སྐུ་གསུམ་ཡེ་ཤེས་དབྱེར་མེད་པ། །བཅོམ་ལྡན་
འཁོར་ལོ་བདེ་མཆོག་གི་དབང་བསྐུར་དམ་པ་སྩལ་དུ་གསོལ། །ལན་གསུམ། དེ་ལྟར་གསོལ་བ་བཏབ་པས་མདུན་
བསྐྱེད་ཀྱི་བླ་མ་ཡི་དམ་དབྱེར་མེད་པའི་བདེ་མཆོག་ཡབ་ཡུམ་གྱི་སྐུ་ལས་སྐུ་གཉིས་པ་བྱུང་ནས་སློབ་མའི་སྤྱི་བོར་བྱོན་
ཏེ༑ སྙོམས་པར་ཞུགས་པའི་སྦྱོར་མཚམས་ནས་བྱང་སེམས་ཀྱི་རྒྱུན་བྱུང་བ་སྤྱི་བོ་ནས་ཞུགས་པས་སྨིན་མཚམས་

[087B] ལུས་ཀྱི་དྲི་མ་དག་བུམ་དབང་ཐོབ། ཡང་སྙོམས་པར་ཞུགས་པའི་བྱང་སེམས་ལྕེའི་སྟེང་དུ་བྱོན་
པས་མགྲིན་པའི་གནས་ཐམས་ཅད་གང་བར་བསམ། ནང་མཆོད་སྦྱིན། བླ་མའི་ཐུགས་ཀའི་སྔགས་ཕྲེང་ལས་སྔགས་
ཕྲེང་གཉིས་པ་བྱུང། ཞལ་ནས་ཐོན། སློབ་མའི་ཞལ་དུ་ཞུགས་སྙིང་ཁར་འཁོད་པར་མོས་ལ། སྔགས་རྗེས་ཟློས་ལན་གསུམ་
དེས་ངག་གི་དྲི་མ་དག་གསང་དབང་ཐོབ། ཡང་ཁྱེད་རང་གི་སྤྱི་བོའི་བླ་མ་ཡབ་ཡུམ་སྙོམས་པར་ཞུགས་
པའི་སྦྱོར་མཚོམས་ནས་བྱང་སེམས་ཀྱི་རྒྱུན་བྱུང། སྤྱི་གཙུག་ནས་རྐང་མཐིལ་གྱི་བར་ཐམས་ཅད་གང། ཡིད་ཀྱི་དྲི་

[088A]༄༅། །མ་དག་ཤེས་རབ་ཡེ་ཤེས་ཀྱི་དབང་ཐོབ། དེ་ནས་ཁྱེད་རང་གི་སྨིན་མཚམས་ཀྱི་ཐད་
ཀར་ཧཱུཾ་དཀར་པོ་ཅིག་བསམ། དེ་ཞབས་ཀྱུ་ནས་རིམ་གྱིས་ནཱ་དའི་བར་དུ་ཐིམ། ནཱ་དའང་ཇེ་ཆུང་དུ་སོང་བ་འཇའ་
ཡལ་བ་བཞིན་དུ་བསམ་ནས་སྟོང་ཉིད་ལ་མཉམ་པར་བཞག་གོ་དེས་ལུས་ངག་ཡིད་གསུམ་གྱི་དྲི་མ་བག་ཆགས་དང་
བཅས་པ་དག་དབང་བཞི་པ་ཐོབ། དེ་ནས་འབྲང་རྒྱས་ཐོགས་ཏེ། འབྲང་རྒྱས་བདེ་མཆོག་ཡབ་ཡུམ་དུ་གསལ་བ་སློབ་
མའི་དབུ་ཐོག་ཏུ་འཇོག་པས་ཡི་དམ་ཡབ་ཡུམ་ཐུན་མོང་དུ་ཚེའི་དངོས་གྲུབ་གནང་བ་ལ་བརྟེན་ནས་སྐྱེ་འཆི་མེད་པ་རྡོ་

[088B] ཨོཾ་འཆི་མེད་ཚེ་ཡི་དབང་བསྐུར་བས། །འཆི་བདག་བདུད་ཀྱི་སྟོབས་
འཇོམས་ནས། །འཆི་མེད་ཚེ་དང་དཔལ་རྒྱས་ཏེ། །རིག་འཛིན་ཚེ་དབང་ཐོབ་པར་ཤོག་ཅེས་པས་འབྲང་རྒྱས་མགོར་བཞག་
ཏེ་རིལ་བུ་བྱིན། བུམ་པ་ཐོགས་ཏེ། བུམ་པའི་ལྷ་འོད་དུ་ཞུ་ནས་འཆི་བ་མེད་པའི་ཚེའི་དངོས་གྲུབ་ཏུ་གྱུར་པ་སློབ་མ་ལ་བྱིན་
པས་ཡབ་བདེ་མཆོག་ནས་ཚེའི་དངོས་གྲུབ་གནང་བ་ལ་བརྟེན་ནས། སྐྱེ་འཆི་མེད་པ་རྡོ་རྗེའི་ས་བརྙེས་པའི་མོས་པ་
མཛོད༑ ཨོཾ་འཆི་མེད་ཚེ་ཡི་སོགས་ཀྱིས་ལག་པ་གཡས་སུ་བུམ་ཆུ་བྱིན། ཀ་པཱ་ལ་ཐོགས་ཏེ། ཀ་པཱ་ལའི་ལྷ་འོད་དུ་ཞུ་ནས་

[089A]༄༅། །འཆི་བ་མེད་པའི་ཚེའི་དངོས་གྲུབ་ཏུ་གྱུར་བ་སློབ་མ་ལ་བྱིན་པས་ཡུམ་རྡོ་རྗེ་རྣལ་འབྱོར་
མ་ནས་ཚེའི་དངོས་གྲུབ་གནང་བ་ལ་བརྟེན་ནས། སོགས་ཚིགས་བཅད་དང་བཅས་སྔར་བཞིན་ཏེ། ལག་པ་གཡོན་དུ་བདུད་རྩི་བྱིན་
དེ་ནས་གསོལ་བ་གདབ་པ་ནི། བཅོམ་ལྡན་བདག་ལ་སྩལ་ལགས་ཀྱི། །བཅོམ་ལྡན་བདག་ལ་བྱིན་གྱིས་རློབས། །
ལན་གསུམ། སློབ་མའི་སྤྱི་བོར་བཞུགས་པའི་བླ་མ་ཡི་དམ་ཁྱེད་སོ་སོ་ལ་ཐིམ་པས་ཡི་དམ་གྱི་སྐུ་གསུང་ཐུགས་དང་
སློབ་མའི་ལུས་ངག་ཡིད་གསུམ་དབྱེར་མེད་དུ་གྱུར་པར་བསམ། འབྲང་རྒྱས་སྤྱི་བོར་བཞག་སྟེ། བཅོམ་ལྡན་འདི་ལ་

[089B] །བཅོམ་ལྡན་འདི་ལ་བྱིན་གྱིས་རློབས། །ལན་གསུམ་བརྗོད་དེ། འབྲང་རྒྱས་ཡི་དམ་དུ་བསྐྱེད་པ་
འོང་དུ་ཞུ་ནས་བདུད་རྩིའི་རང་བཞིན་དུ་གྱུར་པར་བསམ་ལ། སློབ་མ་ལ་དངོས་གྲུབ་ཀྱི་ཚུལ་དུ་བྱིན། སློབ་མས་མཎྜལ། མཇུག་
ཆོག་གསང་སྒྲུབ་དང་འདྲའོ།། །།བཞི་པ་ནོར་ལྷ་སྒྲོལ་དཀར་ནི། སྐྱབས་སེམས་འཇམ་དབྱངས་དཔའ་གཅིག་ལྟར་བྱ། སྭ་
བྷཱ་ཝས་སྦྱངས། སྟོང་པའི་ངང་ལས་པདྨ་དང་ཟླ་བའི་གདན་ལ་ཏཾ་ལས་འོད་ཟེར་འཕྲོས། འཕགས་པ་མཆོད་
སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས་རང་ཉིད་འཕགས་མ་སྒྲོལ་མ་དཀར་མོ་ཞལ་གཅིག་

[090A]༄༅། །ཕྱག་གཉིས་ཀྱིས་ཡིད་བཞིན་གྱི་ནོར་བུ་དང། རྒྱལ་མཚན་འཛིན་པ། དེའི་ཐུགས་ཀར་
ཉི་མའི་གདན་ལ་སྒྲོལ་མ་དཀར་མོ་ཞལ་གཅིག་ཕྱག་གཉིས་ཀྱིས་ཞགས་པ་དམར་པོ་ཐག་པ་ལྟ་བུའི་རྩེ་མོར་ཡིད་བཞིན་
གྱི་ནོར་བུས་མཚན་པ་འཛིན་པ། གཉིས་ཀའང་ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། ངར་དང་རིན་པོ་ཆེའི་
རྒྱན་གྱིས་སྤྲས་པའི་དཔྲལ་བར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཧཱུཾ་ལས་འོད་ཟེར་འཕྲོས། པོ་ཏ་ལ་ནས་
ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་ཐིམ། ཡང་འོད་འཕྲོས། དབང་གི་ལྷ་རིགས་ལྔ་

[090B] དེ་བཞིན་གཤེགས་པ་རིགས་ལྔ་འཁོར་དང་བཅས་པས་བདག་ལ་དབང་བསྐུར་དུ་གསོལ་
ལན་གསུམ་བརྗོད། ཞེས་གསོལ་བ་བཏབ་པས་བུམ་པའི་ཆུས་སྤྱི་བོ་ནས་མར་དབང་བསྐུར། ལུས་ཐམས་ཅད་གང་
དྲི་མ་ཐམས་ཅད་དག་དབང་ཐམས་ཅད་ཐོབ། ཆུ་ལྷག་མ་ཡར་ལུད་པ་ལས་འོད་དཔག་མེད་ཀྱིས་དབུ་བརྒྱན་
དབང་ལྷ་རང་ལ་ཐིམ་པར་གྱུར། ཡེ་ཤེས་སེམས་དཔའ་སྒྲོལ་མའི་ཐུགས་ཀར་ཟླ་བའི་གདན་ལ་ཏཾ་དམར་པོ་ལ་
སྔགས་ཀྱིས་བསྐོར་བ་ལས་འོད་ཟེར་ཞགས་པ་དང་ལྕགས་ཀྱུ་ལ་སོགས་པའི་རྣམ་པ་ཅན་དཔག་མེད་འཕྲོས་པས་

[091A]༄༅། །འཁོར་འདས་ཀྱི་བཅུད་དང་ཡོན་ཏན་དགོས་འདོད་ཐམས་ཅད་ནོར་བུ་དང་བུམ་པ་
བཟང་པོ་ལ་སོགས་པའི་རྣམ་པར་བཀུག་ནས་རང་ལ་ཐིམ་པར་བསམ་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་སཱ་ཧཱ། ཨོཾ་སརྦ་
ལོ་ཀ་ཨངྐུ་ཤ་ཛཿ་ཛཿ་ཞེས་བཟླ། ཐུན་མཐར་སྣོད་གཙང་མའི་ནང་དུ་གཏོར་མ་དཀར་གསུམ་མངར་གསུམ་དང་ཚོན་སྣ་ལྔས་བརྒྱན་པ་བཤམས་
ལ༑ འཇམ་དབྱངས་དཔའ་གཅིག་ལྟར་བྱིན་གྱིས་རླབས། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་རྗེ་བཙུན་སྒྲོལ་མ་
ལ་རྒྱལ་བ་སྲས་བཅས་ཀྱི་སྐོར་བ་སྤྱན་དྲངས། ལྗགས་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་

[091B] ཨོཾ་ཨཱརྱ་ཏཱ་རེ་སརྦ་བུདྡྷ་བོ་དཧི་སཏ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་ལན་བདུན་གྱིས་དབུལ། ཨརྒྷཾ་ལ་
སོགས་པས་མཆོད། རྒྱལ་ཀུན་མཁྱེན་བརྩེ་ནུས་མཐུ་འཕྲིན་ལས་ལྷ་མོར་ཤར་བས་འགྲོ་ཀུན་ཐར་པར་དབུགས་འབྱིན་
སྒྲོལ་མཛད་མ། །ཕྱག་གཡས་ནོར་བུ་འཛིན་པས་འདོད་པའི་ནོར་གྱིས་བསྐང་ཞིང་འཕགས་པའི་ནོར་རྒྱུན་མྱུར་དུ་འབེབས་
མཛད་མ། །ཕྱག་གཡོན་རྒྱལ་མཚན་འཛིན་པས་ཉོན་མོངས་བདུད་སོགས་འཇོམས་ཤིང་མི་མཐུན་ཕྱོགས་ལས་
རྒྱལ་མཛད་བའི་ར་མ། །བར་ཆད་སེལ་ཞིང་ནོར་གྱིས་བསྐང་བཞིན་ཡང་དག་ལམ་ལ་འགོད་ཐུགས་རྒྱུན་མཛད་རྗེ་བཙུན་

[092A]༄༅། །མ་ལ་འདུད། །ཁྱེད་ཀྱི་ཆོས་ཀུན་མཁྱེན་པའི་ཡེ་ཤེས་བརྩེ་བའི་ཐུགས་སེམས་གཟུགས་
ཤར་འགྲོ་ཀུན་འཁོར་བ་ལས་སྒྲོལ་མ། །ཕྱག་གཉིས་ཞགས་པ་འཛིན་པས་སྒྲུབ་པོར་སྣང་སྲིད་དགོས་འདོད་མ་ལུས་
བསྡུས་ཤིང་དངོས་གྲུབ་མྱུར་སྩོལ་མ། །སྔོན་གྱི་དམ་པའི་ཚིག་གསུངས་བཞིན་དུ་ཐུགས་སེམས་བསྐྱེད་ལས་གཡོ་མེད་
འགྲོ་ཀུན་འཇིགས་ལས་སྐྱོབ་བྱེད་མ། །རྨད་བྱུང་ཐུགས་རྗེས་འགྲོ་ཀུན་གཅིག་ཏུ་གཟིགས་ཤིང་རྒུད་པའི་སྡུག་བསྔལ་
མཐའ་དག་སེལ་མཛད་དཔའ་མོར་འདུད། །འགྲོ་སྐྱབས་སྟོབས་སྒྲུབ་རྟགས་སུ་རབ་མཛེས་དར་གྱི་ན་བཟའ་གསོལ་ཞིང་

[092B] །འགྲོ་ཀུན་སྐྱོབ་བྱེད་ང་ཡིན་སྙམ་པའི་ཡིད་བརྟན་གནས་སུ་རྡོ་རྗེ་སྐྱིལ་ཀྲུང་གིས་བཞུཊ་
མ་ལ་འདུད། །ཞེན་བྲལ་དུས་མི་དགོས་པས་འདོད་ལྡན་དུས་འདིར་ལོག་འཚོ་བྲལ་བའི་འབྱོར་པས་རྟག་ཏུ་ཚིམ་མཛད་
ཅིང༑ ༑འཇིག་རྟེན་འཐབ་རྩོད་ནད་དང་མུ་གེ་ཞི་ཞིང་འགྲོ་བ་ཀུན་ལ་ཆོས་དང་ཕན་བདེ་འབྱུང་བར་མཛོད། །གཏོར་
མགྲོན་རྣམས་རང་ལ་ཐིམ་པར་གྱུར། དགེ་བ་བསྔོ། གཏོར་མ་ཐུན་བཞི་ལ་སོགས་པ་མང་དུ་དབུལ་བ་གལ་ཆེ། ཤ་ཆང་སྒོ་ཙོང་ཟས་
གོས་གྲིབ་ཅན་སོགས་སྤང། མཚམས་ལ་འཇུག་པ་དང་དབྱེ་བའང་ཡར་ཚེས་ཀྱི་གཟའ་སྐར་བཟང་པོ་ལ་བྱའོ། །རྟགས་ནི་ཟླ་བ་ཤར་བ་དང་

[093A]༄༅། །འདོད་ཡོན་སྣ་ཚོགས་འབུལ་དུ་བྱུང་བ་ལ་སོགས་པ་རྨི་ལམ་དུ་བྱུང་ངོ། །གཞན་ལ་གསང་བ་གཅེས་སོ། །འདིའི་
དབང་བྱེད་ན་པདྨ་འདབ་བརྒྱད་ཀྱི་སྟེང་དཀར་གསུམ་མངར་གསུམ་སྤྲུས་པའི་འབྲང་རྒྱས་ནོར་བུའི་དབྱིབས་ཅན་ལ་རིལ་བུས་བསྐོར། མདུན་དུ་མཆོད་
གཏོར་བཤམས། བདག་བསྐྱེད་སོང་ནས། འབྲང་རྒྱས་ཡི་དམ་དུ་བསྐྱེད། མཆོད་བསྟོད་བཟླས་པ་གང་འགྲུབ་བྱ། སློབ་མས་མཎྜལ་ཕུལ་
ལ༑ ཀུན་མཁྱེན་ཡེ་ཤེས་ཕུང་པོ་ཅན། །སོགས་ཀྱིས་གསོལ་བ་གདབ། བྱང་སྡོམ་བཟུང། སློབ་མ་ལྟར་བསྐྱེད་དེ་འབྲུ་གསུམ་འགོད་
མདུན་གྱི་གཏོར་མའང་ཁྱེད་རང་བསྒོམ་པ་དང་འདྲ་བའི་ཡི་དམ་གྱི་ལྷ་དངོས་ཡིན་སྙམ་པའི་མོས་པ་བྱས་ལ། གསོལ་བ་གདབ་

[093B] དུས་གསུམ་སངས་རྒྱས་ཐམས་ཅད་དང། །སྐུ་གསུམ་ཡེ་ཤེས་དབྱེར་མེད་པ། །འགྲོ་བའི་འདྲེན་མཆོག་རྗེ་
བཙུན་མའི། །རྗེས་གནང་དམ་པ་སྩལ་དུ་གསོལ། །ལན་གསུམ། བླ་མ་དབྱེར་མེད་པའི་མདུན་བསྐྱེད་ཀྱི་རྗེ་བཙུན་
སྒྲོལ་མའི་སྤྱི་བོའི་ཨོཾ་ལས་འོད་ཟེར་དཀར་པོ་བྱུང་ནས་ཁྱེད་རང་གི་སྤྱི་བོར་ཐིམ་པས་སྐུའི་རྗེས་གནང་ཐོབ་པར་བསམ་
སྔགས་དང་དྲིལ་བསིལ་བྱ། ཡང་བླ་མ་ཡི་དམ་དབྱེར་མེད་ཀྱི་མགྲིན་པའི་ཨཱ་ལས་འོད་ཟེར་དམར་པོ་བྱུང་ནས་ཁྱེད་རང་
གི་མགྲིན་པར་ཐིམ་པས་གསུང་གི་རྗེས་གནང་ཐོབ་པར་བསམ། སྔགས་རོལ་བྱ། ཡང་ཐུགས་ཀའི་ཧཱུཾ་ལས་འོད་ཟེར་

[094A]༄༅། །སྔོན་པོ་བྱུང་ནས་ཁྱེད་རང་གི་སྙིང་གར་ཐིམ་པས་ཐུགས་ཀྱི་རྗེས་གནང་ཐོབ་པར་བསམ་
སྔགས་རོལ་བྱ། སླར་ཡང་གསོལ་གདབ་གོང་བཞིན་ལ། ཚིག་རྐང་ཐ་མ། སྐུ་གསུང་ཐུགས་ཀྱི་བྱིན་རློབས་སྩོལ། །ཞེས་
བསྒྱུར༑ མདུན་བསྐྱེད་ཀྱི་ཐུགས་ཀའི་ཧཱུཾ་ལས་འོད་ཟེར་འཕྲོས། ཕྱོགས་བཅུའི་རྒྱལ་བ་སྲས་བཅས་ཐམས་ཅད་རྗེ་བཙུན་
སྒྲོལ་མའི་རྣམ་པར་སྤྱན་དྲངས་ཏེ། སློབ་མའི་ལུས་ལ་སིབ་སིབ་ཐིམ་པར་བསམ། རྟེན་གཏོར་ཐོགས་ཏེ། འགྲོ་
ཀུན་སྲིད་པའི་རྒྱ་མཚོ་ལས། །རྨད་བྱུང་ཐུགས་རྗེའི་གྲུ་ཛིངས་ཀྱིས། །སྒྲོལ་བའི་ཐུགས་དམ་བཅས་པ་

[094B] །དམ་ཚིག་ཆེན་པོ་ཨེ་ཧེ་ཧི། །ཛཿ་ཧཱུཾ་བཾ་ཧོཿ་ཞེས་པས་སློབ་མའི་མགོར་བཞག་དེས་སྐུའི་བྱིན་རླབས་ཐམས་
ཅད་ཐོབ། བླ་མའི་ཐུགས་ཀའི་སྔགས་ཕྲེང་ལས་སྔགས་ཕྲེང་གཉིས་པ་བྱུང། ཞལ་ནས་ཐོན། ཁྱེད་རང་གི་
ཞལ་དུ་ཞུགས། ཐུགས་ཀར་འཁོད་པ་ལས་ཀྱང་འོད་ཟེར་ཞགས་པ་དང་ལྕགས་ཀྱུ་ལ་སོགས་པའི་རྣམ་པ་ཅན་སོགས་
བཟླས་དམིགས་དང་བཅས་སྔགས་རྗེས་ཟློས་བརྒྱ་རྩ་བརྒྱད་བྱ། གསུང་གི་བྱིན་རླབས་ཐོབ། དེ་ནས་མདུན་གྱི་རྗེ་བཙུན་མའི་
ཐུགས་ཀའི་ཏཱཾ་ཡིག་ལས་ཏཱཾ་གྱི་རྣམ་པ་ཅན་གྱི་འོད་ཟེར་དམར་པོ་དཔག་ཏུ་མེད་པ་བྱུང། སློབ་མ་རྗེ་བཙུན་མར་

[095A]༄༅། །གསལ་བའི་ཐུགས་ཀར་ཁྱེད་རང་གི་སེམས་ཏཱཾ་གྱི་རྣམ་པ་ཅན་དེ་ཉིད་ལ་ཐིམ་པས་དྭངས་
གསལ་འོད་ཀྱི་རང་བཞིན་དུ་གྱུར། དེའི་འ་ཏ་ལ་ཐིམ། ཏ་མགོ་བོ་ལ་ཐིམ། དེ་ཟླ་ཚེས་ལ། དེ་ཐིག་ལེ་ལ་
དེ་ནཱ་ད་ལ་ཐིམ། དེ་ནམ་མཁའ་ལ་ཡལ་བར་གྱུར་ཏེ། རྗེ་བཙུན་སྒྲོལ་མའི་ཐུགས་དང་ཁྱེད་རང་གི་སེམས་རོ་
གཅིག་ཏུ་གྱུར་པ་ལ་རྩེ་གཅིག་ཏུ་མཉམ་པར་འཇོག་དེའི་མཚོན་བྱེད་ལ་རྗེ་བཙུན་མའི་ཐུགས་ཀྱི་ཡེ་ཤེས་ཡིད་
བཞིན་གྱི་ནོར་བུའི་རྣམ་པར་ཤར་བ་རེ་བྱིན་བྱུང་བའི་མོས་པ་མཛོད། རིལ་བུ་ཁར་བྱིན། དེས་ཐུགས་ཀྱི་བྱིན་རླབས་

[095B] དེ་ནས་གསོལ་བ་གདབ་པ་ནི། བཅོམ་ལྡན་བདག་ལ་སྩལ་ལགས་ཀྱི། །བཅོམ་
ལྡན་བདག་ལ་བྱིན་གྱིས་རློབས། །ཞེས་ལན་གསུམ་རྟེན་གཏོར་ཐོགས་ཏེ། བཅོམ་ལྡན་འདི་ལ་སྩལ་ལགས་ཀྱིས། །
བཅོམ་ལྡན་འདི་ལ་བྱིན་གྱིས་རློབས། །ཞེས་ལན་གསུམ་གྱིས། གཏོར་མའི་ལྷ་ཁྱེད་རང་ལ་ཐིམ་པས་ཡི་དམ་གྱི་སྐུ་
གསུང་ཐུགས་དང། ཁྱེད་རང་གི་ལུས་ངག་ཡིད་གསུམ་དབྱེར་མེད་དུ་བསམ། དེ་ནས་ནོར་བུ་བདུད་རྩིར་གྱུར་པར་
བསམ་ལ། དངོས་གྲུབ་ཀྱི་ཚུལ་དུ་སློབ་མ་ལ་བྱིན། སློབ་མས་མཎྜལ་ཕུལ། མཇུག་ཆོག་དཔའ་གཅིག་ལྟར་རོ།། །།ལྔ་པ་

[096A]༄༅། །བཀའ་སྡོད་བསྲུང་མ་ལ་ལས་གཤིན་རྣམ་གསུམ་མོ། །དང་པོ་ནང་སྒྲུབ་ནི། མཆོད་གཏོར་ཕྱག་ལེན་ལྟར་
བཤམས། ཡི་དམ་གྱི་བདག་བསྐྱེད་བཟླས་པ་གཏོར་མ་ཕུལ་བའི་རྗེས་སུ། ཆོས་རྒྱལ་འཁོར་བཅས་བསྐྱེད་པ་ནི། སཱ་བྷཱ་ཝས་ཆོས་ཐམས་
ཅད་རང་བཞིན་གྱིས་གྲུབ་པས་སྟོང་པའི་སྟོང་པ་ཉིད་དུ་གྱུར། སྟོང་པའི་ངང་ལས་མདུན་གྱི་ནམ་མཁར་དྲག་པའི་
མེ་དཔུང་ཁ་དོག་ལྔ་པ་བཟོད་པར་དཀའ་བའི་རེག་བྱ་ཚ་བའི་མདར་དང་ལྡན་པ། བསྐལ་པ་འཇིག་པའི་མེ་ལྟར་
དྲག་ཏུ་འབར་བའི་འུར་སྒྲ་ཆེན་པོ་ཤིན་ཏུ་འཇིགས་པ་སྟོང་གསུམ་གཡོ་བའི་སྒྲ་ལྟར་རྒྱུད་མར་སྒྲོགས་པ། ཤིན་ཏུ་

[096B]
གསུམ་མུན་པ་བྱེ་བས་བྱུག་པ་ལྟར་གནག་པ། གདེངས་ཀ་ཆེ་བ་གྱེན་དུ་ཕྱོགས་ཤིང་རྩེ་མོ་ཕྲ་བ་ཐུར་དུ་ཟུག་པ་
ཤིན་ཏུ་ཡངས་ཤིང་རྒྱ་ཆེ་བའི་ནང་དུ་ཁྲག་ཞག་ཀླད་པའི་རྒྱ་མཚོ་རྦ་ཀློང་དམར་ནག་ཆལ་ཆིལ་གཡོ་ཞིང་རབ་ཏུ་འཁྲུག་
པ༑ ཝུ་བ་དམར་སེར་གྱི་ཕྲེང་བ་འཁྲིགས་པའི་སྟེང་དུ་པཾ་ལས་སྣ་ཚོགས་པདྨ་འདབ་མ་བརྒྱད་པའི་ལྟེ་བར་རཾ་ལས་
ཉི་མའི་དཀྱིལ་འཁོར་གྱི་སྟེང་དུ་གནོད་བྱེད་ནག་པོ་རྐན་རྐྱལ་དུ་བསྐྱེལ་བ། དེའི་སྟེང་དུ་ཧཱུཾ་ལས་དྲག་པོའི་གྲི་གུག་

[097A]༄༅། །ལྟེ་བར་ཧཱུཾ་མཐིང་ནག་གིས་མཚན་པ། དེ་ལས་འོད་འཕྲོས་དགྲ་བགེགས་གདུག་
པ་ཅན་ཐམས་ཅད་ཚར་བཅད། ཚུར་འདུས་གྲི་གུག་ཧཱུཾ་དང་བཅས་པ་ལ་ཐིམ། དེ་ཡོངས་སུ་གྱུར་པ་ལས་
དམ་ཅན་གཤིན་རྗེ་ཆོས་ཀྱི་རྒྱལ་པོ་སྐུ་མདོག་མཐིང་ནག་ཞལ་གཅིག་ཕྱག་གཉིས་ཀྱི་གཡས་པས་གྲི་གུག་བདུད་དཔུང་
ཀླད་ལ་འཕྱར་ཞིང། གཡོན་པས་དགྲ་བགེགས་ཀྱི་ཁྲག་གིས་བཀང་བའི་ཐོད་པ་ཐུགས་ཀར་བསྣམས་ནས་ཞལ་དུ་
གསོལ་བ། ཁྲག་ལ་དགྱེས་ཤིང་ཞལ་ནས་ཁྲག་འཛག་པ། སྦོམ་ཞིང་ཐུང་ལ་གསུས་པ་འཕྱང་བ། མཆེ་བ་

[097B]
ཁ་རླངས་བཞིན་དུ་འབར་བ། ཞལ་རྣམ་པར་འགྱུར་ཞིང་ཁྲོ་གཉེར་ཤིན་ཏུ་བསྡུས་པ། དམར་ལ་ཟླུམ་པའི་སྤྱན་
གསུམ་རབ་ཏུ་བགྲད་ནས་སྡང་མིག་དྲག་པོ་ཕྱོགས་བཅུར་གཡོ་བ། རལ་པ་སེར་སྐྱ་གྱེན་དུ་གཟིངས་ཤིང་
སྨིན་མ་སྨ་ར་རྫི་མ་བ་སྤུ་རྣམས་དུས་མཐའི་མེ་ལྟར་འབར་བ། འཇིག་རྟེན་གསུམ་གྱི་བདུད་ཐམས་ཅད་ཀྱི་དཀྱིལ་
འཁོར་ཐམས་ཅད་སྲེག་པར་བྱེད་པའི་འོད་ཟེར་རྣོན་པོ་གློག་ལྟར་འཁྱུག་པ། ཤིན་ཏུ་འཇིགས་པའི་ཐོད་པ་སྐམ་པོ་

[098A]༄༅། །ལྔས་དབུ་ལ་བརྒྱན་ཅིང། ཁྲག་གིས་སྤགས་པའི་མགོ་རློན་ལྔ་བཅུའི་ཕྲེང་བ་
མགྲིན་པར་འཕྱང་བ། སྟག་གི་ལྤགས་པ་རློན་པས་སྐུ་སྨད་དཀྲིས་ཤིང། མི་རུས་ཀྱི་འཁོར་ལོ་དང་རྣ་ཆ་ལ་སོགས་
པ་རུས་པའི་རྒྱན་གྱིས་སྤྲས་པ། ཤིན་རུ་རྔམ་ཞིང་གཟི་བརྗིད་བཟོད་པར་དཀའ་བ། ཞབས་གཡས་བརྐྱང་
ཞིང་གཡོན་བསྐུམ་པའི་སྟབས་ཀྱིས་བཞུགས་པ། དེའི་ཕྱོགས་བཞིར་དཀར་སེར་དམར་ནག་པའི་མ་ཧེ་དྲག་
ཏུ་ཁྲོས་པ་རྭ་དང་རྨིག་པ་རྡོ་རྗེའི་རང་བཞིན། ཁ་རླངས་མེ་འབར་བ་བཞིའི་སྟེང་དུ་ཡཾ་བཞི་ལས་ཌ་མ་རུ་དང་

[098B]
གཡོན་མདའ་དར་མེ་ལོང་གིས་བརྒྱན་པ་འཛིན་པ། ལྷོར་གཤིན་རྗེ་སེར་པོ་གཡས་རལ་གྲི་དང་གཡོན་རྒྱལ་མཚན་
འཛིན་པ། ནུབ་ཏུ་གཤིན་རྗེ་དམར་པོ་གཡས་ཡིད་བཞིན་གྱི་ནོར་བུ་དང་གཡོན་ཐོད་པ་བདུད་རྩིས་གང་བ་
འཛིན་པ། བྱང་དུ་གཤིན་རྗེ་ནག་པོ་གཡས་ཐོད་དབྱུག་དང་གཡོན་ཞགས་པ་འཛིན་པ། བཞི་ཀའང་མ་
ཧེ་དྲག་ཏུ་ཁྲོས་པའི་གདོང་པ་ཅན། ཤིན་ཏུ་རྣོ་བའི་རྭ་གཉིས་དང་ལྡན་པ། ཞལ་གདངས་ཤིང་མཆི་བ་

[099A]༄༅། །གཙིགས་པ། ལྗངས་རྣམ་པར་བསྐྱོད་པ། མེའི་ཕུང་པོ་དང་མཚུངས་པའི་སྤྱན་
གསུམ་རབ་ཏུ་བགྲད་པ། དབུ་སྐྲ་དམར་སེར་གྱེན་དུ་བརྫེས་ཤིང། སྨིན་མ་སྨར་སེར་པོ་མེ་ལྟར་
འབར་བ། ཐོད་སྐམ་ལྔའི་དབུ་རྒྱན་དང་རློན་པ་ཁྲག་འཛག་པ་ལྔ་བཅུའི་དོ་ཤལ་བྱས་པ། མི་རུས་
ཀྱི་ཕྲེང་བས་བརྒྱན་ཅིང་ལིངྒ་དམར་པོ་གྱེན་དུ་ལངས་པ། ཞབས་གཡས་བསྒོམ་པས་མ་ཧེ་མགོ་
གཡས་སུ་བསྟན་པའི་རྭ་བར་དང། གཡོན་བརྐྱང་པས་ཚང་རའི་སྟེང་ན་བརྫི་སྟེ་ཤིན་ཏུ་གཏུམ་པའི་ཚུལ་

[099B] འཁོར་དུ་སྡེ་བརྒྱད་ཀྱི་ཚོགས་ཐམས་ཅད་ཀྱིས་བསྐོར་བ། དེ་རྣམས་ཀྱི་དཔྲལ་བར་ཨོཾ་དཀར་
པོ༑ མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། རང་དང་དམ་ཚིག་པ་རྣམས་ཀྱི་ཐུགས་ཀའི་ཧཱུཾ་ལས་
འཕྲོས་པའི་འོད་ཟེར་ལྕགས་ཀྱུའི་རྣམ་པ་ཅན་གྱིས་ལྷོ་ཕྱོགས་རིམ་པ་བདུན་གྱིས་འོག་གཤིན་རྗེའི་གྲོང་ཁྱེར་ལྕགས་
མཁར་སྒོ་མེད་མུན་ཁང་བཅུ་དྲུག་ནས་དམ་ཅན་གཤིན་རྗེ་རྒྱལ་པོ་འཁོར་དང་བཅས་པ་སྤྱན་དྲངས། ཧཱུཾ་འཇམ་
དཔལ་དཔའ་བོ་ཁྲོས་པའི་ཟློས་གར་མཁན། །གཤིན་རྗེ་གཤེད་པོ་མི་ཡི་རྣམ་རོལ་པ། །ཆོས་ཀྱི་རྒྱལ་པོ་བློ་བཟང་

[100A]༄༅། །རྒྱལ་བའི་བཀའ། བདེན་པའི་དངོས་པོ་དེང་འདིར་གྲུབ་པར་མཛོད། །དགེ་སྡིག་
ལས་ཀྱི་ཤན་བྱེད་སྟངས་འཛིན་པ། །དམ་ཅན་གཤིན་རྗེ་རྒྱལ་པོ་འཁོར་དང་བཅས། །སྔོན་གྱི་གཡར་དམ་གཉན་པོ་
ཉེར་དགོངས་ཏེ། བརྩེ་བས་འཕྲིན་ལས་སྒྲུབ་ཕྱིར་གཤེགས་སུ་གསོལ། །ཨོཾ་ཧྲཱི་ཥྚཱི་ཝི་ཀྲི་ཏཱ་ན་ན་ཧཱུཾ་ཕཊ། ཡ་
མ་རཱ་ཛ་ས་པ་རི་ཝཱ་ར་ཨ་གརྵ་ཡ་ཛཛཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། རང་གི་ཐུགས་
ཀའི་ཧཱུཾ་ལས་འོད་ཟེར་འཕྲོས། དཔལ་གཤིན་རྗེ་གཤེད་ཀྱི་ལྷ་ཚོགས་ཐམས་ཅད་སྤྱན་དྲངས། ཨོཾ་ཡ་མནྟ་ཀ་ས་

[100B] བཅོམ་ལྡན་ཐུགས་རྗེས་གདུག་པ་འདུལ། བརྩེ་ཆེན་སྣ་ཚོགས་སྐུར་སྤྲུལ་པ། །
བཅོམ་ལྡན་བདག་ཉིད་ཆེན་པོ་སྟེ། །ཁྱེད་ཀྱིས་འདི་ལ་དབང་བསྐུར་གསོལ། །ཞེས་ལན་གསུམ། ཞེས་གསོལ་བ་བཏབ་
པས་ཡི་དམ་གྱིས་བུམ་ཆུས་དབང་བསྐུར་སྟེ། བཅོམ་ལྡན་དེ་བཞིན་གཤེགས་རྣམས་ཀྱིས། །གཉིས་སུ་མེད་པའི་
ཡེ་ཤེས་ཀྱི། །བདུད་རྩིའི་ཆུ་རྒྱུན་དམ་པ་འདིས། །དེ་རིང་ཁྱོད་ལ་དབང་བསྐུར་སྦྱིན། །ཨོཾ་བཛྲ་བཱ་ཝ་ཨ་བཧི་ཥིཉྩ་
ཧཱུཾ༑ ཞེས་དབང་བསྐུར་བའི་ཆུ་རྒྱུན་གྱིས་ལུས་ཐམས་ཅད་གང། དྲི་མ་ཐམས་ཅད་དག་དབང་བཞི་ཐོབ། ཆུ་

[101A]༄༅། །ལྷག་མ་ཡར་ལུད་པ་ལས་རྡོ་རྗེ་ནག་པོ་རྩེ་ལྔ་པ་རེ་རེས་དབུ་བརྒྱན་པར་གྱུར། གཤིན་
རྗེ་རྒྱལ་པོ་འཁོར་དང་བཅས། དམ་ཚིག་དབང་གིས་འདིར་བརྟན་བཞུགས། །མཆོད་པ་ཚུལ་བཞིན་བཞེས་ནས་
ཀྱང༑ ༑ལས་གྲུབ་བར་དུ་བཞུགས་སུ་གསོལ། །ཡ་མ་རཱ་ཛཱ་ས་མ་ཡ་སྟྭཾ་མཆོད་པ་བྱིན་གྱིས་རླབས། རབ་
འབྱམས་ཞིང་ན་དགྲ་བགེག་མ་ལུས་པའི། །སྙིང་ཁྲག་ཀླད་ཁྲག་དམར་ནག་རྒྱ་མཚོ་ཡི། མཆོད་ཡོན་ལ་སོགས་
མཆོད་ཡོན་ཅི་མཆིས་པ། །གཤིན་རྗེ་རྒྱལ་པོ་འཁོར་དང་བཅས་ལ་འབུལ། །ཨོཾ་ཧྲཱི་ཥྚཱི་ཝིཀྲི་ཏཱ་ན་ན་ཧཱུཾ་ཕཊ་

[101B] དབང་པོ་ལྔ་ཡི་མེ་ཏོག་གཞན་ཡང་ནི། །
ཆུ་སྐྱེས་ལ་སོགས་མེ་ཏོག་ཅི་མཆིས་པ། །གཤིན་རྗེ་  ྾  ཨོཾ་ཧྲཱི་ཥྚྲཱི་སོགས། ས་པ་རི་ཝཱ་ར་བཛྲ་པུཥྤེ་པཱུ་ཛ་ས་མ་
ཡེ་ཧཱུཾ། རབ་འབྱམས་  ྾  ཚིལ་ཆེན་བདུད་རྩི་ལྔ་ལྡན་གུ་གུལ་དང། །ཨ་ཀ་རུ་སོགས་བདུག་སྤོས་ཅི་མཆིས་པ།།
གོང་གི་སྔགས་ཀྱི་པུཥྤེའི་གནས་སུ། དཧུ་པ་སྦྱར། དེ་བཞིན་དུ། ཞུན་ཆེན་ཞུན་མར་ཡི་དྭགས་མེ་ཡིས་སྦར། །ནོར་བུའི་འོད་
སོགས་སྣང་གསལ་ཅི་མཆིས་པ། །དའི་པཾ། ཁྲག་ཞག་མཁྲིས་པའི་དྲི་ངད་སྟོང་གསུམ་ཁྱབ། །ག་པུར་ལ་སོགས་དྲི་

[102A]༄༅། །ཆིབ་ཅི་མཆིས་པ། །གནྡྷེ། ཤ་རུས་བཤོས་བུ་དམར་ནག་རྒྱ་མཚོ་དང། །བདུད་རྩིའི་
ཟས་སོགས་ཞལ་ཟས་ཅི་མཆིས་པ། །ནཻ་ཝི་ཏེ། ཐོད་པའི་ཅང་ཏེའུ་མི་རྐང་གླིང་བུ་སོགས། །བརྗིད་ཅིང་སྙན་པའི་སྒྲ་
ལྡན་རོལ་མོའི་ཚོགས། །ཤཔྟ་རྣམས་སྦྱར་བས་མཆོད། ནང་མཆོད་ནི། ཨོཾ་མཆོད་དོ། །དུས་གསུམ་སངས་རྒྱས་
ཐམས་ཅད་ཀྱི་ངོ་བོ། དངོས་གྲུབ་ཀུན་གྱི་འབྱུང་གནས། དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱ་ཧཱུཾ་
སོགས་བརྒྱུད་པའི་བླ་མ་ལ་འབུལ། རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་

[102B]  ྾  འཕྲིན་ལས་གཤིན་རྗེ་རིགས་བཞིའི་  ྾  འཁོར་སྡེ་བརྒྱད་ཀྱི་ཚོགས་ཀྱི་
ཞེས་དབུལ། རྡོ་རྗེ་བསྡམས་ལས་སྲིན་ལག་གཉིས་ལྟོ་སྦྱར་ཏེ་བསྒྲེང་པའི་ཕྱག་རྒྱ་སྙིང་གར་བཞག་ལ། ཨོཾ་ཧྲཱི་ཥྚྲཱི་སོགས། ཡ་མ་རཱ་
ཛཱ་ས་པ་རི་ཝཱ་རི་ས་མ་ཡ་སྟྭཾ། འཇམ་དཔལ་གཤིན་རྗེ་གཤེད་ཀྱི་བཀའ་སྡོད་སྟོབས་ཆེན་གཤིན་རྗེའི་རྒྱལ་པོ་འཁོར་
དང་བཅས་པ་ཁྱེད་རྣམས་ཀྱིས། བཅོམ་ལྡན་འདས་གཤིན་རྗེ་གཤེད། རྗེ་བཙུན་འཇམ་པའི་དབྱངས། གྲུབ་ཆེན་
དཔའ་བོ་རྡོ་རྗེ། ཐམས་ཅད་མཁྱེན་པ་བློ་བཟང་གྲགས་པའི་དཔལ་ལ་སོགས་པ་རྩ་བ་དང་བརྒྱུད་པའི་བླ་མ་དམ་

[103A]༄༅། །པ་རྣམས་ཀྱི་སྤྱན་སྔར་ཁས་བླངས་ཤིང་དམ་བཅས་པའི་དམ་ཚིག་མཐའ་དག་དྲན་པར་
གྱིས་ལ། དེ་རྣམས་ཀྱི་བཀའ་དང་དམ་ལས་མ་འདའ་བར་སངས་རྒྱས་ཀྱི་བསྟན་པ་བསྲུང། དཀོན་མཆོག་གི་
དབུ་འཕང་བསྟོད། རྣལ་འབྱོར་པ་བདག་གིས་ཇི་ལྟར་བསྒོ་བའི་འཕྲིན་ལས་ཐམས་ཅད་མྱུར་དུ་སྒྲུབ་པ་ལ་མི་
གཡེལ་བར་མཛོད་ཅིག་སྔོན་གྱི་ཐ་ཚིག་དྲན་བྱའི་ཕྱིར། །རྡོ་རྗེའི་ཐ་ཚིག་འདི་བསྣན་པས། །མི་བྱེད་རྡོ་རྗེའི་དམ་
ཚིག་ནི། །ཁྱོད་ཀྱི་སྙིང་ལ་གནས་པར་འགྱུར། །ཨོཾ་བཛྲ་ས་མ་ཡ་ཏིཥྛ། ཞེས་དམ་ལ་བཞག་པས་གཤིན་རྗེ་འཁོར་བཅས་

[103B] བདག་གི་དཀའ་དང་དམ་ལས་མི་འདའ་བར་བསམ་མོ། །རང་གི་ཐུགས་ཀ་ནས་འོད་ཟེར་འཕྲོས་གཤིན་
རྗེ་གཤེད་རིགས་ལྔ་མདུན་གྱི་ནམ་མཁར་སྤྱན་དྲངས། གཤིད་རྗེ་གཤད་ཀྱི་ཡིག་བརྒྱ་བཟླ། ཧཱུཾ་རྡོ་རྗེ་འཆང་དང་བློ་བཟང་
གྲགས་པ་སོགས། །བླ་མ་ཡི་དམ་བསྲུང་མས་དགོངས་སུ་གསོལ། །རྗེ་བཙུན་བླ་མ་ཐ་མལ་དུ་ཞེན་ཅིང། །མ་དད་
ལོག་ལྟ་བགྱིས་རྣམས་མཐོལ་ལོ་བཤགས། །རིམ་གཉིས་ལ་བརྟེན་མཆོག་ཐུན་གྲུབ་པའི་བགེགས། །དམ་ཚིག་
སྡོམ་པར་འགལ་ཉམས་ཁྱད་པར་དུ། །མི་དགེ་བཅུ་སྤོང་ཁྲིམས་དང་འགེལ་བ་ཡི། །རང་བཞིན་བཅས་པའི་སྡིག་

[104A]༄༅། །ལྟུང་  ྾  ཆོས་རྒྱལ་འཁོར་བཅས་བདག་ཅག་བུ་བཞིན་དུ། །བསྐྱངས་པར་གཏང་རག་
དུས་སུ་མ་བཏང་དང། །བློ་བཟང་རྒྱལ་བའི་བསྟན་པར་ལོག་པའི་སེམས། །བྱེད་ལ་བྱིན་རླབས་བྱས་རྣམས་  ྾  བཤགས་
དང་བཤགས་བྱའི་མཚན་མ་ཀུན་བྲལ་ཡང། །བདེན་འཛིན་བག་ཆགས་བཅས་པ་དག་བྱའི་ཕྱིར། །བླ་མ་ཡི་དམ་དམ་
ཅན་ཚོགས་རྣམས་ལ། །བཤགས་པས་སྒོ་གསུམ་དྲི་མ་དག་གྱུར་ཅིག་བསྐང་རྫས་བྱིན་རླབས་བྱ། ཧཱུཾ་ལྷུན་གྲུབ་བདེ་
བ་ཆེན་པོའི་རྣམ་རོལ་ལས། །འདོད་དགུའི་དམ་རྫས་ཕྱི་ནང་མཆོད་སྤྲིན་ཚོགས། །རབ་འབྱམས་ས་དང་བར་སྣང་

[104B] །དམ་ཅན་འཁོར་བཅས་དགྱེས་པ་བསྐྱེད་གྱུར་ཅིག་དགྲ་བགེགས་སྙིང་ཁྲག་མཆོད་ཡོན་འཁྱིལ་
ཞིང་གང། །དབང་པོ་ལྔ་བརྩིགས་ལྷ་མའི་མེ་ཏོག་བཀྲ་ཤ་ཆེན་ཚིལ་ཆེན་དུར་ཁྲོད་མེར་སྲེག་སྤོས། །ཞུན་ཆེན་
མཚོ་ལ་བགེགས་ཕུང་སྦར་བའི་སྒྲོན། །ག་པུར་དྲི་སྒོས་ཁྲག་མཚོ་འཇིགས་རླབས་གཡོ། །དགྲ་བགེགས་ཤ་ཁྲག་
ལྷ་མའི་བཟའ་བཅའ་སྤུངས། །སྙན་བརྗིད་འགྱུར་བའི་རོལ་མོ་བཅས་པ་འདིས། །དམ་ཅན་ཆོས་རྒྱལ་འཁོར་བཅས་
ཐུགས་དམ་བསྐང། །སྟོང་གསུམ་ཡུད་གྱིས་མྱུལ་བའི་མ་ཧེའི་ཚོགས། །ཟླ་བའི་གདོངས་ལྡན་རྟ་ནག་གློག་

[105A]༄༅། །བཞིན་རྒྱུ། །གཡག་རོག་ཞོལ་ཆེན་ངར་སྒྲས་དགྲ་སྙིང་འགས། །ཟླ་དང་དར་གྱིས་
བརྒྱན་པའི་ལུགས་ནག་དང། །དགྲར་ལྡང་བྱ་ནག་རྡོ་རྗེའི་མཆུ་སྡེར་བཅས་ཁ་གདངས་མཆེ་གཙིགས་ཁྱི་ནག་དོམ་
ལྟར་འཕྱོ། །འཇའ་ཚོན་ལྟར་བཀྲ་མཛེས་པའི་རུ་མཚོན་འདིས། །དམ་ཅན་  ྾  སྦྱངས་རྟོགས་སྤར་བའི་མྱོས་
བྱེད་བདུད་རྩིའི་མཚོ། །ཤ་ཁྲག་དམར་ཆེན་གཏོར་མ་རི་ལྟར་སྤུངས། །དགྲ་བགེགས་སྲོག་ནི་མཐར་བྱེད་མཚོན་ཆའི་
ཚོགས༑ ༑ཞིང་ཆེན་གཡང་གཞི་མགོ་རློན་དོ་ཤལ་དང། །ཟླ་བ་ལ་འགྲན་འཇིགས་རུང་ཐོད་སྐམ་གྱི། །དབུ་རྒྱན་རུས་

[105B] །རྡོ་རྗེའི་གོ་ཁྲབ་འདོད་ཡོན་སྣ་ལྔ་འདིས། །དམ་ཅན་  ྾  རི་རབ་གླིང་བཞི་རྒྱལ་
སྲིད་རིན་ཆེན་བདུན། །ཉེ་བའི་རིན་ཆེན་བདུན་སོགས་མཆོད་སྤྲིན་ཆགས། །ནང་རྟེན་ལས་ཀྱི་གཤིན་རྗེའི་འཁོར་ལོ་
དང༑ ༑གསང་རྟེན་ཆོས་རྒྱལ་འཁོར་བཅས་བྲིས་འབུར་སྐུ། །སྟོབས་ཆེན་ལས་ཀྱི་གཤིན་རྗེའི་སྐུར་བསྟན་ཀྱང། །
ཡབ་གཅིག་འཇམ་དབྱངས་ཞི་ཁྲོའི་བདག་ཉིད་དུ། །ཡིད་ཆེས་གསོལ་འདེབས་བླ་མེད་རྟེན་མཆོག་འདིས། །
དམ་ཅན་ཆོས་རྒྱལ་འཁོར་བཅས་ཐུགས་དམ་བསྐང། །ཐུགས་དམ་བསྐང་ཞིང་ཉམས་ཆགས་སོས་གྱུར་ནས། །བར་

[106A]༄༅། །ཆད་ཀུན་སེལ་མཐུན་རྐྱེན་མ་ལུས་སྒྲུབ། །ཧཱུཾ་བླ་མ་ཡི་དམ་གཤིན་རྗེ་གཤེད་པོ་དང།།
སོགས་བཟློག་པ་བྱ། གཙོ་བོའི་ཐུགས་ཀར་ཉི་གདན་ལ་ཧཱུཾ་དང། འཁོར་བཞིའི་ཐུགས་ཀར་ཉི་གདན་ལ་ཡཾ་དཀར་སེར་
དམར་ནག་གི་མཐར་རང་རང་གི་སྔགས་ཀྱིས་བསྐོར་བ། རང་ཡི་དམ་གྱི་ང་རྒྱལ་ཤིན་ཏུ་བརྟན་པའི་ཐུགས་ཀའི་ཧཱུཾ་
ལས་འོད་འཕྲོས། གཙོ་འཁོར་རྣམས་ཀྱི་ཐུགས་ཀའི་ས་བོན་ལ་ཕོག་པས་དགྱེས་བཞིན་དུ་བཀའ་ཉན་ཅིང་ལས་
སྒྲུབ་པར་བསམ་ལ། ཨོཾ་ཀ་ལ་རཱུ་པ་ཡ་མ་རཱ་ཛཱ་ཧཱུཾ་ཕཊ། ཞེས་དང། བྲམ་ཟེ་མཆོག་སྲིད་ཀྱིས་མཛད་ཟེར་བའི་རྒྱ་གཞུང་

[106B] ཤ་ས་ན་འདིའི་སྔགས་སུ་གསུངས་
ཏེ༑ ཆོས་སྐྱོང་སྤྱིའི་རྩ་སྔགས་ཡིན་པས་ཤིན་ཏུ་ལེགས་སོ། །ཞེས་རྩ་ང་སྟོན་གྱིས་གསུངས་པས་ཤཱ་ས་ན་འང་བཟླ། ཨོཾ་ཡ་མ་རཱ་ཛཱ་
སརྦ་པཱ་བཾ་བིགྷྣན་ཤ་ཏྲུཾ་དུཥྚཾ་ཤིནྟ་ཀུ་རུ་ཡེ་སཱ་ཧཱ། ཨོཾ་ཡ་མ་རཱ་ཛཱ་ཨཱ་ཡུཔུཎྱེ་པྲཛྙཱ་ས་མ་ཏི་པུཥྚིཾ་ཀུ་རུ་ཡེ་སཱ་ཧཱ་
ཨོཾ་ཡ་མ་རཱ་ཛཱ་སརྦ་སིདྡྷི་ཧཱུཾ། ཨོཾ་ཀ་ལ་རཱུ་པ་སརྦ་བིགྷྣན་ཤ་ཏྲུཾ་མཱ་ར་ཡ་ཧཱུཾ་ཕཊ། ཅེས་རིམ་པ་བཞིན་གཤིན་རྗེ་བཞིའི་
སྔགས་བཟླ། གཏོར་མ་བྱིན་གྱིས་རླབས་ལ། ཧཱུཾ་མགྲོན་རྣམས་ཀྱི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དཀར་

[107A]༄༅། །པོ་འོད་ཀྱི་སྦུ་གུ་ཅན་གྱིས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་ཀ་ལ་
རཱུ་པ་ས་པ་རི་ཝཱ་ར་སརྦ་བིགྷྣན་ཤ་ཏྲུཾ་མཱ་ར་ཡ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་བདུན་གྱིས་གཙོ་འཁོར་ཀུན་ལ་
འབུལ༑ ཨོཾ་ཀ་ལ་རཱུ་པ་ས་པ་རི་ཝཱ་ར་ཨོཾ་ཨཱ་ཧཱུཾ། གིས་ནང་མཆོད་འབུལ། ཨརྒྷཾ་སོགས་ཀྱིས་མཆོད། ཧོ་འཇམ་
དཔལ་གཤིན་རྗེ་གཤེད་ཀྱི་བཀའ་འཁོར་ན་བཀའ་ཉན་ཅིང། བཀའ་དང་དམ་ལས་མི་འདའ་བའི་དམ་ཅན་
སྐྱེ་འགྲོ་ཡོངས་ཀྱི་སྲོག་བདག་དམ་ཚིག་ཅན་གྱི་སྟོང་གྲོགས། གདུགས་པ་ཅན་རྣམས་ཚར་གཅོད་པ་ལ་

[107B]
མཆོད་གཏོར་འདི་བཞེས་ལ། དགེ་འདུན་གྱི་ཆོས་འཁོར་སྐྱོངས། ཆོས་མི་ནུབ་པའི་རྒྱལ་མཚན་
ཚུགས། ཁྱད་པར་དུ་བློ་བཟང་རྒྱལ་བའི་བསྟན་པ་ལ་གནོད་ཅིང་འཚེ་བ། སྐྱེ་བོ་ཡོངས་ལ་འཚེ་བ་
བདག་ཅག་དཔོན་སློབ་འཁོར་དང་བཅས་པ་ལ་སོགས་སུ་ཞེ་སྡང་བའི་མི་དང་མི་མ་ཡིན་པའི་དགྲ་བགེགས་ཐམས་
ཅད་ཀྱི་བསམ་སྦྱོར་ངན་པ་ཐམས་ཅད་ཞི་བའི་ཐམས་ཀྱིས་དོར་བར་མཛད་དུ་གསོལ། གལ་ཏེ་ཞི་བས་འདུལ་དུ་

[108A]༄༅། །མ་འཚལ་བ་ལྟ་ན་གང་ལ་གང་འཚམ་པའི་དྲག་པོའི་ལས་ཀྱིས་ཚར་གཅོད་པའི་
འཕྲིན་ལས་མཛོད་ཅིག་གཞི་བདག་གཏོར་མ་བཏང། བརྐྱང་བསྐུམ་མས་བསྟོད། སྤྲོ་ན། ཧཱུཾ་འཇམ་དཔལ་
བཀའ་སྡོད་སྟོབས་ཆེན་གཤིན་རྗེའི་གཙོ། །བདུད་དཔུང་ཀུན་འཇོམས་ཤིན་ཏུ་ཁྲོས་པའི་སྐུ། །དགེ་སྡིག་དཔང་
མཛད་ལེགས་ཉེས་ཆོས་བཞིན་སྤྱོད། །ཁམས་གསུམ་ཟ་བྱེད་གཤིན་རྗེའི་རྒྱལ་པོ་དང། །བཀའ་ཉན་འཁོར་
ཚོགས་དམ་ཅན་རྒྱ་མཚོ་བཅས། །ཤ་ཆེན་ཁྲག་ཞག་དམ་རྫས་མཆོད་གཏོར་དང། །བདུད་རྩི་ལྔ་ལྡན་བཏུང་བ་

[108B] །རྡོ་རྗེ་འཆང་དབང་རྩ་རྒྱུད་བླ་མ་དང། །འཇམ་དཔལ་གཤིན་རྗེ་གཤེད་ཀྱི་བཀའ་བཞིན་དུ། །
རྒྱལ་བའི་བསྟན་པ་བསྲུང་ཞིང་རྒྱས་པ་དང། །རྣལ་འབྱོར་བདག་ཅག་དཔོན་སློབ་འཁོར་བཅས་ཀྱི། །ནད་
གདོན་ཉེར་འཚེ་དགྲ་དང་བགེགས་ལ་སོགས། །བར་ཆད་མི་མཐུན་ཕྱོགས་ཀུན་ཞི་བར་མཛོད། །བཤད་དང་སྒྲུབ་
པ་ཚེ་དང་བསོད་ནམས་དང། །འཁོར་དང་ལོངས་སྤྱོད་ལ་སོགས་རྒྱས་པར་མཛོད། །སྲིད་པ་གསུམ་གྱི་
འགྲོ་བ་མ་ལུས་དང། །དེ་ཡི་དཔལ་འབྱོར་ཐམས་ཅད་དབང་དུ་མཛོད། །དེང་ནས་བརྩམས་ཏེ་བྱང་ཆུབ་སྙིང་

[109A]༄༅། །པོའི་བར། །ལམ་ལ་བར་དུ་གཅོད་པ་ཕྱི་ནང་གི་དགྲ་བགེགས་མི་དང་མི་མ་
ཡིན་ལ་སོགས། །ཐམས་ཅད་དྲག་པོའི་ལས་ཀྱིས་ཚར་ཆོད་ཅིག་ཅེས་པས་གཏོར་མ་ཕྱིར་ལྷོ་ཕྱོགས་སུ་བསྐྱལ་ལོ། །
དེ་ནས་ནང་མཆོད་དང་ཕྱི་མཆོད་ཕུལ། བཟོད་གསོལ། བྲིས་སྐུ་ཡོད་ན་དེ་ལ་བསྟིམ། མེད་ན་གཤེགས་གསོལ་བྱ། བསྔོ་བ་དང་བཀྲ་ཤིས་
བརྗོད༑ འདིའི་རྗེས་གནང་བྱེད་ན་དཀྱིལ་འཁོར་དཀར་པོ་ཟླུམ་བུ་མེ་རི་དང་བཅས་པའི་དབུས་སུ་ཆོས་འབྱུང་མཐིང་ནག་ཟུར་རང་ལ་བསྟན་པའི་
དབུས་སུ་གྲི་གུག་ནག་པོའི་ལྟེ་བ་ལ་ཧཱུཾ་གིས་མཚན་པའི་མཐར། ཨོཾ་ཀ་ལ་རཱུ་པ་ཧཱུཾ་ཕཊ་གྱིས་བསྐོར་བ་བྲི། ཆོས་འབྱུང་གི་སྟེང་དུ་མཉྫི་ལ་

[109B] མཐའ་མཆོད་གཏོར་གྱིས་བསྐོར། ཡི་དམ་གྱི་བདག་བསྐྱེད་སོང་ནས། གཏོར་མ་ཆོས་
སྐྱོང་དུ་བསྐྱེད། མཆོད་བསྟོད་བཟླས་པ་བྱ། སློབ་མས་མཎྜལ་ཕུལ། གཟུགས་མཆོག་མཆོག་ཏུ་དྲག་པོ་ཆེ། །དཔའ་
བོ་མཆོག་གི་སྤྱོད་ཡུལ་ཅན། །གདུལ་དཀའ་འདུལ་བའི་དོན་མཛད་པ། །འཆི་བདག་གཤིན་རྗེའི་རྗེས་གནང་སྩོལ། །
ཞེས་གསོལ་བ་གདབ། ལྷ་ངོ་བསྟན། བདུན་རྣམ་དག་ལན་གསུམ་བྱ། སློབ་མ་ལྷར་བསྐྱེད་པ་མི་གསལ་ཡང་བླ་མ་གོང་མའི་ཞལ་གདམས་
ལས་བྱུང་བ་ལྟར་རྡོ་རྗེ་འཇིགས་བྱེད་དུ་བསྐྱེད། དེ་ནས། སྐུའི་རྗེས་གནང་གི་དོན་དུ་གསོལ་བ་གདབ་པ་ནི། དུས་གསུམ་སངས་

[110A]༄༅། །རྒྱས་ཐམས་ཅད་ཀྱི། །སྐུ་ཡི་རྡོ་རྗེ་སློབ་དཔོན་གྱིས། །བདག་ལ་གཤིན་རྗེ་རྒྱལ་
པོ་ཡི། །སྐུ་ཡི་རྗེས་གནང་སྩལ་དུ་གསོལ། །ལན་གསུམ། བླ་མ་རྡོ་རྗེ་འཇིགས་བྱེད་དུ་གསལ་བས་ཆོས་སྐྱོང་
གི་ཕྱག་གཉིས་ནས་བཟུང་ནས་སློབ་མ་ལ་གཏད་པར་བསམ་ལ། དེའི་མཚོན་བྱེད་དུ་གྲི་གུག་དང་ཐོད་པ་གཏད་དེ་
བཀའ་བསྒོ་བ་ནི། དམ་ཅན་གཤིན་རྗེའི་རྒྱལ་པོ་ཁྱོད་ཀྱིས་བཅོམ་ལྡན་འདས་རྡོ་རྗེ་འཇིགས་བྱེད་ནས་རྩ་བའི་བླ་མའི་
བར་གྱི་དཔལ་ལྡན་བླ་མ་དམ་པ་རྣམས་ཀྱིས་བཀའ་བསྒོས། དམ་ཚིག་ཉེར་དུ་གཏད། རང་གི་ཁས་བླངས་དམ་

[110B] གཤིན་རྗེ་གཤེད་ཀྱི་རྣལ་འབྱོར་པ་འདི་རྣམས་ཀྱི་ལུས་དང་གྲིབ་མ་བཞིན་དུ་རྗེས་
སུ་འབྲང་ནས། དམ་པའི་ཆོས་སྒྲུབ་པ་ལ་ལུས་ཀྱི་རྐྱེན་ངན་བར་ཆད་ཐམས་ཅད་གསལ་ནས། འཕྲིན་ལས་གང་
བཅོལ་བ་སྒྲུབ་པ་དང། ཆོས་ལྡན་གྱི་བསམ་དོན་ཐམས་ཅད་ཡིད་བཞིན་དུ་འགྲུབ་པའི་སྟོང་གྲོགས་མཛོད་ཅིག་ཅེས་
བརྗོད། སློབ་མ་ལ། གཤིན་རྗེ་གཤེད་ཀྱི་རྣལ་འབྱོར་པ་འདི་རྣམས་ཀྱིས་ཀྱང་གཤིན་རྗེ་རྒྱལ་པོའི་དམ་ཚིག་ལ་གནས་
པའི་ངང་ནས་ལུས་ཀྱི་སྒོ་ནས་བསྙེན་སྒྲུབ་ཀྱི་ལས་དང། མཆོད་གཏོར་གྱི་ལས་ལ་བརྩོན་པར་གྱིས་ཤིག་སློབ་མས་

[111A]༄༅། །ཀྱང། དེ་བཞིན་དུ་བགྱིའོ། །ཞེས་ཁས་བླངས། གསུང་གི་རྗེས་གནང་ལ་གསོལ་བ་གདབ་པ་
ལ་སྐུའི་དང་རིགས་འགྲེ་སྦྱར། རང་ཡི་དམ་དུ་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས། མདུན་གྱི་འཆི་བདག་
གི་ཐུགས་ཀར་ཕོགས་པས། ཐུགས་རྒྱུད་བསྐུལ་ཏེ། ཐུགས་ཀའི་སྔགས་ཕྲེང་ལས་ཀྱང། སྔགས་ཕྲེང་ཁ་དོག་
ནག་པོ་འོད་ཟེར་དྲག་ལ་རྩུབ་པ་འཕྲོ་བ་དང་བཅས་པ། མར་མེ་གཅིག་ལས་གཉིས་ཆད་ཀྱི་ཚུལ་གྱིས་ཐུགས་ཀ་
ནས་བརྒྱུད་དེ་ཞལ་ནས་ཐོན། སློབ་མའི་ཞལ་དུ་ཞུགས། སྙིང་ཁར་ཉི་དཀྱིལ་གྱི་སྟེང་དུ་ཧཱུཾ་ཡིག་གི་མཐར་

[111B]
ཐམས་ཅད་བྱ་སྒྲོ་མེ་ལ་སྲེག་པ་བཞིན་དུ་གཞོབ་ཐུལ་ཐུལ་བསྲེག་པའི་མོས་པ་མཛད་ནས། སྔགས་བརྒྱ་རྩའི་རྗེས་ཟློས་
བྱེད་དུ་བཅུག་བཀའ་བསྒོ་ནི། གོང་ལྟར་ལས་ལུས་ཀྱི་ཚབ་ཏུ། ངག་གི་རྐྱེན་ངན་བར་ཆད་ཐམས་བསལ་ནས། ཞེས་དང་
ངག་གི་སྒོ་ནས་བསྙེན་སྒྲུབ་ཞེས་སྦྱར། ཐུགས་ཀྱི་རྗེས་གནང་ལ་གསོལ་གདབ་རིགས་འདྲ། བླ་མའི་ཐུགས་ཀའི་ཧཱུཾ་ལས་འོད་
ཟེར་འཕྲོས། གཤིན་རྗེ་འཁོར་དང་བཅས་པ་ལ་ཕོག་པས་འཁོར་ཐམས་ཅད་ཐུགས་ཀའི་ས་བོན་གྱི་རྣམ་པར་

[112A]༄༅། །གཙོ་བོའི་ཐུགས་ཀར་ཐིམ། གཤིན་རྗེ་རྒྱལ་པོའི་སྐུ་ལས་ཀྱང་སྐུ་རང་འདྲ་གཉིས་པ་
ཞིག་བྱུང། སློབ་མའི་སྤྱི་བོར་ནས་ཞུགས། །རྩ་ཨ་ཝ་དཧུ་ཏིའི་ནང་བརྒྱུད་དེ་སྙིང་ཁར་བྱོན། དུས་འདི་ནས་
བཟུང་སྟེ། བྱང་ཆུབ་སྙིང་པོ་ལ་མཆིས་ཀྱི་བར་དུ་དམ་པའི་ཆོས་སྒྲུབ་པ་ལ་ཞི་རྒྱས་དབང་དྲག་གི་འཕྲིན་ལས་གང་
བཅོལ་བ་ཐམས་ཅད་ཐོགས་མེད་དུ་སྒྲུབ་པའི་ཕྱིར་དུ། འབྲལ་མེད་དུ་ཞུགས་ནས་བྱིན་གྱིས་རླབས་བྱུང་སྙམ་པའི་མོས་
པ་མཛོད། གཏོར་མ་སློབ་མའི་མགོར་བཞག་ཏེ་བཀའ་བསྒོ་བ་ནི། གོང་ལྟར་ལས། ལུས་ཀྱི་ཞེས་པའི་ཚབ་ཏུ། ཡིད་ཀྱི་ཞེས་

[112B] སློབ་མས་མཎྜལ་ཕུལ། དེ་ནས་མཆོད་གཏོར་ཕུལ་ནས་བཀྲ་ཤིས་དང་སྨོན་ལམ་བརྗོད། གཤེགས་གསོལ་བྱ་
དཀྱིལ་འཁོར་བསྡུའོ།། །།གཉིས་པ་ཆོས་རྒྱལ་ཕྱི་སྒྲུབ་ནི། ཨོཾ་སྭ་བྷཱ་ཝ་སོགས་ཆོས་འབྱུང་བསྐྱེད་པ་གོང་ལྟར་ལས། རཾ་
ལས་ཉི་མའི་དཀྱིལ་འཁོར་གྱི་སྟེང་དུ་དགྲ་བགེགས་རྣམས་ཀྱི་སྙིང་ག་ནས་བརྫིས་པའི་མ་ཧེ་ནག་པོའི་གདན་ལ་ཡཾ་ལས་
དབྱུག་པ་ཡཾ་གྱིས་མཚན་པ་ལས་འོད་འཕྲོས། གདུག་པ་ཅན་ཐམས་ཅད་ཚར་བཅད་ཚུར་འདུས་ཡོངས་སུ་གྱུར་པ་
ལས༑ དམ་ཅན་གཤིན་རྗེའི་རྒྱལ་པོ་མ་ཧེ་ཁྲོས་པའི་གདོང་ཅན། སྐུ་མདོག་ནག་པོ་ཞལ་གཅིག་ཕྱག་གཉིས་

[113A]༄༅། །ཀྱི་གཡས་པས་དབྱུག་པ་ནམ་མཁའ་ལ་འཕྱར་པས་དགྲ་བགེགས་རྡུལ་དུ་རླག་ཅིང་
གཡོན་སྡིག་མཛུབ་དང་བཅས་པའི་ཞགས་པས་བསྟན་དགྲ་མ་ལུས་པ་བཅིང་བར་མཛད་པ། ཞབས་གཡས་
བསྐུམ་པས་མ་ཧེ་རབ་ཏུ་ཁྲོས་པའི་ར་བར་དང། གཡོན་བརྐྱང་པས་ཚང་སྟེང་ནས་བརྫིས་པ། ཐོད་སྐམ་ལྔས་
དབུ་བརྒྱན་ཅིང། རློན་པ་ལྔ་བཅུའི་ཕྲེང་བ་ཅན། རུས་པས་བརྒྱན་ཅིང་མེ་དཔུང་འབར་བའི་དབུས་ན་བཞུགས་
པ༑ འདི་འཁོར་མཁས་གྲུབ་རྗེས་མཛད་པའི་མངོན་རྟོགས་ལྟར་རམ། ཡང་ན། དེའི་གཡོན་དུ་ཙཾ་ལས་རྩེ་གསུམ་ཙཾ་

[113B] གཡོན་
ཐོད་པ་དགྲ་བགེགས་ཀྱི་སྙིང་ཁྲག་གིས་གང་བ་འཛིན་པ། སྦོམ་ཞིང་ཐུང་ལ་ནུ་མ་འཕྱང་བ། ཤིན་ཏུ་ཁྲོ་ཞིང་
རྔམས་པ་ཁ་གདངས་པ། མཆི་བ་རྣོ་གདུག་འབར་བ་གཙིགས་ཤིང་ལྗགས་རྣམ་པར་འགྱུར་བ། སྤྱན་གསུམ་
དམར་པོ་མེ་ལྟར་འབར་བ། རལ་བ་དམར་སེར་གྱེན་དུ་གཟིངས་པ། དྲག་མོ་ཆེན་མོ་ཤིན་ཏུ་འཇིགས་ཤིང་མི་སྡུག་
པའི་བཞིན་ཅན་མ། དུད་འགྲོའི་ལྤགས་པ་རློན་པ་གོས་སུ་གྱོན་པ། ཞབས་གཉིས་བརྐྱང་བསྐོམ་གྱི་སྟབས་ཀྱིས་

[114A]༄༅། །གནས་པའོ། །ཡབ་ཡུམ་གཉིས་ཀྱི་ཤར་དུ་གཤིན་རྗེ་ཡ་བ་ཏི་དཀར་པོ་གཡས་
འཁོར་ལོ་འཛིན་པ། ལྷོར་ཆོས་རྒྱལ་སེར་པོ་གཡས་རིན་པོ་ཆེ། ནུབ་ཏུ་ཏེ་ལ་པ་དམར་པོ་གཡས་པདྨ། བྱང་
དུ་གླང་མགོ་ཅན་ལྗང་གུ་གཡས་རལ་གྲི་མེར་མིག་དམར་དམར་ནག་གཡས་ཐོ་བ། བདེན་བྲལ་དུ་ཕྱ་སངས་དཀར་པོ་
གཡས་དབྱུགས་པ། རླུང་དུ་རྨིག་པ་དམར་པོ་གཡས་གསལ་ཤིང། དབང་ལྡན་རལ་བ་ཚར་དགུ་ལྗང་གུ་གཡས་
རལ་གྲི་འཛིན་པ། ཐམས་ཅད་ཀྱང་གཡོན་ཞགས་པ་བཟུང་ནས་སྡིགས་མཛུབ་མཛད་པ། དེ་དག་གི་ཕྱིའི་ཕྱོགས་

[114B] མཆེ་བ་མ། བེ་ཅོན་ནག་མོ། དུས་མཚན་མ། ལྕགས་ཀྱུ་མ། ཞགས་
པ་མ། ལུ་གུ་རྒྱུད་མ། གཤིན་རྗེ་འབེབས་མ་སྟེ། བརྒྱད་ཀའང་སྐུ་མདོག་ནག་མོ། ཞལ་གཅིག་ཕྱག་གཉིས་ཀྱིས་
གྲི་གུ་དང་ཐོད་པ་འཛིན་པ། གཞན་ཡང་ནམ་གྲུ་དང། གསོད་པ་མ་དང། ནག་མོ་དང། ཤ་ཀ་ལི་ལ་སོགས་པ་ལ་
ལ་ལས་ཀྱི་མེ་ལོང་ཅན། ལ་ལ་ནད་ཀྱི་རྐྱལ་བ་དང། ལ་ལ་མཚོན་གྱི་གྲུ་གུ་དང། ལ་ལ་བདུད་ཀྱི་ཁྲམ་བམ་དང་
ལ་ལ་ཤོ་རྡེའུ་དཀར་ནག་ཐོགས་པ། ལ་ལ་ལྕགས་ཀྱི་དྲེའུ་རྟ་ལ་ཞོན་པ། ལ་ལ་བོང་བུ་གྭ་བ་ལ་ཞོན་པ། ལ་ལ་རླུང་ནག་

[115A]༄༅། །ཚུབ་མ་ལ་ཞོན་པ། ལ་ལ་ཆུ་བྱ་ནག་མོ་ལ་ཞོན་པ། ལ་ལ་ནམ་གྱི་གོང་ལ་རྒྱུ་བ། ལ་ལ་
ཆུ་བོའི་གཞུང་ལ་རྒྱུ་བ། ལ་ལ་ཉི་མའི་ཟེར་ལ་རྒྱུ་བ། ལ་ལ་མུན་པའི་སྣ་ལ་རྒྱུ་བའི་མ་མོ། གཤིན་རྗེ་ཕོ་མོའི་ཚོགས་
དང༑ སྡེ་བརྒྱད་ཀྱི་ཚོགས་དཔག་ཏུ་མེད་པས་བསྐོར་བ། ཐམས་ཅད་ཀྱང་ཞལ་གཅིག་ཕྱག་གཉིས་པ། སྐྲ་ལྷུག་
པ༑ གཅེར་བུར་རྒྱུག་པ། མིག་རྩ་དམར་པོ་སྡང་མིག་དུ་ལྟ་བ། མཆི་བ་གཙིགས་པ། ལྕེ་འཇིབ་པ། རྐན་རྡེབ་པ་
ཁ་གདངས་པ། ཕྱོགས་བཅུར་འོ་དེད་འབོད་པ། ལྗགས་བསྐྱོད་པ། གདུག་པ་ཅན་ཐམས་ཅད་བཀུག་ནས་ཚར་བཅད་

[115B] མཚོན་ཆ་སྣ་ཚོགས་ཐོགས་པ། ཁྲོ་ཞིང་གཏུམ་པ། ཤ་ལ་རྔམས་པ། ཁྲག་
ལ་རོལ་བ། གཞན་གྱིས་མ་བསྐུལ་ཞིང་མ་རྦད་པར་ཡང་ཉེས་པ་མེད་པའི་ཐ་མལ་གྱི་སེམས་ཅན་གང་དང་ཕྲད་པ་དེ་
ཐམས་ཅད་ཀྱང་ཕྲད་མ་ཐག་གློ་བུར་དུ་བཟུང་ནས་སྲོག་དབུགས་སྐད་ཅིག་ཉིད་ལ་ལེན་ཅིང། ཤ་ཁྲག་དྲོན་མོ་ཞལ་དུ་
དམར་ལྕིབ་ལྕིབ་གསོལ་བ། ཁྱད་པར་དུ་བསྟན་པའི་སྤྱི་དགྲ་རྣལ་འབྱོར་གྱི་སོགས་དགྲ་གྱུར་པའི་དགྲ་བགེགས་གདུག་པ་
ཅན་ཐམས་ཅད་ཞེ་ལ་མནན་ཅིང་དམིགས་ཀྱིས་བཀར་ནས་སྐད་ཅིག་ཉིད་ལ་སྲོག་འཕྲོག་པ། སྒྲུབ་པ་པོ་རྣམས་

[116A]༄༅། །ཀྱི་རེ་བ་ཚུལ་བཞིན་དུ་སྐོང་བར་བྱེད་པ་རྣམས་སུ་གྱུར། འདིར་བཤད་པའི་གཤིན་རྗེ་པོ་བརྒྱད་མོ་
བརྒྱད་ཀྱི་ཕྱག་ཕྱོགས་མཚམས་སུ་འགོད་ཚུལ་རྣམས་ཨ་མོ་དྷ་བཛྲ་གྱི་གཞུང་ལྟར་རྩང་སྟོན་གྱི་སྒྲུབ་ཐབས་ལས་བྱུང་བ་ལྟར་ཡིན་ནོ། །
གཙོ་འཁོར་ཐམས་ཅད་ཀྱི་དཔྲལ་བར་ཨོཾ་སོགས་ཡེ་ཤེས་པ་བསྟིམ་པ། བསྐང་བཤགས་རྣམས་ནང་སྒྲུབ་ལྟར་ལས། བཟླས་པ་བྱ་བ་ནི་
ཡབ་ཡུམ་གཉིས་ཀྱི་ཐུགས་ཀར་ཉི་གདན་ལ་ཡབ་ལ་དབྱུག་པ་ཡཾ་གྱིས་མཚན་པ། ཡུམ་ལ་ཧྲཱི་མཐིང་ནག་རང་
རང་གི་སྔགས་ཀྱིས་བསྐོར་བ། ཨོཾ་ཀ་ལ་རཱུ་པ་ཧཱུཾ་ཕཊ། ཨོཾ་ཧྲཱི་ཙ་མུན་ཏྲི་ཡེ་ཧཱུཾ་ཕཊ། ཞེས་བཟླ། གཏོར་མ་འབུལ་

[116B] ཡབ་ལ་འབུལ་སྔགས་ནང་སྒྲུབ་ལྟར། ཡུམ་ལ། ཨོཾ་ཙ་མུན་ཏྲི་ས་པ་རི་ཝཱ་ར་སརྦ་བིགྷྣན་སོགས་སྦྱར་བ་གསུམ་མ་མ་བདུན་
གྱིས་ཕུལ། གཞན་རྣམས་འདྲ་བ་ལས། བསྟོད་པ་ནི། འཆི་བདག་མས་བསྟོད། འདིའི་རྗེས་གནང་ནི་ཆོས་འབྱུང་ལ་གྲི་གུག་གི་ཚབ་
ཏུ་དབྱུག་པ་ཡཾ་གྱིས་མཚན་པ་བྲིས། སྐུའི་རྗེས་གནང་གི་སྐབས་སུ་དབྱུག་པ་དང་ཞགས་པ་གཏད། གཞན་རྣམས་ནང་སྒྲུབ་དང་
འདྲའོ།། །།གསུམ་པ་ཆོས་རྒྱལ་གསང་སྒྲུབ་ནི། རང་ཡི་དམ་གྱི་རྣལ་འབྱོར་ལ་གནས་པས། ཨོཾ་སྭ་བྷཱ་ཝ་སོགས་
ནས༑ ཨེ་ལས་ཆོས་འབྱུང་གྲུ་གསུམ་ཕྱི་དཀར་ལ་ནང་དམར་བའི་ནང་དུ་དཔག་བསམ་གྱི་ཤིང་དང། བུམ་པ་

[117A]༄༅། །བཟང་པོ་ལ་སོགས་པས་ཁྱབ་པའི་དབུས་སུ་པདྨ་དང་ཉི་མའི་སྟེང་དུ་མ་ཧེ་དམར་པོའི་
གདན་ལ་ཡཾ་དམར་པོ་ལས་འོད་ཕྲོས། སེམས་ཅན་ཐམས་ཅད་ཀྱི་དབུལ་འཕོངས་ཀྱི་སྡུག་བསྔལ་ཐམས་ཅད་
བསལ༑ ཚུལ་འདུས་པ་ལས་དམ་ཅན་གཤིན་རྗེའི་རྒྱལ་པོ་སྐུ་མདོག་དམར་པོ་མ་ཧེའི་གདོང་པ་ཅན་ཞལ་གཅིག་
ཕྱག་གཅིག་པ། གཡས་ཡིད་བཞིན་གྱི་ནོར་བུ་དང། གཡོན་ཐོད་པ་བདུད་རྩིས་གང་བ་འཛིན་པ། ཞབས་གཡས་
བསྐུམ་གཡོན་བརྐྱང་ནས་གནས་པ། དབུ་སྐྲ་སེར་པོ་གྱེན་དུ་བརྫེས་པ་སྤྱན་གསུམ་དང་ལྡན་པ། མཆེ་བ་བཞི་

[117B] ཐོད་སྐམ་ལྔས་དབུ་བརྒྱན་དང། རློན་པ་ལྔའི་བཅུའི་དོ་ཤལ་བྱས་པ། རུས་པའི་རྒྱན་གྱིས་བརྒྱན་
པ༑ དེའི་དཔྲལ་བར་ཨོཾ། སོགས་ནས། བཟླས་པ་བྱ་བའི་བར་ནང་སྒྲུབ་ལྟར། གཤིན་རྗེ་རྒྱལ་པོའི་ཐུགས་ཁར་
ཉི་གདན་ལ་ཡཾ་གྱིས་མཚན་པའི་ནོར་བུ་ལ་སྔགས་ཀྱིས་བསྐོར་བ་ལས་འོད་ཟེར་དམར་པོ་ཞགས་པ་དང། ལྕགས་
ཀྱུ་དང། ལྕགས་སྒྲོག་གི་རྣམ་པ་དཔག་མེད་འཕྲོས་པས་འཇིག་རྟེན་བཅུད་དང་ལོངས་སྤྱོད་ཐམས་ཅད་བཀུག་ནས་
རང་ལ་བྱིན་པར་བསམ་ལ། ཨོཾ་ཡ་མ་རཱ་ཛཱ་སརྦ་སིད་དཧི་ཧཱུཾ། ཞེས་བཟླ། མཐར་གཏོར་མ་ཟས་སྣ་དུ་མ་དང་དར་དམར་པོས་

[118A]༄༅། །བརྒྱན་པ་བྱིན་གྱིས་རླབས། སྔགས་དེ་ལ་ཨི་དཾ་བ་ལིཾ་སོགས་བཏགས་པས་ཕུལ། ནང་དང་ཕྱི་མཆོད་
བྱ༑ ཧཱུཾ་ཆོས་ཉིད་ངང་ལས་མདུན་གྱི་ནམ་མཁའ་རུ། །སྣ་ཚོགས་ཆུ་སྐྱེས་ནམ་མཁའི་ནོར་བུ་དང། །མ་ཧེ་དམར་
པོ་འགྱིང་པའི་གདན་སྟེང་དུ། །ཡཾ་གྱིས་མཚན་པའི་ཡིད་བཞིན་ནོར་བུ་ལས། །འོད་འཕྲོས་སེམས་ཅན་ཀུན་གྱི་
དབུལ་ཕོངས་བསལ། །ཚུར་འདུས་དེ་ཉིད་ཡོངས་སུ་གྱུར་པ་ལས། །རབ་བརྗིད་པདྨ་རཱ་གའི་རི་བོ་ལ། །ཉི་མ་
བྱེ་བའི་འོད་གྱིས་བྱུགས་འདྲ་བའི། །ཆོས་རྒྱལ་སྐུ་མདོག་དམར་པོ་བརྗིད་པའི་སྐུ། །མ་ཧེའི་གདོང་ཅན་ཞལ་གཅིག་

[118B] །དགོས་འདོད་མཆོག་སྩོལ་ཡིད་བཞིན་ནོར་བུ་དང། །འཆི་མེད་བདུད་རྩིས་གང་བའི་ཐོད་པ་འཛིན།།
མཆེ་བ་རབ་དཀར་སྤྱན་གསུམ་དམར་ལ་ཟླུམ། །སྐྲ་སེར་རྡོ་རྗེ་ནག་པོས་སྤྱི་བོར་བརྒྱན། །འཇིགས་རུངས་ཐོད་སྐམ་
ལྔ་ཡི་དབུ་རྒྱན་དང། །ཁྲག་འཛག་བརྒྱ་ཕྱེད་ཕྲེང་བའི་ག་ཤ་ཅན། །རིན་ཆེན་རྒྱན་དང་རུས་པའི་རྒྱན་གྱིས་སྤྲས། །
ཐུགས་ཀར་ཡཾ་གྱིས་མཚན་པའི་ནོར་བུ་ལས། །ལྕགས་ཀྱུ་ལྕགས་སྒྲོག་ཞགས་པ་ལྟ་བུ་ཡི། །འོད་ཟེར་དམར་པོ་
ཕྱོགས་བཅུར་འཕྲོས་པ་ལས། །འཇིག་རྟེན་ཀུན་གྱི་ཕུན་ཚོགས་ལོངས་སྤྱོད་རྣམས། །ཐོགས་པ་མེད་པའི་ཚུལ་

[119A]༄༅། །གྱིས་བཀུག་ནས་ཀྱང། །རླབས་ཆེན་ཟད་པ་མེད་པའི་ལོངས་སྤྱོད་ཀྱིས། །སྒྲུབ་པ་པོ་ཡི་
བསམ་པ་ཚིམ་མཛད་ཅིང། །ཕོངས་པའི་སྡུག་བསྔལ་མཐའ་དག་ཞི་བ་དང། །སྙམ་པའི་གྲགས་པས་ཕྱོགས་བཅུར་
ཁྱབ་པ་དང། །མ་ལུས་དབང་དུ་སྡུད་པའི་ལས་མཛད་པའི། །དམ་ཅན་ཆོས་ཀྱི་རྒྱལ་པོ་ཁྱོད་ལ་འདུད། །རྗེ་བཙུན་
འཇམ་པའི་དབྱངས་ཀྱི་སྤྱན་སྔ་རུ། །ཇི་ལྟར་ཁྱོད་ཀྱིས་ཞལ་བཞེས་དམ་བཅའ་བཞིན། །ཆོས་བཞིན་སྒྲུབ་པར་བྱེད་
པའི་གང་ཟག་ལ། །ལོངས་སྤྱོད་ཐམས་ཅད་ངང་གིས་འདུ་བར་མཛོད། །བདག་ཀྱང་དེང་ནས་ཚེ་རབས་ཐམས་ཅད་

[119B] ༑དཔལ་མགོན་དམ་ཅན་ཁྱོད་དང་མི་འབྲལ་ཞིང། །ཕྱི་ནང་འགལ་རྐྱེན་ཀུན་གྱིས་གཡོ་མེད་པར། །མཐུན་རྐྱེན་
ཐམས་ཅད་ཆོས་བཞིན་འགྲུབ་པར་མཛོད། །དགེ་བ་འདི་ཡིས་བདག་གཞན་འགྲོ་བ་ཀུན། །རྗེ་བཙུན་འཇམ་པའི་
དབྱངས་ཀྱི་ཞབས་ཀྱི་རྡུལ། །འབྲལ་མེད་སྤྱི་བོས་ནོད་པའི་བཀའ་དྲིན་གྱིས། །རྒྱལ་བའི་ཆོས་ཚུལ་མ་ལུས་
འཛིན་པར་ཤོག་ཅེས་ཆོས་རྒྱལ་གསང་སྒྲུབ་ལ་བསྟོད་ཅིང་གསོལ་བ་གདེབས་པ་འདི་ནི། གཤིན་རྗེ་གཤེད་ཀྱི་རྣལ་འབྱོར་པ་དགེ་འདུན་གྲུབ་
པ་དཔལ་བཟང་པོས་སྦྱར་བའོ།། དེ་ལྟར་ཉིན་རེ་བཞིན་ཐུན་བཞིལ་ལ་སོགས་པ་གཏོར་མ་ཕུལ་ནས་འཕྲིན་པས་བཅོལ། གཞན་ལ་གསང་

[120A]༄༅། །བ་ཤིན་དུ་གལ་ཆེ། ཞལ་ཤེས་ནི། བཟླས་པའི་སྐབས་སུ། ཆོས་རྒྱལ་གྱི་སྤྱི་བོར་ཁྲུ་གང་ཙམ་གྱི་སར་འཇིགས་
བྱེད་དམར་པོ་བཟོད་པར་དཀའ་བ་ཞལ་གཅིག་ཕྱག་གཉིས་པ། རང་དེ་ཉིད་ཀྱི་མདུན་ན་གནས་པ། མོས་པ་དྲག་པོ་བྱས་པས་འཇིགས་བྱེད་ཀྱི་ཐུགས་
ཀ་ནས་འོད་ཟེར་དམར་པོ་བཟོད་པར་དཀའ་བ་བྱུང། ཆོས་རྒྱལ་གྱི་སྙིང་གར་ཕོག་པས་རྒྱུད་བསྐུལ། ནོར་བུ་སྔགས་ཕྲེང་ལས་འོད་འཕྲོས་
པས༑ བཅུད་ཐམས་ཅད་དགུག་པ། འོད་དམར་པོའི་རྣམ་པར་གྱུར་ནས་རང་ལ་ཐིམ་པར་བསམ་ལ་བཟླས་སོ། །རྗེས་གནང་བྱེད་ན་དཀྱིལ་
འཁོར་དམར་པོ་མེ་རི་དང་བཅས་ཟླུམ་བུའི་དབུས་སུ་ཆོས་འབྱུང་དཀར་པོ་ཟུར་རང་ལ་བསྟན་པའི་ནང་དུ་ཡཾ་གྱིས་མཚན་པའི་ནོར་བུ་དམར་པོ་བྲི་

[120B] མཐར་ཕྱི་ནང་གི་མཆོད་
པས་བསྐོར། གཏོར་མ་ཆོས་སྐྱོང་དུ་བསྐྱེད་དེ་མཆོད་བསྟོད་བཟླས་པ་ལ། རྗེས་གནང་གི་སྔོན་འགྲོ་དང་དངོས་གཞི་ཕལ་ཆེར་འདྲ་བ་ལས། ཁྱད་པར་
ནི༑ དེའི་མཚོན་བྱེད་དུ་ནོར་བུ་དང་ཐོད་པ་བདུད་རྩིས་གང་བ་གཏད་དེ། བཀའ་བསྒོ་བ་འདྲ་བ་ལས། ལུས་དང་གྲིབ་མ་བཞིན་
དུ་རྗེས་སུ་འབྲང་ནས། ཞེས་པའི་མཇུག་ཏུ། ལོངས་སྤྱོད་ཟད་མི་ཤེས་པ་དང། སྙན་པའི་གྲགས་པས་ས་སྟེང་ཐམས་ཅད་ཁྱབ་
པ་དང། འདོད་པའི་དོན་ཐམས་ཅད་མྱུར་དུ་བསྒྲུབ་པའི་སྡོང་གྲོགས་མཛོད་ཅིག་ཅེས་བརྗོད། སློབ་མ་ལ། གཤིན་

[121A]༄༅། །རྗེ་གཤེད་ཀྱི་རྣལ་འབྱོར་པ་འདི་རྣམས་ཀྱིས་ཀྱང་གཤིན་རྗེ་རྒྱལ་པོའི་དམ་ཚིག་ལ་ངས་ནས་
བསྙན་སྒྲུབ་དང་མཆོད་གཏོར་གྱི་ལས་ལ་བརྩོན་པར་གྱིས་ཤིག་སློབ་མས་ཀྱང། དེ་བཞིན་དུ་བགྱིའོ། །ཞེས་ཁས་བླངས། གསུང་
གི་རྗེས་གནང་ལ་གསོལ་གདབ་རིགས་འགྲེ། བླ་མ་ཡི་དམ་དུ་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས། མདུན་གྱི་འཆི་
བདག་གི་ཐུགས་ཀར་ཕོག་པས། ཆོས་སྐྱོང་གིས་ཀྱང་སློབ་མའི་འདོད་པའི་ཐམས་ཅད་ཡིད་བཞིན་དུ་སྒྲུབ་པར་ཁས་
བླངས་པར་བསམ་ནས་ཆོས་སྐྱོང་གི་ཐུགས་ཀའི་སྔགས་ཕྲེང་ལས་སྔགས་ཕྲེང་ཁ་དོག་དམར་པོ་མར་མེ་གཅིག་ལས་

[121B] སློབ་མའི་ཞལ་དུ་ཞུགས། སྙིང་ཁར་ཉི་དཀྱིལ་གྱི་སྟེང་དུ་ཧཱུཾ་ངམ་ཡཾ་ཡིག་གི་
མཐར་འཁོད་པ་ལས་འོད་ཟེར་དམར་པོ་ལྕགས་ཀྱུ་ལྟ་བུ་ཕྱོགས་བཅུར་འཕྲོས་པས་འཇིག་རྟེན་ཁམས་ཀྱི་ནོར་ལོངས་སྤྱོད་
འབྲུ་བང་མཛོད་རྐང་འགྲོ་རིན་ཆེན་ལ་སོགས་པ་དབང་དུ་བསྡུས་ནས་སྔགས་ཕྲེང་ལ་ཐིམ་པས་དབང་གི་ལས་ཐམས་ཅད་
འགྲུབ་པར་བསམ་ལ། སྔགས་ཀྱི་རྗེས་ཟློས་བརྒྱ་རྩ་གཅིག་བྱའོ།། ཐུགས་ཀྱི་རྗེས་གནང་ལ་གསོལ་འདེབས་རིགས་འགྲེ། བླ་མའི་ཐུགས་
ཀའི་ཧཱུཾ་ལས་འོད་ཟེར་འཕྲོས། ཆོས་སྐྱོང་ལ་ཕོག་པས་གཤིན་རྗེ་རྒྱལ་པོའི་སྐུ་ལས་རང་འདྲ་གཉིས་པ་ཞིག་བྱུང། སློབ་

[122A]༄༅། །མའི་སྤྱི་བོ་ནས་ཞུགས། སྙིང་ཁར་བྱོན་ཏེ། དེང་ནས་བྱང་ཆུབ་སྙིང་པོ་ལ་མཆིས་ཀྱི་བར་
དུ་ཆོས་ལྡན་གྱི་དོན་རྣམས་མཐར་ཕྱིན་པར་བྱ་བའི་ཕྱིར་དུ་འབྲལ་མེད་དུ་བཞུགས་ཏེ། ཆོས་སྐྱོང་གིས་འདོད་པའི་དོན་ཐམས་
ཅད་དངོས་སུ་སྟེར་ནུས་པར་བསམ་ནས་ཡིད་བཞིན་གྱི་ནོར་བུ་རེ་གནང་བྱུང་བའི་མོས་པ་མཛོད། རྟེན་གཏོར་སློབ་མའི་མགོར་
བཞག་ཏེ་རིལ་བུ་རེ་བྱིན། རྗེས་ཆོག་ཆོས་རྒྱལ་ནང་སྒྲུབ་ལྟར་བྱའོ། །འཇམ་དབྱངས་དངོས་སུ་ཆོས་འཁོར་ལས་བཤད་
པའི༑ ༑འཇམ་དབྱངས་སོགས་ཀྱི་ཆོག་བསྒྲིགས་བགྱིས་པའི་དགེས། །འཇམ་དབྱངས་བརྩེ་བས་འགྲོ་ཀུན་རྗེས་བཟུང་

[122B] ༑འཇམ་དབྱངས་གོ་འཕང་མྱུར་དུ་ཐོབ་པར་ཤོག་ཅེས་དགེ་ལྡན་ཐུན་མོང་མ་ཡིན་པའི་ཟབ་ཆོས་འཇམ་དབྱངས་ཆོས་
སྐོར་ནང་གི་ལྷ་ཚོགས་རྣམས་ཀྱི་སྒྲུབ་ཐབས་དང་རྗེས་གནང་བྱེད་ཚུལ་གྱི་ཆོ་ག་ཤེས་རབ་ཀྱི་སྣང་བ་འཕེལ་བྱེད་ཅེས་བྱ་བ་འདི་
ནི༑ སྔ་མོ་ནས་དགེ་སློང་འཇམ་དབྱངས་ཉི་མས་བསྐུལ་ཞིང། ཉེ་ཆར་རབ་འབྱམས་པ་འཇམ་དབྱངས་དངོས་གྲུབ་ཀྱིས་
བསྐུལ་ངོར། འཇམ་དབྱངས་ཆོས་སྐོར་ནང་གི་ཆོ་ག་གསལ་དུ་བཏང་སྟེ། རྒྱ་དཔོན་ནམ་བཟང་དང། རྩང་སྟོན་ཀུན་
དགའ་རྒྱལ་མཚན་གཉིས་ཀྱིས་མཛད་པའི་ཆོས་རྒྱལ་ཕྱི་ནང་སྦྲགས་པའི་སྒྲུབ་ཐབས་དང། སྐྱིད་ཤོད་སྤྲུལ་སྐུ་ངག་དབང་

[123A]༄༅། །བསྟན་འཛིན་འཕྲིན་ལས་ཀྱིས་མཛད་པའི་རྗེས་ཆོག་གིས་ཁ་བསྐང་ནས། རྒྱལ་ཁམས་པ་འཇམ་
དབྱངས་འཕྲིན་ལས་ཀྱིས་འབྲུག་ལ་རི་ཁྲོད་དུ་སྦྱར་བའོ། །འཇམ་དབྱངས་ཆོས་སྐོར་གྱི་འཇམ་དབྱངས་དཔའ་གཅིག་འཇམ་
དབྱངས་ལུས་དཀྱིལ། འཇམ་དབྱངས་གསང་སྒྲུབ་འཇམ་དཔལ་ནང་སྒྲུབ། རྗེ་བཙུན་མ་ནག་མོ། བདེ་མཆོག་དཀར་
པོ༑ སྒྲོལ་མ་དཀར་མོ། ཆོས་རྒྱལ་ཕྱི་ནང་གསང་གསུམ་རྣམས་ཀྱི་རྗེས་གནང་བཅུ་ཐོབ་པའི་རྒྱུད་རིམ་ནི། རྒྱལ་བ་
རྡོ་རྗེ་འཆང། རྗེ་བཙུན་འཇམ་དབྱངས། གྲུབ་ཆེན་དཔའ་བོ་རྡོ་རྗེ་རྗེ་ཙོང་ཁ་པ་ཆེན་པོ། མཁས་གྲུབ་སྨྲ་བའི་ཉི་མ་

[123B] པཎ་ཆེན་བཟང་པོ་བཀྲ་ཤིས། པཎ་ཆེན་རྒྱལ་བ་བསམ་གྲུབ། པཎ་
ཆེན་ནམ་མཁའ་བཟང་པོ། པཎ་ཆེན་རིག་པ་སེང་གེ་རྗེ་བཀྲ་ཤིས་རིན་ཆེན། པཎ་ཆེན་བློ་བཟང་ཆོས་ཀྱི་རྒྱལ་
མཚན༑ སྐྱིད་ཤོད་ངག་དབང་བསྟན་འཛིན་འཕྲིན་ལས། འཇམ་དབྱངས་བཞད་པའི་རྡོ་རྗེ། མཁན་ཆེན་ངག་དབང་
བློ་བཟང། རྗེ་བསམ་གཏན་རྒྱ་མཚོ། རྗེ་བློ་བཟང་རྒྱལ་མཚན། གུ་གེ་བློ་བཟང་བསྟན་འཛིན། དཔལ་
འབྱོར་ལྷུན་པོ་བ་དགེ་ལེགས་རྒྱལ་མཚན། ཟངས་རི་གྲུབ་པའི་དབང་ཕྱུག་བློ་བཟང་རབ་བརྟན། དེས་བདག་ལའོ།།

[124A]༄༅། །ལྷ་བཙུན་རྡོ་རྗེ་འཆང་གི་ཞབས་དྲུང་ནས་ཀྱང་ཚར་གཅིག་ཐོབ་པའོ།། །།དགེའོ།། །།
དགེའོ།། །།སརྦ་མངྒ་ལཾ།།
﻿   ༈    འདིར་པཎ་ཆེན་མ་ཏིའི་ལུགས་ཀྱི་འཇམ་དཀར་
ཤེས་རབ་བློ་འཕེལ་གྱི་རྗེས་གནང་བྱ་ཚུལ་ནི། གཙང་ཞིང་ཡིད་དུ་འོང་པའི་གནས་སུ་སྟེགས་བུའི་ཁར་རྡུལ་ཚོན་དཀར་པོས་པདྨ་འདབ་བརྒྱད་བྲིས་པའི་ལྟེ་བར་ཚོམ་བུ་དཀར་པོའམ་འཇམ་དབྱངས་ཀྱི་སྐུ་དང། སྟེང་
དུ་འཇམ་དཔལ་མཚན་བརྗོད་ཀྱི་གླེགས་བམ་བཞུགས་པའི་མཐར་ཆུ་གཉིས་ཉེར་སྤྱོད་མཚམས་འཛིན་གྱིས་བསྐོར་བ། ཤར་དུ་དཀར་གཏོར་གཅིག་བདག་བསྐྱེད་ཀྱི་མཆོད་པ། བགེགས་གཏོར། ལས་བུམ་
མཎྜལ། འཐོར་འབྲུ་སོགས་ཡོ་བྱང་རྣམས་ཚོགས་པར་བྱས་ལ། བདག་བསྐྱེད་ལགས་སུ་ཡོད་པ་ལྟར་བཏང། གསང་ཆུ་བསྒྲུབ། བསྒྲུབ་གཞི་ཨ་མྲི་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་བཾ་ལས་འོ་
མའི་རྒྱ་མཚོ་ཆེན་པོའི་དབུས་སུ། ཞེས་པ་ནས། མི་བསྐྱོད་པས་དབུ་བརྒྱན་པར་གྱུར། ཅེས་པའི་བར་རང་གི་སེམས་ཉིད་ཅེས་པ་དང། རང་ཉིད་ཅེས་པ་དོར་ནས་བདག་བསྐྱེད་ལྟར་བསྐྱེད། དེ་ནས་མཆོད་གཏོར་
ཨྲ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་བྷྲཱུཾ་ལས་རིན་པོ་ཆེའི་སྣོད་རྣམས་ཀྱི་ནང་དུ། ཨོཾ་ལས་མཆོད་གཏོར་རྣམས་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཨ། ལན་གསུམ་གྱིས་བརླབས་

[021A]༄༅། །ལ༑ ཨོཾ་སརྦ་ཏ་ཐཱ་ག་ཏ་ཞེས་སོགས་ཀྱིས་མཆོད། རི་བོང་འཛིན་པ་ལྟར་དཀར། ཞེས་སོགས་ཀྱིས་བསྟོད། ལྷའི་ལྗགས་འོད་ཟེར་གྱི་སྦུ་ཀུས་གཏོར་མ་གསོལ་བར་གྱུར། ཨོཾ་སརྦ་ཏ་ཐཱ་
ག་ཏ་ཨཱཡ་མཉྫུ་ཤྲཱི་ས་པ་རི་ཝཱ་ར་ཨི་དཾ་བ་ལི་ཏི་ཁ་ཁ་ཁཱ་ཧེ་ཁཱ་ཧི། ལན་གསུམ་གྱིས་ཕུལ། མཆོད་བསྟོད་གོང་ལྟར་བྱ། བཅོམ་ལྡན་འདས་ཞེས་སོགས་ཀྱིས་འདོད་དོན་ལ་གསོལ་བ་གདབ་བོ། །དེ་ནས་སློབ་མ་ཁྲུས་བྱས་
ཕྱག་དང་མཎྜལ་འབུལ་དུ་བཅུག་ནས། འོ༑ ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་རྗེས་གནང་ཟབ་མོ་ནོང་དགོངས་པ་བྱང་ཆུབ་ཀྱི་མཆོག་ཏུ་
ཐུགས་བསྐྱེད་པ་གསལ་བཏབ་ནས་གསན་པར་ཞུ། གསན་བྱའི་ཆོས་ནི། བྱ་རྒྱུད་དེ་བཞིན་གཤེགས་པའི་རིགས་ཀྱི་བདག་པོ་འཕགས་པ་འཇམ་དཔལ་དབྱངས་དཀར་པོ་པཎ་ཆེན་མ་ཏིའི་ལུགས་སུ་གྲགས་པ་སྟེ་
དེ་ཡང་འཇམ་དཔལ་དངུལས་སུ་གྲུབ་པའི་སློབ་དཔོན་ཛེ་ཏཱ་རི་དགྲ་ལས་རྣམ་རྒྱལ་གྱིས་ནོར་བུ་གླིང་པ་བདེ་བའི་རྡོ་རྗེ་རྒས་ཤིང་འཁོགས་པ་ལ་གདམས་པ་གནང་བས་ཞག་བདུན་ནས་གྲུ་བསྟེ་པཎ་ཆེན་མ་ཏིར་གྲགས་
པའི་མཁས་པ་ཆེན་པོར་གྱུར་ཅིང་ཚེའི་རིག་འཛིན་བརྙེས། དེས་ནོར་བུ་གླིང་པ་ཆུང་བ་དང། དེས་འབྱུང་གནས་སྤས་པ་དང། ངེས་པཎ་ཆེན་ཤཱཀྱ་ཤྲཱི་ལ་གནང། པཎ་ཆེན་དེ་དྲང་སྲོང་སྲིན་པོ་རིར་བཞུགས་པའི་

[021B] ཁྲོ་ཕུ་ལོ་ཙཱ་བས་ཤེས་རབ་བློ་འཕེལ་གྱི་གདམས་པ་ཞུས་པས། ང་ལ་གདམས་པ་མང་པོའི་ནང་ནས་ཁྱད་པར་འཕགས་པ། བདེ་མཆོག་དཀར་པོ་ལ་བརྟེན་ནས་ཚེ་སྒྲུབ་པ་དང། འཇམ་དཔལ་དཀར་པོ་ལ་བརྟེན་
ནས་ཤེས་རབ་སྒྲུབ་པ་དང། ཛམ་ལ་ནག་པོ་ལ་བརྟེན་ནས་ནོར་སྒྲུབ་པ་དང། ཡང་དག་མེ་གཅིག་ཐོང་གཅིག་ལ་བརྟེན་ནས་རས་ཐུབ་པ་དང་བཞི་ལས། འདི་འཇམ་དཔལ་དཀར་པོ་ལ་བརྟེན་ནས་ཤེས་རབ་སྒྲུབ་པ་མིན་གསུངས་
ནས་གནང། དེ་ནས་ད་ལྟའི་བར་དུ་བརྒྱུད་པ་ཟམ་མ་ཆད་པར་བྱུང་བ་ཡིན། འདིའི་རྗེས་གནང་འབུལ་བ་ལ། ཐོག་མར་སློབ་དཔོན་འཕགས་པ་འཇམ་དཔལ་དུ་མོས་པ་ལ་གསོལ་བ་འདེབས་པ་འདིའི་རྗེས་ཟློས་མཛོད། དུས་
གསུམ་སངས་རྒྱས་ཐམས་ཅད་དང། ལྷག་པའི་ལྷ་ཡི་ངོ་བོ་ཉིད། །དཔལ་ལྡན་བླ་མའི་བཀའ་འདྲིན་གྱིས། །བདག་ལ་རྗེས་གནང་སྩལ་དུ་གསོལ། །ལན་གསུམ། རྒྱུད་དགེ་བའི་སླད་དུ་མདུན་བསྐྱེད་ཀྱི་འཕགས་པ་འཇམ་དཔལ་
འཁོར་དང་བཅས་པའི་དྲུང་དུ་བཤེགས་པ། ཡི་རང། དོན་དམ་བྱང་སེམས། སྐྱབས་འགྲོ། སྨོན་སེམས། འཇུག་སེམས། བསྔོ་བ་སྟེ་ཡན་ལག་བདུན་གྱི་སྒོ་ནས་བྱང་སྡོམ་འཛིན་པ་འདིའི་རྗེས་ཟློས་མཛོད། དཀོན་མཆོག་
གསུམ་ལ་བདག་སྐྱབས་མཆི། ནས༑ འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ལན་གསུ། དངོས་གཞི་ལ་བཞི་ལས། དང་པོ་སྐུའི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། གང་
[022A]༄༅། །ཚེ་ལྟ་བར་འདོད་པའམ། །ཅུང་ཟད་དྲི་བར་འདོད་ན་ཡང། །མགོན་པོ་འཇམ་དབྱངས་དེ་ཉིད་ནི། །གེགས་མེད་པར་ཡང་མཐོང་བར་ཤོག་ལན་གསུམ། སློབ་མ་རྣམས་ཨ་མྲྀ་ཏེས་བསངས། སྭ་བྷ་ཝས་
སྦྱངས། སྟོང་པའི་ངང་ལས་སློབ་མ་རྣམས་ཀྱི་གོ་སར་བཾ་ལས་འོ་མའི་རྒྱ་མཚོ་ཆེན་པོའི་དབུས་སུ། ཞེས་པ་ནས། ཐུགས་ཀར་ཧཱུཾ་གིས་མཚན་པར་གྱུར། ཅེས་པའི་བར། རང་གི་ཞེས་པ་སློབ་མ་རྣམས་ཀྱི་དང། རང་ཉིད་
ཅེས་པ་སློབ་མ་རྣམས་ཞེས་བསྒྱུར་ལ་བསྐྱེད། སྐུ་ཡོད་ན་སློབ་མའི་སྤྱི་བོར་བཞག་ལ། རང་གི་ཐུགས་ཀ་ནས་འོད་ཟེར་འཕྲོས་པས་རྒྱལ་བ་སྲས་བཅས་ཐམས་ཅད་འཕགས་པ་འཇམ་དཔལ་གྱི་རྣམ་པར་སྤྱན་དྲངས་
དྲིལ་གསིལ་དང་བཅས། སངས་རྒྱས་ཀུན་གྱི་སྐུ་ཆེ་བ། །སངས་རྒྱས་ཀུན་གྱི་སྐུ་ཡིན་ཏེ། །སངས་རྒྱས་སྐུ་ཡིས་བྱིན་བརླབས་པས། །འཇམ་པའི་དབྱངས་ཀྱི་སྐུ་ཐོབ་ཤོག་ཛཿ་ཧཱུཾ་བཾ་ཧོཿ་སློབ་མ་རྣམས་ཀྱི་སྤྱི་བོ་ནས་
ཐིམས་པས་གཉིས་སུ་མེད་པར་གྱུར། དེས་སྐུའི་རྗེས་གནང་ཐོབ་པས། གནས་སྐབས་སུ་ལུས་ལ་ནང་མེད་ཅིང་མཐོང་བ་ཙམ་གྱིས་དད་པར་འགྱུར་བ་དང། མཐར་ཐུག་མཚན་དཔེས་སྤྲས་པའི་འཇམ་དཔལ་དབྱངས་
ཀྱི་སྐུ་འཐོབ་པའོ། །གཉིས་པ་གསུང་གི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། བརྩེ་ལྡན་ཁྱེད་ཀྱི་མཁྱེན་རབ་འོད་ཟེར་གྱིས། །བདག་བློའི་གཏི་མུག་མུན་པ་རབ་བསལ་ཏེ། །བཀའ་

[022B] །བློ་གྲོས་སྤོབས་པའི་སྣང་བ་བསྐྱེད་དུ་གསོལ། །ལན་གསུམ། སློབ་དཔོན་འཇམ་དཔལ་དུ་གསུལ་བའི་སྙིང་ནང་དུ་འཁོར་ལོ་དཀར་པོ་རྩིབས་དྲུག་པའི་ལྟེ་བར་ཨ་
དང། རྩིབས་ལ་འབྲུ་དྲུག་འཁོད་པ་ལས་མར་མེ་གཅིག་ལས་གཉིས་ཆད་ལྟར་བྱུང་བ་སློབ་དཔོན་གྱི་ཞལ་ནས་ཐོན་ཏེ། སློབ་མ་རྣམས་འཇམ་དཔལ་དུ་གསལ་བའི་ཁ་ནས་ཞུགས། སྙིང་ནང་གི་འཁོར་ལོ་དཀར་པོ་
རྩིབས་དྲུག་པའི་ལྟེ་བ་དང་རྩིབས་ལ་དང་པོའི་ཚེ་འཁོད། གཉིས་པའི་ཚེ་འདྲེས། གསུམ་པའི་ཚེ་བརྟན་པར་གྱུར་པའི་མོས་པ་དང་བཅས་འཕྲེང་བ་གཟུངས་ལ་རྗེས་ཟློས་ལན་གསུམ་མཛོད། ཨོཾ་ཝཱ་ཀྱི་དཾ་ན་མཿ་ཞེས་
བརྗོད། སློབ་དཔོན་ལ་མེ་ཏོག་འཐོར་བཞིན་དུ་རྗེས་ཟློས་མཛོད། བཅོམ་ལྡན་བདག་གིས་བཟུང་ལགས་ཀྱིས། །བཅོམ་ལྡན་བདག་ལ་བྱིན་གྱིས་རློབས། །ལན་གསུམ། དེ་ལྟར་ཕུལ་བའི་མེ་ཏོག་དེ་སྔགས་ཀྱི་འཕྲེང་
བར་བྱིན་གྱིས་བརླབས་ཏེ། ཁྱེད་རང་རྣམས་ཀྱི་མགོ་བོར་ཕུལ་བའི་མོས་པ་མཛོད། མེ་ཏོག་གཏོར་ལ། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་
དུ་གསོལ། །བརྟུལ་ཞུགས་བརྟན་པར་མཛད་དུ་གསོལ། །རྡོ་རྗེ་སློབ་མ་འདི་རྣམས་ལ། །འཕགས་འཇམ་དཔལ་དབྱངས་ཀྱི་གསུང་གི་བྱིན་རླབས་མ་ལུས་པ་འཇུག་པར་གྱུར་ཅིག་དེས་གསུང་གི་རྗེས་གནང་

[023A]༄༅། །ཐོབ་པས། གནས་སྐབས་སུ་སྨྲ་བརྗོད་དག་ཅིང་འཆང་རྩོད་རྩོམ་གསུམ་ལ་མཁས་པ་དང། མཐར་ཐུག་ཡན་ལག་དྲུག་ཅུ་དང་ལྡན་པའི་འཇམ་དཔལ་དབྱངས་ཀྱི་གསུང་འཐོབ་པའོ་
གསུམ་པ་ཐུགས་ཀྱི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། ཤེས་པས་སྲིད་ལ་མི་གནས་ཤིང། །སྙིང་རྗེས་ཞི་ལ་མི་གནས་པས། །མྱ་ངན་འདས་དང་འཁོར་མི་གནས། །འཇམ་དབྱངས་
ཐུགས་ལ་གསོལ་བ་འདེབས། །ལན་གསུམ། སློབ་མ་ལུས་གནད་འཆར་བཅག་ལ། སྨིན་མཚམས་ཀྱི་ཐད་ཀྱི་ནམ་མཁར་ཨ་ཡིག་དཀར་པོ་གཅིག་ལ་སེམས་རྩེ་གཅིག་ཏུ་བསྟད་ནས། ཨ་ཨ་ཨ་ཞེས་བདུན་
གསུམ་ཉི་ཤུ་རྩ་གཅིག་བརྗོད་པས་ཨ་དེ་མེ་ལོང་གི་ཧ་ལྟར་ཡལ་ནས་སྣང་ངོར་སྟོང་སང་དང། ངེས་ངོར་ཆོས་ཐམས་ཅད་བདེན་པར་མེད་པའི་ངེས་ཤེས་ལ་མཉམ་པར་འཇོག་ཏུ་གཞུག་མེ་ཏོག་རེ་སྤྱི་བོར་བཞག་ལ་
ཨོཾ་ཨཱ་ཧཱུཾ། རྡོ་རྗེ་སློབ་མ་འདི་རྣམས་ལ་འཕགས་པ་འཇམ་དཔལ་དབྱངས་ཀྱི་ཐུགས་ཀྱི་བྱིན་རླབས་བརྟན་པར་གྱུར་ཅིག་དེས་ཐུགས་ཀྱི་རྗེས་གནང་ཐོབ་པས། གནས་སྐབས་སུ་སྡུག་བསྔལ་ཞི་ཞིང་ཆོས་ལ་བླ་འགྲོ་བ་
དང། མཐར་ཐུག་ཇི་ལྟ་ཇི་སྙེད་མཁྱེན་པའི་ཡེ་ཤེས་རྡོ་རྗེ་ལྟ་བུ་འཐོབ་པའོ། །བཞི་པ་ཡོན་ཏན་འཕྲིན་ལས་ཀྱི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། དུས་འདི་ནས་ནི་བཟུང་ནས་

[023B] །བཅོམ་ལྡན་འཇམ་དབྱངས་མགོན་གྱིས་ནི། །བདག་གི་བླ་མ་མཛད་དུ་གསོལ། །ལན་གསུམ། སློབ་མའི་ལག་ཏུ་མཚན་བརྗོད་ཀྱི་གླེགས་བམ་གཏད་ནས། འདིར་འཇམ་དཔལ་གྱི་རྒྱུད་
བཞུགས་པས། འདི་རང་གིས་བརྩོན་པས་ཉམས་སུ་ལེན་ཅིང་གཞན་ལ་བསམ་པ་བཟང་པོས་བསྟན་ན་སེམས་ཅན་ལ་ཕན་ཐོགས་པར་འགྱུར་རོ། །ཞེས་བརྗོད་ལ། རྒྱ་གར་སྐད་དུ། ཞེས་པ་ནས། རྫོགས་པའི་སངས་
རྒྱས་ཀུན་གྱིས་བཤད། །ཅེས་པའི་བར་བཀླག་ཏུ་གཞུག་དེས་ཡོན་ཏན་འཕྲིན་ལས་ཀྱི་རྗེས་གནང་ཐོབ་པས། གནས་སྐབས་སུ་གནས་ལྔ་ལ་མཁས་ཤིང་གཞན་དོན་འགྲུབ་པ་དང། མཐར་ཐུག་འཕགས་པ་འཇམ་
དཔལ་དང་མཉམ་པའི་ཡོན་ཏན་འཕྲིན་ལས་འཐོབ་པའོ། །མཇུག་ཏུ་འཆད་ཉན་བྱས་པའི་དགེ་བ་རྣམས་གཞན་དོན་དུ་བསྔོ་བར་བྱའོ་སྙམ་པས་འདིའི་རྗེས་ཟློས་མཛོད། འདི་བསྒྲུབས་པ་ལས་བྱུང་བ་ཡི། །དགེ་བ་བདག་
གིས་གང་ཐོབ་པ། །དེ་ཡིས་སྐྱེ་བོ་ཐམས་ཅད་ཀྱིས། །འཇམ་དབྱངས་ཤེས་རབ་ཐོབ་པར་ཤོག་ལན་གསུམ། འདིའི་དམ་ཚིག་རྣམས་ལེགས་པར་བསྲུང་སྙམ་པས་འདིའི་རྗེས་ཟློས་མཛོད། གཙོ་བོས་ཇི་ལྟར་བཀའ་
སྩལ་བ། །དེ་དག་ཐམས་ཅད་བདག་གིས་བགྱི། །ལན་གསུམ། རང་གི་ལུས་བྲན་དུ་འབུལ་སྙམ་པས་འདིའི་རྗེས་ཟློས་མཛོད། དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ཀྱི། །ཁྱེད་

[024A]༄༅། །ཀྱིས་སློབ་མར་གཟུང་བ་དང། །ཆ་ཡིས་ཀྱང་ནི་སྤྱད་དུ་གསོལ། །ལན་གསུམ། དེས་འཕགས་པ་འཇམ་དཔལ་དབྱངས་དཀར་པོ་མ་ཏིའི་ལུགས་ཀྱི་རྗེས་གནང་སྦྱོར་དངོས་མཇུག་གསུམ་ཚང་
མར་བརྒྱུད་ལྡན་དམ་པའི་ཕྱག་བཞེས་ལྟར་ཕུལ་གྲུབ་པས། འདིའི་སྒོ་ནས་རང་གཞན་གྱི་དོན་རྒྱ་ཆེན་པོ་མཛད་པར་ཞུ། དེ་ནས་གཏང་རག་གི་མཎྜལ། མཆོད་བསྟོད། ཡིག་བརྒྱ། བཟོད་གསོལ། གཤེགས་བསྡུ་
བསྔོ་སྨོན། ཤིས་བརྗོད་རྣམས་བྱའོ།། །དེ་ལྟར་མ་ཏིའི་བཞེད་སྲོལ་འཇམ་དཔལ་དབྱངས། །དཀར་པོའི་རྗེས་གནང་དམ་པའི་ཕྱག་བཞེས་ལྟར། །གསལ་ལ་འགྲིལ་བར་དྷརྨ་བྷ་དྲ་ཡིས། །ཤིང་སྦྲུལ་ས་ཟླའི་དཀར་ཚེས་
དགའ་བར་བྲིས། །མངྒ་ལཾ་



