   ༈    །།ཨོཾ་སྭ་སྟི། བློ་བཟང་
དཔལ་ལྡན་དཀྱིལ་འཁོར་རྒྱ་མཚོའི་མགོན། །བསྟན་པའི་ཉི་མ་ཐུབ་བསྟན་པདྨོའི་གཉེན། །འགྲོ་བའི་སྐྱབས་གཅིག་ཕྱོགས་ལས་རྣམ་རྒྱལ་ལ། །སྒོ་གསུམ་གུས་པའི་ཡིད་ཀྱིས་གསོལ་བ་འདེབས། །།མགོན་ཁྱོད་བསྐལ་མང་
འདས་པའི་སྔོན་རོལ་དུ། །འཁོར་བསྒྱུར་རྩིབས་ཀྱི་མུ་ཁྱུད་དུ་གྱུར་ཚེ། །བདེ་གཤེགས་རིན་ཆེན་སྙིང་པོའི་སྤྱན་སྔ་རུ། །བྱང་ཆུབ་ཐུགས་བསྐྱེད་མཛད་ལ་གསོལ་བ་འདེབས། །དེའི་ཚེ་དག་པའི་ཞིང་གི་བཀོད་པའི་ཚོགས། །ཡོད་
ཡུལ་བཟུང་སྟེ་དེ་ཉིད་འགྲུབ་པའི་ཆེད། །མོས་སྤྱོད་མ་དག་ས་ཡི་དྲི་མ་ཀུན། །ཡོངས་སུ་སྦྱོད་མཛད་ཞབས་ལ་གསོལ་བ་འདེབས། །མི་གཡོའི་སར་གནས་ཆོས་ཀྱི་འབྱུང་གནས་ཀྱི། །འཇིག་རྟེན་དབང་ཕྱུག་རྒྱལ་སོགས་དབང་

[048A]༄༅། །བཞག་སྟེ། །སྨོན་ལམ་མཐུས་བསྐྲུན་བདེ་ལྡན་ཞིང་མཆོག་ཏུ། །ཚེ་སྣང་དཔག་མེད་གྱུར་ལ་གསོལ་བ་འདེབས། །དེ་ལྟར་གོ་འཕང་མཆོག་བརྙེས་ཆོས་སྐུའི་ངང། །གང་འདུལ་སྤྲུལ་པའི་ཟློས་གར་གྲངས་
མེད་དང། །འཕགས་བོད་མདོ་སྔགས་བསྟན་པའི་སྲོག་ཤིང་དུ། །སྐུ་འཕྲེང་རིམ་པར་བྱོན་ལ་གསོལ་བ་འདེབས། །ཁྱད་པར་བློ་ཆེན་བསྐལ་བཟང་རྒྱལ་ཀུན་ལས། །ཆེས་ཆེར་ལྷག་པའི་ཐུགས་རྗེའི་དཔལ་ལྡན་པ། །སྙིགས་དུས་
བསྟན་བའི་ཉི་མ་ཕན་བདེའི་གཞི། །ཕྱོགས་ལས་རྣམ་རྒྱལ་མགོན་པོར་གསོལ་བ་འདེབས། །མགོན་ཁྱོད་ངེས་པ་དོན་གྱི་རྡོ་རྗེའི་སྐུར། །འཕོ་འགྱུར་སྐྱེ་འཆིའི་མིང་ཙམ་མི་གྲགས་ཀྱང། །སྐྱེ་འགྲོའི་ལས་སྣང་དང་མཐུན་གཟུགས་
ཀྱི་སྐུ༑ ༑བསྐལ་བརྒྱར་ཞབས་བརྟན་མཛད་འཕྲིན་རབ་རྒྱས་ཤོག་ལེགས་ཚོགས་ཀུན་འབྱུང་ཐུབ་བསྟན་དར་ཞིང་རྒྱས། །དེ་འཛིན་སྐྱེས་བུ་ཐུགས་མཐུན་ཁྲིམས་གཙང་ཞིང། །འགྲོ་ཀུན་བདེ་སྐྱིད་དཔལ་ལ་སྤྱོད་པ་སོགས།།
ཡིད་སྨོན་མ་ལུས་ལྷུན་གྱིས་འགྲུབ་གྱུར་ཅིག་ཅེས་པ་འདི་ཡང་ཁལ་ཁ་དབང་ཆེན་ནོ་མིན་ཧན་གྱི་སྤྲུལ་སྐུ་བློ་བཟང་ཚེ་དབང་སྐྱབས། ཕྱག་མཛོད་བློ་བཟང་བསམ་གྲུག་ཨེར་ཁེ་ནོ་ཡོན། ཆོས་རྗེ་བསྟན་འཛིན། །ཐུ་ས་ལག་ཆི་བསམ་གྲུབ་རྡོ་རྗེ་བཅས་སེར་སྐྱ་ཐུན་མོང་གིས་
འདི་ལྟ་བུ་ཞིག་དགོས་ཞེས་བསྐུལ་བའི་དོར། ་ཤཱཀྱའི་དགེ་སློང་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོས་གཟིམས་ཆུང་བཀའ་གདམས་ཕོ་བྲང་དུ་བགྱིས་པའོ།།    ༈    །།ཨོཾ་སྭ་སྟི། མི་འགྱུར་ཆོས་དབྱིངས་དགའ་

[048B] །འཁྱུད་པའི་ལྷན་སྐྱེས་བདེ་བའི་ཟློས་གར་མཁན། །ཀུན་མཁྱེན་གཉིས་པ་འཇམ་མགོན་ཙོང་ཁ་པ། །དད་པའི་ཡིད་མཚོར་བཞུགས་ལ་མཆོག་སྩོལ་ཞིག་བློ་གྲོས་བཟང་པོའི་གཞུང་ལུགས་པདྨོའི་ཚལ།།
དཔལ་ལྡན་བསྟན་པའི་ཉི་མས་གསལ་མཛད་པའི། །ཕྱོགས་ལས་རྣམ་རྒྱལ་སྦྲང་རྩིའི་དགའ་སྟོན་གྱིས། །སྐལ་ལྡན་ཚིམ་མཛད་ཞབས་ལ་གསོལ་བ་འདེབས། །སྣང་བ་མཐའ་ཡས་དུས་ཀྱི་མཐའ་འདིར་ཡང། །དུར་སྨྲིག་
འཇོ་སྒེག་རོལ་བ་ཅི་ཡང་འཛིན། །མགོན་ཁྱོད་རྡོ་རྗེའི་ཁྲི་ལ་ཞབས་པད་ཟུང། །རབ་བརྟན་འཕྲིན་ལས་ཕྱོགས་བཅུར་རྒྱས་པར་ཤོག་ཁྱོད་ཐུགས་རིན་ཆེན་འབྱུང་ལྡན་ལས་འོངས་པའི། །ཟབ་དང་རྒྱ་ཆེའི་ལེགས་བཤད་
རྟ་ལྗང་ཅན། །རིས་མེད་འགྲོལ་ལ་ལམ་བཟང་སྟོན་པའི་ཕྱིར། །རྒྱལ་བསྟན་ལྷ་ལམ་དོས་ལ་རྟག་འཆར་ཤོག་ལེགས་ཚོགས་ཀུན་གྱི་གཞིར་གྱུར་མགོན་པོ་ཁྱོད། །རྟག་ཏུ་མཉེས་པ་གསུམ་གྱི་མཉེས་བྱེད་ཅིང། །དེ་ཡི་
མཐུ་ལས་བྱང་ཆུབ་སྙིང་པོའི་བར། །འབྲལ་མེད་རྗེས་བཟུངས་སྲས་ཀྱི་ཐུ་བོར་ཤོག་ཀུན་རྟོག་རླུང་གི་མཐའ་མེད་སྲིད་མཚོ་འདིར། །ཡུན་རིང་འཁྱམས་པའི་ཡིད་ཅན་མ་ལུས་པ། །སྡེ་བཞིའི་འབྱོར་པ་དབྱར་མཚོ་ལྟར་འཕེལ་ཞིང། །
རིང་མིན་རྣམ་མཁྱེན་གོ་འཕག་ཐོབ་པར་ཤོག་སྲས་བཅས་རྒྱལ་བའི་རྨད་བྱུང་ཐུགས་བསྐྱེད་དང། །སྐྱེ་འགྲོའི་ལེགས་བྱས་གཅིག་ཏུ་བསྡམས་པའི་མཐུས། །ཇི་ལྟར་སྨོན་པའི་དོན་རྣམས་མ་ལུས་པ། །ཡིད་སྨོན་ཇི་བཞིན་ལྷུན་

[049A]༄༅། །གྱིས་འགྲུབ་གྱུར་ཅིག། ཅེས་པ་འདི་ཡང་བཙན་པོ་སྨིན་གྲོལ་ནོ་མིན་ཧན་ཧོ་ཐོག་ཏུ་འཇམ་དཔལ་ཆོས་ཀྱི་བསྟན་འཛིན་འཕྲིན་ལས་དང་མཛོད་པ་བླ་མ་ནོ་ཡོན་ཆེ་ཧུ་བསྟན་འཛིན་འོད་ཟེར་སོགས་ཀྱིས་བསྐུལ་བའི་དོར། ་ཤཱཀྱའི་དགེ་སློང་བློ་བཟང་
དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོས་གཟིམས་ཆུང་བཀའ་གདམས་ཕོ་བྲང་དུ་སྦྱར་བའོ།། དགེ་ལེགས་འཕེལ།། །།སྭ་སྟི། ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་
རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །སརྦ་ཛ་ག་ཏཾ།།

[049B][BLANK PAGE]



