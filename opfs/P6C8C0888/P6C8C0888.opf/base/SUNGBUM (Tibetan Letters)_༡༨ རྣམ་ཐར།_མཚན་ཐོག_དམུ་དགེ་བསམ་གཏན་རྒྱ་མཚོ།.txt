
[525]༄༅། །རྩོམ་པ་པོ་རང་གི་བྱུང་བ་བརྗོད་པ་
རང་གསལ་ཨཱ་དར་ཤ་ཞེས་བྱ་བ་
བཞུགས་སོ། །
མཆོད་པར་བརྗོད་པ་སོགས་
བདུད་བཞི་ལས་རྒྱལ་བསྟན་པའི་བདག་པོ་དང། །ཟ་
རྒྱས་གདམས་པའི་མཛོད་འཛིན་བྱམས་འཇམ་དབྱངས། །ཤིང་
རྟ་ཆེ་གཉིས་ལ་སོགས་འཕགས་བོད་ཀྱི། །པཎ་གྲུབ་བཀའ་དྲིན་
ཅན་རྣམས་ཕྱག་གི་ཡུལ། །པད་དཀར་ལྟར་བསྔགས་བཅོམ་ལྡན་
ཤཱཀྱའི་ཏོག་དེ་ཡི་བསྟན་ལ་ཕྱི་དོར་ལེགས་བགྱིས་པ། །འཇམ་
དཔལ་དབྱངས་དངོས་བློ་བཟང་གྲགས་པའི་དཔལ། །ཡབ་སྲས་
བརྒྱུད་པར་བཅས་ལ་སྙིང་ནས་འདུད། །མཁས་གྲུབ་གསེར་གྱི་
འཁོར་ལོ་ལ་བརྟེན་ནས། །ཐུབ་བསྟན་གླིང་བཞིའི་ཁྱོན་ལ་དབང་
བསྒྱུར་བ། །ཀུན་མཁྱེན་འཇམ་དབྱངས་བཞད་པ་ཡབ་སྲས་
དང། །འཁྲུངས་རབས་བསྟན་བདག་ཆེ་རྣམས་རྣམ་པར་རྒྱལ། །
བསྐལ་བཟང་རྒྱལ་ཀུན་བསྟན་པའི་སྙིང་བོ་མཆོག་འཇིགས་མེད་

[526] །བསྟན་པ་སྤེལ་ལ་དབང་
འབྱོར་འཕྲིན་ལས་ཀྱིས། །ཡོན་ཏན་རྒྱ་མཚོ་བཟང་བོ་རྟག་ཏུ་
བསྟེན། །དཀོན་མཆོག་ཀུན་འདུས་བློ་བཟང་རྒྱལ་བའི་བསྟན། །
ལྷག་བསམ་དག་པས་སྤེལ་ལ་མཐུ་གྲུབ་པ། །ཚུལ་ཁྲིམས་དག་
པའི་གསེར་ལྡན་བུ་མོའི་ལྟོར། ལུང་རྟོགས་རྒྱ་མཚོ་འཁྱིལ་ལ་
སྙིང་ནས་གུས། །འཇམ་དཔལ་དབྱངས་དངོས་བློ་བཟང་གྲགས་
པ་ཡི། །ཆོས་ཚུལ་ལེགས་བཤད་སྤེལ་བའི་དཔལ་ལྡན་ཞིང། །
གདུལ་བྱའི་རྨོངས་མུན་སེལ་མཛད་འགྲོ་བའི་མགོན། །སྐྱབས་
གནས་དེ་དག་བྱང་ཆུབ་བར་དུ་བསྟེན། །གཞན་ཡང་བསྟན་
པའི་ཉི་མ་བསིལ་ལྗོངས་འདིར། །ཡོངས་སུ་འདྲེན་པའི་རྒྱལ་བློན་
ལོ་པཎ་དང། །བདག་ལ་ཀློག་སོགས་ཡོན་ཏན་རབ་སྤེལ་བའི། །
བཤེས་གཉེན་རྣམས་ལ་དུས་ཀུན་བདག་ཕྱག་འཚལ། །མཁོས་
མེད་བདག་གི་བྱུང་བའི་སྒྲུང་གཏམ་ཞིག་རྣམ་གཡེང་སྣོན་པར་
བརྗོད་ལ་དགོས་མེད་ཀྱང། །དབྱུ་གུས་ཡང་ཡང་བསྐུལ་བའི་རྔ་
སྒྲ་བཞིན། །ཅུང་ཟད་བརྗོད་ལ་བླ་མས་གནང་བ་སྩོལ། །
དེང་སྐབས་སློབ་མ་དུ་མ་ཞིག་གིས་ཁྱོད་ཀྱི་རྣམ་ཐར་ཞིག་
དགོས་ཞེས་ཡང་ཡང་བསྐུལ་མོད། རྣམ་ཐར་ཞེས་པ། ལམ་བདེན་ལ་
ཉམས་ལེན་མཐིལ་ཕྱིན་པར་བྱས་ནས། ཀུན་འབྱུང་རྩ་བ་ནས་
སྤངས་པས། སྡུག་བདེན་གྱི་སྡུག་བསྔལ་མ་ལུས་པ་ལས་ཐར་བའི་

[527] བདག་ལྟ་
བུ་ལུང་རྟོགས་ཀྱི་ཡོན་ཏན་ཅི་ཡང་མེད་པ་དུག་གསུམ་གྱི་དབང་དུ་
སོང་བ་དག་ལ་དེ་ལྟ་བུ་བརྗོད་རྒྱུ་ཅི་ཡང་མེད་པར་མ་ཟད། ་པཎ་
ཆེན་བློ་བཟང་ཆོས་ཀྱི་རྒྱལ་མཚན་གྱི་ཞལ་ནས། སྐྱོན་མང་དུག་གི་
ཚེར་མའི་ཚོགས་འཁྲིགས་ཀྱང། །ཡོན་ཏན་ཡོངས་འདུའི་ཚལ་
བཞིན་སྒྲོ་བཏགས་ཏེ། །དབྱར་སྐྱེས་རྔ་གསང་སྟོང་ལྟར་ཆེར་སྒྲོགས་
པའི། །རྣམ་ཐར་ཚུལ་ལ་ཁོ་བོ་ཡིད་མ་ཆེས། །དམ་པའི་སྙིང་ལ་
འཇིགས་པ་སྦྱིན་བྱེད་པ། །དུག་གསུམ་ཆང་གིས་རབ་ཏུ་མྱོས་པ་
ཡིས། །ཟློས་གར་མངོན་པར་བསྒྱུར་ཀྱང་ཚུལ་བསྟན་ཞེས། །ཡོལ་
བའི་ཕག་ཏུ་འཆེལ་ལའང་བདག་མི་དད། །མདོ་རྒྱུད་དམ་པའི་
གཞུང་དང་བསྟུན་པ་ན། །མངོན་མཐོའི་འབྲས་བཟང་བསྐྲུན་པའི་
ས་བོན་ཀྱང། །རྣམ་པར་མྱགས་མོད་འོན་ཀྱང་ཀུན་མཁྱེན་དུ། །
རློམ་ཞིང་གསལ་བར་སྒྲོག་ལའང་བདག་མི་མགུ། །བག་མེད་སྨྱོན་
པའི་རྣམ་འགྱུར་སྣ་ཚོགས་ཀྱང། །ཐེག་མཆོག་གསང་བའི་རྣལ་
འབྱོར་སྤྱོད་པ་ཞེས། །གྱ་གྱུའི་རྣམ་ཐར་ཚུལ་ལའང་བདག་མི་
མོས། །ཞེས་དང། ཀུན་གཟིགས་ལྔ་བ་ཆེན་པོས། སྒྲོ་བཏགས་གླེང་
མོའི་མི་གཙང་ཕུང་བོའི་ལུས། །སྒྲ་དོན་སྙན་འགྱུར་རིན་ཆེན་རྒྱན་
སྤུད་ནས། །རྫུན་གྱི་གར་བསྒྱུར་ལྕེ་བདེའི་བརྗོད་པ་ལ། །སྙིང་
བོར་རློམ་ཡང་ཨེ་རཎྚ་ཡི་འབྲས། །ཞེས་དང། དེང་དུས་སྒོ་

[528] །གྱ་གྱུའི་གར་མཁན་ཚུལ་འཆོས་
གོས་གྱོན་པའི། །ཆེར་རློམ་མང་བོའི་རྣམ་ཐར་འཁྱོག་པོའི་ཚིག་
མཐོང་ཚེ་དཔྱོད་ལྡན་ཕལ་ཆེར་བསྟིང་ཚིག་སྨྲ། །ཞེས་སོགས་
གསུངས་པ་ལྟར། རང་ཕྱོགས་བསྟོད་པ་དང། གཞན་ཕྱོགས་
སྨད་པ་སོགས་ཀྱི་སྒྲོ་བཏགས་དང། སྐུར་འདེབས་ཀྱི་ངག་འཁྱལ་
སྨྲ་བ་ལ་དགོས་པ་མེད་པར་མ་ཟད་ཉེས་དམིགས་ཧ་ཅང་ཆེ་བས་
དགག་བྱ་ཆེ་མོད། རྣམ་ཐར་མེད་ལ། ལོ་རྒྱུས་ངོ་མ་རེ་རང་གིས་མ་
བྲིས་ན། གཡུང་སྟོན་རྡོ་རྗེ་དཔལ་བཟང་གི་གསུང་ལས། སློབ་མའི་
བརྩམས་པའི་རྣམ་ཐར་ཕལ་ཆེར་ནི། །ཆེ་བརྗོད་དྲགས་པས་བླ་མ་
ཟོག་པོར་གཏོང། །དེས་ན་རང་གིས་རང་གི་རྣམ་ཐར་ནི། །སྒྲོ་
སྐུར་སྤངས་ནས་མདོར་བསྡུས་ཡི་གེར་བཀོད། །ཅེས་གསུངས་པ་
ལྟར་ཡིན་པས། རང་གིས་བྱུང་བ་དང་དེའི་སྐབས་ཀྱི་འཇིག་རྟེན་གྱི་
འགྱུར་བ་བཅས་བརྗོད་ན། ཕྱིས་སུ་ལོ་རྒྱུས་བརྟག་དཔྱད་བྱེད་པ་
ལའང་མཁོ་བའི་སྐབས་སྲིད་པས་ཅུང་ཟད་བརྗོད་པ་ལ་ཞུགས་སོ། །
སྐུ་བལྟམས་པའི་སྐོར་
དེས་ན་བདག་སྐྱེ་བའི་ཡུལ་དམུ་དགེ་ཞེས་པ་དགེ་བཅུ་ཚང་
བའི་ཡུལ་དེང་སང་ཟུང་ཆུ་རྫོང་གི་ཁོངས་སུ་གཏོགས་པ་དེ་ཡིན་

[529] སྟོད་མངའ་རིས་སྐོར་གསུམ་གྱི་ས་གངས་
དང་གཡའི་ར་བ་ཡོད་པས་རྫིང་དང་འདྲ། བར་དབུས་གཙང་
རུ་བཞི་ཡོད་ས་བྲག་དང་ཆུ་འཐབ་པས་ཡུར་བ་དང་འདྲ། སྨད་
མདོ་ཁམས་ཀྱི་ས་འདི་ནགས་དང་ནའི་ལྗོངས་ཡིན་པས། བདག་
སྐྱེ་ཡུལ་འདི་ནགས་ཚལ་གྱི་ས་ཡིན་ལ། འདི་ནས་རྟ་ཕོའི་ཉིན་ལམ་
གཅིག་ཙམ་བརྒལ་བས་ནའི་ལྗོངས་སུ་སླེབས། ན་འདམ་ཆེ་མོད་
སྤང་ལྗོངས་རྩྭ་ཆུ་ཕུན་སུམ་ཚོགས་པ་ཡོད་སྟབས་རྨེ་བ་སོགས་
འབྲོག་སྡེ་ཆགས་ཡོད། དམུ་དགེའི་ཡུལ་འདི་བོད་ཡུལ་ཡིན་མོད་
ཐང་རྒྱལ་རབས་དར་བའི་སྐབས་སུ། ཐང་དམག་མཐའ་བསྐྲོད་
བཏང་བའི་རྗེས་སུ་རིམ་གྱིས་བོད་མི་དག་འདུས་ཏེ་ཡུལ་ཚོ་ཞིག་
ཆགས། ཡུལ་དེའི་བྱང་ཕྱོགས་སུ་ཨ་ཞིག་སྒོམ་ཁང་ཟེར་བའི་བྲག་
ཁུང་ཞིག་ཡོད། དེའི་ནང་དུ་སྔར་བོན་པོའི་ཨ་ཞིག་གི་རི་ཁྲོད་པ་
ཞིག་ཡོད་པ་དེའི་འཚོ་རྟེན་དུ་ར་ལུག་ཁ་ཤས་ཡོད་པ་དམུ་དགེའི་
རྐུན་ཇག་རྣམས་ཀྱིས་རྐུ་འཕྲོག་བྱས་སྟབས། བོན་པོའི་ཨ་ཞིག་
དང་སྣང་ཞིག་ཅེས་པའི་སྡེ་ཤོག་གམ་རུས་རྒྱུད་ཀྱི་སྔགས་མཁན་
རྣམས་ཟླ་བསྒྲིལ་གྱིས་དམོད་མོ་བྱས་ཀྱང་དམུ་དགེའི་ཡུལ་སྡེ་རྣམས་
ཇེ་དར་དུ་སོང་གཤིས། དེ་ཕྱོགས་ཀྱི་མི་རྣམས་ཀྱིས་དེ་ལ་དམོས་
ན་དགེ་འདུག་ཟེར་ནས། དམོད་དགེ་ཞེས་པའི་མིང་ཆགས་
དེང་སང་ཡང་ཟུང་ཆུ་ཕྱོགས་ཀྱི་བོད་མི་རྣམས་ཀྱིས་དམོད་དགེ་ཞེས་

[530] འོན་ཀྱང་འབྲོག་ཕྱོགས་སུ་སྒྲ་གདངས་ཤུགས་དྲག་པའི་
རྐྱེན་གྱིས་བརྡ་འགྱུར་ཏེ། དམུ་དགེ་ཞེས་གྲགས། དམུ་ཐག་ལྷ་
ཡིས་བཟུང་ཞིང་དགེ་བཅུ་ཡུལ་ལ་ཚང་བའི་དོན་ཡིན་ཞེས་དེང་
སང་ཚང་མས་དམུ་དགེ་ཞེས་འབོད་པ་དང། ལོ་རྒྱུས་སོགས་སུ་
དེ་བཞིན་བྲིས་འདུག་ལ་དེ་ལྟར་འབྲི་བཞིན་ཡོད། ཡུལ་དེ་ལ་སྡེ་
བ་བཅོ་བརྒྱད་ཡོད་པའི་སྡེ་བ་དང་བོ་འབྲོག་སྡེ་ཡིན། ཕྱུགས་ཟོག་
ལ་ནོར་ཟེར་སྟབས། ཕྱུགས་ཟོག་འཚོ་བའི་སྡེ་བ་དེ་ལ་ནོར་བ་རུ་
ཟེར། ང་རང་སྐྱེ་ཡུལ་ནི་དགོན་པའི་འོག་གི་སྡེ་བ་སོག་པོ་རུ་ཟེར་
བའི་རོང་སྡེ་དང་བོ་དེ་ཡིན། ངེད་ཀྱི་སྐྱེ་ཁྱིམ་ནི་གྲོང་སྨད་ཅེས་
པའི་བརྡ་རྙིང་གྱོང་སྨད་ཚང་ཟེར་བའི་ཁྱིམ་ཚང་གསུམ་ཡོད་པའི་
ཡ་གྱལ་ཡིན་ལ། ཁང་འགྲམ་དུ་གུ་རུ་སིདྡྷིའི་འཁོར་ལོ་ཞིག་ཡོད་
སྟབས། གྱོང་སྨད་འཁོར་ལོ་ཚང་ཟེར། གྱོང་སྨད་ཚང་གི་མི་
རྒྱུད་ནི་དཔའ་མཛངས་བརྟུལ་ཕོད་ཅིག་ཡིན་ཡང་འབྱོར་བ་འབྲིང་
ཙམ་ཞིག་ཡིན་འདུག་ངེད་ཀྱི་མ་རྒྱུད་ནི་ཐལ་ཚང་ཞེས་པའི་མི་
རྒྱུད་ལ་དགེ་བཤེས་ཟུང་ཆུའི་དགེ་འདུན་རྒྱ་མཚོ་ཞེས་གྲགས་པའི་སྒོ་
མང་དགེ་བཤེས་ཆེན་པོ་རྟ་ཚག་ཡོངས་འཛིན་རིན་པོ་ཆེ་ཞེས་ཡུལ་
དབུས་སུ་སྐད་གྲགས་ཆེ་བ་དེ་སོགས་དགེ་བཤེས་དུ་མ་བྱུང་བའི་མི་
རྒྱུད་དང། རྒྱལ་རོང་སྒོམ་ཆེན་པའི་ཡང་སྤྲུལ་ཁེ་ཚང་བླ་མ་འཇམ་
དབྱངས་མཁས་གྲུབ་རྒྱ་མཚོ་ཞེས་གྲགས་པའི་མཁས་གྲུབ་ཉིས་

[531]
བཟང་ཆོས་ལྡན་དཔལ་བཟང་བོའི་སྲིང་མོ་གཉིས་བཟའ་ཟླ་
བསྒྲིགས་པ་ལ་ངའི་མ་ཨ་ཚེ་སྐྱེས་པ་ཡིན་འདུག་ངའི་ཕ་རྒན་ནི་
ཆོས་དད་ཆེ་ཞིང་མི་བདེན་པ་བདེན་ཐུབ་ཅིག་ཏུ་བརྩི། མིང་ལ་
དགེ་འདུན་སྐྱབས་ཟེར་ཞིང། གཅེས་འབོད་བྱས་ཏེ་ཨ་དགེན་
ཟེར། གྱོང་སྨད་ཚང་ཡིན་སྟབས་གྱོང་དགེན་ཞེས་གྲགས། ཡི་གེ་
ཤེས་པས་རྡོར་གཅོད་སོགས་ཁ་ཏོན་དང། ཕྱག་སྐོར་སྨྱུང་གནས་
སོགས་ལ་འབད་འབུངས་བྱེད་མཁན་ཞིག་ཡིན། མ་རྒན་ཡང་དད་
པ་ཅན་མ་ཎི་དུང་ཕྱུར་གཅིག་ལྷག་བཏོན། དུང་སོ་གསུམ་སྐྱེས་
ཁྱིམ་ཚང་ཕྱུག་པོ་མིན་ལ་ཧ་ཅང་དབུལ་བོ་ཡང་མིན་འདུག་དཔལ་
མགོན་འཕགས་པ་ཀླུ་སྒྲུབ་ཀྱིས། ཧ་ཅང་ཕྱུག་པོའི་ཁྱིམ་དུ་མི་སྐྱེ་
ཞིང། །ཧ་ཅང་དབུལ་བོའི་ཁྱིམ་དུ་མི་སྐྱེ་བར། །བར་མ་དག་
གི་ཁྱིམ་དུ་སྐྱེ་བར་ཤོག་ཅེས་སྨོན་ལམ་གནང་བ་བཞིན། བདག་
རབ་བྱུང་བཅོ་ལྔ་བའི་ཤིང་ཕོ་སྟག་གི་ལོ་ སྤྱི་ལོ་་  ཧོར་ཟླ་
བཅུ་གཅིག་པའི་ཡར་ངོ་ཞིག་ལ་ཁྱིམ་དེར་བཙས་ཟེར། དེ་སྐབས་
ཨ་ལགས་བར་ཞིང་ཚང་ཟེར་བའི་བླ་མ་བགྲེས་པ། ལུང་བསྟན་ལ་
ཐོགས་པ་མེད་པ་དགོན་གྲོང་ཀུན་གྱིས་ཚད་མར་འཛིན་པ་ཞིག་
ཡོད། ཁོང་གིས་ང་རང་མ་སྐྱེས་པའི་སྐབས་ཁྱེད་ཚང་གི་ཁྱིམ་དུ་
གོས་ཆེན་གྱི་འབོལ་གདན་སེར་བོ་ཞིག་བཏིང། ཡོལ་བ་སེར་བོ་

[532] བདེན་པ་ཡིན་
མིན་མི་ཤེས། དེ་སྐབས་ངེད་ཀྱི་ཡང་ཞིང་ཐལ་དགེ་བཤེས་མཚན་
བརྗོད་པར་དཀའ་བ་་རྗེ་བློ་བཟང་ཆོས་ལྡན་དཔལ་བཟང་བོ་ཨ་
མཆོག་མཚན་ཉིད་དགོན་གྱི་ཁྲིར་བཞུགས་སྐབས་ཡིན་གཤིས། ཁོང་
གིས་ཨ་མཆོག་རིན་པོ་ཆེ་འཇམ་དབྱངས་མཁྱེན་རབ་རྒྱ་མཚོ་ལ་
ངའི་ཚ་མོ་ལ་བུ་ཞིག་སྐྱེས་ཡོད་ཁྱེད་ཀྱིས་ཐུགས་ལ་འདོགས་པར་ཞུ་
ཞེས་པས་བུ་ཆུང་ང་ལ་བྱིན་རོགས་གསུངས། སྐྱེ་འགོའི་བུ་ཡིན་
སྟབས་འབུལ་ཐག་མི་ཆོད་ཞུས་པར། ཁྱེད་ཀྱི་ཚ་མོ་དེ་ལོ་གཞོན་
ཡིན་སྟབས་ད་རུང་བུ་ཕྲུག་ཡོད་རྒྱུ་རེད་འདི་ང་ལ་བྱིན་རོགས་
གསུངས་མོད། ཕ་མ་སོགས་ཨེ་འཐད་ཅི་ཤེས་བསམ་ནས་འབུལ་
ཐག་མ་ཆོད་ཅེས་ཞལ་ནས་གསུངས་
བདག་བྱིས་པ་ཡིན་དུས། གཟུགས་པོ་བདེ་མོ་ཞིག་ཡིན་སྟབས་
ཁྱིམ་མཚེས་དང་བཟའ་མི་ཉེ་འབྲེལ་སོགས་ཀྱིས་གཅེས་ཤིང་པང་
ནས་འཁུར་བ་ལས་གྱོས་ཀོ་སོགས་ཀྱི་ནང་དུ་ཉལ་མ་དགོས་འདུག་
མ་རྒན་གྱིས་ཁུར་ནས་མགོན་ཁང་ལ་སྐོར་བ་མང་བོ་བྱས། བྱིས་པའི་
རྩེད་མོའི་སྐབས། འཆད་ཉན་སྒོམ་སྒྲུབ་བྱེད་པ་ཤ་སྟག་བརྩེས་པ་
དྲན་འདུག་ཅུང་ཟད་ནར་སོན་ནས་ཕྱུགས་འཚོ་བ་དང། ཞིང་
འདེབས་དུས་མཛོ་སྣ་འཁྲིད་པ། སྟོན་ཞིང་བརྔ་དུས་བམ་པོ་འགེལ་
བ་སོགས་ཁྱིམ་ལས་གང་ཐུབ་བྱས། ལོ་བརྒྱད་དགུ་ཞིག་ལོན་དུས་

[533] མའི་མྱིང་བོ་དཀོན་མཆོག་
བདེ་ཆེན་གཉིས་ཀྱིས་བླ་མ་རྣམས་ལ་གསུང་བརྟག་ཞུས་པར་བུ་
ཆུང་འདི་གྲྭ་བ་བྱེད་དགོས་གསུངས་ཟེར་ནས་གྲྭ་བ་བྱེད་རྒྱུ་བྱས་
རབ་ཏུ་བྱུང་ནས་དམུ་དགེ་བཀྲ་ཤིས་འཁོར་ལོའི་དགོན་
དུ་ཆོས་གྲྭར་ཞུགས་པའི་སྐོར་
དེ་སྐབས་ཡང་ཨ་ཞང་བླ་མ་རིན་པོ་ཆེ་ཨ་མཆོག་མཚན་ཉིད་
དགོན་གྱི་ཁྲི་བཟུར་ནས། དམུ་དགེ་བཀྲ་ཤིས་འཁོར་ལོའི་དགོན་གྱི་
ཁྲིར་བཞུགས་ཡོད། ཁོང་གི་མདུན་ནས་ཀ་ཁ་སློབ་པའི་མགོ་བཟུང་
སྟེ་ཞང་བོ་བདེ་ཆེན་དང། ཕ་རྒན་གྱི་དྲུང་ནས་ཀློག་དང་སྐྱབས་
འགྲོ་ལྟུང་བཤགས་སོགས་བསླབས། རང་ལོ་བཅུ་གཅིག་ཐོག་བདེ་
ཚང་ཁྲི་རྒན་བློ་བཟང་བསྟན་པའི་ཉི་མའི་མདུན་ནས་ངེད་སོགས་
བྱིས་པ་བཅུ་རབ་ཏུ་བྱུང་སྟེ་དགེ་ཚུལ་གྱི་སྡོམ་པ་མནོས། བདག་གི་
མིང་ལ་བློ་བཟང་བསམ་གཏན་ཞེས་གནང། དེ་མཚུངས་དམུ་དགེ་
བཀྲ་ཤིས་འཁོར་ལོའི་དགོན་གྱི་ཆོས་གྲྭ་དང་ཚོགས་ལ་ཞུགས་
དམུ་དགེ་བཀྲ་ཤིས་འཁོར་ལོའི་དགོན་ནི། རྗེའི་སློབ་མ་སྔ་
ཚར་བཞིའི་ནང་ཚན། ཚ་ཁོ་བ་ངག་དབང་གྲགས་པའི་དཔལ་

[534] རྗེས་སུ་སྟོང་སྐོར་སྐུ་ཕྲེང་གསུམ་གྱིས་
རིམ་པར་བསྐྱངས། དེ་རྗེས་དགོན་པ་ཀུན་མཁྱེན་འཇིགས་མེད་
དབང་བོ་ལ་ཕུལ་ཏེ། འགྲེལ་བ་བཞི་སྦྲགས་གནང་ནས་རྒྱུད་གྲྭ་
བཙུགས། དེ་ཕྱིན་བླ་བྲང་གི་དགོན་ལག་ཏུ་གྱུར། ཀུན་
མཁྱེན་སྐུ་ཕྲེང་གསུམ་པ་འཇིགས་མེད་རྒྱ་མཚོའི་དུས་སུ་མཚན་ཉིད་
བཙུགས། འཛིན་གྲྭ་བཅུ་གསུམ་བྱས། ང་རང་ཚོགས་སུ་ཞུགས་
སྐབས་གྲྭ་བ་ལྔ་བརྒྱ་ལྷག་ཡོད། དགེ་བཤེས་བཟང་བོ་དུ་མ་དང་
སྐད་གྲྭ་བ་འདོན་རྟ་དབྱངས་ལ་མཁས་པ་དུ་མ་ཡོད། ཕྱག་སྐོར་
དང་སྒོམ་སྒྲུབ་ཉམས་ལེན་ལ་འབད་མཁན་མི་ཉུང་བ་རེ་བཞུགས་
འདུག་ཁ་ཏི་སྐྱ་ཏི་སྤྱོད་ངན་ཅན་ཡང་འགའ་ཞིག་འདུག་བདག་
ཁ་དོག་དཀར་དམར་ནས་ཞུགས་ཏེ། རྩི་བཞག་སོགས་འཛིན་
ཁུལ་བྱས་ཀྱང། རྩི་བཞག་ཤོག་གུ་སྣ་རིང་ཕྱེད་ཙམ་ལས་མི་ཟིན་
བག་ཆགས་ཅུང་ཟད་ཡོད་པས། ཡ་རབས་དང་འཆད་ཉན་ལ་
དགའ་བ་ཙམ་ལས་བཟང་སྤྱོད་དང་ངན་སྤྱོད་འདྲེས་མའི་ནང་
འཁོར་བའི་སྡུག་བསྔལ་གྱི་རྒྱ་མཚོར་གཡེང། དགེ་བཤེས་ཆེན་པོ་
རྗེ་དཀོན་མཆོག་དགེ་འདུན་ཚང་དགེ་རྒན་དུ་བསྟེན་ནས་དཔེ་ཁྲིད་
ལ་འགྲོ་ཁུལ་བྱས། ཨ་ཞང་བླ་མ་རིན་པོ་ཆེའི་མདུན་ནས་
རིགས་གསུམ་གཅིག་སྒྲུབ་ཀྱི་རྗེས་གནང། འཇམ་དཀར་རྗེས་
གནང་སོགས་དང། དྲག་པོ་གསུམ་འབྲེལ་གྱི་རྗེས་གནང་

[535]
ཀུན་རིག་གི་དབང། རྟ་མགྲིན་ཡང་གསང་གི་དབང་དང་
བཀའ་སྲུང་རྣམས་ཀྱི་རྗེས་གནང་སྲོག་གཏད་སོགས་བཀའ་ཆོས་དུ་
མ་ཐོབ། བསྡུས་གྲྭ། གྲུབ་མཐའ་རིན་འཕྲེང། གྲུབ་མཐའ་རྩ་
བ། ས་ལམ་རྣམ་བཞག་སོགས་བློ་འཛིན་བྱས་ནས་རྒྱུགས་སྤྲད་
གྲྭ་ཚང་མདོ་སྔགས་ཟུང་འབྲེལ་ཡིན་མོད། བློ་འཛིན་མི་བཟང་
སྟབས། རྒྱུད་ཕྱོགས་ནས་འདོན་ཆ་མང་བོ་བློ་འཛིན་མ་ཐུབ་
ཐིག་དང་གཏོར་མ་བཅའ་བཟོ་སོགས་ཅུང་ཟད་བསླབས། ཨ་ཁུ་
བློ་བཟང་བཀྲ་ཤིས་ཞེས་ཞུ་བའི་མཁས་པ་ཞིག་ཡོད། ཁོང་གི་
མདུན་དུ་རྒྱུན་པར་སོང་ནས། ཡི་གེ་དཀར་ནག་དང་དག་ཡིག་
སོགས་ཅུང་ཟད་སྦྱངས། ཁོང་ངན་སྔགས་དང་མཐུ་བྱད་སོགས་
ལ་མཁས་པས་ཅུང་ཟད་རེ་བསླབས། གཏེ་བོ་འགའ་རེས་བདག་
ལ་བརྙས་གཙེ་བྱས་པར། ཨ་ཁུ་བློ་བཟང་བཀྲ་ཤིས་ཀྱི་ངག་བཀོད་
ལྟར་དམ་ཅན་བསྐུལ་བས་རྟགས་མཚན་མྱུར་དུ་ཐོན་ཏེ་ཁོ་རང་ཚོ་
གྲྭ་ཚང་འདི་དང་ཁ་འབྲལ་དགོས་བྱུང་
རང་ལོ་བཅུ་གཉིས་ཐོག་སྐྱབས་མགོན་ཐབས་ཅད་མཁྱེན་པ་
རྗེ་བཙུན་བློ་བཟང་འཇམ་དབྱངས་ཡེ་ཤེས་བསྟན་པའི་རྒྱལ་མཚན་
དཔལ་བཟང་བོ་དམུ་དགེར་ཞལ་བསྒྱུར་གནང། ཁོང་གི་ཞལ་སྔ་
ལས་འཇམ་དབྱངས་དཀར་བོའི་རྗེས་གནང་དང། ལུང་དུ་མ་

[536] འཛིན་གྲྭ་རྟགས་རིགས་ལ་སླེབ་སྐབས་
ཞང་བོ་བླ་མ་རིན་པོ་ཆེ་ལ་འཇམ་དབྱངས་དཀར་བོའི་རྗེས་གནང་
དང་སྒྲུབ་ཐབས་ཀྱི་ཁྲིད་ལུང་དང་བཅས་པ་ཞུས་ནས། རྨི་ལམ་
སོགས་རྟགས་མཚན་ཡག་པོ་རེ་ཨེ་ཡོང་སྙམ་པའི་རེ་དོགས་དང་
བཅས། བསྙེན་མཚམས་ལ་གྲོགས་པོ་གཉིས་དང་བཅས་བསྡད་དེ་
དཔའ་བོ་འབྲུ་དྲུག་འབུམ་ཕྲག་དྲུག་བཟླས། ཁ་སྐོང་སྦྱིན་སྲེག་
བཅས་བསྒྲུབས། རྟགས་མཚན་ཅི་ཡང་མ་ཐོན། འོན་ཀྱང་བློ་
འཛིན་ཇེ་བཟང་ལ་སོང་སྟེ་རྩི་བཞག་སྔ་དྲོའི་སྐྱོར་སྦྱང་རེ་ལ་ཤོག་
གྲངས་སྣ་རིང་གཅིག་དང་ཕྱེད་ཟིན་པ་བྱུང། དེ་མཚུངས་རྟགས་
གསལ་གྱི་གོ་བ་ཡང་རྗེ་བཟང་ལ་དགའ་རབ་སོང་འདུག་ན་རྒྱུ་
ཞིག་བྱུང་ནས་དགོངས་པ་ཞུས་ཏེ་རི་ཁྲོད་མཚོ་ལྟེམ་ཟེར་བར་སོང་
ནས་ཟླ་ངོ་དྲུག་ལྷག་ལ་བསྡད་དེ་ཕྱག་མཆོད་དང་སྦྲགས་དམིགས་
བརྩེ་མ་དགའ་རབ་བཏོན། སྔོན་དམུ་དགེར་གྲུ་བ་དུང་རྣ་ཡིན་
ཟེར་མཁན་གྱི་སྔགས་པ་རྫུན་མ་ཞིག་སླེབས་ནས། མིག་འགེབས་
སོགས་ངན་སྔགས་འགའ་ཤེས་པས། གྱོང་སྨད་ཀྱི་གཉེན་ཚན་རྒྱ་
ཚང་ཟེར་བ་ཞིག་གི་ཁྱིམ་དུ་རྒྱ་མི་ཚོང་བ་ཞིག་ཡོད་པ་དེའི་དངུལ་
འབོར་ཆེན་ཞིག་སྔགས་པ་དེས་བརྐུས། ངེད་ཀྱི་ཨ་མྱེས་སོགས་སྤུན་
བཞི་ཡོད་པ་ར་མདའ་སོང་ནས་སྔགས་རྒན་བཟུང་སྟེ་བཙོན་ལས་སྣ་
དགུ་བཏང་ནས་དངུལ་སོགས་བརྐུས་རྫས་ཚུར་བླངས། དེའི་རྐྱེན་

[537]
མནན་གཏད་བརྒྱབ་པ་རེད་ཟེར། མི་རབས་ལ་ས་བདག་ཀླུ་
གཉན་གྱི་ནད་ཐེབས་ཀྱིན་ཡོད། བདག་ལའང་རྨི་ལམ་དུ་སྦྲུལ་
སོགས་རྨིས་པ་དང། དེར་བརྟེན་ཀླུ་ནད་ལྟ་བུ་བྱུང་གི་འདུག་ཨ་
ལགས་བར་ཞིང་ཚང་ལ་གསུང་བརྟགས་ཞུས་པར་དྲག་པོ་སུམ་
འབྲེལ་ཐོན་གསུངས། དེ་ནས་ཐུའུ་བཀྭན་ཆོས་ཀྱི་ཉི་མའི་གསུངས་
གི་སྒྲུབ་ཐབས་སྟེང་ནས་ཟླ་གཅིག་ལྷག་ལ་དྲག་པོ་སུམ་འབྲེལ་གྱི་
བསྙེན་མཚམས་ཁ་སྐོང་སྦྱིན་སྲེག་བཅས་པ་བསྒྲུབས། སྐ་རྨ་འདྲེས་
མདོའི་སོག་ཚང་བླ་མ་ཉེ་འབྲེལ་ཡིན་སྟབས་སྔར་ངེད་ཅག་གི་གམ་
དུ་རྒྱུན་དུ་ཕེབས་བཞིན་ཡོད་པས། སྐབས་ཤིག་ཁོང་གིས། དགེ་
ཕྲུག་འདིའི་རིམ་གྲོ་ལ་གནས་བརྟན་ཕྱག་མཆོད་ཅིག་ཐོན། ཁོ་
རང་གིས་གསོ་སྦྱོང་ཧུར་ཐག་གྱིས། ཐུབ་དུས་ཤིག་ལ་འཇིགས་བྱེད་
ཀྱི་བསྙེན་མཚམས་ཤིག་ལ་སྡོད་གསུངས་པ་དྲན་ནས་རི་ཁྲོད་མཚོ་
ལྡེམ་ནས། རི་ཁྲོད་པ་ཨ་ཁུ་བསམ་གཏན་ཁ་བ་ཟེར་བའི་བླ་མ་སྐུ་
དྲིན་ཅན་དེས་སྒྲུབ་གྲོགས་གནང་ནས་འཇིགས་བྱེད་དཔའ་ཅིག་
དང་ཆོས་རྒྱལ་ཕྱི་སྒྲུབ་སྦྲགས་མའི་བསྙེན་མཚམས་སྦྱིན་སྲེག་དང་
བཅས་པ་བསྒྲུབས། དེ་རྗེས་དཔའ་ཅིག་དང་འཇམ་དབྱངས་
དཀར་བོ་སྦྲགས་པའི་མཚམས་གཅིག་ལ་བསྡད། དེ་རྗེས་ཡང་
དཔའ་ཅིག་གི་མཚམས་གཅིག་ལ་བསྡད། རང་ལོ་བཅུ་དགུའི་

[538] བསྡུས་གྲྭ་དང། བློ་རྟགས་སོགས་ལ་
ཅུང་ཟད་སྦྱངས་པས་རྨང་གཞི་ཅུང་ཟད་ཡོད་པའི་ཐོག་ཕར་ཕྱིན་
གྱི་དབུ་ནས་སྦྱངས་པས། འཛིན་གྲྭའི་ནང་ནས་ཅུང་ཟད་བཟང་
བའི་གྲས་སུ་སླེབས། དེ་ནས་འཛིན་གྲྭའི་སྐྱོར་དཔོན་དུ་བསྐོས་
དཔྱིད་འཛིན་གྲྭ་གཏུག་སྐབས་དགེ་རྒན་རིན་པོ་ཆེས། བརྒྱད་སྟོང་
དོན་བསྡུས་ནས་བཤད་པའི་སྟོང་ཉིད་སྟོང་ཉིད་ཡིན་མིན་སོགས་ཀྱི་
རྟགས་གསལ་བསྒྲིགས་པ་དང། ཞང་བོ་བླ་མ་རིན་པོ་ཆེས་རྒྱ་
འགྲེལ་ཉེར་གཅིག་རྒྱ་འགྲེལ་ཡིན་མིན་སོགས་ཀྱི་རྟགས་གསལ་
བསྒྲིགས་པ་འཕངས་པས་རྟགས་གསལ་ལེགས་པར་སོང་བས་བླ་མ་
རྣམ་པ་ཐུགས་དགྱེས་པ་བྱུང། ཕྱི་ཉིན་ཁས་ལེན་འཛིན་སྐབས་
ཁས་ལེན་ཤོར་བ་ཆེན་པོ་རང་མ་བྱུང་ཞིང་དགེ་བཤེས་རྣམ་པས་གོ་
བ་ཆགས་འདུག་ཅེས་གསུང་གི་འདུག་ཟེར་
དེ་སྐབས་ཤིག་བླ་བྲང་ནས་ཡོངས་འཛིན་རྡོ་རྗེ་འཆང་་རྗེ་
བསྐལ་བཟང་དཔལ་འབྱོར་བཟང་བོ་དམུ་དགེ་བཀྲ་ཤིས་འཁོར་
ལོའི་དགོན་གྱི་ཁྲིར་ཕེབས། ཁོང་གི་མདུན་ནས་རྩི་བཞག་དང་ལམ་
རིམ་ཉན་པ་ལས་གཞན། བདེ་གསང་འཇིགས་གསུམ། ཕྱག་རྡོར་
འཁོར་ཆེན། རྟ་མགྲིན་གསང་སྒྲུབ་སོགས་དབང་དང་རྗེས་གནང་
མང་བོ་ཞིག་ཐོབ། སྤྱིར་གྲྭ་བ་འགའ་ཞིག་གི་སྤྱོད་ངན་དང་བདག་
གིས་ཀྱང་བརྙས་གཙེ་མྱོང་བ་སོགས་ཀྱི་འཁོར་བའི་སྡུག་བསྔལ་གྱིས་

[539] ཁྱད་པར་གྲྭ་ས་ཆེན་པོ་ཞིག་ལ་སོང་ནས་སློབ་
གཉེར་རེ་བྱེད་རྒྱུ་བྱུང་ན་སྙམ་པ་རྒྱུན་དུ་བྱུང་བ་དང། ཁོང་ཨ་
ཞང་བླ་མ་རིན་པོ་ཆེས་གསུང་འཕྲོས་སྐབས་བླ་བྲང་བཀྲ་ཤིས་འཁྱིལ་
གྱི་འཆད་ཉན་ལ་བསྔགས་བརྗོད་ཡང་ཡང་བྱེད་ཀྱིན་འདུག་པས་
ཡིད་དྲངས་ཏེ། བླ་བྲང་དུ་འགྲོ་འདོད་ནར་མར་བྱུང་ནའང་
ཐབས་མ་འགྲིག་དེ་རྗེས་རྒྱམ་ཁོ་སྤྲུལ་སྐུ་དང་བཟང་ས་བྱས་ཏེ་
ཁོང་གི་ཕ་ཡུལ་མཛོད་དགེ་བཞག་ལྡོམ་ཡིན་གཤིས་ཁོང་ཕ་ཡུལ་ལ་
འགྲོ་དུས་བདག་གྲྭ་བ་བྱས་ནས་རྐྱང་རྩའི་ཆུ་ཁོལ་ལ་སོང་
བླ་བྲང་བཀྲ་ཤིས་འཁྱིལ་དུ་སློབ་གཉེར་སོགས་གནང་བའི་སྐོར་
དེ་ནས་བླ་བྲང་ལ་འགྲོ་རྒྱུ་བྱས་མོད་ཁོང་བློ་འགྱུར་ནས་འགྲོ་
མ་ཐུབ། དེ་དུས་ཁོང་ཨ་ལགས་ཡོངས་འཛིན་རྡོ་རྗེ་འཆང་དམུ་
དགེ་ནས་བླ་བྲང་ལ་ཕེབས། ལམ་ཞོར་ལ་སྟག་ཚ་དགོན་དུ་ཕེབས་
དེ་སྐབས་བདག་ཁོང་གི་མདུན་དུ་སོང་ནས་བླ་བྲང་དུ་སློབ་གཉེར་
ལ་འགྲོ་ཆེད་གསུང་བརྟག་ཞུས། བདག་ལ་ཤོ་ཐེངས་གཅིག་
འཕངས་ནས་ཤེས་རབ་ཀྱི་ལྷ་ཞིག་བསྒྲུབ་ན་སློབ་གཉེར་ལ་སོང་ན་
ལེགས་གསུངས། རྒྱམ་ཁོ་སྤྲུལ་སྐུ་ལ་ཤོ་ཐེངས་ཁ་ཤས་འཕངས་
ནས་རྟ་མགྲིན་བསྙེན་པ་ཐོན་གསུངས། དེ་ག་ནས་ཕྱག་རྡོར་

[540] བདེ་མཆོག་དྲིལ་བུ་ལྷ་ལྔའི་དབང་དང་སེང་
གདོང་གཙོ་འཁོར་གསུམ་གྱི་རྗེས་གནང་སོགས་ཐོབ། དེ་ནས་
བཞག་ལྡོམ་ལ་སོང་སྟེ། བཞག་ལྡོམ་གྱི་དགོན་པ་ཁང་སར་ཉིན་ནས་འཇམ་དབྱངས་དཀར་བོའི་བསྙེན་མཚམས་ཤིག་བཏང་
དེའི་ཕྱི་ལོ་རྒྱམ་ཁོ་སྤྲུལ་སྐུ་ཕ་ཡུལ་ལ་འགྲོ་བཞིན་ཡོད་པའི་རྗེས་སུ་
བྲོས་བྱོལ་གྱིས་བཞག་ལྡོམ་དུ་སོང། ཁོའི་ཡུལ་བས་སྐྱེལ་མ་
མངགས་ཏེ་ངེད་གཉིས་བླ་བྲང་དུ་སོང། ཁོང་ཨ་ལགས་ཡོངས་
འཛིན་རྡོ་རྗེ་འཆང་གི་ནང་ཆེན་གྱིས་ཁང་བ་དང་བཅའ་ལག་གཡར་
བ་སོགས་གནང། བླ་བྲང་བཀྲ་ཤིས་འཁྱིལ་གྱི་རྨད་བྱུང་ཐོས་བསམ་
གླིང་གི་ཆོས་གྲྭ་ལ་འཛིན་གྲྭ་དོན་བདུན་ཅུ་ནས་ཞུགས། དེ་སྐབས་
སྡེ་ཁྲི་རིན་པོ་ཆེ་ཚོགས་ཆེན་ཁྲི་བ་རེད། མཁས་དབང་
ཅུང་གསུམ་
དཀོན་མཆོག་བསམ་འགྲུབ་ཅེས་མཚན་ཡོངས་སུ་གྲགས་པ་དེ་ཉིད་
དགེ་རྒན་དུ་བསྟེན། མཆེད་གྲོགས་མི་ཉུང་བ་ཞིག་དང་མཉམ་དུ་
དཔེ་ཁྲིད་ལ་ཧུར་ཐག་བྱས། དཔེ་འཛིན་སྐྱོར་སྦྱང་སོགས་ལའང་
དེ་མཐུན་བྱས། སྔར་དམུ་དགེ་ནས་བསྡུས་གྲྭ་བློ་རྟགས་སོགས་
ཅུང་ཟད་སྦྱངས་མོད། རིགས་ལམ་ལ་དེ་ཙམ་ཞིག་ཡིད་ཚིམ་པ་
ཞིག་མ་བྱུང་བས། གྲོགས་པོ་འགས་ཀྱང་འཛིན་གྲྭ་མར་བབ་ནས་
བློ་རྟགས་སོགས་ལ་སྦྱང་ན་བཟང་ཚུལ་སོགས་བཤད་པས། འཛིན་

[541] དེའི་སྔར་ལོ་དམུ་དགེར་དམར་དམག་
ཡོང། གོ་མིན་ཏང་གི་དམར་དམག་བཀག་འགོག་བྱེད་མཁན་གྱི་
དམག་དམུ་དགེའི་དགོན་པར་བབ། དམར་དམག་སླེབས་སྐབས་གོ་
མིན་ཏང་གི་དམག་གིས་འགོག་མ་ཐུབ་པར་དགོན་པའི་ནང་དུ་
འདུག་ས་མེད་པར་བྱེད་དགོས་སྙམ་ནས་དགོན་པ་མེ་ལ་བསྲེགས་
ཏེ་ཕྱེད་ཙམ་འཚིག་ཕྱེད་ཙམ་ལུས་པའི་ནང་དུ་མའོ་ཙེ་ཏུང་སོགས་
དམར་དམག་རྣམས་བསྡད། དེའི་ཕྱི་ལོ་ཡང་དམར་དམག་སྐོར་
ཞིག་ཐོན། ཞུའུ་ཤིང་ཆན་གྱི་དམག་རེད་ཟེར། དེར་བརྟེན་གྲྭ་
བ་དུ་མ་བླ་བྲང་དུ་བྲོས་འོང་ནས་གྲྭ་སར་ཞུགས། མཛོད་དགེ་
ཕྱོགས་སུ་ཡང་དམར་དམག་ཡོང་སྟབས། རྒྱམ་ཁོ་སྤྲུལ་སྐུའི་ཕ་
ཡུལ་ནས་ངེད་གཉིས་ཕྱིར་ཡོང་དགོས་ཟེར། སྤྲུལ་སྐུ་ཕྱིར་ལོག་
བདག་ལ་ཨུ་ཚུགས་ཀྱིས་འགྲོ་དགོས་ཟེར་ཡང་སློབ་གཉེར་ལ་ཡོང་བ་
ཡིན་སྟབས་ཕྱིར་ལོག་ན་དོན་མེད་སྙམ་ནས་མ་སོང། ཁོ་རང་
སློབ་གཉེར་ལ་འདོད་པ་ཆེར་མེད་པས་ཕྱིར་ལོག་པ་རེད། དེ་ལོ་
དབྱར་ཐོག་་པཎ་ཆེན་ཐམས་ཅད་མཁྱེན་པ་བློ་བཟང་ཆོས་
ཀྱི་ཉི་མ་དགེ་ལེགས་རྣམ་རྒྱལ་དཔལ་བཟང་བོ་བླ་བྲང་བཀྲ་ཤིས་
འཁྱིལ་དུ་ཕེབས་ཏེ་དུས་འཁོར་དབང་མོ་ཆེ་སོགས་བཀའ་ཆོས་
འགའ་གནང། མཇལ་བ་ཁྲི་ཕྲག་མང་བོ་འདུས། དེ་སྐབས་རི་
པིན་དང་འཇར་མན་གྱི་དམག་གིས་འཛམ་གླིང་དམག་འཁྲུག་

[542]
དབྱར་གནམ་ལྷ་གོང་དུ་ལྟོ་སློང་དུ་སོང། རྩམ་པ་སྒྱེ་གང་
དང་མར་རྡོག་གཅིག་རྙེད་པ་འཚོ་རྟེན་བྱས་ནས་རི་ཁྲོད་ཡིད་དགའ་
ཆོས་འཛིན་དུ་སོང་སྟེ་གཞུང་རྒྱུགས་གཤར་སྦྱང་བྱས་ཏེ་དགུན་
གཞུང་རྒྱུགས་སྤྲད་
སྐྱབས་མགོན་ཐམས་ཅད་མཁྱེན་པ་རྗེ་འཇམ་དབྱངས་ཡེ་
ཤེས་བསྟན་པའི་རྒྱལ་མཚན་དཔལ་བཟང་བོའི་ཞལ་སྔ་ལས་རྒྱན་
འཇུག་གཉིས་དང་མདོ་གདུགས་སྒྲོལ་མ་སོགས་ཀྱི་ལུང་ཐོབ་
སྐྱབས་མགོན་ཐམས་ཅད་མཁྱེན་པ་ལྷ་ལྡན་ཕྱོགས་བཅིབས་སྐྱོད་
གོང་དུ་གྲྭ་ཚང་ལ་ཚེ་དབང་གནང་བ་བདག་གིས་ཀྱང་ཐོབ་
བླ་བྲང་གླིང་ནས་འཁྱམ་ར་སྟེ་འདུག་ས་ཁང་ཆུང་རེ་རྙེད་
མོད། ཁང་བདག་ལ་གཡོག་བྱེད་དགོས་པས་དཔེ་ཆ་ལྟ་རྒྱུར་
གནོད། དེའི་སྟབས་ཞང་བོ་བདེ་ཆེན་གྱིས་བདག་ལ་ཁང་ངན་
ཞིག་ཉོས། དེར་བསྡད། དེའི་སྟོན་རྟགས་རིགས་གསར་རྩོད་
ཡིན་པས། རྟགས་རིགས་སྐོར་དང་རྣམ་འགྲེལ་ཊཱིཀ་ཆེན་རིག་པའི་
རྒྱ་མཚོ་ལ་སྡུག་རུས་བྱས་ནས་བལྟས། ངེས་ཆ་ཡང་དགའ་རབ་
སོང། སྟོན་རྟགས་རིགས་གསར་རྩོད་སྐབས་འཛིན་གྲྭའི་ནང་གི་
བཟང་གྲས་སུ་ཆུད། དེ་ནས་བླ་བྲང་བཀྲ་ཤིས་འཁྱིལ་དེར་རིགས་
པ་སྨྲ་བའི་གྲས་སུ་ཆུད་ཙམ་ན། དམུ་དགེ་བསམ་གཏན་ཞེས་པའི་

[543] གྲྭ་ས་དེར་གྲགས་ཙམ་བྱུང། ཕྱིས་སུ་ས་གཞན་དག་
ཏུའང་མིང་དེ་ལྟར་འབོད་པ་བྱུང་ངོ། །དགེ་རྒན་རིན་པོ་ཆེ་
ཡང་ཐུགས་དགྱེས་འདུག་ཕྱིས་སུ་ཁོང་གིས་ཁྱོད་ཀྱིས་ཊཱིཀ་ཆེན་བློ་
ལ་བཟུང་ཡོད་པ་ཨེ་ཡིན་གསུངས། མིན་ངེས་ཆ་ཡག་པོ་བཏང་
བས་ཐད་ཀ་ཐད་སོར་བཤད་རྒྱུ་ཡོད། གཞན་གྱིས་བློ་ལ་བཟུང་
འདུག་བསམ་པ་རེད་ལགས་ཞུས། ཁོང་གིས་ངས་ཀྱང་རྟགས་
རིགས་གསར་རྩོད་སྐབས་ཊཱིཀ་ཆེན་ལ་ངེས་ཆ་ཡག་པོ་བཏང་བས་
ངེད་ཀྱི་འཛིན་གྲྭའི་གསར་རྩོད་ལ་ཕན་ཐོགས་སོང་གསུངས། འཚོ་
བ་སྐྱོ་བོ་ཡིན་ཡང། ལྟོ་གོས་ལ་གྱོང་བསྐུར་ཏེ་སློབ་གཉེར་ལ་
འབད། དགུན་གནམ་ལྷ་གོང་མའི་ཁོག་ཏུ་ལྟོ་སློང་དུ་སོང་
དཔྱིད་བདག་འཛིན་གྲྭའི་སྐྱོར་དཔོན་ལ་བསྐོ་བཞག་གནང་
དབྱར་ཐོག་རིགས་གྲྭའི་སྐབས་སྙན་གྲགས་སྤྲུལ་སྐུ་ངེད་གཉིས་ཀྱི་བློ་
རིག་གི་ཚོགས་གླེང། སྟོན་ཀ་དོན་བདུན་ཅུ་གསར་རྩོད་ཡིན་པས་
ས་ལམ་དོན་བདུན་ཅུ། སྐབས་གསུམ་པའི་མཐའ་དཔྱོད་སོགས་ཀྱི་
དཔེ་ཁྲིད་ཞུས། དཔེ་ལྟས་ཡང་དགའ་རབ་བྱས། གསར་རྩོད་
མཚན་ཕུད་སྐབས་ཡང་རྟགས་གསལ་གཏོང་བ་དང། ཁས་ལེན་
གང་ཆ་ནས་ཡག་པོ་བྱུང། དཔྱིད་འཛིན་གྲྭ་གཏུགས་དགོས་
པས། བདག་སྐྱོར་དཔོན་ཡིན་གཤིས་ཐོག་མར་ལངས་ཏེ་འཕྲོས་
དང་ས་བཅད་བཏོན་ཏེ་རྟགས་གསལ་གཏོང་དགོས་

[544] བདག་ལ་
གཙོ་བོའི་མཚོན་བྱ་དོན་གྱི་དགེ་འདུན་ཉི་ཤུ་བོ་རེ་རེ་ལ་རྒྱལ་སྲས་
ཞེ་བརྒྱད་ཡོད་པའི་ཕྱིར་འ་ཞེས་པའི་རྟགས་གསལ་བསྒྲིགས། ལངས་
སྐབས་བདག་ལ་སྐད་སྙན་པོ་ཞིག་ཡོད་པས། འཕྲོས་དང་ས་བཅད་
ལེགས་པོ་བཏོན་པས་དགེ་འདུན་རྣམས་ཐུགས་དགྱེས་འདུག་
རྟགས་གསལ་ཡང་ཡག་པོ་སོང། སྟོན་ཆོས་འཁོར་གསར་རྩོད་
བྱས་མཐར། རྡོ་སྦིས་ཕྱོགས་སུ་བསོད་སྙོམས་ལ་སོང། ལམ་བར་
ཁ་བ་ཆེ་ཞིང་རྐང་བ་ན་བ་སོགས་དཀའ་ལས་ཆེན་པོ་མྱངས། ནས་
དགའ་རབ་ཞིག་རྙེད་པ་འཁྱེར་ཐབས་བྲལ་བས་བཙོང་ནས་རིན་
དངུལ་སྒོར་ཉེར་ལྔ་ཡོད་པ་དེས་འཚོ་བ་ལ་ཕན་ཐོགས་ཆེན་པོ་
བྱུང། ཕ་ཡུལ་ནས་ཨ་ཞང་བླ་མ་རིན་པོ་ཆེའི་འཕྲིན་ཡིག་འབྱོར་
གསལ། དཔེ་ཆ་ལྟ་བ་ཧུར་ཐག་བྱེད་ཀྱིན་ཡོད་པ་བཟང། བཀའ་
ཆོས་ལ་ཧུར་ཐག་གྱིས། བློས་ལྕོགས་ན་རིག་གནས་ཡང་གལ་ཆེ་
གསུངས་ཡོད། བློས་ལྕོགས་ན་གསུང་ཡོད་སྟབས་ཕར་ཕྱིན་དམ་
བཅའ་བཞག་བར་དུ་རིག་གནས་ལ་ནན་ཏན་མ་བྱས་
རང་ལོ་ཉེར་གསུམ་ཡར་མར་ནས་མཁན་རིན་པོ་ཆེ་ངག་
དབང་དགེ་ལེགས་ཚང་གི་ཞལ་སྔ་ལས་བདེ་གསང་འཇིགས་གསུམ་
གྱི་དབང། བཀའ་སྲུང་རྒྱལ་བོ་སྐུ་ལྔ། དམ་ཅན་སེང་བཞོན་
དང་ར་བཞོན་གཉིས་ཀྱི་སྲོག་གཏད་སོགས་ཐོབ། བླ་ཁོ་རྡོ་རྗེ་

[545]
ན་་རྗེ་འཇིགས་མེད་འཕྲིན་ལས་རྒྱ་མཚོ་དཔལ་བཟང་བོའི་
ཞལ་སྔ་ལས། ཐོག་མར་དབྱངས་ཅན་སྒྲ་ཊཱིཀ་གི་བཤད་ལུང་
ལམ་རིམ་ཆེན་མོའི་བཤད་ལུང། རྗེའི་གསུང་འབུམ་གྱི་ལུང་སོགས་
བཀའ་ཆོས་དུ་མ་ཉན། ཁྱད་པར་ལམ་རིམ་བདེ་ལམ་གྱི་ཁྲིད་ཐེངས་
ལྔ་ཙམ་ཉན་པས། ངེས་འབྱུང་སྤུ་སི་རེ་སྐྱེས་ཏེ་བསྙེན་རྫོགས་ཞུ་
བའི་བསམ་པ་སྐྱེས། དེའི་སྐབས་ཤིག་ལ། པྲ་ཕབ་མཁན་ཞིག་
ལ་པྲ་ཕབ་ཞུས་པས། ལྗོན་ཤིང་སྡོང་བོ་ཆེན་པོ་ཞིག་གི་རྩེར་རྡོ་རྗེ་
རྩེ་དགུ་བ་ཞིག་ཡོད་པ་བབ་འདུག་ཁྱོད་རང་གྲྭ་སར་ཞུགས་ནས་
དཔེ་ཆ་བལྟས་ན་ལེགས་འདུག་ཟེར། ཁོ་རང་ས་གཞན་གྱི་གྲྭ་བ་
ཡིན་གཤིས་ང་གྲྭ་སར་ཞུགས་ཡོད་པ་ཁོས་མ་ཤེས་འདུག་ངས་ཀྱང་
མ་བཤད། ཚེ་ཚད་དྲིས་པས། ཨང་གྲངས་རེ་གཉིས་བབ་
འདུག་ཟེར། ཕྱིས་ཁྱོད་ལྷོ་ཕྱོགས་ཀྱི་ཡུལ་ཞིག་ཏུ་མི་འདོད་བཞིན་
དུ་འགྲོ་རྒྱུ་འབྱུང། ཡུལ་དེའི་གཡོན་ཕྱོགས་ལུང་བར་མཚོ་ཆུང་
རེ་ཡོད་ལ། རྒྱབ་རིའི་ཐོག་ཤུག་སྡོང་སོགས་སྡོང་བོ་ཐར་ཐོར་སྐྱེས་
འདུག་ཡུལ་དེའི་བྱང་ཤར་མཚམས་སུ་བདེ་མཆོག་གི་གནས་ཤིག་
འདུག་དེར་གནས་འབྲེལ་རེ་བཞག་ན་བཟང་ཟེར། དེའི་མིང་ལ་
ཅི་ཟེར་ཞེས་དྲིས་པས། བ་ཡིག་ཅིག་དང་ར་ཡིག་ཅིག་བབ་
འདུག་ཟེར། ཕྱིས་སུ་བརྟགས་ཚེ། དེ་འབར་ཁམས་ཡིན་འདུག་

[546] བདེ་
མཆོག་གི་གནས་ཡིན་འདུག་སྙམ། རྗེས་སུ་དེར་སོང་ནས་བདེ་
མཆོག་དྲིལ་བུ་ལྷ་ལྔའི་བདུན་སྒྲུབ་ཅིག་བྱས་
རང་ལོ་ཉེར་བདུན་ཐོག་ས་ག་ཟླ་བའི་ཚེས་བཅོ་ལྔ་ལ་བསྒྲུབ་
བྱ་བརྒྱ་ཕྲག་ཡོད་པའི་གྲངས་སུ་་རྗེ་འཇིགས་མེད་འཕྲིན་ལས་རྒྱ་
མཚོའི་ཞལ་སྔ་ལས་བསྙེན་པར་རྫོགས། དེ་མ་ཐག་དགེ་རྒན་རིན་
པོ་ཆེ་ལ་དགེ་སློང་གི་བསླབ་བྱ་ཞུས་ཏེ་སྲུང་ཁུལ་བྱས་མོད། དངོས་
གཙང་ཕུལ་དུ་བྱུང་བ་ཞིག་རིམ་གྱིས་དཀའ་ཡང་བཤགས་སྡོམ་
སོགས་ལ་རེམ་པར་བྱས། འཛིན་གྲྭ་གཞུང་གོང་དུ་སླེབས་ཡོད་
པས་ཐལ་ཕྲེང་དང་ཟུར་བཀོལ་རྟེན་འབྲེལ་དང། ཀུན་གཞི་
སོགས་ལ་དཔེ་ཁྲིད་དང་ལྟ་རྟོགས་གང་ཐུབ་བྱས། འཛིན་གྲྭ་
གཏུགས་སྐབས་དགེ་རྒན་རིན་པོ་ཆེས་ཁྱབ་མཐའ་ལེགས་པོ་ཞིག་
གནང་མོད། བདག་ཁྱབ་མཐའ་ལ་གོ་བ་ཞན་ཞིང། རྣམས་
གྲངས་བརྩེགས་པ་ལ་མི་དགའ་བས། སྔར་ལོ་ལྟ་བུའི་སྤྲོ་སང་ངེ་
ཞིག་མ་བྱུང་ཡང། དེ་ཉིད་སྟོན་མ་དགོས། བདག་སྐྱོར་དཔོན་
ཡིན་སྐབས་ཚོགས་ཆེན་ཁྲི་བ་ཨ་ལགས་ནི་གུ་ཚང་ཡིན་ལ། ཁོང་
ཕར་ཕྱིན་སྐབས་བརྒྱད་སོགས་རྩི་བཞག་ཐམས་ཅད་ཐུགས་ཐོག་ལ་
ཡོད་གཤིས་རྩི་བཞག་མང་བོ་འཆད། བདག་གིས་ཀྱང་ཆོས་
མཚམས་རེ་ལ་ཆོས་ཐོག་རྗེས་མའི་རྩི་བཞག་ཆ་ཚང་བློ་འཛིན་བྱས་

[547]
ལེགས་པར་ཟིན། དགེ་རྒན་རིན་པོ་ཆེའི་མདུན་ནས་ཕར་ཕྱིན་མཐའ་
དཔྱོད་དང་དྲང་ངེས་ལེགས་བཤད་སྙིང་བོ་གཉིས་གུང་ཐང་རིན་པོ་
ཆེའི་མཆན་དང་སྦྲགས་ནས་དཔེ་ཁྲིད་གནང་བ་ཐོབ། དེ་སྐབས་
ཤིག་ནས་དགེ་རྒན་རིན་པོ་ཆེ་བཀའ་འགྱུར་གྱི་ལུང་གསན་པར་
ཕེབས་སྟབས་དཔེ་ཁྲིད་ཐུགས་མི་ཁོམ་པས། རྔ་བ་སྨོན་ལམ་ཞེས་
གྲགས་པའི་དགེ་བཤེས་ཆེན་པོ་ལ་སྔར་ནས་རྒྱུས་ཡོད་གཤིས་ཁོང་
ལ་དཔེ་ཁྲིད་ཞུས། ཁོང་ལ་ན་བཟའ་རྙིང་བཙེམ་བྱེད་པ། མེ་
གཏོང་བ། རིལ་མ་ལེན་པ། ན་བཟའ་བཙེམས་པ། དཔེ་ཆ་
བཙལ་བ་སོགས་ཀྱིས་སྐུ་གཡོག་ལེགས་པོ་བསྒྲུབས། དཔེ་ཁྲིད་ལ་
ཧུར་ཐག་བྱས་པས་བདག་ལ་ཐུགས་ཤིན་ཏུ་དགྱེས་
དེ་སྐབས་ཤིག་ནས། ཁོང་གུང་ཐང་རིན་པོ་ཆེས། ཁོང་ཨ་
ལགས་རིན་པོ་ཆེ་མཚན་བརྗོད་པར་དཀའ་བ་དོན་གྱི་སླད་དུ་མཚན་
ནས་སྨོས་ན། ་རྗེ་འཇིགས་མེད་འཕྲིན་ལས་རྒྱ་མཚོ་ལས་
སྒྲུབ་ཐབས་རིན་འབྱུང། སྒྲུབ་ཐབས་རྒྱ་མཚོ། སྣར་ཐང་བརྒྱ་
རྩ། བ་རི་བརྒྱ་རྩ། རྡོ་རྗེ་ཕྲེང་བ། མི་ཏྲ་བརྒྱ་རྩ་སོགས་དང་
དབེན་ས་བཀའ་འབུམ་སོགས་ལུང་དུ་མ། ཧོར་ཚང་གསེར་ཁྲི་
རིན་པོ་ཆེས་ཞུས་ངོར། ཀུན་མཁྱེན་འཇིགས་མེད་དབང་བོའི་
གསུང་འབུམ་སོགས་ལུང་དུ་མ། གཞན་ཡང་སྨན་པའི་འདུ་ཁང་

[548] སྨན་བླ། མེ་འཁྲུགས་པ། རྟ་མགྲིན་གསང་སྒྲུབ་
རྟ་མགྲིན་པདྨ་གར་དབང་རྣམས་ཀྱི་དབང། སྐུ་ཕྲེང་བཞི་བའི་
གསུང་གི་དེའི་དཀྱིལ་ཆོག་གི་ལུང་སོགས་དང་རྒྱུད་པའི་འདུ་ཁང་
ནས་བདེ་གསང་འཇིགས་གསུམ་སོགས་དབང་བཀའ་དུ་མ་ཞིག་
ཐོབ། ཐོབ་ཡིག་སྟོར་བས། འགའ་ཞིག་བརྗེད་འདུག་དེ་ནས་
འཛིན་གྲྭ་སྐབས་དང་བོར་སླེབས། དྲང་ངེས་སོགས་ཐལ་འཕྲེང་
ཟུར་བཀོལ་ལ་དགའ་རབ་བལྟས། འཛིན་གྲྭ་གཏུགས་སྐབས་དྲང་
ངེས་མཆན་གྱི་སེམས་ཙམ་པའི་སྟོང་ཉིད་སྟོན་པའི་སྐབས་ལས་
འཕྲོས་ཏེ་རྟགས་གསལ་བཏང། རྟགས་གསལ་ཤིན་ཏུ་སོང་
འཛིན་གྲྭ་སྐབས་བཞི་བར་སླེབས་སྐབས། ཐལ་འཕྲེང་
མཐའ་དཔྱོད་དང་སྡོམ་བློ་འཛིན་བྱས། སྐབས་བཞི་བའི་གསེར་
འཕྲེང་དང་སྦྲགས་ནས་བལྟ་རྟོགས་བྱས། འདི་ལོ་རིགས་གྲྭའི་
སྐབས་སྐབས་བཞི་བའི་ཚོགས་གླེང་བྱས། དྲང་ངེས་སྐོར་ལའང་
ཞིབ་ལྟ་བྱས། བསམ་གཟུགས་ལ་ཆེར་ལྟ་མ་ཐུབ། འཛིན་གྲྭ་
གཏུགས་སྐབས། རྒྱུད་བླ་མའི་རྡོ་རྗེ་གནས་བདུན་གྱི་ཐད་ནས་
རྟགས་གསལ་བཏང། སྔར་ཉིན་ཁས་ལེན་འཛིན་སྐབས་སྐྱབས་
མགོན་རིན་པོ་ཆེ་ཡང་ཕེབས། རིགས་ལུང་བ་དྲུག་ཙམ་ལངས་
ཡང་ཁས་ལེན་ཤོར་བ་ཆེར་མ་བྱུང། དགེ་བཤེས་རྣམ་པས་སྐབས་
བཞི་བའི་ཁས་ལེན་དམ་བཅའ་ཡག་པོ་བྱུང་གསུང་གིན་འདུག་

[549] དམ་བཅའ་ཐོན་རྗེས། ཨ་ཁུ་སྨོན་ལམ་ཚང་གི་མདུན་དུ་
བཅར་བས། ཁོང་གིས་འོ་ཁྱོད་ཀྱིས་མྱིང་དགེ་ལོན་འདུག་ཁྱོད་
ལ་ཕར་ཕྱིན་གྱི་གོ་བ་ཆགས་འདུག་ཟེར་གྱིན་འདུག་གསུངས། དེ་
ནས་དགུན་ཕར་ཕྱིན་དམ་བཅའ་འཇོག་དགོས་པས་དཔེ་ལྟས་ལ་
འབད། དེ་ནས་ཕར་ཕྱིན་དམ་བཅའ་རན་སྐབས་སྐྱོར་དཔོན་དང་
བླ་མ། དབུ་མཛད་གསུམ་གྱིས་དམ་བཅའ་འཇོག་པའི་སྐབས་ཀྱི་
དྭི་ཟླ་བོ་བསལ་ཆོག་པས། ངས་པུ་རད་པ་བཀྲ་ཤིས་རྡོ་རྗེ་བདམས་
ཨ་ལགས་སྙན་གྲགས་ཚང་གིས་རྔ་བ་དཀོན་མཆོག་བདམས། དབུ་
མཛད་རོང་བར་མགོ་ཁྲ་ཟེར་བ་དེས་ཧོར་ཚང་ཆོས་ལྡན་ཟེར་བ་
བདམས། དམ་བཅའ་དངོས་གཞིའི་སྐབས་བདག་སྐྱོར་དཔོན་
ཡིན་གཤིས་དཀའ་རམས་འཛིན་གྲྭ་དམ་བཅར་འགྲོ་དགོས། ཧོར་
ཟླ་བཅུ་གཅིག་པའི་ཚེས་ཉི་ཤུ་ཐམ་པའི་དགོང་མོ་ཟླ་བ་མ་ཤར་གྱི་
བར་དུ་རྡོ་བཅལ་སྐུ་རིམ་གྱི་དམ་བཅའ་འདུག་དགོས། དཀའ་
རམས་སྐྱོར་དཔོན་བཞེངས་ནས། རྣམ་པ་དེ་ལྟའི་མདོ་སྡེ་གཞན་
ཡང་ནི། །དྲང་དོན་ཉིད་དུ་ལུང་འདིས་གསལ་བར་བྱེད། །
ཅེས་པའི་དབུ་དྲངས་ཏེ་དབུ་མ་དང་ལེགས་བཤད་སྙིང་བོ་བསྡུར་
བའི་རྟགས་གསལ་ཡག་ཐག་ཆོད་བཏང། དྭི་ཟླ་བོ་ཡང་ངེས་ཆ་
ཆེ་བས་ངེད་གཉིས་ཀྱི་ཁས་ལེན་ཤོར་ཚབས་ཆེན་པོ་མ་བྱུང། ཕྱི་
ཉིན་ཞོགས་ཁའི་ཆོས་གྲྭའི་སྐབས་སྐབས་བཞི་བའི་བརྒལ་ལན་

[550] ཨ་ཁུ་ལྷ་མོ་ཚང་སོགས་དམ་
བཅའ་ཐོན་ཟིན་གྱི་དགེ་བཤེས་མང་བོ་ཕེབས་ནས་རྟགས་གསལ་
བཏང། བདག་ལ་ངེས་ཆ་ཅུང་ཡོད་གཤིས་དཀའ་ལས་ཆེན་པོ་མ་
བྱུང། གུང་ཚིགས་ཆོས་གྲྭ་ཡར་ཚོགས་ལ་ཡུན་ཐུང་བས་རྟགས་
གསལ་མང་བོ་མ་གནང། གུང་ཚིགས་ཆོས་གྲྭ་མར་གྲོལ་ནས་ཁ་
དོག་དཀར་དམར་ནས་བཟུང་སྟེ་འཛིན་གྲྭ་རེར་ཆོས་ཐུན་རེར་དམ་
བཅའ་བཞག་བདག་ལ་དམ་བཅའ་ཡག་པོ་བྱུང་བའི་གྲགས་སྐམ་
ཞིག་ཀྱང་རྒྱས། དམ་བཅའ་ཚར་རྗེས་ཁོང་ཨ་ཁུ་སྨོན་ལམ་ཚང་གི་
སྐུ་མདུན་དུ་མཇལ་བས། ཞལ་ནས་ཕར་ཕྱིན་དམ་བཅའ་ཡག་པོ་
བྱུང། ད་ངས་ཁྱོད་ལ་དབུ་མ་ཞིག་འཁྲིད། དབུ་མ་གལ་ཆེ་
གསུངས་
དེ་ནས་འཛིན་གྲྭ་དབུ་མ་གསར་བར་སླེབས་པས་ཁོང་གི་
མདུན་ནས་དབུ་མ་ལུང་རིགས་སྒྲོན་མེ་ཁྲིད། དེ་རྗེས་སྨོན་ལམ་
ཆེན་མོའི་སྐབས། ཕ་ཡུལ་ནས་ཕ་རྒན་སླེབས་ཏེ་ད་ལན་ངེས་ཅན་
དུ་ཕ་ཡུལ་ལ་ལན་ཅིག་འགྲོ་དགོས། ལོ་ངོ་དགུ་ལ་ཕ་ཡུལ་དུ་མ་
སླེབས། མ་རྒན་གྱིས་ཁྱོད་དྲན་ནས་རྟག་པར་གདོང་མཆི་མས་
གང་འདུག་ཟེར། ངེད་ཀྱིས་སློབ་གཉེར་གྱི་འཕྲོ་བསྐྱུར་ནས་འགྲོ་
མི་འདོད། འོན་ཀྱང་ཡུལ་ཕྱོགས་དང་ཉེ་འབྲེལ་སོགས་ཀྱིས་ཁ་ཏ་
བྱེད་པས་ཅི་བྱ་གཏོལ་མེད་དུ་གྱུར། ཨ་ཁུ་སྨོན་ལམ་ཚང་གི་

[551] རེ་ཞིག་ཅང་མི་གསུང་
བར་གཟིགས་ནས་བཞུགས། དེའི་འཕྲོར་ཨ་ཧ་བོ་ངས་ཁྱོད་ལ་
བར་ཆད་ཅིག་ཐོན་ཡོང་བསམ་གསུངས། དེ་ནས་ཕ་ཡུལ་དུ་མི་
འགྲོ་ཀ་མེད་བྱུང་ནས་ལམ་བར་དུ་ཞག་ཉི་ཤུ་རྩ་གྲངས་འགོར་
སྤྱིར་བདག་བླ་བྲང་དུ་འབྱོར་ནས་འཛིན་གྲྭ་མར་མ་བབ་གོང་དུ་
ནུབ་ཅིག་རྨི་ལམ་དུ་ཁང་བའི་ནང་སྦྲུལ་མང་བོ་ཞིག་ཐོན་པ་རྨིས་
ཕྱིའི་ཉིན་ཆོས་གྲྭར་རྩི་བཞག་ཉན་དུ་འགྲོ་སྐབས་ལུག་རུས་རྒལ་
ཚིགས་ཤིག་གི་ཐོག་ཏུ་སྤོས་ནས་རྐང་མཐིལ་དུ་རྨ་ཆེན་པོ་བཏོད་
དེ་ནས་ཚོགས་ཆོས་གྲྭར་འགྲོ་མ་ཐུབ་པར་བསྡད། སྡེ་ཁྲི་རིན་པོ་
ཆེ་ཐུབ་བསྟན་ཉི་མའི་གསུང་གི་དྲག་པོ་སུམ་འབྲེལ་གྱི་ཆོ་གའི་སྟེང་
ནས་བསྙེན་པ་བསགས། ནུབ་ཅིག་རྨི་ལམ་དུ་ཁྱུང་གི་ཕྱག་རྒྱ་བྱས་
ཏེ། བྱང་ཕྱོགས་ནས་ཁྱུང་སྤྱན་དྲངས་པས། ཐང་དཀར་ལྟ་
བུའི་བྱ་ཆེན་པོ་མང་བོ་ཞིག་འཕུར་ཡོང་ནས་ས་ཐམས་ཅད་གང་བ་
རྨིས། ཡང་ནུབ་ཅིག་བདག་རི་སྐེད་ཅིག་ཏུ་བསྡད་ཡོད་པར། རི་
གཤམ་དུ་མཚོ་ཞིག་ཡོད་པའི་ནང། ཆུ་གནས་ཆེན་པོ་སྦྲུལ་གཟུགས་
འདོམ་གསུམ་ཙམ་ཞིག་ཡོད་སྙམ་པ་མདོག་དམར་སྐྱ་ཞིག་འདུག་
དེ་སྐབས་ནུབ་ཕྱོགས་ཀྱི་རི་རྩེ་ནས་ཁྱུང་ནག་པོ་ཞིག་འཕུར་ཡོང་
ནས། ཆུ་གནས་དེ་བདས་ནས་འཛིན་གྲབ་བྱས། བདག་གིས་
སེམས་ལ་ཁྱུང་འདིས་ཆུ་གནས་དེ་གསོད་ཀྱིན་འདུག་སྙིང་རྗེ་བསམ་

[552] དེ་རྗེས་རྨ་ཆེན་དེ་ཡང་མྱུར་དུ་དྲག་སོང། དེ་སྔོན་
སྐབས་སྐབས་སུ་སྦྲུལ་རེ་རྨིས་དུས་རྨ་སྐྱོན་རེ་ཡོང་ལ། དེ་ནས་
ཅུང་ཟད་དགའ་རུ་སོང། དེ་རྗེས་ཡང་ནུབ་ཅིག་ངེད་ཀྱི་མལ་
སར་སྦྲུལ་ཞིག་ཉལ་འདུག་ངེད་ཀྱིས་ཡི་དམ་ཕྱག་རྡོར་བསྐྱེད་དེ་
སྙིང་ཀ་ནས་མེ་འོད་སྤྲོས་པས། ཁོ་ཁང་བའི་གྲུ་ཅོག་བརྒྱུད་ནས་
ཕྱིར་སོང། སྦྲུལ་ལུས་ཚོན་གཅིག་གི་མཚམས་ནས་ཚིགས་ཡོད་པ་
ལྟ་བུ་ཞིག་རྨིས། ཕྱི་ཉིན་གྲྭ་ཚང་གི་ཆུ་རགས་ལས་སར་འགྲོ་དགོས་
གཤིས། སོང་སྐབས་སེམས་ཆུང་བྱེད་དགོས་སྙམ་སྟེ་གཡོ་སྒྱུ་གང་
ཐུབ་བྱས་མོད། རྐྱེན་ཅི་ཡང་མེད་པར་ལག་པའི་མཁྲིག་མར་ཚོན་
གང་ཙམ་གདུབ་ཀོར་གྱི་ཚུལ་དུ་སྐྲངས་ནས་ན་ཟུག་ཅུང་ཟད་
བྱུང། འཛིན་གྲྭ་མར་བབ་རྗེས་འཇམ་དབྱངས་དཀར་བོའི་བསྙེན་
མཚམས་ལ་ཐེངས་ཁ་ཤས་བསྡད། སྐབས་ཤིག་མཁན་པོ་ངག་
དབང་དགེ་ལགས་ཚང་རྗེ་ངག་དབང་ཐུབ་བསྟན་རྒྱ་མཚོའི་གསུང་
གི་འཇམ་དབྱངས་དཀར་བོའི་སྨྱུང་གནས་ཆོ་གའི་སྟེང་ནས་སྨྱུང་
གནས་མཆོག་བརྒྱད་དང་འབྲེལ་བསྙེན་མཚམས་སྦྱིན་སྲེག་དང་
བཅས་བསྒྲུབས། ཟླ་འཛིན་དང་འབྲེལ་བར་སྒྲུབ་འདོན་ཁ་ཤས་
བྱས། ལོ་རེ་བཞིན་འཆམ་ལྕགས་མཁར་བའི་མཚམས་ཀྱི་སྐབས་
སུ་འཇིགས་བྱེད་དཔའ་ཅིག་གི་བསྙེན་པ་རེ་བཏང་སྟེ་སྦྱིན་སྲེག་
ཀྱང་དེར་ཞུགས། འཚོ་བ་སྐྱོ་བོ་འདུག་པས། ལྟོ་སློང་དུ་རྒྱང་

[553] ཕྱིས་སུ་ཁོང་ཨ་ལགས་ཡོངས་འཛིན་
རིན་པོ་ཆེས། སྐྱིད་ཐང་མ་ཎི་བ་ཞེས་པའི་དགེ་རྒན་དུ་བཞག་དེ་
བས་ཁང་བ་ཞིག་ཉོས་ནས་དེར་སྤོས། འཚོ་བ་ལ་ཕན་ཐོག་ཆེན་
པོ་བྱུང། བདག་ཕ་ཡུལ་དུ་ཡོང་ཤུལ་དུ་གཞན་ལ་བཅོལ། བདག་
ཕ་ཡུལ་དུ་འབྱོར་དུས་ཨ་ཞང་བླ་མ་རིན་པོ་ཆེ་སྐུ་མཚམས་ལ་
བཞུགས་འདུག་ཀྱང་ང་ཐོ་ནང་ལ་བཞག་འདུག་དེ་སྐབས་དམུ་
དགེའི་ཨ་ལགས་སྒོ་མང་ཚང་དམུ་དགེ་དགོན་གྱི་ཁྲིར་བཞུགས་ཡོད་
གཤིས། བདག་ལ་ཁྱོད་འཛིན་གྲྭ་གཏུགས་སྐབས་སྐབས་དང་བོའི་
འཛིན་གྲྭའི་ནང་བསྡད་ནས་ཡར་གཏུགས་མར་གཏུགས་གཉིས་
ཀར་ལངས་དགོས་ཟེར་བ་བཞིན་ཆོས་གྲྭར་སོང་ནས། འཛིན་གྲྭ་
གོང་མར་གཏུགས་སྐབས། མཐའ་དཔྱོད་ཀྱི་ཤེར་ཕྱིན་ཕར་ཕྱིན་
ཐད་ཀྱི། འདི་དག་ལ་བཤད་ཚུལ་མང་ཡང་འདི་ཀ་རང་ཁྱད་པར་
དུ་འཕགས་པ་ཡིན་ནོ། །ཞེས་པའི་འདི་སྒྲ་སྙེགས་གཞི་ལ་ཐེག་པ་
གསུམ་གྱི་ལམ་ཡོད་པའི་ཕྱིར། ཞེས་འཕངས་ཏེ་རྣམ་བཤད་གསེར་ཕྲེང་མཁས་གྲུབ་རིན་པོ་ཆེའི་རྟོགས་དཀའི་སྣང་བ་གསུམ་གྱི་ཚིག་
ཟིན་བསྡུར་ནས་འཕངས་པས་རྟགས་གསལ་སོང། མར་གཏུགས་
སྐབས་དགོངས་ལྡེམ་དགོངས་གསེར་འཕྲེང་དང་མཐའ་དཔྱོད་
སོགས་བསྡུར་ནས་འཕངས། རྟགས་གསལ་ཡག་པོ་སོང། རྗེས་
སོར་ཁྲི་བ་སྒོ་མང་ཚང་གིས་བདག་ལ་ཟས་སྟོན་ཞིག་དྲངས་ཁ་

[554] བསྟན་པ་རིན་ཆེན་མཆོག་
གིས་མ་ཁྱབ་པའམ། །ཁྱབ་ཀྱང་ཉམས་པར་གྱུར་པའི་ཕྱོགས་
དེར་ནི། །སྙིང་རྗེ་ཆེན་པོས་ཡིད་རབ་བསྐྱོད་པ་ཡིས། །ཕན་
བདེའི་གཏེར་དེ་གསལ་བར་བྱེད་པར་ཤོག་ཅེས་གསུངས་པ་
ལྟར། རྗེས་སོར་རང་རེའི་དགོན་པ་འྡིའང་ཐུགས་ལ་འཛིན་
དགོས་གསུངས། དེ་རྗེས་ཨ་ཞང་བླ་མ་རིན་པོ་ཆེས་ཡང་གོང་གི་
ལུང་དེ་དྲངས་ནས། རང་རེའི་དགོན་པ་འདིར་ཡང་བསྟན་པ་
རིན་ཆེན་མཆོག་གིས་མ་ཁྱབ་པ་མིན་ཡང། ཁྱབ་ཀྱང་ཉམས་
དམའ་བ་ཡིན་པས། རྗེས་སོར་ཁྱོད་ཁང་བ་ཤེལ་སྒོ་ཅན་རེའི་ནང་
སླེབས་དུས་རང་རེའི་དགོན་འདི་ཡང་བརྗེད་མ་འགྲོ་གསུངས་
གང་ལྟར་དེ་སྐབས་ཀྱང་གྲགས་སྐམ་ཞིག་རྒྱས། ཨ་ཞང་བླ་མ་ཁོང་
གི་གསུང་བཀོད་ལྟར་རི་ཁྲོད་མཚོ་ལྟེམ་དུ་སོང་ནས་སྒྲོལ་དཀར་གྱི་
བསྙེན་པ་བཏང་ཏཱ་རེ་འབུམ་ཕྲག་བཅུ་སྦྱིན་སྲེག་བཅས། དེ་སྐབས་
རྩོམ་ཁ་ཤས་བྲིས་ནས་ཁོང་ལ་ཕུལ་བས་ཐུགས་དགྱེས། ཨ་ཞང་བླ་
མ་རིན་པོ་ཆེ་ལ་ཕུར་བའི་གཏོར་དབང་ཞིག་ཞུས་ཀྱང་དཔེ་མ་རྙེད་
གཟའ་ཉི་མ་མདུང་གང་མའི་རྗེས་གནང་ཞུས། མཁན་པོ་ངག་
དབང་དགེ་ལེགས་ཚང་ངག་དབང་ཐུབ་བསྟན་རྒྱ་མཚོའི་གསུང་གི་
འཇམ་དབྱངས་དཀར་བོའི་སྨྱུང་གནས་ཆོ་གའི་ལུང། རྗེ་གུང་ཐང་
བསྟན་པའི་སྒྲོན་མེའི་གསུང་གི་འཇམ་དབྱངས་དཀར་བོའི་བསྟོད་

[555] འདུག་རིང་ལ་ཁོང་ལ་བསྙེན་
བཀུར་གང་ནུས་ཞུས། འཕྲོས་པ་དང་དོགས་གཅོད་དུ་མ་བྱས། ཞལ་
ནས་ཁྱོད་ཀྱིས་དཔེ་ཆར་ཡག་པོ་བལྟས་འདུག་ཁྱད་པར་སྐབས་
བཞི་བ་དང་དྲང་ངེས་ལ་ཡག་པོ་བལྟས་འདུག་ད་ཕར་བླ་བྲང་དུ་
སོང་ནས་རིག་གནས་ལ་སྦྱངས་དགོས་གསུངས། ལམ་གྲོགས་མ་
རྙེད་པར་ཕ་ཡུལ་ནས་ཟླ་བ་བརྒྱད་འགོར་སོང། དེ་ནས་བླ་བྲང་
དུ་ཕྱིར་ལོག་ནས་དབྱངས་ཅན་མ་དཀར་མོའི་བསྙེན་པ་ཞིག་
བཏང། སྦྱིན་སྲེག་དང་བཅས་པ་ཁོང་ཨ་ལགས་བླ་ཁོ་རྡོ་རྗེ་
འཆང་གི་གསུང་ཐོག་ནས་བཏོན། དེའི་སྐབས་སུ་རྨི་ལམ་དུ་
གདོང་སྣའི་བྲག་རི་མཐོན་པོ་ཞིག་གི་ཁར་མཚོ་ཞིག་ཡོད་ལ་དེ་
འཕྱུར་ནས་རྦ་རླབས་ཀྱིས་ཉི་མ་ཡང་སྒྲིབ་བཞིན་ཡོད་ལ། བདག་
གི་སེམས་ལ་ལུང་མཇུག་ཏུ་མི་སྡེ་ཡོད་ན་ཐམས་ཅད་ཆུ་རླབས་ཀྱིས་
འདེད་འགྲོ་རྒྱུ་རེད་མ་བཟང་སྙམ་པ་ཤར། ཅིའི་ལྟས་ཡིན་མ་
ཤེས་
དེ་ནས་སྙན་ངག་ཞིག་བསླབ་ན་རྩོམ་ཨེ་ཡོང་སྙམ་ནས་
དབྱངས་ཅན་མའི་བསྟོད་པ་ཞིག་བརྩམས། གཞན་གྱིས་རྩོམ་ཡག་
པོ་འདུག་ཟེར། ཡང་འཇམ་དབྱངས་དཀར་བོའི་བསྟོད་པ་ལེའུ་
གསུམ་ཅན་ཞིག་བརྩམས། རྩོམ་ལ་དྲས་རྒྱག་མཁན་ངོ་ཤེས་ཤིག་
ཡོད་པ་ལ་བསྟན་པས། ཡིག་སྐྱོན་འགའ་ཞིག་ཕུད་པ་ལས་རྩོམ་ལ་

[556]
དང། ཡིག་བསྐུར་སོགས་ཚིགས་བཅད་དུ་སྡེབ་པ་མང་བོ་བྲིས་
པས། རྩོམ་ཤར་ཤར་ཐོན་པ་ཞིག་བྱུང་
དེའི་སྔོན་མི་ལའི་རྣམ་ཐར་ལ་མཇལ་བ་དང། ཁོང་ཨ་ཁུ་
ཞང་བཙུན་བསྟན་པ་རྒྱ་མཚོའི་གསུང་གི་ལས་རིམ་སྐོར་དཔར་ནས་
བལྟས་པས་དད་པ་དང་ངེས་འབྱུང་སྤུ་སི་རེ་སྐྱེས་ཏེ་མིག་ནས་མཆི་
མ་བྱུང་ཞིང་གསོལ་བ་བཏབ། ནུབ་ཅིག་རྨི་ལམ་དུ་འདུ་ཁང་ནང་
དུ་སོང་ནས་འཇིགས་མེད་རྒྱ་མཚོའི་འདྲ་སྐུར་མཇལ་བས། གསུང་
བྱོན་ཏེ་ཤོ་ལོ་ཀ་གཅིག་གསུངས་མནལ་སད་དུས་ཚིག་རྐང་བཞི་བོ་
བློ་ལ་ཤར་རེ་ཐོན་འདུག་ནང་དོན་ཡག་པོ་ཞིག་རེད་སྙམ། ཡུན་
རིང་བོ་སོང་རྗེས་བརྗེད་འདུག་
ཡང་སྐབས་ཤིག་རྨི་ལམ་དུ། ང་སྟག་ཚང་ལྷ་མོའི་ཤར་
ཕྱོགས་ཀྱི་རི་མཐོན་པོ་ཞིག་གི་ཁར་བསྡད་ཡོད་ལ། ཕར་ལྷ་མོའི་
ཡུལ་དུ་བལྟས་པས། ལྷ་མོའི་གསེར་ཁྲི་དགོན་གྱི་གོ་སར་གསེར་གྱི་
མཆོད་རྟེན་ཆེན་པོ་བརྗིད་ཆགས་པ་ཞིག་འདུག་དེའི་འོད་ཀྱིས་
ལུང་བ་ཐམས་ཅད་འོད་གསལ་བར་འདུག་རེ་ཞིག་ནས་མཆོད་
རྟེན་གྱི་འོད་རིམ་གྱིས་ཉམས་ནས་མུན་ནག་འཐིབ་སྟེ་ནག་ཐིབ་
ཀྱིས་སོང་བ་རྨིས། ཕྱིས་སུ་ལྷ་མོའི་གསེར་ཁྲི་ཚང་དགོངས་པ་ཆོས་
དབྱིངས་ཐིམ་པའི་གཏམ་ཐོས་པས། དེར་བལྟས་པ་ཡིན་རྒྱུ་རེད་

[557] ཡང་ནུབ་ཅིག་རྨི་ལམ་དུ། མཆོད་རྟེན་དཀར་བོ་
ཆེན་པོ་ཞིག་གྲྭ་བ་མང་བོ་ཞིག་གིས་སྐྱོར་འདུག་མོད། རེ་ཞིག་
ནས་མཆོད་རྟེན་འགྱེལ་སོང་བ་རྨིས། གྲོགས་པོ་ཚོས་བསེ་ཚང་
དགོངས་པ་རྫོགས་སོང། ཁྱེད་ཀྱི་རྨི་ལམ་དེར་བལྟས་པ་རེད་ཟེར་
བ་བྱུང་
སྐྱིད་ཐང་སྤྲུལ་སྐུ་ལ་གཞུང་རྒྱུགས་སྤྲོད་དུ་བཅུག་སློབ་
གཉེར་ཡོང་རྒྱུའི་རེ་བ་མི་འདུག་པས་ཕར་རང་ཡུལ་དུ་འགྲོར་བཅུག་
ཁང་བ་ཡང་བཙོང་དུ་བཅུག་བདག་གཞན་གྱི་ཁྱམས་ར་ཞིག་ཏུ་
སྤོར་ཏེ་རིག་གནས་ལ་སྦྱངས་དགོས་ཤར་ནས། ཉིན་ཞིག་པྲ་ཕབ་
མཁན་དེ་གདན་དྲངས་ནས། ངེད་ཀྱིས་མིག་འཕྲུལ་སོགས་སྒྱུ་མ་
སྣ་ཚོགས་ཤིག་སློབ་འདོད་པས་ཇི་འདྲ་ཞེས་དྲིས་པས། ཟམ་པ་
སྐེད་ཆད་ཅིག་བབ་འདུག་མི་བཟང་ཟེར། འོ་ན་རིག་གནས་ཤིག་
བསླབ་ན་ཞེས་དྲིས་པས། རལ་གྲི་འོད་འཚེར་བ་ཞིག་བབ། ཤིན་
ཏུ་ལེགས། འོན་ཀྱང་རལ་གྲིའི་རྩེ་ལ་སེར་ཁ་ཕྲ་མོ་ཞིག་འདུག་མོད་
འཇམ་དབྱངས་ཆོས་རྗེའི་གསོལ་འདེབས་ཡོན་ཏན་དཀྱིལ་འཁོར་
མ་བཏོན་ན་སྐྱོན་མེད་པ་ཤར་འདུག་ཟེར། ཡང་ངས་རིགས་གནས་
བསླབ་ན་ལས་འབྲེལ་ཡོད་སའི་སློབ་དཔོན་དེ་གང་ན་འདུག་དྲིས་
ཚོགས་ཆེན་འདུ་ཁང་གི་ཤར་ཕྱོགས་སུ་ཡོད་ལ། དགུང་གྲངས་ལྔ་
བཅུ་དྲུག་ཅུ་ཡར་མར་ཞིག་རེད། རྟོགས་པ་མཐོན་པོ་ཞིག་ཡིན་

[558] མཛད་འཕྲིན་ཆེས་ཆེར་རྒྱས་པར་སྟོན་གི་མེད་པ་འདྲ་སྟེ་
པདྨ་ཆེན་པོ་ཞིག་གི་ནང་དུ། ཤེལ་གྱི་མཆོད་རྟེན་ཞིག་འདུག་སྟེ་
པདྨའི་འདབ་མ་རྣམས་ཀྱིས་མཆོད་རྟེན་ཅུང་ཟད་བཏུམ་སྟེ་འདུག་
ཟེར་
རྗེས་སོར་ངེད་ཀྱི་བསམ་པར། པཎྜི་ཏ་ཆེན་པོ་ལྷ་མོའི་ཚུལ་
ཁྲིམས་རིན་པོ་ཆེ་གྲགས་ཆེའང། དགུང་གྲངས་ཐོད་ཐུག་ཀྱང་
གཟིམ་ཁང་ཚོགས་ཆེན་འདུ་ཁང་གི་ཤར་ཕྱོགས་སུ་མེད་པས་ཐོད་
མི་ཐུག་ཁོང་ཨ་ལགས་རྒྱ་ཞབས་དྲུང་རིན་པོ་ཆེ། དགུང་གྲངས་
དང་ཚོགས་ཆེན་འདུ་ཁང་གི་ཤར་ཕྱོགས་སུ་ཡོད་པས་དེ་གཉིས་ཐོད་
ཐུག་ཀྱང་མཛད་འཕྲིན་ཆེས་ཆེར་རྒྱས་པར་སྟོན་བཞིན་པ་ཡིན་ཏེ་
ཚོགས་ཆེན་ཁྲིར་བཞུགས་ཡོད། དབང་བཀའ་ཆོས་རྒྱ་ཆེར་སྟོན་
བཞིན་པས། ཐོད་མི་ཐུག་བསམ་ནས་གང་ཡིན་ངེས་པ་མ་རྙེད་
ཕྱིས་ཚོགས་ལ་སོང་ནས་དུས་འཁོར་སྲིབ་གྲལ་ཞིག་ནས་དུས་འཁོར་
བ་འགའི་གྲལ་མཐར་བསྡད། དེའི་ཉིན་གྲལ་གྱི་གྲལ་འགོར། གྲྭ་
རྒན་དབུ་ཆེ་ཞིང་དབུ་སྐྲ་ཅུང་ཟད་དཀར་བ་ཞིག་དེ་མཐོང་བ་ན་
སེམས་དགའ་ཞིང་ཡིད་དང་བ་ཞིག་བྱུང། མཉམ་དུ་ཡོད་པའི་
དུས་འཁོར་བ་དེ་ལ། གྲལ་འགོའི་ཨ་ཁུ་དེ་སུ་རེད་ཅེས་དྲིས་པས་
འོ་དེ་ཨ་ཁུ་ཨོཾ་འཁྱིལ་ཚང་ཟེར་བའི་མཁས་ཆེན་དེ་རེད། ཁོང་
དཔལ་ལྡན་ལྷ་མོས་དུས་འཁོར་གྲྭ་ཚང་ལ་གནང་བའི་གྲྭ་རྒྱུན་རེད་

[559] སྐྱབས་མགོན་སྐུ་
ཕྲེང་བཞི་བ་བསྐལ་བཟང་ཐུབ་བསྟན་དབང་ཕྱུག་ཚང་ལ་ཞུས་
པར། ལྷ་མོའི་བསྐང་བཤགས་འབུམ་ཐོན་གསུངས། བསྐང་
བཤགས་འབུམ་སྒྲུབ་ཚར་བའི་ནུབ་མོ། དགེ་བསྐུལ་གྱི་རྨི་ལམ་དུ་
བུད་མེད་རྒྱན་ཆ་ཅན་ཞིག་གིས་གྲྭ་ཕྲུག་ཅིག་ཁྲིད་འོངས་ནས་འདི་
བདག་གྱིས་ཟེར་བ་རྨིས། ཕྱི་ཉིན་ཐོས་བསམ་གླིང་ནས་འདི་བ་
དུས་འཁོར་ལ་ཞུགས་རྒྱུ་ཡིན་ཟེར་ནས་ངོ་སྟོན་ལ་ཁྲིད་ཡོང་བ་རེད་
དགེ་བསྐུལ་གྱིས་མདང་རྨིས་པའི་བན་ཕྲུག་དེ་རེད་ཟེར། དེ་ནས་
དཔལ་ལྡན་ལྷ་མོས་དུས་འཁོར་གྲྭ་ཚང་ལ་གནང་བའི་གྲྭ་རྒྱུན་རེད་
ཟེར། ཁོང་མཁས་པ་ཆེན་པོ་རེད་ཟེར་བ་ཐོས་འཕྲལ་བླ་མར་
བསྟེན་སྙམ་པའི་བློ་སྐྱེས། དེ་རྗེས་ཁོང་ཨ་ལགས་ཡོངས་འཛིན་རྡོ་
རྗེ་འཆང་གི་མདུན་དུ་སོང་ནས། ངས་ཨ་ཁུ་ཨོཾ་འཁྱིལ་ཚང་གི་
མདུན་ནས་རིག་གནས་སློབ་བསམ་གྱིན་འདུག་སྟེ་ཨེ་འགྲིག་ཞུས་
པས། དེ་བཟང་ཨོཾ་འཁྱིལ་ཚང་ལ་ངས་བཅོལ་གསུངས་ནས་
ཁོང་གིས་བཅོལ་རྒྱུ་བྱས། དེ་ནས་དགེ་རྒན་རིན་པོ་ཆེ་རྗེ་དཀོན་
མཆོག་བསམ་འགྲུབ་ཚང་ལ་དེ་ལུགས་ཞུས་པས། བཟང་གི། ཨོཾ་
འཁྱིལ་ཚང་གི་མདུན་ནས་ངས་ཀྱང། དབྱངས་ཅན་སྒྲ་ཊཱིཀ་གི་
ཁྲིད་ལན་གཉིས་སུ་ཞུས་པ་ཡིན། ཁོང་ལ་ཁྱོད་ངས་བཅོལ་ནའང་
ཆོག་གསུངས་ཞེས་བཀའ་གྲོལ། དེ་ནས་ཁོང་ཨ་ལགས་ཡོངས་

[560] སློབ་
དཔོན་རིན་པོ་ཆེ་པཎྜི་ཏ་རྗེ་ཨོཾ་འཁྱིལ་བ་འཇམ་དབྱངས་ལེགས་
བཤད་དཔལ་བཟང་བོའི་ཞབས་ལ་གཏུགས། སུམ་རྟགས་དང་
དབྱངས་ཅན་སྒྲ་ཊཱིཀ་གི་རི་མོའི་མཛུབ་ཁྲིད་རྫོགས་པར་ཞུས་
ཁོང་རང་ཉིད་ཀྱི་གསུང་གི་དབྱངས་ཅན་སྒྲ་མདོའི་བྱིངས་སྒྲུབ་
དང། སྐད་གཉིས་ཤན་སྦྱར། ཤེས་བྱའི་མཁའ་དབྱིངས་མའི་རྒྱ་
དཔེ་མ་རྙེད་པར། བོད་སྐད་ཀྱི་སྟེང་ནས་སཾ་སྐྲྀ་ཏར་བསྒྱུར་བ་
དང། ཡེ་དྷརྨའི་བྱིངས་སྒྲུབ་དང་ཏཱ་རེ་བྱིངས་སྒྲུབ། ཧ་ཀྵ་བྱིངས་
སྒྲུབ་སོགས་ཀྱི་ཕྱག་ཁྲིད། གཞན་ཡང་སྙན་ངག་དབྱངས་ཅན་
དགྱེས་གླུའི་མཛུབ་ཁྲིད་བཤད་ལུང་སྦྲགས་མ་དཔེ་བརྗོད་ཀྱང་
འཇོག་བཞིན་ཁྲིད། དགེ་རྒན་རིན་པོ་ཆེའི་མདུན་ནས་དབུ་མ་
དང་མཛོད་ཀྱི་དཔེ་ཁྲིད། དགེ་བཤེས་གཞན་ཞིག་གི་མདུན་ནས་
མཛོད་ཀྱི་ཁྱབ་མཐའ་ཅུང་ཟད་སྦྱངས་ཡང་བྱང་ཆུབ་པ་ཞིག་མ་
ཐུབ། ལྷ་མོའི་ཚུལ་ཁྲིམས་པ་ཞེས་ཡོངས་སུ་གྲགས་པའི་པཎྜི་ཏ་
ཆེན་པོ་དེ་བའི་མདུན་ནས་ལཉྪ་ཝརྟུ་སུག་རིང་སོགས་དང། ཁོང་
གི་གསུང་གི་ནག་རྩིས་ཀྱི་རྡེལ་འགྲེམས་དང། འབྲས་བཤད་གཉིས་
ཀྱི་ཁྲིད་ལེགས་པར་ཐོབ། རྒྱུད་སྟོད་པའི་འདུ་ཁང་ཕུག་ཏུ་ཁོང་ཨ་
ལགས་ཡོངས་འཛིན་རྡོ་རྗེ་འཆང་གི་བཀའ་གསུང་བཞིན་བདེ་
གསང་འཇིགས་གསུམ་གྱི་སྔགས་རྣམས་གསེར་གྱིས་ལཉྪར་བྲིས་པ་

[561]
རང་ལོ་སོ་གཉིས་ཐོག་བླ་བྲང་ཕྱག་མཛོད་དབལ་མང་ཚང་
ནས་ཨ་མཆོག་དགོན་པའི་འདུ་ཁང་དུ་ལཉྪ་འབྲི་བར་ཚགས་
བཙུགས། དེ་སྐབས་ཨ་མཆོག་དགོན་རྒྱུད་པ་གྲྭ་ཚང་གི་ཨ་ཁུ་
འཇམ་དབྱངས་རྔ་ཕྲུག་ཟེར་བ་རོགས་སྐྱོར་ལ་ཚགས་བཙུགས་ཁོང་
ཐུགས་རྒྱུད་ལེགས་ཤིང་རྒྱ་རྩིས་ཀྱི་རི་མོ་ལ་བྱང་ཆུབ་པས་ཁོང་གི་
མདུན་ནས་རྒྱ་རྩིས་ཀྱི་རི་མོ་ཆ་ཚང་བསླབས། ཁོང་གི་འདོད་མོས་
བཞིན་སྙན་ངག་དང་སྒྲའི་རི་མོའི་མཛུབ་ཁྲིད་ཕུལ། ཨ་མཆོག་
དགོན་དེའི་གྲྭ་བ་ཁ་ཤས་ལ་དག་ཡིག་དང་སུམ་རྟགས་བྲིས་སོགས་
ཁྲིད། དེ་ཕྱིན་ལོ་རེ་བཞིན་རྒྱ་རྩིས་ཀྱི་ལི་ཐོ་ཉི་ཟླ་གཟའ་འཛིན་
བཅས་ཕུད། དམུ་དགེར་ཡང་བསྐུར། དེ་ནས་སློབ་དཔོན་རིན་
པོ་ཆེ་ཨོཾ་འཁྱིལ་བའི་ཞལ་སྔ་ལས། རིགས་ལྡན་མཆོད་པའི་འོད་
སྣང་ཆ་ཚང་གི་ཁྲིད་ཞུས། དགེ་རྒན་རིན་པོ་ཆེ་འཇམ་པའི་
དབྱངས་མཚན་བརྗོད་པར་དཀའ་བ་་རྗེ་དཀོན་མཆོག་བསམ་
འགྲུབ་དཔལ་བཟང་བོའི་མདུན་ནས། དགེ་བཤེས་སུམ་ཅུ་རྩ་
གྲངས་ཤིག་དང་མཉམ་དུ་འདུལ་བ་མདོ་རྩའི་བཤད་ལུང་དཔེ་ཁྲིད་
དང་སྦྲགས་ཟླ་བ་གཅིག་ལྷག་གི་རིང་ལ་ཐོབ་
སྐྱབས་མགོན་ཐམས་ཅད་མཁྱེན་པ་སྐུ་ཕྲེང་ལྔ་བ་་རྗེ་
བཙུན་བློ་བཟང་འཇམ་དབྱངས་ཡེ་ཤེས་བསྟན་པའི་རྒྱལ་མཚན་

[562] གྲྭ་
ཚང་སོ་སོའི་འགྲིག་ལམ་སོགས་ལ་དག་ཐེར་གནང་བ་དང་དུས་
མཚུངས་བླ་བྲང་ཐུབ་བསྟན་ཕོ་བྲང་དུ་གྲྭ་ཆུང་གི་སློབ་གྲྭ་ཞིག་
བཙུགས། སློབ་གྲྭ་དེར་སྲོང་བཙན་སྒམ་པོའི་ཟློས་གར་བཙུགས་
ཟློས་གར་འཛུགས་སྐབས་གྱོ་ཐོག་མའི་འོག་ཏུ་བཀའ་ཤོག་སྦྱར་ཏེ་
ཟློས་གར་འདི་ལ་དགོས་པ་ཆེན་པོ་ཡོད། ཁང་སར་རིན་པོ་ཆེའི་
ཞལ་ནས། སྔོན་སྡེ་སྲིད་ཕག་མོ་གྲུ་པ་བྱང་ཆུབ་རྒྱལ་མཚན་གྱིས་
བོད་ཡོངས་ལ་དབང་བསྒྱུར་བའི་སྔོན་རོལ་ཏུ། གཉལ་ནས་
འོང་བའི་ཟློས་གར་ཚོགས་པ་ཞིག་གིས་ཕོ་བྲང་སྣེ་གདོང་དུ་སྲོང་
བཙན་སྒམ་པོའི་ཟློས་གར་གཟིགས་འབུལ་ཞུས་པས་རྟེན་འབྲེལ་
ལྷུན་གྱིས་གྲུབ། རྒྱལ་དབང་བཅུ་གསུམ་པ་ཐུབ་བསྟན་རྒྱ་མཚོས་
ཟློས་གར་གཞན་ལས་སྲོང་བཙན་སྒམ་པོའི་ཟློས་གར་འདི་ལ་
གཙིགས་སུ་བྱེད། ཅེས་ཡོངས་འཛིན་ཁང་སར་རིན་པོ་ཆེས་
གསུངས་ཞེས་སོགས་ཀྱི་བཀའ་ཤོག་སྦྱར། མི་བསྲུན་བརླང་སྤྱོད་
ཀྱིས་བསྟན་པ་བཅོམ་ནས་སླར་གསོ་བའི་ཐོག་མར་དཀོན་མཆོག་གི་
སྒྲ་བསྒྲགས་ཤིང། སངས་རྒྱས་བྱང་སེམས་ཀྱི་མཚན་སྒྲོགས་པ་ལ་
ཟློས་གར་འདི་དང། གླིང་སྒྲུང་གཉིས་ཆོས་སྒོ་ཕྱེ་སྤྱད་དུ་གྱུར་ཏོ།།
རྗེས་སོར་བདག་སློབ་གྲྭ་དེའི་དགེ་རྒན་དུ་བསྐོས། དཔེ་ཆ་
སློབ་གཉེར་བྱེད་རྒྱུ་ལ་གནོད་སྙམ་དུ་སེམས་སྡུག་ཆེན་པོ་བྱུང། ཕྱག་

[563]
པ་མ་ལོན། དེ་རྗེས་སྐྱབས་མགོན་ཐམས་ཅད་མཁྱེན་པ་ཁོང་གི་ཞལ་
ནས། ཚོགས་འདུའི་ཐོག་གསུང་གནང་སྟེ། དེང་དུས་གསར་
བརྗེ་ཟེར་བ་དེ་འཛམ་གླིང་འདིར་ཆུའི་རླབས་བཞིན་ཡོང་གིན་ཡོད་
མི་རང་རང་འདྲ་བ་སྔོན་ལས་ཀྱི་དབང་གིས་ཁྲི་ཁ་གདན་ཁ་འདི་
འདྲར་སྐྱེས་ན། ཡུལ་ཁམས་སྤྱི་བློས་གཏོང་ཉན་རྒྱུ་མ་རེད་བསམ་
ནས། བསམ་པ་ཡར་བསམ། སྐུད་པ་ཡར་འཁེལ་བྱས་པ་ཡིན་
ཡང། ཐང་ན་གཉའ་ལ་རྐ་བརྐོས་དང་ཁ་འདྲ་འདྲ། མགོར་ཆུ་
དྲངས་དང་ཁ་འདྲ་འདྲ་བཤད་ཀི་ཡོད་ནི་རེད། ཁྱེད་རྣམ་པ་སློབ་
མ་ཚོ་ཡིན་ན་ཡང། ངས་བརྒྱ་བོའི་གྱབ་ཀི་བསལ། བརྒྱད་པོའི་
གྱབ་ཀི་བདམས་ནས། རིག་གནས་ཡག་པོ་རེ་ཨེ་སློབ་སྙམ་དུ་རེ་བ་
བྱས་པ་ཡིན་པས། རེ་བ་ཅན་ལ་རེ་ཐག་ཅིག་མ་གཅོད། ཁོང་ཨ་
ཁུ་བསམ་གཏན་ཡང། ཆོས་འཇིག་རྟེན་གཉིས་ཀར་རྣམ་དཔྱོད་
ཆེ་བ་ཡིན་གཤིས་དགེ་རྒན་དུ་བསྐོ་བཞག་བྱས་པ་ཡིན། ཁྱེད་རྣམས་
ཀྱིས་ཀྱང་བརྩི་བཀུར་དང་གསུང་བརྩི་དགོས། ཞེས་སོགས་
གསུངས་
རྒྱུན་པར་གསུང་བཤད་སྐབས། བསྟན་པ་རིན་པོ་ཆེ་སྣུམ་
ཟད་ཀྱི་མར་མེ་ལྟ་བུར་གྱུར། ཐབས་གང་ཡོད་ཀྱིས་ཅུང་རེ་ཡིན་
ནའང་གནས་ཐུབ་པའི་ཕྱིར་འབད་པ་ཡིན་གསུངས་

[564] ཡིག་ཚང་སོགས་
དང་མི་ཆེན་དཔོན་ཆེན་ལ་སྐྲག་ཉམས་གུས་ཟོལ་སོགས་ཆེར་མི་
ཤེས་མོད། ཁོང་ཐམས་ཅད་མཁྱེན་པ་བདག་ལ་ཐུགས་ཤིན་ཏུ་
དགྱེས་པས་གོང་འོག་གང་གི་ཡང་བཀའ་བཀྱོན་སོགས་བྱུང་མ་
མྱོང། སློབ་གྲྭའི་འཛིན་གྲྭ་རྒན་པ་ལ་སུམ་རྟགས་དང་སྙན་ངག་
སོགས་ཁྲིད་ཁུལ་བྱས། རབ་རྒྱལ་མེ་ཁྱི་ལོའི་དབྱར་ཐོག་རིན་པོ་
ཆེས་བཀའ་གནང་སྟེ། ད་ལོ་མཐའ་བ་སོགས་ལྷ་སྡེ་གོང་འགབ་
ཚང་མའི་དབྱར་གྱི་ཤིང་སློང་ཀླུ་འདུས་ཚལ་མགོར་འགྲོ་དགོས་
ཞབས་གྲས་པ་བྱིངས་དང་ཁོང་ཡང་ཕེབས་རྒྱུ་གསུངས་ནས་ཚལ་
མགོའི་ཐང་ཆེན་དུ་དགའ་སྟོན་ཆེན་པོ་བྱས། དེང་སྐབས་འདི་ལས་
ལྷག་པའི་སྐྱིད་པོ་ཡོང་རེ་སྐན་གསུངས། བསང་ཁོག་གི་ལྷ་སྡེའི་རྟ་
རྒྱུག་ཀྱང་དེར་བྱས། མདའ་རྩེད་བོའུ་རྩེད་སོགས་རྩེད་མོ་སྣ་ཚོགས་
ཀྱི་འགྲན་བསྡུར་བྱས། ཁོང་གིས་མང་ཚོགས་ལ་ཡོན་ཏན་གཞིར་
གྱུར་མ་སོགས་ཀྱི་ལུང་གནང། ཟི་ལེན་བློ་བཟང་ཚེ་དབང་སོགས་
སྲིད་འཛིན་ལས་ཁུངས་ཀྱི་མི་སྣ་ཡང་ཕེབས་འདུག་གླུ་དང་བྲོ་གར་
སོགས་ཀྱི་འགྲན་བསྡུར་ལ་བྱ་དགའ་གཏོས་ཆེན་བྱིན། ངེད་ཅག་
སློབ་གྲྭའི་དགེ་རྒན་རྣམས་ཀྱང་མགྲོན་འབོད་གནང། དེ་ལོ་ཡར་
མར་ལ་ཁོང་ཨ་ལགས་ཡོངས་འཛིན་རྡོ་རྗེ་འཆང་གི་མདུན་ནས་རྗེས་
གནང་སོགས་བཀའ་ཆོས་ཁ་ཤས་ཐོབ་མཚམས་བསྙེན་སྒྲུབ་ཀྱང་ཁ་

[565] དེ་ལོའི་ལོ་རྙིང་ནང་དུ་ཉིན་དུ་མར་སློབ་གྲྭའི་རྣམ་
ཐར་གཤར་སྦྱང་བྱས། ཁོང་གིས་དཀའ་རམས་པ་རྣམས་ལ་སྲུང་
མ་དམར་ནག་གཉིས་ལ་མཆོད་སྒྲུབ་རྒྱ་ཆེན་པོ་བྱེད་དུ་བཅུག་ཁོང་
གིས་ད་ལོ་ལོ་གསར་རྙིང་སྐབས་རྣམ་ཐར་ལན་བདུན་འཆམ་དགོས་
གསུངས། གཤར་སྦྱར་གི་མཇུག་ཏུ་འཆམ་གོས་སོགས་མནབས་སྟེ་
ལན་གཅིག་འཆམས། མེ་ཕག་ལོའི་སྨོན་ལམ་སྐབས་ལན་ལྔ་འཆམས་
དེ་ལོར་ཧོར་ཟླ་གཉིས་པར་ཟླ་བཤོལ་ཡོད་པས། བཤོལ་ཟླའི་ནང་
ཐུའུ་བཀྭན་རིན་པོ་ཆེ་ཕེབས་པས། ཁོང་ལ་སྤྱན་འབུལ་ལན་གཅིག་
ཞུས་ཏེ་ལན་བདུན་སོང། གཤར་སྦྱང་གི་སྐབས་བདག་ལ་ནོར་
འཛིན་ཕོ་བྲང་གྲུབ་པའི་དགའ་སྟོན་གྱི་བརྡ་ཐོ་ཞིག་བྲིས་ནས་སྣུམ་
དཔར་རྒྱོབ་ཚེས་གྲངས་འབྲི་མི་དགོས་གསུངས། ཉིན་གཅིག་
བདག་ལ་གསོལ་སྟོན་ཞིག་གནང་ནས་དགྱེས་པའི་རྣམ་པ་དུ་མ་
ཞིག་བསྟན། ཐུའུ་བཀྭན་རིན་པོ་ཆེས་སློབ་གྲྭར་དངུལ་སྒོར་བརྒྱ་
དང་ཉེར་ལྔ་གནང་བ། བདག་ལ་སྒོར་མོ་འདི་ཚོ་ཁྱོད་ཀྱིས་ཁྱེར་
རྗེས་སོར་ཁོམ་དུས་འུ་ཅག་གིས་དལ་མོ་བྱས་ནས་ཟ། ཟ་རྒྱུ་ཡོད་
ན་ཟ་ཤེས་རྒྱུ་རེད་ཅེས་བཞད་མོ་དང་བཅས་ཏེ་བདག་གི་ལག་ཏུ་
གཏད། དེའི་ཕྱི་ཉིན་ཐུའུ་བཀྭན་རིན་པོ་ཆེ་ཕྱིར་ཕེབས། བདག་
གིས་སྐུ་མདུན་དུ་མཇལ་འཕྲད་ཅིག་ཞུ་སྙམ་སྟེ། སོང་ནས་སྐུ་
མདུན་པ་ལ་སྙན་གསན་ཞུར་བཅུག་ཞལ་ནས་དེ་རིང་ཁོང་སྐུ་

[566] རྗེས་ནས་མཇལ་འཕྲད་དང་གསུང་སྒྲོས་
བྱེད་གསུང་གིན་འདུག་ཟེར། དེའི་རྗེས་སྔོན་ཞིག་ནས་བདག་གི་
རྨི་ལམ་དུ་ཉི་མ་གཟས་ཟིན་པ་ཤ་སྟག་རྨིས། སེམས་ལ་ངས་ས་
རིས་སྦྱངས་ནས། ཉི་ཟླ་གཟའ་འཛིན་བྲིས་པ་དེའི་སྟབས་ཨེ་ཡིན་
སྙམ། ཁོང་གིས་མེ་ཏོག་བཞེས་ཏེ་མེ་ཏོག་གིས་ཐར་བ་ཡིན་ཡང་
ཡང་དེ་སྐབས་མེ་ཏོག་བཞེས་འདུག་ཟེར་གྱིན་འདུག་ཞག་བདུན་
པའི་ཉིན་བདག་རང་ཤག་ཏུ་ཡོད་སྐབས་རིན་པོ་ཆེ་དགོངས་པ་
རྫོགས་སོང་ཞེས་པའི་སྐད་ངན་དེ་ཐོས་འཕྲལ་སེམས་སྡུག་གིས་
གཅིག་པུར་མིག་ཆུ་མང་བོ་ཞིག་བཏོན། མཐར་ཅུང་ཟད་གཉིད་
ཡུར་བ་ལྟ་བུའི་ངང་རྨི་ལམ་དུ་རིན་པོ་ཆེ་ངའི་ཐད་དུ་ཕེབས་འདུག་
ཞལ་ནས། ཁྱོད་ཀྱིས་ཆེ་ཆེ་བྱེད་རྒྱུ་ཅན་པོ་མ་བྱེད་གསུང་གིན་
འདུག་ངའི་སེམས་ལ་ཅི་ཡིན། སློབ་གྲྭ་བ་རྣམས་ལ་ཆེ་བཙན་གྱི་
རྣམ་པ་མ་སྟོན་ཅན་པོ་ཨེ་ཡིན་སྙམ། ངས་ཁོང་གི་ཞལ་དུ་བལྟས་
པས། ཞལ་ཅུང་ཟད་སྐྲང་ཡོད་པ་ལྟ་བུའི་ཉམས་འདུག་ངས་ཁྱེད་
ལ་བརྟེན་པའི་སེམས་སྡུག་ཅིག་འདུག་སྟེ། ཞལ་སྐྲང་འདུག་ཟེར་
བཞིན་དུ་སྐད་ཆེན་པོ་བཏོན་པས་གཉིད་སད། སྔས་འབོག་ཀྱང་
རློན་ཚ་རེ་འདུག་དེའི་ཕྱི་ཉིན་ནས་ཞག་བཅུ་བཞིར་གདུང་མཇལ་
ཡོད་པས་གདུང་མཇལ་དང་མཆོད་འབུལ་དགེ་སྒྲུབ་སོགས་བྱས་
སློབ་གྲྭའི་སྒོར་མོ་མཆོད་རྟེན་ཞལ་འདེབས་སུ་ཕུལ། ཁོང་དགོངས་

[567] ཡིག་ཚང་གིས་སློབ་གྲྭའི་དགེ་སློབ་ཐམས་
ཅད་བསྡུས་ཏེ། ད་རིན་པོ་ཆེ་ཡང་མ་བཞུགས་པའི་སྟབས་ཀྱིས་
སློབ་གྲྭ་ཡང་འཐོར་དགོས་གསུངས་ནས་སློབ་གྲྭ་གཏོར། དགོངས་
རྫོགས་ཚར་རྗེས་ཕྱག་མཛོད་ཚང་ནས་བདག་ལ་རྡོ་རམས་པའི་
མདུད་པ་གནང། ཁོང་ཨ་ལགས་རིན་པོ་ཆེ་་རྗེ་འཇིགས་མེད་
འཕྲིན་ལས་རྒྱ་མཚོ་དཔལ་བཟང་བོས་ཚོགས་ཆེན་འདུ་ཁང་གི་
གཙང་ཁང་རྒྱ་བསྐྱེད་དེ་ཚོན་བྱུགས་པའི་སྐབས། དགེ་རྒན་རིན་
པོ་ཆེ་བརྒྱུད་ནས་བདག་ལ་ལཉྪ་འབྲི་དགོས་གསུངས། དགེ་རྒན་
རིན་པོ་ཆེའི་གསུང་བཀོད་ལྟར། ངས་རིགས་གསུམ་བགོན་པོའི་
སྔགས་ལཉྪར་བྲིས་ཏེ་ཕུལ་ནས། ཁྱེད་ཀྱི་ཐུགས་ལ་འབབ་ན་ངས་
འབྲི་ཞུས་པས། ལོས་འབབ། མི་འབབ་རྒྱུ་ཅི་ཡོད་གསུངས་
གདུང་མདུན་ལ་དྲི་མེད་རྣམ་གསུམ་གྱི་གཟུངས་ཕྲིས་གསུངས་པ་
བཞིན་བྲིས། དེ་རྗེས་འདུ་ཁང་ཡོངས་རྫོགས་ལ་ཚོན་རྩི་བྱུག་
སྐབས། དབོན་སངས་རྒྱས་རྒྱ་མཚོའི་ཐུགས་དགོངས་བཞིན་དུ་འདུ་
ཁང་ཐོག་ལ་ལཉྪ་བཟང་སྤྱོད་སཾ་སྐྲྀ་ཏའི་སྐད་ཀྱི་སྟེང་ནས་ཆ་ཚང་
བྲིས། གྱོ་ཐོག་མའི་འོག་ཏུ་ཁྲོ་བཅུའི་སྔགས་དང་ཁྱམས་ཀྱི་མཐའ་
སྐོར་དུ་ཆོས་སྐྱོང་སོ་སོའི་སྔགས་བྲིས། སྤྱི་ལོ་་ལོར་བདག་
བླ་བྲང་དུ་སོང་སྐབས་ལཉྪ་ཆ་ཚང་ཡོད་པས་ལོ་ཅུང་ཟད་གཞོན་
དུས་བྲིས་པ་དེ་ཅུང་ཟད་ལེགས་སྙམ་པ་བྱུང། སྤྱི་ལོ་་ལོར་

[568] ཁྱམས་ར་མ་ཚིག་པར་ཡོད་མོད། བསྐྱར་གསོ་བྱེད་རྒྱུའི་གྲ་སྒྲིག་གིས་གཏོར་
གྱིན་འདུག་ཀྭ་བར་གཅིག་གི་ལཉྪ་དཔར་བརྒྱབ་ནས། ཤེས་རབ་
ཀྱིས་བྲིས་ནས་དཔར་བའི་ལཉྪའི་མ་ཡིག་ཐོག་ཏུ་དཔར་ཡོད། འོན་
ཀྱང་ངས་བྲིས་པ་ཡིན་པའི་ཁ་བྱང་མེད། སློབ་གྲྭར་དགེ་རྒན་བྱེད་
པའི་སྐབས་རྩིས་གཞུང་ཞིག་ཀྱང་བྲིས་མོད་ཕྱིས་སུ་དཔེ་སྟོར་
ཕ་ཡུལ་ནས་མ་རྒན་སླེབས་ཏེ། ཟླ་ངོ་དྲུག་ལ་ཕྱག་སྐོར་
སོགས་དགེ་སྦྱོར་ཡག་པོ་བསྒྲུབས། རྡོ་རམས་པ་བྱས་ནས་ལོ་གཉིས་
དང་ཟླ་བ་བརྒྱད་སོང་བའི་མཚམས་ལ་བླ་བྲང་དུ་གུང་ཁྲན་ཏང་
སླེབས། བཅིངས་གྲོལ་ཚོགས་ཆེན་ཟེར་བ་འཚོགས་དུས། རོགས་
ལས་ལ་ཤོག་ཟེར་ནས་སོང། ཚོགས་འདུ་གྲོལ་ཉིན་དགའ་སྟོན་
ཆེན་པོ་ཞིག་བྱས་སྐབས། ཚོགས་འདུ་དེར་རོགས་ལས་ལ་འགྲོ་
མཁན་བོད་མི་ཁ་ཤས་ལ་ཡི་གེ་སྦྱར་འདུག་བདག་ཀྱང་དེའི་གྲས་
སུ་ཡོད། དམུ་དགེའི་བར་ཞིང་སྤྲུལ་སྐུ་བཀྲ་ཤིས་འཁྱིལ་དུ་ཚོགས་
ཞུགས་གནང་ནས་ངའི་གམ་དུ་ཡོད་པ་དེ་དང། རེབ་ཙའི་བསྟན་
པ་ངེད་གསུམ། ཡོངས་འཛིན་རྡོ་རྗེ་འཆང་གི་གསུང་བཀོད་བཞིན་
སྟོན་ཁར་གནས་དན་འདུག་སོགས་སུ་མཇལ་སྐོར་ལ་སོང། དན་
འདུག་དང། ལྷ་ལུང་དཔལ་རྡོར་གྱི་སྒྲུབ་ཕུག་དྲི་མེད་ཀུན་ལྡན་
གྱི་སྤྱན་ཆབ་མཚོ་སོགས་ལ་མཇལ་ནས་སྨོན་ལམ་ཡག་པོ་བཏབ་

[569] སྒྲུབ་ཕུག་ནས་ཡོངས་འཛིན་རྡོ་རྗེ་འཆང་གི་
གསུང་བཀོད་བཞིན་འཇམ་དབྱངས་དཀར་བོའི་སྒྲུབ་ཐབས་སོགས་
བཏོན་ནས་ཉིན་ཁ་ཤས་ལ་བསྡད། ཕྱིར་འོང་ནས་འཇིགས་བྱེད་
བཅུ་གསུམ་མའི་བསྙེན་པ་སྦྱིན་སྲེག་དང་བཅས་པ་དང། ཁྲོ་བོ་
འདོད་རྒྱལ་དམར་བོའི་བསྙེན་པ་སྦྱིན་སྲེག་བཅས་བསྒྲུབས། དེའི་
སྔོན་རྡོ་རམས་པ་ཡིན་སྐབས་སོགས་སུ་སློབ་མ་མང་ཙམ་འདུས་
རྣམ་འགྲེལ་དང་ཕར་ཕྱིན་སྐོར་གྱི་དཔེ་ཁྲིད་དང། རིག་གནས་
སྐོར་ཡང་དཔེ་ཁྲིད་མི་ཉུང་བ་བྱས། ཡོངས་འཛིན་ཐམས་ཅད་
མཁྱེན་པ་མཚན་བརྗོད་པར་དཀའ་བ་་རྗེ་དཀོན་མཆོག་བསམ་
འགྲུབ་དཔལ་བཟང་བོའི་ཞལ་སྔ་ལས་སེམས་བསྐྱེད་མཆོད་པ་
འགྲེལ་བ་བཞི་སྦྲགས། འགྲེལ་ཆེན་དྲི་མེད་འོད་ཀྱི་བཤད་ལུང་
སྔགས་རིམ་ཆེན་མོ། རིམ་ལྔ་གསལ་སྒྲོན་སོགས་ཀྱི་ལུང། དགའ་
ལྡན་ལྷ་བརྒྱ་མའི་ཁྲིད། ཚེ་གཅིག་ཉམས་ལེན་གྱི་ཁྲིད། ལྗགས་
བྱིན་རླབས། ཐུན་དྲུག་བླ་མའི་རྣལ་འབྱོར། འཇམ་དབྱངས་ཞི་
ཁྲོ་སྦྲགས་སྒྲུབ་ཐུན་མོང་མ་ཡིན་པ་སོགས་ཀྱི་ཁྲིད། མགོན་པོ་བཀའ་
བཅུ་གསུམ་དང་ས་སྐྱའི་གསེར་ཆོས་བཅུ་གསུམ་རྣམས་ཀྱི་རྗེས་
གནང་སོགས་བཀའ་ཆོས་དང་དཔེ་ཁྲིད་མང་བོ་ཞིག་བཀའ་དྲིན་
དུ་བསྩལ་བ་ཐོབ་

[570]
པ་དང་ལས་བྱེད་པར་ཞུགས་པའི་སྐོར་
སྔོན་སྨད་སོག་པུ་རད་དང་ཧལ་ཧ་སོགས་ཨུ་རུ་སུའི་དམག་
གིས་གུང་ཁྲན་རིང་ལུགས་བཙུགས་ཏེ་བཅོས་སྒྱུར་བྱས། སྐྱབས་
མགོན་རིན་པོ་ཆེ་འཇམ་དབྱངས་བཞད་པའི་ཡང་སྤྲུལ་ཐུགས་
ཞིག་གིས་པཎ་ཆེན་ཐམས་ཅད་མཁྱེན་པས་ཐུགས་བརྟག་གཅོད་
དགོས་ཟེར། འགའ་ཞིག་གིས་པཎ་ཆེན་གདན་སར་བཀོད་མེད་
སྟབས་མི་འགྲིག་པས་རྒྱལ་བ་རིན་པོ་ཆེས་ཐུགས་བརྟག་གཅོད་
དགོས་ཟེར། གསེར་ཁྲི་རྣམ་གསུམ་དབང་ཆེ་བས་སྐུ་གོང་མ་རྣམ་
གཉིས་ཡང་པཎ་ཆེན་རིན་པོ་ཆེས་ཐུགས་བརྟག་བཅད་པས་ལེགས་
ལམ་བྱུང། གདན་སར་མ་འཁོད་ཀྱང། ཁོང་ཨ་ལགས་བླ་ཁོ་རྡོ་
རྗེ་འཆང་གི་མཁྱེན་པའི་ཡེ་ཤེས་འཁྲུལ་བ་མེད་པས་གཟིགས་ཏེ་
ཐག་བཅད་པ་དབུས་གཙང་སོགས་ཕྱི་ནང་ཀུན་གྱིས་ཁས་བླངས་
ཟིན་པས། པཎ་ཆེན་རིན་པོ་ཆེ་སྐུ་འབུམ་ནས་གདན་འདྲེན་ཞུ་
དགོས་ཟེར་ཞིང། གདན་འདྲེན་པ་མངགས་མོད། པཎ་

[571]
རྣམས་ནང་མཐུན་པོ་བྱུང་ཡོད་མེད་ལ་དོགས་པ་ཟོས་ནས་ཕེབས་
རྒྱུ་ཁས་མ་བླངས། བདག་བླ་བྲང་དུ་ཟིང་ཆ་ཆེ་བས་འདུག་མི་
འདོད་པ་བྱུང། དགོན་པའི་ཚོགས་ཆེན་ཁྲི་རིན་པོ་ཆེ་སོགས་
ལས་སྣེ་འགའ་ཞིག་དང། རྫོང་གི་དཔོན་ཆེན་འགའ་ཞིག་གིས་
ཀྱང་ཁྱོད་ལན་གྲུར་སོང་ནས་བྱ་བ་རེ་སྒྲུབ་ན་ཟེར་བ་བྱུང། བདག་
ཀྱང་རྣམ་གཡེང་ལ་གོམས་པའི་དབང་གིས་གྲོང་ཁྱེར་ཆེ་ས་རྣམས་སུ་
ལྟད་མོར་འགྲོ་འདོད་སྐྱེས། དེའི་སྐབས་གུང་ཐང་རིན་པོ་ཆེས་
བདག་འབོད་པ་གནང་སྟེ། གསོལ་རས་གནང། སྤྱི་སྒེར་གྱི་
དོན་དང། རིག་གནས་དང་ལོ་རྒྱུས་སོགས་ཀྱི་གསུང་འཕྲོས་མང་
བོ་གནང། བདག་རྒྱ་ཡུལ་དུ་འགྲོ་རྒྱུ་བྱེད་བཞིན་པའི་སྐབས་ཤིག་
ཏུ་ཡང་གུང་ཐང་རིན་པོ་ཆེས་སྐུ་མདུན་དུ་བོས་ནས་སྔར་བཞིན་
གསོལ་རས་དང། གསུང་འཕྲོས་གནང། ཞལ་ནས་ཁྱོད་ངེད་
ཅག་གི་ལྷོ་རྒྱུད་ཞབས་གྲས་ཀྱི་ཁོངས་སུ་གཏོགས་པ་གྱིས། ཁྱོད་ལ་
དྲུང་ཆེན་མཁན་པོའི་གོ་ས་སྟེར། ཁྱོད་འདིར་འདུག་མི་འདོད་ན་
སྟོད་ཕྱོགས་སུ་སོང་ན་ཆོག་གསུངས། བདག་གིས་སྟོད་ཕྱོགས་སུ་
འགྲོ་མི་འདོད། རྒྱ་ཡུལ་དུ་འགྲོ་འདོད་ཚུལ་སོགས་ཞུས། ཁོང་
གིས་རྒྱ་ཡུལ་དུ་འགྲོ་ན་པེ་ཅིན་དུ་སོང་ན་བཟང། ངའི་ཚབ་
བྱས་ནས་མའོ་ཀྲུའུ་ཞི་དང་ཀྲུའུ་ཙུང་ཟི་ལིན་ལ་འཚམས་ཞུ་བ་བྱས་

[572] དམིགས་བསལ་གྱི་བལྟ་རྟོགས་ཡོད། འགྲོ་སྒོ་ཚང་
མ་ངས་གཏོང་གསུངས། འགྲོ་རྒྱུ་བླ་མ་ལ་ཞུ་དགོས་མོད། ཁོང་ཨ་
ལགས་ཡོངས་འཛིན་རྡོ་རྗེ་འཆང་ཨ་མཆོག་དགོན་གྲོང་གིས་གདན་
འདྲེན་ཞུས་ནས་དེར་ཕེབས་ཏེ། རྡོ་རྗེ་འཕྲེང་བ་དང་མི་ཏྲ་བརྒྱ་
རྩ་སོགས་གནང་གིན་འདུག་དགེ་རྒན་རིན་པོ་ཆེ་ཡོངས་འཛིན་
རྡོ་རྗེ་འཆང་རྗེ་དཀོན་མཆོག་བསམ་འགྲུབ་དཔལ་བཟང་བོ་ཆུ་མིག་
བརྒྱ་རྩ་འགྲིམ་དུ་ཕེབས། ཁོང་ཨ་ཁུ་སྨོན་ལམ་ཚང་ཧོར་ཚང་ཙག་
ཙག་སྒར་གྱི་དགེ་རྒན་དུ་ཕེབས། དེའི་ཤུལ་དུ་བདག་གི་རྩ་བའི་བླ་
མ་རྣམས་ཀྱི་ནང་ནས། པཎ་ཆེན་ཤཱི་ལའི་མཚན་ཅན་ཏེ་ཨ་ཁུ་
ལྷ་མོའི་ཚུལ་ཁྲིམས་ཚང་གཅིག་པུ་བཞུགས་ཡོད་སྟབས་ཁོང་ལ་ཞུ་
དགོས་པ་བྱུང་སྟེ། བླ་མས་བཀའ་མ་གྲོལ་ན་བྱ་བཞག་འགྲོ་འདུག་
གང་ཡང་ལམ་འགྲོ་མི་འོང་བས་ཕོ་ཚོད་བསྐྱེད་དེ་ཞུས་པ་ན། ཞལ་
ནས་འགྲིག་གི་ཁྱོད་རྒྱ་ནང་དུ་སོང་ན་ཕན་ཙ་གེ་ཙིག་གེ་ཐོགས་ཡོང་
གསུངས་ནས་བཀའ་གྲོལ། རྗེས་སོར་སྐུ་མདུན་དུ་བཅར་སྐབས་
ཡང་ཞལ་ནས་ཁྱོད་རྒྱ་ནང་དུ་སོང་ན་དགེ་བཤེས་ཤེས་རབ་རྒྱ་
མཚོའི་མདུན་ནས་སྔགས་ཤིག་ཁྲིད་ཨེ་ཐུབ་ལྟོས། ཁོང་ནི་བསམ་
གྱིས་མི་ཁྱབ་པ་ཞིག་ཡིན་ཞེས་ཡོན་ཏན་མང་བོ་བརྗོད་པ་དང་
ཚེ་རབས་དྲན་པའི་མངོན་ཤེས་ཡོད་ཚུལ་རྒྱས་པར་གསུངས། ཁོང་
གིས་དགེ་བཤེས་རིན་པོ་ཆེ་ཤེས་རབ་རྒྱ་མཚོ་ལ་བཅོལ་དམ་གྱིས་

[573] བདག་གིས་ཁོང་ལ་ཚེ་དབང་འཆི་མེད་རྡོ་
རྗེའི་སྲོག་ཤིང་ཞུས་པས། དགྱེས་བཞིན་དུ་གནང། གུང་ཐང་
རིན་པོ་ཆེ་ནས། ཡག་པོ་བྱུང། བླ་མའི་བཀའ་ཡང་གྲོལ། ཚེ་
དབང་ཞུས་པ་བཟང། གཞན་དོན་བྱེད་པ་ལ་ཚེ་རིང་དགོས་
གསུངས། དེ་ནས་གུང་ཐང་རིན་པོ་ཆེས་བླ་བྲང་དུ་གསོལ་སྟོན་
བཤམས་ཏེ། བདག་ལ་ཕྱག་མདུད་ལྷ་དར་བཀྲ་ཤིས་པའི་ཚིགས་
བཅད་གསུང་བཞིན། ལྷོ་འཇམ་དཔལ་གཞོན་ནུའི་དྲུང་ཆེན་
མཁན་པོའི་མཚན་བཏགས་གནང་བ་ཡིན་གསུངས། གུང་ཐང་
བསྟན་པའི་སྒྲོན་མེའི་ཐུགས་དམ་གྱི་རྟེན་སྒྲོལ་མའི་སྐུའི་མདུན་
དུ་ཁྲིད་དེ་འུ་ཅག་གིས་བསྟན་འགྲོའི་དོན་ཅི་ནུས་བྱེད་རྒྱུ་དམ་
བཅས་པ་ཡིན་གསུངས། དེ་ནས་ཁོང་གིས་བདག་ལ་སོག་ཆས་
ཆ་ཚང་ཁོང་གིས་མནབ་བཞིན་པའི་གོས་ཆེན་ཁ་འཇའ་སེར་བོ་
གནང། འགྲོ་ཆས་སྒོར་སུམ་བརྒྱ་ལྔ་བཅུ་བཅས་དང། མཚམས་
ཞུ་ལ་འབུལ་རྒྱུའི་གུར་ཀུམ་དང་གླ་རྩི་འབོར་ཆེན་བཅས་དང་
སྐད་བསྒྱུར་ལ་ཡིན་ཅི་ཡོན་ཟེར་བའི་རྒྱ་མི་ཞིག་མངགས། ཁོང་གི་
ཆིབས་པ་ང་ལ་བཞོན་རྟར་འགོད་སྒྲིག་བྱས་ཏེ་སྐྱེལ་མ་བཅས་གཏེར་
ལུང་བར་དུ་ཕྱིན། དེ་ནས་བཞོན་པ་སོགས་གླས་ཏེ་ཀ་ཅི་མཁར་དུ་
སླེབས། དེ་གར་ཡ་ཧན་ཀྲང་གཙོ་འཛིན་བྱས་ནས་ཚོགས་འདུ་
ཞིག་འཚོགས་ཡོད་པར་དེར་ཞུགས་ནས་ཚོགས་ཆེན་ཐོག་གཏམ་ཁ་

[574] དེ་ནས་རླངས་འཁོར་ལ་བསྡད་ནས་ལན་གྲུར་
སླེབས། དགེ་བཤེས་རིན་པོ་ཆེ་ཤེས་རབ་རྒྱ་མཚོ་ཡང་དེ་གར་
ཕེབས་འདུག་པས་ཞལ་མཇལ། ཚུལ་ཁྲིམས་ཀྱི་ཡི་གེ་བསྐུར་ཏེ་
སློབ་མ་ཞིག་བཅོལ་དམ་བྱས་ཡོད་པ་དེ་ཁྱོད་ཨེ་རེད་གསུངས། རེད་
ལགས་ཞུས་པས་དེ་ནས་བཟུང་ནང་མི་ལྟ་བུར་གྱུར། ཀན་སུའུ་
ཞིང་ཆེན་གྱི་འཐབ་ཕྱོགས་གཅིག་གྱུར་གྱི་པུའུ་ཀྲང་སྤན་མེན་ཟེར་བ་
སྔར་ནས་ངོ་ཅུང་ཟད་ཤེས་པས་སྣེ་ལེན་གཟབ་རྒྱས་གནང། ཁ་
ཤོ་ཙའི་གེ་གུང་ཐང་ཚང་གི་ཚོང་བ་བྱེད་རྒྱུ་བྱས། དངུལ་སྒོར་ཁྲི་
བཞི་ལག་ཏུ་བཞག་ནས་ལྷ་སར་མངགས་གྲབ་བྱེད་ཆེད་དེ་འཁོར་
བཅས་ལ་མེ་མདའ་ཉི་ཤུའི་འཛིན་ཡིག་བླངས། ཐེལ་ཞིག་ཀྱང་
བཟོས་ནས་སྐད་བསྒྱུར་ཡིན་ཅི་ཡོན་ཡར་འགྲོ་རྒྱུ་བྱས་
རབ་རྒྱལ་ལྕགས་སྟག་ སྤྱི་ལོ་་  ལོ་རང་ལོ་སོ་བདུན་
ཐོག་དགེ་བཤེས་རིན་པོ་ཆེ་དང་ཞིན་ཅང་གི་དཔོན་ཁ་ཤས་དང་
མཉམ་དུ་གནམ་གྲུར་བཞུགས་ནས་པེ་ཅིན་དུ་སོང། ཐོག་མར་
དགེ་བཤེས་རིན་པོ་ཆེ་སོགས་དང། ངེད་ཀྱང་མགྲོན་ཁང་སྣེ་ལེན་
ཁང་དུ་བསྡད། དེ་སྐབས་ལིས་བེ་ཧན་ཀྲུང་དབྱང་མི་རིགས་
དོན་བྱེད་ཨུ་ཡོན་ལྷན་ཁང་གི་ཀྲུའུ་རིན་དང་ཀྲུང་དབྱང་འཐབ་
ཕྱོགས་གཅིག་གྱུར་པུའི་པུའུ་ཀྲང་གཅིག་ལྕོགས་ཡིན་ལ། ཨོ་ལན་ཧྥུ་
མི་རིགས་དོན་བྱེད་ཨུ་ཡོན་ལྷན་ཁང་གི་ཀྲུའུ་རིན་གཞོན་པ་དང་

[575]
ལས་ཐེན་གྱི་ཀྲུའུ་རིན་ཡིན་སྟབས། དེ་རྣམས་རྒྱུན་པར་དགེ་བཤེས་
རིན་པོ་ཆེའི་གམ་དུ་འོང་ནས་གྲོས་མོལ་དང་བློ་འདྲི་བྱེད། བདག་
རིག་གནས་ལ་དགའ་བས་སློབ་གྲྭ་ཞིག་ཏུ་སོང་ནས་རྒྱ་ཡིག་དང་
དབྱིན་ཡིག་ཅིག་སློབ་སྙིང་འདོད། འོན་ཀྱང་དབྱང་ཅིན་རིན་གྱིས་
ཁྱོད་ལས་བྱེད་པ་བྱས་ན་ངེད་ཅག་ལ་མཁོ། ད་དུང་སི་ཁྲོན། ཤས་
ཁམས། བོད་ལྗོངས་རྣམས་བཅིངས་འགྲོལ་མ་བཏང། བོད་
ཡིག་གི་ལས་དོན་གལ་ཆེ་ཟེར་བྱུང། དགེ་བཤེས་རིན་པོ་ཆེས་ངེས་
པར་ཁས་ལོངས། ལས་བྱེད་པ་བྱས་ནས་བསྟན་འགྲོའི་དོན་ཅི་
ནུས་རེ་བྱེད་དགོས་གསུང་སྟབས་ཁས་བླངས་ནས། མི་རིགས་དོན་
བྱེད་ཨུ་ཡོན་ལྷན་ཁང་གི་སི་བཞི་ཡོད་པའི་གསུམ་པའི་ནང་དུ་སྤོར་
དེ་གར་རྡོ་རྗེ་ཚེ་བརྟན། ཕུན་བཀྲ་སོགས་ཡོད་པས་སྟབས་བདེ་
བྱུང། དེ་གར་ཡིག་བསྒྱུར་བ་ཕུན་བཀྲ་དང། རྒྱ་མི་ཁ་ཤས་
ཡོད། ཧང་མེན་ཤན་བསོད་ནམས་རྒྱ་མཚོ་ཡང་ངེད་ཀྱིས་གོང་
ལ་ཞུས་ནས་ལས་ཁུངས་དེ་གར་བཀོད་སྒྲིག་བྱས། དེར་མི་དམངས་
བརྙན་དཔར་སོགས་ཡི་གེ་བསྒྱུར་བ་དག་ལ་ཞུས་དག་བྱས་ནས་
བསྡད། རབ་རྒྱལ་ལྕགས་ཡོས་ སྤྱི་ལོ་་  ལོར་གུང་ཐང་རིན་
པོ་ཆེ་སོགས་དེ་གར་ལྟ་སྐོར་ལ་ཕེབས། དེ་རྗེས་པཎ་ཆེན་ཐམས་
ཅད་མཁྱེན་པ་འཁོར་བཅས་ཕེབས་ཏེ། སྲོག་ཆགས་ར་བའི་

[576]
བཞུགས། བདག་ཀྱང་དེར་སྤོས་ཏེ་སྣེ་ལེན་འབྲེལ་གཏུགས་
པ་བྱས། ཡོངས་འཛིན་རྒྱ་ཡག་རིན་པོ་ཆེ་ཡང་ཕེབས་ཡོད་པས་
བླ་བྲང་སྐྱབས་མགོན་རིན་པོ་ཆེའི་ཡང་སྤྲུལ་ཐུགས་བརྟག་གཅོད་
རྒྱུའི་དོན་སྐོར་ཞུས་པར་ཞལ་ལན་ཡག་པོ་གནང། དེ་ལུགས་
འཕྲིན་ཡིག་གི་ལམ་ནས་གུང་ཐང་རིན་པོ་ཆེར་ཞུས། ང་ཕོད་
སོགས་བོད་ཀྱི་འཐུས་མི་རྣམས་རྒྱ་གར་ནས་ཆུ་ཐོག་བརྒྱུད་པེ་ཅིན་
དུ་འབྱོར་ཏེ་བོད་ཞི་བའི་བཅིངས་འགྲོལ་གྱི་ཆིངས་ཡིག་དོན་ཚན་
བཅུ་བདུན་པ་ཐག་བཅད། ཆིངས་ཡིག་པར་ཞུས་ཀྱི་ལས་དོན་
ལའང་ཞུགས་དགོས་བྱུང་
རབ་རྒྱལ་ཆུ་འབྲུག་ སྤྱི་ལོ་་  ལོ་རང་ལོ་སོ་དགུའི་ཐོག་
ཕུང་ཁམས་ཡང་མི་བདེ་ཞིང། ཕ་ཡུལ་ནས་ཕ་མ་སོགས་ཀྱིས་
རང་ཡུལ་དུ་ཡོང་དགོས་ཚུལ་གྱི་འཕྲིན་ནན་ཆེར་བྱུང་བར་བརྟེན་
ནས་ལས་ཁུངས་ལ་དགོངས་པ་ཞུས་ཏེ། པེ་ཅིན་ནས་ཧན་ཁོའུ་
བར་མེ་འཁོར་བརྒྱུད། དེ་ནས་ཁྲུང་ཆིན་བར་དུ་ཆུ་ཐོག་གྲུ་གཟིངས་
བརྒྱུད། དེ་ནས་རླངས་འཁོར་དུ་བསྡད་ནས་ཁྲིན་ཏུའུ་རུ་འབྱོར་
འཐབ་ཕྱོགས་གཅིག་གྱུར་ལས་ཁུངས་ཀྱིས་སྣེ་ལེན་བཟང་བོ་བྱས་ཏེ་
བཀན་ཤན་ནས་རླངས་འཁོར་མེད་སྟབས་དཔའ་ཀན་ཟེར་བའི་
འཁྱོག་ལ་བསྡད་ནས་ཟུང་ཆུ་རྫོང་དུ་འབྱོར། ལམ་དུ་ཞག་

[577] དེ་གར་ཞག་ཤས་ངལ་གསོས་ཏེ། ཨུ་
ལག་རྟ་ཟམ་ལས་རང་ཡུལ་དུ་འབྱོར། ཕ་མ་སོགས་བདག་ལ་ངོ་
འཕྲད་པས་དགའ་སྤྲོ་སྐྱེས་ཤིང་བདག་གི་བཅུང་དགེ་སློང་ཆོས་ཀྱི་
རྒྱལ་མཚན་དབུས་མཇལ་དུ་སོང་བ་བཀྲ་ཤིས་ལྷུན་པོ་ནས་གཤེགས་
པ་གསར་དུ་ཐོས་པས་སེམས་ཀྱི་སྡུག་བསྔལ་ཡང་མྱོང་བས་དགའ་
སྡུག་འདྲེས་མའི་ངང་དུ་གནས། བླ་བྲང་གི་ཨ་ལགས་རིགས་གྲྭ་
ཚང་དམུ་དགེའི་ཁྲི་བ་ཡིན་པས་ཁོང་རང་ཉིད་དང་གྲྭ་ཚང་གི་འགོ་
ཁྲིད་ནས་བསྙེན་བཀུར་བླ་ན་མེད་པ་གནང། ཟུང་ཆུ་རྫོང་གི་ཏང་
གི་ཨུ་ཡོན་ལྷན་ཁང་གིས་མངགས་བཅོལ་ལྟར་དམུ་དགེའི་རང་
སྐྱོང་སྲིད་གཞུང་བཙུགས། ང་རོ་འབྲུག་རྒྱལ་ཀྲུའུ་རིན་དང། སྒོ་
མང་བླ་མ་དང་ནོར་བའི་འགོ་ཕུར་གཉིས་ཀྲུའུ་རིན་གཞོན་པ་དང་
ཚོ་བཞིའི་འགོ་བ་རྣམས་ཨུ་ཡོན་དུ་བསྐོས། ཚོགས་འདུ་དུ་མར་
ཞུགས་ཏེ་མངགས་བཅོལ་ལྟར་དྲིལ་བསྒྲགས་བྱས་
ལོ་དེའི་སྟོན་མཇུག་ཏུ་ར་ཕུག་མཁའ་འགྲོའི་རྫོང་ཆེན་དུ་སོང་
ནས། རི་ཁྲོད་དབང་བོ་གནས་བརྟན་ཆོས་གྲགས་ཚང་ལ་བརྟེན་
ནས་ཟླ་ངོ་དྲུག་ལ་བསྡད། ས་ཆུ་འཕྲོད་ལ་ཁམས་དྭངས་པས་ལུས་
ལ་ནད་གཞི་ཞིག་ཡོད་པ་ལྷག་མེད་དྭངས། རྟ་མགྲིན་གསང་སྒྲུབ་
ཀྱི་བསྙེན་མཚམས་སྦྱིན་སྲེག་དང་བཅས་པ། བསྙེན་པ་འབུམ་ཕྲག་
ཉི་ཤུ་འགྲོ་བ་བྱས། སླར་ཡང་ཐུའུ་བཀྭན་གྱིས་གསུང་ལྟར་སྒྲུབ་པ་ལ་

[578] ཞང་བཙུན་བསྟན་པ་རྒྱ་མཚོའི་གསུང་གི་སྒྲུབ་
ཐབས་སྟེང་ནས། ཉི་མ་སྦས་པའི་ལུགས་ཀྱི་སྒྲོལ་ལྗང་གི་མཚམས་
ལ་ཟླ་བ་གཅིག་ལ་བསྡད། ཁ་སྐོང་གི་སྦྱིན་སྲེག་བཅས། ཏཱ་རེ་
འབུམ་ཕྲག་བཅུ་སོང། གཞན་ཡང་ཞང་བཙུན་པའི་གསུང་
གི་སྟེང་ནས་མི་ཏྲའི་ལུགས་ཀྱི་སྒྲོལ་མའི་བསྙེན་པ་སྦྱིན་སྲེག་དང་
བཅས། བདག་འཇུག་ཀྱང་ཉིན་ཤས་ལ་བཏོན། གནས་བརྟན་
ཆོས་གྲགས་དང་མཉམ་དུ་གདུགས་དཀར་གྱི་བསྙེན་མཚམས་སྦྱིན་
སྲེག་བཅས་བསྒྲུབས། གཅོད་ཀྱི་སྒྲུབ་མཆོད་དུ་ཞུགས་ཏེ་དབུ་
མཛད་བྱས། དེ་གར་འདུག་རིང་ལ་གྲུབ་མཐའ་ཆེན་མོ། སྟོང་
ཐུན་སྐལ་བཟང་མིག་འབྱེད་སོགས་གཞུང་འགའ་ཞིག་ལ་ལྟ་ཀློག་
བྱས་པས། སྐྱེད་ཅུང་ཟད་ཐོན། སྲིང་མོ་བདེ་མཆོག་སྐྱིད་ཀྱང་
དེ་གར་འོང་ནས་ཅུང་ཟད་བསྡད་དེ་བོད་ཡིག་བསླབས། གནས་
སྐོར་ལའང་ཐེངས་གཅིག་སོང། གནས་བསྟོད་ཅིག་ཀྱང་བརྩམས་
དམུ་དགེ་བཀྲ་ཤིས་འཁོར་ལོའི་དགོན་གྱི་སློབ་དཔོན་དུ་བསྐོས་ནས་
དེར་འཆད་ཉན་གནང་བའི་སྐོར་
རབ་རྒྱལ་ཆུ་སྦྲུལ་ སྤྱི་ལོ་་  ལོ་རང་ལོ་བཞི་བཅུའི་ཐོག་

[579]
ཐུབ་བསྟན་ཆོས་ཀྱི་ཉི་མ་དཔལ་བཟང་བོའི་གསུང་ཤོག་འབྱོར་ཏེ་
ལྷ་རམས་པ་དཀོན་མཆོག་བསྟན་འཛིན་དང། ངེད་གཉིས་དམུ་
དགེ་བཀྲ་ཤིས་འཁོར་ལོ་དགོན་གྱི་མཚན་ཉིད་དགེ་རྒན་དུ་བསྐོ་
བཞག་གནང། དེ་ནས་གསུང་ཤོག་འབྱོར་བ་དང་དགོན་པར་
སོང་ནས་བར་ཞིང་ནང་ཆེན་ནང་བསྡད། དགེ་བཤེས་འགའ་ལ་
ལེགས་བཤད་སྙིང་བོའི་བཤད་ལུང་དང་སྦྲགས་ནས་དཔེ་ཁྲིད་རྒྱས་
པ་བྱས། དེ་ནས་འཛིན་གྲྭ་སོ་སོར་དཔེ་ཁྲིད་གང་ཐུབ་བྱས། ལས་
སྣེ་རྣམས་དང་གྲོས་བསྡུར་བྱས་ཏེ། བླ་བྲང་ནས་ཁོང་ཨ་ལགས་
ཡོངས་འཛིན་རྡོ་རྗེ་འཆང་གདན་འདྲེན་ཞུས་པར། སྟོན་མཇུག་
ཏུ་འདི་ཕྱོགས་སུ་ཆིབས་བསྒྱུར་གནང། གྲྭ་ཚང་གིས་ཆིབས་བསུ་
སེར་འཕྲེང་བཅས་དགོན་པར་ཕྱག་ཕེབས། ཕྱི་ཉིན་གྲྭ་མང་གིས་
བརྟན་བཞུགས་ཤིག་ཕུལ། བདག་གིས་བརྟན་བཞུགས་ཀྱི་བཤད་
པ་ཞུས། རྔ་མཆོད་རྗེས་ནས་བཟུང་གྲྭ་ཚང་ལ། ལམ་སྔགས་
གཉིས་ཀྱི་བཤད་ལུང། གྲུབ་མཐའ་ཆེན་མོའི་བཤད་ལུང། གཞི་
གསུམ་ཆོ་གའི་བཤད་ལུང། ལམ་རིམ་བདེ་ལམ་གྱི་ཁྲིད། ལྗགས་
བྱིན་རླབས། ཐུན་དྲུག་རྣལ་འབྱོར་སོགས་ཀྱི་ཁྲིད། སྔགས་ཕྱོགས་
པོད་གཉིས་ཀྱི་ལུང། བྱམས་ཆོས་སྡེ་ལྔའི་ལུང། སྤྱོད་འཇུག་ཆེན་
མོའི་བཤད་ལུང། བདེ་གསང་འཇིགས་གསུམ་གྱི་བསྐྱེད་རྫོགས་ཀྱི་

[580] མཁའ་སྤྱོད་མའི་བསྐྱེད་རྫོགས་ཀྱི་ཁྲིད། དགའ་ལྡན་ལྷ་
བརྒྱ་མའི་ཁྲིད་དང། དགའ་ལྡན་འཕོ་ཁྲིད། ནཱ་རོ་ཆོས་དྲུག་
དང་ནི་གུའི་ཆོས་དྲུག་གི་ཁྲིད་སོགས་དང། ལུང་མང་བོ་གནང་
རབ་རྒྱལ་ཤིང་རྟ་ སྤྱི་ལོ་་  ལོའི་ཧོར་ཟླ་བཞི་བ་ནས། བདེ་
གསང་འཇིགས་གསུམ། ཕྱག་རྡོར་འཁོར་ཆེན། རྟ་མགྲིན་གསང་
སྒྲུབ། སྒྲོལ་མ་རྡོ་རྗེ་རྣམ་འབྱོར་མ། གསང་འདུས་འཇིག་རྟེན་
དབང་ཕྱུག་ཚེ་དཔག་ལྷ་དགུ། གདུགས་དཀར་ལྷ་མང་དང། ལྷ་
བཅུ་བདུན་མ་གཉིས་བྱད་གྲོལ་དང་བཅས་པ། སྟག་ཕུ་སྒྲོལ་མ་
སོགས་ཀྱི་དབང་དང་མགོན་པོའི་བཀའ་གསུམ། འཇམ་དབྱངས་
ཆོས་སྐོར་གྱི་རྗེས་གནང་དང། བླ་མ་དབུ་མ་བའི་གསུང་དང་
བཅས་པའི་ལུང། རིགས་གསུམ་གཅིག་སྒྲུབ་དང། འཇམ་དཀར་
སོགས་ཀྱི་རྗེས་གནང་དུ་མ། གཞན་ཡང་གཅོད་དབང་སོགས་
བཀའ་ཆོས་དུ་མ་གནང། ཧོར་ཟླ་བཞི་བའི་ཚེས་བཅོ་ལྔའི་ཉིན་
ཐེག་ཆེན་གསོ་སྦྱོང་གནང། ཨ་འཕུར་བླ་མས་སྦྱིན་བདག་བྱས་
ནས་གྲྭ་ཚང་གིས་གནས་བཅུའི་ཕྱག་མཆོད་དང་འབྲེལ་བརྟན་
བཞུགས་ཕུལ། བདག་གིས་བརྟན་བཞུགས་ཀྱི་བཤད་པ་རྒྱས་པ་
ཞིག་ཕུལ་བས་ཐུགས་དགྱེས། ཁོང་གི་མདུན་ནས་ཐིག་རྩ་སྣ་ཚོགས་
བསླབས། བདག་གིས་རྡོ་རམས་པ་སངས་རྒྱས་དང། ཨ་ལགས་
གཞི་ཚང་ཚང་སོགས་འགའ་ཞིག་ལ་སྐར་རྩིས་དང་ནག་རྩིས་སོགས་

[581] རིགས་ལྡན་མཆོད་པའི་མེ་ཏོག་ཅེས་པའི་ཉི་ཟླ་གཟའ་
འཛིན་གྱི་རྩིས་གཞུང་དེ་བརྩམས། གཞན་ཡང་ས་བདག་ལྟོ་འཕྱེའི་
ཐིག་རྩ་མཐའ་དཔྱད་བཅས་བརྩམས། ཨ་ལགས་རིགས་གྲྭ་ཚང་
དང། ཨ་ལགས་ཁ་གྱ་སྤྲུལ་སྐུ་སོགས་ཉི་ཤུ་སུམ་ཅུ་ཞིག་ལ་ལྟོ་འཕྱེའི་
ཐིག་ཁྲིད། དེ་སྐབས་ཤིག་ལ་སྒྲོལ་མའི་བསྟོད་པ་ཚིག་རིང་ཅན་ཞིག་
བརྩམས། དེ་རྗེས་ཁོང་གིས་སེམས་བསྐྱེད་མཆོད་པ་གནང། རྒྱམ་
ཁོས་འབུལ་ཆེན་བཏེགས་ཏེ་བདག་གིས་སྐྱབས་འཇུག་ཞུས། ཧོར་ཟླ་
ལྔ་བའི་ཚེས་བཅོ་ལྔའི་ཉིན་དམུ་དགེ་ནོར་བས་ཞུས་ངོར་སྟོད་མོ་
ལུང་ནས་དུས་འཁོར་དབང་ཆེན་གནང། དེ་སྐབས་བདག་དང་
ལྷ་རྣམས་པ། རྒྱམ་ཁོ་གསུམ་གྱིས་རུས་རྒྱན་སྤྲས། གྲུབ་རྒྱལ་ལུགས་
ཀྱི་ཚེ་དབང་དང་གདུགས་དཀར་སོགས་ཀྱི་ལུང་གནང། ཉིན་
ཞིག་བདག་དང། ལྷ་རམས་པ། གཞི་ཚང་སྤྲུལ་སྐུ་ངེད་གསུམ་
སྐུ་མདུན་དུ་སོང་སྟེ་རྣམ་ཐར་ཞུས། གསོལ་ཞོ་བཞེས་འཕྲོའི་ནང་
ནས་ཁ་གཟར་གྱིས་བཅུས་ཏེ། ངེད་ཅག་གི་ལག་མཐིལ་དུ་གནང་
སྟེ་ཁོང་གི་རྣམ་ཐར་རགས་བསྡུས་ཤིག་གསུངས་
དེའི་སྔོན་ཞིག་ཏུ་བདག་ལ་ཁྱོད་ཀྱིས་འཇིགས་བྱེད་དཔའ་
ཅིག་གི་བསྙེན་པ་ཉི་ཤུ་ཐོངས། དེ་ནས་བཀའ་ཆོས་ས་འདོན་རྡོ་
འདོན་གྱིས་གསུངས། རྗེས་སོར་སྤྱི་གེགས་བྱུང་སྐབས་སེམས་ལ་བླ་
མས་རྟེན་འབྲེལ་བསྒྲིགས་པ་ཡིན་རྒྱུ་རེད། བཀའ་ཆོས་འདོན་རྒྱུ་

[582] འོན་ཀྱང་ཚེ་མཇུག་འདི་ལ་མང་བོ་ཞིག་
འདོན་རྒྱུ་བྱུང་བ་འདི་ལུང་བསྟན་པར་ངེས་སྙམ། དེ་རྗེས་གུང་
ཐང་རིན་པོ་ཆེ་བླ་བྲང་བཀྲ་ཤིས་འཁྱིལ་གྱི་ཁྲིར་བསྐོས་ཡོད་པ་ཐོས་
འཕྲལ་རོགས་པ་གཉིས་བཅས་སྟོད་ཀྱི་ཨ་མཆོག་ཏུ་སོང་ནས་ཁ་
དར་ཕུལ། གསུང་སྤྲོས་རྒྱས་པར་གནང། སྟོན་མཇུག་དགོན་ནས་
སྟག་ཕུ་སྒྲོལ་མའི་བསྙེན་པ་བཏང། སྦྱིན་སྲེག་ཕུལ། དེའི་སྐབས་རྨི་
ལམ་དུ་དཀོན་མཆོག་བསྟན་འཛིན་ཟེར་བའི་གྲྭ་བ་ཞིག་གིས་ཚོང་
རར་མི་ཤ་ཁྱབ་ཚལ་ཆེན་པོ་ཞིག་བཤམས་འདུག་པ་ལ་བདག་གིས་
གྲི་བླངས་ནས་མི་ཤ་དུམ་གཅིག་བཅད་དེ་ཟ་བ་རྨིས་
ཡང་ཁོང་རིན་པོ་ཆེ་དམུ་དགེར་བཞུགས་སྐབས། བདག་གིས་
ཕྱག་རྡོར་འཁོར་ཆེན་གྱི་བསྙེན་པ་བཏང། སྦྱིན་སྲེག་ཚར་ནས་
སྐུ་མདུན་དུ་སོང་ནས་མཇལ་བར། ཁྱོད་བསྙེན་མཚམས་ལ་བསྡད་
པ་ཤིན་ཏུ་ལེགས་གསུངས། ཡང་སྐབས་ཤིག་ཁྱོད་རྣམ་འཇོམས་
ཀྱི་མཚམས་ལ་སྡོད་གསུངས་ནས་གུང་ཐང་བསྟན་པའི་སྒྲོན་མེའི་
གསུང་གི་རྣམ་འཇོམས་ཁྲོ་ནག་གི་ཆོ་ག་ཡོངས་རྫོགས་ཀྱི་ལུང་གནང་
བས་བདག་གིས་བསྙེན་མཚམས་སྦྱིན་སྲེག་བཅས་བསྒྲུབས། ཡང་
ཁྱོད་རི་ཁྲོད་མཚོ་ལྟེམ་དུ་སོང་ལ་རྟ་མགྲིན་ཡང་གསང་གི་མཚམས་
ལ་སྡོད་གསུངས་པ་བཞིན་སོང་ནས། ཡང་གསང་གི་མཚམས་ལ་
བསྡད་སྐབས་རྨི་ལམ་དུ་མི་རོ་ཆེན་པོ་གཉིས་བཤས་ནས། ནང་ཆོ་

[583] ཡང་
དེ་སྐབས་ཞང་བོ་བླ་མ་རྡོ་རྗེ་འཆང་གིས་གསུང་འཕྲོས་གནང་སྟེ་
རྟགས་གསལ་འགའ་ཞིག་གི་ཁས་ལེན་གྱི་རྒྱུན་བླ་བྲང་གི་གསུང་
རྒྱུན་འདི་འདྲ་ཡིན། དམུ་དགེའི་ཁས་ལེན་གྱི་རྒྱུན་འདི་འདྲ་ཡིན་
ཞེས་གསུངས་པ་རྨིས། ཡང་ནུབ་ཅིག་བདག་ས་འོག་གི་མུན་ཁུང་
གི་ལམ་དུ་འགྲོ་བར་ལག་ཏུ་ལག་འཛིན་གློག་སྒྲོན་ཞིག་ཡོད་པ་ཆེར་
མི་གསལ་སྟབས། མཐེ་བོང་གིས་གསལ་བྱེད་འཛེར་ཏོག་མནན་
ཀྱང་ཇེ་གསལ་ལ་མི་འགྲོ། བསམ་པར་ལམ་འགོ་ཆོད་འདུག་དེས་
ཆོག་བསམས་བྱུང་བ་ཞིག་རྨིས། སྤྱིར་བདག་གི་མིག་མི་གསལ་བས་
དེའི་རིམ་འགྲོར་མཚམས་དེར་འདུག་བཅུག་པ་ཡིན་ལ། ད་བར་
དུ་མིག་ཆེར་མི་གསལ་ཡང་རང་མགོ་ཐོན་པ་ཞིག་བྱུང་བ་དེའི་ལྟས་
ཡིན་ནམ་སྙམ། དེ་ལོ་སྔ་ཕྱིར་འཇིགས་བྱེད་དཔའ་བོ་གཅིག་པའི་
མཚམས་ལ་ལན་ལྔར་བསྡད། རྒྱུན་ལྡན་དཔེ་ཁྲིད་བྱས། གྲྭ་མང་
ཐུགས་དགྱེས་པ་བྱུང་
མིང་ཀྱའང་གསར་འགྱུར་ཁང་སོགས་ཕྱག་ལས་གནང་བའི་སྐོར་
རབ་རྒྱལ་ཤིང་མོ་ལུག་ སྤྱི་ལོ་་  ལོའི་ཧོར་ཟླ་གཉིས་
པར་རང་ལོ་ཞེ་གཉིས་ཐོག་ལྷ་རྒྱལ་གླིང་སྲིད་གཞུང་གི་འབོད་མི་

[584] ད་འགྲོ་རན་འདུག་བསམ་ནས་ལྷ་རྒྱལ་གླིང་དུ་
སོང། ཧོར་ཟླ་གསུམ་པའི་ཚེས་གཅིག་ནས་བདག་ལ་རིག་གནས་
ཁོའི་ཁོ་ཀྲང་གཞོན་པ། བར་ཞིང་སྤྲུལ་སྐུ་ཁྲིད་ཡོད་པས་དེ་ལ་དྲུང་
ཡིག་ཁོའི་ཁོ་ཀྲང་གཞོན་པའི་གོ་གནས་གནང། མིང་ཀྱའང་གསར་
འགྱུར་ཁང་དུ་སྤོས་ཏེ་བོད་ཡིག་གསར་འགྱུར་རྩོམ་སྒྲིག་གི་ལས་
འགན་གཅིག་ལྕོགས་བགྱིས། དེར་འགོ་ཁྲིད་ཚའོ་པུའུ་ཀྲང་ཟེར་
བ་ཞིག་ཡོད་པ་བདག་ལ་ཤིན་ཏུ་དགའ་བས་བསྙེན་བཀུར་བཟང་
བོ་ཐོབ། ཁམས་པ་ལོ་ཕན་ཟེར་བ་དེ་གར་ཡོད་པ་གྲོགས་པོ་བཟང་
བོར་གྱུར། ཟླ་དྲུག་པར་རང་ཡུལ་དུ་ཡོང་སྟེ་ཚོགས་ཆོས་གྲྭར་
སོང། རིགས་གྲྭའི་འཕྲིན་ལས་ཀྱི་ཉིན། བཅོས་བསྒྱུར་བྱས་ནས་
བསྟན་པ་རེ་ཞིག་ཉམས་རྒྱུ་ཡིན་མྖིའང་སླར་དར་བའི་སྨོན་ལམ་
སྙམ་དུ་སེམས་སྐྱོ་བའི་ངང་ནས་སྨོན་ལམ་བཏབ། དབྱར་གནས་
གྲོལ་ནས་སླར་ལྷ་རྒྱལ་གླིང་དུ་སོང་སྟེ་བར་ཞིང་སྤྲུལ་སྐུའི་རྣ་བར་
འབྲས་ངན་ཞིག་བྱུང་བ་དང། ཞབས་ཞུ་ཚེ་དབང་གི་ལག་པའི་
གྲུ་མོར་སྐྲང་འབུར་ཞིག་བྱུང་ཡོད་པས་སྲིད་གཞུང་གིས་རོགས་སྐྱོར་
འོག་ཁྲིན་ཏུའུ་རུ་སོང་ནས་བཤའ་བཅོས་བྱས་པས། ཚེ་དབང་གཏན་
དྲག་ཏུ་སོང། སྤྲུལ་སྐུ་ཡང་རེ་ཞིག་དྲག་ནས་ལྷ་རྒྱལ་གླིང་དུ་སོང་
སྟེ་རེ་ཞིག་བསྡད། དགུན་ཕ་རྒན་ཕོ་ནད་ཀྱིས་བཟུང་ཡོད་པ་ཐོས་
འཕྲལ་རང་ཡུལ་དུ་སོང་སྟེ་གྲྭ་ཚང་ལ་ཉིན་ཞག་གཅིག་གིས་བསྙེན་

[585] རབ་རྒྱལ་མེ་
ཕོ་སྤྲེལ་ སྤྱི་ལོ་་  ལོ་རང་ལོ་ཞེ་གསུམ་ཐོག་ཁྲིན་ཏུའུ་རུ་
ཚོགས་འདུར་སོང། བཅོས་བསྒྱུར་བྱེད་རྒྱུ་བསྒྲགས། རོང་ཁུལ་
བཅོས་བསྒྱུར་བྱས་
བདག་གིས་སྒྲོལ་མའི་འདོད་གསོལ་ཡུལ་ཡུལ་ཅན་གཉིས་ཀ་
རྒྱལ་སྲིད་རིན་པོ་ཆེ་བདུན་ལ་སྦྱར་བ་ཞིག་བརྩམས། ཤེར་བཟང་
གིས་ལྕགས་དཔར་ལ་བཏབ། དབྱར་ཁྲིན་ཏུའུ་རུ་སོང་ནས། བོད་
ཡིག་གི་སློབ་དེབ་བརྒྱད་བཟོ་རོགས་བྱས། སྟོན་ཁ་བར་ཞིང་སྤྲུལ་
སྐུ་ཡང་ནད་ཇེ་ཐུར་སོང་སྟེ་ཁང་དམར་དགོན་ནས་སྐུ་གཤེགས་
དེའི་དགུན་ཐོག་ཕ་ཡུལ་ནས་ཕ་རྒན་ཡང་འདས། དེར་བརྟེན་
ངེས་འབྱུང་རེ་སྐྱེས་ནས། ལམ་རིམ་སོགས་ལ་དཔེ་ལྟས་བྱས། དེ་
ནས་དམིགས་བརྩེ་མའི་མཚམས་སྦྱིན་སྲེག་དང་བཅས་བསྙེན་པ་
འབུམ་ཕྲག་གསུམ་འགྲོ་ངེས་བྱས། དཔྱིད་དུས་འཁོར་ཀྱི་བསྙེན་
པ་བཏང་སྦྱིན་སྲེག་གྲྭ་ཚང་དང་ལྷན་ཏུ་བྱས་
རབ་རྒྱལ་མེ་མོ་བྱ་ སྤྱི་ལོ་་  ལོ་རང་ལོ་ཞེ་བཞིའི་ཐོག་
ཁྲིན་ཏུའུ་རུ་གཡས་ལྷུང་པར་ངོ་རྒོལ་བྱེད་པའི་ཚོགས་འདུར་ཞུགས་
དགོས་བྱུང། འོན་ཀྱང་ཆོས་ལུགས་བཅོས་བསྒྱུར་མ་བྱས་སྟབས་
གཟན་ཤམ་གྱོན་ནས་བཙུན་ཚུགས་བཟུང་ཞིང་རྒྱ་སྐད་མི་གོ་བའི་
རྣམ་པ་བསྟན་པས། རང་གཞན་གང་ལའང་ངན་སྨྲས་བྱེད་མ་

[586] ཡོངས་འཛིན་འཇམ་པའི་དབྱངས་ཀྱིས་བླ་བྲང་དུ་ཡོང་
ན་གསུང་ཡང་བརྟག་པ་མ་ཆུད་སྟབས་མ་སོང། སྟོན་ཡང་ཁང་
དམར་དགོན་དུ་སོང་སྟེ་མཚམས་ལ་བསྡད། མི་འཁྲུགས་པའི་
བསྙེན་མཚམས་དང། འཇིགས་བྱེད་བདག་འཇུག་དུ་མ་བཏོན་
ཞོར་ལ་སློབ་མ་ཁ་ཤས་ལ་སུམ་རྟགས་སོགས་རིག་གནས་ཁ་ཤས་
བསླབས། ལྷ་རྒྱལ་གླིང་ནས་འཁོར་ལོ་སྣ་ཚོགས་དང་དཀྱིལ་འཁོར་
དང་རྒྱལ་སྲས་ལག་ལེན་སོགས་འབོར་ཆེན་ལྕགས་དཔར་ལ་བཏབ་
དགུན་ཡང་ཁང་དམར་དགོན་ནས་བསྡད། འཇིགས་བྱེད་དཔའ་
ཅིག་གི་བསྙེན་པ་བཅུ་གསུམ་བཏང་སྦྱིན་སྲེག་དང་བཅས་གྲུབ་
རྗེས། རབ་རྒྱལ་ས་ཕོ་ཁྱི་ སྤྱི་ལོ་་  ལོ་རང་ལོ་ཞེ་ལྔའི་ཐོག་
སླར་ལྷ་རྒྱལ་གླིང་དུ་འོང། ལོ་དེའི་ཟླ་བརྒྱད་པའི་ནང་རང་སྐྱོང་
སྲིད་གཞུང་འབར་ཁམས་སུ་སྤོས་སྟབས་བདག་ཀྱང་འབར་ཁམས་
སུ་སྤོས། དེ་སྐབས་ཤིག་རྨི་ལམ་དུ་དུག་སྦྲུལ་ཆེན་པོ་ཕུ་ཐུང་ཙམ་
ཞིག་ཡོད་པ་སྒེའུ་ཁུང་ནང་ནས་ཡོང་སྟེ། ངའི་མགོ་ཁ་ནང་དུ་
བཅུག་ངའི་ལག་ཏུ་གྲི་གུག་ཅིག་ཡོད་པས་དེས་ཁོའི་ཁ་ཤ་སོགས་
གཤགས་ཏེ་མགོ་ནས་བཀོག་ཁོ་གར་སོང་ཆ་མེད་དུ་གྱུར། ནུབ་
ཅིག་ཡང་སྦྲུལ་ཆེན་པོ་འདོམ་གསུམ་བཞི་ཙམ་ཡོད་པ་ཞིག་འོང་
བར། ངའི་ལག་ཏུ་གྲི་ཐུང་ཞིག་དང་ཐོ་བ་ཞིག་ཡོད་པས་གྲི་ཐུང་
སྐེར་བཞག་ནས་ཐོ་བས་བརྒྱབ་པ་སྐེ་བཅད་ནས་ས་ལ་ལྷུང། བལྟས་

[587] དེ་ཕྱིན་ཀླུ་སྐྱོན་
སོགས་ཀྱིས་མི་ཐུབ་པ་ཞིག་བྱུང་སོང་སྙམ། དགོན་པ་ཐམས་ཅད་
བཅོས་བསྒྱུར་བྱས་པའི་གཏམ་དག་ཐོས་ཤིང། གསར་འགྱུར་ཐོག་
ནས་ཀྱང་མཐོང་ཐུབ། ཟླ་བཅུ་བ་ནས་བཀས་བཀོད་རྒྱུད་འཛིན་
ཀྱི་རྔ་མ་གཅོད་དགོས་ཞེས་པའི་ལས་འགུལ་ལངས། ཟླ་ངོ་གསུམ་
ལ་ལས་འགུལ་བྱས། གཟན་ཤམ་གྱོན་བཞིན་ཚོགས་འདུར་ཞུགས་
མོད། ལས་ཀའི་བསྒྱུར་བཀོད་པའི་གྲངས་སུ་འགྲོ་མ་དགོས་
རབ་རྒྱལ་ས་མོ་ཕག་ སྤྱི་ལོ་་  ལོ་རང་ལོ་ཞེ་དྲུག་ཐོག་
ལུགས་རྙིང་གི་ལོ་སར་ནས་གཟན་ཤམ་མི་འཕུད་ཀ་མེད་བྱུང། ལོ་
དེའི་སྤྱི་ཟླ་ལྔ་བར་པེ་ཅིན་དུ་རྒྱ་བོད་ཤན་སྦྱར་ཚིག་མཛོད་དང་
མའོ་ཙེ་ཏུང་གི་གསུང་རྩོམ་གཅེས་བསྡུས་དབེ་དང་བོ་བསྒྱུར་བར་
ཞུས་དག་བྱེད་དུ་ཤོག་ཟེར་དེར་སོང། རྗེས་སུ་ཚེ་ཏན་ཞབས་དྲུང་
ཚང་ཕེབས། ཁང་མིག་གཅིག་གི་ནང་དུ་མཉམ་དུ་བསྡད། ཁོང་
ཐུགས་རྒྱུད་འཇམ་ཞིང་བོད་རང་གི་རིག་གནས་ལ་ཤ་ཞེན་ཆེ་བས་
ངེད་གཉིས་ཡིད་མཐུན་པོ་བྱུང་སྟེ། ཟ་མ་ཟབ་དང། འཁྱམས་
འཁྱམས་ལ་འགྲོ་བ་སོགས་མཉམ་འགྲོ་མཉམ་འདུག་བྱས་པས་སྐྱིད་
པོ་བྱུང། སྤྱི་ཟླ་དགུ་བའི་ཚེས་སུམ་ཅུའི་ཉིན་རྒྱལ་ཁབ་དབུ་
བརྙེས་ནས་ལོ་བཅུ་འཁོར་བའི་དགའ་སྟོན་ཚོགས་འདུར་ཞུགས་
ཤིང། བཅུ་བའི་ཚེས་གཅིག་ཉིན་ལྟད་མོའི་གཟིགས་སྟེགས་སྟེང་དུ་

[588] ནུབ་མོར་བྱང་མཚོའི་དཀྱིལ་རིའི་རྩེའི་
མཆོད་རྟེན་ཐད་དུ་སོང་ནས་གློག་མེའི་མེ་ཏོག་སྣ་ཚོགས་ལ་ལྟད་
མོར་བལྟས། དེ་ནས་མེ་འཁོར་དུ་ཞུགས་ཏེ་ཁྲིན་ཏུའུ་རུ་སླེབས་
ཁྲིན་ཏུའུ་ནས་སློབ་ཆུང་ཚིག་མཛོད་བཟོ་བར་ཞུགས་ཏེ་ཟླ་གཅིག་
ལ་བསྡད་
དེ་ནས་འབར་ཁམས་སུ་སླེབས་ནས་ཞང་བོ་དང་མ་རྒན་
གཉིས་འབར་ཁམས་སུ་གདན་དྲངས། མ་རྒན་སྲིང་མོ་བདེ་
མཆོག་སྐྱིད་ཀྱིས་རྔ་བར་གདན་དྲངས། ཞང་བོ་ངའི་གམ་དུ་ཟླ་
ངོ་བཅུར་བཞུགས་ཏེ། བདག་གིས་བསྙེན་བཀུར་ཅི་ནུས་ཞུས་
མོད། འོན་ཀྱང་མཆོང་སྐྱོད་ཀྱི་ནམ་ངན་དང་འཕྲད་པས་བསྙེན་
བཀུར་ཡིད་ཚིམས་པ་ཞིག་བྱེད་མ་ཐུབ། རབ་རྒྱལ་ལྕགས་ཕོ་བྱི་བ་
 སྤྱི་ལོ་་  ལོའི་ཧོར་ཟླ་དང་བོའི་ཚེས་བཅུ་གསུམ་ལ་ཁོང་
དགུང་ལོ་རེ་བཞིའི་ཐོག་སྐུ་གཤེགས། གསང་བའི་ལམ་ནས་དགེ་
སྦྱོར་སོགས་ཅི་ནུས་བསྒྲུབས། དེ་སྐབས་ནུབ་ཅིག་གི་རྨི་ལམ་དུ་
བྱང་ཕྱོགས་སུ་སོང་བར་གྲོང་ཁྱེར་ཆེན་པོ་ཞིག་ཡོད་པའི་མདུན་སྒོར་
སླེབས་ནས་བལྟས་པས། རྩེགས་སུམ་ཅུ་རེ་ཡོད་པ་འདྲ་བའི་ཁང་
རྩེགས་མང་བོ་ཡོད་པ། སྲང་ལམ་ཆེ་ཞིང་རླངས་འཁོར་ཆེན་པོ་འགྲོ་
བཞུད་བྱེད་པ་ཞིག་འདུག་མདུན་སྒོའི་ནང་གི་གཡོན་ཕྱོགས་ནས་
འཕྲུལ་འཁོར་ཆེན་པོ་ཡངས་ཤིང་རྒྱ་ཆེ་བ་ཞིག་གི་ནང་དུ་སྐྱབས་

[589] དབལ་མང་
ཚང་རྣམ་གཉིས་བཞུགས་ནས་ཚུར་ཕེབས་བཞིན་ཡོད་ལ། བདག་
གི་རོགས་ལ་དམུ་དགེའི་གཞི་ཚང་སྤྲུལ་སྐུ་ཡོད་པ་འདྲ་བར། རིན་
པོ་ཆེ་ལ་མཇལ་དགོས་མོད། དབལ་མང་ལ་མི་མཇལ་སྙམ་པ་ཡིད་
ལ་ཤར་བ་རྨིས་མཚམས་མནལ་སད། དེ་རྗེས་སྒོ་མང་སྒར་དུ་མཇལ་
བ་ལ་བལྟས་སྙམ། ལོ་དེའི་དབྱར་དགོངས་པ་ཞུས་ཏེ་རྔ་སྟོད་དུ་
སྲིང་མོ་དང་མ་རྒན་ཡོད་སར་ཁམས་སངས་ལ་སོང་ཟླ་གཅིག་དང་
ཕྱེད་ལ་བསྡད། དགོན་པ་གྲོལ་ནས་འཁོར་ཁང་ནང་དུ་དཔེ་ཆ་
པོད་དུ་མ་འཕངས་ཡོད་པའི་ནང་ནས་པོད་ཁ་ཤས་བླངས། མར་
ཆུར་གྲོ་རྩམ་སོགས་འབོར་ཆེན་ལག་ཡོང་བྱུང་སྟབས་འཚོ་བ་ལ་
ཕན་ཆེན་པོ་ཐོགས། དེ་ནས་ཡུལ་ཁམས་ལ་མུ་གེ་བྱུང་བ་དང་
ལས་འགུལ་གྱིས་མནར་གཅོད་བར་མ་ཆད་པར་བྱུང་བའི་རྐྱེན་གྱིས་
སྐྱོ་བ་སྐྱེས་ཏེ། ཅོག་ཙེའི་རྒྱལ་ཁང་ནང་ནས་དཔེ་ཆ་མང་བོ་གཡར་
ནས། དཔེ་ལྟ་དང་འབྲེལ་བཀའ་གདམས་བློ་སྦྱོང་སྐོར་ལ་སེམས་
ཅུང་ཟད་འདྲེས་པར་བྱས། མིག་ཆུ་འདོན་བཞིན་གསོལ་བ་བཏབ་
ཡིག་བརྒྱ་འབུམ་ལ་ཉེ་བ་བཏོན། ཐུའུ་བཀྭན་གསུང་སྟེང་ནས་
རིག་བྱེད་མའི་བསྙེན་པ་འདོན་སྐབས་ནུབ་རེ་བཞིན་མི་རོ་ཤ་སྟག་
རྨིས། སྐབས་འགར་མི་ཤ་ཅུང་ཟད་རེ་ཟ་ཞིང། མིའི་མགོ་རུས་
ཀྱི་མགོ་འཕྲེང་བསྒྲིགས་པ་ཡང་རྨིས་

[590] སྤྱི་ལོ་་  ལོ་དང། ཆུ་ཕོ་
སྟག་ སྤྱི་ལོ་་  ལོ་རང་ལོ་ཞེ་དགུའི་ཐོག་སུའུ་ལེན་བཟོ་
བཅོས་རིང་ལུགས་ལ་དགག་གཏོང་གི་ལས་འགུལ་ཆེན་པོ་ལངས་
ཉིན་བཞིན་དགག་གཏོང་ཚོགས་འདུ་འཚོགས། མི་རྣམས་ལ་མུ་
གེའི་སྐྲང་ནད་བྱུང། ལྟོགས་གྲིར་ཤི་བའང་ཡོད་
རབ་རྒྱལ་ཆུ་མོ་ཡོས་ སྤྱི་ལོ་་  ལོ་རང་ལོ་ལྔ་བཅུའི་
ཐོག་མ་རྒན་འབར་ཁམས་སུ་བསུས་ཏེ་བསྙེན་བཀུར་ཞུས། འབར་
ཁམས་མཁན་པོའི་མདུན་ནས་མོ་ལ་དགེ་བསྙེན་བསྒྲུབས། རབ་
རྒྱལ་ཤིང་ཕོ་འབྲུག་ སྤྱི་ལོ་་  ལོ་རང་ལོ་ང་གཅིག་ཐོག་ཧོར་
ཟླ་བཞི་བར་མ་རྒན་རང་ཡུལ་དུ་སོང། རང་ཡུལ་ནས་ཀྱང་དགེ་
སྦྱོར་ལ་འབད་པས། མ་ཎི་དུང་ཕྱུར་ལྷག་བཏོན། དུང་སོ་
གསུམ་སྐྱེས་
རབ་རྒྱལ་ཤིང་མོ་སྦྲུལ་ སྤྱི་ལོ་་  ལོ་རང་ལོ་ང་གཉིས་
ཐོག་དུས་ངན་ནམ་ངན་མཇུག་བསྒྲིལ། ཟས་གོས་སོགས་གང་ཐད་
ནས་མོད་ཉི་ལེར་སོང། ཁྲིན་ཏུའུ་རུ་སོང་ནས་ཞག་ཁ་ཤས་བསྡད་
འོན་ཀྱང་སྤྱི་ཚོགས་རིང་ལུགས་ཀྱི་ལས་འགུལ་དང། ཞི་དག་བཞིའི་
ལས་འགུལ་སོགས་བར་མ་ཆད་པར་བྱུང་བས་དུས་བདེ་འཇམ་ཞིག་
མིན་ལ། རབ་རྒྱལ་མེ་ཕོ་རྟ་ སྤྱི་ལོ་་  ལོ་རང་ལོ་ང་
གསུམ་ཐོག་སྤྱི་ཟླ་དྲུག་པར་རིག་གནས་གསར་བརྗེ་ཞེས་པའི་གོད་

[591] སྤྱི་ཟླ་བཅུ་བར་དམར་སྲུང་དམག་
ཅེས་པས་ཁུལ་སྲིད་གྲོས་ཁང་ནས་ངེད་ཅག་མི་ལྔ་བཟུང་ནས་
བཅའ་ལག་ཡོ་བྱད་ཐམས་ཅད་འཕྲོགས། ཁྲོམ་སྐོར་ལ་ཁྲིད་
འཐབ་རྩོད་བྱས་མོད། སེམས་ལ་སྡུག་བསྔལ་མ་མྱོང། འཁོར་
བ་ཁོ་རང་གི་རང་བཞིན་རེད་སྙམ་ནས། མི་རྟག་པ་དང་འཁོར་
བའི་ཉེས་དམིགས་ཅུང་ཟད་རེ་སྒོམ་ཁུལ་བྱས། སྔར་ལམ་རིམ་
བློ་སྦྱོང་སོགས་ལ་བལྟས་པ་ཅུང་ཟད་ངོ་འཕྲོད་པ་བྱུང། དེ་རྗེས་
མུ་མཐུད་ནས་མི་མང་བོ་བཟུང། དེ་སྐབས་ནུབ་ཅིག་དགེ་རྒན་
རིན་པོ་ཆེ་ཡོངས་འཛིན་ཐམས་ཅད་མཁྱེན་པ་ཆོས་གོས་སྣམ་སྦྱར་
མནབས་ནས་བཞེངས་འདུག་པ་ལ་མཇལ་བ་རྨིས། ཕྱིས་སུ་དགེ་
སྦྱོར་ཅུང་ཟད་འཕེལ་བའི་རྟགས་ཡིན་འདུག་ཁྲོམ་སྐོར་ལ་འགྲོ་
བའི་སྐབས། ཆོས་གོས་སྣམ་སྦྱར་གྱོན་དུ་བཅུག་རི་ཁྲོད་ཞྭ་ཅོག་
ཅིག་མགོ་ལ་བསྐོན། རྒྱབ་ཏུ་འཇམ་སྡུད་བཟང་གསུམ་ཀྱི་དཔེ་ཁུར་
དུ་བཅུག་ཕྲག་པ་གཡས་གཡོན་དུ་བཀའ་གདམས་གླེགས་བམ་
ཀྱི་ཤོག་གྲངས་ཁ་ཤས་རེ་བཏགས། ལག་ཏུ་འཕྲེང་བ་ཞིག་དང་ཇོ་
བོའི་རྣམ་ཐར་ཆེན་པོའི་དུམ་བུ་ཞིག་བཞག་ནས། ཁ་འབོད་སྣ་
ཚོགས་འུར་དིར་གྱི་ངང་དུ་དེད། ངེད་ཀྱི་སེམས་ལ་དགའ་སྣང་
ཞིག་སྐྱེས་ཏེ། མགུར་ཞིག་འཐེན་འདོད་ནས། ལུས་ལ་ངུར་སྨྲིག་
གི་གོས་ཤིག་གསོལ། །བཀའ་གདམས་གདམས་ངག་གི་རྒྱན་ཞིག་

[592] །ལག་ཏུ་བཀའ་གདམས་ཀྱི་གླེགས་བམ་གཏད། །
མགོ་ལ་སྣེ་རིང་གི་ཞྭ་ཞིག་བསྐོན། །ཨེ་མ་དེ་རིང་གི་སྐྱིད་པ་ལ། །
ཞེས་སོགས་གང་ཤར་ཐོལ་བྱུང་དུ་སྨྲས་པ་དང། མར་གྱུར་འགྲོ་
བའི་སྡིག་སྒྲིབ་སྡུག་བསྔལ་ཀུན། །མ་ལུས་ད་ལྟ་བདག་ལ་སྨིན་པ་
དང། །བདག་གི་བདེ་དགེ་གཞན་ལ་བཏང་བ་ཡིས། །འགྲོ་
ཀུན་བདེ་དང་ལྡན་པར་བྱིན་གྱིས་རློབས། །ཞེས་ཁོ་ཚོའི་ཁ་འབོད་
དང་སྦྲགས་ནས་སྐད་གསང་མཐོན་པོས་བསྒྲགས་པས། སྐབས་
འགར་ཁོ་ཚོས་མི་ཐོས། སྐབས་འགར་ཐོས་ཀྱང་རྒྱ་མི་ཚོས་དོན་མི་
གོ་བར། འདིས་ལོག་སྤྱོད་ཀྱི་ཁ་འབོད་བྱེད་ཀི་ཡོད་པ་འདྲ་ཟེར་
ནས། བོད་ཕྲུག་ཀླད་མེད་རེ་ཁྲིད་འོང་ནས། འདིས་ཅི་ཟེར་ཉོན་
ཟེར་མོད་དེ་དག་ཀྱང་རྒྱ་མི་དང་འདྲ་བར་ཅི་ཟེར་ཧ་གོ་གི་མི་འདུག་
མདོར་ན་འདི་དག་ཐམས་ཅད་དགེ་སྦྱོར་ཀྱི་བོག་འདོན། བླ་
མའི་བྱིན་རླབས་རེད་སྙམ། ཟླ་གཅིག་ཙམ་ནས། རྫི་འགག་འབོ་
གྱོའི་ཁོག་ཏུ་དམ་པོ་ཏ་ཏོས་ཟེར་བའི་རུ་ཁག་སྔོན་ཐོན་གྱི་ནང་དུ་
ཞིང་ལས་ལ་དེད། དེ་གར་ལས་ཀ་ལྕི་ཞིང་ཐོག་མར་ཟས་ཀྱིས་མི་
འདང་བས་དཀའ་ངལ་བྱུང། རྟ་ཤ་སོགས་ལག་ཏུ་གང་བྱུང་ཟ་
དགོས་བྱུང། ཕ་ཡུལ་ནས་སྲིང་མོ་ཆེ་བས་སྒོར་ཉི་ཤུ་བསྐུར་བ་
འཕྲོད་པས་སྲོག་འཚོའི་གསོས་སྨན་དུ་གྱུར། དེར་མཐུད་སྲང་མོ་
བདེ་མཆོག་སྐྱིད་ཀྱིས་རྔ་བ་ནས་སྒོར་མོ་དང། ཟ་ཡིག་རྩམ་པ་

[593]
པར་བསལ་
དེ་གར་ལོ་གཅིག་དང་ཉིན་བཅུ་གཉིས་ལ་ངལ་རྩོལ་བྱས། དེ་
ནས་རབ་རྒྱལ་མེ་མོ་ལུག་ སྤྱི་ལོ་་  ལོ་རང་ལོ་ང་བཞིའི་ཐོག་
འབར་ཁམས་སུ་འོང་ནས་སློབ་སྦྱོང་དང་ངལ་རྩོལ་འདྲེས་མའི་ངང་
དུ་སྐབས་འགར་གཅིག་གིས་གཅིག་ལ་ངན་སྨྲས་བྱེད་དགོས་པ་
སོགས་དཀའ་ཚེགས་ཤིན་ཏུ་ཆེ། སླར་མུ་གེ་ཡང་བྱུང། དེ་
སྐབས་བདག་གི་རྨི་ལམ་དུ། སྨྱུག་མའི་ཇ་ཤུབས་ཤིག་གི་ནང་དུ་
མི་རོ་ཞིག་བཏུམ་ཡོད་པ། དེ་སྲེག་དགོས་པ་རེད་ཟེར་བ་ཐེངས་
ཁ་ཤས་རྨིས། དེ་རྨིས་པའི་ཕྱི་ཉིན་འཚུབ་ཆ་ཆེ། རོ་དེ་སྲེག་པ་
ནི་འཐབ་རྩོད་རེག་པའི་ངོ་ཡིན་འདུག་སྙམ། ནུབ་ཅིག་རྨི་ལམ་
འདྲ་བའི་འཁྲུལ་སྣང་ལ་ཉལ་ཁྲིའི་མཇུག་ཏུ་མི་འདྲ་བ་ཞིག་ལངས་
འདུག་གཟུགས་ཇི་བཞིན་མི་གསལ་ཡང། ལུས་ལ་དཀར་རིལ་
ལེ་རེ་ཡོད་འདུག་དེས་ཟེར་བ། རོ་སྲེག་མི་དགོས་ཆུའི་ནང་དུ་
འཕངས་ཚར་ཟེར་བ་བྱུང། སེམས་ལ་དཔལ་ལྡན་ལྷ་མོའི་འཕྲིན་
ལས་རེད་འཐབ་རྩོད་རེག་རྒྱུ་མ་རེད་བསམ། ཡང་ལས་འགུལ་དེའི་
མི་འགའ་ཞིག་གིས་ཞྭ་ཞིག་འགེབས་ཨེ་ཐུབ་སྙམ་ཡོད། ང་ལ་
ཡང་དོགས་པ་དེ་སྐྱེས་ཡོད་སྐབས་ཡང། རྨི་ལམ་དུ་སྲིང་མོ་འབྲིང་
བོ་འདྲ་བའི་བུད་མེད་ཅིག་གིས། ཀ་བ་ཞིག་གི་ངོར་དཔྱང་ཡོད་

[594]
སེམས་ལ་དེ་ཡང་དཔལ་ལྡན་ལྷ་མོའི་འཕྲིན་ལས་ཡིན་རྒྱུ་རེད་ཞྭ་
འགེབས་མི་ཐུབ་པ་འདྲ་བསམ། ཡང་འགའ་ཞིག་གིས་བདག་ལ་
གླེང་འགེལ་གྱི་བསམ་འཆར་མང་བོ་ཞིག་བཤད། འགོ་ཁྲིད་པ་
འགས་ཁྱོད་ཀྱིས་ཁས་ལེན་དགོས། མ་བླངས་ན་ནག་ཉེས་ཇེ་ཆེ་
ཡིན་ཟེར། བདག་ལ་སེམས་དཀར་བ་འགའ་ཞིག་གིས་ཀྱང་ཁས་
ལེན་དགོས་མ་བླངས་ན་མི་བཟང་རྒྱུ་རེད་ཟེར། ཅི་བྱ་གཏོལ་མེད་
དུ་གྱུར་ཡོད་སྐབས། ནུབ་ཅིག་རྨི་ལམ་དུ་དགེ་རྒན་རིན་པོ་ཆེ་
ཡོངས་འཛིན་ཐམས་ཅད་མཁྱེན་པ་ཕེབས་ནས། གཞན་གྱིས་ཅི་
བཤད་ཐམས་ཅད་ཁས་མ་ལེན། ལིན་ཙོང་མེན་གྱིས་ཀྱང་ཅི་བཤད་
ཁས་བླངས་པས་གཡས་ཕྱོགས་པའི་ཞྭ་གྱོན་དགོས་བྱུང་གསུངས་པ་
རྨིས། ཡི་གེ་བྲིས་ཏེ་དེ་དང་དེ་ངས་མི་དྲན་ཞེས་ཕུལ་བས་སྐྱོན་མ་
བྱུང། ཡང་དེའི་རྗེས་ཤིག་ཏུ་རྨི་ལམ་དུ་སློབ་དཔོན་རིན་པོ་ཆེ་ཨོཾ་
འཁྱིལ་བ་ཕེབས། ངེད་ཀྱི་ཉལ་ཁྲིའི་ཐོག་ཏུ་བཞུགས། ངེད་ཀྱིས་
ཞུས་པ། ངེད་ཅག་གི་ལས་སྐལ་ཇི་འདྲ་ཞུས་པས། ཕུག་གི་ཡག་
པོ་ཞིག་ཡོང་གི་ཡ་གསུངས། ངས་ཕུག་གི་གསུངས་ཚུལ་ལ་བལྟས་
ན། གནས་སྐབས་དཀའ་ཚེགས་རེ་ཡོད་པ་ཨེ་རེད་ཞུས་པས། ཁོང་
གིས་ཏཱ་རཱ་ཏཱ་རཱ་གསུངས། དེའི་མཚམས་ལ་གཉིད་སད། རེ་ཞིག་
གོ་བ་མ་ལོན་ཡང། ཏཱ་ར་སྒྲོལ་བ་ལ་འཇུག་ལ་དེ་ལ་མོ་རྐྱེན་ཨཱ་པ་

[595] སྒྲོལ་མ་ཞེས་པ་ཡིན་པས་སྒྲོལ་མ་ཐོན་གསུངས་པ་ཡིན་
འདུག་དེ་རྗེས་ཡང་ལས་འགུལ་གྱི་འཚུབ་ཆ་བྱུང་ཡང། རྗེ་བཙུན་
སྒྲོལ་མ་ལ་གསོལ་བ་བཏབ་པས་སྐྱོན་མ་བྱུང། ཡང་སྐབས་ཤིག་
སྲིང་མོ་འདྲ་བ་རྒྱ་ཐེར་གྱི་གོས་གྱོན་པ་ཞིག་ཡོང་ཏེ་ལྷོད་པོར་བསྡད་
ཁ་བརྡ་ཁ་ཤས་བྱས་ནས་དེ་ནས་ནུབ་ཕྱོགས་སུ་ལམ་ཡངས་ཤིང་
ལེགས་པ་ཞིག་ཡོད་དེར་བཞུད་ཡོང་བ་རྨིས། ཕྱིས་ཐོས་པ་མ་རྒན་
དེ་ཉིན་ཤི་བ་ཡིན་པས། མ་རྒན་སྐྱེ་བ་ཡག་པོ་ཞིག་ལོན་ཡོད་པ་
འདྲ་སྙམ། དེ་སྐབས་ཤིག་ཏུ་མཁའ་སྤྱོད་ཞལ་བཟང་བལྟ་བའི་
སྨོན་ལམ་ཞིག་ལག་འབྱོར་བྱུང་ནས་ཅུང་རེ་བཏོན་པས་ནུབ་མོ་
བྱིས་པ་ཞིག་གིས་རོ་བཤའ་བར་རྨིས། སྤྱོད་འཇུག་ལས། གཞན་
ཡང་སྡུག་བསྔལ་ཡོན་ཏན་ནི། །སྐྱོ་བས་དྲེགས་པ་སེལ་བར་
བྱེད། །འཁོར་བ་པ་ལ་སྙིང་རྗེ་སྐྱེ། །དགེ་ལ་དགའ་ཞིང་སྡུག་ལ་
འཛེམ། །ཞེས་གསུངས་པ་ལྟར། དེ་དག་གི་རྐྱེན་གྱིས། ལུས་
སེམས་གཉིས་ཀའི་ཐོག་ནས་དགེ་སྦྱོར་ཅུང་ཟད་བྱེད་ཐུབ་པ་བྱུང་
སྤྱོད་འཇུག་ཆེན་མོ་བློར་བཟུང་ནས་སྐྱོར་སྦྱང་བྱས། རྔ་བ་ནས་
སྲིང་མོས་ཟས་གོས་སོགས་མཐུན་རྐྱེན་བསྒྲུབས་
རབ་རྒྱལ་ཆུ་མོ་གླང་ སྤྱི་ལོ་་  ལོའི་ཧོར་ཟླ་གསུམ་པ་
རང་ལོ་དྲུག་ཅུའི་ཐོག་བཅིངས་གྲོལ་ཐོབ་སྟེ། སྔར་གྱི་ཕོག་སྐལ་
བཀག་བསྡམས་བྱས་པ་དང། སྔར་བཅའ་ལག་འཕྲོག་ལེན་བྱས་

[596]
གསུམ་བྱིན་པ་དང་ལག་འདོགས་ཆུ་ཚོད་སོགས་དངོས་རྫས་ཁ་ཤས་
ཕྱིར་སློག་སྒོར་སྟོང་གསུམ་ཆོས་ཕྱོགས་སུ་གཏོང་ཁུལ་བྱས། སྲིང་
མོ་གསུམ་ལ་སྒོར་སྟོང་གཉིས་རེ་བྱིན། བདེ་མཆོག་སྐྱིད་ལ་དེའི་
སྟེང་སྒོར་སྟོང་ལྷག་བྱིན། སྟོང་གཉིས་རྔ་བའི་དངུལ་ཁང་དུ་བཞག་
ཤིང་ཕོ་སྟག་ སྤྱི་ལོ་་  ལོ་རང་ལོ་རེ་གཅིག་ཐོག་རྔ་བར་
སོང་སྲིང་མོས་རྔ་བར་ཁང་བ་བཟོ་རྒྱུ་བྱས་
རབ་རྒྱལ་ཤིང་མོ་ཡོས་ སྤྱི་ལོ་་  ལོརུ་ཁྲིན་ཏུའུ་རུ་སོང་
ནས་བོད་རྒྱ་ཚིག་མཛོད་བཟོ་རྒྱུའི་གཞི་བཏིང། དབྱར་ཐོག་རྔ་
བར་སོང་ནས་ཁང་བ་གསར་བའི་ནང་ཅུང་ཟད་བསྡད་
རབ་རྒྱལ་མེ་ཕོ་འབྲུག་ སྤྱི་ལོ་་  ལོ་རང་ལོ་རེ་གསུམ་
ཐོག་མའོ་འདས་པའི་ལོར་རྔ་བར་སོང་ནས་ཟླ་ངོ་དྲུག་ལ་བསྡད་
དཔེ་ལྟས་གང་ཐུབ་བྱས་
རབ་རྒྱལ་མེ་མོ་སྦྲུལ་ སྤྱི་ལོ་་  ལོ་རང་ལོ་རེ་བཞིའི་ཐོག་
སྤྱི་ཟླ་བཅུ་གཉིས་པའི་ནང་ཁྲིན་ཏུའུ་རུ་སི་ཁྲོན་ཞིང་ཆེན་སྲིད་གྲོས་
སྐབས་བཞི་བའི་ཨུ་ཡོན་ལྷན་ཚོགས་ཀྱི་ཚོགས་འདུར་ཞུགས། བདག་
རྒྱུན་ལས་ཨུ་ཡོན་དུ་བདམས། ཞིང་ཆེན་ནང་ཁུལ་དུ་ལྟ་སྐོར་ལ་
སོང་
རབ་རྒྱལ་ས་ཕོ་རྟ་ སྤྱི་ལོ་་  ལོ་རང་ལོ་རེ་ལྔའི་ཐོག་

[597] བོད་རྒྱ་ཚིག་མཛོད་བཟོ་རྒྱུའི་
སྐོར་ལ་གྲོས་བསྡུར་བྱས་
ཞིང་ཆེན་སྲིད་གྲོས་ཀྱི་རྒྱུན་ལས་ཨུ་ཡོན་དང་ཁུལ་སྲིད་གྲོས་ཀྱི་ཀྲུའུ་ཞི་གཞོན་
པར་བསྐོས་ནས་ཕྱག་ལས་གནང་བའི་མཛད་རྗེས་རླབས་པོ་ཆེའི་སྐོར་
སྔར་སྤྱི་ལོ་་ལོར་ཀྲུང་དབྱང་མི་རིགས་དཔེ་སྐྲུན་ཁང་
གི་ནང་དུ་མའོ་ཙེ་ཏུང་གསུང་རྩོམ་སློབ་སྦྱོང་འཛིན་གྲྭ་ཟེར་བ་ཞིག་
བཙུགས་ནས་བོད་ཡིག་བཅོས་བསྒྱུར་བྱེད་དགོས་ཟེར་ནས། བོད་
ཀྱི་བརྡ་སྤྲོད་པའི་གཞུང་ལུགས་དཀྲུགས་ཏེ་ཅི་མིན་འདི་མིན་ཞིག་
བཟོས།    ༈      ༈   གནད་བྶྡུསཱཱ་ཟེར་བ་ཞིག་བསྒྲིགས་ཏེ་རྒྱལ་ཡོངས་ཀྱི་
བོད་ས་ཁུལ་ཡོད་དོ་ཅོག་ཏུ་བཀྲམ། བོད་ཡིག་གི་ཚགས་པར་
དང་དུས་དེབ་ཐམས་ཅད་རྒྱ་སྐད་དང་བོད་སྐད་གང་ཡིན་མི་ཤེས་
པ་ཞིག་ཏུ་གྱུར།    ༈      ༈   གནད་བྶྡུསཱཱ་དེའི་རྗེས་སུ་འབྲངས་ནས་སུམ་
རྟགས་ཤིག་ཀྱང་བརྩམས་ནས་སི་ཁྲོན་མི་རིགས་དཔེ་སྐྲུན་ཁང་གིས་
དཔར་ཡང་བཏབ། དེ་ལ་དགག་པ་ཞིག་བརྩམས་ཡོད་པ་མཇུག་
ཅུང་ཟད་མ་གྲུབ་ཀྱང་གང་ཚར་བ་དེ་ཁོ་ཚོ་ལ་བསྟན་ནས། ལན་
ཁྱེར་ཤོག་ཅེས་དགག་ཡིག་ཁོ་ཚོའི་ལག་ཏུ་བཞག་འོན་ཀྱང་ལན་

[598] དེ་ནས་བདག་ལ་འགན་བཞག་
སྟེ། ཨ་ཁུ་འཇིགས་མེད་དང། ཨ་ཁུ་བསམ་འགྲུབ། སྨོན་
ལམ་གསུམ་བླ་བྲང་ནས་དྲོངས་ཤོག་ཟེར་བ་བཞིན་པེ་ཅིན་ནས་
ལན་གྲུར་སོང། ནུབ་བྱང་མི་རིགས་སློབ་གྲྭ་ཆེན་མོས་བོས་པ་
ལྟར་སོང་ནས། ཉིན་ཕྱེད་ལ་བཤད་པ་བྱས།    ༈      ༈   གནད་
བྶྡུསཱཱ་ལ་དགག་པ་བཏང། སྐྱབས་མགོན་རིན་པོ་ཆེ་དང་
ཟི་ལེན་བློ་བཟང་ཚེ་དབང་རྣམ་གཉིས་ལ་ཞལ་མཇལ། གསུང་
འཕྲོས་གནང་བའི་བསྐལ་བ་ཐོབ། དེ་ནས་གཙོས་ལ་རང་སྐྱོང་
ཁུལ་ཡོད་སར་སོང་སྟེ་ཡོང་དོན་སོགས་བརྗོད། བཀའ་ཤོག་བསྟན་
རོགས་སྐྱོར་གནང་སྟེ་བླ་བྲང་དུ་སོང། ཨ་ཁུ་འཇིགས་མེད་སྐུ་ན་
མཐོ་ཞིང་ནད་ཡོད་པ་དང། བྱེ་བྲག་ཏུ་དཔེ་ཁྲིད་གནང་གིན་
ཡོད་པས་མ་ཁྲིད། ལན་གྲུ་ནས་གླིང་ཚང་ཁྲིད་ཟེར་མོད་སྐུ་ན་
སྨིན་པས་མ་ཁྲིད། བསམ་འགྲུབ་དང་སྨོན་ལམ་གཉིས་ཁྲིད་ནས་
ངེད་ཅག་གི་རང་སྐྱོང་ཁུལ་བརྒྱུད་དེ་ཁྲིན་ཏུའུ་རུ་སོང། བོད་རྒྱ་
ཚིག་མཛོད་ཆེན་མོ་བཟོ་རོགས་བྱས། ཆོས་ཀྱི་ཐ་སྙད་སྟོང་དྲུག་ཙམ་
ཞིག་བཟོས་མོད། རྗེས་སོར་ཆ་ཚང་མ་བཞག་ལ་བཞག་པའང་
འགྲེལ་ལོག་ཁ་ཤས་ཀྱང་ཡོད་ཚོད་འདུག་ཞོར་ལ་བསམ་འགྲུབ་
རྒྱ་མཚོ་གཉིས་ལ་སྒྲ་ཁྲིད། དབྱར་ཐོག་རྔ་བར་སོང་སྟེ་ཁུལ་དྲིལ་
བསྒྲགས་པུའུ་འགོ་ཁྲིད་འོག་རང་སྐྱོང་ཁུལ་གྱི་དུས་ཐུང་སློབ་

[599] སུམ་རྟགས་བསླབས། བློ་གསལ་
འཇུག་ངོགས་བརྩམས། དེ་རྗེས་སུམ་རྟགས་རྩ་བའི་ཚིག་འགྲེལ་དེ་
བརྩམས། དགུན་སླར་ཁྲིན་ཏུའུ་རུ་སོང་ནས་ཚིག་མཛོད་ཀྱི་ལས་
དོན་དང་དཔེ་ཁྲིད་བྱས། སྲིད་གྲོས་ཚོགས་འདུ་སོགས་ལ་ཞུགས་
དེ་ལོར་བདག་རང་སྐོང་ཁུལ་སྲིད་གྲོས་ཀྱི་ཀྲུའུ་ཞིག་གཞོན་པར་
བདམས་
རབ་རྒྱལ་ས་མོ་ལུག་ སྤྱི་ལོ་་  ལོ་རང་ལོ་རེ་དྲུག་ཐོག་
དགུན་དཔྱིད་སྔར་ལྟར་བོད་རྒྱ་ཚིག་མཛོད་ཀྱི་ལས་ཀ་དང་སློབ་
མ་ཁ་ཤས་ལ་སྒྲ་དང་སྡེབ་སྦྱོར་སུམ་རྟགས་སྙན་ངག་སོགས་ཁྲིད་
རང་གིས་སྒོར་ཕུད་དེ་སྒྲ་མཆན་ཆེན་མོ་དང། བོད་མཁས་སྙན་
ངག་གབ་ཚིག་གི་དཔེ་བརྗོད་འགྲེལ་བ་དབྱངས་ཅན་གྲུབ་པའི་རྡོ་
རྗེའི་གསུང་དཔར་བརྒྱབ། སྒྲ་མཆན་དང་ཨ་མཆོག་ཚང་དཀོན་
མཆོག་བསྟན་པའི་རྒྱ་མཚོའི་སྡེབ་སྦྱོར་འགྲེལ་བ། མཚམས་སྦྱོར་
ལྔ་བའི་བྱིངས་སྒྲུབ་ཚར་ཉིས་བརྒྱ་དཔར། དཔྱིད་ཧོར་ཟླ་བཞི་
བར་གླང་ཆེན་འགྱིང་རིར་སོང། ལྷ་ཁང་སོ་སོར་བླ་མཆོད་དང་སྨོན་
ལམ་རྣམ་ལྔ་སོགས་བཏོན། ཚེས་བཅོ་ལྔའི་ཉིན་རི་རྩེར་སླེབས་བླ་
མཆོད་དང་སྨོན་ལམ་སོགས་བཏོན་ཞག་གཉིས་ལ་བསྡད། སྨོན་
ལམ་ལེགས་པར་བཏབ། གནས་བསྟོད་ཅིག་ཀྱང་བརྩམས། སྤྲིན་
གྱི་རྒྱ་མཚོའི་ནང་ནས་རིམ་གྱིས་ཉི་ཟེར་སྤྲོ་བའི་ལྟད་མོར་བལྟས་

[600]
ཐོག་རྔ་བར་སོང་ནས་ཁུལ་དྲིལ་བསྒྲགས་པུའུ་འགོ་ཁྲིད་འོག་རང་
སྐྱོང་ཁུལ་གྱི་དུས་ཐུང་སློབ་སྦྱོང་འཛིན་གྲྭ་ཐེངས་གཉིས་པ་བཙུགས་
མང་མང་ལ་སུམ་རྟགས་སྔ་ལོ་ལས་ཟབ་པ་དང། སྐོར་ཞིག་ལ་སྒྲ་
ཁྲིད། བློ་གསལ་དགའ་སྟོན་བརྩམས། དགུན་སྔར་བཞིན་ཁྲིན་
ཏུའུ་རུ་སོང་ནས་ཚིག་མཛོད་ཀྱི་ལས་ཀ་དང་དཔེ་ཁྲིད་བྱས། ལོ་
མཇུག་ཞིང་ཆེན་སྲིད་གྲོས་ཚོགས་འདུར་ཞུགས་
རབ་རྒྱལ་ལྕགས་ཕོ་སྤྲེལ་ སྤྱི་ལོ་་  ལོ་རང་ལོ་རེ་བདུན་
ཐོག་སྤྱི་ཟླ་དང་བོར་པེ་ཅིན་དུ་མི་རིགས་གྲངས་ཉུང་སྐད་ཡིག་གི་
ཚན་རིག་གྲོས་བསྡུར་དུ་ཞུགས། ཉིན་བཅུ་གཉིས་རིང་ལ་རྩོད་
   ༈      ༈   གནད་བྶྡུསཱཱ་ཟེར་བ་ཡིག་ལོག་ཡིན་པར་ཐག་
བཅད། དེ་ནས་རིམ་གྱིས་གསར་འགྱུར་དང་དུས་དེབ་ཐམས་
ཅད་བོད་རང་གི་རིགས་པའི་གཞུང་ལུགས་ཐོག་ཏུ་བབ། བོད་
རང་གི་རིག་གནས་ཀྱི་རྨང་གཞི་ལ་གནོད་སྐྱོན་ཆེན་པོ་བྱུང་གིན་
ཡོད་པ་ལེགས་པར་བསལ་བས་ཕན་པ་ཆེན་པོ་བྱུང་ངོ། །དགུན་
སྔར་བཞིན་ཚིག་མཛོད་ཀྱི་ལས་ཀ་དང། དཔེ་ཁྲིད་མང་བོ་བྱས་
   ༈      ༈   གནད་བྶྡུསཱཱ་ཀྱི་དགག་ཡིག་མཐའ་དཔྱད་ཟེར་བ་དེ་བོད་རྒྱ་
ཚིག་མཛོད་ཁང་གིས་སྣུམ་དཔར་བརྒྱབ་ནས། ཚིག་མཛོད་ཁང་
གི་ལས་བྱེད་པ་ཡོངས་ལ་ཚར་གཅིག་ཁྲིད། རྔ་བ་ནས་སྣུམ་

[601] རྗེས་སོར་ལྷ་ས་ནས་སྣུམ་དཔར་ཐེངས་གཉིས་
བརྒྱབ། ཀན་ལྷོ་གསར་འགྱུར་ཁང་ནས་ཀྱང་དཔར་ལེགས་པོ་ཞིག་
བརྒྱབ། ས་ཁྱབ་རྡོ་ཁྱབ་བྱུང། པེ་ཅིན་ནས་དུང་དཀར་བློ་བཟང་
འཕྲིན་ལས་ཀྱི་ཡི་གེ་འབྱོར་ཏེ། བསྔགས་བརྗོད་ཀྱི་བསྟོད་ཚིགས་
སོགས་བྱུང། དེ་ནས་ཞོར་ལ་བློ་གསལ་རིགས་སྒོ་བརྩམས། དབྱར་
འབར་ཁམས་སུ་འོང་ནས་རིག་སློབ་ཅུས་ཀྱིས་འགྲོ་སྒོ་བཏང་སྟེ་
ཡིག་རྨོངས་སེལ་བའི་སློབ་དེབ་དང་སློབ་ཆུང་སློབ་དེབ། དེབ་
དང་བོ་ནས་བཞི་བའི་བར་བཟོས། གཡུ་ཐོག་གསར་རྙིང་གི་ལོ་
རྒྱུས་བརྩམས་
རབ་རྒྱལ་ལྕགས་མོ་བྱ་ སྤྱི་ལོ་་  ལོ་རང་ལོ་རེ་བརྒྱད་
ཐོག་དགུན་ཤེར་བསྟན་དང་ཤེར་གྲི་གཉིས་ལ་རྒྱུག་བྲིས་འདོན་
ཚུལ་བསླབས། དམུ་དགེ་དགོན་པའི་དོན་དུ་ཡི་གེ་དུ་མ་འཕངས་
སྤྱི་ཟླ་གཉིས་པ་ནས་སཾ་བོད་ཤན་སྦྱར་རྩོམ་པའི་འགོ་ཚུགས། རང་
སྐྱོང་ཁུལ་དུ་ཆོས་ལུགས་མི་སྣའི་ཚོགས་འདུ་འཚོགས། ཚོགས་འདུའི་
ཐོག་ཏུ་ཆོས་ལུགས་སྲིད་ཇུས་ལ་གཡོན་ལྷུང་གི་ཤུགས་རྐྱེན་ཐེབས་
ཡིག་ཆ་ནོར་འཁྲུལ་ཅན་བཟོས། བདག་ཁྲིན་ཏུའུ་རུ་ཞིང་ཆེན་སྲིད་
གྲོས་རྒྱུན་ལས་ཚོགས་འདུར་སོང། དེའི་སྐབས་ཞིང་ཆེན་འཐབ་
ཕྱོགས་གཅིག་གྱུར་པུའུ་ཆོས་ལུགས་ཀྱི་དོན་ལ་བཞུགས་མོལ་ཚོགས་
འདུ་འཚོགས། དེའི་སྐབས་བདག་གིས་ཁུལ་ནང་གི་ལས་ཀ་ནོར་

[602] མུ་མཐུད་ནས་ཞིང་ཆེན་སྲིད་
གྲོས་དང། མི་དམངས་འཐུས་མིའི་ཚོགས་ཆེན་འཚོགས། དེའི་
སྐབས་དམུ་དགེ་དགོན་པ་འཚོགས་ཆོག་པ་ཐག་བཅད་པར་མ་ཟད་
ཞིང་ཆེན་རིམ་པའི་རིག་གནས་བདག་སྐྱོང་བྱེད་རྒྱུར་ཐག་བཅད་
དེ། རྡོ་ཡིག་འཇོག་རྒྱུ་བྱས། སྤྱི་ཟླ་ལྔ་བའི་ཟླ་མཇུག་ལ་མཛོད་
དགེའི་རྫོང་གིས་བཙུགས་པའི་སྦྱོང་བརྡར་འཛིན་གྲྭ་བཞག་ལྡོམ་
སློབ་གྲྭ་འབྲིང་བའི་ནང་བཙུགས་ཏེ་སློབ་མ་ཉེར་དྲུག་ལ་སྒྲ་ཁྲིད་
དེ་ནས་ཧོང་ཡོན་དུ་འོངས་ནས་རང་སྐྱོང་ཁུལ་གྱི་དུས་ཐུང་སློབ་
སྦྱོང་འཛིན་གྲྭ་ཐེངས་གསུམ་པ་སྤྱི་ཟླ་བདུན་པའི་ཚེས་འགོ་ནས་
བཙུགས་ཏེ་དབྱངས་ཅན་དགྱེས་གླུ་དང་བོད་མཁས་དཔེ་བརྗོད་སྒྲ་
དབྱངས་རྒྱ་མཚོའི་འཇུག་ངོགས་སྦྲགས་ནས་ཁྲིད། བློ་གསལ་
འཇུག་ངོགས་སུམ་རྟགས་རྩ་བའི་ཚིག་འགྲེལ་དང་བཅས་པ་སྤྱི་ཟླ་
དགུ་བའི་ཚེས་བཅུ་དྲུག་བར་ཁྲིད། ཚེས་བཅུ་བདུན་ཉིན་རྔ་བར་
འགྲོ་ཞོར་ལ་མཚན་ཉིད་དགོན་པར་སོང། རྔ་བར་སོང་ནས་ངལ་
གསོའི་ཞོར་ལ་སྙན་འགྲེལ་ཡང་གསལ་སྣང་མཛོད་བརྩམས་པ་དང་
བོད་དུ་རིག་གནས་དར་ཚུལ་ཡང་བརྩམས། བྱེ་བྲག་རྟོགས་བྱེད་
དང་སྒྲ་སྦྱོར་བམ་གཉིས་ལས་སཾ་བོད་ཤན་སྦྱར་གྱི་ཤོག་ལྷེ་དུ་མ་
བྲིས་
རབ་རྒྱལ་ཆུ་ཕོ་ཁྱི་ སྤྱི་ལོ་་  ལོ་རང་ལོ་རེ་དགུའི་ཐོག་

[603]
རང་ཤག་ཏུ་སྙན་འགྲེལ་ཡང་གསལ་སྣང་མཛོད་སྤྱི་ཟླ་བཞི་བའི་ཚེས་
སུམ་ཅུའི་ནུབ་མོའི་བར་ཁྲིད། དེ་ནས་ས་ལམ་དང་གྲུབ་མཐའ་
རིན་ཆེན་ཕྲེང་བ་ཆ་ཚང། བློ་གསལ་རིགས་སྒོ་སོགས་ཁྲིད། ལྷ་
སའི་སྨན་རྩིས་ཁང་གིས་བོས་པ་ལྟར་བློ་བཟང་དོན་འགྲུབ་རོགས་
པར་ཁྲིད་དེ་སྤྱི་ཟླ་དྲུག་པའི་ཚེས་ཉི་ཤུའི་ཉིན་ཁྲིན་ཏུའུ་རུ་སོང་
སྤྱི་ཟླ་བདུན་པའི་ཚེས་གཉིས་ཉིན་གནམ་གྲུར་ཞུགས་ཏེ་ལྷ་སར་
སླེབས་ནས་ཀྲུང་གོ་གནམ་རིག་སྐར་རྩིས་ཀྱི་ཚོགས་འདུར་ཞུགས་
སྐར་རྩིས་མཐུན་ཚོགས་ཀྱིས་མིང་འཛིན་ཚོགས་གཙོ་གཞོན་པར་
བདམས། སྙན་འགྲེལ་ཡང་གསལ་སྣང་མཛོད་ཁྲིད། དུས་འཁོར་
གོ་ལ་འབྲི་བཀོད་དང་མགོ་འཇུག་གི་རྩོམ་དང་སྐར་རྩིས་ཀྱི་གཞུང་
ཆ་ཚང་ཞིག་བརྩམས། གཙང་དང་ལྷོ་ཕྱོགས་སུ་མཇལ་སྐོར་རྒྱས་
པ་བྱས། ཐུབ་བསྟན་དམ་པ་སོགས་འགའ་ཞིག་ལ་སྤྱོད་འཇུག་
ཆེན་མོ་དང་ལེགས་བཤད་སྙིང་བོའི་བཤད་ལུང་བཏོན། ལས་
ཁུངས་མང་བོར་སོང་ནས་བཤད་པ་བྱས། གཙུག་ལག་ཁང་གི་
ཐོག་ཁང་ནས་པཎ་ཆེན་རིན་པོ་ཆེར་ནང་མཇལ་ཞུས། པཎ་ཆེན་
རིན་པོ་ཆེ་གསུང་བཤད་ཚོགས་འདུ་ཆེན་མོའི་སྐབས་ཚོགས་འདུར་
ཞུགས། དའུ་ཀུ་ལའི་གོས་བཟང་སོགས་དཔེ་ཆ་མང་བོར་མཇལ་
ཐུབ་བསྟན་དམ་པའི་ཞབས་བརྟན་གསོལ་འདེབས་བརྩམས་

[604]
འབྲེལ་འཇོག་བྱས་པ་དང། བཀྲ་ཤིས་ལྷུན་པོ་བརྒྱུད་ས་སྐྱར་
སོང། ས་སྐྱའི་གཙུག་ལག་ཁང་སོགས་ལ་ཞིབ་མཇལ་བྱས། དེ་
གའི་བོད་ཡིག་སློབ་འབྲིང་གི་ནང་དུ་སོང་སྟེ་བཤད་པ་བྱས། གཙུག་
ལག་ཁང་གི་སྟེང་གི་ཏ་ལའི་ལོ་མར་བྲིས་པའི་རྒྱ་དཔེ་མང་བོར་
མཇལ་བས། རང་རེའི་བླ་བྲང་གི་ཁྲིད་རྒྱུན་གྱི་ལཉྪ་ཇི་བཞིན་
འདུག་དེ་ནས་དད་ལྡན་མང་ཚོགས་མང་བོའི་རེ་བ་བསྐང། ཕྱིར་
བཀྲ་ཤིས་ལྷུན་པོར་ལྷགས་ཏེ་ལྷ་ཁང་སོ་སོར་མཆོད་མཇལ་རྒྱས་པ་
བྱས། དེ་གའི་སྲིད་གྲོས་ཁང་དང་སྨན་ཁང་གསར་བའི་ནང་དུ་
བཞུགས་མོལ་ཚོགས་འདུ་འཚོགས། སྲིད་དང་རིག་གནས་སྐོར་གྱི་
གཏམ་བཤད། ཕོ་བྲང་རྒྱལ་མཚན་མཐོན་པོར་མཇལ་བའི་སྐབས་
ཡང་ཐོག་གི་རྟེན་འགངས་ཅན་མང་བོ་སྟེ། དགེ་ལྡན་སྤྲུལ་བའི་
གླེགས་བམ་བཞུགས་སའི་ཤོ་ཀ་ལི་སོགས་ལ་མཇལ། བཀྲ་ཤིས་ལྷུན་
པོའི་དགོན་གཞུང་ནས་བསྙེན་བཀུར་བཟང་བོ་ཐོབ། མར་ལམ་
ཞྭ་ལུར་མཇལ་སྐབས་གཙུག་ལག་ཁང་གཉིས་ལྷག་ཡོད་པ་ལ་ཞིབ་
མཇལ་དང། ས་སྐྱ་པཎ་ཆེན་བསྙེན་པར་རྫོགས་སྐབས་ཀྱི་ཁྲུས་
བྱེད་སའི་རྡོ་གཞུང་ལ་མཇལ། དེ་གའི་དགེ་འདུན་པ་རྣམས་ཀྱིས་
བསྙེན་བཀུར་བཟང་བོ་གནང། དེ་ནས་ལྷོ་ཁར་མཇལ་སྐོར་ལ་
སོང། ཕོ་བྲང་ཡུམ་བུ་བླ་སྒང་དང། ཆོས་རྒྱལ་མེས་དབོན་

[605] ལྷོ་ཁ་ནས་གྲུབ་ཆེན་རྐྱང་བུའི་
གདུང་རུས་ཀྱི་སྐུ་རང་བྱོན་བཅུ་གསུམ་ལ་མཇལ། གཞན་ཡང་
སློབ་དཔོན་པད་མའི་ལྕགས་ཀྱི་རྡོ་རྗེ་དང་བསེ་འབག་སོགས་རྟེན་
འགངས་ཅན་མང་བོར་མཇལ། པོ་ཏཱ་ལར་མཇལ་སྐབས་དེ་གའི་
བདག་གཉེར་ཁང་གིས་གསོལ་སྟོན་ཞིག་ཀྱང་གནང་སྟེ། གསུང་
བཤད་ཅིག་གནང་དགོས་ཞེས་ཞུས་པ་ལྟར་བཤད་པ་ཞིག་ཀྱང་བྱས་
དེ་ལྟར་ཟླ་ངོ་བཞིར་བསྡད་ནས་སྤྱི་ཟླ་བཅུ་གཅིག་པའི་ཚེས་འགོར་
གནམ་གྲུར་ཞུགས་ཏེ་ཁྲིན་ཏུའུ་རུ་སླེབས། དེ་གར་པཎ་ཆེན་རིན་
པོ་ཆེ་དང། གུང་ཐང་རིན་པོ་ཆེར་འཇལ་འཕྲད་བྱུང། ལྷོ་ནུབ་
མི་རིགས་སློབ་གྲྭར་ཐེངས་གཉིས་སོང་ནས་རིག་གནས་ཀྱི་བཤད་པ་
དང་སྔགས་ཀྱི་ཀློག་ཐབས་ཤིག་ཁྲིད། སྤྱི་ཟླ་བཅུ་གཅིག་པའི་ཟླ་
མཇུག་ཏུ་འབར་ཁམས་སུ་སླེབས། སྤྱི་ཟླ་བཅུ་གཅིག་པའི་ཚེས་
སུམ་ཅུའི་ནུབ་ནས་མི་ཁ་ཤས་ལ་ལེགས་བཤད་སྙིང་བོའི་བཤད་ལུང་
ཤོག་བུ་བཅོ་ལྔ་ཙམ་བཏོན། སྤྱི་ཟླ་བཅུ་གཉིས་པའི་ནང་མི་རིགས་
གྲངས་ཉུང་དང་ཆོས་ལུགས་ཀྱི་མི་སྣ་དྲུག་ཅུ་ལྷག་གི་ལྟ་སྐོར་ཚོགས་
པའི་ཚོགས་གཙོ་བྱས་ཏེ་རང་རྒྱལ་གྱི་ལྷོ་ཕྱོགས་ཀྱི་ཞིང་ཆེན་དགུའི་
གྲོང་ཁྱེར་ཆེ་ཁག་རྣམས་སུ་ལྟ་སྐོར་བྱས། ཧྲང་ཧེ་ནས་སྤྱི་ལོ་སར་
བཞག་ལྡོམ་སློབ་འབྲིང་གི་དགེ་སློབ་ཡོངས་དང། མཛོད་དགེའི་
བོད་སྨན་ཁང་གི་མི་འགའ་ལ་ཡིག་བསྐུར་སྙན་ཚིག་གིས་བརྒྱན་པ་

[606]
རབ་རྒྱལ་ཆུ་མོ་ཕག་ སྤྱི་ལོ་་  ལོ་རང་ལོ་བདུན་ཅུའི་
ཐོག་སྤྱི་ཟླ་གཉིས་པར་ཞིང་ཆེན་སྲིད་གྲོས་རྒྱུན་ལས་ཚོགས་འདུར་
ཞུགས། ཚོགས་ཆུང་དང་ཚོགས་ཆེན་གཉིས་ཀྱི་ཐོག་གཏམ་
བཤད། བསམ་འཆར་གནད་ཅན་དུ་མ་ཞིག་བཤད། སྤྱི་ཟླ་
གསུམ་པར་པེ་ཅིན་དུ་སོང། ཀྲུང་དབྱང་མི་རིགས་སློབ་གྲྭ་
གནའ་ཡིག་སློབ་སྦྱོང་འཛིན་གྲྭར་སྙན་ངག་ཡང་གསལ་སྣང་མཛོད་
ཁྲིད། དེ་སྐབས་སི་ཁྲོན་ཞིང་ཆེན་སྲིད་གྲོས་ཨུ་ཡོན་ལྷན་ཚོགས་
སྐབས་ལྔ་བ་འཚོགས། དེ་སྐབས་བདག་སླར་ཡང་རྒྱུན་ལས་ཨུ་
ཡོན་ལ་བདམས་འདུག་དེ་མཚུངས་རང་སྐྱོང་ཁུལ་སྲིད་གྲོས་
སྐབས་བདུན་པ་འཚོགས་ནས་བདག་སླར་ཡང་ཀྲུའུ་ཞི་གཞོན་པར་
བདམས་འདུག་
གནའ་དུས་ཞེ་ཧོ་ཟེར། དེང་སང་ཁྲིན་ཏེ་ཞན་ཟེར་བར་
མཇལ་སྐོར་ལ་སོང། བསམ་ཡས་དང། བཀྲ་ཤིས་ལྷུན་པོ། པོ་
ཏཱ་ལ། བདེ་མཆོག་ཕོ་བྲང། འཇམ་དབྱངས་ལྷ་ཁང་སོགས་སུ་
མཇལ། ཡུལ་ཉི་ཤུ་རྩ་བཞིའི་ཡ་གྱལ་ཡིན་ལ་དབང་ཕྱུག་གི་རྟེན་
བྲག་རྡོ་སྲ་ཞིང་མཁྲེགས་པ་ཁང་བརྩེགས་བཅུ་ཕྲག་དུ་མ་ལས་ལྷག་
པའི་མཐོ་དམའ་ཡོད་པའི་དབང་ཕྱུག་གི་མཚན་མའི་དབྱིབས་ཡོད་
གནས་དེར་ཞག་བདུན་བསྡད་དེ་མཇལ་སྐོར་བྱས། གཞན་ཡང་

[607] རྒྱ་
ཡིག་གི་བསམ་ཡས་ཀྱི་དཀར་ཆག་ནང་དུ་ཁྲི་སྲོང་ལྡེ་བཙན་རྒྱ་
བཟའ་ལས་འཁྲུངས་པའི་ལོ་རྒྱུས་ཀྱང་ཡོད། པེ་ཅིན་དུ་ཟླ་ངོ་
བཞིར་བསྡད། པེ་ཅིན་ནས་ཡར་ཡོང་ཞོར་ལ་ཏཱ་ཐུང་གྲོང་ཁྱེར་དུ་
སོང་ནས་བྲག་ལ་བརྐོས་པའི་སངས་རྒྱས་བྱང་སེམས་ཀྱི་སྐུ་ཆེ་ཆུང་
མང་བོ་ཡོད་པར་མཇལ། གཞན་ཡང་གྲོང་ཁྱེར་དུ་ལྷ་ཁང་དུ་མ་
ལ་མཇལ། དེ་ནས་རི་བོ་རྩེ་ལྔར་སོང་སྟེ་ཉིན་བདུན་ལ་བསྡད་ནས་
མཇལ་སྐོར་བྱས། དེ་ནས་མེ་འཁོར་བརྒྱུད་ལན་གྲུར་གུང་ཐང་
རིན་པོ་ཆེའི་གཟིམ་ཞག་ཏུ་བབས། དེ་ནས་སྐུ་འབུམ་དུ་སོང་ནས་
དྲུག་པའི་སྨོན་ལམ་འཆམ་དང་བཅས་པ་སོགས་དང་གསེར་གདུང་
སོགས་ལ་མཇལ། དེ་ནས་བླ་བྲང་དུ་སོང་སྟེ་མཆོད་མཇལ་དང་
དགེ་འདུན་རེའི་ཕྱག་ཏུ་སྒོར་གཅིག་རེ་ཕུལ་ནས་འབྲེལ་འཇོག་ཙམ་
བྱས། ཨ་ཁུ་དགེ་འདུན་ཚང་གིས་གསོལ་སྟོན་ཞིག་གནང། ཁོང་
ལ་བདག་གིས་བློ་སྦྱོང་དོན་བདུན་མའི་ཁྲིད་ཞུས། དངུལ་ཆུ་ཐོགས་
མེད་གསུང་གི་སྟེང་ནས་གནང། དེ་ནས་འབར་ཁམས་སུ་སླེབས་
སླར་དམར་ཐང་རྫོང་བོད་ཡིག་སློབ་འབྲིང་དུ་སློབ་སྦྱོང་འཛིན་གྲྭ་
བཙུགས་གཙོ་བོ་སུམ་རྟགས་ཁྲིད། མུ་ནེ་བཙན་པོའི་ཟློས་གར་ལ་
བཀོད་འདོམས་བྱས། ཕྱིར་འབར་ཁམས་སུ་འོངས་ནས་རང་སྐྱོང་
ཁུལ་བཙུགས་ནས་ལོ་ངོ་སུམ་ཅུ་འཁོར་བའི་དགའ་སྟོན་དུ་ཞུགས་

[608] དེ་ནས་སྒོ་མང་
སྒར་དུ་སོང་སྟེ་ཧོར་ཟླ་དགུ་བའི་ཚེས་ཉེར་གཉིས་ཉིན་གྲྭ་ཚང་
ཡོངས་ལ་སྐྱབས་འགྲོའི་ཁྲིད་བཏོན། ཡིག་བརྒྱའི་མཚམས་ལ་
བསྡད། ཐུན་མཚམས་སུ་དཔེ་ཁྲིད་ཅུང་ཟད་བྱས། ལོ་དེའི་སྤྱི་
ཟླ་བཅུ་གཅིག་པའི་ཟླ་མཇུག་ཏུ་པེ་ཅིན་དུ་སོང་ནས་ནང་བསྟན་
མཐུན་ཚོགས་ཀྱི་ཚོགས་འདུར་ཞུགས། ཕྱིར་འོངས་ནས་སྒོ་མང་
སྒར་དུ་སོང་སྟེ། སྐྱབས་འགྲོ། བླ་མཆོད། དགའ་ལྡན་ལྷ་བརྒྱ་
མ་རྣམས་ཀྱི་ཁྲིད་བཏོན། འཇམ་དབྱངས་དཀར་བོ། རིགས་
གསུམ་སྤྱི་སྒྲུབ། སྒྲོལ་མ་དཀར་ལྗང་གཉིས། ཆོས་རྒྱལ་ཕྱི་ནང་
གསང་གསུམ། འཇམ་དཀར་དང་ཁྲོ་བོ་མི་གཡོ་བ་དཀར་བོ་
གནས་བརྟན་བཅུ་དྲུག་རྣམས་ཀྱི་རྗེས་གནང་བཏོན། སྤྱོད་འཇུག་
གི་བཤད་ལུང། འཇམ་དཔལ་མཚན་བརྗོད་དང་ཚེ་མདོ་སོགས་
ཀྱི་ལུང་དང། བློ་སྦྱོང་དོན་བདུན་མའི་ཁྲིད་བཏོན། དེ་ནས་
རྫོང་ཐོག་གི་རང་ཤག་ཏུ་ཡོང། སྨྲ་དབང་སྤྲུལ་སྐུའི་ཞུས་ངོར་ཀིརྟི་
དགོན་པའི་གྲྭ་བ་བརྒྱ་དང་དྲུག་ཅུ་ལྷག་དང། ཧོ་ཚིགས་དགོན་
པའི་གྲྭ་བ་ལྔ་བཅུ་གཞན་ཡང་གྲྭ་བ་ཁ་ཤས་བཅས་ཉིས་བརྒྱ་ལྷག་
ལ། འཇམ་དབྱངས་དཀར་བོའི་རྗེས་གནང། གནས་བརྟན་
བཅུ་དྲུག་གི་རྗེས་གནང་བཏོན། སྒྲོལ་མ་རྡོ་རྗེ་རྣམ་འབྱོར་མའི་
མཚམས་ལ་བསྡད། སྨན་པ་ཞིག་གིས་ཞུས་ངོར། ཀིརྟི་དགོན་པ་

[609] བསྭེ་དགོན་པ་སོགས་ཀྱི་གྲྭ་བ་ཉིས་བརྒྱ་ལྷག་ལ། ལམ་གྱི་
གཙོ་བོ་རྣམ་གསུམ་གྱི་ཁྲིད། དེའི་ཕྱི་ཉིན་རྟ་མགྲིན་གསང་སྒྲུབ་ཀྱི་
དབང་གི་སྟ་གོན། དེའི་ཕྱི་ཉིན་རྟ་མགྲིན་གསང་སྒྲུབ་ཀྱི་དབང་དང་
དྲག་པོ་སུམ་སྒྲིལ་གྱི་རྗེས་གནང་བཅས་བཏོན་
རབ་རྒྱལ་ཤིང་ཕོ་བྱི་ སྤྱི་ལོ་་  ལོ་རང་ལོ་དོན་གཅིག་
པར་སྔ་ཕྱིར་གསང་འདུས་དང་བདེ་མཆོག་གི་བསྙེན་པ་བཏང་
སླར་ཡང་ཧོར་ཟླ་གསུམ་པར་སྒོ་མང་སྒར་དུ་སོང་ནས་ཚེས་བཅོ་
ལྔར་གསོ་སྦྱོང་དུ་སོང་ནས་མདོ་བཏོན། དེ་ཉིན་བསྒྲུབ་བྱ་བརྒྱ་
ལྷག་ལ་དགེ་ཚུལ་སློང་གི་སྡོམ་པ་ཕོག་དེའི་ཕྱི་ཉིན་ནས་ཉིན་
བཞིར་འདུ་ཁང་ཐོག་ནས་གྲྭ་མང་ལ་སྡོམ་གསུམ་བསླབ་བྱ་བཏོན་
མི་བདུན་ལ་འཇམ་དབྱངས་དམར་སེར་ཞི་ཁྲོ་སྦྲགས་སྒྲུབ་ཀྱི་ཁྲིད་
དང། ཁུ་ཞང་ཚང་གི་གསུང་འཇམ་དབྱངས་དཀར་བོ་ཞི་ཁྲོ་
སྦྲགས་སྒྲུབ་ཀྱི་ལུང་བཏོན། མི་བཅུ་གསུམ་ལ་སྟག་ཕུ་སྒྲོལ་མའི་
དབང་བཏོན། དེ་ནས་རྔ་བའི་རང་ཤག་ཏུ་ཡོང་ནས་ཀུན་མཁྱེན་
ཕར་ཕྱིན་སྐབས་བརྒྱད་ཀྱི་མཆོད་བརྗོད་དང་བར་སྐབས་ཚིགས་
བཅད་ཀྱི་འགྲེལ་བ་བརྩམས། སྤྱི་ཟླ་ལྔ་བར་རྫོང་རིག་སློབ་ཅུས་
ཀྱིས་བཙུགས་པའི་སློབ་སྦྱོང་འཛིན་གྲྭ་མི་ཉིས་བརྒྱ་ལྷག་ལ་སུམ་
རྟགས་དང་སྙན་ངག་ཁྲིད། སྒོ་མང་སྒར་གྱི་གྲྭ་བ་ཉི་ཤུ་རྩ་གྲངས་
ཤིག་ལ་བློ་གསལ་རིགས་སྒོ་ཁྲིད། སྤྱི་ཟླ་བདུན་པར་ཀན་སུའུ་ཀླུ་

[610]
ལ་བློ་གསལ་འཇུག་ངོགས་དང། བློ་གསལ་དགའ་སྟོན། དབྱངས་
ཅན་སྒྲ་ཊཱིཀ་སོགས་ཁྲིད། དེ་ནས་མཛོད་དགེའི་བཞག་ལྡོམ་བོད་
ཡིག་སློབ་འབྲིང་དུ་སྤྱི་ཟླ་བརྒྱད་པའི་ཚེས་བཅུ་དྲུག་ལ་ཡོང། རང་
སྐྱོང་ཁུལ་གྱིས་བཙུགས་པའི་སྦྱོང་བརྡར་ཐེངས་བཞི་བ་བཙུགས་
ཀན་ལྷོ་ནས་སློབ་མ་བཅུ་བདུན་དང། རང་ཁུལ་གྱི་སློབ་མ་ཉིས་
བརྒྱ་ལྷག་ལ། སྐར་རྩིས་རིགས་ལྡན་མཆོད་པའི་འོད་སྣང་དང་
རང་རྩོམ་ཉི་ཟླ་གཟའ་འཛིན་རེའུ་མིག་བཅས་རིགས་ལྡན་མཆོད་
པའི་མེ་ཏོག་དང། གོ་ལ་ཚོན་རིས་མ་འབྲི་ཚུལ་ཐིག་བཅས་ཁྲིད་
འགོ་མཇུག་གི་མཆོད་བརྗོད་སོགས་བརྩམས། སྙན་ངག་ཡང་
གསལ་སྣང་མཛོད། བློ་གསལ་འཇུག་ངོགས། དབྱངས་ཅན་སྒྲ་
ཊཱིཀ་སྔར་གྱི་ཁྲིད་འཕྲོ་དེ་ཕན་གྱི་འགོ་ནས་ཡོངས་རྫོགས་དང། སྡེབ་
སྦྱོར་འགྲེལ་བ་ལོ་ཆེན་དྷརྨ་ཤྲིའི་གསུང་དང་བོད་ཀྱི་ལོ་རྒྱུས་བཅས་
ཁྲིད། རིག་ལྡན་མཆོད་པའི་འོད་སྣང་དང། རིག་ལྡན་མཆོད་
པའི་མེ་ཏོག་གཉིས་རབ་བྱུང་བཅུ་བདུན་པར་རྩིས་འགོག་སྤོས། དེ་
ནས་སྐོར་ཞིག་ལ་འཇམ་དབྱངས་ནཱ་ག་རཀཤ་དང་འཇམ་དབྱངས་
དཀར་བོའི་རྗེས་གནང། བསྟོད་པ་དོན་ཟབ་མའི་ལུང་བཅས་
བཏོན། བསྒྲུབ་བྱ་གཉིས་ལ་དགེ་ཚུལ་གྱི་སྡོམ་པ་ཕོག་དེ་ནས་
སྤྱི་ཟླ་བཅུ་བའི་ཚེས་བརྒྱད་ཉིན་མཛོད་དགེའི་བོད་སྨན་ཁང་དུ་

[611] སྨན་ཁང་དུ་འདུག་སྐབས་
ནུབ་ཅིག་སྟག་ཚ་དགོན་པའི་མདུན་རིའི་རྩེ་ནས་ཟླ་བ་ཅུང་ཟད་
ཅིག་མ་གནག་བ་འདྲ་བའི་ཟླ་བ་ཡག་པོ་ཞིག་ཤར་བ་རྨིས། སྤྱི་ཟླ་
བཅུ་བའི་ཚེས་བཅུ་གསུམ་ཉིན་སྟག་ཚ་ཆོས་བཟང་གླིང་དུ་སླེབས་
སྤྱི་ཟླ་བཅུ་བའི་ཚེས་བཅུ་བཞིའི་ཉིན་ཕྱི་དྲོར་བསྟན་པའི་སྒྲོན་མེའི་
གསུང་གི་སྐྱབས་ཁྲིད་དང། སྐྱབས་འགྲོའི་ལུང། ཧོར་ཟླ་
དགུ་བའི་ཚེས་ཉེར་གཅིག་དང་ཚེས་ཉེར་གཉིས་ལ་སྡོམ་གསུམ་གྱི་
ཁྲིད། འཆད་ཉན་གཡང་འབོད་ཀྱི་ལུང། ཚེས་ཉེར་གསུམ་ལ་ལམ་
མཆོག་སྒོ་འབྱེད། བསྟོད་པ་དོན་ལྡན་མའི་ལུང། ཚེས་ཉེར་
བཞི་ལ་རྡོ་རྗེ་འཇིགས་བྱེད་བཅུ་གསུམ་མའི་སྟ་གོན། ཚེས་ཉེར་ལྔར་
དེའི་དབང། ཚེས་ཉེར་དྲུག་ལ་དཔའ་ཅིག་གི་དབང། དཔའ་
ཅིག་གི་ཆོ་ག་བྱང་ཆུབ་ལམ་སྒྲོན། ཀུན་མཁྱེན་བཞི་བའི་གསུང་
གི་འཁོར་ཆེན་མངོན་རྟོགས་བསྡུས་པ། རྣམ་འཇོམས་གཟུངས་
རིང་སོགས་ཀྱི་ལུང། ཚེས་ཉེར་བདུན་ལ་ཕྱག་རྡོར་འཁོར་ཆེན་གྱི་
དབང། ཚེས་ཉེར་བརྒྱད་ལ་སྐྱེར་སྒང་ལུགས་ཀྱི་རྟ་མགྲིན་གསང་
སྒྲུབ་ཀྱི་དབང། རྟ་མཆོག་རོལ་བའི་དགོངས་རྒྱན་དང། རྟ་
མཆོག་རོལ་བའི་ཞལ་ལུང་གཉིས་ཀྱི་ལུང། ཚེས་ཉེར་དགུའི་ཉིན་
གསོ་སྦྱོང་གི་མགོན་དུ་སོང། མི་བཅུ་བཞིར་དགེ་ཚུལ་གྱི་སྡོམ་པ་
ཕོག་གནམ་གང་ལ་སྒྲོལ་མ་དཀར་ལྗང་གཉིས་ཀྱི་རྗེས་གནང་

[612] ལེགས་བྲིས་མ་དང། སྒྲོལ་དཀར་བསྟོད་པ་བཅས་ཀྱི་
ལུང་བཏོན། ཧོར་ཟླ་བཅུ་བའི་ཚེས་གཅིག་ལ་རིགས་གསུམ་གཅིག་
སྒྲུབ་ཀྱི་རྗེས་གནང་དགའ་ལྡན་ལྷ་བརྒྱ་མའི་ཁྲིད་དང་ལུང། ཤེར་
ཕྱིན་གྱི་སྟོང་ཉིད་ལེའུ་སོགས་ཀྱི་ལུང། ཚེས་གཉིས་ལ་འཇམ་
དབྱངས་དཀར་བོ་དང། དབྱངས་ཅན་མ་དཀར་མོའི་རྗེས་
གནང། འདིའི་སྐབས་སུ་མཆོད་མེ་ཆེར་འབར་ཏེ་མེ་ལྕེ་འདོམ་
ཕྱེད་ཙམ་བྱུང། བསྟོད་པ་དོན་ཟབ་མ། འཇམ་དབྱངས་བསྟོད་
སྤྲིན་རྒྱ་མཚོ། དབྱངས་ཅན་མའི་བསྟོད་པ་ཆུ་འཛིན་དཀར་བོ་མ་
ཀུན་མཁྱེན་འཇམ་དཀར་སྒྲུབ་ཐབས། གུང་ཐང་འཇམ་དཀར་
སྒྲུབ་ཐབས་དང། དབྱངས་ཅན་མ་དཀར་མོའི་སྒྲུབ་ཐབས། རྗེའི་
བསམ་ལྷུན། འདུལ་བ་རྒྱ་མཚོའི་སྙིང་བོ། སོ་ཐར་མདོ་བཅས་
ཀྱི་ལུང། ཚེས་བཞི་ལ་འཇིགས་བྱེད་དང་ཆོས་རྒྱལ་ཕྱི་ནང་གསང་
གསུམ་གྱི་རྗེས་གནང། ཚེས་ལྔ་ལ་མགོན་པོ་ཕྱག་དྲུག་པའི་རྗེས་
གནང། བསྟན་པའི་སྒྲོན་མེའི་གསུང་གི་དྲག་པོ་སུམ་འབྲེལ་གྱི་
སྒྲུབ་ཐབས། གསང་འདུས་རྩ་རྒྱུད་དང་སྨོན་ལམ་སོགས་ཀྱི་ལུང་
ཚེས་དྲུག་ལ་གནས་བརྟན་བཅུ་དྲུག་གི་རྗེས་གནང། རྒྱན་འཇུག་
གཉིས། བདག་གི་ཞབས་བསྟན་གསོལ་འདེབས་དོན་གཉིས་ལྷུན་
གྲུབ་མ་དང། བདག་གི་རྗེས་འཛིན་སྨོན་ཚིག་དབྱར་སྐྱེས་རྔ་
གསང་གཉིས་བདག་གིས་བརྩམས་པ་དེའི་ལུང། ཤེས་བྱའི་རྣམ་

[613] དགེ་བཅུའི་སེམས་བྱུང་གི་བག་
ཡོད་ཀྱི་མཚན་ཉིད་བར་གྱི་ལུང་བཏོན། མི་ཁ་ཤས་ལ་མཆོད་
བརྗོད་ཀྱི་འགྲོའི་སྡེབ་སྦྱོར་གྱི་སྒྲ་སྒྲུབ་ཁྲིད། སྟག་ཚ་དགོན་ནས་
ཚུར་ལམ་དམར་ཐང་རྫོང་བོད་ཡིག་སློབ་འབྲིང་དུ་སོང་ནས་རྗེའི་
བསྟོད་སྤྲིན་རྒྱ་མཚོ་དང་ཆུ་འཛིན་དཀར་བོ་མའི་ལུང་བཏོན། དེ་
ནས་འབར་ཁམས་སུ་སླེབས་ནས་ཚོགས་འདུ་ཁ་ཤས་ལ་ཞུགས་
དགུན་རྔ་བར་སོང་ནས་ཁྲོ་བོ་འབྱུང་འདུལ་དང་ཐུགས་རྗེ་ཆེན་པོ་
བཅུ་གཅིག་ཞལ་གྱི་བསྙེན་པ་བཏང། སྟག་ཚ་དགོན་གྱི་གདན་
རབ་བརྩམས་
རབ་རྒྱལ་ཤིང་མོ་གླང་ སྤྱི་ལོ་་  ལོ་རང་ལོ་དོན་གཉིས་
པ། སྤྱི་ཟླ་གསུམ་པའི་ཚེས་བཅུ་བདུན་ལ་མཚན་ཉིད་དགོན་པར་
སོང། ཉིན་དང་བོར་ལམ་རིམ་བསྡུས་དོན་གྱི་ཁྲིད་བཏོན། དེའི་
ཕྱི་ཉིན་རྟ་མགྲིན་གསང་སྒྲུབ་ཀྱི་དབང་གི་སྟ་གོན། དེའི་ཕྱི་ཉིན་
རྟ་མགྲིན་གསང་སྒྲུབ་ཀྱི་དབང། དེའི་ཕྱི་ཉིན་རྟ་མགྲིན་ཡང་
གསང་ཁྲོས་པ་ལྷ་དགུའི་དབང། འཇམ་དབྱངས་དཀར་བོ་དང་
དབྱངས་ཅན་མའི་རྗེས་གནང། འཇམ་དབྱངས་སྨྲ་སེང་དང་ཁྲོ་
བོ་མི་གཡོ་བ་སྔོན་པོའི་རྗེས་གནང། ཆོས་རྒྱལ་ཕྱི་ནང་གསང་
གསུམ་གྱི་རྗེས་གནང། རིགས་གསུམ་སྤྱི་སྒྲུབ་ཀྱི་རྗེས་གནང་
འདིའི་སྐབས་འབྲུག་གྲགས་པ་དང་ཆར་སིམ་བུ་བབས། ལུང་ཁ་

[614] བོད་ཡིག་སློབ་གྲྭ་འབྲིང་བའི་སློབ་མ་རྣམས་ཀྱིས་
ཚིག་རྒྱུགས་ཕུལ། དེ་ནས་འབར་ཁམས་སུ་སླེབས་ཏེ་ཁུལ་སྲིད་
གྲོས་རྒྱུན་ལས་དང། སྲིད་གྲོས་ཨུ་ཡོན་ལྷན་ཚོགས་ཀྱི་ཚོགས་འདུར་
ཞུགས། ཁུལ་མི་དམངས་འཐུས་མིའི་ཚོགས་ཆེན་ལ་ཟུར་ཞུགས་
བྱས། སྤྱི་ཟླ་ལྔ་བའི་ཚེས་འགྲོ་ཁྲིན་ཏུའུ་རུ་སོང་ནས་ལྷོ་ནུབ་མི་
རིགས་སློབ་གྲྭ་ཆེན་མོའི་ནང་ཟླ་བ་གཅིག་དང་ཕྱེད་ལ་སྙན་འགྲེལ་
ཡང་གསལ་སྣང་མཛོད་ཁྲིད། དེ་ནས་སྤྱི་ཟླ་དྲུག་པའི་ཚེས་ཉེར་
བཞིར་ཧོར་ཟླ་བཞི་བའི་ཚེས་བཅོ་ལྔ་ལ། དམུ་དགེར་སླེབས་ཏེ་
གྲྭ་ཚང་གི་ཐུགས་དགོངས་ལྟར་མཇལ་ཁ་བཏང། ཧོར་ཟླ་བཞི་
བའི་ཚེས་བཅུ་དྲུག་ལ་ལམ་རིམ་བསྡུས་དོན་གྱི་ཁྲིད་བཏོན། ཚེས་
ཉི་ཤུའི་ཉིན་སོག་པོ་རུའི་ཕར་ཁའི་ཐང་དུ་རས་གུར་ཕིབས་ཏེ་སོག་
པོ་རུ་སྡེའི་གཙོས་རུ་གྲོང་རྣམས་ལ་གྲུབ་རྒྱལ་ལུགས་ཀྱི་ཚེ་དབང་
དང། སྐྱབས་འགྲོ། ལྟུང་བཤགས། དགའ་ལྡན་ལྷ་བརྒྱ་མ་
ཡོན་ཏན་གཞི་གྱུར་མ། སྒྲོལ་མ་དཀར་སྔོན་གྱི་བསྟོད་པ་དང་
དམིགས་བརྩེ་མ། མ་ཎི། རྟ་མགྲིན་བསྙེན་པ། སེང་གདོང་
བསྙེན་པ། འོད་ཟེར་ཅན་མ་སོགས་ཀྱི་ལུང་བཏོན། བཤད་པ་
དགེ་བསྐུལ་ཁ་ཏ་སོགས་བྱས། སྒོར་བརྒྱ་བྱིན་ཀྱང་མ་བླངས། ཚེས་
ཉེར་གཅིག་ཉིན་གྲྭ་ཚང་ལ། རྟ་མགྲིན་གསང་སྒྲུབ་ཀྱི་དབང་གི་སྟ་
གོན་དང། ལམ་གཙོའི་བཤད་ལུང། སྐྱབས་འགྲོ། ལྟུང་

[615] དགའ་ལྡན་ལྷ་བརྒྱ་མ། སྒྲོལ་བསྟོད། སྒྲོལ་དཀར་
བསྟོད་པ། སྤྱི་བཤགས། རྟེན་འབྲེལ་བསྟོད་པ་རྣམས་ཀྱི་ལུང་
བཏོན། ཚེས་ཉེར་གཉིས་ཉིན་རྟ་མགྲིན་གསང་སྒྲུབ་ཀྱི་དབང་
དང། རྟ་མཆོག་རོལ་བའི་དགོངས་རྒྱན་དང། རྟ་མཆོག་རོལ་
བའི་ཞལ་ལུང་གཉིས་ཀྱི་ལུང་བཏོན། ཚེས་ཉེར་གསུམ་ཉེར་བཞི་
ཉེར་ལྔ་གསུམ་ལ། གསང་འདུས། བདེ་མཆོག་འཇིགས་བྱེད་
བཅུ་གསུམ་མ་རྣམས་ཀྱི་དབང་བཏོན། ཚེས་ཉེར་དྲུག་ལ་འཇིགས་
བྱེད་དཔའ་ཅིག་གི་དབང་དང་འཇིགས་བྱེད་ཟ་མ་ཏོག་དང་
བདུད་ལས་རྣམ་རྒྱལ་གཉིས་ཀྱི་ལྷན་ཐབས་ཀྱི་ལུང་བཏོན། ཚེས་
ཉེར་བདུན་ལ་མགོན་པོ་བར་ཆད་ཀུན་སེལ་གྱི་རྗེས་གནང། ཆོས་
རྒྱལ་ཕྱི་ནང་གསང་གསུམ་གྱི་རྗེས་གནང། མགོན་པོའི་གཏོར་
ཆོག་གི་ལུང་རྣམས་བཏོན། ཚེས་ཉེར་བརྒྱད་ལ་འཇམ་དབྱངས་
དཀར་བོའི་རྗེས་གནང། དབྱངས་ཅན་མ་དཀར་མོའི་རྗེས་
གནང། ཀུན་མཁྱེན་འཇམ་དབྱངས་དཀར་བོའི་སྒྲུབ་ཐབས་ལས་
ཚོགས་དང་བཅས་པའི་ལུང། ཀུན་མཁྱེན་འཇིགས་མེད་དབང་
བོའི་འཇམ་དབྱངས་དཀར་བོའི་སྦྱིན་སྲེག་དང་བཅས་པའི་ལུང་
གུང་ཐང་གསུང་དབྱངས་ཅན་དཀར་མོའི་སྒྲུབ་ཐབས་ཀྱི་ལུང། ཨ་
ལགས་རིན་པོ་ཆེ་རྗེ་འཇིགས་མེད་འཕྲིན་ལས་རྒྱ་མཚོའི་གསུང་གི་
འཇམ་དབྱངས་དཀར་བོ་དང་འབྲེལ་བའི་བླ་མའི་རྣལ་འབྱོར་

[616] ནག་མོ་ཁོལ་གྱིས་
མཛད་པའི་དབྱངས་ཅན་མའི་བསྟོད་པ། འཇམ་དཔལ་མཚན་
བརྗོད། ཤེས་བྱའི་མཁའ་དབྱིངས་མ་རྣམས་ཀྱི་ལུང་བཏོན། ཚེས་
ཉེར་དགུར་དགའ་ལྡན་ལྷ་བརྒྱ་མའི་ཁྲིད། རིགས་གསུམ་སྤྱི་སྒྲུབ་
ཀྱི་རྗེས་གནང། མཁན་པོ་ངག་དབང་ཐུབ་བསྟན་རྒྱ་མཚོའི་གསུང་
གི་དམིགས་བརྩེ་མའི་སྒྲུབ་ཐབས་སྦྱིན་སྲེག་དང་བཅས་པའི་ལུང་
གཟའ་ཉི་མ་མདུང་གང་མའི་རྗེས་གནང་རྣམས་བཏོན། གནམ་
གང་ཉིན་གསོ་སྦྱོང་གི་མགོན་དུ་སོང་ནས་མདོ་བཏོན། དེ་ཉིན་
བསྒྲུབ་བྱ་ཞེ་དྲུག་དགེ་ཚུལ་སློང་གི་བསླབ་པ་ལ་བཀོད། ཧོར་ཟླ་
ལྔ་བའི་ཚེས་གཅིག་ལ་རས་གུར་ནང་ནས་རྟ་མགྲིན་ཡང་གསང་གི་
དབང་བཏོན། ཚེས་གཉིས་ལ་སྒྲོལ་དཀར་ཡིད་བཞིན་འཁོར་ལོ་
དང། སེང་ལྡེང་ནགས་སྒྲོལ་གྱི་རྗེས་གནང། བདེ་མཆོག་རྐང་
བརྒྱད་དང་བདེ་མཆོག་གསང་འདུས་འཇིགས་བྱེད་རྣམས་ཀྱི་སྨོན་
ལམ་དང་ཤིས་བརྗོད། པཎ་ཆེན་གསུང་གཏོར་མ་བརྒྱ་རྩ་དང་
ཆབ་གཏོར་ཤཱཀ་ཐུབ་མ། བསྟན་སྒྲོན་གསུང་འཇམ་དབྱངས་
ནག་པོའི་མངོན་རྟོགས་རྣམས་ཀྱི་ལུང་བཏོན། ཚེས་གསུམ་ལ་ནཱ་
ག་རཀཤའི་རྗེས་གནང། ཀུན་མཁྱེན་འཇིགས་མེད་དབང་བོའི་
གསུང་གི་དེའི་ཆོ་གའི་ལུང། ཚེས་བཞིར་གྲུབ་མཐའ་རྩ་བ་དོན་
བདུན་ཅུ། ས་ལམ། ཞི་བ་ལམ་ཟབ། མངོན་རྟོགས་རྒྱན་

[617] བྱང་ཆུབ་ལམ་སྒྲོན། གནས་བཅུ། སྨན་བླ་མཆོག་
བདེན་མ་རྣམས་ཀྱི་ལུང། ཚེས་དྲུག་ལ་འཕགས་པ་གནས་བརྟན་
བཅུ་དྲུག་གི་རྗེས་གནང། གཞུང་ལས་པ་ཆོས་ལྡན་ཚོགས་འཕེལ་
གྱིས་མཎྜལ་གྱི་བཤད་པ་གང་ལེགས་ཤིག་ཞུས། དེ་ནས་ཀན་ལྷོའི་
བསུ་མ་ཐོན་ཏེ་གཙོས་གྲོང་རྡལ་དུ་སོང་ནས་སྤྱི་ཟླ་བདུན་པའི་ཚེས་
བཞི་ནས་ཟླ་གཅིག་ཙམ་ལ། སྙན་ངག་ཡང་གསལ་སྣང་མཛོད་
དང་བློ་གསལ་དགའ་སྟོན་ཁྲིད། དེ་ནས་བླ་བྲང་དུ་སོང་ནས་ཉིན་
བཅུར་བསྡད་དེ། སྔ་དྲོར་བསང་ཆུ་རྫོང་གི་བོད་ཡིག་སློབ་འབྲིང་
དུ་སོང་སྟེ་བློ་གསལ་རིགས་སྒོ་དང་རིགས་ལམ་འཕྲུལ་ལྡེའི་དཔེ་ཁྲིད་
བྱས། ཕྱི་དྲོ་བླ་བྲང་གི་དགེ་འདུན་པ་དུ་མ་ལ་བཀའ་ཆོས་བཏོན་
བཀའ་ཆོས་འདོན་གྲབས་བྱེད་པའི་སྐབས་སུ་ཉི་མ་ཤར་ཡོད་ཀྱང་
རྒྱབ་རིའི་རྩེ་ནས་སྤྲིན་དཀར་དུམ་བུ་ཞིག་ཡོད་པའི་ནང་ནས་འབྲུག་
གྲགས། བཀའ་ཆོས་འཚོགས་མ་ཐག་ཆར་ཟིམ་བུ་ཞིག་འབབས་
འདི་བླ་བྲང་དུ་བཀའ་ཆོས་འདོན་པའི་ཐོག་མ་ཡིན་པས་རྟེན་འབྲེལ་
འགྲིག་སྙམ། བཀའ་ཆོས་ཐོག་མར་ཡོན་ཏན་གཞི་གྱུར་མའི་ཁྲིད་
དེ་ནས་ལམ་གཙོའི་ཁྲིད། དགའ་ལྡན་ལྷ་བརྒྱ་མའི་ཁྲིད། ཁོང་ཨ་
ལགས་རིན་པོ་ཆེའི་གསུང་གི་དུས་འཁོར་བློས་བསླང་བཞེངས་ཚུལ་
གྱི་ལུང། པྲ་སྟིའི་སུམ་ཅུ་བའི་འགྲེལ་བ་ཀུན་བཟང་དགོངས་རྒྱན་
གྱི་ཁྲིད་སོགས་བཏོན། འདི་སྐབས་ཤིག་ཏུ་ནུབ་བྱང་མི་རིགས་

[618]
ཆེན་མོའི་གོ་གནས་ཀྱི་བཀའ་ཤོག་ཐོན། ཧོར་ཟླ་ལྔ་བའི་ཚེས་
བཅུ་དྲུག་ཉིད་ཨ་ཁུ་དགེ་འདུན་ཚང་ལ་རྟེན་འབྲེལ་བསྟོད་པའི་
བཤད་ལུང་ཞུས། གོང་ས་མཆོག་གི་གསུང་བཀོད་ལྟར་འཛིན་གྲྭ་
སྐབས་བཞི་བ་མན་ཆད་ཀྱིས་དམ་བཅའ་བཙུགས། དེ་སྐབས་སུ་
འཚོགས་སུ་མ་ཞུགས་ཀྱང་དཔེ་ཁྲིད་ཞུས་ནས་ཡོད་པ་རྣམས་ཀྱང་
ཕེབས་ནས་ཆོས་རྩོད་འུར་ཆིལ་ལེ་བ་ཞིག་བྱུང། ཚེས་བཅུ་དགུའི་
ཕྱི་དྲོར་མཆོད་མཇལ་རྒྱས་པ་བྱས། གཙོས་བརྒྱུད་ནས་སྟག་ཚ་
ཆོས་བཟང་གླིང་དུ་བབས། ཚེས་ཉེར་གསུམ་ཉིན་བསྒྲུབ་བྱ་དགེ་
སློང་བཅུ་གཅིག་དང་དགེ་ཚུལ་ལྔ་ལ་སྡོམ་པ་ཕོག་ཚེས་ཉེར་བཞིའི་
ཉིན་ཟུང་ཆུ་རྫོང་དུ་སླེབས། སྤྱི་ཟླ་བརྒྱད་པའི་ཚེས་བཅུ་གཉིས་
ཉིན་ནས་འགོ་བཟུང་སྟེ་རང་སྐྱོང་ཁུལ་གྱིས་བཙུགས་པའི་དུས་ཐུང་
སྦྱོང་བརྡར་འཛིན་གྲྭ་ཐེངས་ལྔ་བ་བཙུགས། ས་སྐྱའི་ལེགས་བཤད་
ཅུང་ཟད་དང། བློ་གསལ་འཇུག་ངོགས་ཆ་ཚང། སུམ་རྟགས་
རྩ་བའི་ཚིག་འགྲེལ་བཅས་ཟླ་བ་གཉིས་ཙམ་གྱི་རིང་ལ་ཁྲིད། སྤྱི་
ཟླ་དགུ་བའི་ཚེས་ཉེར་དྲུག་ཉེན་བདུན་ཉེར་བརྒྱད་གསུམ་ལ། གཟི་
ཚའི་ཡུལ་ལྗོངས་དང་དུང་རིའི་གསེར་མཚོ་ལ་བདེ་མཆོག་རྐང་
བརྒྱད་འདོན་བཞིན་མཇལ་སྐོར་བྱས། རུས་སྤལ་དགོན་པའི་གྲྭ་
བ་གསུམ་ལ་འཇལ་དཔལ་མཚན་བརྗོད་ཀྱི་ལུང་བཏོན། རྡོ་མ་ཎིའི་

[619]
དེ་ནས་སྤྱི་ཟླ་བཅུ་བར་འབར་ཁམས་སུ་ལོག་དེ་ནས་སླར་
བུན་ཅང་ཀྲོན་ཆུས་སུ་སོང་སྟེ་ཀྲུང་གོ་བོད་ཀྱི་ལོ་རྒྱུས་ཀྱི་གཞུང་
ལུགས་གྲོས་བསྡུར་གྱི་ཚོགས་འདུར་ཞུགས། ཚོགས་ཆེན་ཚོགས་
ཆུང་ཐོག་ཏུ་གཏམ་རུས་པ་ཅན་བཤད། དེ་ནས་ཕྱིར་འབར་
ཁམས་སུ་ལོག་སྤྱི་ཟླ་བཅུ་བའི་ཚེས་ཉེར་བདུན་ཉིན་མི་བདུན་ལ་
འཇམ་དཔལ་མཚན་བརྗོད་དང་ཤེས་བྱའི་མཁའ་དབྱིངས་མ། བྱང་
ཆུབ་ལམ་སྒྲོན། ལམ་རིམ་སྨོན་ལམ་རྣམས་ཀྱི་ལུང་བཏོན། ཧོར་ཟླ་
དགུ་བའི་ཉེར་གསུམ་ལ་རྔ་བར་སོང་ནས་ཀུན་རིག་དང་ཐུབ་པ་
དམ་ཚིག་གསུམ་བཀོད་ཀྱི་བསྙེན་པ་བཏང། མི་གཉིས་ལ་དགེ་
བསྙེན་གྱི་སྡོམ་པ་ཕོག་
རབ་རྒྱལ་མེ་ཕོ་སྟག་ སྤྱི་ལོ་་  ལོ་རང་ལོ་དོན་
གསུམ་པ་ཧོར་ཟླ་དང་བོའི་ཚེས་བཅུ་གསུམ་ཉིན། མཆོད་རྟེན་
ལྕོགས་ཀྱི་དགོན་པར་སོང་ནས་གྲྭ་མང་དང་མང་ཚོགས་ལ་ཡོན་
ཏན་གཞི་གྱུར་མ་དང་དགའ་ལྡན་ལྷ་བརྒྱ་མའི་ཁྲིད། མཚན་
ཉིད་ཚུགས་རྒྱུའི་རྟེན་འབྲེལ་བསྒྲིགས། ཚེ་བཅོ་ལྔར་ཟངས་
དཀར་ཁང་དམར་དགོན་དུ་སོང། བཅུ་བདུན་ཉིན་འཇིགས་བྱེད་
ལྷ་བཅུ་གསུམ་མའི་སྟ་གོན། བཅོ་བརྒྱད་ཉིན་འཇིགས་བྱེད་ལྷ་
བཅུ་གསུམ་མའི་དབང་དང། མགོན་པོ་བར་ཆད་ཀུན་སེལ་གྱི་

[620] བཅུ་དགུའི་ཉིན་འཇིགས་བྱེད་དཔའ་བོ་གཅིག་
པའི་དབང་དང། ཆོས་རྒྱལ་ཕྱི་ནང་གསང་གསུམ་གྱི་རྗེས་གནང་
ཚ་གསུར་དྲི་མཆོག་འདོད་ཡོན་མའི་ལུང། ཚེས་ཉི་ཤུའི་ཉིན་དུས་
འཁོར་སྤྱི་བཀའི་དབང་དང། དཔལ་ལྡན་དང་བོ་མའི་ལུང་
དཔལ་ལྡན་དམག་ཟོར་རྒྱལ་མོའི་རྗེས་གནང་ཐུན་མོང་བ། ཚེས་
ཉེར་གཅིག་ཉིན་རྟ་མགྲིན་ཡང་གསང་ཁྲོས་པ་ལྷ་དགུའི་དབང་དང་
རྣམ་སྲས་སེར་ཆེན་གྱི་རྗེས་གནང། རྡོར་སེམས་སྒོམ་བཟླས་ཀྱི་
ལུང། ཚེས་ཉེར་གཉིས་ཉིན་ཀུན་རིག་གི་དབང་དང། ཐར་
མདོ་དང། འདུལ་བ་རྒྱ་མཚོའི་སྙིང་བོའི་ལུང། ཚེས་ཉེར་
གསུམ་ཉིན་ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་དང་
འཇིགས་བྱེད་དཔའ་ཅིག་ལྷན་ཐབས་དང། ལྷ་བཅུ་གསུམ་མ་ཟ་
མ་ཏོག་གི་ལྷན་ཐབས་ཀྱི་ལུང། དེ་ནས་འགའ་ཞིག་ལ་དགེ་ཚུལ་
གྱི་སྡོམ་པ་ཕོག་གྲྭ་མང་དང་གྲོང་བ་བཅས་ལ་མཇལ་ཁ་བཏང་
དེ་ནས་འབར་ཁམས་སུ་ཡོང། ནུབ་བྱང་མི་རིགས་སློབ་གྲྭས་རླངས་
འཁོར་གཉིས་བསུ་བར་ཐོན་ཡང། ན་ནས་སྨན་ཁང་དུ་ཉིན་བཅུ་
གཅིག་བསྡད། དེ་ནས་སྤྱི་ཟླ་གསུམ་པའི་ཚེས་ཉེར་བདུན་ཉིན་
ལམ་དུ་ཆས་ཏེ་བླ་བྲང་དུ་སོང། བླ་བྲང་ནས་དཔེ་ཆ་རེ་གཡར་
ནས་ཉིན་གཉིས་ལ་བསྡད། དེ་ནས་ལན་གྲུར་སོང་ནས་ནུབ་
བྱང་མི་རིགས་སློབ་གྲྭ་ཟླ་གཉིས་བསྡད་དེ་ཞིབ་འཇུག་སློབ་མར་

[621] ནུབ་བྱང་མི་རིགས་སློབ་གྲྭའི་བོད་ཀྱི་སློབ་མ་རྣམས་
དང། ལན་གྲུ་གྲོང་ཁྱེར་གྱི་བོད་ཀྱི་ལས་བྱེད་པ་རྣམས་ལ་ལྷན་
དུ་བོད་ཀྱི་ལོ་རྒྱུས་ཁྲིད། དེ་ནས་བླ་བྲང་དུ་འོངས་ཏེ། ཧོར་ཟླ་
བཞི་བའི་ཚེས་ཉེར་ལྔ་ནས་འགོ་བཟུང་སྟེ་ཉིན་བཅུ་གསུམ་གྱི་རིང་
ལ་འཇམ་དཔལ་ཞལ་ལུང་གི་ཁྲིད་བཏོན། ཧོར་ཟླ་ལྔ་བའི་ཚེས་
བཅུ་དང་ཚེས་བཅུ་གཅིག་གཉིས་ལ་ངག་བྱིན་རླབས། རྡོ་རྗེ་སེམས་
དཔའི་སྒོམ་བཟླས། ཟ་བྱེད་མཁའ་འགྲོའི་སྦྱིན་སྲེག་དམ་ཚིག་རྡོ་
རྗེའི་བཟླས་པ་རྣམས་ཀྱི་ཁྲིད། དེ་ནས་ཉིན་དུ་མའི་རིང་ལ་བློ་
གསལ་འཇུག་ངོགས་དང། པྲ་སྟིའི་སུམ་རྟགས། ཡང་གསལ་
སྣང་མཛོད་རྣམས་དཔེ་ཁྲིད་བྱས། ཧོར་ཟླ་ལྔ་བའི་ཚེས་བཅུ་
དགུའི་ཉིན་ཚོགས་ཆེན་འདུ་ཁང་གི་གོ་སར་ས་བདག་ལྟོ་འཕྱེའི་ཐིག་
བརྒྱབ། དེ་ནས་བཟུང་ས་བདག་ལྟོ་འཕྱེའི་ཆོ་གའི་ངག་འདོན་གྱི་
རིམ་པ་བསྒྲིགས། ཚེས་ཉེར་བརྒྱད་ནས་བཟུང་སྟེ་འཇམ་དབྱངས་
ཆོས་སྐོར་གྱི་རྗེས་གནང་ཆ་ཚང། དབེན་སའི་གཅོད་དབང་ནམ་
མཁའ་སྒོ་འབྱེད་དང་བཅས་པ། གདན་ཐོག་གཅིག་པུ་མའི་ལུང་
སྙིང་ཞུགས་མ་གཏོགས་མགོན་པོའི་བཀའ་བཅུ་གསུམ་གྱི་རྗེས་
གནང་ཆ་ཚང་བཏོན། ཧོར་ཟླ་དྲུག་པའི་ཚེས་བཅུ་གཉིས་ཉིན་སྒྲོལ་
མ་རྡོ་རྗེ་རྣལ་འབྱོར་མའི་དབང་གི་སྟ་གོན། ཚེས་བཅུ་གསུམ་ཉིན་
དབང་དངོས་གཞི། ཧོར་ཟླ་དྲུག་པའི་བཅུ་བཞི་ནས་བཟུང་ཧོར་

[622]
གནང་ཆ་ཚང་ལུང་དང་བཅས་པ་གཏོན། འཇམ་དབྱངས་དཀར་
བོའི་རྗེས་གནང་གི་མཇུག་མཁན་པོ་ངག་དབང་ཐུབ་བསྟན་རྒྱ་
མཚོའི་གསུང་འཇམ་དབྱངས་དཀར་བོའི་སྨྱུང་གནས་ཆོ་ག་དང་
ཀུན་མཁྱེན་འཇམ་དབྱངས་དཀར་བོའི་སྒྲུབ་ཐབས་ལས་ཚོགས་
དང་བཅས་པ། ཀུན་མཁྱེན་འཇིགས་མེད་དབང་བོའི་གསུང་གི་
སྒྲུབ་ཐབས་སྦྱིན་སྲེག་དང་བཅས་པ། བསྟོད་པ་དོན་ཟབ་མ། ཨ་
ལགས་རིན་པོ་ཆེའི་གསུང་གི་རྡོ་རྗེ་གསུམ་གྱི་བཟླས་པ་བྱེད་ཚུལ་བླ་
མ་དང་ལྷག་ལྷ་དབྱེར་མེད་ཀྱི་རྣལ་འབྱོར། བདག་གིས་བརྩམས་
པའི་འཇམ་དབྱངས་དཀར་བོའི་འདོད་གསོལ། བསྟན་པའི་སྒྲོན་
མེའི་གསུང་གི་བསྟོད་སྤྲིན་རྒྱ་མཚོ་སོགས་ཀྱི་ལུང་བཏོན། ཚེས་
ཉེར་གཉིས་ཉིན། རིགས་གསུམ་སྤྱི་སྒྲུབ་ཀྱི་རྗེས་གནང་དང་
དགའ་ལྡན་ལྷ་བརྒྱ་མའི་ཁྲིད། མཇུག་ཏུ་ཚོགས་འཁོར་བསྐོར། གྲྭ་
མང་ལ་མཇལ་ཁ་བཏང། ཚེས་ཉེར་ལྔའི་ཉིན་གཏོར་མ་བརྒྱ་རྩའི་
ཕྱག་ཁྲིད་བྱས། འདི་སྐབས་སློབ་བུ་བཅུ་ཕྲག་ལྷག་ལ་ལཉྪ་ཁྲིད་
ཚེས་ཉེར་དྲུག་ཉིན། འཇམ་དབྱངས་དམར་སེར་གྱི་ཞི་ཁྲོ་སྦྲགས་
སྒྲུབ་ཐུན་མོང་མ་ཡིན་པའི་ཁྲིད་དང། ཁུ་ཞང་གསུང་གི་འཇམ་
དབྱངས་དཀར་བོའི་ཞི་ཁྲོ་སྦྲགས་སྒྲུབ་ལུང་བཅས་བཏོན། ཚེས་
ཉེར་དགུའི་ཉིན་འཁོར་ལོའི་ས་འཁོར་གནམ་འཁོར་དང་སྲོག་ཤིང་

[623] དེའི་སྐབས་ཨ་
ཁུ་དགེ་འདུན་ཚང་ལ་བློ་སྦྱོང་མཚོན་ཆའི་འཁོར་ལོའི་ལུང་ཞུས་
ཧོར་ཟླ་བརྒྱད་པའི་ཚེས་བདུན་བརྒྱད་གང་རུང་ལ་ལམ་ལ་ཞུགས་
ཏེ་སྟག་ཚ་དགོན་དུ་སླེབས། ཚེས་བཅུའི་ཉིན་ཡོན་ཏན་གཞི་
གྱུར་མའི་བཤད་ལུང་དང། བདེ་མཆོག་དྲིལ་བུ་ལྷ་ལྔའི་དབང་
ཚེས་བཅུ་གཅིག་ཉིན་དུས་འཁོར་སྤྱི་བཀའི་དབང་དང། འཇམ་
དཔལ་མཚན་བརྗོད་ཀྱི་ལུང། ཚེས་བཅུ་གཉིས་ཉིན་དཔལ་གསང་
བ་འདུས་པའི་དབང། བཅུ་གསུམ་ཉིན་ཀུན་རིག་གི་དབང་དང་
དྲག་པོ་གསུམ་སྒྲིལ་གྱི་རྗེས་གནང། མཛོད་དགེའི་ཨ་ཁུ་མཁས་
གྲུབ་བསྟན་འཛིན་གྱི་གསུང་སྒྲོལ་དཀར་ཚེ་སྒྲུབ་འོད་ཟེར་དྲུག་
སྦྲགས་མའི་ལུང། ཚེས་བཅུ་བཞིའི་ཉིན་ཐུགས་རྗེ་ཆེན་པོ་བཅུ་
གཅིག་ཞལ་གྱི་དབང་དང། ཐུགས་རྗེ་ཆེན་པོ་ཕྱག་བཞི་བའི་
རྗེས་གནང་ཚེ་མདོ། རྣམ་རྒྱལ་གཟུངས་རིང། ཐུགས་རྗེ་
ཆེན་པོའི་གཟུངས་རིང། མ་ཎི། ཀུན་རིག་རྩ་སྔགས། གཙུག་
ཏོར་དྲི་མེད་ཀྱི་གཟུངས་རྣམས་ཀྱི་ལུང། ཚེས་བཅོ་ལྔའི་ཉིན་མི་
འཁྲུགས་པའི་དབང། སེང་ལྡེང་ནགས་སྒྲོལ་གྱི་རྗེས་གནང་
མཚན་སྔགས་ཀྱི་ལུང། ཚེས་བཅུ་དྲུག་ཉིན་དགེ་ཚུལ་གཉིས་དང་
བསྙེན་རྫོགས་དགུ་བསྒྲུབས། དེ་ནས་འབར་ཁམས་སུ་སླེབས་
དེ་རྗེས་ངག་དབང་གྲགས་པའི་སྐུ་གདུང་ལ་མཇལ། བླ་མཆོད་

[624] དེ་རྗེས་ཐུགས་
རྗེ་ཆེན་པོར་སོང་ནས་བླ་མཆོད་དང་སྨོན་ལམ་སོགས་བཏོན་ནས་
གསོལ་བ་བཏབ། མཇལ་སྐབས་ཐུགས་རྗེ་ཆེན་པོར་སྤྱན་ཆབ་བྱུང་
བ་ལྟ་བུ་ཤར། དེ་རྗེས་བཻ་རོ་ཙ་ནའི་སྒྲུབ་ཕུག་ཏུ་སོང་ནས་བདུན་
གཅིག་ལ་བདེ་མཆོག་དྲིལ་བུ་ལྷ་ལྔའི་བདག་འཇུག་བཏོན། དེ་
ནས་རྔ་བར་སོང་ནས་སྨན་ལྷ་དང། མཁའ་སྤྱོད་མའི་བསྙེན་པ་
བཏང། འདི་སྐབས་མཚན་མ་ལེགས་པོ་བྱུང། མཁའ་སྤྱོད་མའི་
བདག་འཇུག་བདུན་སྒྲུབ་གཅིག་བཏོན། སྨྲ་དབང་སྤྲུལ་སྐུ་དང་
བློ་བཟང་རྒྱ་མཚོ་གཉིས་ལ་ལེགས་བཤད་སྙིང་བོའི་བཤད་ལུང་
བཏོན་
རབ་གནས་མེ་མོ་ཡོས་ སྤྱི་ལོ་་  ལོ་རང་ལོ་དོན་བཞི་
བ་ལ་བོད་ཀྱི་ལོ་རྒྱུས་ཀུན་དགའི་མེ་ལོང་གི་མཇུག་བརྩམས། དབྱར་
གདོང་རུ་དགོན་དུ་སོང། གདོང་རུ་དགོན་གྱི་གྲྭ་ཚང་དང་
གཞུ་ཞུབས་དགོན་གྱི་གྲྭ་བ་རྣམས་དང། འབྲོག་དགེ་དགོན་
གྱི་གྲྭ་བ་སྐོར་ཞིག་བཅས་ལ་འཇམ་དཔལ་ཞལ་ལུང་གི་ཁྲིད་ཉིན་
བརྒྱད་ལ་བཏོན། ཨ་ལགས་སེར་སྐྱེས་སོགས་ལ་བླ་མཆོད་ཀྱི་ཁྲིད་
སེང་གདོང་གཙོ་འཁོར་གསུམ་གྱི་རྗེས་གནང། འཇམ་དབྱངས་
དཀར་བོའི་རྗེས་གནང། ཐུགས་རྗེ་ཆེན་པོ་ཕྱག་བཞི་བའི་རྗེས་
གནང། གྲྭ་བ་འགའ་ཞིག་ལ་དག་ཡིག་མཁས་པ་དགའ་བསྐྱེད་

[625] འགའ་ཞིག་ལ་ལཉྪ་དང་ཡི་གེ་ཡང་ཁྲིད། ལུང་ཁ་ཤས་
བཏོན། ཚོགས་མང་དང་གྲོང་བ་བཅས་ལ་མཇལ་ཁ་བཏང། ཉིན་
བཅོ་ལྔ་འགྲོ། དེ་ནས་ཡར་ཡོང་ནས་སྒོ་མང་སྒར་དུ་སོང། གྲྭ་
མང་ལ་མ་རིམ་བདེ་ལམ་གྱི་ཁྲིད་ཉིན་བརྒྱད་ལ་བཏོན། དེ་
ནས་འགོ་ལོག་ཁང་སར་དགོན་དུ་སོང། དགའ་ལྡན་ལྷ་བརྒྱ་
མའི་ཁྲིད། རིགས་གསུམ་གཅིག་སྒྲུབ་ཀྱི་རྗེས་གནང། འཇིགས་
བྱེད་ལྷ་བཅུ་གསུམ་མའི་དབང་སྟ་གོན་བཅས། འཇིགས་བྱེད་
དཔའ་ཅིག་གི་དབང། མགོན་པོ་བར་ཆད་ཀུན་སེལ་གྱི་རྗེས་
གནང། དཔལ་མགོན་ཞལ་བཞི་བ་བསྙེན་དུས་དང་འབྲེལ་བའི་
རྗེས་གནང། ལྷ་མོའི་རྗེས་གནང། རྣམ་སྲས་སེར་ཆེན་གྱི་རྗེས་
གནང། བག་ཙེའི་རྗེས་གནང། ཆོས་རྒྱལ་ཕྱི་ནང་གསང་གསུམ་
གྱི་རྗེས་གནང། རྟ་མགྲིན་གསང་སྒྲུབ་ཀྱི་དབང། དུས་འཁོར་
སྤྱི་བཀའི་དབང། རྡོ་རྗེ་ཤུགས་ཀྱི་རྗེས་གནང། ཀུན་རིག་གི་
དབང། གདུགས་དཀར་ལྷ་བཅུ་བདུན་མའི་དབང་བྱད་གྲོལ་
དང་བཅས་པ། ལེགས་ལྡན་མཆེད་གསུམ་གྱི་རྗེས་གནང། སྒྲོལ་
དཀར་གྱི་རྗེས་གནང། སེང་གདོང་གཙོ་འཁོར་གསུམ་གྱི་རྗེས་
གནང། འཇམ་དབྱངས་དམར་སེར་གྱི་རྗེས་གནང། རྣམ་
རྒྱལ་མའི་རྗེས་གནང། སྐྱབས་འགྲོ། དགའ་ལྡན་ལྷ་བརྒྱ་
མ། དེ་ལྟར་མཁའ་དབྱིངས་མ། བླ་མཆོད། དཔལ་ལྡན་ས་

[626] སྐབས་གསུམ་པ། ལམ་རིམ་བསྡུས་དོན། འཇམ་
དཔལ་མཚན་བརྗོད། ཤེས་བྱའི་མཁའ་དབྱིངས་མ། རྟོགས་
བརྗོད་མདུན་ལེགས་མ། ལྟུང་བཤགས། སྤྱི་བཤགས། སྨོན་
ལམ་སྡེ་ལྔ། གསང་འདུས་སྨོན་ལམ། འཇིགས་བྱེད་སྨོན་ལམ་
སྤྲུལ་བའི་ཆོས་རྒྱལ་མ། ལམ་སྔགས་གཉིས་ཀྱི་སྨོན་ལམ། ཡོན་
ཏན་གཞི་གྱུར་མ། བསྟོད་སྤྲིན་རྒྱ་མཚོ་མ། ལམ་སྒྲོན། བསྟན་
འབར་མ། མི་འཁྲུགས་པའི་གཟུངས། ཤེར་སྙིང། སྒྲོལ་བསྟོད་
ལེགས་བྲིས་མ། ཆུ་འཛིན་དཀར་བོ་མ་རྣམས་ཀྱི་ལུང། མཇུག་
ཏུ་ཚོགས་འཁོར་བསྐོར། ཆོས་གྲྭའི་གཞིར་སོང་ནས་མཚན་ཉིད་
ཚུགས་པའི་རྟེན་འབྲེལ་བསྒྲིགས་ཏེ་འདོན་པ་གཏོན་པ་དང་བཤད་
པ་བྱས་ཏེ་མཇུག་ཏུ་ཚང་མས་ཐལ་སྐད་བཏང་ནས་གྲོལ། མང་
ཚོགས་ལ་མཇལ་ཁ་བཏང། ཉིན་དགུར་བསྡད་ནས་གྲྭ་མང་གིས་
ཐལ་སྐད་བཏང་དར་འབོད་དང་བཅས་ཏེ་ཕྱིར་སྒོ་མང་དགོན་དུ་
ལོག་ཧོར་ཟླ་བཞི་བའི་ཚེས་བཅོ་ལྔའི་ཉིན་གསོ་སྦྱོང་གི་མགོན་དུ་
སོང་ནས་མདོ་བཏོན། བསྒྲུབ་བྱ་བརྒྱད་ཅུ་ལྷག་ལ་དགེ་ཚུལ་སློང་
གི་སྡོམ་པ་ཕོག་ཚེས་བཅོ་བརྒྱད་ནས་འཇིགས་བྱེད་ལྷ་བཅུ་གསུམ་
མའི་དབང་སྟ་གོན་དང་བཅས་པ། འཇིགས་བྱེད་དཔའ་ཅིག་གི་
དབང། གསང་འདུས་ཀྱི་དབང། བདེ་མཆོག་ལཱུ་ཨི་པ། དྲིལ་
བུ་ལྷ་ལྔ། རྟ་མགྲིན་གསང་སྒྲུབ། ཕྱག་རྡོར་འཁོར་ཆེན། སྨན་

[627] མི་འཁྲུགས་པ་ལྷ་དགུ་རྣམས་ཀྱི་དབང། གདུགས་དཀར་
ལྷ་བཅུ་བདུན་མའི་དབང་བྱད་གྲོལ་དང་བཅས་པ། ཀུན་རིག་
གི་དབང། ཆོས་གྲྭའི་ནང་ནས་དགོན་གྲོང་ཀུན་ལ་ཐུགས་རྗེ་ཆེན་
པོ་བཅུ་གཅིག་ཞལ་གྱི་དབང་བཏོན་ཏེ་མཇུག་ཏུ་སྐྱ་སེར་ཀུན་ལ་
མཇལ་ཁ་བཏང། གྲྭ་བ་སྟོང་ལྷག་འདུས། འཇམ་དབྱངས་
དཀར་སེར་གཉིས་དང། དབྱངས་ཅན་མ་དཀར་མོ། རིགས་
གསུམ་གཅིག་སྒྲུབ། མགོན་པོ་བར་ཆད་ཀུན་སེལ། ལྷ་མོ། རྣམ་
སྲས་སེར་ཆེན་རྣམས་ཀྱི་རྗེས་གནང། དམ་ཅན་མགར་ནག་གི་
སྲོག་གཏད། སྐུ་ལྔའི་སྲོག་གཏད། ཁྱུང་ཁྲའི་རྗེས་གནང་
དམིགས་བརྩེ་མའི་ལས་ཚོགས་བཅུ་གཅིག་གི་ལུང། གྲུབ་རྒྱལ་
ལུགས་ཀྱི་ཚེ་དབང་བཏོན་ཏེ་མཇུག་ཏུ་ཚོགས་འཁོར་བསྐོར། ཨ་
ལགས་བསམ་གཏན་བསྟན་པའི་རྒྱལ་མཚན་ལ་བརྡ་སྤྲོད་བློ་གསལ་
འཇུག་ངོགས་དང་ལཉྪ་དང་སུག་རིང་གི་ཡིག་གཟུགས་བློ་རིག་ཟུར་
རྒྱན་ཁྲིད། ཧོར་ཟླ་ལྔ་བའི་ཚེས་བཞིའི་ཉིན་འཁོར་ལོའི་ས་འཁོར་
གནམ་འཁོར་སྲོག་ཤིང་འབྲི་ཚུལ་སོགས་ཁྲིད། ཚེས་ལྔ་ནས་འདུལ་
བ་མདོ་རྩའི་བཤད་ལུང་དང། གཞི་གསུམ་ཆོ་གའི་བཤད་ལུང་
བཏོན། འདུལ་སྡོམ་གྱི་དཔེ་ཁྲིད། ས་ལམ། རིན་ཆེན་ཕྲེང་བ་
གྲུབ་མཐའ་རྩ་བ། དོན་བདུན་ཅུ་རྣམས་ཀྱི་དཔེ་ཁྲིད། བསམ་
གཟུགས་ལེགས་བཤད་བུམ་བཟང། དབུ་མ་ལུང་རིགས་སྒྲོན་

[628] ཨ་ཁུ་ཚང་གི་བསྡུས་གྲྭ་
ཁྲིད། བློ་གསལ་འཇུག་ངོགས། སྙན་ངག་ཡང་གསལ་སྣང་
མཛོད་ཁྲིད། འགའ་ཞིག་ལ་ལཉྪ་དང་ཡི་གི་ཁྲིད། ཉིན་གཅིག་
གྲྭ་མང་ལ་ཐེག་ཆེན་གསོ་སྦྱོང་གི་ལུང་བཤད་པ་དང་བཅས་
གདུགས་དཀར་འཁོར་ལོའི་ཁྲིད་བཏོན། དེ་ནས་སྔོ་ཤུལ་དགོན་དུ་
སོང་ནས་གྲྭ་མང་ལ་ལམ་རིམ་བསྡུས་དོན་གྱི་ཁྲིད་བཏོན། གདུགས་
དཀར་འཁོར་ལོ་བཞག་སྒོ་མང་ནས་སྤྲུལ་སྐུ་བསམ་གཏན་བསྟན་
པའི་རྒྱལ་མཚན་གྱིས་སྦྱིན་བདག་བྱས་ཏེ་གྲྭ་མང་ནས་གནས་བཅུའི་
བརྟན་བཞུགས་ཕུལ། སྤྲུལ་སྐུ་ཚང་གིས་བཤད་པ་ལེགས་པོ་བྱས་
དེ་ནས་འབར་ཁམས་སུ་སླེབས་ཏེ་ཁུལ་སྲིད་གྲོས་ཀྱི་ཚོགས་འདུར་
ཞུགས། མི་དམངས་འཐུས་མིའི་ཚོགས་ཆེན་ལ་ཟུར་ཞུགས་བྱས་
ཚེས་སུམ་ཅུ་སོ་གཅིག་གི་ནུབ་མོ་སྲིད་གྲོས་ཀྱིས་སྟོན་ཆེན་བྱས། དེར་
ཞུགས་ནས་རང་རྩོམ་བསྟོད་ཚིག་སོགས་བསྒྲགས། འབར་ཁམས་
ནས་ཀྱང་དཔེ་ཁྲིད་འགའ་བྱས། ཨ་ལགས་བསམ་གཏན་བསྟན་
པའི་རྒྱལ་མཚན་ལ་བློ་གསལ་དགའ་སྟོན་ཁ་ཚང་དང་དབྱངས་ཅན་
སྒྲ་ཊཱི་ཀ་གི་སྟེང་ནས་སྒྲའི་རི་མོ་ཞིབ་ཁྲིད་ཀྱི་འགོ་བཟུང། ཨ་
ལགས་བསམ་གཏན་བསྟན་པའི་རྒྱལ་མཚན་དང་ཤེས་རབ་རྒྱ་
མཚོ་གཉིས་ལ་ཕར་ཕྱིན་སྐབས་དང་བོའི་མཐའ་དཔྱོད་མཆན་དང་
སྦྲགས་པ་མྱང་འདས་བར་ཁྲིད། རབ་གནས་མེ་ཡོས་ལོའི་ཟླ་

[629] སྤྱི་ལོ་་ཟླ་་ཚེས་་  ཉིན་
སྨན་པ་བསྟན་ཁོ་དང། ཨ་ལགས་བསམ་གཏན་བསྟན་པའི་རྒྱལ་
མཚན་སོགས་འགའ་ཞིག་ལ། འཕགས་པ་ཚེ་དང་ཡེ་ཤེས་དཔག་
ཏུ་མེད་པའི་མདོ་དང། རང་རྩོམ་ས་བདག་ལྟོ་འཕྱེའི་ཐིགས་
འདེབས་ཚུལ་རབ་གསལ་མེ་ལོང་ཞེས་བྱ་བ་དང། ལྟོ་འཕྱེའི་
བསྐྱེད་ཆོག་ངག་འདོན་གྱི་རིམ་པ། སྐྱོ་མགུར་བླ་མ་མཁྱེན་མ། རྗེ་
བཙུན་འཕགས་མ་སྒྲོལ་མ་ལ་འདོད་དོན་གསོལ་བ་དོན་གཉིས་ལྷུན་
གྲུབ་ཅེས་བྱ་བ་དང། ལུས་ངག་ཡིད་གསུམ་བཅིངས་གྲོལ། ཁ་
མཆུ་ཞི་བྱེད་སོགས་ཀྱི་ལུང་བཏོན། ཧོར་ཟླ་བཅུ་གཅིག་པའི་ཚེས་
ཉི་ཤུ་ཉིན། གཟུངས་འཇུག་འཁྲུལ་སྤོངས་ཉིན་མོར་བྱེད་པའི་
སྙིང་བོ་དང། གཟུངས་འཇུག་གི་ཟུར་འདེབས་འཁྲུལ་སེལ་ག་
པུར་ཆུ་རྒྱུན། གཟུངས་འབུལ་གྱི་མན་ངག་གཟུངས་འབུལ་གྱི་ལྷན་
ཐབས་གནོད་སྦྱིན་དང་ཚོགས་བདག་འཁོར་ལོའི་སྒྲུབ་ཐབས་
གཟུངས་འཇུག་གི་ལག་ལེན་མདོར་བསྡུས་བཅས་ཀྱི་ཁྲིད་བཏོན་
ཚེས་ཉེར་བཞིའི་ཉིན་འགའ་ཞིག་ལ་ཀུན་མཁྱེན་འཇིགས་མེད་
དབང་བོའི་གསུང་ཡི་དམ་སྒྲུབ་སྐོར་ལས། སྒྲོལ་མ་དཀར་མོ་ལ་
བརྟེན་ནས་ཚེ་སྒྲུབ་པའི་ཆོ་ག་འཆི་མེད་བདུད་རྩིའི་བུམ་བཟང་
དང། སྒྲོལ་ལྗང་མངོན་རྟོགས་མདོར་བསྡུས། སྒྲོལ་དཀར་ཡིད་
བཞིན་འཁོར་ལོའི་སྒོ་ནས་བུམ་པ་སྒྲུབ་ཚུལ་རྣམས་ཀྱི་ལུང་བཏོན་

[630]
དང་མི་དམངས་འཐུས་མིའི་ཚོགས་ཆེན་ལ་ཟུར་ཞུགས་བྱས། དེ་
ནས་དམུ་དགེར་ཡོང། མི་ཁ་ཤས་ལ་སྣར་ཐང་ལོ་ཙཱ་བས་མཛད་
པའི་སྔགས་ཀློག་ཐབས་རྩ་འགྲེལ་ཁྲིད། ཧོར་ཟླ་བཅུ་གཉིས་
པའི་ཚེས་ཉེར་བཞིའི་ཉིན་བླ་གྲྭ་དུ་མ་ཞིག་ལ། འཇམ་དབྱངས་
ཉི་མས་དྲིས་ལན་དང་ཚེས་ཉེར་ལྔའི་ཉིན་བླ་མ་ལྔ་བཅུ་བའི་རྣམ་
བཤད་གཉིས་ཀྱི་ཁྲིད་དང། དབྱངས་ཅན་མའི་བསྟོད་པ་ཆུ་འཛིན་
དཀར་བོ་མ་དང། མར་གད་ཞུ་འདྲ་མ་གཉིས་ཀྱི་ལུང་བཏོན་
རབ་གནས་ས་ཕོ་འབྲུག་ སྤྱི་ལོ་་  ལོ་རང་ལོ་དོན་
ལྔ་བ་ཧོར་ཟླ་དང་བོའི་ཚེས་ལྔ་ནས་ཁ་ཤས་ལ་ནག་རྩིས་ཁྲིད་
ཧོར་ཟླ་དང་བོའི་ཚེས་ཉེར་བརྒྱད་ཉིན་ཚ་བུ་བསླབ་གསུམ་རྒྱ་མཚོ་
ཚོགས་ལ་ཞུགས། ཆོས་མཛད་བཏང། དགེ་འདུན་རེའི་
ཕྱག་ཏུ་སྒོར་མོ་གསུམ་རེ་ཕུལ། སྤྱི་འཇོག་ལ་ཡུལ་བ་ཚང་གིས་
འབྲི་གཅིག་ཕུལ། བདག་གིས་སྒོར་མོ་སྟོང་གཅིག་ལྷག་གིས་སྤེན་
རྒྱན་བཞག་ཧོར་ཟླ་གཉིས་པའི་ནང་ཚེ་དཔག་ལྷ་དགུའི་བསྙེན་
པ་བཏང། གྲྭ་བ་འགའ་ཞིག་ལ་ཐར་མདོའི་ལུང་བཏོན་
ཚེས་བཅུ་དྲུག་ནས་གྲྭ་ཚང་ཡོངས་ལ་དགའ་ལྡན་ལྷ་བརྒྱ་མའི་ཁྲིད་
དང། ཚེས་བཅུ་བདུན་ཉིན་འཇིགས་བྱེད་ལྷ་བཅུ་གསུམ་མའི་
དབང་གི་སྟ་གོན། དེའི་ཕྱི་ཉིན་དེའི་དབང། ཚེས་ཉི་ཤུའི་

[631] མགོན་
པོ་ཕྱག་དྲུག་པའི་རྗེས་གནང། ཚེས་ཉེར་གཅིག་ཉིན་གསང་
འདུས་ཀྱི་དབང། ཚེས་ཉེར་གཉིས་ཉིན་རྟ་མགྲིན་གསང་སྒྲུབ་ཀྱི་
དབང་དང། དམ་ཅན་མགར་ནག་གི་སྲོག་གཏད། ཚེས་ཉེར་
གསུམ་ཉིན་ཀུན་རིག་གི་དབང་དང། རྟ་མཆོག་རོལ་བའི་དགོངས་
རྒྱན་གྱི་ལུང། ཚེས་ཉེར་བཞིའི་ཉིན་མི་འཁྲུགས་པ་ལྷ་དགུའི་
དབང་དང། གྲུབ་མཐའ་རྩ་བའི་ལུང། ཚེས་ཉེར་ལྔའི་ཉིན་ཚེ་
དཔག་ལྷ་དགུའི་དབང་དང། ཚེས་ཉེར་དྲུག་ཉིན་འཇམ་དབྱངས་
སྨྲ་སེང་དང། དཇམ་དབྱངས་དམར་སེར། འཇམ་དབྱངས་
ནག་པོ་རྣམས་ཀྱི་རྗེས་གནང། འཇམ་དཔལ་མཚན་བརྗོད་ཀྱི་
ལུང། ཚེས་ཉེར་བདུན་ཉིན་ཆོས་རྒྱལ་ཕྱི་ནང་གསང་གསུམ་གྱི་
རྗེས་གནང། རྟ་ཕྱག་ཁྱུང་གསུམ། ལྷ་མོ། དམ་ཅན་སེང་ཞོན་
སེང་གདོང་གཙོ་འཁོར་གསུམ་རྣམས་ཀྱི་རྗེས་གནང། མཇུག་ཏུ་
རིགས་གསུམ་གཅིག་སྒྲུབ་ཀྱི་རྗེས་གནང་བཏོན། བསྒྲུབ་བྱ་བཅུ་
ཕྲག་ཁ་ཤས་ལ་དགེ་ཚུལ་སློང་གི་སྡོམ་པ་ཕོག་སློབ་བུ་དུ་མ་ཞིག་ལ་
སུམ་ཅུ་བ་དང་གྲུབ་མཐའ་རིན་ཆེན་ཕྲེང་བ། འདུལ་སྡོམ་གྱི་དཔེ་
ཁྲིད། དབུ་མ་ལུང་རིགས་སྒྲོན་མེ་རྣམས་ཁྲིད། གཞི་གསུམ་ཆོ་
གའི་བཤད་ལུང་བཏོན། འཚོགས་ཆོས་གྲྭ་ལ་དོ་དམ་དང། འདུ་
ཁང་གསར་བཞེངས་ལ་བཀོད་ཁྱབ་དང་དོ་དམ་བྱས། ཨ་ལགས་

[632]
སྡེབ་སྦྱོར་སོགས་མུ་མཐུད་ནས་ཁྲིད། དེ་ནས་དགེ་འདུན་ཉི་ཤུ་
དང། རྟེན་འབྲེལ་ཀུན་གཞིའི་མཐའ་དཔྱོད། བསམ་གཟུགས་
སོགས་ཁྲིད། འགའ་ཞིག་ལ་རིག་བྱེད་མ་ཕྱི་སྒྲུབ་ཀྱི་ཐུན་མོང་དང་
ཐུན་མོང་མ་ཡིན་པའི་རྗེས་གནང་བཏོན། འཇིགས་མེད་དབང་
བོའི་ཡི་དམ་སྒྲུབ་སྐོར་ལས་མཁའ་སྤྱོད་མའི་སྒྲུབ་ཐབས། ཨ་ལགས་
རིན་པོ་ཆེའི་གསུང་ལྷ་མོ་ཀུ་རུ་ཀུལླེའི་སྒྲུབ་ཐབས། འཇམ་དབྱངས་
དཀར་བོ་ལ་བརྟེན་པའི་བླ་མའི་རྣལ་འབྱོར། བསྟོད་པ་དོན་ཟབ་
མ་རྣམས་ཀྱི་ལུང་བཏོན། ཧོར་ཟླ་བརྒྱད་པའི་ཚེས་ཉེར་དགུའི་
ཉིན་གཟའ་ཉི་མ་མདུང་གང་མའི་རྗེས་གནང་བཏོན། ཧོར་ཟླ་དགུ་
བའི་ཚེས་གཉིས་ཉིན་དགེ་ཚུལ་བཅུ་གཅིག་བསྒྲུབས། སྔར་རྔ་བར་
ཡོད་སྐབས་པཎ་ཆེན་ཐམས་ཅད་མཁྱེན་པས་གུང་ཐང་རིན་པོ་ཆེ་
བརྒྱུད་དེ་ཨ་ལགས་བླ་ཁོ་རྡོ་རྗེ་འཆང་གི་རྣམ་ཐར་ས་བོན་དང་ལྷ་
དར་སྲིད་དུ་རིང་བ་བཅས་བསྐུར་ཏེ། རྣམ་ཐར་རྩོམ་རྒྱུའི་བཀའ་
ལུང་གསེར་གྱི་མེ་ཏོག་སྤྱི་བོར་བབ། དེ་ནས་བཟུང་སྟེ་ཞར་ཞོར་ལ་
བྲིས་ཏེ་ལོ་དེའི་ཧོར་ཟླ་བཅུ་བའི་ཚེས་ཉེར་ལྔའི་ཉིན་མཇུག་རྫོགས་
པར་བྲིས། དེ་རྗེས་སྐོར་ཞིག་ལ་གྲུབ་མཐའ་རིན་ཆེན་ཕྲེང་བ་ཁྲིད་
དེ་རྗེས་ཐུགས་རྗེ་ཆེན་པོ་རྒྱལ་བ་རྒྱ་མཚོའི་བསྙེན་པ་བཏང། པཎ་
ཆེན་ཐམས་ཅད་མཁྱེན་པ་དགོངས་པ་རྫོགས་པའི་འདུན་དང་

[633]
རབ་གནས་ས་མོ་སྦྲུལ་ སྤྱི་ལོ་་  ལོ་རང་ལོ་དོན་དྲུག་
པ་ཧོར་ཟླ་དང་བོའི་ཚེས་གཅིག་ཉིན་འགའ་ཞིག་ལ་ཚེ་མདོའི་ལུང་
བཏོན། སྨོན་ལམ་གྲོལ་ནས་བཅོ་བརྒྱད་ཉིན་འབར་ཁམས་སུ་
སླེབས། དེ་ནས་སྤྱི་ཟླ་གསུམ་པའི་ཚེས་གཅིག་ཉིན་ཁུལ་སྲིད་གྲོས་
སྐབས་བརྒྱད་པའི་ཚོགས་ཆེན་ལ་ཞུགས། བདག་སླར་ཀྲུའུ་ཞི་
གཞོན་པར་བདམས། སྤྱི་ཟླ་གསུམ་པའི་ཚེས་བཅོ་བརྒྱད་ཉིན་པེ་
ཅིན་དུ་རྒྱལ་ཡོངས་སྲིད་གྲོས་སྐབས་བདུན་པ་ཐེངས་གཉིས་པའི་
ཨུ་ཡོན་ཚོགས་འདུར་ཞུགས། བདག་རྒྱལ་ཡོངས་སྲིད་གྲོས་ཨུ་ཡོན་
དུ་བདམས། ཁོང་སྐྱབས་མགོན་རིན་པོ་ཆེས་ཁྱོད་བླ་བྲང་དུ་ཡོང་
ནས་བཀའ་ཆོས་ཞུས་མ་ཞུས་ཀུན་ཐོན་ཞེས་བཀའ་གནང། སྤྱི་ཟླ་
བཞི་བའི་ཚེས་བཅོ་ལྔར་ཁྲིན་ཏུའུ་རུ་སོང་ནས། རྒྱུན་ལས་ཨུ་ཡོན་
གྱི་ཚོགས་འདུར་ཞུགས། སྤྱི་ཟླ་ལྔ་བའི་ཚེས་བཅུ་གཉིས་ཉིན་རྔ་བར་
སོང། ཀིརྟིའི་རྒྱུད་པའི་ཁྲི་བ་བསེ་སྲིབ་སོགས་ལ་འཇམ་དབྱངས་
དཀར་བོ་དང། དྲག་པོ་སུམ་སྒྲིལ་གྱི་རྗེས་གནང། སྒོ་མང་སྒར་
དུ་སོང་ནས་ཉིན་གསུམ་ལ་ནཱ་ག་རཀཤ། སེངྒེ་སྒྲ། དྲག་པོ་སུམ་
སྒྲིལ། ཀླུ་དབང་རྒྱལ་བོ། འཇམ་དབྱངས་སྨྲ་སེང། རྟ་མགྲིན་
སྐྱེར་སྒང་ལུགས་རྣམས་ཀྱི་རྗེས་གནང་བཏོན། ས་ག་ཟླ་བའི་གནམ་
གང་ཉིན་བསྒྲུབ་བྱ་ལྔ་བཅུ་ལྷག་ལ་དགེ་ཚུལ་སློང་གི་སྡོམ་པ་ཕོག་

[634]
གསུམ་སྤྱི་སྒྲུབ་ཀྱི་རྗེས་གནང་བཏོན། ཚུར་སྒོ་མང་ལ་ཡོང་
གཏོར་མ་བརྒྱ་རྩའི་ཕྱག་ཁྲིད་བཏོན། ཚེས་ལྔའི་ཉིན་འདུ་ཁང་གི་
གོ་སར་ས་བདག་ལྟོ་འཕྱེའི་ཐིག་བརྒྱབ། ཧོར་ཟླ་ལྔ་བའི་ཚེས་བཅུ་
གཅིག་ལ་སྟག་ཚ་སྒར་དུ་འབྱོར། ཚེས་བཅུ་དྲུག་ནས་གྲྭ་ཚང་ལ་
བདེ་ལམ་ཚིགས་བཅད་མའི་ཁྲིད་ཉིན་ལྔ་ལ་བཏོན། ཚེས་ཉེར་
གཅིག་ནས་ཉིན་གསུམ་ལ་ཚེ་གཅིག་ཉམས་ལེན་གྱི་ཁྲིད་བཏོན་
དེའི་སྐབས་བཀའ་ཆོས་ཀྱི་མཇུག་ཏུ་བསྡུས་གྲྭའི་དཔེ་ཁྲིད་བྱས་ཏེ་
དམ་བཅའ་ཚུགས་པ་ཉིན་བདུན་ལ་བྱས། ཨ་ལགས་དང་བསླབ་
གསུམ་རྒྱ་མཚོ་གཉིས་དམ་བཅའ་ལ་ཞུགས་སུ་བཅུག་ཚེས་ཉེར་
ལྔའི་ཉིན་དགེ་སློང་སུམ་ཅུ་དང། དགེ་ཚུལ་བཅུ་ཙམ་བསྒྲུབས་
ཚེས་ཉེར་བདུན་ལ་ཀུན་རིག་གི་དབང་བཏོན། ཚེས་ཉེར་བརྒྱད་ལ་
འཇིགས་བྱེད་དཔའ་ཅིག་གི་དབང། ཚེས་ཉེར་དགུར་ཐེག་ཆེན་
གསོ་སྦྱོང་གི་ལུང་བྱིན། ཨ་ལགས་བསྟན་པའི་རྒྱལ་མཚན་དང་
བསླབ་གསུམ་རྒྱ་མཚོ་གཉིས་ཀྱིས་ཞུས་ངོར། རྟ་མགྲིན་ཡང་གསང་
གི་དབང་བཏོན། ཧོར་ཟླ་དྲུག་པའི་ཚེས་གཅིག་ཉིན། རྡོ་རྗེ་རྣམ་
འཇོམས་ལྗང་སྔོན། རིག་བྱེད་མ་ཐུན་མོང་དང་ཐུན་མོང་མ་ཡིན་
པ་གཉིས་ཀ་སེང་གདོང་གཙོ་འཁོར་གསུམ། ལོ་གྱོན་མ་སེར་མོ་
རྣམས་ཀྱི་རྗེས་གནང་བཏོན། ཚེས་གཉིས་ཉིན་བདེ་མཆོག་ལཱུ་ཨི་

[635] མགོན་པོ་ཕྱག་དྲུག་པའི་རྗེས་གནང་བཏོན་
ཚེས་གསུམ་ཉིན་ཆོས་རྒྱལ་ཕྱི་སྒྲུབ། དཔལ་ལྡན་ལྷ་མོ། རྣམ་སྲས་
སེར་ཆེན་རྣམས་ཀྱི་རྗེས་གནང་བཏོན། ཚེས་བཞི་ལྔ་དྲུག་གསུམ་
ལ་ངལ་གསོས། ཚེས་བདུན་ལ་གཞི་སུམ་ཆོ་གའི་བཤད་ལུང་
ཚེས་བརྒྱད་ཉིན་བོད་སྨན་ཁང་གིས་ཞུས་ངོར། སྨན་ལྷ་བདེ་
གཤེགས་བརྒྱད་དང། ཞང་བློན་གྱི་རྗེས་གནང། ཚེས་དགུའི་
ཉིན་གཞི་གསུམ་ཆོ་གའི་བཤད་ལུང་གི་མཇུག་བཏོན། ཚེས་བཅུ་
དང་བཅུ་གཅིག་བཅུ་གཉིས་བཅུ་གསུམ་བཞི་ལ་སྔགས་ཀྱི་ས་ལམ་
ཁྲིད། དེ་དག་གི་མཇུག་ཏུ་བསྡུས་གྲྭ་ཁྲིད་དེ་ཉིན་བདུན་གྱི་རིང་
ལ་དམ་བཅའ་ཚུགས། ཁྱོན་ཉིན་བཅུ་བཞིར་དཔེ་ཁྲིད་དང་དམ་
བཅའ་ཚུགས། ཚེས་བཅུ་བཞིའི་ཉིན་བསྡུ་བ་སོགས་བྱས། ཚེས་
བཅོ་ལྔའི་ཉིན་བླ་བྲང་བཀྲ་ཤིས་འཁྱིལ་དུ་སླེབས། ཚེས་བཅོ་
བརྒྱད་ཉིན་ནས་དབྱངས་ཅན་དགྱེས་གླུའི་བཤད་ལུང་བཏོན། ཧོར་
ཟླ་བདུན་པའི་ཚེས་གཅིག་ནས་བཅུ་བཞི་བར་བདེ་གསང་འཇིགས་
གསུམ་གྱི་བསྐྱེད་རྫོགས་ཀྱི་ཁྲིད་བཏོན། ཚེས་བཅོ་ལྔའི་ཉིན་དགའ་
ལྡན་ལྷ་བརྒྱ་མའི་ཁྲིད་དང་དགའ་ལྡན་འཕོ་ཁྲིད་བཏོན་
ཚེས་བཅུ་དྲུག་བཅུ་བདུན་བཅོ་བརྒྱད་བཅུ་དགུ་རྣམས་ལ་དབྱངས་ཅན་
སྒྲ་ཊཱིཀ་བཤད་ལུང་གི་མཇུག་བཏོན། ཚེས་ཉི་ཤུའི་ཉིན་གསང་
འདུས་འཇམ་པའི་རྡོ་རྗེའི་སྟ་གོན་དང་ལམ་རིམ་བསྡུས་དོན་གྱི་

[636] ཚེས་ཉེར་གཅིག་ཉིན་གསང་འདུས་འཇམ་པའི་རྡོ་
རྗེའི་དབང། ཚེས་ཉེར་གཉིས་ཉིན་གསང་འདུས་འཇིག་རྟེན་
དབང་ཕྱུག་གི་དབང། ཚེས་ཉེར་གསུམ་ཉིན་ནག་པོ་སྤྱོད་པའི་
བདེ་མཆོག་གི་དབང། ཚེས་ཉེར་བཞིའི་ཉིན་སྟག་ཕུའི་སྒྲོལ་མའི་
དབང་དང་ཆོས་སྐོར་ཆ་ཚང་གི་ལུང་བཏོན། ཚེས་ཉེར་ལྔའི་ཉིན་
ནས་སྒྲུབ་ཐབས་རྒྱ་མཚོའི་རྗེས་གནང་རྒྱ་གཞུང་གི་ལུང་དང་བཅས་
པ་བཏོན། པྲ་སྟིའི་རྟགས་འཇུག་གི་ཁྲིད་བཏོན། ཧོར་ཟླ་བརྒྱད་པའི་
ཚེས་ཉེར་དྲུག་ནས་བ་རི་བརྒྱ་རྩའི་རྗེས་གནང་རྒྱ་གཞུང་གི་ལུང་
དང་བཅས་པ་བཏོན། ཧོར་ཟླ་དགུ་བའི་ཚེས་བཞི་ནས་སྣར་ཐང་
བརྒྱ་རྩའི་རྗེས་གནང། ཡིག་རྙིང་གི་ལུང་དང་བཅས་པ་བཏོན་
ཚེས་བདུན་ཉིན་སྣར་ཐང་གི་མཇུག་དང་ཀུན་མཁྱེན་གསུང་ལོ་
གྱོན་མའི་སྒྲུབ་ཐབས་ལས་ཚོགས་དང་བཅས་པའི་ལུང་བཏོན། དེའི་
ཕྱི་ཉིན་ཚེ་དབང་འཆི་མེད་རྡོ་རྗེ་སྲོག་ཤིང་བཏོན། མཇུག་ཏུ་མང་
ཚོགས་ལ་མཇལ་ཁ་བཏང། ཚེས་དགུའི་ཉིན་ཡོན་ཏན་གཞི་གྱུར་
མའི་ཁྲིད་དང་དགའ་ལྡན་འཕོ་ཁྲིད་བཏོན། དེའི་སྐབས་ཤིག་ཏུ་
སྐྱབས་མགོན་ཐམས་ཅད་མཁྱེན་པའི་བཀའ་གསུང་བཞིན་སྐབས་
བཞི་བ་མན་ཆད་དང། ཚོགས་སུ་མ་ཆུད་ཀྱང་དཔེ་ཁྲིད་བྱས་
ནས་བསྡད་ཡོད་པ་དང། ངལ་རྩོལ་བ་བཅས་བསྡུས་ཏེ་ཉིན་
བདུན་ལ་དམ་བཅའ་ཚུགས་ཏེ་རྩོད་པ་ཤོག་ཆེན་པོ་བྱས་ཏེ་དེ་ལ་ལྟ་

[637] དིའི་སྐབས་ཤིག་ཏུ་འདུ་ཕུང་ཅུང་ཟད་མི་བདེ་བ་
བྱུང་སྟབས། ཉིན་ཁ་ཤས་ལ་ངལ་གསོས། སློབ་མ་རྣམས་
ཀྱིས་རིམ་གྲོ་རྣམ་རྒྱལ་གཟུངས་རིང་ཚར་སུམ་བརྒྱ། གནས་
བཅུ་ཚར་ཆིག་སྟོང་བརྒྱ་དང་གོ་བརྒྱད། སེང་གདོང་མ་ཆིག་འབུམ་
བཞི་ཁྲི་ལྔ་སྟོང། གདུགས་དཀར་ཚར་ཉིས་སྟོང་ལྔ་བརྒྱ་བཅུ་
གསུམ། མདོ་ཚར་སུམ་སྟོང་ལྔ་བརྒྱ། སྒྲོལ་མ་ཚར་ཆིག་སྟོང་
བཞི་བཅུ། ཚེ་མདོ་ཚར་དགུ་བརྒྱ་དང་ཞེ་ལྔ། གསང་འདུས་
ལྷོ་སྒོ་ཚར་བཅུ་བཞི། བརྒྱ་བཞི་ཚར་བཞི་དང། ལུས་ངག་
ཡིད་གསུམ་བཅིངས་གྲོལ་སོགས་རང་འགུལ་གྱིས་བསྒྲུབས་སོ། །
ཚེས་བཅོ་ལྔའི་ཉིན་བསྒྲུབ་བྱ་བདུན་ཅུ་བརྒྱད་ཅུ་ཞིག་ལ་དགེ་སློང་
དང་དགེ་ཚུལ་དགེ་བསྙེན་རྣམས་ཀྱི་སྡོམ་པ་ཕོག་ཚེས་བཅོ་
བརྒྱད་ཉིན་སྟག་ཚ་སྒར་དུ་འབྱོར། ཚེས་ཉི་ཤུའི་ཉིན་བསྒྲུབ་བྱ་
གསུམ་ལ་དགེ་ཚུལ་གྱི་སྡོམ་པ་ཕོག་ཚེས་ཉེར་གཅིག་ཉིན་གིང་ལྔ་
གཟའ་གདོང། བག་ཙེ་དང་བཅས་པའི་སྲོག་དབང་སྲོག་གཏད་
བཏོན། ཧོར་ཟླ་དགུ་བའི་ཚེས་ཉེར་གཉིས་ཀྱི་དུས་ཆེན་ཉིན། ཀླུ་
དབང་རྒྱལ་བོ་དང། འཇམ་དཀར་ལྷ་ལྔའི་རྗེས་གནང། ཐུའུ་
བཀྭན་གསུང་དྲག་པོ་གསུམ་སྒྲིལ་གྱི་སྒྲུབ་ཐབས་སྦྱིན་སྲེག་དང་
བཅས་པའི་ལུང་བཏོན། བླ་བྲང་འདུ་ཁང་དུ་འབུལ་རྒྱུའི་ཀུན་
བཟང་འཁོར་ལོ་ཞིག་བརྩམས། དེ་སྐབས་ཤིག་ཏུ་སྨན་པ་ཁ་ཤས་

[638] སྒྲོལ་བསྟོད་དང། སེང་གདོང་མ་སོགས་ཀྱི་ལུང་བཏོན་
ཚེས་ཉེར་བརྒྱད་ཉིན་འབར་ཁམས་སུ་སླེབས་
ཧོར་ཟླ་བཅུ་བའི་ཚེས་ཉེར་ལྔའི་ སྤྱི་ལོ་་ཟླ་་ཚེས་
་  ཉིན་འབར་ཁམས་ནས་ལམ་དུ་ཞུགས་ཏེ་དགུང་མོ་ཁྲིན་ཏུའུ་
རུ་སླེབས། ཚེས་ཉེར་དྲུག་ཉིན་འབྱོར་ཐོ་བཀོད། ཚེས་ཉེར་བདུན་
ཉིན་ནས་ཞིང་ཆེན་སྲིད་གྲོས་རྒྱུན་ལས་ཨུ་ཡོན་གྱི་ཚོགས་འདུར་
ཞུགས། དེའི་སྐབས་སུ་སི་ཁྲོན་ཞིང་ཆེན་བོད་ཡིག་སློབ་གྲྭའི་ཞོ་
ཀྲང་གཞོན་པ་རྡོ་རྗེ་དགྲ་འདུལ་དང། ཁོ་ཀྲང་རིག་འཛིན་རྣམ་
རྒྱལ་སོགས་ཀྱིས་ཟས་སྣ་ལྷ་དར་གྱི་ཞུ་རྟེན་བཅས་ངེད་ཅག་གི་སློབ་
གྲྭའི་ནང་དུ་ཅིས་ཀྱང་ཕེབས་པའི་བཀའ་དྲིན་སྐྱོང་དགོས་ཞེས་ནན་
གྱིས་ཞུས་པར་བརྟེན་ཡོང་རྒྱུ་ཁས་བླངས། ཧོར་ཟླ་བཅུ་གཅིག་
པའི་ཚེས་གསུམ་ སྤྱི་ལོ་་ཟླ་་ཚེས་་  ཉིན་ཕྱིར་ལམ་དུ་
བཏེགས་ཏེ་ཝས་ཀྲོས་སུ་བསྡད། དེའི་ཕྱི་ཉིན་འབར་ཁམས་སུ་
འབྱོར། ཚེས་དགུའི་ཉིན་རྒྱལ་དགེའི་དགོན་གྱི་གྲྭ་བ་གཉིས་
སླེབས་ནས་རྒྱལ་དགེ་དགོན་བཀྲ་ཤིས་སློབ་བརྟན་གླིང་གི་བྱུང་
རབས་ཤིག་དགོས་ཞུས་པར་བརྟེན་བརྩམས། ཚེས་བཅུའི་ཉིན་གྲྭ་
བ་དེ་གཉིས་ལ་དགའ་ལྡན་ལྷ་བརྒྱ་མ་དང། དེ་ལྟར་མཁའ་
དབྱིངས་མ། ཡོན་ཏན་གཞིར་གྱུར་མ། ལམ་རིམ་སྨོན་ལམ་
རྣམས་ཀྱི་ལུང་བཏོན། ཧོར་ཟླ་བཅུ་གཅིག་པའི་ཚེས་ཉེར་གཉིས་

[639] སྤྱི་ལོ་་ཟླ་་ཚེས་་  ཉིན་རྔ་བ་བོད་རིགས་རང་སྐྱོང་
ཁུལ་སྲིད་གྲོས་ཨུ་ཡོན་ལྷན་ཚོགས་སྐབས་བརྒྱད་པའི་གྲོས་ཚོགས་
ཐེངས་བདུན་པ་འཚོགས་པའི་འབྱོར་ཐོ་བཀོད། ཚེས་ཉེར་གསུམ་
ཉིན་ནས་ཉིན་གསུམ་ལ་རྒྱུན་ལས་ཨུ་ཡོན་ལྷན་ཚོགས་ཀྱི་ཚོགས་
འདུ་དངོས་ལ་ཞུགས། ཧོར་ཟླ་བཅུ་གཅིག་པའི་ཚེས་ཉེར་བདུན་
ཉེར་བརྒྱད་གཉིས་ལ་སྲིད་གྲོས་ཁང་གིས་གསར་དུ་བཞེངས་པའི་
འདུག་གནས་ཀྱི་ནང་དུ་སྤོར། འདི་སྐབས་སུ་ཆོས་དང་རིག་
གནས་ཀྱི་འབྲེལ་བ་སྤྱི་ནོར་ཕུན་ཚོགས་ཞེས་པ་ཞིག་བརྩམས། ཧོར་
ཟླ་བཅུ་གཉིས་པའི་ཚེས་བཅུ་བདུན་ སྤྱི་ལོ་་ཟླ་་ཚེས་་
ཉིན་དམུ་དགེ་ལ་འགྲོ་ཕྱིར་ལམ་དུ་ཞུགས། དགོང་མོ་མོང་ཤན་དུ་
བསྡད། ཕྱི་ཉིན་དམུ་དགེར་འབྱོར། ཚེས་ཉི་ཤུའི་ཉིན་ནས་
ཚ་བུ་བསླབ་གསུམ་རྒྱ་མཚོས་བསྡུས་གྲྭའི་རྩ་ཚིག་དང་བསྭེ་བསྡུས་
ཚོགས་རྒྱུགས་ལ་འབུལ་རྒྱུའི་འགོ་བརྩམས་
རབ་གནས་ལྕགས་རྟ་སྟེ་རང་ལོ་དོན་བདུན་པའི་ཧོར་ཟླ་དང་
བོའི་ཚེས་བཅུའི་ སྤྱི་ལོ་་ཟླ་་ཚེས་་  ཉིན་ཁྲིན་ཏུའུ་རུ་སོང་
ཕྱི་ཉིན་སི་ཁྲོན་ཞིང་ཆེན་སྐབས་དྲུག་པའི་རྒྱུན་ལས་ཨུ་ཡོན་ལྷན་
ཚོགས་ཐེངས་བཅུ་བར་ཞུགས། ཚེས་བཅུ་གསུམ་ཉིན་སི་ཁྲོན་ཞིང་
ཆེན་སྲིད་གྲོས་སྐབས་དྲུག་པའི་ཨུ་ཡོན་ལྷན་ཚོགས་ཐེངས་གསུམ་
པའི་ཚོགས་འདུར་ཞུགས། ཚེས་བཅོ་ལྔའི་ཉིན་གྱི་སྔ་དྲོ་སི་ཁྲོན་

[640]
ཕྱི་དྲོ་སྲིད་གྲོས་ཀྱི་ཚོགས་ཆུང་ལ་ཞུགས། ཚེས་བཅུ་དྲུག་ཉིན་གྱི་ཕྱི་
དྲོ་རྒྱུན་ལས་ཨུ་ཡོན་ལྷན་ཚོགས་ལ་ཞུགས། ཚེས་བཅོ་བརྒྱད་ཉིན་
གྱི་ཕྱི་དྲོ་བོད་ཀྱི་ས་གནས་ཀྱི་ལས་དོན་གྲོས་བསྡུར་གྱི་ཚོགས་འདུར་
ཞུགས་ཏེ་གཏམ་བཤད། ཚེས་བཅུ་དགུ་ཉིན་གྱི་སྔ་དྲོ་མི་དམངས་
འཐུས་མིའི་ཚོགས་ཆེན་ལ་ཟུར་ཞུགས་བྱས། ཕྱི་དྲོ་སྲིད་གྲོས་ཚོགས་
ཆུང་ལ་ཞུགས། ཚེས་ཉེར་གཅིག་ཉིན་གྱི་ཕྱི་དྲོ་སི་ཁྲོན་ཞིང་ཆེན་
སྲིད་གྲོས་ཚོགས་འདུ་མཇུག་བསྡུས། དེའི་སྐབས་སྒྲུབ་ཐབས་རྒྱ་
མཚོའི་རྗེས་ཆོག་དཔར། ཚེས་ཉེར་གསུམ་ཉིན་ལམ་དུ་ཞུགས་ཏེ་
ཚེས་ཉེར་བཞིར་དམུ་དགེར་སླེབས། ཧོར་ཟླ་གཉིས་པའི་ཚེས་
བཞི་ སྤྱི་ལོ་་ཟླ་་ཚེས་་  ཉིན་གྲྭ་ཚང་དང་གྲོང་བ་
ཡོངས་ལ་ཐུགས་རྗེ་ཆེན་པོ་རྒྱ་བ་རྒྱ་མཚོའི་དབང་དང། ཐུགས་
རྗེ་ཆེན་པོ་ཕྱག་བཞི་བའི་རྗེས་གནང། འཇིགས་མེད་དབང་བོའི་
གསུང་གི་སྨྱུང་གནས་ཆོ་ག་དང། ཨ་ལགས་བླ་ཁོ་རྡོ་རྗེ་འཆང་གི་
གསུང་གི་རིག་བྱེད་མའི་ཆོ་ག་བསྡུ་བའི་ལུང་རྣམས་བཏོན་ཏེ་གྲོང་
བ་རྣམས་ལ་མཇལ་ཁ་བཏང། དེའི་ཕྱི་ཉིན་གསང་འདུས་འཇིག་
རྟེན་དབང་ཕྱུག་གི་དབང་དང། དབྱངས་ཅན་མ་དཀར་མོའི་
རྗེས་གནང། མངོན་རྟོགས་རྒྱན་གྱི་ལུང་རྣམས་བཏོན་ཏེ་གྲྭ་མང་
ལ་མཇལ་ཁ་བཏང། དེ་དག་གི་སྐབས་སུ་བཤད་པ་དང་ཁ་ཏ་

[641] དེའི་ཕྱི་ཉིན་དགེ་སློང་སོ་གཉིས། དགེ་ཚུལ་
གཅིག་རབ་བྱུང་མ་གཉིས། དགེ་བསྙེན་བཅུ་རྣམས་ལ་སྡོམ་པ་
ཕོག་ཧོར་ཟླ་གཉིས་པའི་ཚེས་བཅུ་གཅིག་ཉིན་མི་གཉིས་ལ་དགེ་
སློང་གི་སྡོམ་པ་ཕོག་ཕྱི་དྲོ་གྲྭ་རྒན་བཅོ་ལྔ་ལ་དངུལ་ཆུ་ཐོགས་
མེད་ཀྱི་གསུང་གི་བློ་སྦྱོང་དོན་བདུན་མའི་འགྲེལ་བའི་སྟེང་ནས་
དེའི་ཁྲིད་བཏོན། ཚེས་བཅུ་གཉིས་ཉིན་གྲྭ་བ་བཅུ་ཕྲག་ཁ་ཤས་ལ་
འདུལ་བའི་བསླབ་པ་སྡེ་ལྔའི་ཁྲིད་བཏོན། འདིའི་སྐབས་པཎ་ཆེན་
རིན་པོ་ཆེའི་འཁྲུངས་རབས་དང་བཅས་པའི་ལོ་རྒྱུས་མདོར་བསྡུས་
ཤིག་བརྩམས། ཚེས་བཅུ་བདུན་ཉིན་ལ་དམུ་དགེ་ནས་ལམ་དུ་
ཞུགས་ཏེ་ཚེས་བཅོ་བརྒྱད་ཉིན་ཁྲིན་ཏུའུ་རུ་འབྱོར། ཚེས་བཅུ་
དགུ་ཉིན་སྔ་དྲོ་གྲ་སྒྲིག་ཚོགས་འདུ་ལ་ཞུགས། ཚེས་ཉི་ཤུ་ སྤྱི་ལོ་
་ཟླ་་ཚེས་་  ཉིན་སྔ་དྲོ་གནམ་གྲུ་ལ་ཞུགས་ཏེ་པེ་ཅིན་དུ་
འབྱོར་ནས་་སྐྱབས་མགོན་འཇམ་བཞད་རིན་པོ་ཆེ་དང་ཁྲི་གུང་
ཐང་རིན་པོ་ཆེ་རྣམ་གཉིས་ལ་མཇལ། ཨ་བློ་ཚང་ཡང་ཕེབས་
འདུག་པས་མཇལ། ཚེས་ཉེར་གཉིས་ཉིན་རྒྱལ་ཡོངས་སྲིད་གྲོས་
སྐབས་བདུན་པའི་གྲོས་ཚོགས་ཐེངས་གསུམ་པའི་ཚོགས་ཆེན་ལ་
ཞུགས། ཕྱི་ཉིན་སྔ་དྲོ་སྨན་ཁང་དུ་སོང་ནས་མིག་བསྟན། ཚེས་
ཉེར་བཞི་ཉིན་རྒྱལ་ཡོངས་མི་དམངས་འཐུས་མིའི་ཚོགས་ཆེན་
སྐབས་བདུན་པའི་གྲོས་ཚོགས་ཐེངས་གསུམ་པར་ཟུར་ཞུགས་བྱས་

[642]
ཞུགས། ཚེས་ཉེར་དགུ་ཉིན་ཕྱི་དྲོ་མཛའ་གཅུགས་ཚོང་ཁང་
དུ་ལྟ་སྐོར་ལ་སོང། ཧོར་ཟླ་གསུམ་པའི་ཚེས་གཅིག་ སྤྱི་ལོ་་
ཟླ་་ཚེས་་  གི་དགོང་མོ་མི་དམངས་ཚོགས་ཁང་ཆེན་མོའི་ཐོག་
ཁང་དུ་མི་རིགས་གྲངས་ཉུང་གི་ཨུ་ཡོན་དང་འཐུས་མི་རྣམས་ལ་ཇ་
ཚོགས་ཀྱི་དགའ་སྟོན་དྲངས་པའི་གྲས་སུ་ཞུགས། དེའི་ཕྱི་ཉིན་
འཐུས་མིའི་ཚོགས་ཆེན་ལ་ཟུར་ཞུགས་བྱས། ཕྱི་དྲོ་ཀྲུང་དབྱངས་
མི་རིགས་སློབ་གྲྭ་ཆེན་མོའི་ནང་གི་བོད་ཡིག་སྡེ་ཁག་ལ་བོད་ཀྱི་ལོ་
རྒྱུས་སོགས་ཀྱི་བཤད་པ་རྒྱས་ཙམ་བྱས། འདི་སྐབས་སུ་ཆབ་མདོ་
དགོན་གྱི་ཨ་ལགས་རྒྱ་ནག་པ་ཚང་གིས་ཆབ་མདོ་དགོན་ལ་དབང་
བཀའ་ཆོས་མང་བོ་ཞིག་དགོས་པས་ཉིད་ཅི་ནས་ཀྱང་གཅིག་ཕེབས་
དགོས་ཞེས་ཡང་ཡང་ཞུས་པར། དེ་ལུགས་་སྐྱབས་མགོན་རིན་
པོ་ཆེ་དང་ཁྲི་གུང་ཐང་བ་རྣམ་གཉིས་ལ་ཞུས་པས་ཕེབས་ན་ཤིན་ཏུ་
ལེགས་ཞེས་བཀའ་གནང་ཁྲོལ་བས་བདག་གིས་ཀྱང་ཡོང་རྒྱུ་ཁས་
བླངས། དེའི་ཕྱི་ཉིན་གྲོས་ཚོགས་ཀྱི་མཇུག་བསྡུས། དགོང་མོ་ཁ་
ཤས་ལ་འཇམ་དཔལ་མཚན་བརྗོད་ཀྱི་ལུང་བཏོན། ཚེས་བཞི་
ཉིན་བོད་བརྒྱུད་ནང་བསྟན་གྲོས་ཚོགས་སུ་ཞུགས་ཏེ་སྔ་དྲོ་་འཇམ་
བཞད་རིན་པོ་ཆེས་གྲོས་ཚོགས་ཀྱི་གཙོ་འཛིན་མཛད། གུང་ཐང་
རིན་པོ་ཆེས་གསུང་བཤད་འགངས་ཅན་མང་བོ་གནང། དེའི་

[643] ཕྱི་དྲོ་ཨ་ལགས་འཇམ་
པོས་ཀྱང་གཏམ་རྒྱས་པ་ཞིག་བཤད། དེའི་ཕྱི་ཉིན་གུང་ཐང་རིན་
པོ་ཆེས་གྲོས་ཚོགས་ཀྱི་གཙོ་འཛིན་གནང། ཕྱི་དྲོ་བདག་ཚོགས་
འདུར་ཞུགས་མ་ཐུབ་པར་གནམ་གྲུ་ལ་བསྡད་དེ་ཁྲིན་ཏུའུ་རུ་འབྱོར་
ཚེས་བདུན་ སྤྱི་ལོ་་ཟླ་་ཚེས་་  ཉིན་ལམ་དུ་ཞུགས་ཏེ་ཁྲོ་ཆུ་
རྫོང་དུ་བསྡད། དེའི་ཕྱི་ཉིན་དམུ་དགེར་འབྱོར། དེའི་ཕྱི་ཉིན་
དཔེ་ཆ་སོགས་གྲ་སྒྲིག་བྱས། ཚེས་བཅུ་ཉིན་ལམ་དུ་ཞུགས་ཏེ་
ལིས་རྫོང་དུ་བསྡད། བོད་ཡིག་པར་ཁང་གིས་སྣེ་ལེན་བྱས་ཤིང་
དེའི་ཕྱི་ཉིན་བསྟན་འགྱུར་ཞུ་དག་བྱེད་མཁན་གྱི་དགེ་འདུན་པ་ཞེ་
ལྔ་ལ་མཇལ་འཕྲད་བྱས་ཏེ་དགོང་མོ་འབར་ཁམས་སུ་འབྱོར། ཧོར་
ཟླ་གསུམ་པའི་ཚེས་བཅོ་བརྒྱད་ སྤྱི་ལོ་་ཟླ་་ཚེས་་  ཉིན་
གྱི་སྔ་དྲོ་རྔ་བ་བོད་རིགས་རང་སྐྱོང་ཁུལ་སྲིད་གྲོས་སྐབས་བརྒྱད་
པའི་གྲོས་ཚོགས་ཐེངས་གསུམ་པ་འགོ་འཛུགས་ཀྱི་ཚོགས་འདུར་
ཞུགས། ཚེས་ཉི་ཤུ་ཉིན་གྱི་ཕྱི་དྲོ་རྔ་བ་ཁུལ་མི་དམངས་འཐུས་
མིའི་ཚོགས་ཆེན་སྐབས་དྲུག་པའི་གྲོས་ཚོགས་ཐེངས་གསུམ་པར་
ཟུར་ཞུགས་བྱས། ཚེས་ཉེར་གཉིས་ཉིན་གྱི་སྔ་དྲོ་མི་རིགས་མཐུན་
སྒྲིལ་སྐོར་གྱི་ཚོགས་ཆེན་སྐབས་གཏམ་བཤད་བྱས། ཚེས་ཉེར་
གསུམ་ཉིན་གྱི་ཕྱི་དྲོ་རྔ་བ་ཁུལ་གཟུགས་མཐོང་གློག་འཕྲུལ་ནང་དུ་
གཏམ་བཤད། ཚེས་ཉེར་བཞི་ཉིན་བོད་སྨན་ཁང་འཛུགས་རྒྱུའི་

[644] ཚེས་
ཉེར་ལྔ་ཉིན་སྲིད་གྲོས་ཚོགས་འདུ་མཇུག་བསྡུས། ཚེས་ཉེར་དྲུག་
ཉིན་ཁུལ་མི་དམངས་འཐུས་མིའི་ཚོགས་ཆེན་མཇུག་བསྡུ་བའི་
ཚོགས་ཆེན་ལ་ཞུགས། འདི་སྐབས་ཆབ་མདོ་དགོན་གཞུང་གིས་
ཚབ་བྱས་ཏེ་རྫོང་ནང་སྤྲུལ་སྐུ་བྱམས་པ་མཁས་གྲུབ་ཚང་དང་རྟ་
དབང་གཉིས་ཀྱིས་དངོས་སྐྱེས་དུ་མ་དང་བཅས་ཁྱེད་ཆབ་མདོ་
དགོན་དུ་ཕེབས་རྒྱུའི་གདན་འདྲེན་པར་ཡོང་བ་ཡིན་ཟེར་བས་
བདག་གིས་ཡོང་རྒྱུའི་དུས་ཚོད་སོགས་གསལ་བར་བཤད་དེ་ཁོང་
གཉིས་ཕྱིར་བཏང། ཚེས་ཉེར་བརྒྱད་ཉིན་སཾ་བོད་ཤན་སྦྱར་པར་
སྐྲུན་ལེགས་པར་གྲུབ་པའི་དགའ་སྟོན་དུ་ཞུགས་ནས་གཏམ་བཤད་
དེའི་ཕྱི་ཉིན་འབར་ཁམས་དགེ་ཐོན་སློབ་གྲྭར་སོང་ནས་བཤད་པ་
རྒྱས་པ་བྱས། ཧོར་ཟླ་བཞི་བའི་ཚེས་གཉིས་ སྤྱི་ལོ་་ཟླ་་
ཚེས་་  ཉིན་རྔ་བར་ཡོང། ཚེས་དྲུག་ཉིན་གྲྭ་བ་ཞིག་ལ་མངོན་
རྟོགས་རྒྱན་གྱི་ལུང་བཏོན། ཚེས་བདུན་ཉིན་མཚན་ཉིད་དགོན་
གྱི་ཤེས་རབ་ཐོགས་མེད་ལ་བདེ་མཆོག་བསྙེན་ཆེན་བྱེད་ཚུལ་ཁྲིད་
ཚེས་བརྒྱད་ཉིན་ཇོ་ནང་གི་གྲྭ་བ་ཁ་ཤས་ལ་བསྟོད་སྤྲིན་རྒྱ་མཚོ་
འཇིགས་མེད་དབང་བོ་ཚང་གི་འཇམ་དབྱངས་དཀར་བོའི་སྒྲུབ་
ཐབས། ལམ་རིམ་བསྡུས་དོན་རྣམས་ཀྱི་ལུང་བཏོན། ཚེས་དགུ་
ཉིན་སྒོ་མང་སྒར་དུ་སོང་སྟེ་དམུ་དགེ་དགོན་གྱི་འཆམ་འབག་བཟོ་

[645] ཚེས་
བཅུ་གཅིག་ཉིན་སྒོ་མང་དགོན་གྱི་འདུ་ཁང་གསར་བ་རྩིག་བཟོ་
བྱེད་བཞིན་པའི་ལས་གནས་དང། གཞན་ཡང་བཞེངས་གྲུབ་
པའི་དམ་ཅན་ལྷ་ཁང་དང། གནས་ཆུང་ལྷ་ཁང་སོགས་སུ་རབ་
གནས་དང་ཤིས་བརྗོད་བྱས། ཕྱི་དྲོ་གྲྭ་ཚང་ཡོངས་ལ་སྡོམ་གསུམ་
བསླབ་བྱ་ཁྲིད་པའི་འགོ་བརྩམས། ཕྱུག་ཚང་གི་སྐུ་བསྟོད་གསོལ་
འདེབས་ཤིག་སྔར་བདག་གིས་བརྩམས་པ་དེའི་ལུང་བཏོན། ཚེས་
བཅུ་གསུམ་ཉིན་གྱི་ཕྱི་དྲོ་སོ་ཐར་སྡོམ་པའི་མཇུག་གྲུབ་སྟེ་བྱང་
སེམས་སྡོམ་པའི་འགོར་བཞག་ཕྱི་དྲོ་སྤྲུལ་སྐུ་བསྟན་པའི་རྒྱལ་
མཚན་གྱི་ཤག་ཏུ་སྤོར་ཏེ་ཞག་གཉིས་ལ་བསྡད། ཚེས་བཅོ་ལྔ་ཉིན་
ཚོ་དྲུག་སྨྱུང་གནས་པ་སྟོང་ལྷག་ལ་དགའ་ལྡན་ལྷ་བརྒྱ་མ་དང་ཡོན་
ཏན་གཞིར་གྱུར་མ། མ་ཎི། ཨ་ར་པ་ཙ་ན། ཕྱག་རྡོར་གྱི་
བསྙེན་པ། རྟ་མགྲིན་བསྙེན་པ། ནཱ་ག་རཀཤའི་བསྙེན་པ་སོགས་
ཀྱི་ལུང་དང། སྨྱུང་གནས་ཀྱི་ཕན་ཡོན་སོགས་ཀྱི་བཤད་པ་བྱས་
དེའི་ཕྱི་ཉིན་གྱི་ཞོགས་པར་ཁྱིམ་པ་ཉིས་བརྒྱ་ལྷག་ལ་བསྙེན་གནས་
ཡན་ལག་བརྒྱད་པའི་སྡོམ་པ་ཕོག་ཕྱི་དྲོ་རྫོང་ཐོག་ཏུ་ཡོང། ཚེས་
བཅུ་དགུའི་ཉིན་བསྭེ་དགོན་གྱི་གྲྭ་བ་གཉིས་ལ་ཡོན་ཏན་གཞིར་
གྱུར་མའི་ལུང་བཏོན། ཚེས་ཉེར་གཅིག་ཉིན་གྱི་སྔ་དྲོ་འབར་
ཁམས་ནས་བསུ་མ་ཐོན་པས་ལམ་དུ་ཆས་ཏེ་ཕྱི་དྲོ་འབར་ཁམས་སུ་

[646] ཚེས་ཉེར་དྲུག་ཉིན་སི་ཁྲོན་ཞིང་ཆེན་བོད་ཡིག་སློབ་གྲྭའི་
ཧོ་ཧྲུའུ་ཅི་དང་ཁོ་ཀྲང་རིག་འཛིན་རྣམ་རྒྱལ་གཉིས་གདན་འདྲེན་
དུ་འབྱོར། ཚེས་ཉེར་བརྒྱད་ཉིན་ཁུལ་སྲིད་གྲོས་ཀྱི་སྲིད་འཛིན་
ཁོ་ཀྲང་རྒྱ་མཚོས་བསྐྱལ་ཏེ་ཨ་ལགས་བསྟན་པའི་རྒྱལ་མཚན་
མཆོད་དཔོན་ཤེས་རབ་རྒྱ་མཚོ། བསླབ་གསུམ་རྒྱ་མཚོ་དང་ངེད་
ཅག་སྲིད་གྲོས་ཁང་གི་རླངས་འཁོར་ཆུང་བ་ཞིག་ལ་བསྡད། གདན་
འདྲེན་པ་གཉིས་དང་རྒྱ་མཚོ་རྣམས་རླངས་འཁོར་ཆུང་བ་གཞན་
ཞིག་ལ་བསྡད་ནས་ཐུགས་རྗེ་ཆེན་པོའི་ཆུ་བརྒྱུད། འཛམ་ཐང་
ནས་འོངས་པའི་ཆུ་གཡས་ཕྱོགས་སུ་བསྐྱུར་ཏེ། རྒྱ་མི་ནགས་ལས་
པ་ཡོད་སའི་ལུང་ཆུང་བརྒྱུད་དེ་གཡུ་ཁོག་ཏུ་སླེབས། ས་དེ་ནི་
དཀར་མཛེས་བོད་རིགས་རང་སྐྱོང་ཁུལ་གྱི་ས་ཡིན་འདུག་གཡུ་
ཁོག་ནི་རི་སྟོད་ནགས་ཚལ་ཡིན་ལ་རི་སྨད་སྤང་ལྗོངས་སུ་འདུག་
པས་ཧ་ཅང་ས་ཆ་སྐྱིད་པོ་ཞིག་རེད། དེར་གཡུ་མཁར་དགོན་ཞེས་
པའི་རྙིང་མའི་དགོན་པ་ཞིག་འདུག་དེ་ནས་ལ་བརྒལ་བས་རྟའུ་
རྫོང་གི་གྲོང་རྡལ་འདུག་དེར་ཉ་མཚོ་དགོན་ཞེས་པ་ཧོར་ཆོས་རྗེ་
ངག་དབང་ཕུན་ཚོགས་ཀྱིས་ཕྱག་འདེབས་མཛད་པ་ཡིན་ཟེར་
རྒྱུན་དུ་གྲྭ་བ་བརྒྱ་ལྷག་ལས་མི་འདུག་དེའི་ཉེ་འདབས་སུ་ཞིང་
ཆེན་བོད་ཡིག་སློབ་གྲྭ་ཡོད་པས་དེ་ནས་ཉིན་བཅོ་ལྔའི་རིང་ལ་སྔ་དྲོ་
དུས་ཚོད་གཉིས་གཉིས་ལ་བློ་གསལ་རིག་སྒོ་ཁྲིད་ཁུལ་བྱས། གཙོ་

[647] ཨ་ལགས་བསམ་གཏན་
བསྟན་པའི་རྒྱལ་མཚན་དང་ཤེས་རབ་གཉིས་ཀྱིས་ཀྱང་དཔེ་ཁྲིད་
བྱས། འགའ་ཞིག་ལ་དགེ་བསྙེན་གྱི་སྡོམ་པ་ཕོག་ཅིང། ཁ་ཤས་
ལ་གུང་ཐང་ཚང་གི་སློབ་གཉེར་བསླབ་བྱའི་ལུང་བཏོན། ཧོར་ཟླ་
ལྔ་བའི་ཚེས་བཅུ་གཅིག་ཉིན་ཆབ་མདོ་དགོན་གྱི་འཕྲིན་ལས་ཆོས་
འཕེལ་དང་རྣམ་རྒྱལ་གཉིས་བསུ་བར་ཐོན། ཚེས་བཅུ་གཉིས་
ཉིན་གྱི་སྔ་དྲོ་དགེ་སློབ་ཡོངས་དང་མཉམ་དུ་པར་མང་བོ་བརྒྱབ་
པ་དང། ཕྱི་དྲོ་བཞུགས་མོལ་ཚོགས་འདུ་འཚོགས། དར་
ཞིག་བྱིན་པའི་ངོས་ལ། ལཉྪ་དང་བོད་ཡིག་ཤན་སྦྱར་དུ། པ་སིལ་
ལྡན་གངས་ཀྱི་ར་བ་ན། །ལྔ་ཕྲག་ཟུང་གི་རིག་པའི་གནས། །
ཡོངས་སུ་མཁྱེན་པའི་པཎྜི་ཏ། །བདག་པོ་ཉིད་ལས་གཞན་ན་
སུ། །ཞེས་བྲིས་འདུག་དགོང་མོ་སྨན་པ་འོད་ཟེར་གྱིས་ཁོང་
ཚོའི་དགོན་གྱི་སྤྲུལ་སྐུ་ཞིག་ཁྲིད་བྱུང་ནས་ཆོས་འབྲེལ་ཞུས་པས་
གང་བློ་མ་དང། བསྟོད་པ་དོན་ཟབ་མ། ཆུ་འཛིན་དཀར་བོ་མ་
རྣམས་ཀྱི་ལུང་བཏོན། ཚེས་བཅུ་གསུམ་ཉིན་སློབ་གྲྭའི་རླངས་
འཁོར་ཆུང་བ་གཅིག་དང་ཁོ་ཀྲང་གཞོན་པ་བྱང་དགའི་སྐྱེལ་མ་
དང། ཆབ་དགོན་བྱམས་པ་གླིང་གི་བསུ་བར་ཡོང་བའི་རླངས་
འཁོར་ཆུང་བ་གཉིས་ཀྱིས་བསུ་སྐྱེལ་དང་བཅས་ལམ་དུ་ཞུགས་ཏེ་
བྲག་མགོ་དགོན་དུ་འབྱོར་བས་དེ་གའི་མཁན་པོ་བློ་བཟང་དོན་

[648]
གདུགས་དར་སོགས་བསུ་བ་རྒྱ་ཆེན་པོ་དང་བཅས། ཁྲི་ལ་བསྡད་
དེ་མཎྜལ་སྐུ་གསུང་ཐུགས་རྟེན་དང་དངོས་འབུལ་གྱི་གཙོས་ཀུན་
གྱིས་རེ་བ་བཞིན་མཇལ་ཁ་བཏང། སྟེང་འོག་གི་རྟེན་དང་བརྟེན་
པར་མཆོད་མཇལ་རྒྱས་པ་བྱས་རྗེས་གསོལ་སྟོན་དྲངས། དེར་གྲྭ་
བ་ལྔ་བརྒྱར་མ་ལོངས་ཙམ་བཞུགས་ཟེར། དེ་ནས་གྲྭ་ཚང་ཡོངས་
ཀྱིས་སྐྱེལ་མ་དང་བཅས་ལམ་དུ་ཞུགས་ཏེ་ཕྱི་དྲོ་སི་ཁྲོན་ཞིང་ཆེན་
བོད་བརྒྱུད་ནང་བསྟན་སློབ་གླིང་གིས་བོས་པ་ལྟར་དེར་འབྱོར་བས་
རྒྱ་གླིང་སེར་འཕྲེང་བཅས་བསུ་བ་བྱས། གསུང་བཤད་དང་ཆོས་
འབྲེལ་ཞིག་དགོས་ཞུས་པར་བརྟེན་བསླབ་བྱ་མང་བོ་དང་ཡོན་ཏན་
གཞིར་གྱུར་མའི་ལུང་བཏོན། སངས་རྒྱས་མར་མེ་མཛད་ཀྱི་སྐུ་ལི་
མ་ཞིག་བཅས་ཕུལ། དེ་ནས་ཡང་གསོལ་སྟོན་དྲངས་པ་རོལ་ཏེ་
དགོང་མོ་དཀར་མཛེས་གྲོང་རྡལ་གྱི་སྣེ་ལེན་ཁང་དུ་བསྡད། ཕྱི་
ཉིན་སྔ་མོར་དཀར་མཛེས་དགོན་པར་མཇལ་བར་སོང་བས་སྤྲུལ་སྐུ་
སྐྱབས་མགོན་ཚང་གིས་གཙོས་ལས་སྣེ་རྣམས་ཀྱིས་རྒྱ་གླིང་སྤོས་སྣ་
བཅས་འདུ་ཁང་སྟེང་དུ་གསོལ་ཚིགས་དྲངས་ཏེ་འཕྲོས་མོལ་རྒྱས་པ་
བྱས། སྟེང་འོག་གི་སྐུ་གསུང་ཐུགས་རྟེན་དང། ཆོས་གྲྭའི་རྩོད་
གྲལ་སོགས་ལ་ཞིབ་མཇལ་བྱས། སྐྱབས་མགོན་དང་མཁན་པོ་
གཉིས་ཀྱིས་རྗེས་སོར་ཁྱེད་དགོན་འདིར་ཕེབས་ནས་མ་མཐའ་ཟླ་

[649] དཔེ་ཁྲིད་ཞིག་གནང་རྒྱུ་བཀའ་དྲིན་
སྐྱོང་རོགས་གསུངས། དེ་ནས་ལམ་དུ་ཞུགས་ཏེ་སྡེ་དགེ་རྫོང་གི་ས་
ཁོངས་མ་ཎི་ཀ་མགོར་འབྱོར་བས་དེ་ནས་ཉིན་གུང་གི་ཟས་ཟོས་
དེ་ནས་ཡིད་ལྷུང་མཚོ་འགྲམ་བརྒྱུད་ཁྲོ་ལ་རིང་མོ་བརྒལ་ཏེ་ཕྱི་དྲོ་སྡེ་
དགེ་རྫོང་དུ་འབྱོར་བས་ནུབ་དེར་སྣེ་ལེན་ཁང་དུ་བསྡད། སྤྲུལ་སྐུ་
ཀརྨ་སེང་གེ་དང་ཐུབ་བསྟན་ཚེ་རིང་གཉིས་ཀྱིས་སྣེ་ལེན་གཟབ་རྒྱས་
གནང། ཚེས་བཅོ་ལྔ་ཉིན་གྱི་སྔ་དྲོ་སྡེ་དགེ་པར་ཁང་ཆེན་མོ་
ལ་ཞིབ་པར་མཇལ་ཞིང། པར་ཁང་ནས་དཔེ་ཆ་ཁ་ཤས་བླུས་
པར་ཡོན་མ་བླངས། ཕྱི་དྲོ་འདུ་ཁང་དང་བཀའ་བསྟན་གྱི་དཔར་
ལ་མཇལ་ཞིང་འདུ་ཁང་ནས་ཁོ་ཚོས་སྣེ་ལེན་བྱས། དེ་ནས་དགེས་
བླ་ཞེས་པའི་བླ་མ་བགྲེས་པོ་དགུང་ལོ་གྱ་བརྒྱད་བཞེས་པ་གསན་རྒྱ་
ཤིན་ཏུ་ཆེ་བ་ཞིག་ཡོད་པ་ལ་མཇལ། དེ་ནས་བོད་སྨན་ཁང་ཤིན་
ཏུ་རྒྱ་ཆེ་བ་ཞིག་ཡོད་པ་དེའི་ནང་དུ་སོང་ནས་སྨན་གྱི་འགྲེམ་སྟོན་
སོགས་ལ་བལྟས། ཁོ་ཚོས་སྣེ་ལེན་གཟབ་རྒྱས་བྱས་ཏེ་འཇམ་དཔལ་
མཚན་བརྗོད་ཀྱི་ལུང་དགོས་ཟེར་བ་བཞིན་ལུང་བཏོན། སྨན་སྣ་
ཁ་ཤས་གནང་བ་བླངས། སྨན་འགའ་ཞིག་ཉོས། དགོང་མོ་
ཀརྨ་སེང་གེ་དང་ཐུབ་བསྟན་ཚེ་རིང་གཉིས་ཀྱིས་མགྲོན་དུ་བོས་པས་
དེར་སོང། ངེད་ཅག་འཁོར་བཅས་ལ་བཟང་སྤྱོད་ཀྱི་དཔེ་མང་བོ་
ཞིག་བྱིན། དེའི་ཕྱི་ཉིན་ཆབ་མདོ་དགོན་གྱི་རླངས་འཁོར་གཞན་

[650]
དང་བཅས་ཕྱིར་ལོག་རྒྱུ་བྱས་ཏེ། ངེད་ཅག་ལམ་དུ་ཞུགས། ལམ་
བར་དུ་ཁྱིམ་ཚང་གཅིག་གིས་ཇ་ཞུས་བྱས་པ་བླངས། དེ་ནས་ལ་
ཆེ་ཆུང་གསུམ་བརྒལ་ཏེ་ཐོ་པ་ཡུལ་ཚོར་འབྱོར་བས་དེར་བསྡད་
ཚེས་བཅུ་བདུན་ཉིན་སྟག་མ་ལ་བརྒལ། རི་ཞོལ་དུ་ཆབ་མདོ་དགོན་
གྱི་ཇ་ཐབ་སྟེང་དུ་བབས། ཇ་ཐབ་ཁར་མཁན་པོ་རིན་པོ་ཆེ་བྱམས་
པ་ཆོས་གྲགས་དང། རྒྱ་ནག་སྤྲུལ་སྐུ་རིན་པོ་ཆེ། རྫོང་ནང་སྤྲུལ་
སྐུ་རིན་པོ་ཆེ། དུས་འཁྲོ་སྤྲུལ་སྐུ་རིན་པོ་ཆེ་དང་ལས་ཀྱི་སྣེ་མོ་བ་
རྣམས་ཀྱིས་བསུ་བ་བྱས། དེ་ནས་དགོན་དུ་འབྱོར་ཏེ་གྲྭ་མང་གིས་
སེར་འཕྲེང་རྒྱ་གླིང་གདུགས་དང་རྒྱལ་མཚན་སོགས་དང་བཅས་
འདུག་གནས་འདུ་ཁང་སྟེང་དུ་འབྱོར། ལས་སྣེ་དག་སླེབས་ཏེ་
གསུང་མོལ་རྒྱས། ཉིན་ཤས་ལ་ངལ་གསོས། ཧོར་ཟླ་ལྔ་བའི་
ཚེས་བཅུ་དགུ་ཉིན་སྔ་དྲོ་གྲོང་བ་སྟོང་ཕྲག་གཅིག་ལྷག་ལ་མཇལ་ཁ་
བཏང། ཕྱི་དྲོ་གྲོང་བ་བརྒྱ་ཕྲག་གསུམ་ཙམ་ལ་མཇལ་ཁ་བཏང་
དེའི་འཕྲོར་དགོན་པའི་ལས་སྣ་མཁན་རིན་པོ་ཆེ་བྱམས་པ་ཆོས་
གྲགས་དང། རྫོང་ནང་སྤྲུལ་སྐུ། རྒྱ་ནག་པ། དུས་འཁྲོ་སྤྲུལ་
སྐུ་སོགས་ལ་གྲོས་བྱས་ནས་བཀའ་ཆོས་ཀྱི་སྐོར་ལ་དགོས་མཁོ་
སོགས་བཤད་བསྡུར་བྱས། དགོང་མོ། རྗེ་རིན་པོ་ཆེའི་རྣམ་ཐར་
བསྡུས་པ་ཞིག་བརྩམས་པའི་མཇུག་བྲིས། དེའི་ཕྱི་ཉིན་ཚེ་དཔག་

[651]
དཔག་མེད་ལྷ་དགུའི་དབང་ཞུས། གྲོང་བ་བརྒྱ་ཕྲག་ཁ་ཤས་ལ་
མཇལ་ཁ་བཏང། དེ་རྗེས་དགེ་བཤེས་ཡུ་ལྷ་དང་རྟ་མགྲིན་གཉིས་
ཀྱིས་མཎྜལ་རྟེན་གསུམ་ཕུལ། ཕྱི་དྲོ་གྲོང་བ་ཆིག་སྟོང་ལྷག་ལ་
མཇལ་ཁ་བཏང། ཚེས་ཉེར་གཅིག་ཉིན་གྱི་སྔ་དྲོ་གྲོང་བ་བརྒྱ་
ཕྲག་ཁ་ཤས་ལ་མཇལ་ཁ་བཏང། དེ་ནས་ཆོས་གྲྭ་ལ་སོང་ནས་
འཛིན་གྲྭ་ཐམས་ཅད་ལ་མཇལ་ཞིང། འཛིན་གྲྭ་འགའ་རེའི་ནང་
དུ་རྟགས་གསལ་འགའ་རེ་བཏང། དེ་ནས་ཀུན་དགའ་ར་བ་དང་
ཐོས་བསམ་གླིང་གི་འདུ་ཁང། ཚོགས་ཆེན་འདུ་ཁང་བཅས་ལ་
ཞིབ་མཇལ་བྱས། ཡང་གྲོང་བ་རྣམས་ལ་མཇལ་ཁ་བཏང། ཚེས་
ཉེར་གཉིས་ཉིན་གྱི་སྔ་ཕྱི་དྲོ་གཉིས་ཀར་མཇལ་ཁ་བཏང། ཚེས་
ཉེར་གསུམ་ཉིན་གྱི་སྔ་དྲོ་སྔར་བཞིན་མཇལ་ཁ་བཏང། ཕྱི་དྲོ་མཁན་
པོ་སོགས་སྤྲུལ་སྐུ་དང་ལས་སྣ་རྣམས་ཀྱིས་སྤོས་སྣ་དང་རྒྱ་གླིང་
བཏང་ཞིང། འདུ་ཁང་ནང་དུ་སོང་ནས་གྲྭ་བ་སྟོང་ཕྲག་ལྷག་
དང་གྲོང་བ་བཅས་ལ་ལམ་གྱི་གཙོ་བོ་རྣམ་གསུམ་གྱི་ཁྲིད་བཏོན་
ཚེས་ཉེར་བཞི་ཉིན་གྱི་སྔ་དྲོ་དཀོན་རྡོར་སྤྲུལ་སྐུ་རིན་པོ་ཆེ་འཁོར་
བཅས་ལ་མཇལ་འཕྲད་བྱས། ཕྱི་དྲོ་གདུགས་དཀར་དབང་གི་སྟ་
གོན་བཏོན། དེའི་འཕྲོར་གྲོང་བ་སྟོང་ཕྲག་ཁ་ཤས་ལ་མཇལ་ཁ་
བཏང། ཚེས་ཉེར་ལྔ་ཉིན་གདུགས་དཀར་ལྷ་བཅུ་བདུན་མའི་

[652]
བཅས་བཏོན། གྲོང་བ་སྟོང་ཕྲག་ཁ་ཤས་ལ་མཇལ་ཁ་བཏང་
ཚེས་ཉེར་དྲུག་ལ་ཚེ་དཔག་ལྷ་དགུའི་དབང་བཏོན། མཇུག་ཏུ་
རྒྱ་ནག་པ་རིན་པོ་ཆེའི་གཙོས་ཚེ་དཔག་གྲྭ་ཚང་གིས་མཎྜལ་རྟེན་
གསུམ་འབུལ་བ་བཅས་བླངས། གྲོང་བ་རྣམས་ལ་མཇལ་ཁ་
བཏང། ཚེས་ཉེར་བདུན་ལ་སྔ་དྲོ་ཁྱིམ་པ་གཉིས་ལ་ཚངས་སྤྱོད་
དགེ་བསྙེན་བསྒྲུབས། གྲོང་བ་མང་བོ་ལ་མཇལ་ཁ་བཏང། ཚེས་
ཉེར་བརྒྱད་ལ་བདེ་མཆོག་ལཱུ་ཨི་པའི་དབང་བཏོན། ཚེས་ཉེར་
དགུ་ལ་སྔ་དྲོ་གྲོང་བ་བརྒྱ་ཕྲག་ཁ་ཤས་ལ་མཇལ་ཁ་བཏང། ཕྱི་དྲོ་
རྫོང་ནང་རིན་པོ་ཆེའི་གཙོས་རྣམ་གྲོལ་གྲྭ་ཚང་གིས་མཎྜལ་རྟེན་
གསུམ་དངུལ་ལོར་བཅས་ཕུལ་ཏེ། སྤྱན་རས་གཟིགས་རྒྱལ་བ་རྒྱ་
མཚོ་དང་བདེ་མཆོག་ངམ་རྫོང། མི་ཏྲ་ལྷ་དྲུག་གི་རྗེས་གནང་
རྣམས་ཞུས། ཁོམ་པ་ཡོད་ན་འདོན་རྒྱུ་ཁས་བླངས། གྲོང་བ་
མང་བོ་ལ་མཇལ་ཁ་བཏང། གྲྭ་བ་དང་གྲོང་བ་ཁ་ཤས་ཀྱིས་ཐ་
མ་ཁ་བཅད། ཚེས་སུམ་ཅུ་ཉིན་གྱི་སྔ་དྲོ་སྔར་བཞིན་མཇལ་ཁ་
བཏང། ཕྱི་དྲོ་ཆིངས་སུ་ཙུག་ཐུའི་གསུང་གི་སྒྲུབ་ཐབས་རིན་ཅེན་
འབྱུང་གནས་ཀྱི་ལྷན་ཐབས་སྟེང་ནས་ཇོ་ལུགས་སྒྲོལ་དཀར་ཡིད་
བཞིན་འཁོར་ལོ་ནས་བཟུང། དབྱངས་ཅན་མ་དཀར་མོའི་བར་
རྗེས་གནང་ལྔ་བཏོན། ཤོལ་ཟླ་ལྔ་བའི་ཚེས་གཅིག་ལ་སྔ་དྲོ་སྨན་

[653] ཕྱི་
དྲོ་གཉན་སྒྲོལ་ཡན་ལག་དྲུག་པ་ནས་རྡོར་སེམས་སེར་བོའི་བར་
རྗེས་གནང་ལྔ་བཏོན། ཚེས་གཉིས་ལ་རྡོ་རྗེ་གདན་པ་གཙོ་འཁོར་
གསུམ་ནས་བདེ་མཆོག་ལྷན་སྐྱེས་བར་རྗེས་གནང་བཅུ་བཏོན་
ཚེས་བཞི་ལ་ནཱ་རོ་མཁའ་སྤྱོད་དང་དཔྱལ་ལུགས་མཁའ་སྤྱོད་གཉིས་
ཀྱི་རྗེས་གནང། ཚེས་ལྔ་ལ་མཻ་ཏྲི་མཁའ་སྤྱོད་ནས་ཕག་མོ་གནམ་
ཞབས་མའི་བར་རྗེས་གནང་ལྔ་བཏོན། ཚེས་དྲུག་ལ་ཕག་མོ་ཀུརྨ་
པཱ་དའི་ནས་བཅུ་གཅིག་ཞལ་དཔལ་མོའི་ལུགས་ཀྱི་བར་རྗེས་གནང་
དགུ་བཏོན། ཚེས་བདུན་ལ་དོན་ཞགས་ལྷ་ལྔ་བ་རིའི་ལུགས་ནས་
སྤྱན་རས་གཟིགས་རྒྱལ་བ་རྒྱ་མཚོའི་བར་རྗེས་གནང་བཅུ་གསུམ་
བཏོན། ཚེས་བརྒྱད་ལ་བཀའ་གདམས་ལྷ་བཞིའི་ནང་གི་སྒྲོལ་མ་
ནས་ཙུནྡ་ཏཱ་རེའི་བར་རྗེས་གནང་བཅུ་བཞི་བཏོན། ཚེས་དགུ་
ལ་ངལ་གསོ་བྱས། ཚེས་བཅུ་ལ་ཕྱག་རྡོར་ཨུ་ཙརྱ་ནས་ཕྱག་རྡོར་
འབྱུང་འདུལ་གསར་མའི་བར་རྗེས་གནང་བཅུ་བཏོན། ཚེས་
བཅུ་གཅིག་ལ་རྟ་མགྲིན་དཔའ་ཅིག་ཇོ་བོའི་ལུགས་ནས་རྟ་མགྲིན་
ལྕགས་རལ་ཅན་གྱི་བར་རྗེས་གནང་དྲུག་བཏོན། ཚེས་བཅུ་གཉིས་
ལ་མི་གཡོ་བ་སྔོན་པོ་བུས་བཙུགས་མ་ནས་ཚེ་དཔག་མེད་དཀར་བོ་
མི་ཏྲའི་ལུགས་ཀྱི་བར་རྗེས་གནང་བཅུ་བཏོན། ཚེས་བཅུ་གསུམ་
ལ་གཙུག་ཏོར་རྣམ་རྒྱལ་ལྷ་དགུ་ནས་འཇམ་དཀར་ཤེར་རབ་འཁོར་

[654] ཚེས་བཅུ་བཞི་ལ་རྗེ་བཙུན་
བྱམས་པ་ནི་རི་ཏི་བའི་ལུགས་ནས་དམ་ཚིག་གསུམ་བཀོད་གཙོ་
རྐྱང་བར་རྗེས་གནང་བཅུ་བཏོན། ཚེས་བཅོ་ལྔ་ལ་སྔ་དྲོ་ཨ་ལགས་
བསྟན་པའི་རྒྱལ་མཚན་གྱིས་ངས་བརྩམས་པའི་་བླ་ཁོ་རྡོ་རྗེ་འཆང་
གི་རྣམ་ཐར་ཡི་གེ་དབུ་ཅན་དུ་ཕབ་ཟིན་ནས། དཔེ་ཕུལ་ཏེ་ལུང་
ཞུས། ཕྱི་དྲོ་ཀུ་རུ་ཀུ་ལླེ་གསང་སྒྲུབ་ནས་གསང་འདུས་ནས་བྱུང་
བའི་ཁྲོ་བོ་བགེགས་མཐར་བྱེད་བར་རྗེས་གནང་བཅུ་བཏོན། ཚེས་
བཅུ་དྲུག་ལ་སྣ་ཚོགས་ཡུམ་དཀར་མོ་ནས་ཁྲོ་མོ་སྨེ་བརྩེགས་ནག་
མོའི་བར་རྗེས་གནང་བཅུ་གཉིས་བཏོན། ཚེས་བཅུ་བདུན་ལ་
བདེ་མཆོག་ཁྲོ་བོ་རེག་ཚིག་ནས་ནཱ་ག་རཀཤའི་བར་རྗེས་གནང་བཅུ་
བཏོན། ཚེས་བཅོ་བརྒྱད་ལ་སངས་རྒྱས་དཔའ་བོ་བདུན་ནས་
སྤྱན་རས་གཟིགས་དོན་ཡོད་མཆོད་པའི་ནོར་བུའི་བར་རྗེས་གནང་
བཅུ་གསུམ་བཏོན། ཚེས་བཅུ་དགུ་ལ་གསང་བའི་བདག་པོ་
ལྷན་སྐྱེས་ནས་ཚོགས་བདག་སེར་བོའི་བར་རྗེས་གནང་བཅུ་གསུམ་
བཏོན་ནས་རིན་འབྱུང་ནང་གི་ཏཱ་ར་ནཱ་ཐའི་གསུང་གི་རིགས་གསུམ་
མགོན་པོའི་ཆོ་གའི་ལུང་འདོན་པ་ཕྱག་ལེན་ལྟར་བྱས། ཚེས་
ཉི་ཤུ་ལ་རྩ་བའི་སྒྲོལ་མ་ལྗང་ཁུ་ནས་ཡོངས་སུ་སྨིན་པར་མཛད་པའི་
སྒྲོལ་མའི་བར་རྗེས་གནང་བཅོ་ལྔ་བཏོན། དེའི་ཉིན་བླ་བྲང་བཀྲ་
ཤིས་འཁྱིལ་ནས་འདུ་ཁང་བསྐྱར་བཞེངས་གྲུབ་པའི་དགའ་སྟོན་དུ་

[655]
འབྱོར། ཀུན་མཁྱེན་འདྲ་སྐུ་ལི་མ་དང་རྟེན་སྣ་དུ་མ་བསྐུར་འདུག་
ཚེས་ཉེར་གཅིག་ལ་སྒྲོལ་མ་ཁྲོ་གཉེར་གཡོ་བ་མ་ནས་རྣམ་སྲས་ཡང་
གསང་ཕྱག་མཚན་བཞི་བའི་བར་རྗེས་གནང་ཉེར་གཅིག་བཏོན་
ཚེས་ཉེར་གཉིས་ལ་ངལ་གསོས། ཚེས་ཉེར་གསུམ་ལ་ཛམྦྷ་ལ་སེར་
བོ་གཙོ་རྐྱང་ནས་ཛམྦྷ་ལ་ལྗང་ཁུ་དུས་འཁོར་ལུགས་བར་རྗེས་
གནང་བརྒྱད་བཏོན། ཚེས་ཉེར་བཞི་ལ་གནོད་སྦྱིན་ནོར་བུ་
བཟང་བོ་ནས་ཡིད་འཕྲོག་ནོར་རྒྱུན་མའི་བར་རྗེས་གནང་བརྒྱད་
བཏོན། ཚེས་ཉེར་ལྔ་ལ་གནོད་སྦྱིན་ཞང་བློན་བདུད་འདུལ་ནས་
ཁོལ་བོ་ཀུནྡྷ་ལིའི་བར་རྗེས་གནང་བརྒྱད་བཏོན། ཚེས་ཉེར་དྲུག་
ལ་གྲོང་བ་མེད་པར་གྲྭ་བ་དགེ་འདུན་པ་རྣམས་ལ་མགོན་པོ་བར་
ཆད་ཀུན་སེལ་ནས་མགོན་པོ་ཕྱག་བཞི་བ་གྲུབ་ཆེན་ཞི་བ་སྦས་པའི་
ལུགས་བར་རྗེས་གནང་དྲུག་བཏོན། ཚེས་ཉེར་བདུན་ལ་མགོན་
པོ་ཕྱག་བཞི་བ་ཀླུ་སྒྲུབ་ལུགས་ནས་གུར་མགོན་ལྕམ་དྲལ་བར་རྗེས་
གནང་བརྒྱད་བཏོན། ཚེས་ཉེར་བརྒྱད་ལ་གུར་མགོན་ལྷ་བརྒྱད་
མ་ནས་མགོན་པོ་ལེགས་ལྡན་མཆེད་གསུམ་བར་རྗེས་གནང་བརྒྱད་
བཏོན། ཚེས་ཉེར་དགུ་ལ་མགོན་པོ་ཨཾ་གྷོ་ར་ནས་མགོན་པོ་གྲི་
གུག་ལྷ་དགུ་ཛྙཱ་ནའི་ལུགས་བར་རྗེས་གནང་བརྒྱད་བཏོན། ཧོར་
ཟླ་དྲུག་པའི་ཚེས་གཅིག་ལ་མགོན་པོ་བེར་ནག་ཟངས་གྲི་ཅན་ནས་

[656]
ཚེས་གཉིས་ལ་མགོན་པོ་ཏྲཀཤད་མ་ནིང་མ་ནས་མགོན་པོ་ཞལ་བཞི་
བ་དཀར་བོ་ཚེ་འཕེལ་བར་རྗེས་གནང་བདུན་བཏོན། ཚེས་
གསུམ་ལ་ཞལ་བཞི་བ་སེར་བོ་ནོར་འཕེལ་ནས་ལྷ་མོ་སྲོག་སྒྲུབ་
ལྕགས་ཕུར་མའི་བར་རྗེས་གནང་བརྒྱད་བཏོན། ཚེས་བཞི་ལ་
ལྷ་མོ་དུང་སྐྱོང་མ་ནས་དུར་ཁྲོད་བདག་པོ་ལྕམ་དྲལ་གྱི་བར་རྗེས་
གནང་བཅུ་གཅིག་བཏོན། ཚེས་ལྔ་ལ་ངལ་གསོས། ཚེས་དྲུག་
ལ་སྒྲོལ་མ་བརྒྱད་པ་རབ་ཏུ་རྒྱས་པའི་སྒྲོལ་མ་དང། པུ་ཏྲ་ལྕམ་
དྲལ་ནས་ཚེ་རིང་མཆེད་ལྔའི་བར་རྗེས་གནང་བདུན་བཏོན་ནས་
སྒྲུབ་ཐབས་རིན་འབྱུང་ལས་གསུངས་པའི་ཡི་དམ་རྣམས་ཀྱི་རྗེས་
གནང་བཀའ་རྒྱ་མ་བཞི་མ་གཏོགས་ཡོངས་རྫོགས་བཏོན། ཟླ་བ་
གཅིག་དང་ཉིན་དྲུག་འགོར། ཚེས་བདུན་ལ་ངལ་གསོས། ཚེས་
བརྒྱད་ལ་ཇོ་ཁང་ནང་ནས་བླ་སྤྲུལ་དང་དགེ་འདུན་པ་བཅས་སྒྲུབ་
བྱ་ཉེར་ལྔ་ལ། བཀའ་རྒྱ་མ། རིག་བྱེད་མ་ཐུན་མོང་མ་ཡིན་པ་
པ་དང། ཁྲོ་བོ་མི་གཡོ་བ་དཀར་བོ་ཐུན་མོང་མ་ཡིན་པ། སེང་
གདོང་མ་དམར་མོ་ཐུན་མོང་མ་ཡིན་པ། དམག་ཟོར་རྒྱལ་མོ་ཐུན་
མོང་མ་ཡིན་པ་རྣམས་ཀྱི་རྗེས་གནང་རྣམས་བཏོན། ཚེས་དགུ་ལ་
སྔ་དྲོ་དགེ་བསྙེན་གཅིག་བསྒྲུབས། ཕྱི་དྲོ་མང་ཚོགས་ལ་རིགས་
གསུམ་གཅིག་སྒྲུབ་ཀྱི་རྗེས་གནང་དང་རིན་འབྱུང་བརྒྱ་རྩའི་དམ་

[657] མཇུག་ཏུ་ཚོགས་འཁོར་
རྒྱས་པར་སྐོར། ཚེས་བཅུ་ལ་ངལ་གསོས། ཚེས་བཅུ་གཅིག་ལ་
མང་ཚོགས་ལ་པྲཛྙཱའི་ཁྲིད་ཡིག་སྟེང་ནས་ལྗགས་བྱིན་རླབས་ཀྱི་ཁྲིད་
དང་སྒྲུབ་ཐབས་རིན་འབྱུང་དབུ་ནས་ཤོག་གྲངས་བརྒྱ་དང་བཅོ་
བརྒྱད་བཏོན། ཚེས་བཅུ་གཉིས་ལ་པྲཛྙཱའི་ཁྲིད་ཡིག་སྟེང་ནས་ཐུན་
དྲུག་བླ་མའི་རྣལ་འབྱོར་གྱི་ཁྲིད་ཕྱེད་ཙམ་དང། སྒྲུབ་ཐབས་རིན་
འབྱུང་ཤོག་གྲངས་བརྒྱ་དང་སོ་གཉིས་བཏོན། ཚེས་བཅུ་གསུམ་
ལ་ཐུན་དྲུག་བླ་མའི་རྣལ་འབྱོར་གྱི་འཕྲོ་དང། སྒྲུབ་ཐབས་རིན་
འབྱུང་ཤོག་གྲངས་བརྒྱ་དང་གསུམ་བཏོན། ཚེས་བཅུ་བཞི་ལ་པྲཛྙཱའི་
ཁྲིད་ཡིག་སྟེང་ནས་དམ་ཚིག་རྡོ་རྗེའི་བཟླས་པའི་ཁྲིད་དང། ལུང་
ཤོག་གྲངས་བརྒྱ་དང་གསུམ་བཏོན། ཚེས་བཅོ་ལྔ་ལ་པྲཛྙཱའི་ཁྲིད་
ཡིག་སྟེང་ནས་ཟ་བྱེད་མཁའ་འགྲོའི་སྦྱིན་སྲེག་གི་ཁྲིད་དང། ལུང་
ཤོག་གྲངས་བརྒྱ་དང་ང་གསུམ་བཏོན། ཚེས་བཅུ་དྲུག་ལ་དགའ་
ལྡན་ལྷ་བརྒྱ་མའི་ཁྲིད་རྒྱས་པ་ལུང་ཤོག་གྲངས་ང་ལྔ་བཏོན། བོད་
རྩིས་ཀྱི་བཅོ་ལྔ་ཡིན་པས་དགོང་མོ་ཟླ་འཛིན་ཡོད་གཤིས་བདག་གི་
གྲྭ་བ་གསུམ་ལ་འཇམ་དབྱངས་དཀར་བོ་འདོན་དུ་བཅུག་ཚེས་
བཅུ་བདུན་ལ་ངལ་གསོས། ཚེས་བཅོ་བརྒྱད་ལ་རྒྱལ་བ་རྒྱ་མཚོའི་
དབང་གི་སྟ་གོན་དང། ཡོན་ཏན་གཞིར་གྱུར་མའི་ཁྲིད། བྱང་
ཆུབ་ལམ་སྒྲོན་གྱི་ལུང། རིན་འབྱུང་ལུང་ཤོག་གྲངས་ང་ལྔ་བཏོན་

[658]
རིན་འབྱུང་ལུང་ཤོག་གྲངས་སོ་བཞི་བཏོན། རྒྱ་ནག་སྤྲུལ་སྐུ་
རིན་པོ་ཆེས་གཙོ་བྱས་ཏེ་སྐུ་ཞབས་གྲྭ་ཚང་གིས་མཎྜལ་རྟེན་གསུམ་
འབུལ་བ་བཅས་ཕུལ། ཚེས་ཉི་ཤུ་ལ་མཁན་རིན་པོ་ཆེས་ཞུས་ངོར་
ཀུན་རིག་གི་དབང་དང། རིན་འབྱུང་ལུང་ཤོག་གྲངས་དྲུག་ཅུ་
བཏོན། མཇུག་ཏུ་མཁན་རིན་པོ་ཆེས་མཎྜལ་རྟེན་གསུམ་ཡོན་
འབུལ་བཅས་གནང། ཚེས་ཉེར་གཅིག་ལ་མི་འཁྲུགས་པའི་དབང་
དང། རིན་འབྱུང་ལུང་ཤོག་གྲངས་རེ་གཅིག་བཏོན། ཚེས་ཉེར་
གཉིས་ལ་སྨན་བླ་ལྷ་ང་གཅིག་པའི་དབང། རིན་འབྱུང་ལུང་ཤོག་
གྲངས་དོན་གཅིག་བཏོན་ལུང་གི་མཇུག་རྫོགས། ཚེས་ཉེར་གསུམ་
ལ་རྟ་མགྲིན་གསང་སྒྲུབ་སྐྱེར་སྒང་ལུགས་ཀྱི་དབང་སྒྲུབ་ཐབས་ཀྱི་
ལུང་བཅས་བཏོན། ཚེས་ཉེར་བཞི་ལ་གསང་འདུས་འཇམ་པའི་རྡོ་
རྗེ་ལྷ་བཅུ་དགུའི་དབང་བཏོན། ཚེས་ཉེར་ལྔ་ལ་ངལ་གསོས། ཚེས་
ཉེར་དྲུག་དང་ཉེར་བདུན་ཉེར་བརྒྱད་ཉེར་དགུ་རྣམས་ལ་འཕགས་
པ་ལྷའི་སྐྱེད་ཚལ་དུ་སོང་ནས་ངལ་གསོ་བྱས་ཤིང། ཞོར་ལ་བསམ་
གཏན་བསྟན་པའི་རྒྱལ་མཚན་དང། མཆོད་དཔོན་ཤེས་རབ་རྒྱ་
མཚོ། དབོན་བསླབ་གསུམ་རྒྱ་མཚོ་གསུམ་ལ། རང་རྩོམ་་བླ་ཁོ་
རྡོ་རྗེ་འཆང་གི་རྣམ་ཐར་གྱི་ལུང་དང། བློ་གསལ་འཇུག་ངོགས་
ཀྱི་ཕྱེད་ཙམ་གྱི་ལུང་བཏོན། ཧོར་ཟླ་བདུན་པའི་ཚེས་གཅིག་ལ་

[659] ཚེས་གཉིས་ལ་བདེ་མཆོག་གྲྭ་ཚང་
གིས་བདེ་མཆོག་བསྐྱེད་རྫོགས་ཀྱི་ཁྲིད་ཞུས་སྟབས་བླ་བརྒྱུད་ཁ་
བསྐང་བརྩམས། ཚེས་གསུམ་ལ་བླ་གྲྭ་བདུན་ཅུ་ལྷག་ལ་སྟག་ཕུ་
སྒྲོལ་མའི་ཕྱི་ནང་གཉིས་ཀྱི་དབང་དང། བསྟོད་པ་གདུང་འབོད་
ཀྱི་ལུང་བཏོན། ཚེས་བཞི་ལ་དུས་འཁོར་སྤྲུལ་སྐུ་རིན་པོ་ཆེས་
གཙོས་དུས་འཁོར་གྲྭ་ཚང་གིས་མཎྜལ་སྐུ་གསུང་ཐུགས་རྟེན་དང་
དངུལ་ལོར་འབོར་ཆེན་བཅས་དུས་འཁོར་དབང་ཆེན་དང་
འགྲེལ་ཆེན་དྲི་མེད་འོད་ཀྱི་བཤད་ལུང་བཅས་ཞུས། རྗེས་སོར་
འདོན་རྒྱུ་ཁས་བླངས། ཕྱི་དྲོ་བླ་གྲྭ་ཉེར་གཅིག་ལ་བདེ་མཆོག་སྨོན་
ལམ་ཐོག་ནས་བདེ་མཆོག་བསྐྱེད་རྫོགས་ཀྱི་ཁྲིད་བཏོན། སྨན་
པས་ཁྲག་ཤུགས་ལ་བལྟས་པས་ཁྲག་ཤུགས་ཧ་ཅང་མཐོ་ཟེར། ཚེས་
ལྔ་ལ་སེང་གདོང་གཙོ་འཁོར་གསུམ་དང། ཕྱག་རྡོར་གཏུམ་
པོ་ཁྱུང་ལྔའི་རྗེས་གནང་བཏོན། དགོང་མོ་རྫོང་ལུང་སྤྲུལ་སྐུ་
རིན་པོ་ཆེ་ལྷ་སར་ཚོགས་འདུ་ལ་འགྲོ་དགོས་པས་མཇལ་དུ་འོང་
ནས། སྨན་བླའི་སྐུ་རྒྱ་གར་ཤར་ལི་མ་དངུལ་ལོར་དུ་མ་བཅས་
གནང་བ་དང། རྒྱ་ནག་རིན་པོ་ཆེས་ཞུས་ངོར་སྨན་བླ་མཆོག་
བདེན་མའི་ལུང་བཏོན། ཚེས་དྲུག་ལ་དུས་འཁོར་སྤྲུལ་སྐུ་རིན་པོ་
ཆེས་ཞུས་ངོར་འཇམ་དབྱངས་དམར་སེར་ཞི་ཁྲོ་སྦྲགས་སྒྲུབ་ཀྱི་ཁྲིད་
པྲཉྪའི་ཁྲིད་ཡིག་སྟེང་ནས་བཏོན། མཎྜལ་རྟེན་གསུམ་འཇམ་

[660] བྲག་ཡབ་བུ་དགོན་དགེ་
བཤེས་བློ་བཟང་ནོར་བུའི་གསུང་འབུམ་པོད་དགུ་དངུལ་ལོར་
བཅས་ཡོན་འབུལ་གནང། རྒྱ་ནག་སྤྲུལ་སྐུ་རིན་པོ་ཆེས་མཎྜལ་
རྟེན་གསུམ་ཡོན་འབོར་ཆེན་བཅས་ཐེངས་རྗེས་མར་བདེ་མཆོག་
ངམ་རྫོང་དགོས་ཞེས་ཞུ་གནང་མཛད། ཚེས་བདུན་ལ་གྲུབ་རྒྱལ་
ལུགས་ཀྱི་ཚེ་དཔག་མེད་ལྷ་གཅིག་བུམ་གཅིག་གི་ཚེས་དབང་བཏོན་
རྒྱ་ནག་རིན་པོ་ཆེས་ཡོན་འབུལ་སོགས་གནང། ཚེས་བརྒྱད་ལ་བློ་
བསྐལ་གྱིས་བླ་མཆོད་ཚོགས་ཤིག་བྱིན། དེའི་འཕྲོར་འདུ་ཁང་
ནང་ནས་བླ་མཆོད་སྒོ་ནས་བརྟན་བཞུགས་མཁའ་འགྲོའི་བསིལ་
བཟློག་དང། ཚོགས་འཁོར་བཅས་དང། ཡོན་གཏོས་ཆེན་ཕུལ་
ཏེ། མཁན་རིན་པོ་ཆེ་བྱམས་པ་ཆོས་གྲགས་ཚང་ནས་མཎྜལ་གྱི་
བཤད་པ་ཤིན་ཏུ་ལེགས་པ་གནང། ཚེས་དགུ་ལ་ངལ་གསོས། ཚེས་
བཅུ་ལ་ལྷ་ཁང་རྣམས་སུ་མཆོད་མཇལ་རྒྱས་པ་བྱས་ཏེ་རིགས་ཆུང་
ཚོགས་གླེང་ལ་མཇལ། ཚེས་བཅུ་གཅིག་ལ་ངལ་གསོས། ཚེས་བཅུ་
གཉིས་ཉིན་གྲྭ་མང་ལ་མཇལ་ཁ་བཏང། སྔ་མའི་སྐབས་ངེད་
ཅག་གིས་མི་འཁྲུགས་པའི་གཟུངས་འདོན་བཞིན་མཇལ་ཁ་བཏང་
ཕྱི་མའི་སྐབས་བྱམས་པའི་དམ་བཅའ་བའི་གཟུངས་འདོན་བཞིན་
མཇལ་ཁ་བཏང་
ཆབ་མདོ་དགོན་ཆེན་དུ་འདུག་རིང་ལ་ཆབ་མདོའི་དགེ་

[661] བྲག་
ཡབ་མ་དགོན་དང་བུ་དགོན་གྱི་གྲྭ་བ་སོགས་སྟོང་ཕྲག་གཅིག་དང་
བརྒྱ་ཕྲག་དུ་མ་འདུས། བདག་གི་བཀའ་ཆོས་འདོན་ཁུལ་གྱི་བར་
ལ་ཁྱིམ་པ་ཤིན་ཏུ་མང་བོ་ལ་མཇལ་ཁ་བཏང། གཙུག་ཕུད་ཕུལ་
ཏེ་རབ་ཏུ་འབྱུང་བར་ཁས་ལེན་པའི་ཕོ་མོ་དུ་མ་བྱུང། སྐུ་གསུང་
ཐུགས་རྟེན་སོགས་འབུལ་མཁན་དུ་མ་བྱུང། བདག་གིས་བཀའ་
ཆོས་ཀྱི་སྐབས་སུ་ཐ་མ་ཁའི་ཉེས་དམིགས་བཤད་སྟབས། ཐ་མ་ཁ་
གཅོད་རྒྱུ་ཁས་ལེན་མཁན་གྲྭ་བ་དང་གྲོང་བ་དུ་མ་བྱུང། གྲོང་བ་
ཆང་རག་གཅོད་མཁན་ཡང་དུ་མ་བྱུང། དེ་ཕྱོགས་ཀྱི་མི་རྣམས་
དད་པ་ལྷག་པར་ཆེ་སྟབས། འབྲེལ་འཇོག་གི་དངུལ་ལོར་མང་དུ་
བྱུང་བ་དང། དགོན་པས་ཀྱང་འབུལ་ཆེན་བྱུང་བས། དད་
རྫས་རྣམས་ཆུད་ཟོས་སུ་གཏོང་མི་ཉན་སྙམ་སྟེ། དམུ་དགེའི་དགོན་
གྱི་དབྱེན་ཟླུམ་མཆོད་རྟེན་འཐོར་ཞིག་ཏུ་འགྲོ་བཞིན་ཡོད་པས་
དེ་རྩ་བ་ནས་གསར་བཞེངས་བྱེད་རྒྱུ་སེམས་ལ་ཤར་ཏེ། ཕྱིར་
རང་ཡུལ་དུ་སླེབས་ནས་སྲིང་མོ་བདེ་མཆོག་སྐྱིད་ལ་དེ་ལུགས་ཀྱི་
བཀོད་ཆབ་བཏང། ཆབ་མདོར་འདུག་རིང་ལ། མཆོད་
དཔོན་ཤེས་རབ་རྒྱ་མཚོ། ཨ་ལགས་བསམ་གཏན་བསྟན་པའི་རྒྱལ་
མཚན་གཉིས་ཀྱིས་ལཉྪ་དང་ཝརྟུ་དང་ཡི་གེ་སུམ་རྟགས་སོགས་གྲྭ་
གཞོན་དུ་མ་ལ་ཁྲིད་སྤེལ་བྱས། མཁན་རིན་པོ་ཆེ་བྱམས་པ་ཆོས་

[662]
དབྱངས་ཅན་སྒྲ་ཊཱིཀ་གི་ཐོག་ནས་སྒྲའི་རི་མོ་སྦྱངས། ཁོང་གིས་
བསམ་གཏན་བསྟན་པའི་རྒྱལ་མཚན་ལ་ཕར་ཕྱིན་བདེན་བཞི་
སོགས་དཔེ་ཁྲིད་གནང། ཚེས་བཅུ་གསུམ་ལ་དགོན་པའི་བདག་
གཉེར་ཨུ་ཡོན་ལྷན་ཁང་གི་ཀྲུའུ་རིན་གཞོན་པ་འཕྲིན་ལས་ཆོས་
འཕེལ་སོགས་སྐྱེལ་མ་དུ་མ་དང་བཅས་ལམ་དུ་ཞུགས་སྐབས་བླ་གྲྭ་
དགེ་འདུན་པ་རྣམས་ཀྱིས་སེར་འཕྲེང་བསྒྲིགས་ནས་སྐྱེལ་མ་རྒྱ་ཆེན་
པོ་བྱས། སྟག་མ་ལའི་ལ་ཁ་ནས་དེ་གའི་རུ་བ་རྣམས་ཀྱི་ཞོ་སྟོན་
དྲངས། མཇལ་ཁ་དང་སྨོན་ལམ་བཀྲ་ཤིས་སོགས་བཏོན་ནས་
ཡུལ་ཕྱོགས་སྤྱི་ལ་བཀྲ་ཤིས་ལོ་ལེགས་འབྱུང་ཕྱིར་སྨོན་ལམ་བཏབ་
ལམ་སྐབས་རྣམས་སུ་ལམ་བཟོ་བ་དག་བོད་རིགས་ཡིན་སྟབས་
མཇལ་ཁ་ཞུ་མི་མང་དུ་བྱུང་བའི་རེ་འདོད་སྐོང་བཞིན་ཡོང། དེ་
ནས་སྡེ་དགེར་ཞག་བབ་བྱས་ཏེ་དཔེ་ཆ་ཁ་ཤས་བླུས། ཚེས་བཅུ་
བཞི་ལ་དཀར་མཛེས་ནས་ཞག་བབ་བྱས། དཀར་མཛེས་དགོན་
དང་ནང་བསྟན་སློབ་གྲྭ་ལ་སཾ་བོད་ཤན་སྦྱར་དང། ལཉྪའི་མ་ཕྱི་
ས་བདག་ལྟོ་འཕྱེའི་ཐིག་བཤད་དང་ཆོ་ག་ལོ་རྒྱུས་ཀུན་དགའི་མེ་
ལོང་རྣམས་ཀྱི་དཔེ་ཕུལ། ཚེས་བཅོ་ལྔ་ལ་བྲག་མགོར་སླེབས་ཏེ་
ཞག་བབ་བྱས། བྲག་མགོ་དགོན་དང། རྟའུ་ཉ་མཚོ་དགོན་ལ་
ཡང་གོང་གི་དཔེ་ཆ་དེ་རྣམས་ཕུལ། ཚེས་བཅུ་དྲུག་ལ་འབར་ཁམས་

[663] ཚེས་བཅུ་བདུན་ལ་འབྲེལ་གཏུག་མང་ཙམ་བྱས་
ཚེས་བཅོ་བརྒྱད་ལ་བསྟན་འགྱུར་གྱི་དཔར་བྱང་སྨོན་ཚིག་དང་
སྦྲང་ཆར་ཐོག་ཏུ་འཇོག་རྒྱུའི་སྨོན་ཚིག་བརྩམས། ཚེས་བཅུ་དགུ་
ལ་ཕན་ཚུན་སྣེ་ལེན་གྱི་མགྲོན་འབོད་བྱས། ཚེས་ཉི་ཤུ་ལ་དམུ་
དགེར་སླེབས། ཚེས་ཉེར་གཅིག་ལ་གྲྭ་ཚང་གི་ལས་སྣེ་རྣམས་
ཕེབས་ནས་འཚམས་འདྲི་གནང། ཚེས་ཉེར་གཉིས་དང་ཉེར་
གསུམ་སོགས་ལ་ངལ་གསོས། ཚེས་ཉེར་ལྔ་ལ་མཛོད་སྡོམ་འབྲུ་
འགྲེལ་རྩོམ་པའི་འགོ་བཟུང། ཚེས་ཉེར་བརྒྱད་ལ་མཁན་པོ་དང་རྡོ་
རམས་པ་འཇོག་རྒྱུ་སོགས་གྲོས་བྱས། ཚེས་སུམ་ཅུ་ཉིན་སེར་སྡེའི་
གྲྭ་བ་རྣམས་ཀྱིས་དགག་དབྱེའི་གླིང་ཁ་ལ་བོས་པ་ལྟར་སོང། ཧོར་
ཟླ་བརྒྱད་པའི་ཚེས་གཅིག་ལ་རྡོ་རམས་པ་གསུམ་ལ་མདུད་པ་བྱིན་
དགེ་བཤེས་བསྐལ་བཟང་ཚུལ་ཁྲིམས་ཚང་མཁན་པོར་བཞག་སྟེ་
མདུད་པ་དང་ཀུན་མཁྱེན་འཇམ་དཔལ་ཞལ་ལུང་གི་ཟིན་བྲིས་ཀྱི་
དཔེ་ཕུལ། དེ་ཉིན་ཨ་ཁུ་བསྐལ་བཟང་ཟེར་བས་ཁྲི་བའི་བཅའ་
ཡིག་བར་ཆད་བྲེལ་ཟིང་སྐབས་སྦས་སྐོང་བྱས་པ་བདག་ལ་བྱིན་
སྟབས། རྟེན་འབྲེལ་འགྲིག་སྙམ་སྟེ། ལས་སྣེ་རྣམས་ལ་མཁན་པོ་
གསར་བཞག་ཚང་ལ་འབུལ་དུ་བཅུག་ཚེས་གཉིས་ལ་ཨ་ཁུ་ཆོས་
ལྡན་གྱིས་ངག་དབང་གྲགས་པའི་སྐུ་བཞེངས་རྒྱུ་ཁས་ལེན་བྱས་པར་
གཟུངས་གཞུག་ཏུ་འབུལ་རྒྱུའི་པཎ་ཆེན་གདུང་ཚྭ་སོགས་བྱིན་

[664]
རྗེས་གནང་དང་ཀུན་མཁྱེན་གསུང་གི་དེའི་སྒྲུབ་ཐབས་ལས་ཚོགས་
དང་བཅས་པ། འཇིགས་མེད་དབང་བོའི་གསུང་གི་འཇམ་དཀར་
སྒྲུབ་ཐབས། ཟ་བྱེད་མཁའ་འགྲོའི་སྦྱིན་སྲེག་དམ་ཚིག་རྡོ་རྗེའི་
བཟླས་པ། རྡོར་སེམས་སྒོམ་བཟླས། ་བླ་ཁོ་རྡོ་རྗེ་འཆང་གི་
གསུང་གི་རིག་བྱེད་མའི་ཆོ་ག་བསྡུས་པ། བསྟོད་པ་དོན་ལྡན་མ་
རྣམས་ཀྱི་ལུང་བཏོན། ཚེས་བཅུ་གཅིག་ལ་ཨ་ལགས་གཞི་ཚང་
རིན་པོ་ཆེས་གཙོར་བྱས་པའི་བདག་གཉེར་ཨུ་ཡོན་ལྷན་ཁང་དང་
མཁན་རིན་པོ་ཆེས་གཙོ་བྱས་པའི་བླ་མ་ལས་སྣེ་དང་གྲྭ་རྒན་ཁ་ཤས་
འཛིན་གྲྭ་བཅུ་གསུམ་གྱི་སྐྱོར་དཔོན་རྣམས་དང་བཅས་ཕེབས་ནས་
བདག་ལ་བརྟན་བཞུགས་ཕུལ། ཚེས་ཉེར་གཅིག་ནས་བཟུང་
ཚེས་ཉེར་དགུ་བར་ཞོགས་ཁའི་ཆོས་གྲྭ་རྣམས་སུ་སོང། ཆོས་གྲྭ་
ལ་དོ་དམ་བྱས་ཤིང་རྩོད་རྒྱུགས་བླངས། ཕྱི་དྲོ་རྣམས་སུ་དཔེ་ཁྲིད་
ལ་འགྲོར་བཅུག་པ་སོགས་འཆད་ཉན་དོ་དམ་བྱས། ཧོར་ཟླ་དགུ་
བའི་ཚེས་ལྔ་ནས་བཟུང་དགེ་འདུན་ཉི་ཤུར་དཔེ་ཁྲིད་བྱས། ཚེས་
བརྒྱད་ནས་མཛོད་བསྡུས་འགྲེལ་བ་ཚིག་དོན་རབ་གསལ་གྱི་གནས་
དང་བོའི་འགྲེལ་བ་བརྩམས་ཚར་ནས། གནས་གཉིས་པའི་འགོ་
བཟུང། ཚེས་བཅོ་བརྒྱད་ལ་ནག་ཁྲ་འབྲིར་བཅུག་དགེ་བསྐུལ་
ལ་བཀོད་ཆབ་བཏང་སྟེ། ཚེས་ཉེར་གསུམ་ཉིན་འཆམ་རྒྱུག་ལ་

[665] མགོན་ཁང་བཙན་
ཁང་སོ་སོའི་ནང་དུ་མཆོད་མེ་དམར་ནག་ཕུལ། སྙན་ཤལ། དྲུག་
ཅུ་བ་ནག་པོ། ཆོས་སྐྱོང་སོ་སོའི་བསྐུལ་བ་གསུང་ནས་ཞབས་
བརྟན་གནད་ཅན་བསྒྲུབ་དགོས་ཞེས་བཤད། ཚེས་ཉེར་གསུམ་
ཉིན་ཤིང་སློང་ཡིན་ཀྱང། གྲྭ་ཚང་གིས་ཞོགས་ཁ་འཚོགས་ནས་
འཇིགས་བྱེད་གསུངས་ཏེ་ཆོས་སྐྱོང་སོ་སོའི་གཏོར་འབུལ་གསུངས་
ཏེ་སྒོ་འབྱོར་དུ་ལྔ་མཆོད་སྐབས་ལྟར་འཚོགས་ནས་འཆམ་རྒྱུག་ལེན་
ཞོར་ལ། དྲག་པོའི་ལས་བཅོལ་ཚད་ལྡན་བྱས་པ་གནད་དུ་སོང་
བའི་རྟགས་མཚན་ཀྱང་ཤར། ཚེས་ཉེར་བཞི་ལ་དགེ་འདུན་ཉི་
ཤུར་ཁྲིད་ཚར། ལྔ་མཆོད་སྐབས་མཛོད་བསྡུས་འགྲེལ་བ་གནས་
གཉིས་པ་ཡན་ཆད་བརྩམས་ཚར། ཧོར་ཟླ་བཅུ་གཅིག་པའི་ཚེས་
གསུམ་ཉིན་གྲྭ་བ་བཅུ་བདུན་ལ་མཛོད་ཀྱི་དཔེ་ཁྲིད་ཀྱི་འགོ་བཟུང་
ཟླ་དེའི་ཚེས་བཅུ་བཞི་ལ་གནས་གསུམ་པའི་འགྲེལ་བ་བརྩམས་
ཚར། ཧོར་ཟླ་བཅུ་གཉིས་པའི་ཚེས་གཅིག་ སྤྱི་ལོ་་ཟླ་་
ཚེས་་  ཉིན་མཛོད་ཀྱི་གནས་གསུམ་པའི་བར་དཔེ་ཁྲིད་ཚར་
རང་ལོ་དོན་བརྒྱད་པ་ཧོར་ཟླ་དང་བོའི་ཚེས་གཅིག་ སྤྱི་ལོ་
་ཟླ་་ཚེས་་  ལ་ལོ་སར་དགའ་སྟོན་གྱི་མཇལ་ཁ་བཏང་
ཚེས་གཉིས་ནས་ཚེས་བཅུ་གཅིག་བར་་ཨ་ལགས་ཡོངས་འཛིན་རྡོ་
རྗེ་འཆང་གི་རྣམ་ཐར་བརྩམས། ཚེས་ཉེར་བཞི་ལ་དབྱེན་ཟླུམ་

[666] ཨར་ཆོག་གི་
སྙན་གསན་ཕུལ། དེའི་ཕྱི་ཉིན་ཨར་ཆོག་བྱས། ཚེས་ཉེར་བཞི་
ལ་པེ་ཅིན་རྒྱལ་ཡོངས་སྲིད་གྲོས་ཚོགས་འདུའི་བརྡ་ཐོ་ཐོན། ཚེས་
ཉེར་བརྒྱད་ལ་མཁན་རིན་པོ་ཆེས་གཙོར་བྱས་ལས་ཀྱི་སྣེ་མོ་རྣམས་
དང་སྐྱོར་དཔོན་རྣམས་དང་བཅས་ཡོང་ནས་པེ་ཅིན་ནས་མྱུར་དུ་
རང་དགོན་དུ་ཕེབས་རྒྱུ་མཁྱེན་ཟེར་སྒོར་བརྒྱ་བྱིན། ཧོར་ཟླ་
གཉིས་པའི་ཚེས་གཉིས་ལ་མགར་བ་སྤྲུལ་སྐུ་སོགས་ཁ་ཤས་ལ་དམ་
ཅན་མགར་ནག་གི་སྲོག་གཏད་བཏོན། ཕྱི་དྲོ་སེར་སྡེའི་གྲྭ་བ་
རྣམས་ཡོང། ཚེས་གསུམ་ སྤྱི་ལོ་་ཟླ་་ཚེས་་  ཉིན་རླངས་
འཁོར་ལ་ཞུགས་ནས་ཝིས་ཀྲུའུ་ལ་སླེབས། དེའི་ཕྱི་ཉིན་ཁྲིན་
ཏུའུ་རུ་སླེབས་ནས་ཞིང་ཆེན་སྲིད་གྲོས་ཀྱི་སྣེ་ལེན་ཁང་དུ་བསྡད་
ཚེས་ལྔ་ལ་ཅིན་ཅང་མགྲོན་ཁང་དུ་སྤོས་ཏེ་འབྱོར་ཐོ་བཀོད། དེའི་
ཕྱི་ཉིན་སྔ་དྲོ་གནམ་གྲུར་བསྡད་ནས་པེ་ཅིན་དུ་སླེབས། ཕྱི་དྲོ་
་རིན་པོ་ཆེ་དང་གུང་ཐང་རིན་པོ་ཆེ་རྣམ་གཉིས་ལ་མཇལ་ནས་
གསུང་འཕྲོས་རྒྱས་པ་གནང། ཚེས་བདུན་ཉིན་སྔ་དྲོ་ཨ་ལགས་
འཇམ་པོ་དང་ཨ་ཁུ་བསམ་འགྲུབ་གཉིས་ལ་མཇལ་འཕྲད་དང་
ཕྱི་དྲོ་ནང་བསྟན་སློབ་གྲྭའི་འགོ་ཁྲིད་པ་ཁ་ཤས་ཡོང། སློབ་མ་དྲུག་
ལ་གང་བློ་མ་དང། ཆུ་འཛིན་དཀར་བོ་མའི་ལུང་བཏོན། དེའི་
ཕྱི་ཉིན་ སྤྱི་ལོ་་ཟླ་་ཚེས་་  རྒྱལ་ཡོངས་སྲིད་གྲོས་སྐབས་

[667] དེ་
ནས་བཟུང་ཧོར་ཟླ་གཉིས་པའི་ཚེས་ཉི་ཤུ་ སྤྱི་ལོ་་ཟླ་་ཚེས་་
བར་དུ་རྒྱལ་ཡོངས་སྲིད་གྲོས་དང། མི་དམངས་འཐུས་མིའི་
ཚོགས་ཆེན་གཉིས་ཀྱི་ཚོགས་འདུ་ཆེ་ཆུང་ལ་ཞུགས། དེའི་སྐབས་
་རིན་པོ་ཆེ་དང། གུང་ཐང་རིན་པོ་ཆེ་རྣམ་གཉིས་ལ་མཇལ་
འཕྲད་ཐེངས་ཁ་ཤས་ཞུས་ཏེ། གསུངས་འཕྲོས་དུ་མ་གནང་
ཆབ་མདོའི་ཨ་ལགས་རྒྱ་ནག་པ་རིན་པོ་ཆེ་ཕེབས་ནས་དངོས་སྐྱེས་
ལྷ་དར་བཅས་ཆབ་མདོར་སླར་ཡང་ཡོང་དགོས་པའི་བསྐུལ་མ་
གནང། ཨ་ལགས་ནགས་གཙང་རིན་པོ་ཆེ་གཙོས་བོད་བརྒྱུད་
ནང་བསྟན་མཐོ་རིམ་སློབ་གྲྭའི་འགོ་ཁྲིད་པ་སླེབས་ནས། གངས་
ཅན་རིག་པའི་སྒོ་འབྱེད་ཅེས་པའི་དཔེ་དེབ་བཅུ་བཞི་གནང། ཧོར་
ཚང་འཇིགས་མེད་ཀྱིས་ཨ་ལགས་འཇམ་པོ་བརྒྱུད་ནས་ཞུས་ངོར་
རྩོམ་ཞིག་བྲིས། སློབ་གྲྭ་བ་ཁ་ཤས་ལ་ཡོན་ཏན་གཞིར་གྱུར་མ་
གང་བློ་མ། ཆུ་འཛིན་དཀར་བོ་མ་རྣམས་ཀྱི་ལུང་བཏོན། ཀྲུང་
གོ་གནམ་འགྲུལ་ཀུང་སིའི་གཞུང་ལས་ཁང་གི་དྲུང་ཡིག་ཆེན་མོ་ཡོང་
ནས་ཆོས་ཀྱི་སྐོར་གྱི་དྲི་བ་མང་བོ་བྱས་ཤིང་ཁོས་ཆོས་སྒྲུབ་ཀྱིན་ཡོད་
པའི་ལོ་རྒྱུས་མང་བོ་བཤད། བོད་བརྒྱུད་ནང་བསྟན་མཐུན་ཚོགས་
ཀྱི་ཚོགས་འདུ་ཞིག་གི་བརྡ་ཐོན་ཀྱང་དགོངས་པ་ཞུས་ཏེ། ཚེས་
ཉེར་གཅིག་ལ་གནམ་གྲུར་ཞུགས་ཏེ་ཁྲིན་ཏུའུ་རུ་འབྱོར། རྔ་བ་ཁུལ་

[668] ཚེས་
ཉེར་གཉིས་ལ་བཀྲ་ཤིས་ཚེ་རིང་སོགས་ཀྱིས་རོགས་བྱས་ཏེ་ཞིང་
ཆེན་མི་དམངས་སྨན་ཁང་དུ་སོང་ནས། སྨན་པ་ཀུན་དགའ་ལ་རྡོ་
རྗེ་ཚེ་བརྟན་གྱི་བཅོལ་དམ་ངོ་སྦྱོར་ཡི་གེ་སྤྲད་དེ་མིག་སོགས་ལ་ཞིབ་
འཇུག་བྱས། ཚེས་ཉེར་བཞི་ལ་ཡང་འབུམ་སྐྱབས་ཀྱིས་རོགས་
བྱས་ཏེ་སྨན་ཁང་དུ་སོང་ནས་ཞིབ་འཇུག་བྱས། དེའི་ཕྱི་ཉིན་སྲིད་
གྲོས་ཀྱི་ངོ་སྦྱོར་ཡི་གེ་བྲིས། ཚེས་ཉེར་དྲུག་ལ་སྨན་ཁང་དུ་བསྡད་
བསོད་ནམས་བཀྲ་ཤིས་ཀྱང་འབྱོར། ཧོར་ཟླ་གསུམ་པའི་ཚེས་
གཅིག་ལ་མངལ་ཆབ་ཀྱི་ནད་བཅོ་དགོས་ཟེར་ནས། མཐོ་རིམ་
ལས་བྱེད་པའི་ནད་ཁང་ནང་དུ་སྤོས། དེའི་སྨན་ཁང་ནང་ནས་
ཞིབ་འཇུག་ཆེས་མང་བོ་བྱས། ཞིང་ཆེན་འཐབ་ཕྱོགས་གཅིག་
གྱུར་སོགས་ལས་ཁུངས་དུ་མ་ཞིག་བལྟ་འདྲིར་ཡོང། བླ་བྲང་དང་
དམུ་དགེ་སྟག་ཚ་དགོན་རྣམས་ཀྱི་འཚམས་ཞུ་བ་ཡང་འབྱོར་
བཀའ་བསྟན་དཔེ་བསྡུར་ཅུའུ་ཡི་བློ་འདྲི་ལ་བཞག་ཡང་གླིང་རྡོ་
རྗེ་དང་བཀྲ་ཤིས་ཚེ་རིང་སོགས་ཡང་དང་ཡང་དུ་ཡོང། དེའི་
སྐབས་རྣམ་འཕེལ་རིག་པའི་ཚིགས་བཅད་དང། རྒན་པོའི་
སྙིང་གཏམ་ཟེར་བ་དང། སི་ཁྲོན་བོད་རིགས་ཀྱི་ངང་ཚུལ་ཟེར་
བ་ཡང་བརྩམས། ཧོར་ཟླ་བཞི་བའི་ཚེས་ཉེར་དགུ་ཉིན་མིག་གཤག་
བཅོས་བྱེད་གྲབ་བྱས་ཀྱང་བཟི་ཁབ་རྒྱག་སྐབས་ཁྲག་བྱུང་ནས་

[669] དེ་ནས་རེ་དོགས་མང་བོ་སྐྱེས་ནས་
ལྷ་མོའི་ཤོ་མོ་ཁ་ཤས་འཕངས་པ། བཅུ་གསུམ་དང་དགུ་ཤ་སྟག་
བབ། འོན་ཀྱང་རྨི་ལམ་གསལ་བོ་རེ་ཨེ་ཐོན་རེ་བ་བྱས། ནུབ་
ཅིག་ནམ་ལངས་ཁར་གཉིད་མ་སད་ཀྱི་ངང་ལ། མི་ཞིག་གིས་ཡང་
ལ་ཞིག་སྒྲོན་ནས་ང་ལ་བྱིན་པས། ངས་ཉལ་གུར་གྱི་རས་འཚིག་
རྒྱུར་དོགས་ནས་མདུན་འཇོག་ཐོག་འཇོག་དགོས་བསམ་པ་རྨིས་
ཡང་དམུར་དགོན་གྱི་དགེ་བསྐུལ་དང་མཉམ་དུ་དཔེ་ཆ་ཞིག་ཞུ་
དག་བྱེད་ཀྱིན་འདུག་པ་མིག་གིས་གསལ་བོར་མཐོང་བ་རྨིས། ཡང་
འགའ་ཞིག་ལ་དཔེ་ཁྲིད་བྱེད་པ་ལ། དཔེ་དེ་ཉིད་རྒྱུག་བྲིས་ཆུང་
ཆུང་ཞིག་ཡིན་ཀྱང་མཐོང་བ་སོགས་རྨིས་པས། གཤག་བཅོས་
འགྲུབ་རྒྱུ་རེད་སྙམ། ཧོར་ཟླ་ལྔ་བའི་ཚེས་ཉེར་བདུན་ལ་ཀྲང་ཡན་
ཀྲང་གིས་མིག་གཤག་བཅོས་བྱས། བདེ་ལེགས་ངང་འགྲུབ་པ་
བྱུང། དེའི་རྗེས་སོ་གཉིས་བཙུགས། ཤེལ་མིག་བཟོས། ཤེལ་
མིག་གྱོན་པས་མིག་གིས་གསལ་བར་མཐོང་བ་བྱུང། ཧོར་ཟླ་དྲུག་
པའི་ཚེས་བཅོ་ལྔ་ཉིན་ཁྲིན་ཏུའུ་ནས་ལིས་རྫོང་དུ་འབྱོར། དེའི་ཕྱི་
ཉིན་འབར་ཁམས་སུ་འབྱོར། འབར་ཁམས་སུ་ཡོད་སྐབས་ཡོངས་
འཛིན་ཐམས་ཅད་མཁྱེན་པ་དཀར་འདོན་བྱུང་བའི་ཡིག་ལན་
འབྱོར། ཤིན་ཏུ་དགའ་བ་བྱུང། ཧོར་ཟླ་བདུན་པའི་ཚེས་ལྔ་ལ་
ཤེལ་མིག་བཟོས་པ་ལེགས་འཕྲོད་བྱུང། འབར་ཁམས་སུ་ཟླ་བ་

[670] དེའི་རིང་ལ་ཡོངས་
འཛིན་ཡེ་ཤེས་རྒྱལ་མཚན་གྱི་རྣམ་ཐར་དང། གནམ་རྩེད་ལྡིང་མ་
བྱང་ཆུབ་གཞུང་ལམ། རྩ་ལྟུང་རྣམ་བཤད། ལམ་རིམ་ཟིན་བྲིས་
སོགས་ལ་དཔེ་བལྟས་བྱས། ཡོངས་འཛིན་ཐམས་ཅད་མཁྱེན་པའི་
སྐུ་བསྟོད་བརྩམས། ཧོར་ཟླ་བརྒྱད་པའི་ཚེས་བདུན་ཉིན་དམུ་
དགེ་དགོན་དུ་འབྱོར། ཚེས་དགུ་ཉིན་གྲྭ་ཚང་ཡོངས་ལ་ཡོན་ཏན་
གཞིར་གྱུར་མའི་ཁྲིད་བཏོན། ཚེས་བཅུ་ལ་དབུ་མ་འཇུག་པའི་ལུང་
དང་བསླབ་སྟོན་ཁ་ཏ་བྱས། ཚེས་བཅུ་གཅིག་ལ་ལྗགས་བྱིན་
རླབས་དང་ཐུན་དྲུག་བླ་མའི་རྣལ་འབྱོར་གྱི་ཁྲིད། སྡོམ་གསུམ་
བསླབ་བྱའི་ཁྲིད་ཀྱི་མགོ་བཟུང། ཚེས་བཅུ་གཉིས་ཉིན་སྡོམ་
གསུམ་བསླབ་བྱའི་ཁྲིད། ཚེས་བཅུ་བཞི་ཉིན་ཁྱུང་ནག་མེའི་སྤུ་
གྲིའི་རྗེས་གནང་བཏོན། ཚེས་བཅོ་ལྔ་ལ་གྲུབ་རྒྱལ་ལུགས་ཀྱི་ཚེ་
དབང་བཏོན། གྲོང་བ་ཡང་མང་བོ་སླེབས། སྨོན་ལམ་སྡེ་ལྔ་
གསང་འདུས་སྨོན་ལམ། ལྟུང་བཤགས། སྤྱི་བཤགས། བསྟན་
འབར་མ། རྒྱལ་བ་མ་ལུས་མ་རྣམས་ཀྱི་ལུང་བཏོན། ཚེས་
བཅུ་དྲུག་ཉིན་སློབ་མ་སུམ་ཅུ་ཙམ་ལ་གཏོར་མ་བརྒྱ་རྩའི་ཕྱག་ཁྲིད་
བྱས། ཚེས་ཉེར་བདུན་ལ་མཛོད་སྡོམ་འབྲུ་འགྲེལ་གནས་ལྔ་བ་
བརྩམས་ཚར་བ་བྱས། ཚེས་ཉེར་བརྒྱད་ནས་ཧོར་ཟླ་དགུ་བའི་
ཚེས་གཉིས་བར་ལ་རྒྱ་དགེ་དགོན་གྱི་གདན་རབས་བརྩམས། ཚེས་

[671] ཧོར་ཟླ་དགུ་བའི་ཚེས་གཅིག་ལ་གྲྭ་མང་ལ་སྡོམ་
གསུམ་བསླབ་བྱའི་མཇུག་ཁྲིད། ཚེས་གཉིས་ལ་རྡོ་རྗེ་སེམས་
དཔའི་སྒོམ་བཟླས་ཀྱི་ཁྲིད་དང། བློ་གསལ་འཇུག་ངོགས་ཀྱི་བཞི་
བ་དགོས་ཆེད་བར་གྱི་ལུང་བཏོན། དེ་ནས་ཉིན་ཁ་ཤས་ལ་ཕྱི་
དྲོ་ཚ་བུ་བསླབ་གསུམ་རྒྱ་མཚོས་ངེད་ཀྱི་ལོ་རྒྱུས་ཀྱི་ས་བོན་རྒྱས་པར་
བྲིས་ཡོད་པ་མདོར་བསྡུས་ཏེ་དེབ་ཐོག་ཏུ་ཕབ། གནས་དྲུག་པའི་སྡོམ་འགྲེལ་རྩོམ་རྒྱུའི་འགོ་ཙམ་བཟུང། ཧོར་ཟླ་བཅུ་བའི་ཟླ་སྟོད་
དུ་མཛོད་སྡོམ་འགྲེལ་བའི་མཇུག་གྲུབ་ནས་ཡོངས་རྫོགས་ཚར། དེ་
ནས་ཉིན་ཤས་འཇམ་དཀར་སོགས་ཀྱི་ཆོ་ག་ཁ་ཤས་བརྩམས་
ཧོར་ཟླ་བཅུ་གཅིག་པའི་ཚེས་ལྔ་ཉིན་ནས་གྲྭ་བ་ཁ་ཤས་ལ་སྙན་ངག་
ཡང་གསལ་སྣང་མཛོད་ཁྲིད་པའི་དབུ་བཟུང། ཚེས་བཅུ་དྲུག་
ཉིན་སྔ་དྲོ་ལས་སྣེ་དང་དགེ་རྒན་འབྲེལ་ཡོད་ཀྱི་གྲྭ་བ་རྣམས་བསྡུས་
ནས་མགོན་པོའི་གཏོར་སྒྲུབ་ཀྱི་སྐོར་ལ་དག་ཐེར་བགྱིས་ཏེ། རྩོད་པ་
ཡོད་པ་འགའ་ཞིག་ཐག་གཅོད་བྱས། ཚེས་བཅུ་བདུན་ལ་གྲྭ་བ་
མང་བོ་ཞིག་ལ་ལམ་གྱི་གཙོ་བོ་རྣམ་གསུམ་གྱི་ཁྲིད་བཏོན་ཞིང་
ལྟ་བའི་སྐབས་ཞང་སྟོན་བསྟན་པ་རྒྱ་མཚོའི་གསུང་གི་དགོངས་པ་
རབ་གསལ་གྱི་ཟིན་བྲིས་ལྟ་མགུར་བྲག་ཆའི་སྒྲ་དབྱངས་ཀྱི་ཁྲིད་
ཕྱག་ལེན་ལྟར་བཏོན། རང་བརྩམས་འཇམ་དཔལ་གྱི་རྟོགས་པ་
ལས་བྱུང་བའི་ངག་གི་རྒྱལ་བོ་གསེར་མདོག་ཅན་གྱི་སྒྲུབ་ཐབས་

[672] འཇམ་དབྱངས་དམར་
སེར་གྱི་སྒྲུབ་ཐབས། འཇམ་དཔལ་སེངྒེ་གདན་ཅན་དམར་སེར་
གྱི་སྒྲུབ་ཐབས། ས་སྐྱའི་གསེར་ཆོས་བཅུ་གསུམ་ལས་བྱུང་བའི་
འཇམ་དཔལ་ནག་པོའི་སྒྲུབ་ཐབས། འཇམ་དཔལ་སྨྲ་སེང་གི་
སྒྲུབ་ཐབས། ཡོངས་འཛིན་རྡོ་རྗེ་འཆང་དཀོན་མཆོག་བསམ་
འགྲུབ་དཔལ་བཟང་བོའི་སྐུ་བསྟོད་རྣམས་ཀྱི་ལུང་བཏོན། ཚེས་
བཅོ་བརྒྱད་ཉིན་ནས་མཛོད་ཀྱི་ཁྲིད་འཕྲོ་གནས་བཞི་བ་ནས་ཁྲིད་
རྒྱུའི་འགོ་བཟུང། ཚེས་སུམ་ཅུ་ སྤྱི་ལོ་་ཟླ་་ཚེས་་  ཉིན་
མཛོད་ཀྱི་གནས་བཞི་བ་ཁྲིད་ཚར་ནས་མཚམས་བཞག་སྙན་ངག་
ཀྱང་ཁྲིད་མཚམས་བཞག་ཕྱག་ཆེན་བརྒྱུད་འདེབས་ཁ་སྐོང་
བརྩམས། ཧོར་ཟླ་བཅུ་གཉིས་པའི་ཚེས་གཅིག་ནས་ཚེས་གསུམ་
གྱི་བར་མང་མང་ལ་བླ་མཆོད་དང་འབྲེལ་བའི་ཕྱག་ཆེན་གྱི་ཁྲིད་
བཏོན། ཚེས་བརྒྱད་ཉིན་བླ་མ་ལས་སྣེ་དང་དགོན་པ་བདག་
གཉེར་ཨུ་ཡོན་ལྷན་ཁང་གི་མི་སྣ། འཛིན་གྲྭ་བཅུ་གསུམ་གྱི་སྐྱོར་
དཔོན་བཅས་བསྡུས་ནས། བློ་རིག་ཕར་ཕྱིན་རབ་འབྱམས་པ་
བཅས་ཀྱི་སྟོན་མོ་བྱས་མི་ཆོག་པ་སོགས་འགྲིག་ལམ་སྐོར་གྱི་དོན་
ཚན་དགུ་གྲོས་འཆམ་བྱས་ཤིང། གྲོས་འཆམ་ལེགས་པར་བྱུང་
ནས་ཐག་བཅད། འདིའི་སྐབས་སྔ་ཕྱིར་ཉམས་ལེན་ཅུང་ཟད་
ལེགས་པར་བྱུང་སྙམ་

[673] སྤྱི་ལོ་
་ཟླ་་ཚེས་་  ལ་སློབ་མ་རྣམས་ལ་མཇལ་ཁ་བཏང། ཕྱི་དྲོ་
གཞི་ཚང་སྤྲུལ་བའི་སྐུ་རིན་པོ་ཆེས་གཙོས་མཁན་པོ་སོགས་ལས་སྣེ་
སོགས་དང། དགོན་པ་བདག་གཉེར་ཨུ་ཡོན་ལྷན་ཁང་གི་མི་སྣ་
འཛིན་གྲྭ་བཅུ་གསུམ་གྱི་སྐྱོར་དཔོན་སོགས་ཕེབས་ནས་བརྟན་
བཞུགས་ཕུལ། ཚེས་གཉིས་ལ་གྲྭ་བ་བཅུ་ཕྲག་ཁ་ཤས་ལ་སྐྱབས་
ཁྲིད་བཏོན། ཚེས་གསུམ། བཞི། ལྔ། དྲུག་རྣམས་ལ་སྙན་
ངག་ཡང་གསལ་སྣང་མཛོད་ཀྱི་ལེའུ་གསུམ་པའི་འཕྲོ་ནས་ཁྲིད་དེ་
གསུམ་པའི་མཇུག་རྫོགས། ཚེས་བཅུ་བདུན་ཉིན་རྒྱ་མགར་ཐར་
བ་ལ་དགེ་བསྙེན་བསྒྲུབས། ཚེས་ཉེར་བརྒྱད་ཉིན་ཟངས་དཀར་
ནས་བསྙེན་རྫོགས་ཞུ་མཁན་གྲྭ་བ་བཅུ་དགུ་དང། བྲག་ར་ནས་
གྲྭ་བ་གཉིས་བཅས་སླེབས། དེའི་ཕྱི་ཉིན་བྲག་ར་ནས་གྲྭ་བ་གསུམ་བཅས་བསྙེན་རྫོགས་ཞུ་མཁན་གྲྭ་བ་ཉེར་བཞི་སླེབས་
དེའི་ཉིན་སྒོ་མང་སྒར་གྱི་འཚམས་ཞུ་བ་གཉིས་འབྱོར། ཧོར་ཟླ་
གཉིས་པའི་ཚེས་གཅིག་ལ་སྔ་དྲོ་ཁང་དམར་གྱི་འཚམས་ཞུ་བ་ལ་
མཇལ་འཕྲད་བྱས། དེའི་འཕྲོར་ལྷ་ཁང་གོང་མ་ནས་བསྒྲུབ་བྱ་ང་
གསུམ་ལ་བསྙེན་རྫོགས་དང་དགེ་ཚུལ་གཉིས་བཅས་ཀྱི་སྡོམ་པ་ཕོག་
ཚེས་བཞི་ཉིན་ཆོས་གྲྭར་སོང་ནས་བལྟ་རྟོག་དང། ཀུན་བཟང་
འཁོར་ལོ་འབྲི་རྒྱུར་བཀོད་ཆབ་བཏང། དེའི་སྔར་སྙན་ངག་ཁྲིད་

[674] ཚུལ་ཁྲིམས། རབ་རྒྱས། འཇམ་དབྱངས་མཁྱེན་
རབ་གསུམ་གྱིས་ཀུན་བཟང་འཁོར་ལོའི་དཔེ་བརྗོད་ཅུང་ཟད་ཡག་
པོ་བྲིས་པས། དེ་དག་སྒོ་འབྱོར་དུ་འབྲིར་བཅུག་ཧོར་ཟླ་
གཉིས་པའི་ཚེས་བཅུ་གཅིག་ སྤྱི་ལོ་་ཟླ་་ཚེས་་  ལ་རླངས་
འཁོར་ཆུང་བར་བསྡད་ནས་ཝིས་ཀྲུའུ་གྲོང་རྡལ་དུ་སླེབས། ཕྱི་
ཉིན་ཁྲིན་ཏུའུ་རུ་སླེབས་ཏེ་ཅིན་ཅང་མགྲོན་ཁང་དུ་འབྱོར་ཐོ་
བཀོད། ཕྱི་དྲོ་གྲ་སྒྲིག་ཚོགས་འདུར་ཞུགས། ཚེས་བཅུ་གསུམ་
ཉིན་གནམ་གྲུར་ཞུགས་ནས་པེ་ཅིན་དུ་འབྱོར་ཏེ་མཛའ་གཅུགས་
མགྲོན་ཁང་དུ་བབ། དེའི་ཕྱི་ཉིན་་རིན་པོ་ཆེ་དང་ཁྲི་ཆེན་གུང་
ཐང་རིན་པོ་ཆེ་རྣམ་གཉིས་ལ་མཇལ་འཕྲད་ཞུས། དེའི་ཕྱི་ཉིན་
ཚེས་བཅུ་བཞི་ སྤྱི་ལོ་་ཟླ་་ཚེས་་  ལ་རྒྱལ་ཡོངས་སྲིད་
གྲོས་སྐབས་བདུན་པའི་གྲོས་ཚོགས་ཐེངས་ལྔ་བར་ཞུགས། དེ་ནས་
ཉིན་ཤས་ཚོགས་ཆུང་དུ་ཞུགས། ཧོར་ཟླ་གཉིས་པའི་ཚེས་བཅུ་
བདུན་ སྤྱི་ལོ་་ཟླ་་ཚེས་་  ཉིན་རྒྱལ་ཡོངས་མི་དམངས་
འཐུས་མིའི་ཚོགས་ཆེན་སྐབས་བདུན་པའི་གྲོས་ཚོགས་ཐེངས་ལྔ་
བར་ཟུར་ཞུགས་བྱས། ཉིན་ཤས་ལ་ཚོགས་ཆུང་དུ་ཞུགས། དེ་
སྐབས་སྨན་པ་བསྟན་ཁོས་དྲི་བ་ཁ་ཤས་དང། ལམ་སྒྲོན་འགྲེལ་
བ་དང་ལམ་རིམ་རྩོམ་སྐུལ་ཞུས། ཧོར་ཟླ་གཉིས་པའི་ཚེས་ཉེར་
དྲུག་ སྤྱི་ལོ་་ཟླ་་ཚེས་་  ཉིན་ཁྲིན་ཏུའུ་རུ་སླེབས་ཏེ་སྲིད་

[675] དེའི་ཕྱི་ཉིན་ཕུ་ཕྲུག་གིས་རོགས་བྱས་
ནས་སྨན་ཁང་དུ་སོང་ནས་མིག་ལ་ཞིབ་འཇུག་བྱས། མིག་གཡས་
པ་སྔ་ལོར་གཤག་བཅོས་བྱས་ཟིན། གཡོན་པ་ད་རུང་མ་སྨིན་
འདུག་ཟེར་བས་གཤག་བཅོས་བྱེད་རྒྱུ་བཤོལ། ཐག་རིང་ལ་ལྟ་
བྱེད་ཀྱི་ཤེལ་མིག་ཅིག་བཟོས། ཉིན་གསུམ་ལ་ངལ་གསོས་
ཕེབས་བྱམས་ལྕགས་འཁོར་ཞིག་ཀྱང་ཉོས། ཧོར་ཟླ་གསུམ་པའི་
ཚེས་གཅིག་ སྤྱི་ལོ་་ཟླ་་ཚེས་་  ཉིན་མོང་ཤན་དུ་འབྱོར་
ཕྱི་ཉིན་དམུ་དགེ་བཀྲ་ཤིས་འཁོར་ལོའི་དགོན་གྱི་རང་ཤག་ཏུ་
འབྱོར། གྲྭ་ཚང་གི་ལས་སྣེ་སོགས་འཚམས་འདྲིར་ཕེབས། དེའི་
ཕྱི་ཉིན་དབང་ཆ་སོགས་གྲ་སྒྲིག་བྱས་ཏེ། ཚེས་བཞི་ཉིན་ཝིས་
ཀྲུའུ་ལ་སླེབས། ཚེས་ལྔ་ལ་འབར་ཁམས་སུ་སླེབས། ཚེས་
བརྒྱད་ཉིན་ཁང་དམར་དགོན་དུ་སོང་ནས་དེ་ཉིན་འཇིགས་བྱེད་
དཔའ་ཅིག་དབང་གི་སྟ་གོན་བྱས། དེའི་ཕྱི་ཉིན་དཔའ་ཅིག་གི་
དབང་དང་དམ་ཅན་ར་བཞོན་གྱི་སྲོག་གཏད་བཏོན། དེའི་ཕྱི་ཉིན་
གསང་འདུས་མི་བསྐྱོད་པའི་དབང་དང་མགོན་པོ་ཕྱག་དྲུག་པའི་
རྗེས་གནང། དེའི་ཕྱི་ཉིན་བདེ་མཆོག་ལཱུ་ཨི་བའི་དབང་དང་
དཔལ་ལྡན་ལྷ་མོའི་རྗེས་གནང། དེའི་ཕྱི་ཉིན་མི་འཁྲུགས་པ་ལྷ་
དགུའི་དབང་དང། ཐུབ་པ་དམ་ཚིག་གསུམ་བཀོད་ལྷ་ལྔའི་རྗེས་
གནང། ཀུན་མཁྱེན་གསུང་གཏོར་མ་བརྒྱ་རྩའི་ལུང། ཤེས་

[676] དེའི་ཕྱི་ཉིན་ཚེ་དཔག་ལྷ་
དགུའི་དབང། མཇམ་དབྱངས་དམར་སེར་གྱི་རྗེས་གནང། གྲྭ་
ཚང་དང་གྲོང་བ་རྣམས་ལ་འཇལ་ཁ་བཏང། དེའི་ཕྱི་ཉིན་གདུགས་
དཀར་ལྷ་བཅུ་བདུན་མའི་དབང་བྱད་གྲོལ་དང་བཅས་པ། ལེགས་
ལྡན་མཆེད་གསུམ་གྱི་རྗེས་གནང་བཅས་བཏོན་ཏེ། གྲྭ་ཚང་གིས་
མཎྜལ་རྟེན་གསུམ་བཤད་པ་དང་བཅས་འབུལ་ཆེན་བཏེགས་
ཧོར་ཟླ་གསུམ་པའི་ཚེས་བཅུ་བཞི་ སྤྱི་ལོ་་ཟླ་་ཚེས་་
ལ་འབར་ཁམས་སུ་ཕྱིར་སླེབས། ཆམ་པ་བྱུང་སྟབས་དེའི་
ཕྱི་ཉིན་ནས་ཉིན་བཞིར་ཆིན་མེ་སུའུ་ཡི་གནམ་ཁབ་ཉིན་བཞི་ལ་
བརྒྱབ། ཚེས་བཅུ་དགུ་ཉིན་དཔེ་ཆར་ལྟ་བྱེད་ཀྱི་ཤེལ་མིག་ཅིག་
བཟོས། ཚེས་ཉེར་བཞི་ལ་སྟག་ཚ་དགོན་གྱི་འཚམས་ཞུ་བ་འབྱོར་
ཚེས་ཉེར་ལྔར་ལམ་དུ་ཆས་ཏེ་མོང་ཤན་དུ་བསྡད། ཚེས་ཉེར་དྲུག་
ཉིན་རང་དགོན་དུ་འབྱོར། ཚེས་ཉེར་བརྒྱད་ནས་དུས་འཁོར་
ས་ཆོག་གི་དབུ་བཟུང། ཚེས་སུམ་ཅུ་ཉིན་ནས་འཇམ་དཔལ་
དགོངས་རྒྱན་འཆག་མེད་བྱས། ཧོར་ཟླ་བཞི་བའི་ཚེས་དགུར་བུམ་
པ་བཀོད། ཚེས་བཅུ་ཉིན་བདག་འཇུག་བླངས། ཚེས་བཅུ་
གཅིག་ལ་སྟ་གོན་བྱས། ཚེས་བཅུ་གཉིས་ལ་བྱིས་པ་ལྟར་འཇུག་
པའི་དབང་བདུན། ཚེས་བཅུ་གསུམ་ཉིན་གོང་མ་གོང་ཆེན་
ཚེས་བཅུ་བཞི་ཉིན་རྡོ་རྗེ་སློབ་དཔོན་བདག་པོ་ཆེན་པོའི་དབང་

[677] ཁྲི་རིན་པོ་ཆེས་མཎྜལ་གྱི་བཤད་པ་
ཕུན་སུམ་ཚོགས་པ་གནང་བ་དང་ཆབས་ཅིག་དགོན་གྲོང་ཀུན་གྱིས་
འབུལ་བ་རྟེན་གསུམ་གྱིས་སྣ་དྲངས་ཏེ་འབུལ་ཆེན་བཏེགས། དེ་
འཕྲལ་གྲྭ་མང་དང་མང་ཚོགས་ཁྲི་ཕྲག་གཅིག་ལྷག་ལ་མཇལ་ཁ་
བཏང། འདིའི་ཉིན་ནི་བོད་རྩིས་ཀྱི་ཟླ་བ་གསུམ་པའི་ཚེས་བཅོ་
ལྔ་ཡིན་པས་དུས་འཁོར་དང་ཤེར་མདོ་གསུང་བའི་དུས་ཆེན་དང་
འགྲིག་པ་བྱས། འདིའི་སྐབས་མཆོད་དཔོན་དང་ས་ཆོག་པ་རྣམས་
ཁང་དམར་དགོན་ནས་གདན་དྲངས། རུས་རྒྱན་སོགས་བཅའ་
ལག་ཡོ་བྱད་ཐམས་ཅད་ཁང་དམར་ནས་གཡར། དགོན་གྲོང་ཀུན་
གྱིས་ཐེག་པ་ཁུར་བླངས་ཀྱི་གྲ་སྒྲིག་ཡག་པོ་བྱུང། རྫོང་དང་ཤོག་
ཁ་དང་ཡུལ་ཚོའི་ལས་ཁུངས་ཀྱི་ལས་བྱེད་པ་རྣམས་ཀྱིས་རྒྱབ་སྐྱོར་
བླ་ན་མེད་པ་གནང། མི་ཁྲི་ཕྲག་ལྷག་འདུས་ཀྱང་འཁོན་འཛིང་
དང་ཁ་ཤགས་འགྱེད་པ་ཙམ་ཡང་མ་བྱུང་བར་འཇམ་ཐིང་གིས་
ཆོས་ལེགས་པར་ཉན། གནམ་གཤིས་ཀྱང་ཤིན་ཏུ་ལེགས་པ་
སོགས་དཀར་ཕྱོགས་པའི་ལྷ་རྣམས་དགྱེས་པའི་རྣམ་འགྱུར་མངོན་
མདོར་ན་ཤིན་ཏུ་ལེགས་པོ་བྱུང་བས་སྐྱ་སེར་ཀུན་ཡིད་ཚིམ་པ་བྱུང་
ངོ། །
འདིའི་སྐབས་སུ་སྤྱི་བཤད་དང་དབང་བཤད་གཙོ་བོར་བྱས་
དགེ་འདུན་པ་རྣམས་ལ་སྡོམ་གསུམ་ལེགས་པར་སྲུང་དགོས་ཚུལ་བླ་

[678] དུས་འཁོར་གྱི་རྩ་ལྟུང་དང་དམ་ཚིག་སོགས་ཀྱི་
བཤད་པ་དང། སྤྱིར་སྡིག་པའི་ཉེས་དམིགས་དང། གཙོ་བོར་དགེ་བའི་ཕན་ཡོན་བཤད། བཤད་སྐབས་ཡིག་ཐོག་ནས་བཤད་
པ་མིན་པར། ཡུལ་སྐད་ཀྱིས་དཔེ་དང་བཅས་བཤད། སྒྲ་ཆེར་
གཏོང་ཆས་ཁ་ཤས་བཙུགས་ཡོད་པ་ཤིན་ཏུ་བཟང་བས། ཉན་
མཁན་ཁྲི་ཕྲག་ལྷག་ཡོད་ཀྱང་གླིང་གི་མཐའ་དབུས་ཀུན་ཏུ་གསལ་
བོར་གོ་ཐུབ་པས། སྐྱ་སེར་ཀུན་དགེ་བསྐུལ་ཡིད་འཁུལ་བ་བྱུང་ཞེས་
ཀུན་ཡིད་ཚིམ་འདུག་བདག་ལའང་འབུལ་བ་སོགས་ལ་རེ་བ་ཅི་
ཡང་མེད་པར། ཐམས་ཅད་ལ་ཐར་བའི་ས་བོན་རེ་ཨེ་ཞོག་བསམ་
ནས་བླ་མ་ལ་གསོལ་བ་བཏབ། བླ་མའི་བྱིན་རླབས་ལ་བརྟེན་
ནས་གྲ་སྒྲིག་ནས་བཟུང་འོག་མཇུག་ཀུན་ལ་ཤིན་ཏུ་ལེགས་པ་བྱུང་
ངོ། །
ཧོར་ཟླ་བཞི་བའི་ཚེས་བཅོ་བརྒྱད་ཉིན་ཚ་བུ་མགོན་པོ་ཚེ་
རིང་སོགས་ནང་མི་ཁ་ཤས་ལ་གྲུབ་རྒྱལ་ལུགས་ཀྱི་ཚེ་དབང་བཏོན་
ཚེས་ཉེར་བདུན་ཉིན་གྲྭ་ཚང་ལ་ཁྲོ་བོ་སྨེ་བ་བརྩེགས་པའི་རྗེས་
གནང་བཏོན། ལམ་རིམ་བགྲོད་ཚུལ་གྱི་བཤད་པ་དང། བྱེ་
བྲག་དགོན་པའི་འགྲིག་ལམ་ལུང་དང་སྦྱར་ནས་བཤད་པ། ལས་
སྣེ་བསྐོ་བཞག་སོགས་ལ་འཆར་གཞི་གསར་བཀོད་ཡོད་པ་སོགས་
བཤད། རྗེས་གནང་ཡར་འཚོགས་སྐབས་གནམ་གཤིས་དྭངས་

[679] རྗེས་གནང་དངོས་གཞིའི་སྐབས་འབྲུག་སྒྲ་དང་བཅས་
དྲག་ཆར་བབས། རྗེས་གནང་གྲོལ་སྐབས་གནམ་དྭངས་ཤིང་ཉི་
མ་དང་འཇའ་ཤར། དགོན་གནས་འདིར་སྔར་བཅོས་བསྒྱུར་
སྐབས་འཁྲུག་ཟིང་བྱུང་སྟེ་གསོད་རྨས་མང་བོ་བྱུང་སྟབས། སྡེ་
འཁྲུག་གི་གྲིབ་ཀྱིས་གནོད་པ་ཆེ་དྲག་པས། ཡི་དམ་འདིའི་རྗེས་
གནང་བཏོན་པ་ཡིན། དེའི་ཕྱི་ཉིན་རང་གི་ལོ་རྒྱུས་ཀྱི་འཕྲོ་བྲིས་
འདི་དག་གི་བར་སྐབས་སུ་པཎ་ཆེན་བློ་བཟང་ཆོས་རྒྱན། བློ་
བཟང་ཡེ་ཤེས། དཔལ་ལྡན་ཡེ་ཤེས་རྣམས་ཀྱི་གསུང་འབུམ་དང་
མདོ་སྡེ་ཕལ་བོ་ཆེ་སོགས་ལ་ལྟ་ཀློག་བྱས་ཤིང། རྒྱུན་གྱི་དགེ་སྦྱོར་
སོགས་ལ་འབད་ཁུལ་བྱས། ཧོར་ཟླ་ལྔ་བའི་ཚེས་བཅུ་ སྤྱི་ལོ་་
ཟླ་་ཚེས་་  ལ་མཛོད་དགེ་སྟག་ཚ་དགོན་གྱི་བསུ་མ་འབྱོར། ཚེས་
བཅུ་གཅིག་ལ་སྟག་ཚ་དགོན་དུ་འབྱོར། གྲྭ་མང་གིས་སེར་འཕྲེང་
དང་མཆོད་རྫོས་སྣ་ཚོགས་རྒྱ་གླིང་དང་བཅས་བསུས་ཏེ་འདུ་ཁང་
ནང་དུ་ཇ་གྲལ་ལ་ཞུགས་རྗེས་གྲྭ་མང་ལ་མཇལ་ཁ་བཏང། དེ་
སྐབས་ཆར་དཀར་འབབ་བྱས་ཤིང་འཇའ་ཤར། དེ་གོང་ལམ་བར་
དུ་སེར་དྲག་ཅིག་བབས་ཤིང་ཉེ་འཁོར་དུ་ཐོག་ཅིག་ཀྱང་བབས་
མོད་སྐྱོན་མ་བྱུང། དེའི་ཕྱི་ཉིན་སྤྲུལ་སྐུ་རྣམ་གཉིས་ཕེབས་ནས་
བཀའ་ཆོས་ཞུས། ཧོར་ཟླ་ལྔ་བའི་ཚེས་བཅུ་བདུན་ སྤྱི་ལོ་་
ཟླ་་ཚེས་་  ལ་དུས་འཁོར་འདུ་ཁང་གསར་བའི་ནང་ནས་བླ་གྲྭ་

[680] དེའི་
ནུབ་མོ་མཆོག་སྤྲུལ་ཚང་ལ་རྨི་ལམ་བཟང་བོ་ཞིག་བྱུང་གསུང་
ཚེས་བཅོ་བརྒྱད་དང་བཅུ་དགུ་གཉིས་ཀྱི་སྔ་དྲོ་འཇམ་དབྱངས་ནག་
པོའི་རྗེས་ཆོག་བརྩམས། ཚེས་ཉེར་བཞི་ཉིན་རང་བརྩམས་རྗེས་ཆོག་སྟེང་ནས་འཇམ་དབྱངས་ནག་པོའི་རྗེས་གནང་དང་དུས་
འཁོར་ལུགས་ཀྱི་ཁྱུང་ཁྲའི་རྗེས་གནང་བཏོན་ཞིང། རང་བརྩམས་
འཇམས་དབྱངས་ནག་པོའི་རྗེས་ཆོག་དང། ཀུན་མཁྱེན་འཇིགས་
མེད་དབང་བོའི་གསུང་གི་ཡི་དམ་སྒྲུབ་སྐོར་ནང་གི་དུས་འཁོར་
ལུགས་ཀྱི་ཁྱུང་ཁྲའི་སྒྲུབ་ཐབས། རྣམ་འཇོམས་ཀྱི་སྒོ་ནས་ཁྲུས་བྱ་
ཚུལ་རྣམས་དང། གུང་ཐང་གསུང་འཇམ་དབྱངས་ནག་པོའི་
ཆོ་ག་སྦྱིན་སྲེག་དང་བཅས་པའི་ལུང་རྣམས་བཏོན། ཚེས་ཉེར་
དྲུག་ཉིན་ལམ་རིམ་ཆེན་མོའི་བཤད་ལུང་གི་མཇུག་གྲུབ། ཚེས་
ཉེར་བརྒྱད་ཉིན་སྔར་གྱི་བསྭེ་བསྡུས་ཁྲིད་མཚམས་ནས་ཁྲིད་དེ་དེའི་
ཕྱི་ཉིན་མཇུག་གྲུབ་ནས་གྲུབ་མཐའ་རིན་ཆེན་ཕྲེང་བའི་ཁྲིད་ཀྱི་
འགོ་བཟུང། དེའི་ཕྱི་ཉིན་ཁྲིད་ཚར་བ་བྱས། ཧོར་ཟླ་དྲུག་
པའི་ཚེས་གཉིས་ནས་ཚེས་ལྔ་བར་དུ་འདུལ་སྡོམ་གྱི་དབུ་ནས་གང་
འགྲོ་ཞིག་དཔེ་ཁྲིད་བྱས། ཚེས་ལྔའི་སྔ་དྲོ་དེ་གའི་རྫོང་ལས་ཁུངས་
འགས་སྣེ་ལེན་གྱི་གསོལ་ཟས་དྲངས། ཧོར་ཟླ་དྲུག་པའི་ཚེས་དྲུག་
ཉིན་རྟ་མགྲིན་གསང་སྒྲུབ་ཀྱི་དབང་གི་སྟ་གོན་དང། ལམ་རིམ་

[681] དེའི་ཕྱི་ཉིན་དབང་བཏོན་པ་དང་
རང་བརྩམས་ཡོངས་འཛིན་དཀོན་མཆོག་བསམ་འགྲུབ་ཚང་གི་སྐུ་
བསྟོད་ཀྱི་ལུང་བཏོན་ཞིང། དེའི་ཉིན་གྲྭ་ཚང་ལ་ཡོངས་འཛིན་
ཐམས་ཅད་མཁྱེན་པ་དཀོན་མཆོག་བསམ་འགྲུབ་ཚང་གི་གདུང་
མཆོད་འཚོགས་སུ་བཅུག་སྟེ་འགྱེད་བཏང། ཚེས་བརྒྱད་ཉིན་འཇིགས་བྱེད་བཅུ་གསུམ་མའི་དབང། ཚེས་དགུ་ཉིན་འཇིགས་
བྱེད་དཔའ་ཅིག་གི་དབང། གྲྭ་ཚང་ལ་ཆོས་རྒྱལ་ཕྱི་ནང་གསང་
གསུམ་གྱི་རྗེས་གནང་དང་བརྐྱང་བསྐུམ་མའི་ལུང། ཚེས་བཅུ་
ཉིན་ཐུགས་རྗེ་ཆེན་པོ་རྒྱལ་བ་རྒྱ་མཚོའི་དབང། ཚེས་བཅུ་གཅིག་
ཉིན་ནཱ་རོ་མཁའ་སྤྱོད་མའི་དབང་དང། ལྟུང་བཤགས། སྤྱི་
བཤགས། དགའ་ལྡན་ལྷ་བརྒྱ་མ། དེ་ལྟར་མཁའ་དབྱིངས་མ་
བླ་མཆོད། འཇམ་དཔལ་མཚན་བརྗོད། སྐབས་གསུམ་པ། རྟེན་
འབྲེལ་བསྟོད་པ། སྐྱབས་འགྲོ་རྣམས་ཀྱི་ལུང་བཏོན། ཚེས་བཅུ་
གཉིས་ལ་གདུགས་དཀར་ལྷ་བཅུ་བདུན་མའི་དབང་བྱད་གྲོལ་དང་
བཅས་པ། ལེགས་ལྡན་མཆེད་གསུམ་གྱི་རྗེས་གནང། གདུགས་
དཀར་མཆོག་གྲུབ་མ། རྒྱལ་བ་བྱེ་བ་མ་བཟློག་པ་བཅས། སྒྲོལ་
མའི་སྐོར་རྣམས་ཀྱི་ལུང་བཏོན། ཚེས་བཅོ་ལྔ་ལ་དུས་འཁོར་
འདུ་ཁང་ནང་ནས་དགེ་སློང་བཅུ་དགུ་དགེ་ཚུལ་བདུན། རབ་
བྱུང་གཉིས་བཅས་ཀྱི་སྡོམ་པ་ཕོག་ཚེས་བཅུ་བདུན་ཉིན་བླ་ཁོས་

[682] ཕྱི་དྲོ་རིགས་གསུམ་གཅིག་སྒྲུབ་དང། རྣམ་
རྒྱལ་ལྷ་དགུ། འཇམ་དབྱངས་དམར་སེར། འཇམ་དབྱངས་
དཀར་བོ་རྣམས་ཀྱི་རྗེས་གནང། ཚེས་བཅོ་བརྒྱད་ཉིན་སྒྲོལ་
དཀར། དབྱངས་ཅན་མ་དཀར་མོ། མགོན་པོ་བར་ཆད་ཀུན་
སེལ་རྣམས་ཀྱི་རྗེས་གནང་རྣམས་བཏོན། མཇུག་ཏུ་སྐུ་གསུང་
ཐུགས་རྟེན་གྱིས་ཐོག་དྲངས་ཏེ་འབུལ་ཆེན་བཏེགས། མང་ཚོགས་
ལ་མཇལ་ཁ་བཏང། དེའི་ཕྱི་ཉིན་མཆོག་སྤྲུལ་ཚང་གིས་འབུལ་བ་
བཞག་དེའི་ཉིན་འཇམ་དབྱངས་རྒྱ་མཚོས་ཞུས་ངོར་བསླབ་བྱ་ཞིག་བརྩམས། ཚེས་ཉི་ཤུ་ཉིན་ངལ་གསོས། ཕྱི་དྲོ་རིགས་གྲྭ་
སྤྲུལ་སྐུ་ཕེབས་ཏེ་མཇལ་འཕྲད་བྱས། ཚེས་ཉེར་གཅིག་ སྤྱི་ལོ་
་ཟླ་་ཚེས་་  ལ་བླ་བྲང་ཕྱོགས་སུ་ཆས། ལམ་ཞོར་དུ་
བཞག་ལྡོམ་བོད་ཡིག་སློབ་གྲྭར་བབས། ངེད་ཅག་ངོ་འཁོར་
གསུམ་ལ་པཎ་ཆེན་བསོད་ནམས་གྲགས་པའི་རྣམ་འགྲེལ་པོད་
གཅིག་རེ་དང་སྒོར་སུམ་བརྒྱ་བཅས་བྱིན། བླ་བྲང་དུ་བབས་པའི་
ཕྱི་ཉིན་སློབ་མ་དགེ་བཤེས་རྒན་པ་རྣམས་རིམ་པར་ཕེབས་ནས་
མཇལ་འཕྲད་བྱས། ཚེས་ཉེར་ལྔ་ཉིན་་ཨ་ལགས་རིན་པོ་ཆེའི་
སྐུ་གདུང་མཆོད་རྟེན་དང། ཚོགས་ཆེན་འདུ་ཁང་སྟེང་འོག་ཀུན་
ལ་ཞིབ་མཇལ་བྱས། དེ་དག་གི་སྐབས་སུ་རྒྱལ་མཁན་པོ་གྲགས་པ་
རྒྱལ་མཚན་དང། སྡེ་བ་ཐུབ་བསྟན་ཉི་མ། རྒྱ་ནག་པ་འཇམ་

[683]
གྲངས་ཤིག་བླུས། བླ་བྲང་དཔེ་མཛོད་ནས་ཚ་ཁོ་ངག་དབང་གྲགས་
པའི་གསུང་འབུམ་པོད་གཅིག་དང། མགོན་པོའི་བེ་བུམ་གཡར་
ནས་འདི་ཕྱོགས་སུ་མ་ཡིག་རེ་འབྲི་ཨེ་ཐུབ་ཀྱི་རེ་བ་བྱས། ཧོར་ཟླ་
བདུན་པའི་ཚེས་གཅིག་དང་ཚེས་གཉིས་ལ་རྗེའི་ལྷ་ཁང་ནང་ནས་
དགའ་ལྡན་ལྷ་བརྒྱ་མའི་ཁྲིད་བཏོན། ཚེས་གསུམ་ཉིན་ལྗགས་བྱིན་
རླབས་ཀྱི་ཁྲིད་བཏོན། ཚེས་བཞིའི་སྔ་དྲོ་་རིན་པོ་ཆེ་ལ་མཇལ་དུ་
སོང། ཕྱི་དྲོ་དགའ་ལྡན་ལྷ་བརྒྱ་མ་དང་འབྲེལ་བའི་ཤེས་རབ་
སྒྲུབ་ཚུལ་ཞིག་བརྩམས། ཚེས་བརྒྱད་ལ་ཁྱིམ་པ་གསུམ་ལ་བསྙེན་
གནས་ཡན་ལག་བརྒྱད་པའི་སྡོམ་པ་བྱིན། ཚེས་བཅུ་བཞི་ལ་རྗེའི་ལྷ་ཁང་ནས་ཐུན་དྲུག་བླ་མའི་རྣལ་འབྱོར་གྱི་ཁྲིད་དང། སྒོ་
མང་རིན་པོ་ཆེ་བློ་བཟང་ཚུལ་ཁྲིམས་རྒྱ་མཚོའི་གསུང་གི་ཏིང་ངེ་
འཛིན་གྱི་དབང་བཞི་ཐུན་མོང་མ་ཡིན་པ་ལེན་ཚུལ་གྱི་ལུང་གནང་
ཚེས་བཅུ་དྲུག་ལ་ཟ་བྱེད་མཁའ་འགྲོའི་སྦྱིན་སྲེག་དང། དམ་ཚིག་
རྡོ་རྗེའི་བཟླས་པའི་ཁྲིད། ཚེས་བཅུ་བདུན་ལ་རྡོ་རྗེ་སེམས་དཔའི་
སྒོམ་བཟླས་ཀྱི་ཁྲིད། ཚེས་བཅོ་བརྒྱད་ལ་རྟེན་འབྲེལ་བསྟོད་པའི་
བཤད་ལུང། ཚེས་བཅུ་དགུ་ལ་འཇམ་དབྱངས་དཀར་བོའི་རྗེས་
གནང་དང། ཀུན་མཁྱེན་གསུང་གི་དེའི་ཆོ་ག་ལས་ཚོགས་བཅས་
ཀུན་མཁྱེན་གཉིས་པའི་གསུང་གི་དེའི་ཆོ་ག་བསྟོད་པ་དོན་ཟབ་

[684] བསྟོད་པ་དོན་ལྡན་མ། ལམ་གཙོ་རྣམ་གསུམ། ་ཨ་ལགས་
རིན་པོ་ཆེའི་གསུང་གི་འཇམ་དབྱངས་དཀར་བོའི་བླ་མའི་རྣལ་
འབྱོར་རྣམས་ཀྱི་ལུང། ཚེས་ཉི་ཤུ་ལ་དགའ་ལྡན་འཕོ་ཁྲིད་བཏོན་
ཞིང། བཀའ་ཆོས་གྲོལ་མཚམས་་རིན་པོ་ཆེ་སྡོད་ཤག་ཏུ་ཕེབས་
ནས་སྨན་དང་ལྷ་དར་ཉིན་བདེ་ཞིག་གནང། ཚེས་ཉེར་གཅིག་ལ་
སྐྱབས་ཁྲིད་དང། ཐུན་དྲུག་བླ་མའི་རྣལ་འབྱོར་གྱི་ལུང། ཚེས་
ཉེར་གཉིས་ལ་གྲུབ་མཐའ་རིན་ཆེན་ཕྲེང་བའི་ཁྲིད། གང་བློ་མ་
དང་སྒྲོལ་དཀར་བསྟོད་པའི་ལུང། ཚེས་ཉེར་གསུམ་དང་ཚེས་ཉེར་
བཞི་ལ་་ཨ་ལགས་རིན་པོ་ཆེའི་གསུང་གི་འགྲེལ་བའི་སྟེང་ནས་
ལམ་རིམ་བསྡུས་དོན་གྱི་ཁྲིད། དེའི་སྐབས་མཁན་པོ་ངག་དབང་
ཐུབ་བསྟན་རྒྱ་མཚོའི་གསུང་གི་དཔའ་ཅིག་ལ་བརྟེན་པའི་ཏིང་ངེ་
འཛིན་གྱི་དབང་བཞི་ཐུན་མོང་དང་ཐུན་མོང་མ་ཡིན་པ་ལེན་ཚུལ་
དེའི་ཟུར་འདེབས་སྒོ་མང་རིན་པོ་ཆེ་བློ་བཟང་ཚུལ་ཁྲིམས་རྒྱ་
མཚོའི་གསུང་གཉིས་སྦྲགས་པའི་ལུང། ་ཨ་ལགས་རིན་པོ་ཆེའི་
གསུང་གི་རྡོ་རྗེ་གསུམ་གྱི་བཟླས་པ་བྱེད་ཚུལ་གྱི་ལུང་རྣམས་བཏོན་
ཚེས་ཉེར་ལྔ་ཉིན་སྔ་དྲོ་སྨན་པ་ཡོང་སྟེ་བདག་གི་ནད་ལ་བལྟས་
ཕྱི་དྲོ་དབྱངས་ཅན་མ་དཀར་མོའི་རྗེས་གནང་དང། ་ཁོང་ཨ་
ལགས་རིན་པོ་ཆེའི་གསུང་གི་དེའི་བསྙེན་སྒྲུབ་ལས་གསུམ་གྱི་ལུང་
བཏོན། ཚེས་ཉེར་དྲུག་དང་ཚེས་ཉེར་བདུན་གཉིས་ལ་སྨན་པ་

[685] ཚེས་ཉེར་བརྒྱད་ལ་སྨན་
པས་ནད་ལ་ཞིབ་འཇུག་བྱས་ནས་སྨན་བྱིན། ཧོར་ཟླ་བརྒྱད་པའི་
ཚེས་གཅིག་ སྤྱི་ལོ་་ཟླ་་ཚེས་་  ལ་གྲྭ་བ་བདུན་ལ་དགེ་
སློང་གི་སྡོམ་པ་ཕོག་ཚེས་གཉིས་ལ་ལམ་རིམ་བདེ་ལམ་གྱི་ཁྲིད་ཀྱི་
དབུ་བཟུང། ཚེས་གསུམ་ནས་ཚེས་དྲུག་བར་བདེ་ལམ་ཁྲིད་
ཚེས་བདུན་ལ་རང་བརྩམས་བློ་གསལ་འཇུག་ངོགས་ཀྱི་ལུང་འཕྲོ་
བཏོན། ཨ་མདོ་ཞིབ་འཇུག་ཁང་གི་དོན་དུ་དབྱར་མཚོ་རྒྱས་པ་
ཞེས་པ་བརྩམས། ཚེས་བརྒྱད་དང་ཚེས་དགུ་ལ་རང་བརྩམས་
སུམ་རྟགས་ཚིག་འགྲེལ་གྱི་ལུང་བཏོན། ཚེས་བཅུ་དང་ཚེས་བཅུ་
གཅིག་ལ་བདེ་ལམ་གྱི་ཁྲིད་བཏོན། ཚེས་བཅུ་བཞི་ནས་ཚེས་བཅུ་
དྲུག་བར་སྤྱོད་འཇུག་ཆེན་མོའི་བཤད་ལུང་བཏོན། ཚེས་བཅུ་
བདུན་ནས་ཚེས་ཉི་ཤུ་བར་རང་བརྩམས་ཡང་གསལ་སྣང་མཛོད་ཀྱི་
ལུང་དང་བཤད་ལུང་སྦྲགས་མ་བྱས་ནས་བཏོན། ཚེས་ཉེར་
གཉིས་ལ་བླ་མའི་རྣལ་འབྱོར་ཞིག་བརྩམས། ཕྱི་དྲོ་ལམ་རིམ་བདེ་
ལམ་ཁྲིད། ཚེས་ཉེར་གསུམ་ལ་ལམ་རིམ་བདེ་ལམ་ཁྲིད་མཇུག་རྫོགས། ཉིན་བདུན་ལ་བཤད་པ་སོགས་རྒྱས་པའི་ལུགས་སུ་བྱས་
རང་བརྩམས་བླ་མའི་རྣལ་འབྱོར། དགའ་ལྡན་ལྷ་བརྒྱ་མ། དེ་
ལྟར་མཁའ་དབྱིངས་མ། ཆུ་འཛིན་དཀར་བོ་མ། མཚམས་སྤྲིན་
གཞོན་ནུ་མ། མར་གད་ཞུ་བ་མ། བླ་མ་མཆོག་གསུམ་མ་རྣམས་

[686] ཚེས་ཉེར་ལྔ་ལ་དྭགས་པོ་སྙན་བརྒྱུད་ཀྱི་བདེ་
མཆོག་གི་དབང་བཏོན། རང་བརྩམས་བླ་མའི་རྣལ་འབྱོར་དང་
འབྲེལ་བའི་འཇམ་དཀར་དང་དབྱངས་ཅན་མའི་བསྙེན་པ་འདོན་
ཚུལ། ཀུན་མཁྱེན་འཇིགས་མེད་དབང་བོའི་གསུང་གི་འཇམ་
དཔལ་མཚན་བརྗོད་འདོན་ཚུལ། འཇམ་དཀར་ཞི་བའི་སྦྱིན་སྲེག་
རྗེ་བསྟན་པའི་སྒྲོན་མེའི་གསུང་གི་འཇམ་དཀར་བསྟོད་སྦྲིན་རྒྱ་
མཚོ། འཇམ་དཔལ་མཚན་བརྗོད་རྣམས་ཀྱི་ལུང་བཏོན། ཚེས་
ཉེར་དྲུག་ལ་དགའ་ལྡན་གཞུང་བསྲིངས་ཀྱི་ཁྲིད་དང། རྒྱལ་
མཁན་པོ་གྲགས་པ་རྒྱལ་མཚན་གྱི་གསུང་གི་དགའ་ལྡན་ལྷ་བརྒྱ་
མའི་ཁྲིད་ཡིག་ལས་ཚོགས་དང་བཅས་པའི་ལུང་བཏོན། མཇུག་
ཏུ་རེ་འདོད་བཞིན་མང་ཚོགས་ལ་མཇལ་ཁ་བཏང། བླ་བྲང་དུ་
སྡོད་སྐབས་ཟས་མ་འཕྲོད་པ་ལྟ་བུའི་ནད་དྲག་པོ་ཞིག་བྱུང། རྒྱ་
སྨན་བོད་སྨན་གང་གིས་ཀྱང་ཕན་པ་མ་བྱུང། ཟ་མ་ལ་ཡི་ག་ཆད་
དེ་མཚུངས་རྨི་ལམ་དུ་མི་ཞིག་གིས་རྟ་དཀར་བོ་ཞིག་ཁྲིད་འོངས་
ནས་ད་འགྲོ་ཞེས་རྟ་གོང་དུ་བསྐྱོན་པ་རྨིས་པ་དང། གཞན་གཤིན་
པོ་ཁ་ཤས་དང་འཕྲད་པ་རྨིས་པ་སོགས་ལ་བརྟེན། སེམས་ལ་ད་
ཚེ་ཟད་ཡོད་རྒྱུ་རེད་བསམ་ཞིང་རྗེས་སོར་བླ་བྲང་དགོན་འདིར་
ཡོང་ཨེ་ཐུབ་མི་ཤེས་སྙམ་ནས་བཀའ་ཆོས་གང་ཞུས་ཐམས་ཅད་ན་
བ་བསྲན་བཟོད་བྱས་ཏེ་ཚང་མ་བཏོན། དེ་མཚུངས་དགེ་སྦྱོར་

[687] སྡུག་བསྔལ་མེད་ན་ངེས་
འབྱུང་མེད། །ཅེས་གསུངས་པ་ལྟར་ངེས་འབྱུང་སྤུ་སུད་རེ་སྐྱེས་
བྱུང། བླ་བྲང་དགོན་འདིར་བཀའ་ཆོས་སོགས་ཉག་ཕྲ་བར་
འདུག་པས། བཀའ་ཆོས་གང་གི་སྐབས་སུ་ནང་སེམས་ལ་བསྐོར་
ནས་བཤད་ཅི་ཐུབ་བྱས། ལུས་ཁམས་མ་བདེ་ཡང་བཀའ་ཆོས་
དགའ་རབ་ཅིག་འདོན་ཐུབ་སོང་བས། ཡོང་དོན་ཞོག་སོང་སྙམ་
དུ་བློ་བདེ་འབོལ་གྱིས་སོང། ཚེས་ཉེར་བརྒྱད་ཉིན་བླ་བྲང་དགོན་
གཞུང་གིས་བསྐྱལ་ནས་སྟག་ཚ་དགོན་དུ་འབྱོར། བོད་སྨན་དང་
རྒྱ་སྨན་ཀུན་ལ་བསྟན་ནས་སྨན་བཅོས་བྱས་མོད་ཕན་པ་མ་བྱུང་
དེ་མཐུན་སྟག་ཚ་དགོན་གཞུང་ནས་ཞབས་བརྟན་མང་བོ་བསྒྲུབས་
ཧོར་ཟླ་དགུ་བའི་ཚེས་བཞི་ཉིན་སྟག་ཚ་དགོན་གཞུང་གིས་བསྐྱལ་
ནས་དམུ་དགེའི་དགོན་དུ་འབྱོར། ནད་ཆེར་མ་སོས་པའི་དབང་
གིས་ཚ་བུ་བསླབ་གསུམ་རྒྱ་མཚོའི་འདོད་མོས་བཞིན་ཁོས་ཁུར་
བླངས་ཏེ་རང་ཤག་ནས་ཚེས་བརྒྱད་ཉིན་གྲྭ་བ་བཅུ་གཅིག་གིས་
སྒྲོལ་དཀར་ཚེ་སྒྲུབ་ཚར་བརྒྱ་དང་བཅུ་གསུངས། རྡོ་རམས་པ་
དགེ་བཤེས་འོད་ཟེར་བདག་གི་གམ་དུ་ཕེབས་ཏེ་སྒྲོལ་དཀར་ཚེ་
སྒྲུབ་ཚར་བརྒྱ་གསུངས་ཡོད་ཅེས་དངུལ་ལོར་སུམ་བརྒྱ་བཅས་
བརྟན་བཞུགས་ཕུལ། ཚེས་བཅོ་ལྔ་ནས་གྲྭ་ཚང་གིས་འཇིགས་བྱེད་
ཞི་བའི་སྦྱིན་སྲེག་མྱུར་མཛད་མ། བརྐྱང་བསྐུམ་མ། བཀའ་

[688] འཇིགས་བྱེད་དཔའ་ཅིག་རྣམས་ཚར་སྟོང་རེ། བཀའ་
འགྱུར་ཞལ་ཕྱེས། དེ་དག་བསྒྲུབས་རྗེས་ནད་ཅུང་ཟད་ཕྱིར་དྭངས་
ཀྱི་མགོ་ཚུགས། ཟས་ལ་ཡི་ག་ཅུང་ཟད་ཡོད་པར་གྱུར། ལྷ་ས་
སྐར་རྩིས་ཁང་གི་ཚོགས་འདུའི་བརྡ་ཐོ་འབྱོར། དེ་མཚུངས་ཁྲིན་
ཏུའུ་རུ་ཚོགས་འདུ་ཡོད་པའི་བརྡ་ཐོ་འབྱོར་ཡང་དགོངས་པ་ཞུས་
ཧོར་ཟླ་དགུ་བའི་ཚེས་བརྒྱད་ནས་ཉིན་གསུམ་ལ་རང་གི་ལོ་རྒྱུས་
བྲིས། ཧོར་ཟླ་བཅུ་བའི་ཚེས་བརྒྱད་ལ་ཁུལ་སྲིད་གྲོས་ཀྱིས་མངགས་
པའི་སྨན་པ་དང། དེ་དང་མཉམ་དུ་ཚ་བུ་བསོད་ནམས་བཀྲ་
ཤིས་ཡང་འབྱོར་ཏེ་ཉིན་བདུན་ལ་སྨན་དཔྱད་བྱས། གནམ་ཁབ་
བརྒྱབ། སྨན་དུ་མ་བྱིན། ཅུང་ཟད་ཕན་པ་འདྲ་བ་བྱུང། སྨན་
པ་སོང་ནས་ཉིན་ཤས་ཀྱི་རྗེས་སུ་ནད་བསྐྱར་ལོག་བྱུང་བ་ལྟ་བུའི་ཇེ་
ངན་ལ་སོང། སྤྱིར་ལོ་བཅུ་གྲངས་ལ་ཤ་མ་ཟོས་ཀྱང། མ་ཤི་
བར་དུ་ཤ་ཁྲག་ལ་རོལ་མི་དགོས་པ་ཞིག་ཨེ་བྱུང་སྙམ་ན། གཞན་
དག་གིས་ཤ་མ་ཟོས་ན་ཕུང་བོ་ཉམས་འགྲོ་ཞེས་བསྐུལ་མ་ཡང་ཡང་
བྱུང་ཡང་ཨུ་ཚུགས་བྱས་ནས་མ་ཟོས། འདི་སྐབས་སྨན་པས་
ཕུང་བོའི་བཅུད་ཉམས་ཆེ་བས། ཤ་དང་བཅུད་ཅན་གྱི་ཟ་མའི་
རིགས་ཟ་དགོས་ནན་ཏན་བྱས། བཅུད་ཤིན་ཏུ་ཉམས་ཆེ་ན་ནད་
བྱུང་ཡང་གསོ་ཐབས་བྲལ་ཟེར། ནད་ཀྱིས་ཤ་ཟར་བཅུག་ནས་ཤ་
ཟ་དགོས་བྱུང། འོན་ཀྱང་སྨན་པ་ཡོད་དུས་ཞུ་བ་ལྟ་བུའི་ཉམས་

[689]
འདྲ། འདིའི་སྐབས་སྔ་ཕྱི་འདི་དག་ཏུ་མདོ་ཕལ་བོ་ཆེ་དང། པོ་
ཏོ་བའི་དཔེ་ཆོས་སོགས་ལ་བལྟས་ཏེ་བྱང་ཆུབ་ཀྱི་སེམས་རིན་པོ་ཆེ་
ལ་བག་ཆགས་ཅི་ཐེབས་བྱས། ཧོར་ཟླ་བཅུ་གཅིག་པའི་ཚེས་
གཉིས་དང་གསུམ་ཉིན་གཉིས་ལ་ལྷ་ཁང་གོང་མའི་ནང་ནས་གྲྭ་
ཚང་ཡོངས་ལ་སྦྱིན་སྲེག་དངོས་གྲུབ་རྒྱ་མཚོའི་ཁྲིད་དང། རང་
བརྩམས་འཇམ་དབྱངས་དཀར་བོའི་རྒྱུན་འཁྱེར་དང། སྒོ་མང་
རིན་པོ་ཆེ་བློ་བཟང་ཚུལ་ཁྲིམས་རྒྱ་མཚོའི་གསུང་གི་ཐུན་དྲུག་བླ་
མའི་རྣལ་འབྱོར་དང་འབྲེལ་བར་ཐུན་མོང་མ་ཡིན་པའི་དབང་བཞི་
ལེན་ཚུལ་དང། མཁན་པོ་རིན་པོ་ཆེ་ངག་དབང་ཐུབ་བསྟན་རྒྱ་
མཚོའི་གསུང་གི་ཐུན་མོང་མ་ཡིན་པའི་དཔའ་ཅིག་གི་སྒོ་ནས་
དབང་བཞི་ལེན་ཚུལ་དང། སྒོ་མང་རིན་པོ་ཆེའི་གསུང་གི་དེའི་
ཟུར་འདེབས་གཉིས་ཀ་གཅིག་ཏུ་བསྒྲིགས་པའི་ལུང་རྣམས་བཏོན་
ཚེས་ལྔ་དང་དྲུག་གཉིས་ལ་ཁྲོ་བོ་སྨེ་བརྩེགས་ཀྱི་སྦྱིན་སྲེག་བརྩམས་
བཟླས་བརྗོད་དང་གཞུང་ཀློག་ཚུལ་ཡང་བརྩམས། ཚེས་བདུན་
ནས་རྒྱུད་བླ་མའི་ཚིག་འགྲེལ་རྩོམ་པའི་དབུ་བཙུགས། དེའི་
ཉིན་ལི་ཐང་བླ་མ་བསྟན་འཛིན་བདེ་ལེགས་མཇལ་དུ་ཕེབས། ཆོས་
སྤྱོད་ཁ་ཤས་དང་སྨོན་ལམ་ཁ་ཤས་ཀྱི་ལུང་བཏོན། སྨོན་ལམ་
ཤླཽ་ཀ་གསུམ་ཡོད་པ་ཞིག་ཁོའི་ངོར་བརྩམས། ཚེས་བརྒྱད་ལ་

[690]
ནད་འདྲིར་འབྱོར། ཚེས་བཅུ་བཞི་ལ་ལྷ་ཁང་གོང་མའི་ནང་དུ་གྲྭ་
ཚང་ཡོངས་ཀྱིས་སྒྲོལ་དཀར་གྱི་བརྟན་བཞུགས་ཕུལ། ཉི་ཤུ་ཡར་
མར་ཞིག་ལ་ཁུལ་སྲིད་གྲོས་ཁང་གིས་མངགས་པའི་སྨན་པ་བསྟན་
འཛིན་འབྱོར། སྨན་དཔྱད་དང། ནད་ལ་བརྟག་དཔྱད་བྱས་
སྲོག་ལ་སྐྱོན་མེད་ཟེར། ཚེས་སུམ་ཅུ་ཉིན་སྡིག་སྒྲིབ་འདག་བ་ལ་
བསམ་སྟེ་རྡོ་རྗེ་སེམས་དཔའི་ཉིན་ཐང་བཞེངས། ཧོར་ཟླ་བཅུ་
གཉིས་པའི་ཚེས་གཅིག་ལ་ལྷ་ཁང་གོང་མའི་ནང་དུ་གྲྭ་ཚང་ཡོངས་
ལ་བླ་མེད་ལུགས་ཀྱི་རྡོ་རྗེ་སེམས་དཔའི་རྗེས་གནང་དང། ལྟ་
ཁྲིད་དྲན་པ་བཞི་ལྡན་གྱི་ཁྲིད་དང། རང་རྩོམ་བཟླས་བརྗོད་དང་
གཞུང་ཀློག་ཚུལ་གྱི་ལུང་བཏོན། ཚེས་བཅུ་དགུའི་ཉིན་ནས་ཁམས་
ལྷག་པར་མི་བདེ་བར་གྱུར་ནས། གྲྭ་ཚང་ལ་ཡུམ་རྒྱས་འབྲིང་
བསྡུས་གསུམ། གྲྭ་ཏོག་གསེར་གསུམ། གཟུངས་འདུས། ཕྱག་
རྡོར་འཁོར་ཆེན་བསྙེན་པ། བརྒྱ་བཞི་སོགས་བཅོལ། དེའི་ཉིན་
གདོང་འགོའི་ཡར་ཁུག་གི་སྨན་པ་བོས་ནས་བལྟས། དེའི་ཕྱི་དྲོར་
ཁུལ་སྲིད་གྲོས་ཁང་གིས་མངགས་པའི་སྨན་པ་རྣམས་དང། ཚ་བུ་
བསོད་ནམས་བཀྲ་ཤིས་ཡང་ཁུལ་བོད་སྨན་ཁང་གིས་ངའི་ཆེད་དུ་
དགོངས་པ་བྱིན་ཏེ་མངགས་པ་འབྱོར། སྨན་པ་རྣམས་ཉིན་བཞི་
ལ་བསྡད་དེ་གནམ་ཁབ་བརྒྱབ། ཚེས་ཉེར་གཅིག་ཉིན་གྲྭ་བ་

[691]
བརྒྱ་དང། གཟུངས་ཐུང་ཚར་ཁྲི། ཚེས་སུམ་ཅུ་ཉིན་ལྷ་ཁང་
གོང་མའི་ནང་དུ་གྲྭ་ཚང་གི་གྲྭ་བ་མང་བོ་ཞིག་གིས་རྣམ་རྒྱལ་སྟོང་
མཆོད་གསུངས་
རབ་གནས་ཆུ་བྱ་ལོའི་ཧོར་ཟླ་དང་བོའི་ཚེས་གཅིག་ཉིན་གྲྭ་
ཚང་ལ་འབྲས་ཆན་གྱིས་བསྙེན་བཀུར་ཞུས། རང་ལོ་བརྒྱད་ཅུར་
སོན། གཞི་ཚང་རིན་པོ་ཆེའི་གསུང་བཀོད་ལྟར། ཕྱི་དྲོ་
གྲྭ་ཚང་གི་ལས་སྣ་རྣམས་དང་རྒན་པ་རྣམས་ཕེབས་ནས་བརྟན་
བཞུགས་ཕུལ། སྤྱིར་བདག་ན་ནས་བཟུང་རྒྱ་བོད་ཀྱི་སྨན་པ་
དང། མོ་བ་ཀུན་གྱིས་སྐྱོན་མེད་རིམ་གྱིས་དྭངས་འགྲོ་ཟེར། འོན་
ཀྱང་དྭངས་རྒྱུ་མེད་པས་བདག་གི་བསམ་པ་ལ་སྐབས་འགར་བླ་
མས་བྱིན་རླབས་བོག་འདོན་རེ་བསམ་ནས། ན་བ་ལེགས་ན་ན་བར་
བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ། སྐབས་འགར་
ན་རྒས་སྡུག་བསྔལ་མི་བཟོད་པར་མྱུར་དུ་དྲག་ཐབས་རེ་ཨེ་ཡོད་
སྙམ་པའི་རེ་དོགས་ཤར། ལོ་སྔ་མའི་ཧོར་ཟླ་བཅུ་གཉིས་པའི་ཚེས་
བཞིའི་དགོང་མོར་རྨི་ལམ་དུ་་རྩ་བའི་བླ་མ་མཚན་བརྗོད་པར་
དཀའ་བ་རྗེ་འཇིགས་མེད་འཕྲིན་ལས་རྒྱ་མཚོ་ཕེབས་ཏེ་རི་གཉིས་
ཀྱི་བར་གྱི་ལུང་ཕྲན་ཞིག་གི་ལམ་ཆུང་ཞིག་ཏུ་ཁྲིད་ནས་ཡར་སོང་སྟེ་
རིའི་རྩེ་ལ་སླེབས་དུས་ཉི་མ་ཡང་ཤར་འདུག་དེ་ནས་མནལ་

[692]
ཐུབ་པ་ཞིག་ཨེ་ཡིན་སྙམ་དགའ་བ་ཞིག་སྐྱེས། ཧོར་ཟླ་དང་བོའི་
ཚེས་བཅུ་གཅིག་ཉིན། ཞིང་ཆེན་སྲིད་གྲོས་ཀྱི་ཚོགས་འདུར་འགྲོ་
དགོས་པས་རླངས་འཁོར་འབྱོར། འགོ་ཁྲིད་རྣམས་ཀྱིས་གཙོ་བོ་
ཚོགས་འདུ་མིན་སྨན་པ་སྟོན་པ་གཙོ་བོ་ཡིན་ཟེར། འོན་ཀྱང་
གཟུགས་ཕུང་ཧ་ཅང་ཞན་སྟབས་དང། གསུང་བརྟག་ཀྱང་
མ་ཆུད་པས་མ་སོང། དེའི་ཉིན་ནས་ཚེས་བཅུ་བཞིའི་བར་
གནམ་ཁབ་བརྒྱབ། ཚེས་བཅོ་ལྔ་ཉིན་གྲྭ་ཚང་ལ་བཅོལ་ནས་
མགོན་པོའི་གཤེགས་གཏོར་བཅུ་གསུམ་དང་མགོན་པོའི་འཕྲིན་
བཅོལ་བཏོན། དེ་ནས་ཉི་མ་མང་བོ་ཞིག་ལ་གནམ་ཁབ་བརྒྱབ་
ཚེས་ཉེར་གཅིག་ཉིན་སྒོ་མང་དགོན་གྱི་འཚམས་ཞུ་བ་མི་གཉིས་
འབྱོར། ཚེས་ཉེར་གཉིས་ཉིན་མཛོད་དགེའི་བོད་སྨན་ཁང་དང་
སྟག་ཚ་དགོན་པའི་འཚམས་ཞུ་བ་འབྱོར། སྨན་པ་བསྟན་ཁོས་
སྨན་དཔྱད་བྱས། རྩ་ཤིན་ཏུ་ལེགས་ཟེར། ཧོར་ཟླ་གཉིས་པའི་
ཚེས་བཞི་ཉིན་དབྱེན་ཟླུམ་མཆོད་རྟེན་གྱི་ཉི་ཟླ་ཏོག་དང་གདུགས་
རིམ་པ་བཅུ་གསུམ་སོགས་རྡུང་མཁན་གྱི་བཟོ་བ་རྣམས་འབྱོར་
ཚེས་བདུན་ཉིན་ཁུལ་སྲིད་གྲོས་ཀྱི་ཀྲུའུ་ཞི་ཀུམ་བཀྱེས་དང་སྨན་
པ་སོགས་འབྱོར་ནས་ཁྲིན་ཏུའུ་རུ་སྨན་བཅོས་བྱེད་དུ་འགྲོ་དགོས་
ཞེས་བཤད། ཚེས་བརྒྱད་ཉིན་དགོན་པའི་མཁན་པོ་དགེ་བཤེས་

[693] ཚེས་
དགུ་ཉིན་ཁྲིན་ཏུའུ་རུ་སྨན་བཅོས་བྱེད་དུ་སོང་བའི་ལམ་དུ་ཉི་མ་
གཉིས་བྱས་ཏེ་ཁྲིན་ཏུའུ་རུ་སླེབས། ཞིང་ཆེན་སྲིད་གྲོས་ཁང་
ཞིང་ཆེན་འཐབ་ཕྱོགས་གཅིག་གྱུར་པུའུ། ཞིང་ཆེན་མི་རིགས་
དོན་བྱེད་ཨུ་ཡོན་ལྷན་ཁང་བཅས་ཀྱིས་བརྩེ་གཟིགས་བླ་ན་མེད་པ་
གནང་སྟེ་བཀོད་འདོམས་ལེགས་པར་བྱས། ཞིང་ཆེན་སྲིད་གཞུང་
གི་ཧྲིན་ཀྲང་གཞོན་པ་ཚེ་ཁོ་ཡང་སླེབས་ནས་ནད་འདྲི་བྱས་ཏེ་
ལས་དོན་དང་བྱ་བ་གང་ཐད་ནས་ལེགས་པོ་བྱེད་པའི་ཁས་ལེན་
བྱས། དེའི་སྐབས་ནུབ་ཅིག་སྒྲོལ་མའི་སྒོ་ནས་རྨི་ལམ་བརྟགས་
པས་ལས་མ་ཟད་ཀྱང་བསོད་ནམས་ཟད་ཚར་བའི་རྟགས་ཐོན་
ཕྱིན་ཆད་ཀྱང་བསྟན་པའི་བྱ་བ་མཛད་རྒྱུའི་རྨི་ལམ་རྨིས། དེ་ནས་
དགོན་པའི་གྲྭ་བ་གཉིས་དང། སྲིང་མོ་བདེ་མཆོག་སྐྱིད་འབྱོར་ཏེ་
རང་དགོན་དུ་འགྲོ་དགོས་ཞེས་ནན་ཏན་བྱས་ཏེ་ཚེས་ཉེར་བདུན་
ཉིན་ཁྲིན་ཏུའུ་ནས་ཆས་ཏེ་ཚེས་ཉེར་བརྒྱད་ཉིན་རང་དགོན་དུ་
འབྱོར། ཁྲིན་ཏུའུ་རུ་སོང་ཤུལ་དུ་གྲྭ་ཚང་གིས་བདེར་གཤེགས་རིན་
ཆེན་མེ་འོད་ཀྱི་སྟོང་མཆོད་དང་ཚེ་ལྷ་རྣམ་གསུམ་སོགས་སྐུ་རིམ་
འབོར་ཆེན་བསྒྲུབས་འདུག་ཚེས་ཉེར་དགུའི་ཉིན་སྔོ་ཤུལ་དགོན་
གྱི་འཚམས་ཞུ་བ་གྲྭ་བ་ལྔ་འབྱོར། གཞུང་སྒེར་གྱིས་དངུལ་ལོར་
འབོར་ཆེན་ཕུལ་ཏེ་བརྟན་བཞུགས་ཕུལ། ད་ལྟ་ཞིང་ཆེན་གྱིས་

[694]
བཞིན་ཡོད། འོན་ཀྱང། སྨན་པས་བོར་ཞིང་རིམ་གྲོས་བཟློག་
ཏུ་མེད། །གཉེན་རྣམས་གསོན་དུ་རེ་བས་རེ་ཐག་ཆད། །རང་
ཉིད་ཅི་བྱ་གཏོལ་མེད་གྱུར་པའི་ཚེ། །བླ་མའི་གདམས་ངག་དྲན་
པར་བྱིན་གྱིས་རློབས། །ཞེས་པའི་སྐབས་སུ་སླེབས་འདུག་གོ་
ཡང་ཚ་དགེ་ཚུལ་བསླབ་གསུམ་རྒྱ་མཚོ་དང། ཚ་བུ་བསོད་ནམས་
བཀྲ་ཤིས་གཉིས་རྒྱུན་དུ་གམ་དུ་བཅར་ཏེ་ནད་གཡོག་ལེགས་པར་
བྱེད་བཞིན་ཡོད་དོ། །རང་ལོ་བརྒྱད་ཅུའི་ཐོག་ཧོར་ཟླ་གཉིས་
པའི་ཚེས་ཉེར་དགུར་བྲིས་སོ། །ལས་ཀྱི་བཟོ་བོས་བསྐྲུན་པའི་ཁང་
ཁྱིམ་དེ། །བསོད་ནམས་ཀ་བས་འདེགས་པར་མ་ནུས་པས། །
ལུས་ཀྱི་ཁང་ཁྱིམ་ཞིག་ལ་ཁད་པར་གྱུར། །གྲོགས་དགེ་བའི་
བཤེས་རྣམས་བདེ་མོ་གྱིས། །ཕྱིས་སུ་ཡང་ཡང་མཇལ་བའི་སྨོན་
ལམ་འདེབས། །བྱང་ཆུབ་སེམས་ཀྱིས་རང་རྒྱུད་ཕྱུག་པར་
ཤོག་
ཁ་སྐོང་དགོངས་པ་རྫོགས་པའི་སྐོར་
༄༅། །ན་མོ་གུ་རུ་བྷྱ། ཐུབ་དབང་རྡོ་རྗེ་འཆང་ཆེན་བློ་བཟང་
གྲགས། །བསམ་བཞིན་ངུར་སྨྲིག་གར་རོལ་འོད་དཀར་ཅན། །

[695] །རྒྱ་མཚོའི་
ཕ་མཐར་བསྐྲད་ལ་རྟག་ཏུ་འདུད། །གང་གི་གསང་གསུམ་རིན་
ཆེན་འབྱུང་གནས་ལས། །ཐ་མའི་ཆ་ཕྲན་ཆུ་ཐིགས་ཙམ་འགོད་
པའི། །སྤོབས་པ་གང་ཐད་ནས་ཀྱང་མ་མཆིས་མོད། །དད་
པའི་ཆུ་གཏེར་འཕེལ་བའི་ཟླ་འོད་བསྐྲུན། །དེ་ཡང་རང་ཅག་
རྣམས་ཀྱི་མེ་ཏོག་ཕོག་པའི་ལྷ་སྐལ་རྗེ་བཙུན་ཐམས་ཅད་མཁྱེན་པ་
མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་ན་་
རྡོ་རྗེ་འཆང་ཆེན་པོ་རྗེ་བསམ་གཏན་རྒྱ་མཚོ་དཔལ་བཟང་བོའི་ཞལ་
སྔ་ནས་རྣམ་པར་ཐར་བ་རང་གི་བྱུང་བ་བརྗོད་པ་རང་གསལ་ཨཱ་
དར་ཤ་ཞེས་བྱ་བ་ཡོད་པས་དེར། རབ་གནས་ཆུ་བྱ་ལོའི་ཧོར་ཟླ་
གཉིས་པའི་ཚེས་ཉེར་དགུ་བར་ཡོད་ལ། དེ་ནས་ཁྲིན་ཏུའུ་ནས་
ཡར་ཕེབས། གྲྭ་ཚང་གི་ལས་སྣ་མཁན་པོ་ཚང་སོགས་ཁ་ཤས་
ཕེབས་ཏེ་བསྙུན་འདྲི་ཞུས། དེ་རྗེས་ཁོང་གིས་ཞལ་ནས་ཕྲན་ལ་ད་
ང་ཨེ་འདུག་མི་ཤེས། གདུང་བཞུ་སའི་མཆོད་རྟེན་བརྩིག་བྱེད་ཀྱི་སོ་
ཕག་དང། གདུགས་རིམ་པ་བཅུ་གསུམ་སོགས་ལས་མ་གཏོགས་
གཟོད་ཁྱེད་རྣམས་མི་ཁོམ་ཞེས་གསུངས། ཁུལ་སྲིད་གྲོས་ཀྱིས་
མངགས་པའི་བསྟན་པ་དང་སྨན་པ་འབྱོར། སྔོ་ཤུལ་དགོན་པའི་
གྲྭ་བ་ལྔ་ཕེབས་ནས་འཚམས་ཞུ་དང་བསྙུན་འདྲི་ཞུས། རྟེན་སྐལ་
དུ་ཚིལ་ལེན་གཅིག་དང་གོས་དག་བཅས་གནང། ཁོང་གིས་རྩོམ་

[696]
བྱས། རང་གི་བྱུང་བ་བརྗོད་པ་རང་གསལ་ཨཱ་དར་ཤ་ཡང་མཇུག་
བསྡུས། ཧོར་ཟླ་གཉིས་པའི་ཚེས་སུམ་ཅུ་ཉིན་གྱི་ཞོགས་པར་ཞལ་
ནས། སྐྱེས་བུ་གསུམ་གྱི་དཔེ་རིས་ཤེར་གྲགས་མ་གཏོགས་རེབ་
སྐོང་བས་འབྲི་མི་ཐུབ། འབྲི་ཚུལ་ལམ་རིམ་མོར་བཤེས་
གཉེན་བསྟེན་ཚུལ་དང། སྤྱོད་འཇུག་མདོ་ཕལ་བོ་ཆེར་ཡོད་
གསུངས། དབྱེན་ཟླུམ་མཆོད་རྟེན་གྱིས་དཀར་ཆག་ཁྱོད་ཀྱིས་
ཕྲིས། ཨ་ལགས་རིན་པོ་ཆེའི་གསུང་གི་རྗེའི་དཀར་ཆག་ལྟར་
དང། བསྔོ་བ་ཕལ་བོ་ཆེའི་བསྔོ་བའི་ལེའུ་ཕྲིས། ཞེས་དང་
ཁྱོད་ལ་སྒྲུབ་ཐབས་རིན་འབྱུང་ལན་གཉིས་ཐོབ་བམ། ཐོབ་ལགས་
ཞུས་པས། ཁྱོད་ཀྱིས་ཕམ་ལྷག་གིས་མ་གོས་པ་སོགས་སྡོམ་གསུམ་
ཉམས་ལེན་གྱི་མཐིལ་དུ་གྱིས་སོགས་གསུངས། བསྟན་པའི་རྒྱལ་
མཚན་ལ། ཕམ་ལྷག་གིས་མ་གོས་པ་དང། སྔར་མཚམས་བསྙེན་
སྒྲུབ་སོགས་བྱས་ཡོད་པས་བཏོན་ཆོག་ཅེས་གསུངས། བཀའ་མ་
གྲོལ་བར་བཏོན་ན་ཕན་མི་ཐོགས་པ་རྗེ་མི་ལའི་རྣམ་ཐར་ལ་ལྟོས་
ད་ལྟ་གུང་ཐང་རིན་པོ་ཆེ་ལ། ཀུན་མཁྱེན་རིན་པོ་ཆེས་དབང་
བཀའ་ཆོས་ཐེངས་རེ་ལ་ཐེངས་རེ་རེ་བཞིན་བཀའ་གྲོལ་བ་མ་
གཏོགས། བཀའ་མ་གྲོལ་བར་མི་གནང་བ་སོགས་གསུང་གླེང་རུས་
པ་ཅན་མང་བོ་གནང། གནམ་ཁབ་བརྒྱབ། ཧོར་ཟླ་གསུམ་པའི་

[697] སྤྱི་ལོ་་ཟླ་་ཚེས་་  ཉིན་གྱི་སྔ་དྲོ་ཁོང་གིས་
ཐུགས་དགོངས་བཞིན་དགེ་བཤེས་འཇམ་དབྱངས་ཉི་མ་སོགས་
ཀྱིས་ལྟུང་བཤགས་ཀྱི་ཕྱག་མཆོད་གསུངས། ཕྱི་དྲོའི་དུས་ཚོད་
ལྔའི་སྟེང་ཡས་མས་སུ་སྐུ་གཟུགས་ཇེ་ལྷོད་ལ་སོངས་སྟེ་ཕལ་ཆེར་ཞིང་
ལ་ཕེབས་རྒྱུ་རེད་སྙམ་པ་བྱུང། ཐུགས་བཀོད་ལྟར་ཁོང་གཟིམས་
པ་དང། མདུན་ནས་ཡང་ཚ་བསླབ་གསུམ་རྒྱ་མཚོ་དང། ཤག་
མཚེས་ཤེས་རབ་རྒྱ་མཚོ། ཕྲན་དང། ཚ་བུ་བསོད་ནམས་བཀྲ་
ཤིས་བཞིས་དགུང་རེ་བཞིན་སྐྱབས་འགྲོ་རྒྱས་པ། བླ་མཆོད་
བསྟན་འབར་མ། དགེ་ལྡན་ལུགས་བཟང་རྒྱས་པའི་སྨོན་ཚིག་
སྨོན་ལམ་ཤིས་བརྗོད་བཅས་བཏོན། ཚེས་གཉིས་ཉིན་གྱི་ཕྱི་དྲོ་
ཡང་གཟིམས་པ་དང་སྔར་ལྟར་ངེད་རྣམས་ཀྱིས། སྐྱབས་འགྲོ། བླ་
མཆོད། གསང་འདུས་སྨོན་ལམ་སོགས་རྒྱུན་ལྡན་དུ་གཟུགས་
སྐུའི་བཀོད་པ་བསྡུས་ཚུལ་བར་དུ་དགུང་རེ་བཞིན་བཏོན། ཚེས་
གསུམ་ཉིན་གྱི་སྔ་དྲོ་དབྱེན་ཟླུམ་མཆོད་རྟེན་ལ་གསེར་ཟངས་ཀྱི་
ཏོག་དང་ཉི་ཟླ་ཟ་ར་ཚགས་སོགས་ལ་གསེར་བྱུགས་པ་ལེགས་
འགྲུབ་བྱུང་ནས་སྟེང་དུ་བཀོད་པས་རྟེན་འབྲེལ་ལེགས་པར་འགྲིག་
གསུངས། འདི་སྐབས་བསླབ་གསུམ་རྒྱ་མཚོས་ཀུན་མཁྱེན་རྣམ་
ཐར་བཙན་པོ་མ་དང། འདུལ་འཛིན་གསུང་གི་ཀུན་རིག་ཊཱིཀ་
ཆེན་དང། དྭགས་པོ་ལྷ་རྗེའི་ལམ་རིམ་ཐར་རྒྱན། ལས་འབྲས་

[698] གསང་བ་འདུས་པའི་སྨོན་ལམ་གྱི་ས་བཅད་
བཅུད་ལྡན་སྙེ་མ་ཞེས་བྱ་བ་སྤྲུལ་སྐུ་སྐལ་བཟང་རྒྱ་མཚོས་མཛད་པ་
རྣམས་བཏོན་ཏེ་ཁོང་གིས་གསན། ཕྱི་དྲོ་བླ་བྲང་བཀྲ་ཤིས་
འཁྱིལ་ནས་འཚམས་ཞུར་གྲྭ་བ་གཉིས་ཕེབས་ནས་འཚམས་ཞུ་
བྱས། རིམ་གྲོ་ལ་ལྟུང་བཤགས་གསུང་གསུངས། ཚེས་བཞི་
ཉིན་ཁུལ་སྲིད་གྲོས་ཀྱིས་མངགས་པའི་སྨན་པ་ཕྱིར་སོང། ཚེས་
ལྔ་ཉིན་འབར་ཁམས་ནས་རང་ཁུལ་གྱི་དམག་དཔོན་ཟུར་བ་ཨ་
སྤང་དང། འབར་ཁམས་དགེ་ཐོན་སློབ་གྲྭའི་ཞོ་ཀྲང་གཞོན་པ་
ཤེར་གྲི་སོགས་འཚམས་ཞུ་དང་བསྙུན་འདྲིར་འབྱོར། འདིའི་
སྐབས་རྒྱུན་དུ་ཉིན་གཉིས་གསུམ་རེར་གནམ་ཁབ་བརྒྱབ་པ་དང་
དེ་ནས་ཉིན་རེར་ངལ་གསོས། ཧོར་ཟླ་གསུམ་པའི་ཚེས་བདུན་
ཉིན་གསང་འདུས་བདག་འཇུག་ཉིན་དང་བོའི་ཉིན་གྱི་ཞོགས་པར་
ཕྲན་ལ་ལྕགས་མཁར་གྱི་སྟེང་ཚང་མ་བར་རྟ་བྱེད་དགོས་པ་ཨ་
ལགས་རིན་པོ་ཆེའི་གསུང་ལྟར་དང། གཏོར་སྒྲུབ་ཀྱི་ལྷ་བཏགས་
རྒྱ་ནག་པའི་གསུང་དང་མི་མཐུན་པས། མཁས་གྲུབ་རིན་པོ་ཆེའི་
གསུང་ལྟར་དང། མགོན་ཆོས་ཀྱི་དབྱངས་ཀྱང་སྔར་གྱི་དཔར་
རྙིང་ལྟར་གྱིས་ཞེས་ངས་དེ་ཟེར་བ་བྱིངས་འདྲེན་དམ་ཆོས་ལ་ཤོད་
ཅེས་གསུངས། ཚེས་དགུ་ཉིན་ཀན་སུའུ་ཞིང་ཆེན་མི་རིགས་
དོན་བྱེད་ཨུ་ཡོན་ལྷན་ཁང། ཨ་མདོ་ཞིབ་འཇུག་ཁང་གི་འགོ་ཁྲིད་

[699]
འདྲི་ཞུས། ཚེས་བཅུ་ཉིན་གྱི་ཞོགས་པར་ཡང་ཕྲན་ལ་སྔར་གསུང་
ལྟར་དང། ཕལ་ཆེན་ཆ་པོད་དུ་བྱམས་པའི་ལེའུ་དང་བསྔོ་བའི་
ལེའུ་ཡོད་ཅེས་སོགས་གསུངས། ཚེས་བཅུ་གཅིག་ཉིན་ཁུལ་སྲིད་
གྲོས་ཀྱི་རླངས་འཁོར་དང། ཁུལ་རྩོམ་སྒྱུར་ཅུས་ཀྱི་སྨན་པ་ཨ་
ཁུ་བསྟན་འཛིན་འཚམས་ཞུ་དང་བསྙུན་འདྲིར་ཕེབས། ཡང་ཚེས་
བཅུ་གཉིས་ཉིན་གྱི་ཞོགས་པར་ཕྲན་ལ་ཕམ་ལྷག་གིས་མ་གོས་པ་
དང། སྡོམ་གསུམ་དག་པ་ཉམས་ལེན་གྱི་མཐིལ་དུ་བྱས་ཏེ་
དབང་རྗེས་གནང་སོགས་བཏོན་ཆོག་ངས་བཀའ་གྲོལ་བ་ཡིན་
དགེ་ཚུལ་སློང་སོགས་ད་དུང་ལོ་འདང་མེད་པས་རྗེས་ནས་བསྒྲུབ་
ཆོག་ཅེས་དང། འཇམ་དབྱངས་ཉི་མ་ལའང་དེ་བཞིན་ཁ་བརྡ་
གྱིས། ཞེས་གསུངས། ཚེས་བཅུ་གསུམ་ཉིན་ཟུང་ཆུ་རྫོང་གི་འགོ་
ཁྲིད་ཁ་ཤས་འབྱོར་ནས་བསྙུན་འདྲི་ཞུས། ཚེས་བཅོ་ལྔ་ཉིན་
དགེ་སློང་མདོ་སྡེ་རྒྱ་མཚོས་ཞུས་པས་ཚེ་རབས་རྗེས་འཛིན་ཞིག་
གསུངས། དེ་རྗེས་ཕྲན་ལ། སྤྱིར་རྗེས་གནང་ལ་ལས་རུང་གི་
བསྙེན་པ་མི་དགོས་ཀྱང་ནགས་མཁའ་སྤྱོད་མའི་ལས་རུང་བཏང་
སྐབས་མཁའ་སྤྱོད་མ་སྙིང་ལ་ཞུགས་པའི་འཁྲུལ་སྣང་བྱུང་གསུངས་
ཚེས་བཅུ་དྲུག་ཉིན་གྱི་ཞོགས་པར་ཕྲན་ལ། རྗེས་གནང་ཟུར་བཀའ་
རྣམས་མི་འདྲ། ལྕང་སྐྱ་ངག་དབང་ཆོས་ལྡན་གྱི་གསུང་གི་ཡི་དམ་

[700] རྗེ་ཤེས་རབ་རྒྱ་མཚོའི་གསུང་གི་
བསྐྱེད་རྗོགས་རྣམས་དགོངས་པ་ཚང་གི། འཇིགས་བྱེད་བསྐྱེད་
རིམ་བདེ། ལྷུན་གྲུབ་པཎྜི་ཏའི་གསུང་ཨེ་ཡོད། ཅེས་གསུངས་
ཡོད་ལགས་ཞུས། ངའི་དཔེར་ཤོག་གུ་གསུམ་མི་ཚང། རྒྱ་ནག་པའི་གསུང་ལའང་ཡོད་ཅེས་སོགས་གསུངས། ཁུལ་སྲིད་གྲོས་ཀྱིས་
རླངས་འཁོར་མངགས་ནས་སྨན་པ་ཨ་ཁུ་བསྟན་འཛིན་དོན་གྲུབ་
ཚང་བསུས་པ་ཚེས་བཅུ་བདུན་ཉིན་འདིར་ཕེབས། ཚེས་བཅོ་བརྒྱད་
ཉིན་ཞིབ་གཟིགས་བྱས། ཚེས་བཅུ་དགུ་ཉིན་ཕྱིར་མཛོད་དགེར་
སྨན་ལེན་པར་ཕེབས། ཚེས་ཉེར་བདུན་ཉིན་སྨན་པ་ཨ་ཁུ་བསྟན་
འཛིན་དོན་གྲུབ་ཚང་ཚུར་ཕེབས། ཚེས་ཉེར་དགུ་ཉིན་ཕྱག་རྩ་
དང་ཆུ་རྟགས་སོགས་ལ་གཟིགས། སྐུ་ཁྲུས་དང་སྐུ་མཉེ་རྒྱས་པ་
བྱས། གནམ་སྟོང་ཉིན་གཟེར་འགོག་གི་སྨན་དང་ལུད་པ་མི་འོང་
བར་བྱེད་པའི་སྨན་སོགས་ཕུལ་ནས་ཕྱིར་མཛོད་དགེར་ཕེབས་
ཧོར་ཟླ་གསུམ་པ་ཕྱི་མ་སྟེ་ཤོལ་ཟླ་ཡིན། དེའི་ཚེས་གཅིག་ཉིན་རྔ་
བའི་སྒོ་མང་སྒར་གྱི་འཚམས་ཞུ་བ་དང། ཨ་ལགས་བསྟན་པའི་
རྒྱལ་མཚན་སོགས་ཕེབས། ཚེས་གཉིས་ཉིན་གྱི་ཞོགས་པར་ཁོང་
ཚོས་འཚམས་ཞུ་དང་བསྙུན་འདྲི་ཞུས། བསྟན་པའི་རྒྱལ་མཚན་
གྱིས་སྐུ་གསུང་ཐུགས་རྟེན་སོགས་ཕུལ། ཚེས་གསུམ་ཉིན་ཟུང་ཆུ་
རྫོང་གི་སྲིད་གྲོས་དང་ནང་བསྟན་མཐུན་ཚོགས་བསྙུན་འདྲི་ལ་

[701] ཚེས་དྲུག་ཉིན་གྲྭ་ཚང་གི་མཁན་པོ་ཚང་སོགས་
ཕེབས་ནས་བསྙུན་འདྲི་ཞུས། ཚེས་དགུ་ཉིན་རྔ་བ་རྫོང་གི་ལས་
ཁུངས་ཆེ་བ་བཞི་དང། རྫོང་རིག་གནས་དོ་དམ་ཅུས། རྫོང་
བོད་ཡིག་སློབ་འབྲིང། ཨ་མཆོག་མཚན་ཉིད་དགོན་སོགས་ཀྱི་མི་
སྣ་བརྒྱད་འཚམས་ཞུ་དང་བསྙུན་འདྲི་ལ་འབྱོར། ཚེས་བཅུ་ཉིན་
གྱི་ཞོགས་པར་འཚམས་ཞུ་དང་བསྙུན་འདྲི་ཞུས། ཚེས་བཅུ་གཅིག་
ཉིན་གསེར་ཟངས་རྡུང་མཁན་གྱི་བཟོ་བ་རྣམས་ཀྱིས་གདུགས་རིམ་
པ་བཅུ་གསུམ་དང་བྲེ། བུམ་པའི་སྒོ་ཁྱིམ་སོགས་ཐམས་ཅད་
ལེགས་པར་ཕྱིན་པས། བཞག་སྟེ་དགའ་དར་དང་རྟེན་སྐལ་སོགས་
གནང། ཐུགས་དགོངས་ལྟར་ཞུགས་འབུལ་སྐབས་དགོས་པའི་ཇོ་
བོ་རྗེ་དང་རྒྱལ་ཆེན་བཞིའི་སྐུ་བརྙན་ཨ་ཁུ་ཤེར་གྲགས་དང་ལྷ་བཟོ་
བསྟན་འཛིན་གཉིས་ཀྱིས་བཞེངས་ནས་སྤྱན་འབེབས་ཞུས། ཚེས་
བཅུ་གཉིས་ཉིན་པེ་ཅིན་ནས་ཀྲུང་གོ་བོད་བརྒྱུད་མཐོ་རིམ་ནང་
བསྟན་སློབ་གླིང་གི་ཨ་ལགས་འཇམ་པོ་ཕེབས་ཏེ་བསྙུན་འདྲི་དང་
བཟོད་གསོལ་ཕུལ། ཚེས་བཅུ་གསུམ་ཉིན་སྔར་ནས་གསུང་བཀོད་
གནང་ཡོད་པས་འཆར་ཅན་ལྟར། དགེ་བཤེས་འཇམ་དབྱངས་ཉི་
མ་སོགས་བདུན་ལ་ཁོང་གིས་བྱང་ཆུབ་སེམས་དཔའི་སྤྱོད་པ་རླབས་
པོ་ཆེ་མངོན་དུ་མཛད་དེ། སྤྱིར་འདིའི་སྐབས་བསྙུན་གཞི་ཧ་
ཅང་ལྕི་བས། ཚིག་གཉིས་གསུམ་གསུང་བ་ཡང་དཀའ་སྟབས་

[702]
བྱེད་བསྙེན་ཆེན་གྱི་ཁྲིད་ཡིག་གི་ལུང་གནང། ཤེར་སྙིང་དང་
ཞིང་ཁམས་འབུལ་བར་ཞུ། སངས་རྒྱས་ཆོས་ཚོགས་མ་ལན་གསུམ་
སོགས་ཀྱི་དབུ་ཁོང་གིས་བསྐུལ། གསུང་བཤད་ལ། འདི་ནི་
ཐེམ་སྐས་དང་མི་འདྲ་བར་བཀའ་ཅུང་ཟད་ཡངས་པ་ཡིན། རྩ་
བ་སྒོ་མང་བློ་བཟང་ཚུལ་ཁྲིམས་རྒྱ་མཚོ་ཚང་གི་ནག་འགྲོས་སུ་
བཀོད་ཡོད་པས་དེ་ཡིན་སོགས་ཞིབ་རྒྱས་གསུངས། མཇུག་ཏུ་ས་
གཞི་མ་སོགས་དང། ད་དགོན་འདི་གཞི་བསྙེན་གྱི་བརྒྱུད་པ་
མ་ཆད་པ་ཡིན། འཇམ་དབྱངས་ཉི་མ་དང་ཏ་བ་ལ་བཀའ་གྲོལ་
ཡོད་པས་དྲིས་སོགས་གསུངས། དེ་ནས་འཇོག་ཆུང་ནང་དུ་གདན་
དྲངས་ཏེ་མཆོད་ཁང་ནང་ལ་ཕེབས། དེར་གདུང་རྟེན་སྤྱི་ཁྲི་གང་
དང་ཕྱེད་ཅན་བཟོ་བ་རྣམས་ཀྱིས་བཞེངས་ཟིན་པ་དེར་གདན་
དྲངས་ཡོད་པས། དེ་ལ་ཞིབ་གཟིགས་གནང་སྟེ་ངའི་རུས་པ་སྤར་
བ་གང་བོ་འཇོག་ས་ཉན་ཡག་རེད་གསུངས། དེ་ནས་གཟིམ་ཁང་
གི་གཡས་ཕྱོགས་ཀྱི་རབ་གསལ་དུ་ཕེབས་ནས་དབྱེན་ཟླུམ་མཆོད་
རྟེན་ཆེན་མོའི་བྲེ་དང་གདུགས་རིམ་པ་བཅུ་གསུམ་ཉི་ཟླ་ཏོག་བུམ་
པའི་སྒོ་ཁྱིམ་སོགས་ཐམས་ཅད་ཚེས་བཅུ་གཅིག་ཉིན་ནས་མཐར་
ཕྱིན་ཡོད་པས། དེ་ལ་རྒྱང་མཐོང་ནང་ནས་ཞིབ་གཟིགས་གནང་
ངས་འདི་མཐོང་མི་ཐུབ་བསམ་ཡང་ད་མཐོང་ཐུབ་སོང། ཆ་ཚད་

[703] ཚེས་བཅུ་བཞི་ཉིན་གསོལ་བ་ཆུ་
ཐིགས་ཙམ་ཡང་མ་བཞེས། ཡང་ཚ་བསླབ་གསུམ་རྒྱ་མཚོར་ང་ལ་
སྤྲུལ་སྐུ་བླུ་མི་དགོས་ཞེས་ཨ་ནེ་བདེ་མཆོག་སྐྱིད་ལ་བཤད་ཡག་གྱིས་
གསུངས། དེའི་ནུབ་མོའི་ཐོ་རེངས་ཀྱི་དུས་ཚོད་བཞིའི་སྟེང་ལ་
དྲིལ་བརྡ་བཏང་བ་དང་ཕྲན་ཡང་རྟབ་རྟབ་པོར་སྐུ་མདུན་དུ་སོང་
བ་དང། ཡང་ཚ་དགེ་ཚུལ་བསླབ་གསུམ་རྒྱ་མཚོ་དང། ཚ་བུ་
བསོད་ནམས་བཀྲ་ཤིས་གཉིས་རྒྱུན་ལྡན་སྐུ་མདུན་དུ་བཅར་ཡོད་
པས། ངེད་རྣམས་ཀྱི་གདིང་བ་བཏིངས། ཞལ་ཤར་ཕྱོགས་སུ་
སྟོན་གསུངས། གདིང་བའི་སྟེང་ནས་ང་ཚོས་བསྐོར་ཡང་གཟིམ་
ཁང་ལྷོར་འཁོར་ཡོད་པས་ད་དུང་མི་ཐུག་གསུངས། དེ་ནས་ང་
ཚོས་གཟིམ་ཁྲི་བསྐོར། འོ་ད་ཆོག་གསུངས། དེ་ནས་ཆོས་སྣམ་
གསུང་བཀོད་ལྟར་སྔར་ནས་སྦྱར་ཡོད་པས་དེ་ཕུལ། དེ་ནས་ནམ་
ལངས་ཀྱིན་ཨེ་ཡོད་གསུངས། ད་དུང་མེད་ལགས་ཞུས། དེ་ནས་
ཕྲན་ལ་ཁྱོད་ཀྱིས་ལྕགས་མཁར་དང། གཏོར་སྒྲུབ་ཀྱི་དོན་བཤད་
ཨེ་ཡོད་ཅེས་ནན་ཏན་དུ་གསུངས། བདག་གིས་བྱིངས་འདྲེན་
དམ་ཆོས་སོགས་ལ་བཤད་ཡོད་ལགས་ཞུས། དེ་ནས་ཡང་ཚ་
བསླབ་གསུམ་རྒྱ་མཚོ་ལ་ཁྱོད་ཅིག་རེར་ཐག་བཅད་དང་ན་ཉིས་
འཛིན་གྱིས་ཞེས་སོགས་གསུངས། དེ་ནས་གཞན་གཉིས་རེས་ཀྱིས་
ཅུང་ཟད་རེ་ཡེར། ཧོར་ཟླ་གསུམ་པ་ཕྱི་མ་ཤོལ་ཟླའི་ཚེས་བཅོ་ལྔ་

[704] སྤྱི་ལོ་་ཟླ་་ཚེས་་  སྟེ་ནག་ཟླའི་ཉ་ལ་དཔལ་དུས་ཀྱི་འཁོར་
ལོའི་རྒྱུད་དང་ཤེར་མདོ་གསུངས་པའི་དུས་ཆེན་ཉིན། རེས་གཟའ་
ཕུར་བུ་རྒྱུ་སྐར་ས་རི། ནམ་ལངས་ཀྱི་དུས་སུ་ད་ལྟའི་དུས་ཚོད་
བདུན་དང་སྐར་མ་ཉེར་ལྔའི་ཐོག་སྤྱན་གྱིས་ཧྲིག་གེར་ཅུང་ཟད་
གཟིགས། དེ་ནས་བཙུམ་པ་དང་མཉམ་དུ་སེང་གེ་ཉལ་སྟབས་
ཀྱིས་དགའ་ལྡན་ཡིད་དགའ་ཆོས་འཛིན་དུ་ཕེབས་པའི་ཚུལ་བསྟན་
ནས་བདག་སོགས་རྟག་འཛིན་ཅན་རྣམས་ཆོས་ལ་བཀོད་ཕྱིར་དེ་
ལྟར་གནང། གསུང་བཀོད་ལྟར་དབུ་ནབ་ཕུལ། དེ་དུས་ནམ་
མཁའི་དབྱིངས་སུ་སྤྲིན་དཀར་བོ་མང་བོ་ཤར་ཕྱོགས་སུ་འགྲོ་བཞིན་
མཆིས། ཕྲན་སོང་ནས་གྲྭ་ཚང་དང། ཨ་ལགས་གཞི་ཚང་རིན་
པོ་ཆེར་ཁོང་དགོངས་པ་ཆོས་དབྱིངས་སུ་ཐིམ་པའི་སྙན་གསན་
ཞུས། ཕྱི་དྲོ་གྲྭ་ཚང་ཕེབས་ཏེ་གདུང་མཆོད་འཚོགས། ཆབ་མདོ་
དགོན་ཆེན་གྱི་དོ་དམ་ཨུ་ཡོན་ལྷན་ཁང་གི་ཀྲུའུ་རིན་བཞོན་པ་
འཕྲིན་ལས་ཆོས་འཕེལ་དང། སྨོན་ལམ་གཉིས་འབྱོར་ཡང་རྐྱེན་
དབང་གིས་ཞལ་མཇལ་མ་ཐུབ། མཁན་པོ་རིན་པོ་ཆེ་བྱམས་པ་
ཆོས་གྲགས་ཚང་དང། རྒྱ་ནག་པ་ཚང། དུས་འཁོར་ཚང་
རྫོང་ནང་སྤྲུལ་སྐུ་སོགས་སྤྱི་སྒེར་གྱིས་སྐུ་གསུང་ཐུགས་རྟེན་དང་
དངུལ་ལོར་མང་བོ་ཕུལ། དེའི་ཉིན་ནས་གདུང་ཁང་སོགས་
བཞེངས་པའི་དབུ་བཟུང། ཚེས་བཅུ་དྲུག་ཉིན་རྡོ་རམས་པ་འོད་

[705]
ཁྲུས་མཛད། ཕྱི་དྲོ་གྲྭ་ཚང་གིས་མངགས་པའི་གྲྭ་བ་བཅུ་ཕྲག་ཁ་
ཤས་ཀྱིས་དགོང་རེ་བཞིན་དགོངས་རྫོགས་ཀྱི་བར་རྒྱན་འཇུག་
གསུངས། ཁུལ་སྲིད་གྲོས་ཀྱི་ཀྲུའུ་ཞི་གཞོན་པ་བསྟན་འཛིན་དང་
འཐབ་ཕྱོགས་གཅིག་གྱུར་པུའུ་ཡི་པུའུ་ཀྲང་གཞོན་པ་ཚེ་རིང་
ཁུལ་ནང་བསྟན་མཐུན་ཚོགས་ཀྱི་མི་སྣ་བཅས་འབྱོར་ཏེ་དངོས་སྐྱེས་
ཁྱེར་ནས་མྱ་ངན་ཞུས། གཤེགས་ནས་ཞག་གཉིས་ཀྱི་བར་ལ་སྐུ་
གདུང་གི་དྲོད་མ་ཡལ་ཞེས་བསླབ་གསུམ་རྒྱ་མཚོས་གསུངས། བཤོལ་
ཟླ་གསུམ་པའི་ཚེས་བཅུ་བདུན་ཉིན་དཔལ་གསང་བ་འདུས་པའི་
དཀྱིལ་འཁོར་གྱི་ཞལ་ཕྱེས་ནས་བླ་མ་དང་དཀྱིལ་འཁོར་གྱི་གཙོ་བོ་
ཐ་མི་དད་པར་བྱས་ཏེ། བདག་འཇུག་གསུངས། ཁུལ་སྲིད་གྲོས་
ཀྱི་སྐོར་གཉིས་པ་དང། ཁུལ་རྩོམ་སྒྱུར་ཅུས་ཀྱི་ཨ་ཁུ་བསྟན་འཛིན་
སོགས་ཕེབས་ཏེ། གདུང་བཞུ་དུས་མཁོ་བའི་རྫས་དང་བཟང་དྲུག་
མྱ་ངན་ཞུ་རྟེན་སོགས་ཕུལ། སྟག་ཚ་ཆོས་བཟང་གླིང་གི་དགོན་
གཞུང་དང་ནང་ཆེན་གྱི་མི་སྣ་འབྱོར་ཏེ་དངོས་སྐྱེས་སོགས་ཕུལ་ནས་
མྱ་ངན་ཞུས། ཚེས་བཅོ་བརྒྱད་ཉིན་འཇིགས་བྱེད་ལྷ་བཅུ་གསུམ་མའི་
བདག་འཇུག་གསུངས། བསྟན་འཛིན་ཀྲུའུ་ཞི་སོགས་ཕྱིར་འབར་
ཁམས་སུ་ཕེབས་ནས་ཁུལ་གྱི་ས་ཆར་ཕྱ་ངན་ཚོགས་འདུ་འཚོགས་
པའི་གྲ་སྒྲིག་བྱས། ཚེས་བཅུ་དགུ་ཉིན་མ་ཅིག་ཁྲོས་མ་ནག་མོའི་

[706] ཚེས་ཉི་ཤུ་ཉིན་ཀུན་རིག་གི་བདག་
འཇུག་གསུངས། བླ་བྲང་དགོན་གཞུང་གི་སྨན་པའི་ཁྲི་ཟུར་དགེ་
བཤེས་འཇམ་དབྱངས་རྒྱ་མཚོ་ཚང་སོགས་ཕེབས། དངོས་སྐྱེས་
དང་གདུང་མཆོད་འཚོགས། ཚེས་ཉེར་གཅིག་ཉིན་མི་འཁྲུགས་པ་
དགུའི་བདག་འཇུག་གསུངས། ཁང་དམར་ཨེ་ཝཾ་བདེ་ལྡན་གླིང་
གི་གྲྭ་བ་གཉིས་འབྱོར་ཏེ་མྱ་ངན་ཞུ་རྟེན་ཕུལ། ཚེས་ཉེར་གཉིས་
ཉིན་མཆོག་ཁྲུས་དང་གདུང་མཆོད་ཀྱི་འདོན་པ་མཛོད་རྩ་སོགས་
གསུངས། འབར་ཁམས་སུ་རྔ་ཁུལ་གྱིས་མྱ་ངན་ཚོགས་འདུ་རྒྱས་
པ་འཚོགས། འདིར་ཟུང་ཆུ་རྫོང་གི་ལས་ཁུངས་ཆེ་བ་བཞི་དང་
ཁྲིམས་ཁང། བོད་ཡིག་སློབ་འབྲིང་སོགས་ཀྱིས་དངོས་སྐྱེས་ཕུལ་
ཏེ་མྱ་ངན་ཞུས། ཚེས་ཉེར་གསུམ་ཉིན་མཆོག་ཁྲུས་དང་གདུང་
མཆོད་ཀྱི་འདོན་པ་སོགས་གསུངས། ཚེས་ཉེར་བཞི་ཉིན་ཡང་
ཚ་བསླབ་གསུམ་རྒྱ་མཚོ་དང། ཐུགས་བཀོད་ལྟར་ཨ་ཁུ་ཤེར་
གྲགས་དང། ཕྲན་རྣམས་ཀྱིས་གདུང་ལས་བྱས། གཞན་ལས་
ཁྱད་དུ་འཕགས་པའི་སྐུ་གདུང་རིན་པོ་ཆེ་ཧ་ཅང་མཉེན་པོ་ཞིག་
མཆིས། དེ་ནས་ཨ་ལགས་གཞི་ཚང་སྤྲུལ་བའི་སྐུ་རིན་པོ་ཆེ་སོགས་
གྲྭ་ཚང་དང་ཐམས་ཅད་ཀྱིས་གདུང་མཇལ་བྱས། ཚེས་ཉེར་ལྔ་
ཉིན་ཡང་གདུང་མཇལ་བྱས། བཤོལ་ཟླ་གསུམ་པའི་ཚེས་ཉེར་
དྲུག་ཉིན་ནམ་ལངས་པ་དང་གཎྜི་མཆོད་རོལ་མཆོད་རྫས་སོགས་

[707]
རྟེན་གྱི་བུམ་པར་གདན་དྲངས། མཁན་པོ་ལས་ཐོག་པ་སྐལ་
བཟང་ཚུལ་ཁྲིམས་ཚང་སོགས་གྲྭ་ཚང་གིས་རྡོ་རྗེ་འཇིགས་བྱེད་
དཔའ་བོ་གཅིག་པའི་སྒོ་ནས་སྐུ་གདུང་རིན་པོ་ཆེ་ཞུགས་ལ་ཕུལ་
དེ་ནས་དགོངས་རྫོགས་ཀྱི་བར་བླ་མཆོད་དང་ཆོས་སྤྱོད་རྒྱན་འཇུག་
སོགས་མ་ཆག་པར་གསུངས། རྣམ་འགྲེལ་རྩ་བ་དང། འདུལ་
བ་མདོ་རྩ་བ་སོགས་གསུངས། ཧོར་ཟླ་བཞི་བའི་ཚེས་བཞི་ཉིན་
བླ་བྲང་བཀྲ་ཤིས་འཁྱིལ་དུ་ཚོགས་ཆེན་ལ་གྲྭ་བ་རེ་རེའི་ཕྱག་ཏུ་སྒོར་
ལྔ་རེ་དང། ཐོས་བསམ་གླིང་གི་གྲྭ་བ་རེ་རེའི་ཕྱག་ཏུ་སྒོར་བཅུ་རེ་
ཕུལ། དེ་མཚུངས་དགོན་སྡེ་དུ་མ་ལ་འགྱེད་ཕུལ། ཚེས་
བཅུ་བདུན་ཉིན་སྔོ་ཤུལ་དགོན་གྱི་གྲྭ་བ་གཉིས་དགོངས་རྫོགས་ལ་
འབྱོར། ཚེས་ཉེར་གཉིས་ནས་ཉིན་བདུན་ལ་གཟུངས་འཇུག་དང་
འཛམ་དཀར་གཏེར་སྒྲུབ་སོགས་བསྒྲུབས། ཧོར་ཟླ་ལྔ་བའི་ཚེས་
བཞི་ཉིན་དགོངས་རྫོགས་སུ་གདུང་མཆོད་རྒྱས་པ་འཚོགས། ཚེས་
བརྒྱད་ཉིན་སྐུ་གདུང་མཆོད་རྟེན་ལ་གཟུངས་འཇུག་ཕུལ་ཏེ་རབ་
གནས་བྱས་སོ། །
དབྱེན་ཟླུམ་མཆོད་རྟེན་བཞེངས་པའི་སྐོར་
ད་ལྟ་བཞེང་བཞིན་པའི་དབྱེན་ཟླུམ་མཆོད་རྟེན་ནི། སྔར་

[708]
མཚོས་བཞེངས་པ་ཡིན། དེ་རྗེས་ སྤྱི་ལོ་་ལོར་  མེར་
བསྲེགས། དེ་རྗེས་ཐལ་དགེ་བཤེས་བློ་བཟང་ཆོས་ལྡན་དཔལ་
བཟང་བོས་ཞིག་གསོས་མཛད། བཅོས་བསྒྱུར་རྗེས་ཀྱི་སྤྱི་ལོ་་
ལོར་སྔར་་ལོའི་ཟིང་འཁྲུག་སྐབས་བཅིངས་འགྲོལ་དམག་མི་
འདས་པོ་རྣམས་ཀྱི་དུར་ས་བྱས། ་ལོར་ཆོས་རུ་ཞེས་པའི་
ནང་དུ་དུར་ས་སྤོས། དེའི་རྐྱེན་གྱིས་རིག་གནས་གསར་བརྗེའི་
སྐབས་མ་བཤིག་་ལོར་དགོན་པ་འཚོགས་པའི་འདུ་ཁང་
བྱས། སྔར་བཅོས་བསྒྱུར་བྱས་ཕྱིན་བདག་མ་བྱས་སྟབས། འཐོར་
ཞིག་ཏུ་འགྲོ་བཞིན་མཆིས། དེ་རྩ་བ་ནས་གསར་བཞེངས་བྱེད་
རྒྱུའི་ཐུགས་བཀོད་གནང། སྐྱེས་བདག་ཞེས་པ་ལྕགས་ལུག་ལོའི་
ཧོར་ཟླ་དང་བོའི་ཚེས་ཉེར་བཞི་ཉིན་ སྤྱི་ལོ་་  དེའི་ནང་དུ་
ས་བདག་ལྟོ་འཕྱེས་ཐིག་གདབ། ཨར་ཆོག་གི་སྙན་གསན་ཕུལ་
དེའི་ཕྱི་ཉིན་ཨར་ཆོག་བྱས། དེ་ནས་རིམ་བཞིན་བཤིག་སྟེ་གཞི་
ནས་གསར་བཞེངས་བྱས། མཆོད་རྟེན་དངོས་ཀྱི་གདོང་ཆེན་
གྱི་རྒྱ་ཁྱོན་ལ་སྨིས་གྲུ་བཞི་མ་་ཡོད། མཐོ་ཚད་ལ་སྨིས་
་ཡོད། དེ་ལ་རྩེག་རིམ་པ་གསུམ་ཡིན། རྩེག་
འོག་མ་ལ་སྨིས་་ཡོད། རྩེག་བར་མ་ལ་སྨིས་་
ཡོད། རྩེག་སྟེང་མ་ལ་སྨིས་་ཡོད། བུམ་པའི་འགོས་སམ་རྒྱ་

[709] དེ་ནས་བྲེ་སྟན། བྲེ། གདུགས་འདེགས་
གདུགས་རིམ་པ་བཅུ་གསུམ། ཐུགས་རྗེ་མདོ་གཟུངས། ཟ་ར་
ཚགས། གདུགས། ཆར་ཁེབ། ཉི་ཟླ་ཏོག་རྣམས་ལ་སྨིས་་
ཡོད་ཅིང་བྲེ་ནས་ཏོག་གི་བར་དང། བུམ་པའི་སྒོ་ཁྱིམ་གྱི་མཐོ་ཚད་
སྨིས་་ཡོད། དེ་རྣམས་གསེར་ཟངས་ལས་གྲུབ་པས་
གསེར་སྲང་སོ་གཉིས་ལྷག་སོང། རྩེག་འོག་མ་གདོང་ཆེན་དང་
རྩེག་བར་མ་བང་རིམ་ཡིན། དབྱེན་ཟླུམ་མཆོད་རྟེན་ལ་བང་རིམ་
བཞི་དང། བང་རིམ་རྣམས་ཟུར་བརྒྱད་ཡིན། རྩེག་སྟེང་མ་བུམ་
པ་ཡིན། མཆོད་རྟེན་ཆེ་བ་དེ་ལ་གྱང་ར་ཡོད། དེའི་རྒྱ་ཁྱོན་ལ་
སྨིས་གྲུ་བཞི་་ཡོད། གྱང་རའི་ནང་ལོགས་ནས་ཕྱོགས་རེར་
མཆོད་རྟེན་ཆ་བརྒྱད་རེ། ཁྱོན་མཆོད་རྟེན་སོ་གཉིས། མཆོད་རྟེན་
རེའི་ས་འཛིན་ལ་རྒྱར་སྨིས་་དང་མཐོ་ཚད་སྨིས་་ཡོད་
དེ་རྣམས་ས་འཛིན་ནས་ཐུགས་རྗེ་མདོ་གཟུངས་བར་ཨར་འདམ་
ལས་གྲུབ་ཅིང། གདུགས་དང་ཆར་ཁེབ། ཉི་ཟླ་ཏོག་རྣམས་ཤིང་
ལས་བྱས། ཟ་ར་ཚགས་ཟངས་ཡིན། དེ་རྣམས་ཀྱི་ནང་ཚོགས་
བདག་གནོད་སྦྱིན་ཕོ་འཁོར་མོ་འཁོར། གཟུངས་འཇུག་རྒྱས་པ་
ཚར་རེ། རྗེ་སྐུ། ཁོང་རིན་པོ་ཆེའི་གདུང་ཚའི་ཚ་ཚ་དང། མི་
འཁྲུགས་པའི་སྐུ། ཚེ་ལྷ་རྣམ་གསུམ་སོགས་གང་མང་གིས་གཏམས་
མཆོད་རྟེན་ཆ་བརྒྱད་ཀྱི་དང་བོ་སྐུ་བལྟམས་པའི་མཆོད་རྟེན་ནི་

[710] པད་མས་སྤྲས་པ། གཉིས་པ་བྱང་
ཆུབ་མཆོད་རྟེན་ནི། བང་རིམ་བཞི་བ་གྲུ་བཞི། གསུམ་པ་བཀྲ་
ཤིས་སྒོ་མང་མཆོད་རྟེན་ནི། བང་རིམ་བཞི་བ་གྲུ་བཞི་སྒོ་བརྒྱ་དང་
བརྒྱད་ཡོད་པ། བཞི་བ་ཆོ་འཕྲུལ་མཆོད་རྟེན་ནི། བང་རིམ་
བཞི་བ་གྲུ་བཞི་གློ་འབུར་ཡོད་པ། གློ་འབུར་ནི་བང་རིམ་རེའི་
སུམ་ཆ་གཅིག་ཕྱིར་འབུར་བ། ལྔ་བ་ལྷ་བབ་མཆོད་རྟེན་ནི། བང་
རིམ་བཞི་བ་གྲུ་བཞི་གློ་འབུར་ཡོད་པ། གློ་འབུར་གྱི་དབུས་སུ་ཐེམ་
སྐས་གསུམ་རིམ་གྱིས་དབུས་མའི་ཐེམ་པ་ཅུང་ཟད་མཐོ་བ། དྲུག་
པ་དབྱེན་ཟླུམ་མཆོད་རྟེན་ནི། བང་རིམ་བཞི་བ་བང་རིམ་རྣམས་
ཟུར་བརྒྱད་པ། བདུན་པ་སྐུ་ཚེ་བརྟན་པའམ་རྣམ་རྒྱལ་མཆོད་
རྟེན་ནི། བང་རིམ་ཟླུམ་པོ་གསུམ་པ། བརྒྱད་པ་མྱང་འདས་
མཆོད་རྟེན་ནི། ཟླུམ་པོ་བང་རིམ་མེད་པ་དྲིལ་བུའི་ཁོག་པའི་
དབྱིབས་ལྟ་བུའོ། །དབུས་ཀྱི་མཆོད་རྟེན་གྱི་རྩེག་འོག་མའི་དབུས་
སུ་རྗེ་བཙུན་བྱམས་མགོན་མཐོ་ཚད་སྨིས་་ཡོད། དེའི་
གཡས་སུ་སའི་སྙིང་བོ་དང་གཡོན་དུ་འཇམ་པའི་དབྱངས་གཉིས་
སྨིས་་རེ། ཀུན་རིག་རྣམ་པར་སྣང་མཛད་སེང་ཁྲི་བཅས་སྨིས་་
རེ། ངན་སོང་སྦྱོང་བའི་རྒྱལ་བོ་སོགས་བཞི་ལ་ཁྲི་བཅས་སྨིས་་
རེ། དེ་ནས་སྤྱན་མ་ནས་འབེབ་པའི་བར་གྱི་ལྷ་སོ་གཉིས་པོ་ལ་པད་
འདབ་བཅས་མཐོ་ཚད་སྨིས་་རེ། རྩེག་བར་མ་ལ་འོད་དཔག་

[711] གཡས་སུ་སྤྱན་རས་
གཟིགས་དང་གཡོན་དུ་ཕྱག་ན་རྡོ་རྗེ་གཉིས་སྨིས་་རེ། དེའི་མཐའ་
སྐོར་ལ་འོད་དཔག་མེད་སྟོང་སྐུ་ལྡུག་དགོས། རྩེག་སྟེང་མ་སྟེ་བུམ་
པའི་ནང་ལ་རྗེ་ཙོང་ཁ་བ་སེང་ཁྲི་བཅས་སྨིས་་རེ། རྒྱལ་ཚབ་
རྗེ་དང་མཁས་གྲུབ་རྗེ་གཉིས་ལ་སེང་ཁྲི་བཅས་སྨིས་་རེ། རྗེ་
ཚ་ཁོ་བ་མཁན་ཆེན་ངག་དབང་གྲགས་པ། འདུལ་འཛིན་གྲགས་
པ་རྒྱལ་མཚན། འཁོར་དག་པ་རྣམ་བརྒྱད་རྣམས་ལ་མཐོ་ཚད་
སྨིས་་ཙམ་ཡོད་སྙམ་སྟེ་ད་ལྟ་བཞེང་བཞིན་ལགས། བྱམས་
པ་ལ་གཟུངས་འཇུག་ཕུལ་ཟིན་པས། གཟུངས་འཇུག་རྒྱས་པ་ཚར་
ཉེར་གཅིག་དམིགས་བརྩེ་མ་དང། གཟུངས་ཆེན་སྡེ་ལྔ། ཨ་
ར་པ་ཙ། ཡིག་བརྒྱ་རྣམས་ཤིན་ཏུ་མང་ངོ། །སེང་ཁྲིའི་ནང་
ཚོགས་བདག་དང་འཛམ་དཀར་གཏེར་སྒྲུབ་དང། མཁས་གྲུབ་
རྗེ་དང་པཎ་ཆེན་བློ་བཟང་ཆོས་རྒྱན་ལུགས་ཀྱི་གནོད་སྦྱིན་ཕོ་
འཁོར་མོ་འཁོར་རྒྱས་པ། རྗེ་སྐུ་མང་བོ་དང། འཇིགས་བྱེད་ཀྱི་
སྐུ་སོགས་བྲིས་འབུར་མང་བོ་དང་བླ་བྲང་བཀྲ་ཤིས་འཁྱིལ་ནས་
གནང་བའི་ཀུན་མཁྱེན་རིན་པོ་ཆེའི་འདྲ་སྐུ་ཐུགས་ཀར་གཞུག་
ཁོང་གི་གདུང་ཚ་ལས་བཞེངས་པའི་རྗེ་སྐུ་དང། མི་འཁྲུགས་པ་
ཚེ་ལྷ་རྣམ་གསུམ་དང། ཚ་ཚ་སོགས་གཞུང་ནས་ཇི་ལྟར་གསུངས་
པ་ལྟར་དབུ་དང་སྐུའི་སྟོད་སྨད་བར་གསུམ་དུ་ཕུལ། ཡུམ་རྒྱས་པ་

[712] བརྒྱད་སྟོང་བ་སོགས་བཟང་དྲུག་དང་དྲི་
བཟང་སོགས་ཀྱིས་བྱུར་བུར་གཏམས་སོ། །རྩེག་འོག་མར་བྱམས་
པ་གཙོ་འཁོར་གསུམ། ཀུན་རིག་རྩ་ལྷ་སོ་བདུན་ཏེ་ལྷ་བཞི་བཅུ་
རྩེག་བར་མ་ལ་འོད་དཔག་མེད་གཙོ་འཁོར་གསུམ། བུམ་པར་རྗེ་
ཡབ་སྲས་གསུམ་དང། ཚ་ཁོ་ངག་དབང་གྲགས་པ། འདུལ་
འཛིན། འཁོར་དག་པ་རྣམ་བརྒྱད་དེ་བཅུ་གསུམ་བཅས་ཁྱོན་སྐུ་
འདྲ་ང་དྲུག་པོ་ལྷ་ཤིང་ཤུག་པས་བཟོས་དང་བཟོ་བཞིན་པ་ལགས་
ཤིང། སྣ་ཚོགས་བཟོ་བོའམ་བི་ཤྭ་ཀརྨ་དང་མི་གཉིས་པ་རྒྱ་ནག་
པོའི་ཡུལ་ལས་ཀྲེ་ཅང་གི་སོར་མོའི་འཕྲུལ་ལྡན་རྣམ་པའི་སྒྱུ་འཕྲུལ་
ལས་བྱུང་བའོ། །དེ་ལྟར་རྡོ་བཟོ་ཤིང་བཟོ་གསེར་ཟངས་བཟོ་བ་ལྷ་
བཟོ་རྣམས་ཀྱི་ལས་གླ་ལ་སོགས་རགས་རྩིས་སྒོར་ཁྲི་ཚོ་སོ་བཞི་སོང་
ཟིན་ཏོ། །སྒོར་མོའི་འདང་སོང་ན་སྟེང་འོག་བར་གསུམ་ལ་
གསེར་ཚོན་བྱུག་རྒྱུ་དང། གྱང་ར་ཕྱིའི་མཐའ་སྐོར་ལ་འཁོར་ཁང་
བཞེང་རྒྱུ་སོགས་ཐུགས་བཀོད་གནང་ཡོད་
ལེགས་བྱས་ཚོགས་གཉིས་གངས་ཀྱི་རི་ལས་འོངས་པའི་རྣམ་
པར་ཐར་བ་མ་དྲོས་ཀླུང་ཆེན་ལས། །ཐ་མའི་ཆ་ཕྲན་ཆུ་ཐིགས་
ཙམ་ཞིག་བཀོད་པ་དད་པའི་ཆུ་གཏེར་འཕེལ་བའི་ཟླ་འོད་འདི། །
བསྐྲུན་པའི་དགེ་བས་བདག་སོགས་མར་གྱུར་སེམས་ཅན་ཐམས་
ཅད་ཐར་བའི་ཁང་བཟང་བགྲོད་པའི་ཕྱིར། །ཐེམ་སྐས་དང་བོ་

[713]
གྱུར་ཅིག་ཅེས་པ་འདི་ནི་ལས་ཀྱི་སྣེ་མོ་བ་རྣམས་ཀྱིས་ཁ་སྐོང་ཞིག་དགོས་
ཞེས་ཡང་ཡང་བསྐུལ་བ་ལྟར། ཕྲན་ལའང་གང་ཐད་ནས་འོས་མེད་ཀྱང་
ཡང་ཚ་བསླབ་གསུམ་རྒྱ་མཚོའི་ཟིན་བྲིས་ལ་འཕྲི་སྣོན་ཅུང་ཟད་བྱས་ཏེ་རབ་
གནས་ཤིང་ཁྱི་ལོའི་ཧོར་ཟླ་དགུ་བའི་དམར་ཕྱོགས་རྒྱལ་བ་གཉིས་པའི་ སྤྱི་
ལོ་་ཟླ་་ཚེས་་  བདུད་རྩི་ཐུན་མཚམས་སུ་སློབ་འབངས་ཐ་ཤལ་བ་
ཤེས་རབ་རྒྱ་མཚོས་བྲིས་པའོ།། །།



﻿
[001]
སློབ་དཔོན་ཆེན་མོ་དམུ་དགེ་བསམ་གཏན་རྒྱ་མཚོ་མཆོག་ནི་
དེང་དུས་བོད་མི་རིགས་སྤྱིའི་གཙུག་ཏུ་མཆོད་པའི་མཁས་དབང་
ཆེན་པོ་ཞིག་རེད། ཁོང་གིས་སྐུ་ཚེ་གང་བོར་རང་མི་རིགས་ཀྱི་
རིག་གནས་ལ་ཐུགས་ཞེན་ཟབ་བཞེས་ངོས་ཉམས་པ་སོར་ཆུད། མ་
ཉམས་གོང་འཕེལ། ཤེས་རིག་ཡར་རྒྱས་ཀྱི་དོན་དུ་བརྩེ་གཟིགས་
ཟོལ་མེད། བརྩོན་པ་ལྷོད་མེད། གསུང་དབྱངས་འགག་མེད་
ཀྱིས་རང་ནུས་གང་ཡོད་ཕུལ་བའི་བཀའ་དྲིན་ནི་བསམ་བརྗོད་ཡུལ་
ལས་འདས་པ་ཞིག་རེད། ལྷག་པར་དུ་ཁོང་གིས་ང་ཚོར་བཞག་
པའི་རིག་གཞུང་གི་ཤུལ་བཞག་རིན་པོ་ཆེ་ལ་བལྟས་ཀྱིན་བལྟས་
ཀྱིན་མོས་གུས་མཆི་མ་རབ་ཏུ་འཁྲིགས། བསམ་བཞིན་བསམ་
བཞིན་རིན་ཐང་ཞལ་དུ་མེད་པ་ཤེས། ང་རང་ཚོ་མི་རིགས་དཔེ་
སྐྲུན་གྱི་ལས་ཀ་བྱེད་མཁན་ཞིག་ཡིན་པའི་ངོས་ནས་བཤད་ན། སློབ་
དཔོན་ཆེན་མོ་འདི་བའི་ཕྱག་རྩོམ་མཐའ་དག་ཕྱོགས་གཅིག་ཏུ་
བསྡུས་ཏེ་གསུང་འབུམ་ཆ་ཚང་ཞིག་བསྒྲིགས་ནས་པར་དུ་བསྐྲུན་ན་
ནི་རང་མི་རིགས་ཀྱི་རིག་གནས་བང་མཛོད་ལ་རིན་ཆེན་ནོར་བུ་

[002] ལར་བློ་
གསལ་གཞོན་ནུའི་ཚོགས་ལ་རིག་པའི་དངོས་པོ་ཕུན་སུམ་ཚོགས་པ་
ཞིག་མངོན་པར་བསྟབས་པའི་ཕན་ཡོན་ཤིན་ཏུ་མི་དམན་པ་ཞིག་
ཡོད་པར་མཐོང་ནས་དེ་ལུགས་ཀྱི་བརྩོན་པ་ལྷུར་ལེན་པའི་འདུན་
པ་དྲག་པོ་སྙིང་ལ་བཅགས་ཁར། ཉེ་ལམ་རྗེ་ཉིད་ཀྱི་སྐུ་སྲིང་བདེ་
མཆོག་སྐྱིད་དང་ཁོང་གི་ཡང་ཚ་གྲྭ་བཙུན་བསླབ་གསུམ་རྒྱ་མཚོ་
ཟུང་གིས་ས་ཐག་རིང་བོའི་དཀའ་སྡུག་ལ་མ་འཛེམས་པར་རྗེ་ཉིད་
ཀྱི་གསུང་རྩོམ་མཐའ་དག་དྲེའུ་ཁལ་དུ་ལོངས་པ་ཞིག་དངོས་སུ་
ཁུར་ནས་རང་རེའི་དཔེ་སྐྲུན་ཁང་དུ་སླེབས་ཤིང། ཁྱེད་དཔེ་
སྐྲུན་ཁང་གི་རྩོམ་སྒྲིག་སྤུས་ཚད་ལེགས་པས་གཞན་སུ་དང་གང་
ལའང་མ་སྤྲད་པར་ཁྱེད་ཅག་ལ་གཏད་པ་ཡིན་ཞེས་གསུང་འབུམ་
དཔར་སྐྲུན་གྱི་དངོས་ཤུགས་དབང་ཆ་ཡོད་ཚད་ང་ཚོར་ཕུལ་བ་
དང། ཁྱད་པར་དུ་ངེད་དཔེ་སྐྲུན་ཁང་ལ་མ་དངུལ་གྱི་འཁོས་ཀ་
ཞན་པ་མཐོང་ནས། གཅེན་པོའི་གསུང་འབུམ་པར་དུ་བཏབ་
ནས་བོད་མི་རིགས་ཀྱི་རིག་གནས་ལ་ཕྱར་བ་གྲུ་འདེགས་ཀྱི་ནུས་པ་
ཐོན་ན་དེ་ལས་ཆེ་བ་མེད་ཅེས་གསུངས་ཏེ་གཅེན་རིན་པོ་ཆེའི་
བརྩམས་ཡོན་སྐར་གཅིག་ཀྱང་མེད་པའི་ཐོག་ད་དུང་གཞན་ལས་
ཞལ་འདེབས་དངུལ་སྒོར་ཁྲི་གཉིས་ཙམ་བསྡུས་ནས་གུན་གསབ་ཀྱི་
རོགས་སྐྱོར་བྱས་པ་ལ་ང་ཚོ་སེམས་འགུལ་ཆེན་པོ་དང་སྐུལ་མ་ཆེན་

[003] གཞི་ནས་ཁོང་གི་གསུང་འབུམ་ཆ་ཚང་ཞིག་སྒྲིག་
པའི་འཆར་གཞི་དངོས་བསྟར་བྱས་པ་ཡིན་
ད་ཆ་ང་ཚོས་པར་དུ་བསྐྲུན་པའི་གསུང་འབུམ་འདི་ལ་ཁྱོན་
བསྡོམས་པོད་དྲུག་ཏུ་བཀར། པོད་དང་པོ་ནི་གཙོ་ཆེར་རྣམ་ཐར་
སྐོར་ཡིན། འདིའི་ནང་དུ་ང་ཚོས་དེ་སྔ་སུས་ཀྱང་མཇལ་མ་མྱོང་
བའི་མདོ་སྨད་བསྟན་པའི་བདག་པོ་རྗེ་བླ་ཁོ་རིན་པོ་ཆེ་འཇིགས་མེད་འཕྲིན་ལས་རྒྱ་མཚོའི་རྣམ་ཐར་ལོ་རྒྱུས་མཇལ་ཐུབ་པར་མ་
ཟད། རྩོམ་པ་པོ་རང་ཉིད་ཀྱི་བྱུང་བ་ལོ་རྒྱུས་ལས་མཁས་ཆེན་
དམ་པ་ཞིག་ཐོས་སྦྱང་གི་སྟོབས་ག་འདྲ་ཞིག་ལ་བརྟེན་ནས་འཚར་
ལོངས་བྱུང་བའི་ཚུལ་ལ་རྒྱུས་མངའ་ལོན་ཅིང་རང་ཉིད་ལ་སྦྱང་
སྟོབས་ཆེ་རུ་བསྐྱེད་པའི་སྐུལ་མ་ཐེབས་ངེས་ཡིན། པོད་གཉིས་པ་
ནི་གཙོ་ཆེར་གཞུང་འགྲེལ་སྐོར་ཏེ། འདིའི་ནང་ནས་རྩོམ་པ་པོ་
རང་ཉིད་ནང་དོན་རིག་པའི་མཁས་དབང་ཞིག་ཡིན་པའི་ངོས་ནས་
དེང་གི་འཆད་གྲྭའི་གཞུང་ཁྲིད་ཀྱི་དཀའ་གནད་ལ་དམིགས་ནས་
ཚིག་དོན་གཉིས་གསལ་གྱི་འགྲེལ་བཤད་གནང་ཡོད། པོད་གསུམ་
པ་ནི་གཙོ་ཆེར་ལོ་རྒྱུས་སྐོར་ཏེ། འདིའི་ནང་དུ་བོད་ཀྱི་ལོ་རྒྱུས་
དང་རིག་གནས་དར་ཚུལ་གྱི་ལོ་རྒྱུས་སོགས་བཀོད་ཡོད་པས། ང་
ཚོས་ལོ་རྒྱུས་འདི་དག་ལས་རྩོམ་པ་པོའི་ལོ་རྒྱུས་ཞིབ་འཇུག་གི་ཕུལ་
བྱུང་གྲུབ་འབྲས་མཐོང་ཐུབ་པར་མ་ཟད། མཁས་པ་གཞན་གྱི་

[004]
བ་ཞིག་ཟིན་རྒྱུ་ཡོད་དོ། །པོད་བཞི་བ་ནི་གཙོ་ཆེར་སྒྲ་སྙན་ངག་
སྐར་རྩིས་ཀྱི་སྐོར་ཡིན། འདིའི་ནང་དུ་སློབ་དཔོན་འདི་བས་སྲོལ་
རྒྱུན་རིག་གནས་ཀྱི་བསླབ་བྱ་སོ་སོ་རྒྱས་བསྡུས་འཚམ་ཞིང་གོ་བདེ་
བའི་ལམ་ནས་བཀྲལ་ཡོད་པས་ལས་དང་པོ་བ་རྣམས་ལ་ཉེ་བར་
མཁོ་ཞིང་འཇུག་བདེ་བའི་གནས་དམ་པ་ཞིག་ཏུ་འཁུམས་སོ། །
པོད་ལྔ་བ་ནི་གཙོ་ཆེར་སུམ་རྟགས་དག་གསུམ་སྐོར་ཡིན། འདིའི་
ནང་ནས་ང་ཚོས་རྩོམ་པ་པོའི་དེང་རབས་ཀྱི་ཁྱད་ཆོས་ལྡན་པའི་
བརྡ་སྤྲོད་ཀྱི་གཞུང་ལུགས་དང་ལྟ་བ་གསར་བ། ལག་ལེན་གྱི་རིན་
ཐང་ལྡན་ཞིང་ཉེ་བར་མཁོ་བའི་བཤད་པ་གསར་བ་ཤེས་རྟོགས་
བྱེད་ཐུབ་པ་ཡིན། པོད་དྲུག་པ་ནི་གསུང་ཐོར་བུའི་སྐོར་ཏེ་
འདིའི་ནང་ནས་ང་ཚོས་རྩོམ་པ་པོས་གདུལ་བྱའི་བློ་གང་ལ་གང་
འཚམ་དུ་སྦྱར་བའི་ཤེས་བྱ་སྣ་ཚོགས། དྲི་བ་དྲིས་ལན། ཆབ་
ཤོག་སོགས་མཇལ་ཐུབ་ལ། གསུང་ཙག་ཙིག་ལ་སྣང་ཆུང་མི་བྱེད་
པར་ཞིབ་ཏུ་བཀླགས་ན་ནི་བྱེ་མའི་གསེབ་ནས་གསེར་རྡོ་རྙེད་པ་ལྟ་
བུའི་དགའ་སྣང་སྐྱེའང་སྲིད་དོ། །
མདོར་ན། ཁོང་གི་གསུང་འབུམ་ལ་བརྗོད་དོན་ཟབ་ཀྱང་
ཚིག་འགྲེལ་གསལ་བ། རིག་པའི་གནས་ལ་འཇུག་པའི་ལས་དང་
པོ་བ་རྣམས་ཀྱི་བློར་འཚམ་ཞིང་གོ་སླ་བ། གནས་ལྔ་རིག་པའི་

[005] ཤེས་ལྡན་རྒན་པས་
བཀླགས་ན་བློ་སྐྱེད་གསར་བ་ཐོབ་པ། ཨ་གསར་གཞོན་ནུས་
བཀླགས་ན་མོས་གུས་དབང་མེད་འཆོར་བའི་ཡོན་ཏན་གྱི་མཛོད་
ཆེན་པོ་ཞིག་ཡིན་པས། རྒྱ་ཆེའི་ཀློག་པ་པོ་རྣམས་ཀྱི་དགེ་བའི་
བཤེས་དང་བརྩེ་བའི་གྲོགས་སུ་གྱུར་ཅིག་གུ། །
ཞེས་འདི་གའི་རྩོམ་སྒྲིག་ཁང་ནས་
སྤྱི་ལོ་་ཟླ་་ཚེས་་ལ་ཕུལ་

[001]
ལེའུ་དང་བོ། བོད་སྤྱིའི་ལོ་རྒྱུས་བཤད་པ་
དང་བོ། སྣོད་བཅུད་ཆགས་ཚུལ།་ ་
གཉིས་པ། བོད་སྤྱི་ལ་དབང་བའི་རྒྱལ་བོ་གཉའ་ཁྲི་
བཙན་པོ།་ ་
གསུམ་པ། གནམ་གྱི་ཁྲི་བདུན་སོགས།་ ་
བཞི་བ། ལྷ་ཐོ་ཐོ་རི་གཉན་བཙན་སོགས།་ ་
ལྔ་བ། རྒྱལ་བོ་སྲོང་བཙན་སྒམ་པོ།་ ་
 གཅིག་  འཁྲུངས་ཚུལ་དང་ཁྲིར་བཞུགས་སྐོར།་ ་
 གཉིས་  རང་གི་ཡི་གེ་འབྲི་བའི་སྲོལ་བཏོད་ཚུལ།་ ་
 གསུམ་  རྒྱལ་བོ་སྲོང་བཙན་གྱིས་ཁྲིམས་གཏན་ལ་ཕབ་
པའི་སྐོར།་ ་
 བཞི་  བཙུན་མོ་དང་ཇོ་བོ་རྣམ་གཉིས་སྤྱན་དྲངས་
པ་སོགས།་ ་

[002] མང་སྲོང་མང་བཙན་སོགས།་ ་
བདུན་པ། ཁྲི་ལྡེ་གཙུག་བརྟན་མེས་ཨག་ཚོམ་དང་སྲས་
འཁྲུངས་པའི་སྐོར།་ ་
བརྒྱད་པ། ཁྲི་སྲོང་ལྡེ་བཙན་གྱི་སྐོར།་ ་
དགུ་བ། མུ་ནེ་བཙན་པོ་དང་སད་ན་ལེགས་ཀྱི་སྐོར།་ ་
བཅུ་བ། ཁྲི་རལ་དང་དར་མ་སོགས་ཀྱི་སྐོར།་ ་
བཅུ་གཅིག་པ། བོད་སིལ་བུར་གྱུར་པ་སོགས།་ ་
བཅུ་གཉིས་པ། ས་སྐྱ་བའི་ལོ་རྒྱུས།་ ་
བཅུ་གསུམ་པ། ཕག་གྲུ་བའི་ལོ་རྒྱུས།་ ་
བཅུ་བཞི་བ། རིན་སྤུངས་པའི་ལོ་རྒྱུས།་ ་
བཅུ་ལྔ་བ། སྡེ་སྲིད་གཙང་བའི་ལོ་རྒྱུས།་ ་
བཅུ་དྲུག་པ། དགའ་ལྡན་ཕོ་བྲང་བའི་ལོ་རྒྱུས།་ ་
རྒྱལ་དབང་སྐུ་ཕྲེང་དང་བོ།་ ་
རྒྱལ་དབང་སྐུ་ཕྲེང་གཉིས་པ།་ ་
རྒྱལ་དབང་སྐུ་ཕྲེང་གསུམ་པ།་ ་
རྒྱལ་དབང་སྐུ་ཕྲེང་བཞི་བ།་ ་
རྒྱལ་དབང་སྐུ་ཕྲེང་ལྔ་བ།་ ་
རྒྱལ་དབང་སྐུ་ཕྲེང་དྲུག་པ།་ ་
རྒྱལ་དབང་སྐུ་ཕྲེང་བདུན་པ།་ ་
རྒྱལ་དབང་སྐུ་ཕྲེང་བརྒྱད་པ།་ ་

[003]་ ་
རྒྱལ་དབང་སྐུ་ཕྲེང་བཅུ་བ།་ ་
རྒྱལ་དབང་སྐུ་ཕྲེང་བཅུ་གཅིག་པ།་ ་
རྒྱལ་དབང་སྐུ་ཕྲེང་བཅུ་གཉིས་པ།་ ་
རྒྱལ་དབང་སྐུ་ཕྲེང་བཅུ་གསུམ་པ།་ ་
རྒྱལ་དབང་སྐུ་ཕྲེང་བཅུ་བཞི་བ།་ ་
ལེའུ་གཉིས་པ། མདོ་སྨད་ཀྱི་ལོ་རྒྱུས་བྱེ་བྲག་ཏུ་བཤད་པ་
སྤྱིའི་གནས་ཚུལ་གླེང་བ།་ ་
དང་བོ། མདོ་སྨད་ཀྱི་ལོ་རྒྱུས་ལས་ཙོང་ཁའི་རྒྱལ་བོའི་
སྐོར།་ ་
གཉིས་པ། མདོ་སྨད་ཀྱི་ལོ་རྒྱུས་ལས་གླིང་གེ་སར་གྱི་
དབང་བསྒྱུར་ཚུལ།་ ་
གསུམ་པ། མདོ་སྨད་ཀྱི་ལོ་རྒྱུས་ལས་མགོ་ལོག་སོགས་ཀྱི་
སྐོར།་ ་
བཞི་བ། མདོ་སྨད་ཀྱི་ལོ་རྒྱུས་ལས་རྒྱལ་རོང་གི་སྐོར།་ ་
ལྔ་བ། མདོ་སྨད་ཀྱི་ལོ་རྒྱུས་ལས་ཟུང་ཆུའི་ཕྱོགས་ཀྱི་ལོ་
རྒྱུས།་ ་
བོད་དུ་རིག་གནས་དར་ཚུལ་མདོར་བསྡུས་བཤད་པ།་ ་
བསྟན་པ་སྔ་དར་གྱི་སྐབས་སུ་བོད་དུ་རིག་གནས་དར་

[004]་ ་
བསྟན་པ་ཕྱི་དར་གྱི་སྐབས་སུ་བོད་དུ་རིག་གནས་དར་
ཚུལ།་ ་
བོད་ཀྱི་རིག་གནས་རྒྱ་ཡུལ་དུ་དར་ཚུལ།་ ་
བོད་ཀྱི་རིག་གནས་སོག་ཡུལ་དུ་དར་ཚུལ།་ ་
སྟག་ཚ་བཀྲ་ཤིས་ཆོས་བཟང་གླིང་གི་གདན་རབས་དོན་ལྡན་ལྷའི་
རོལ་མོ་ཞེས་བྱ་བ་བཞུགས་སོ། །་ ་
ས་བཅད་དང་བོ། དགོན་བདག་རྣམས་ཀྱི་ལོ་རྒྱུས་སྐོར། ་
ས་བཅད་གཉིས་པ། ཆོས་སྡེའི་ལོ་རྒྱུས་སྐོར།་ ་
རྒྱལ་དགེ་དགོན་གྱི་བྱུང་རིམ་གསེར་གྱི་རྔ་བོ་ཆེ་ཞེས་བྱ་བ་བཞུགས་
སོ། །་ ་
རྒྱལ་དགེ་དགོན་བཀྲ་ཤིས་རབ་བརྟན་གླིང་གི་བྱུང་རིམ་མདོར་
བསྡུས།་ ་
བོད་ཀྱི་སྨན་རིག་བྱུང་ཚུལ་མདོར་བསྡུས།་ ་
གབ་ཚིག་དང་ཁེད་གཉིས་ཀྱི་ཁྱད་པར་བརྗོད་པ་དྲང་སྲོང་ཚངས་
ཐིག་ཅེས་བྱ་བ།་ ་
ཀོ་ཀི་ལའི་བདེན་གཏམ།་ ་

[005]་ ་
དྭགས་པོའི་མི་རིགས་ཀྱི་གནད་དོན་སྐོར།་ ་
དྭགས་པོའི་མི་རིགས་ཀྱི་སྐོར་ལ་ལྟ་སྟངས་བཤད་པ།་ ་
ངོ་སྤྲོད་ཕྲན་བུ།་ ་
རཱ་མ་ཎའི་རྟོགས་བརྗོད་ལས་སྔོན་དུ་གླེང་བར་བྱ་བ།་ ་
གླིང་སེང་ཆེན་གྱི་བྱུང་བ་མདོར་བསྡུས།་ ་
བཅུ་ཕྲག་ནོར་བུའི་འོད་ཟེར།་ ་
མུན་སེལ་སྒྲོན་མ།་ ་
མདོ་སྨད་རྩོང་ཁའི་བོད་རྒྱལ་ཇོ་སྲས་སམ་རྒྱལ་སྲས་ཟེར་བའི་ལོ་
རྒྱུས་མདོར་བསྡུས།་ ་
བོད་ཀྱི་ལོ་རྒྱུས་དང་སྤྱི་ཚོགས་སྐོར་རགས་ཙམ་གླེང་བ།་ ་
ཐུགས་རྗེ་ཆེན་པོའི་ལོ་རྒྱུས་མདོར་བསྡུས་པད་དཀར་ཆུན་པོ།་ ་
སྤྱི་ནོར་ཕུན་ཚོགས་ཞེས་བྱ་བ་བཞུགས་སོ།་ ་
ཟླ་ཟེར་རྩོམ་སྒྲིག་དག་གི་ཞུ་བ།་ ་
རྒན་པོའི་སྙིང་གཏམ།་ ་



