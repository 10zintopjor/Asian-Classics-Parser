༄༅། །དཔལ་འཁོར་ལོ་སྡོམ་པའི་ཚོགས་མཆོད་མདོར་བསྡུས་བཞུགས་སོ། །

[001A]༄༅། ། དཔལ་འཁོར་ལོ་སྡོམ་པའི་ཚོགས་མཆོད་མདོར་བསྡུས་བྱ་བར་སྤྲོ་ན། ཚོགས་ཀྱི་ཡོ་བྱད་རྣམས་ནང་མཆོད་ལྟར་བྱིན་རླབས་རྒྱས་བསྡུས་གང་རུང་ལྟར་བྱིན་གྱིས་བརླབས་ཤིང། སྔགས་དྲུག་
ཕྱག་རྒྱ་དྲུག་གིས་ཀྱང་བརླབས་ནས།  ཕཻཾ༑ ཐུགས་རྗེའི་བདག་ཉིད་རྩ་བརྒྱུད་བླ་མ་དང། །འཁོར་ལོ་སྡོམ་པའི་དཀྱིལ་འཁོར་ལྷ་ཚོགས་བཅས། །ཕྱོགས་བཅུའི་ཞིང་བཞུགས་མཆོད་
འོས་མགྲོན་ཚོགས་ཀུན། །སྤྱན་འདྲེན་མཆོད་པའི་གནས་འདིར་གཤེགས་སུ་གསོལ། ། ཞེས་སྤྱན་དྲངས།  ཧོ༑ བདེ་སྐྱོང་སྟོང་གསུམ་ལྟར་ཡངས་ཀཱ་པ་ལར། །ཟག་མེད་
བདུད་རྩིར་བྱིན་བརླབས་ཚོགས་མཆོད་འདི། །རྩ་བརྒྱུད་བླ་མའི་ཚོགས་རྣམས་མཉེས་ཕྱིར་འབུལ། །དོན་གཉིས་ལྷུན་གྱིས་འགྲུབ་པར་བྱིན་གྱིས་རློབས། །བདེ་སྐྱོང་་ཟག་
མེད་་ཧེ་རུ་ཀཿ་དཔལ་ཡབ་ཡུམ་མཉེས་ཕྱིར་འབུལ། །ཚེ་འདིར་ཟུང་འཇུག་འགྲུབ་པའི་དངོས་གྲུབ་སྩོལ། །བདེ་སྐྱོང་་ཟག་མེད་་འཁོར་ལོ་ལྔ་ཡི་ལྷ་ཚོགས་མཉེས་ཕྱིར་
འབུལ། །རབ་འབྱམས་ལས་ཀུན་འགྲུབ་པའི་དངོས་་བདེ་སྐྱོང་་ཟག་མེད་་མཆོད་འོས་མགྲོན་གྱི་ཚོགས་རྣམས་མཉེས་་མཆོག་ཐུན་དངོས་གྲུབ་མྱུར་འགྲུབ་དགའ་

[002A]༄༅། །སྟོན་སྩོལ། །བདེ་སྐྱོང་་ཟག་མེད་་རིགས་དྲུག་སྙིང་རྗེའི་མགྲོན་ཚོགས་ཀུན་ལ་འབུལ། །འཕྲལ་ཡུན་བདེ་དགའ་རྒྱ་མཚོར་སྤྱོད་གྱུར་ཅིག་ ཅེས་འབུལ་
ཚོགས་པ་ཡོད་ན། ལས་ཀྱི་རྡོ་རྗེས་ཚོགས་ཕུད་བཏེགས་ལ།  གཟིགས་ཤིག་མཛེས་པ་དམ་པའི་ཆོས། །འདི་ལ་ཐེ་ཚོམ་བྱ་མི་དགོས། །བྲམ་ཟེ་ཁྱི་དང་གདོལ་པ་རྣམས། །རང་བཞིན་གཅིག་ཏུ་
རྟོགས་ལ་ཟོ། །ཨོཾ་ཨཱ་ཧཱུཾ་ཨ་ལ་ལ་ཧོ་སཱཧཱ།  ཞེས་བརྗོད། ལེན་པ་པོས།  འདོད་ཆགས་དྲི་མ་བྲལ་བ་ཡི། །རིན་ཐང་མེད་པ་ལེགས་འོང་ཆོས། །གཟུང་དང་འཛིན་པ་རྣམ་སྤངས་པ། །དེ་ཁོ་
ན་ལ་ཕྱག་འཚལ་ལོ། །ཨོཾ་ཨཱ་ཧཱུཾ།  ཞེས་བརྗོད། ཚོགས་པ་མེད་པར་རང་ཉིད་གཅིག་ལྟ་བུ་ཡིན་ཚེ། ཚོགས་བསྟབ་ལེན་མ་བྱས་ཀྱང་འགྲིགས། དཔྱིད་གླུ་འདོན། ཚོགས་ལྷག་ནི།  ཨོཾ་ཨཱ་ཧཱུཾ་ཧ་ཧོ་ཧྲི། ཧཱུཾ༑ བདེ་
སྐྱོང་སྟོང་གསུམ་ལྟར་ཡངས་ཀཱ་པ་ལར། །ཟག་མེད་བདུད་རྩིར་བྱིན་བརླབས་ཚོགས་ལྷག་འདི། །ལྷག་མའི་མགྲོན་གྱི་ཚོགས་རྣམས་ཚིམ་ཕྱིར་འབུལ། །རྣལ་འབྱོར་འདོད་དོན་འགྲུབ་པའི་
སྟོང་གྲོགས་མཛོད། ། གཤེགས་གསོལ་ནི།  ཧཱུཾ༑ བླ་མ་ཡི་དམ་འཇིག་རྟེན་འདས་པའི་མགྲོན། །མ་ལུས་རྣལ་འབྱོར་བདག་གི་ལུས་ལ་ཐིམ། །འཇིག་རྟེན་པ་རྣམས་མཆོད་པས་ཚིམ་དགྱེས་ནས། །

[002B] །དཔལ་ལྡན་འཁོར་ལོ་སྡོམ་པས་རྗེས་བཟུང་སྟེ། །གནས་གསུམ་མཁའ་འགྲོ་རྣམས་ཀྱིས་གྲོགས་མཛད་ནས། །བདེ་ཆེན་
རྒྱལ་པོའི་གོ་འཕང་མྱུར་འཐོབ་ཤོག་ ཅེས་པ་འདི་ཡང་སེར་སྨད་རི་འབུར་མཆོག་སྤྲུལ་རིན་པོ་ཆེས་བདེ་མཆོག་གི་ཚོགས་འཁོར་མདོར་བསྡུས་ཤིག་དགོས་ཞེས་བསྐུལ་གནང་བཞིན། ཁྲི་བྱང་སྐྱེ་མིང་པས་སུག་བྲིས་སུ་བགྱིས་པའོ།། །།
དགེ་ལེགས་འཕེལ།།  །།



