༄༅། །དཔལ་ལྡན་ལྷ་མོ་ལ་གཏོར་མ་འབུལ་ཚུལ་མདོར་བསྡུས་ཞེས་བྱ་བ་བཞུགས་སོ།། །། ༄༅། །དཔལ་ལྡན་ལྷ་མོ་ལ་གཏོར་མ་འབུལ་ཚུལ་མདོར་བསྡུས་དགོད་པ་ནི། །གཏོར་མ་གང་འབྱོར་གཙང་
མ་བཤམས་ལ་ཆབ་ཀྱིས་བྲན།  རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་གྲི་གུག་དང་ཐོད་པ་འཛིན་པ་ཡུམ་དང་བཅས་པའི་སྐུར་བཞེངས་པར་གྱུར། ཨོཾ་ཨཱ་ཧཱུཾ་ ལན་གསུམ་གྱིས་
གཏོར་མ་བྱིན་གྱིས་བརློབས།  རབ་འབྱམས་རྒྱལ་བའི་འཕྲིན་ལས་གཅིག་བསྡུས་པ། །ཁྲོས་པའི་གར་མཛད་དཔལ་ལྡན་དམག་ཟོར་རྒྱལ། །འཁོར་བཅས་སྤྱན་དྲངས་མདུན་གྱི་ནམ་མཁར་བཞུགས། །
མཆོད་གཏོར་ལེགས་བཞེས་འཕྲིན་ལས་མ་ལུས་སྒྲུབ། །ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ། །རིན་ཆེན་སྣ་བདུན་བཀྲ་ཤིས་རྟགས་རྫས་བརྒྱད། །བེ་ཅོན་ཐོད་ཁྲག་དྲེའུ་རྟ་ལ་སོགས་
པ། །ཕྱི་ནང་དམ་རྫས་སྤྱན་གཟིགས་ཚོགས་ཀྱི་མཆོད། །ཤ་ཁྲག་འབྲུ་སྣ་ལ་སོགས་བཟའ་བཅའི་ཚོགས། །རི་རབ་ལྟར་སྤུང་ཁྲག་ཆང་བཏུང་བ་ཡི། །རྒྱ་མཚོར་བསྐྱིལ་ཏེ་ཟག་མེད་བདུད་རྩེཨཱི་ངོར། །
མོས་ཏེ་འབུལ་ལོད་གྱེས་བཞིན་བཞེས་སུ་གསོལ། །བདག་ཅག་འཧོར་བཅས་ཀུན་གྱི་རྒུད་པ་ཞི། །ཚེ་དཔལ་བསོད་ནམས་སྟོབས་འབྱོར་ལེགས་ཚོགས་རྒྱས། །ཁམས་གསུམ་སྐྱེ་དགུ་ཐམས་
ཅད་དབང་དུ་བསྡུས། །གནོད་བྱེད་དགྲ་བགེགས་མ་ལུས་ཚར་གཅོད་མཛོད། །མདོར་ན་འདི་ཕྱིའི་བསམ་དོན་ཡིད་བཞིན་དུ། །འགྲུབ་ཅིང་ཉེར་ཚེ་མ་ལུས་ཞི་བ་དང། །མཐུན་རྐྱེན་ལེགས་ཚོགས་

[251B] །འཕེལ་ཞིང་རྒྱས་པའི་འཕྲིན་ལས་སྒྲུབ་ཏུ་གསོལ། །ཨོཾ་བཛྲ་མུཿ་གཏོར་མགོན་རང་གནས་སུ་གཤེགས་པར་གྱུར། །ཉིན་མོ་བདེ་ལེགས་མཚན་བདེ་ལེགས། །
 ཞེས་སོགས་ཤིས་པས་བརྒྱན་པར་བྱའོ། །ཅེས་པ་འདི་ནི་རིགས་རུས་སྟོབས་འབྱོར་ཕུན་སུམ་ཚོགས་པའི་དཔའ་རིན་དབང་གིས་འདི་ལྟ་བུ་ཞིག་དགོས་ཞེས་བསྐུལ་བ་ལྟར་བན་རྒན་སྙོམ་ལས་པ་ངག་དབང་བློ་བཟང་ཆོས་ལྡན་གྱིས་སྦྱར་བའི་ཡི་གེ་པ་ནི་དཔྱོད་ལྡན་ངག་དབང་ཕུན་
ཚོགས་སོ།། །།



﻿༄༅། །ན་མོ་གུ་རུ་ལོ་
ཀེ་ཤྭ་རཱ་ཡ། བྷྱཽ་རྒྱལ་བའི་བཀའ་བསྲུང་ཀུན་གྱི་གཙོ་མོ་ཆེ། །འདོད་པའི་ཁམས་ཀྱི་དབང་ཕྱུག་དཔལ་ལྷ་མོ། །ཚེ་རིང་མཆེད་ལྔ་བསྟན་མ་བཅུ་གཉིས་སོགས། །རྣམ་མང་འཁོར་ཚོགས་དང་བཅས་གནས་འདིར་
གཤེགས། །མདུན་གྱི་ནམ་མཁར་འཇའ་ཚོན་འཁྲིགས་པའི་ཀློང། །མདའ་དར་མེ་ལོང་ནོར་གཞོང་འཛིན་པ་ཡི། །རབ་དཀར་ལྷ་མོ་དགྱེས་པའི་འཛུམ་ཞལ་ཅན། །དངོས་གྲུབ་སྩོལ་ཕྱིར་པད་ཟླའི་གདན་ལ་

[121B] །དངོས་བཤམས་ཡིད་སྤྲུལ་ལྷ་རྫས་ལས་གྲུབ་པའི། །ཕྱི་ནང་དམ་རྫས་སྤྱན་གཟིགས་སྤྲིན་ལྟར་གཏིབས། །ཇ་ཆང་ཟག་མེད་བདུད་རྩི་མཚོ་ལྟར་བསྐྱིལ། །ཤ་ཁྲག་གཏོར་མས་ཞིང་ཀུན་བཀང་སྟེ་
འབུལ། །ཤྲཱི་དེ་ཝི་ལ་ཨི་དཾ་བ་ལིཾ་ཏ་སོགས་བཏགས་པ་བདུན་ནམ་ལྔས་དཔལ་ལྷ་དང། བཛྲ་ས་མ་ཡ་ཌཱ་ཀི་ནཱི་སོགས་ཀྱིས་ཚེ་རིང་མཆེད་ལྔ་དང། ཨ་ཀཱ་རོས་བསྟན་མ་བཅུ་གཉིས་ལ་གཏོར་མ་ཕུལ། ཨརྒྷཾ་
སོགས་ཀྱིས་མཆོད། སྔགས་འབུལ་མ་བྱས་ཀྱང་རུང་ཞིང། སྔར་གྱི་ཚིག་འཕྲོ་ནས། ཙནྡན་སྤོས་དཀར་གུར་གུམ་སི་ཧླ། །ཨ་ཀར་ཛཱ་ཏི་སྤ་ཤུག་སྤོས་སྣའི་ཚོགས། །བསྲེགས་པའི་དུད་སྤྲིན་ལྷ་ཡི་ལམ་གང་བས་
བསྟན་བསྲུང་ཆེན་མོ་འཁོར་དང་བཅས་པ་བསངས། །ཆོས་དབྱིངས་ངང་ལས་ཞི་རྒྱས་དབང་དྲག་སོགས། །སྣ་ཚོགས་རྣམ་འགྱུར་སྤྲུལ་པའི་ཟློས་གར་གྱིས། །བསྟན་པ་བསྲུང་ཞིང་རྣལ་འབྱོར་བུ་བཞིན་དུ། །སྐྱོང་
མཛད་དཔལ་གྱི་ལྷ་མོ་ཁྱོད་ལ་བསྟོད། །ལྷ་མོ་ཁྱོད་ལ་གུས་པས་བརྟེན་པ་བདག་དེང་ནས་བྱང་ཆུབ་སྙིང་པོར་མཆིས་ཀྱི་བར། །བརྩེ་བའི་མ་དང་སྲིང་མོ་ཇི་བཞིན་དུ། །རྟག་ཏུ་གཡེལ་མེད་མགོན་སྐྱབས་གྲོགས་
མཛོད་ཅིག་མདོར་ན་ཡིད་བཞིན་ནོར་བུ་བཅོམ་ལྡན་མས། །བདག་གི་བར་ཆད་རྒུད་པ་ཀུན་སེལ་ཞིང། །ཞི་རྒྱས་དབང་དྲག་མཆོག་དང་ཐུན་མོང་གི་འདོད་དགུའི་དངོས་གྲུབ་མ་ལུས་ཆར་དུ་ཕོབས། ཅེས་པ་འདི་

[122A]༄༅། །ཡང་བཙུན་པ་བློ་བཟང་ཆོས་ཀྱི་རྒྱལ་མཚན་མོན་བོད་ཀྱི་མཚམས་ཁང་བུར་འདུག་ཚེ། རྨང་ལམ་དུ། དབུས་ཕྱོགས་ནས་ཡིན་ཟེར་བའི་བུ་མོ་གཞོན་ནུ་མ་ཞིག་བྱུང་ནས་འཛེམ་པ་དང་བག་
ཚ་བ་མེད་པར། དཔལ་གྱི་ལྷ་མོ་ལ་མཆོད་གཏོར་འབུལ་ཞིང་འཕྲིན་ལས་འཆོལ་ཚུལ་དོན་རྒྱས་ལ་ཚིག་ཉུང་བ་ཞིག་གྱིས་ཅེས་བསྐུལ་བའི་སྣང་བ་དང་བསྟུན་ནས། དེ་གའི་སང་ཉིན་སུག་བྲིས་སུ་བྱས་པའོ།། །།



﻿༄༅། །ན་མོ་གུ་རུ་མཉྫུ་གྷོ་ཥཱ་ཡ། དཔལ་ལྡན་ལྷ་མོ་ལ་

[117A]༄༅། །གཏོར་འབུལ་དཀྱུས་མ་ལས་ཅུང་ཟད་རྒྱས་ཙམ་བྱེད་པར་འདོད་པས། རང་ཡི་དམ་གང་ཡང་རུང་བའི་ང་རྒྱལ་ལ་གནས་པས། ནང་མཆོད། མཆོད་གཏོར་རྣམས་བྱིན་གྱིས་བརླབས་ལ། འདི་
ལྟར། བྷྱོ་མདུན་གྱི་ནམ་མཁར་ཁྲག་ཞག་རྒྱ་མཚོ་ཆེ། །མེ་རླུང་དམར་ནག་འཁྲུག་པའི་ཀློང་དཀྱིལ་དུ། །སྤྲིན་གྱི་ཤུགས་འཆང་དྲེའུ་རྐྱང་སེང་སྟེང། །སྐུ་མདོག་མཐིང་ནག་འཇིགས་རུང་སྲིན་མོའི་གཟུགས། །
ཁྲོས་པའི་ཞལ་གདངས་འབར་བའི་མཆེ་བ་གཙིགས། །ཕྱག་གཡས་རྡོ་རྗེས་མཚན་པའི་བེ་ཅོན་གྱིས། །གནོད་བྱེད་དགྲ་བགེགས་འབྱུང་པོ་ཕྱེ་མར་འཐག་གཡོན་པས་གདུག་པའི་ཁྲག་བཀང་ནལ་ཐོད་འཛིན། །
བསྐམ་རླན་མི་མགོའི་དབུ་རྒྱན་དོ་ཤལ་འཕྱང། །སྙན་གཡས་སེང་གེ་གཡོན་པ་སྦྲུལ་གྱིས་བརྒྱན། །སྤྱན་གསུམ་དམར་ལྡོག་བསྟན་དགྲ་རྩད་ནས་གཅོད། །དམར་སེར་སྨ་ར་སྨིན་མ་དབུ་སྐྲའི་ཚོགས། །མེ་ལྟར་འབར་
བའི་གསེབ་ནས་སྤྲུལ་སྟོང་འགྱེད། །དར་ནག་རེ་བ་གཡང་གཞིས་སྟོད་གཡོགས་ཤིང། །རེ་ལྡེ་སྟག་ལྤགས་ཤམ་ཐབས་སྦྲུལ་གྱིས་བརྒྱན། །སྤྱི་བོར་ཟླ་བ་ལྟེ་བར་ཉི་མས་མཛེས། །དབུ་ལ་རྨ་བྱའི་གདུགས་ཕུབ་
ཡེ་ཤེས་ཀྱི། །མེ་དཔུང་རབ་ཏུ་འབར་ཞིང་འཁྲུགས་པའི་དབུས། །འཁོར་ཚོགས་རྒྱ་མཚོས་བསྐོར་ནས་བཞུགས་པར་གྱུར། །ཆོས་དབྱིངས་བདེ་བ་ཆེན་པོའི་ཕོ་བྲང་དང། །མུ་ལེ་དིང་སོགས་གར་བཞུགས་གནས་རྣམས་

[117B] །དཔལ་ལྡན་འདོད་ཁམས་དབང་ཕྱུག་རེ་མ་ཏི། །འཁོར་བཅས་འདིར་གཤེགས་བརྟན་པར་བཞུགས་སུ་གསོལ། །ཁྱོད་ནི་དུས་གསུམ་རྒྱལ་བ་ཀུན་གྱི་ཡུམ། །བར་གཅོད་བདུད་བགེགས་འབྱུང་པོ་ཡོངས་ཀྱི་
གཤེད། །རྣལ་འབྱོར་བུ་བཞིན་སྐྱོང་བའི་དམ་ཚིག་ཅན། །གནས་གསུམ་མཁའ་འགྲོའི་གཙོ་ལ་ཕྱག་འཚལ་ལོ། །དངོས་བཤམས་ཡིད་སྤྲུལ་སྲིད་ཞིའི་རྣམ་དཀར་ལས། །བྱུང་བའི་ཕྱི་ནང་གསང་བའི་དམ་རྫས་དང། །
སྤྱན་གཟིགས་མཆོད་པའི་སྤྲིན་གྱིས་ལྷ་ཡི་ལམ། །ཡོངས་སུ་བཀང་སྟེ་བསྟན་བསྲུང་ཆེན་མོར་འབུལ། །འཆི་མེད་བདུད་རྩིའི་བཏུང་བ་མཚོ་ལྟར་བསྐྱིལ། །ཤ་ཁྲག་དམར་ཆེན་གཏོར་མ་རི་ལྟར་སྤུངས། །ཟག་མེད་ཡེ་ཤེས་
བདུད་རྩིར་བྱིན་བརླབས་ནས། །འདོད་ཁམས་དབང་ཕྱུག་འཁོར་དང་བཅས་ལ་འབུལ། །ཤ་ཁྲག་ལ་སོགས་བདུད་རྩི་ལྔ་དང་བཅས། །འབྲུ་སྣ་ལྔ་དང་སྦྱར་བའི་གཏོར་མ་འདི། །དཔལ་ལྡན་དམག་ཟོར་རྒྱལ་མོ་ལ་
འབུལ་གྱི། །སངས་རྒྱས་བསྟན་པ་བསྲུང་ཕྱིར་བཞེས་སུ་གསོལ། །དཔལ་ལྡན་ལྷ་མོ་འཁོར་དང་བཅས་པའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། ཀཱ་ལི་དེ་ཝི་ཞེས་སོགས་སྔགས་
འབུལ་གཏོར་ཆོག་བཞིན་བྱ། མཆོད་ཅིང་འཕྲིན་ལས་བཅོལ། གཞི་བདག་གཏོར་མ་བསྔོ། འདོད་ན་མཚམས་འདིར་བཟླས་པ་བྱའོ། །དེ་ནས། ཆོས་དབྱིངས་བདེ་བ་ཆེན་པོའི་ཀློང་ཡངས་ནས། །གང་འདུལ་ཅིར་ཡང་འཆར་

[118A]༄༅། །བའི་ཟློས་གར་གྱིས། བསྟན་པ་སྲུང་ཞིང་རྣལ་འབྱོར་བུ་བཞིན་དུ། །སྐྱོང་མཛད་འདོད་ཁམས་གཙོ་མོར་གུས་པས་བསྟོད། །དྲན་པ་ཙམ་གྱིས་དམ་ཆོས་བསྒྲུབ་པའི་གེགས། །ཕྱི་ནང་འགལ་རྐྱེན་ཐམས་
ཅད་སེལ་མཛད་ཅིང། །མཆོག་དང་ཐུན་མོང་དངོས་གྲུབ་ཀུན་སྩོལ་བ། །བཅོམ་ལྡན་འདས་མའི་ཞབས་ལ་ཕྱག་འཚལ་ལོ། །བདག་ཅག་དཔོན་སློབ་མི་ནོར་བསྒྲུབ་པའི་སྡེ། །འཁོར་བཅས་ལྷ་མོ་ཁྱོད་ལ་གཉེར་གཏད་
ཀྱི། །བརྩེ་བའི་མ་དང་སྲིང་མོ་ཇི་བཞིན་དུ། །རྟག་ཏུ་གཡེལ་མེད་མགོན་སྐྱབས་དཔུང་གཉེན་མཛོད། ཅེས་དཔལ་ལྡན་དམག་ཟོར་རྒྱལ་མོ་ལ་མཆོད་གཏོར་འབུལ་ཚུལ། རབ་འབྱམས་རྒྱལ་བ་མ་ལས་ཅུང་ཟད་རྒྱས་
ཙམ་འདི་ཡང། དངོས་གྲུབ་ཆོས་རྫོང་གི་རི་ཁྲོད་པ་ཀྲེ་བོ་རབ་འབྱམས་པ་སོགས། དགེ་སློང་སྡེ་སྣོད་འཛིན་པ་རྣམས་ཀྱིས་བསྐུལ་ནས། དགེ་སློང་བློ་བཟང་ཆོས་ཀྱི་རྒྱལ་མཚན་གྱིས་སྦྱར་བའོ།། །།



﻿   ༈   ། ༄༅། །ན་མོ་བཛྲ་བཧཻ་ར་ཝཱ་ཡ། བླ་མ་མཆོག་དང་སྐྱེ་འགྲོའི་འཆི་བདག་གཤེད། །
དབྱེར་མེད་བཅོམ་ལྡན་འདས་མའི་ཞབས་བཏུད་ནས། །དེ་ཉིད་དགྱེས་བྱེད་མཆོད་པའི་སྤྲིན་གྱི་འཕྲེང། །རབ་འབྱམས་ལྷ་ལམ་མཛེས་རྒྱན་མདོར་བསྡུས་བརྗོད། །དེ་ཡང་གནམ་ལོ་རྒྱལ་པོ་གསར་
པའི་དགའ་བ་དང་པོའི་ཚེས་ཀྱི་ཐོག་མའི་ལག་རིས་མཐོང་ཙམ་ལ། །འདོད་ཁམས་དབང་ཕྱུག་མ་ལ་མཆོད་གཏོར་འབུལ་བའི་ཚུལ་ནི། གནས་ཁང་གི་ཡང་ཐོག་ལྟ་བུར་སྒྲུབ་པ་པོ་རྣམས་ཁ་
བྱང་ཤར་ལ་ཕྱོགས་པར་འཁོད་པའི་མདུན་དུ། དཔལ་ལྡན་ལྷ་མོའི་སྐུ་རྟེན་སོགས་ཕྱི་ནང་གསང་བའི་རྟེན་རྫས་སྤྱན་གཟིགས་རྣམས་ཚར་དུ་དང་ར་བའི་མདུན་དུ། ཁྲག་གི་མཆོད་ཡིན། དབང་པོའི་མེ་ཏོག་
གསུར་ཆེན་གྱི་དུད་པ། ཞུན་ཆེན་གྱི་སྒྲོན་མེ། ཁྲག་ཞག་གི་དྲི་ཆབ། ཤ་རུས་ཀྱི་ཞལ་ཟས། རྐང་གླིང་དང་ཐོད་རྔ་ལ་སོགས་པའི་རོལ་མོ། འབྲུ་ནག་རྗེན་བཏགས་ལས་གྲུབ་པའི་ཟླུམ་པོ་ཤོས་བུ་བཞིས་བསྐོར་
བའི་ཕེབས་གཏོར་དམ་རྫས་རྒྱན་གྱི་གཏོར་མར་གྲགས་པ། གྲུ་གསུམ་མདུན་གྱི་གཡས་གཡོན་དུ་ཕུར་གཟུགས་གཉིས་ཀྱིས་བརྒྱན་པའི་འབུལ་གཏོར་ཤ་ཁྲག་དམར་གྱི་གཏོར་མར་གྲགས་པ། ཕྱེ་

[041A]༄༅། །གཙང་དང་མངར་གསུམ་སོགས་ལས་སྦྲུས་པའི་ཚོགས་རྫས་དབྱིབས་མི་མོའི་ནུ་མ་སྐོད་པར་བཅད་པའི་རྩེ་ལྟ་བུའི་འཛམ་བུ་ཏི་པའི་ཞལ་ཟས། ནང་མཆོད། རཀྟ༑ གསེར་སྐྱེམས་
རྣམས་ཕྱག་ལེན་མཐོང་བརྒྱུད་ལྟར་བཀོད་པ་མཛེས་པར་བཤམས་ལ། སྐྱབས་སེམས་སྔོན་དུ་བཏང་སྟེ། ཡི་དམ་གྱི་བདག་བསྐྱེད་རྒྱས་བསྡུས་གང་རུང་གསལ་བཏབ་ནས། དེའི་གཞུང་ལྟར་ནང་
མཆོད་དང། རྟེན་རྫས་སོགས་ཧྲཱི་ཥྚྲཱིས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི་དཔལ་ལྡན་ལྷ་མོ་འཁོར་དང་བཅས་
པ་མཉེས་པར་བྱེད་པའི་དམ་རྫས་སྤྱན་གཟིགས་མཆོད་པའི་བྱེ་བྲག་བསམ་གྱིས་མི་ཁྱབ་པ་ཞིག་དཔལ་ལྡན་ལྷ་མོ་འཁོར་དང་བཅས་པའི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག་ཨོཾ་སརྦ་བིད་
པཱུ་ར་པཱུ་ར། སཱུ་ར་སཱུ་ར། ཨཱ་ཝརྟ་ཡ་ཨཱ་ཝརྟ་ཡ་ཧོཿ་བཛྲ་སྥ་ར་ཎ་ཁཾ། ཞེས་ནམ་མཁའ་མཛོད་ཀྱི་སྔགས་རྒྱ་ལན་གསུམ་དང། །སྤྲོ་ན་སྔགས་དྲུག་དང་ཕྱག་རྒྱ་དྲུག་གིས་ཀྱང་བྱིན་གྱིས་བརླབས། ཨོཾ་བཛྲ་
ཨྲྒྷཾ་ནས་སྤརཤ་ཨཱ་ཧཱུཾ་གི་བར་གྱིས་མཆོད་རྫས་དང། ནང་མཆོད་ལྟར་གཏོར་མ་རྣམས་བྱིན་གྱིས་བརླབ། དེ་ནས། བྷྱཽ་རབ་འབྱམས་རྒྱལ་བ་ཀུན་གྱི་འཕྲིན་ལས་ལ། ཞེས་པ་ནས། ཐོགས་པ་མེད་པར་མྱུར་དུ་

[041B] ཞེས་པའི་བར་དང། རྒྱུན་དུ་ལྷ་མོ་ཁྱོད་བསྟེན་ནོ། ཞེས་པ་ནས། བདག་ནི་བརྡ་ཡི་ཕྱག་བགྱིད་དོ། ཞེས་པའི་བར་ཛཧཱུཾ་བཾ་ཧོཿ་འཇོག་པ་མ་གཏོགས་གཞུང་བཞིན་བཏང་ལ་སྤྱན་
དྲངས། དེ་ནས། བྷྱཽ་བདག་གིས་དངོས་བཤམས་ཡིད་ཀྱིས་སྤྲུལ་པ་ལས། །ལེགས་པར་བྱུང་བའི་མཆོད་ཡོན་མཐའ་ཡས་པ། །དམག་ཟོར་རྒྱལ་མོ་འཁོར་དང་བཅས་ལ་འབུལ། །བཞེས་ནས་སངས་
རྒྱས་བསྟན་པ་རྒྱས་པར་མཛོད། ཨོཾ་ཀཱ་ལི་དེ་ཝཱི་ས་པ་རི་ཝཱ་ར་ཨྲྒྷཾ་པྲ་ཏཱི་ཙྪ་ཧཱུཾ་སཱཧཱ། ཞེས་སོགས་ཀྱིས་ཆུ་གཉིས་ཉེར་སྤྱོད་རོལ་མོ་འདོད་ཡོན་རྣམས་དང། ཕྲ་མོ་སྦོམ་པོ་ལས་བྱུང་བའི། ཞེས་སོགས་ཀྱིས་
ནང་མཆོད་དང། ཆུ་དང་མ་འདྲེས་དྭངས་མའི་ཁྲག། ཅེས་སོགས་ཀྱིས་རཀྟ་དང། ཤ་ཁྲག་ལ་སོགས་བདུད་རྩི་ལྔ་དང་བཅས། ཞེས་སོགས་ཀྱིས་གཏོར་མ་དང། ཨོཾ་ཀ་ལི་དེ་ཝི་ས་པ་རི་ཝ་ར་ལ་ཨྲྒྷཾ་སོགས་དང་
འབྲུ་གསུམ་བཏགས་ལ་ཆུ་གཉིས་ཉེར་སྤྱོད་རོལ་མོ་ནང་མཆོད་རྣམས་ཕུལ་ནས། བྷྱཽ་དཔལ་ལྡན་ལྷ་མོ་དཔག་པར་དཀའ་བ་ཁྱོད། ཅེས་པ་ནས། ཐམས་ཅད་བདག་གིས་བྱང་ཆུབ་ཕྱིར་བསྔོའོ། ཞེས་པའི་
བར་གྱིས་ཡན་ལག་བདུན་པ་བྱ། དེ་ནས་རྟེན་རྫས་རྣམས་འབུལ་བ་ནི། རྒྱས་པར་སྤྲོ་ན། བྷྱཽ་སྤྲིན་གྱི་་དྲེའུ། རྫུ་འཕྲུལ་་རྟ། རབ་བརྗིད་་ཞོལ་ཕོ། འོ་མའི་་ཞོལ་མོ། འཇམ་པའི་་ལུག། འཇིགས་རུང་

[042A]༄༅། །གོ་ཁྲབ། གང་ཞིག་་མཚོན་ཆ། དམ་ཉམས་་ཕྱག་མཚན། ཐོད་སྐམ་་དུར་ཆས། རི་ལྟར་་གཏོར་མ། རྡོ་རྗེའི་་ནང་རྟེན། ཉི་ཟླ་་གསང་རྟེན། དུས་གསུམ་་བླ་མེད་ཀྱི་རྟེན་རྣམས་འབུལ་ལ་
བསྡུས་ཙམ་བྱེད་ན། བྷྱཽ་སྤྲིན་གྱི་ཤུགས་འཆང་དྲེའུ་རྐྱང་སེར་འདི། །སྲིན་པོའི་ཐོད་སྒ་པགས་པས་རབ་གཡོགས་ཤིང། །གོང་རྨེད་སྲབ་མཐུར་གདུག་པའི་སྤྲུལ་གྱིས་བརྒྱན། །སྟོང་གསུམ་ཡུད་ཀྱིས་བསྐོར་བའི་
བཞོན་པ་འདི། །དཔལ་ལྡན་དམ་གཟོར་རྒྱལ་མོའི་རྟེན་དུ་འབུལ། །འཁོར་ཚོགས་དམ་ཅན་རྒྱ་མཚོའི་རྟེན་དུ་འབུལ། །རྟེན་ལས་མ་འདའ་འབེམ་ལས་མ་གཡོ་བར། །སངས་རྒྱས་བསྟན་པ་ཕྱོགས་བཅུར་རྒྱས་པ་དང་
རྣལ་འབྱོར་བཅོལ་བའི་འཕྲིན་ལས་བསྒྲུབ་པར་མཛོད། །ཅེས་དང། རྫུ་འཕྲུལ་ཤུགས་ལྡན་རླུང་ལྟར་མགྱོགས་པའི་བང། །ལམ་ལམ་འགྲོས་ཀྱིས་སྟོང་གསུམ་ཡུད་ཀྱིས་བསྐོར། །སྣ་ཚོགས་དར་དང་རིན་ཆེན་སྒ་
སྲབ་མཛེས། །འཛིན་མའི་རྒྱན་གྱུར་རྟ་ནག་ཚོགས་འདི་དག་དཔལ་ལྡན་་རབ་བརྗིད་ཨིནྡྲ་ནཱི་ལའི་རི་བོ་བཞིན། །དྲག་པོའི་ངར་སྒྲ་བསྒྲགས་པས་རི་རབ་ཀྱང། །ལིང་ལིང་འདིར་བྱེད་རྣོ་བའི་རྭ་རྩེ་ཅན། །
སྟོབས་ཀྱིས་དགྲ་འཇོམས་གཡག་རོག་ཞོལ་ཆེན་འདི། །དཔལ་ལྡན་་་འོ་མའི་རྒྱུན་འཛིན་འདོད་པ་ཀུན་འཇོ་ཞིང། །ཆར་སྤྲིན་ལྟ་བུར་མཛེས་པའི་རྔ་ཞོལ་ཅན། །རྣམ་བཀྲ་དར་ཀྱི་ཅོད་པན་མང་པོས་

[042B] །ནོར་འཛིན་མཛེས་བྱེད་ཞོལ་མོའི་ཚོགས་འདི་དག་དཔལ་ལྡན་་འཇམ་པའི་སྤུ་ཚོགས་ཆར་སྤྲིན་གཏབས་པ་བཞིན། །ཤ་རྒྱས་ཟླ་ཚེས་ལྟར་དཀར་མདོངས་ཀྱིས་བརྒྱན། །བཻ་ཌཱུརྱ་ཡི་རྭ་བཞི་
འཁྱིལ་བ་ཅན། །མཛེས་པའི་རྒྱན་ལྡན་ལུག་ནག་ཚོགས་འདི་དག། དཔལ་ལྡན་་རི་ལྟར་སྤུངས་པའི་ཤ་ཁྲག་གཏོར་ཚོགས་ནི། །སྔགས་དང་ཏིད་འཛིན་ཕྱག་རྒྱའི་ཚོགས་རྣམས་ཀྱིས། །རོ་བརྒྱ་
ལྡན་པའི་བདུད་རྩིར་བྱིན་རླབས་ཤིང། །དར་ནག་ཅོད་པན་དུ་མས་བརྒྱན་པ་འདི། །དཔལ་ལྡན་རྡོ་རྗེའི་ཐོག་དང་མཚུངས་པའི་མདའ་བོ་ཆེ། །བྱ་རོག་སྒྲོས་བརྒྱན་དར་ནག་མགུལ་པར་བཅིངས།།
དཔལ་ལྡན་ལྷ་མོའི་སྐུ་དང་སྔགས་ཀྱིས་བརྒྱན། །དམ་ཉམས་སྙིང་ལ་བསྣུན་པའི་མཚོན་ཆ་འདི། །དཔལ་ལྡན་་ཉི་ཟླ་རི་རབ་གླིང་བཞི་གླིང་ཕྲན་བརྒྱད། །སྐུ་གསུང་ཐུགས་དང་ཕྱི་ནང་གསང་
བའི་རྟེན། །འདོད་ཡོན་ལྔ་དང་རིན་ཆེན་བདུན་ལ་སོགས། །དངོས་བཤམས་ཡིད་ཀྱིས་སྤྲུལ་བའི་མཆོད་སྤྲིན་འདི། །དཔལ་ལྡན་་དུས་གསུམ་རྒྱལ་བའི་ཡུམ་གཅིག་དབྱངས་ཅན་མ། །གདུག་
པ་འདུལ་ཕྱིར་དྲག་མོའི་སྐུར་བསྟན་ཀྱང། །ས་བཅུའི་དབང་ཕྱུག་མཁྱེན་བརྩེའི་གཏེར་ཆེན་དུ། །ཡིད་ཆེས་གསོལ་འདེབས་བླ་མེད་རྟེན་མཆོག་འདི། །དཔལ་ལྡན་་ཞེས་དྲེའུ། རྟ༑ ཞོལ་པ་

[043A]༄༅། །མོ༑ ལུག་ནག་གཏོར་མ། ནང་རྟེན། གསང་རྟེན། བླ་ན་མེད་པའི་རྟེན་རྣམས་འབུལ། དེ་རྗེས། བྷྱཽ་བཞན་ཡང་དཔལ་ལྡན་ལྷ་མོ་ལ། ཞེས་པ་ནས། འབད་མེད་ལྷུན་གྱིས་གྲུབ་པར་
མཛོད། ཅེས་པའི་བར་གྱིས་ཆས་འབུལ། དེ་ནས། སྐབས་འདིར་གོང་ལྟར། ཤ་ཁྲག་ལ་སོགས་བདུད་རྩི་ལྔ་དང་བཅས། ཞེས་པ་ནས། གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཅེས་པའི་
བར་བརྗོད་ལ། ཨོཾ་ཀཱ་ལི་དེ་ཝཱི་ཞེས་སོགས་ཚར་ཉེར་ལྔ་ལས་མ་ཉུང་བས་འབུལ་སྲོལ་འདི་གཙོ་འཁོར་ཐམས་ཅད་ལ་དགོངས་པར་མངོན་པས་བསྡུ་ན་འདི་ཁས་ཆོག་ལ། སྤྲོ་ན༑ ཨོཾ་ཤྲཱི་དེ་ཝཱི་ས་དཔལ་ལྷ་
དང༑ ཨོཾ་བཛྲ་ས་མ་ཡས་ཚེ་རིང་མཆེད་ལྔ་དང། ཨོཾ་ཨ་ཀཱ་རོས་བརྟན་མ་བཅུ་གཉིས་སོགས་འཁོར་སྤྱི་ལའང་ལན་བདུན་རེས་གཏོར་མ་ཕུལ་ལ། གོང་ལྟར་ཕྱི་ནང་གི་མཆོད་པས་མཆོད། བྷྱཽ་ཤ་
ཆེན་ཚོགས་ནི་རི་ལྟར་སྤུངས། ཞེས་པ་ནས། བཤད་སྒྲུབ་ལོངས་སྤྱོད་འཕེལ་བར་མཛོད། ཅེས་པའི་བར་གྱིས་གཏོར་རྫོངས་བྱས་ཏེ་གཞི་བདག་གཏོར་མ་ཕྱག་ལེན་བཞིན་ཕུལ། དེ་ནས། བྷྱཽ་ལྷ་ལ་
དབང་བསྒྱུར་ལྷ་མོ་དཔལ་འབར་མ། ཞེས་པ་ནས། ཆོས་དང་བཀྲ་ཤིས་འཕེལ་བར་མཛད་དུ་གསོལ། ཞེས་པའི་བར་དང། བྷྱཽ་དཔལ་གྱི་གཟུགས་ལ་འདོད་ཁམས་གཙོ་མོ་ཁྱོད། ཅེས་པ་ནས། ལྟེ་བར་

[043B] ཞེས་པའི་བར་གཞུང་ལྟར་ལ། དེ་ནས། འདོད་དགུའི་མཆོག་སྦྱིན་དབྱིངས་ཕྱུག་དཔལ་འབར་མ། །ལྷ་མོ་རེ་མ་ཏི་ལ་བསྟོད་པར་བགྱི། །རྣལ་འབྱོར་བཅོལ་བའི་འཕྲིན་ལས་
སྒྲུབ་པར་མཛོད། ཅེས་པས་བསྟོད། དེ་ནས་ཐམས་ཅད་ལངས་ཏེ། བྷྱཽ་ཆོས་དབྱིངས་དབང་ཕྱུག་མ་གཅིག་བདུད་ཀྱི་ཡུམ། ཞེས་པ་ནས། བྱ་ཁྱི་ལྕེ་སྤྱང་ལ་སོགས་འཁོར་དང་བཅས། ཞེས་པའི་བར་
གཞུང་ལྟར་ལ། དེ་ནས། ཚེ་རིང་མཆེད་ལྔ་བསྟན་མ་བཅུ་གཉིས་དང། །ཡུལ་ལྷ་གཞི་བདག་གཉན་པོ་འཁོར་དང་བཅས། །དགྲ་བོའི་སྲོག་ལ་དབང་བྱེད་བཤན་པོའི་ཚོགས། །འདིར་གཤིགས་རྒྱན་གྱི་གཏོར་མ་
འདི་བཞེས་ཤིག་ཅེས་པ་འདི་ནས་གཏོར་མ་བྱང་ཤར་གྱི་མཚམས་སུ་གཤེགས་ཏེ་ཕུད་ཀྱིས་མཆོད་ནས་ལྷག་མ་དངོས་གྲུབ་ཏུ་ཞུ་བ་ཡིན། ཤ་ཁྲག་དམར་གྱི་གཏོར་མ་འདི་བཞེས་ཤིག་འཛམ་བུ་ཏི་པའི་
ཞལ་ཟས་་སྨན་རག་ཕུད་ཀྱི་མཆོད་པ་་ཛ་གད་དཔའ་བོའི་སྨན་ཕུད་་གཙང་མ་ཕུད་ཀྱི་གསེར་སྐྱེམས་་སྔར་བཅོལ་ལེགས་པའི་གཏང་རག་གཉན་པོར་གཏོང། ད་འཆོལ་ལེགས་པའི་གསོལ་འདེབས་
གཉན་པོར་བཞེས། །འཁོར་རྣམས་སྐྱོང་ཞིང་རྐྱེན་རྣམས་བཟློག་པ་དང། །སྡང་བའི་དགྲ་དང་གནོད་པའི་བགེ་གསོལ་སོགས། །བདུད་དང་བར་དུ་གཅོད་པ་རྣམ་མང་པོ། །ཐམས་ཅད་རྡུལ་ཕྲན་

[044A]༄༅། །བཞིན་དུ་བརླག་པ་དང། །བསྟན་པ་རྒྱས་པའི་ལས་འདི་ཁྱོད་ཀྱིས་སྒྲུབས། །སྲིད་ཞིའི་དཔལ་འབྱོར་མ་ལུས་འབྱུང་བའི་གཞི། །ཐུབ་པའི་བསྟན་པ་ཡུན་རིང་གནས་པ་དང། །དེ་འཛིན་བྱེད་པའི་སྐྱེས་བུ་དམ་པ་རྣམས། །དཔལ་འབྱོར་གྱིས་སྐྱོངས་ཡུན་རིང་ཞབས་བརྟན་མཛོད། ཅེས་གཤེགས་གཏོར་སྤྱི་འགྲོ་ལྟར་བྱས་ཏེ། སླར་གདན་ལ་འཁོད་ནས། བྷྱཽ་རྡོ་རྗེ་འཆང་སོགས་རྩ་བརྒྱུད་
བླ་མ་དང། ཞེས་པ་ནས། རབ་འབྱམས་འཕྲིན་ལས་སྒྲུབ་ལ་མ་གཡེལ་ཞིག་ཅེས་བའི་བར་གྱིས་མངའ་གསོལ་དང། བྷྱཽ་དྲན་པ་ཙམ་གྱིས་དངོས་གྲུབ་མཆོག་སྩོལ་བའི། ཞེས་པ་ནས། བསམ་པ་
འགྲུབ་པའི་བཀྲ་ཤིས་ཤོག་ཅེས་པའི་བར་གྱིས་བཀྲ་ཤིས་བརྗོད་དེ་མེ་ཏོག་གི་ཆར་དབབ་བོ། །རྒྱལ་ཡུམ་དབྱིངས་ཕྱུག་དབྱངས་ཅན་མ། །མ་རུངས་བདུད་རིགས་བྱེ་བའི་དགྲར། །སྒྱུ་མའི་སྲིན་མོ་ལྟར་སྟོན་
ཅིང༑ ༑སྣ་ཚོགས་འདོད་དགུའི་འོ་རྒྱུན་གྱིས། །རྣལ་འབྱོར་བུ་བཞིན་སྐྱོང་མཛད་མ། །དེ་ཉིད་དགྱེས་པ་བསྐྱེད་པ་ཡི། །ཆོག་བསྒྲིགས་དམ་པའི་ཕྱག་ལེན་བཞིན། །བཀོད་འདིས་དགེ་ལེགས་འབར་གྱུར་ཅིག་
ཅེས་པ་འདི་ཡང་དབུ་མཛད་སྔགས་རམ་པ་དགེ་འདུན་འཇམ་དབྱངས་སོགས་ཀྱིས་ཡང་ཡང་ནན་གྱིས་བསྐུལ་ངོར། གཤིན་རྗེའི་གཤེད་ཀྱི་རྣལ་འབྱོར་པ་བློ་བཟང་ཆོས་ཀྱི་རྒྱལ་མཚན་གྱིས། བླ་མ་དམ་པ་རྣམས་

[044B] །སླར་ཡང་དགེ་སློང་དྷརྨ་བྷ་དྲས་ཅུང་ཟད་གསལ་དུ་བཏང་བ་ཡིན་ནོ།།



﻿   ༈   
བཅུ་གསུམ་པ། ལྷ་མོའི་མཆོད་འབུལ་དུ། ཕྲ་མོ་སྦོམ་པོ་ལས་བྱུང་བའི། ཞེས་པ་ཇི་ལྟར་ཞེ་ན། ཁ་ཅིག་མཐའ་གཉིས་ཕྲ་ཞིང་དབུས་སྦོམ་པའི་དབྱིབས་ཅན་གྱི་ནས་ལས་བྱུང་བའི་ཆང་ནང་མཆོད་ཀྱི་བསྒྲུབ་གཞིར་བྱས་ཏེ་
འབུལ་བའི་དོན་དུ་བཞེད་ལ། གཞན་དག་ཕྲ་མོ་སྲིན་ལག་ཡབ་ཀྱི་རྡོ་རྗེ་དང། སྦོམ་པོ་མཐེ་བོང་ཡུམ་གྱི་པདྨར་མོས་ཏེ་བསྲུབས་པ་ལས་བྱུང་བའི་ཐིག་ལེ་དཀར་དམར་དུ་མོས་པའི་བདུད་རྩི་འབུལ་བའི་དོན་དུ་བཞེད་དེ། ཕྱི་
མ་འདི། སྦོམ་པོ་མཐའ་ལྟག་རྩེ་སྦྱར་བ། །རྣལ་འབྱོར་རིག་པས་རྟག་ཏུ་མཆོད། །ཅེས་པ་དང་མཐུན་པར་གོ་ལགས། རྟེན་བཅས་ཕུལ།།



﻿༄༅། །དམགས་ཟོར་མ་ཕྱག་བཞི་པ་རྣམ་སྲས་གསུམ་གྱི་གཏོར་འབུལ། ། ། །
། །ན་མོ་གུ་རུ་བྷྱེ། དུས་རྒྱན་དུ་དམགས་ཟོར་མ། ཕྱག་བཞི་བ། རྣམ་ཐོས་སྲས་རྣམས་ལ་མཆོད་གཏོར་འབུལ་བར་འདོད་པས། མཆོག་གཏོར་རྣམས་སྔགས་དྲུག་ཕྱག་རྒྱ་
དྲུག་དང་འབྲུ་གསུམ་ལན་གསུམ་གྱིས་བྱིན་གྱིས་རླབས་ལ། བདེ་ཆེན་ངང་ལས་རང་ཉིད་ཡི་དམ་ལྷར། །གསལ་བའི་ཐུགས་ཁའི་ཧཱུཾ་གི་འོད་ཟེར་གྱིས། །རང་བཞིན་གནས་ནས་དམག་ཟོར་
རྒྱལ་མོ་དང། བྱ་རོག་མཚན་ཅན་རྒྱལ་ཆེན་རྣམ་ཐྶོ་སྲས། །འཁོར་བཅས་ཐོགས་པ་མེད་པར་སྤྱན་དྲངས་ཏེ། །མདུན་གྱི་ནམ་མཁར་དགྱེས་བཞིན་བཞུགས་པར་གྱུར།  ཞེས་སྤྱན་དྲངས་

[236B] །རབ་མཛེས་མེ་ཏོག་དྲི་ཞིམ་བདུག་པའི་སྤོས། །ཀུན་གསླ་སྒྲོན་མེ་ལུས་སེམས་ཏིམ་བྱེད་དྲི། །རོ་མཆོག་ཞལ་ཟས་སྒྲ་སྙན་འདོད་ཡོན་ལྔ། རྒྱལ་
སྲིད་སྣ་བདུན་བཀྲ་ཤིས་རྟག་རྫས་སོགས། །དངོས་བཤམས་ཡིད་སྤྲལ་ནམ་མཁའ་གང་བས་མཆོད། ། ཅེས་མཆོད་པ་དབུལ།  རོ་བརྒྱའི་བཅུད་ལྡན་བཟའ་བཅའ་སྣ་ཚོགས་དང། །ཤ་ཁྲག་
གཏོར་མ་རི་རབ་ལྟ་བུར་སྤུངས། །འོ་ཞོ་སྤྲང་རྩི་རྒྱ་ཇ་འབྲུ་བཅུད་ཀྱི། །བཏུད་བའི་བདུད་རྩི་རྒྱ་མཚོར་བསྐྱིལ་ཏེ་འབུལ། ནམ་སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་སྨྦྷ་ར་ཧཱུཾ།  ལམ་གསུམ་མམ་
བདུན་གྱིས་གཏོར་མ་འབུལ།  ཨོཾ་ཨརྒྷཾ་ནས་ཤཔྟ་པྲ་ཏཱི་ཙྪ་སཱ་ཧཱའི།  བར་གྱིས་མཆོད།  སྦྲིན་གྱི་ཤུགས་འཆང་སེར་སྟེང། རབ་ཁྲོས་སྲིན་མོའི་གཟུགས་ཅན་བེ་ཅོན་དང། །ཐོད་ཁྲག་
བསྣམས་པས་བསྟན་དགྲ་ཚར་གཅོད་པ། །གདོད་ཅན་གཉིས་སོགས་འཁོར་དང་བཅས་ལ་བསྟོང། །དབུགས་བྲལ་བྲལ་བསྣོལ་བའི་སྟེང་དུ་མི་སྡུག་པའི། །གཟུགས་ཅན་བེ་ཙའི་འབྲས་བུ་
ཁྲག་གང་ཐོད། །རལ་གྲི་རྩེ་གསུམ་འཛིན་པས་སྒྲ་བགེགས་འཇོམས། །བྱ་རོག་གདོང་སོགས་འཁོར་དང་བཅས་ལ་བསྟེད། །རབ་འབར་གདོང་ལྡའི་སྟེང་དུ་གནོད་སྦྱིན་གྱི། །གཟུགས་འཆང་
རྒྱལ་མཚན་ནེའུ་ལེ་བསྣམས་པ་ཡིས། །སྒྲབ་པ་པོ་ལ་སྔོས་གྲུབ་ཆར་འབེབས་པ། །རྟ་བདག་བརྒྱད་སོགས་འཁོར་དང་བཅས་ལ་བསྟེད།  ཅེས་པས་བསྟོད་པ་བྱ།  བསྟན་བསྲུང་མཐུ་སྟོབས་
བདག་པོ་ཁེད་རྣམས་ཀྱིས། །བསྟན་ལ་གནོད་པའི་དགྲ་བགེགས་ཚར་གཅོད་ཅིང། །བསྟན་འཛིན་འཕྲིན་ལས་སྐུ་ཚེ་སྤེལ་པ་ཡིས། །བསྟན་པ་ཕྱོགས་མཐར་དར་ཞིང་རྒྱས་བར་མཛོད་
[237A]༄༅། །བདག་ཅག་རྣམས་ཀྱི་ཉེར་འཚེ་ཐམས་ཅད་ཞི། །ཚེ་དཔལ་སྟོབས་འབྱོར་དགེ་ལེགས་ཕུན་ཚོགས་རྒྱས། །སྣོད་བཅུད་ཡོན་ཏན་མ་ལུས་དབང་དུ་བསྡུས། །གནོད་བྱེད་དགྲ་
བགེགས་དྲག་པོས་ཚར་ཚོང་ལ། །ཆོས་ལྡན་བསམ་དོན་ཡིད་བཞིན་འགྲུབ་པ་དང། །མཐོ་རིས་དཔལ་ལ་སྤྱོད་པའི་རྟེན་བརྒྱུད་ནས། །བསོད་ནམས་ཡེ་ཤེས་ཚོགས་གཉིས་རབ་བསགས་
ཏེ༑ ༑མྱུར་དུ་ཀུན་མཁྱེན་འཐོབ་པའི་འཕྲིན་ལས་མཛོད།  །ཅེས་འཕྲིན་ལས་བཅོལ། བྲིས་སྐུ་སོགས་རྟེན་ཡོད་ན།  འདིར་ནི་གཟུགས་དང་ལྷན་ཅིག་ཏུ། །འགྲོ་བའི་དོན་དུ་བཞུགས་ནས་ཀྱང། །ནད་
མེད་ཚེ་དང་དབང་ཕྱུག་དང། །མཆོག་རྣམས་ལེགས་པར་བརྩལ་དུ་གསོལ།  །ཞེས་བརྟན་བཞུགས་བྱ། རྟེན་མེད་ན།  ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་
བསྩལ༑ ༑སངས་རྒྱས་ཡུལ་དུ་གཤེགས་ནས་ཀྱང། །སླར་ཡང་འབྱོན་པར་མཛད་དུ་གསོལ། །བཛྲ་མུཿ་ ཞེས་གཤེགས་གསོལ་བྱ།  ཉིན་མོ་བདེ་ལེགས་མཚན་བདེ་ལེགས།  ཞེས་སོགས་ཤིས་པས་
བརྒྱན་པར་བྱའོ། །ཅེས་པ་འདི་ནི་དམག་ཟོར་རྒྱལ་མོ། །མགོན་པོ་ཕྱག་བཞི་པ། རྒྱལ་ཆེན་རྣམ་སྲས་གསུམ་ལ་མཆོད་གཏོར་འབུལ་ཚུལ་འཁྱེར་བདེ་བ་ཞིག་གྱིས་ཞེས། ཅིང་གིར་གནམ་གྱི་རིགས་ལས་སུ་ཇུ་མི་ཆི་སེ་ཆེན་ཆིང་དབང་ཚེ་བརྟན་དོན་འགྲུབ་ཀྱི་ཡུམ་
ཆེན་རིགས་རུས་ཕུན་སུམ་ཚོགས་ཤིང་རྣམ་དཀར་གྱིས་བསམ་སྦྱོར་མ་གཏབ་ཟང་མོ་དང་མཚུངས་པའི་དཔོན་མོ་ངག་དབང་བསོད་ནམས་ཀྱིས་བསྐུལ་བའི་དོར་སྙོམས་ལས་ངག་དབང་བློ་བཟང་ཆོས་ལྡན་གྱིས་འཇམ་དབྱངས་གོ་མའི་རྒྱལ་ཁབ་ཀྱི་བོད་ཆོས་ལྷ་ཁང་
དུ་གྲགས་པར་སྦྱར་བའི་ཡི་གེ་བ་ནི་རབ་འབྱམས་སྨྲ་བ་བློ་བཟང་ཉི་མའོ།། །། །།



