   ༈    །།ན་མོ་གུ་རུ་བཻ་ཤྲ་ཝ་ཎ་ཡེ། རྒྱལ་ཆེན་རྣམ་ཐོས་སྲས་ཀྱི་རྗེས་གནང་བྱ་ཚུལ་ནི། ཡིད་མཐུན་གྱི་གནས་སུ་སྟེགས་ཀྱི་ཁར་སྣ་ཚོགས་པདྨ་འདབ་བརྒྱད་མུ་ཁྱུད་དང་བཅས་
པའི་ལྟེ་བར་ཚོམ་བུ་སེར་པོ་བཀོད། དེའི་སྟེང་དུ་རྟེན་གཏོར་ཁང་བཟང་གསུམ་བརྩེགས་འཁོར་ས་རིམ་པ་གསུམ་ལྡན་ནམ། ཟླུམ་གཏོར་གཙོ་འཁོར་དགུ་པ་གང་རུང་རྒྱན་ལྡན་ལ་ཙཀ་ལི་བཙུགས་པར་དར་སེར་གྱི་གུར་
ཕུབ༑ དེའི་མདུན་དུ་འབུལ་གཏོར། མཐའ་སྐོར་དུ་ཆུ་བཞི་ཉེར་སྤྱོད་སོགས་མཆོད་རྫས་སྤྱན་གཟིགས་གང་འཛོམ་དང། རང་གི་མདུན་དུ་རྡོར་དྲིལ། ལས་བུམ། འཐོར་འབྲུ་སོགས་དགོས་པའི་ཡོ་བྱད་རྣམས་ཚར་དུ་
དངར། དེ་ནས། སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །བདག་དང་གཞན་དོན་བསྒྲུབ་སླད་དུ། །བདག་གིས་བྱང་ཆུབ་སེམས་བསྐྱེད་དོ། །ལན་གསུམ། ཤཱུ་ནྱ་ཏཱས་སྦྱངས་
སྟོང་པའི་ངང་ལས་ཧྲཱི་ལས་པདྨ་དང། ཨ་ལས་ཟླ་བའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས་རང་ཉིད་དཔལ་ཕྱག་ན་རྡོ་རྗེ་སྐུ་མདོག་མཐིང་ནག་ཞལ་གཅིག་ཕྱག་གཉིས། གཡས་རྡོ་རྗེ་རྩེ་

[023A]༄༅། །ལྔ་པ་འཕྱར་ཞིང་གཡོན་ཐུགས་ཀར་སྡིགས་མཛུབ་གདེངས་པ། རིན་པོ་ཆེའི་ཅོད་པན་དང་སྤྲུལ་གྱིས་བརྒྱན་ཅིང་དར་སྔོན་གྱི་སྟོད་གཡོགས་དང་སྟག་ལྤགས་ཀྱི་ཤམ་ཐབས་ཅན་ཁྲོ་བོའི་ཉམས་ཐམས་
ཅད་ཡོངས་སུ་རྫོགས་པ། ཞབས་གཡས་བསྐུམས་ཤིང་གཡོན་བརྐྱངས་པའི་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་དཔྲལ་བར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་
ལས་འོད་ཟེར་འཕྲོས་པས། ཡེ་ཤེས་པ་དང་དབང་ལྷ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། དབང་ལྷས་དབང་བསྐུར། མི་བསྐྱོད་པས་དབུ་བརྒྱན་པར་གྱུར། ཨོཾ་ནཱི་ལཾ་བ་ར་དྷཱར་བྫྲ་པཱ་ཎི་ཨརྒྷཾ། ནས་
ཤཔྟ་པྲ་ཏཱི་ཙྪ་སཱ་ཧཱའི་བར་གྱིས་མཆོད། ཕྱག་ན་རྡོ་རྗེ་ཁྲོ་བོ་ཆེ། །གཏུམ་པོ་དྲག་པོ་རྡོ་རྗེའི་སྐུ། །མི་བཟད་ནམ་མཁའི་མདོག་འདྲ་བ། །འཇོམས་མཛད་ཁྱོད་ལ་ཕྱག་འཚལ་ལོ། །རང་གི་ཐུགས་ཀར་ཟླ་གདན་
ལ་ཧཱུཾ་ཡིག་སྔགས་འཕྲེང་དང་བཅས་པར་གྱུར། ཨོཾ་ནཱི་ལཾ་བ་ར་དྷ་ར་བྫྲ་པཱ་ཎི་ཧཱུཾ་ཕགས། ཅེས་ཡི་གེ་བཅུ་གསུམ་པ་བཟླ། དགེ་བ་འདི་ཡིས་མྱུར་དུ་བདག་ཕྱག་ན་རྡོ་རྗེ་འགྲུབ་གྱུར་ནས། །ཞེས་སོགས་ཀྱིས་དགེ་བ་
བསྔོ༑ དེ་ནས། ཨོཾ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕགས་ཀྱིས་བསང་ཆུ་བསྒྲུབ། མཆོད་གཏོར་རྣམས་གཏོར་ཆོག་དངོས་གྲུབ་བང་མཛོད་ལྟར་བྱིན་གྱིས་བརླབ། རྟེན་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་

[023B] ཞེས་པ་ནས། གནས་འདི་ཉིད་དུ་གཤེགས་སུ་གསོལ། །ཞེས་པའི་བར་དང། ཨོཾ་བཻ་ཤྲ་ཝ་ཎ་ཡེ་ས་པ་རི་ཝཱ་ར་ཛཿ་ཛཿ་ཛཿ་ཞེས་པ་ནས། འདོད་རྒུའི་ཆར་འབེབས་ཁྱོད་ལ་ཕྱག་
འཚལ་ལོ། །ཞེས་པའི་བར་བརྗོད། བཟླས་དམིགས་གསལ་བཏབ་ནས་སྔགས་རྣམས་ཅི་ནུས་བཟླ། ཆོས་སྐྱོང་འཁོར་དང་བཅས་པའི་ལྗགས་ཧཱུཾ་ལས་སྐྱེས་པའི་རྡོ་རྗེ་དཀར་པོ་རྩེ་གཅིག་པ་འོད་ཀྱི་སྦུ་གུ་ཅན་དུ་གྱུར། ཨོཾ་བཻ་ཤྲ་
ཝ་ཎ་ཡེ་ས་པ་རི་ཝཱ་ར་ཡི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་བདུན་གྱིས་གཏོར་མ་ཕུལ། ཨོཾ་བཻ་ཤྲ་ཝ་ཎ་ཡེ་ས་པ་རི་ཝཱ་ར་པྲོ་ཀྵ་ཎཱཾ། ནས༑ ཤཔྟ་པྲ་ཏཱི་ཙྪ་ཡེ་ཨཱ་ཧཱུཾ་གི་བར་གྱིས་མཆོད། ཧཱུཾ༑ མི་འཇིགས་སེང་གེའི་གདན་
སྟེང་ན། །ཞེས་པ་ནས། གཞན་དོན་ལྷུན་གྱིས་གྲུབ་པར་མཛོད། །ཅེས་པའི་བར་གྱིས་བསྟོད་པར་བྱའོ། །དེ་ནས་མཚན་ལྡན་གྱི་སློབ་མ་རྣམས་ཁྲུས་བྱས། ཕྱག་དང་མཎྜལ་ཕུལ་ཏེ་འཁོད་པ་ལ། སྤྱི་དང་བྱེ་བྲག་གི་
ཆོས་བཤད་སྔོན་དུ་འགྲོ་བས། བླ་མ་དཔལ་ཕྱག་ན་རྡོ་རྗེར་མོས་ནས་རྗེས་གནང་གི་དོན་དུ། གནོད་སྦྱིན་གཏེར་སྐྱོང་རིན་ཆེན་ལྟ་བུའི་སྐུ། །ཆེ་མཆོག་བསམ་གྱིས་མི་ཁྱབ་ཡོན་ཏན་རྫོགས། །སྒྲུབ་མཆོག་
བདག་ལ་མཆོག་དང་མཐུན་མོང་གི་དངོས་གྲུབ་མ་ལུས་དུས་འདིར་སྩལ་དུ་གསོལ། །ཞེས་ལན་གསུམ་གསོལ་བ་གདབ། དཀོན་མཆོག་གསུམ་ལ་བདག་སྐྱབས་མཆི། ཞེས་སོགས་ལན་གསུཾ་གྱིས་

[024A]༄༅། །བྱང་སྡོམ་འབོག་དེ་ནས་སློབ་མ་རྣམས་ཨ་མྲྀ་ཏས་བསངས། ཤཱུ་ནྱ་ཏས་སྦྱངས། སྟོང་པའི་ངང་ལས་སློབ་མ་རྣམས་ཀྱི་གོ་སར་ཧྲཱི་ལས་པདྨ་དང། ཨ་ལས་ཟླ་བའི་སྟེང་དུ་སློབ་མ་རྣམས་
ཀྱི་སེམས་ཉིད་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས་སློབ་མ་རྣམས་རེ་རེ་ནས་དཔལ་ཕྱག་ན་རྡོ་རྗེ། ཞེས་པ་ནས། མི་བསྐྱོད་པས་དབུ་བརྒྱན་པར་གྱུར། ཅེས་པའི་བར་གྱིས་ཡན་ལག་བཞི་རྫོགས་
སུ་བསྐྱེད། དེ་ནས་དངོས་གཞི་སྐུ་ལྷ་བསྒོམ་པའི་རྗེས་གནང་ནི། མདུན་གྱི་གཏོར་རྟེན་འདི་ཉིད་སྔོན་དུ་བསྐྱེད་ཆོག་གྲུབ་ཟིན་པ་ལྟར་རྒྱལ་ཆེན་རྣམ་ཐོས་སྲས་འཁོར་དང་བཅས་པར་དེད་ཀྱི་ཆོ་གའི་ཚིག་རིས་
དང་མཐུན་པར་གསལ་བཏབ་སྟེ་བསྒོམ་པར་མཛོད། མདུན་གྱི་གཏོར་རྟེན་འདི་ཉིད་རིན་པོ་ཆེའི་གཞལ་ཡས་ཁང་གྲུ་བཞི་སྒོ་བཞི་། རིན་པོ་ཆེའི་རྭ་བ་གྲུ་བཞི་པས་བསྐོར་བ། ཕོ་བྲང་དབུས་མའི་སྟེང་དུ་རྩ་
བརྒྱུད་ཀྱི་བླ་མ། བར་དུ་ཡི་དམ་ཕྱག་ན་རྡོ་རྗེའི་ལྷ་ཚོགས། འོག་མའི་ནང་དུ་སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཟླ་བའི་དཀྱིལ་འཁོར་གྱི་སྟེང་དུ། རྒྱལ་པོ་ཆེན་པོ་ངལ་བསོས་པོ་། ཐུགས་ཀར་ཧཱུཾ་སྔོན་
པོས་མཚན་པར་གྱུར། ང་སློབ་དཔོན་བདག་ཉིད་དཔལ་ཕྱག་ན་རྡོ་རྗེར་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་པའི་སྣེ་ལ་།སྐད་ཅིག་གིས་སྤྱན་དྲངས་ཏེ། མདུན་བསྐྱེད་ཀྱི་ལྷ་ཚོགས་རྣམས་ལ་ཐིམས་

[024B] དེ་ཉིད་ཁྱེད་རང་རྣམས་དཔལ་ཕྱག་ན་རྡོ་རྗེར་གསལ་བའི་བཀའ་ཉན་གསུང་སྒྲུབ་ཀྱི་བྲན་དང། འདོད་རྒུའི་དངོས་གྲུབ་སྩོལ་བའི་ཆོས་སྐྱོང་ཆེན་པོར་གྱུར་པའི་མོས་པ་མཛོད། སྦྱར་སྤོས་བསྲེག་དྲིལ་གསིལ་
དང་བཅས། བེ༑ ས་འཛིན་དབང་པོའི་བྱང་གི་ཕྱོགས་།གནས་འདི་ཉིད་དུ་གཤེགས་སུ་གསོལ། །ཨོཾ་བཻ་ཤྲ་ཝ་ཎཱ་ཡེ་ས་པ་རི་ཝཱ་ར་ས་མ་ཡ་ཛཿ་ཛཿ་ཛཿ་ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། ཅེས་བརྗོད། དེ་ནས་
ཁྱེད་རང་རྣམས་ཕྱག་ན་རྡོ་རྗེར་གསལ་བས་མདུན་བསྐྱེད་ཀྱི་སྤྱི་བོར་རིན་པོ་ཆེའི་དབུ་རྒྱན་བཅིངས་ཏེ་ཆོས་སྐྱོང་གི་གཙོ་བོར་དབང་བསྐུར་བར་བྶཾ་ལ། རིན་པོ་ཆེའི་ཕྱག་རྒྱ་དང་བཅས། ཨོཾ་རཏྣ་མུ་ཀུ་ཊ་ཨ་བཧི་ཥི་ཉྩ་མཾ་
ཞེས་བརྗོད་དུ་གཞུག་ཡང་སྙིང་ག་ནས་མཆོད་ལྷ་སྤྲོས་ཏེ་མཆོད་བསྟོད་བྱས་པའི་མོས་པ་གྱིས། ཨོཾ་བེ་ཤྲ་ཝ་ཎ་ཡེ་ས་པ་རི་ཝཱ་ར་པྲོ་ཀྵཱ་ཎཱཾ་ནས། ཤཔྟ་པྲ་ཏཱི་ཙྪ་ཡེ་ཨཱ་ཧཱུཾ་གི་བར་དང། ཧཱུཾ༑ མི་འཇིགས་སེང་གེའི་གདན་
སྟེང་ན། །ཞེས་སོགས་ཤློ་ཀ་གཉིས་ཀྱིས་བསྟོད་དུ་གཞུག་གོ་དེ་ནས་གསང་སྔགས་བཟླ་བའི་རྗེས་གནང་ནི། སློབ་དཔོན་དཔལ་ཕྱག་ན་རྡོ་རྗེར་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས། མདུན་བསྐྱེད་
ཀྱི་རྒྱལ་པོའི་ཐུགས་རྒྱུད་བསྐུལ། ཐུགས་ཀའི་རྡོ་རྗེའི་ལྟེ་བའི་བཻ་ལས་སྔགས་འཕྲེང་སེར་པོ་རིན་པོ་ཆེ་འབར་བའི་འཕྲེང་བ་ལྟ་བུ་བྱུང་བ་ཞལ་ནས་ཐོན། སློབ་མ་རྣམས་དཔལ་ཕྱག་ན་རྡོ་རྗེར་གསལ་བའི་

[025A]༄༅། །ནས་ཞུགས་ཏེ་སྙིང་གའི་ཧཱུཾ་ལ་ཐིམས། སླར་ཧཱུཾ་ནས་ཐོན་པ་སློབ་མའི་ལྟེ་བ་ནས་རྒྱལ་པོའི་ལྟེ་བ་བརྒྱུད་དེ་སྔགས་འཕྲེང་འཁོར་ལོ་ལྟར་འཁོར་བ་ལས་འོད་ཟེར་དམར་པོ་ལྕགས་ཀྱུ་ལྟ་བུ་འཕྲོས། འཕགས་
པ་མཆོད། སེམས་ཅན་གྱི་དབུལ་ཕོངས་བསལ། འཇིག་རྟེན་ཁམས་ཀྱི་དངོས་གྲུབ་ཐམས་ཅད་བསྡུས་ཏེ་སྔགས་འཕྲེང་ལ་ཐིམས། མཐར་སྔགས་འཕྲེང་སློབ་མའི་སྙིང་གའི་ཧཱུཾ་ལ་ཐིམས་པར་མོས་ལ་
གཟུངས་རིང་དང་གཙོ་འཁོར་གྱི་སྙིང་པོ་རྣམས་ཚར་གསུམ་རེའི་རྗེས་ཟློས་བྱ། སློབ་མས་སློབ་དཔོན་ལ་མེ་ཏོག་འཐོར་ཞིང། བཅོམ་ལྡན་བདག་ལ་སྩལ་ལགས་ཀྱི། །བདག་ལ་འགོ་བར་མཛད་དུ་གསོལ་
གསུམ། སློབ་དཔོན་གྱིས་བགྲང་འཕྲེང་དམ་མེ་ཏོག་སློབ་མའི་སྤྱི་བོར་བཞག་ལ། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །ཞེས་པས་དངོས་གྲུབ་བརྟན་པར་བྱའོ་
དེ་ནས་ཐུགས་གཏོར་མའི་རྗེས་གནང་ནི། གོང་བཞིན་མདུན་བསྐྱེད་ལ་མཆོད་བསྟོད་བྱེད་དུ་བཅུག་རྗེས་གཏོར་མ་སློབ་མའི་ལག་ཏུ་གཏང་དེ། ཆོས་སྐྱོང་བའི་རྒྱལ་པོ་རྣམ་ཐོས་སྲས་བཙུན་མོ་སྲས་
དང་བཅས་པ། བློན་པོ་རྟ་བདག་བརྒྱད། སྡེ་དཔོན་ཉི་ཤུ་རྩ་བརྒྱད། སྟོབས་ཆེན་སུམ་ཅུ་རྩ་གཉིས། གནོད་སྦྱིན་བྱེ་བའི་ཚོགས་དང་བཅས་པ་ཁྱེད་རྣམས་ཀྱིས་རྒྱལ་བ་ཁྱབ་བདག་རྡོ་རྗེ་འཆང། དཔལ་

[025B] སྤྱོད་མཛད་ཆོས་ཀྱི་རྡོ་རྗེ། དཔལ་ལྡན་ཀུན་ཏུ་བཟང་པོ། སློབ་དཔོན་འགྲོ་བཟང་སྙིང་པོ། ཁ་ཆེ་རིན་ཆེན་རྡོ་རྗེ། ཁ་ཆེ་དགོན་པ་བ། ཟངས་དཀར་ལོ་ཙཱ་བ་འཕགས་པ་ཤེས་རབ། གཡོར་པོ་ཇོ་སྟོན་
རྡོ་རྗེ་རྩེ་མོ། གཅུང་བསོད་ནམས་རིན་ཆེན། འབྱེད་ཕུ་བ་པདྨ་བཀྲ་ཤིས། ལྷ་རྗེ་ལྟག་པ་ཇོ་བཟང། གནུབས་ལོ་ཙཱ་བ་བྱམས་པ་དཔལ། བླ་ཆེན་བསོད་ནམས་དབང་ཕྱུག་རྒྱལ་སྲས་བསོད་ནམས་སེང་གེ་ཡང་རྩེ་
བ་རིན་ཆེན་སེང་གེ་བུ་སྟོན་རིན་ཆེན་གྲུབ། ཐུགས་སྲས་རིན་ཆེན་རྣམ་རྒྱལ། རྒྱལ་བ་བློ་བཟང་གྲགས་པ། ཐམས་ཅད་མཁྱེན་པ་དགེ་འདུན་གྲུབ། པཎ་ཆེན་ཡེ་ཤེས་རྩེ་མོ། །ཐམས་ཅད་མཁྱེན་པ་དགེ་འདུན་རྒྱ་
མཚོ༑ སེ་ར་རྗེ་བཙུན་ཆོས་ཀྱི་རྒྱལ་མཚན། པཎ་ཆེན་བདེ་ལེགས་ཉི་མ། སྒོམ་སྡེ་ནམ་མཁའ་རྒྱལ་མཚན། པཎ་ཆེན་བློ་བཟང་ཆོས་ཀྱི་རྒྱལ་མཚན། རྡོ་རྗེ་འཛིན་པ་དཀོན་མཆོག་རྒྱལ་མཚན། ཧོར་དཀར་
ཆེན་བློ་བཟང་དོན་གྲུབ། པཎ་ཆེན་བློ་བཟང་ཡེ་ཤེས། གྲུབ་དབང་བློ་བཟང་བཟོད་པ། པཎ་ཆེན་བློ་བཟང་དཔལ་ལྡན་ཡེ་ཤེས། སེང་ཆེན་བློ་བཟང་དཔལ་འབྱོར། རྩ་བའི་བླ་མ་རྗེ་བཙུན་དམ་པ་བློ་བཟང་བསྐལ་
བཟང་ཆོས་རྒྱལ་དཔལ་བཟང་པོ་རྣམས་ཀྱི་བཀའ་དང་དམ་ལས་མ་འདའ་བར། རིག་པ་འཛིན་པ་འདི་རྣམས་ཀྱི་ལུས་དང་གྲིབ་མ་བཞིན་དུ་འགྲོགས་ལ་དེང་ནས་བྱང་ཆུབ་བར་དུ་འགལ་རྐྱེན་བར་གཅོད་ཐམས་ཅད་སྲུངས། མཐུན་

[026A]༄༅། །རྐྱེན་ལེགས་ཚོགས་ཐམས་ཅད་སྤེལ། ཞི་རྒྱས་དབང་དྲག་གི་འཕྲིན་ལས་ཐམས་ཅད་བསྒྲུབ་པར་མཛད་དུ་གསོལ། ཞེས་བརྗོད། མཇུག་ཏུ། དེ་ལྟར་རྗེས་གནང་ཐོབ་པའི་སྤང་བྱའི་དམ་ཚིག་རེ་
ནག་གདན་དུ་མི་འདིང། ཡུག་ཟས་དང་གས་ཆག་ཅན་གྱི་སྣོད་དུ་མི་ཟ། རྟ་རོ་དང་མི་རོ་ལ་འཛེམ་པ་སོགས་དང། བླང་བྱའི་དམ་ཚིག་ཕྱི་རྟེན་རྟ་སྔོན་པོ། །ནང་རྟེན་ལུང་ཐང་གི་འཕྲིང་བ། གསང་རྟེན་བཻ་ཡིག་སྔགས་
རྫས་དང་བཅས་པ་འཆང་བ་སོགས་ཡིན་པས་དེ་རྣམས་ལ་སྤང་བླང་ཚུལ་བཞིན་དུ་བྱེད་སྙཾ་པས་འདིའི་རྗེས་ཟློས་གྱིས། གཙོ་བོས་ཇི་ལྟར་བཀའ་སྩལ་པ། ཞེས་སོགས་གསུམ་བྱ། གཏང་རག་ཏུ་ལུས་བྲན་དུ་
འབུལ་བ་འདིའི་རྗེས་ཟློས་གྱིས། དེང་ནས་བརྩམས་ཏེ་བདག་བྲན་དུ། །ཞེས་སོགས་ཀྱི་དེ་ནས་མཎྜལ། མཆོད་བསྟོད། ཡིག་བརྒྱ། བཟོད་གསོལ། གཤེགས་བསྡུ། བསྔོ་སྨོན། ཤིས་བརྗོད་བཅས་བྱའོ་



