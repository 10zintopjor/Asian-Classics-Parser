
་༄༅། །མདོ་སྡེ་བསྐལ་བཟང་ལས་གསུངས་པའི་དོན་འགའ་ཞིག་གི་བརྗེད་ཐོ་བཞུགས་སོ། ། ་

[001] །ཨོཾ་སྭ་སྟི། མདོ་སྡེ་བསྐལ་བ་བཟང་པོ་ལས། །གསུངས་པའི་ཚིགས་བཅད་འགའ་ཞིག་དང། །བརྗེད་ཐོ་འགའ་བཅས་
ཕྱོགས་གཅིག་ཏུ༑ ༑ཡི་གེང་དགོད་པ་འདི་ལྟར་ངོ། །དེ་ཡང་མདོ་དེ་ཉིད་ལས། ཕྱི་མའི་དུས་ན་འབྱུང་བ་ནི། །ཡེ་ཤེས་ཕྱག་རྒྱ་འདི་མཉན་གྱང། །
ལོངས་སྤྱོད་མེད་ཅིང་བདེ་བ་མེད། །རབ་ཏུ་འབྱུང་བར་འདུན་པའང་མེད། །གཅིག་ལ་གཅིག་ནི་སྤྱོ་བ་དང། །གཤེ་བ་དང་ནི་བསྡིགས་པ་དང། །སྨོད་པ་དག་
ནི་སྒྲོགས་བྱེད་ཀྱང། །སངས་རྒྱས་འགྱུར་བར་བྱ་ཞེས་ཟེར། །ཁྱིམ་ན་སྡུག་བསྔལ་སྟོང་ཡོད་པ། །བཟོད་འགྱུར་འདོད་པའི་རྒྱ་ངག་ལ། །ལྟོས་ནས་ཉོན་
མོངས་བྲན་གྱུར་ཀྱང། །སངས་རྒྱས་འགྱུར་བར་བྱ་ཞེས་ཟེར། །ཅེས་པ་དང། འདི་ལ་མང་པོ་ཁ་ཅིག་དག་བྱང་ཆུབ་དོན་ཕྱིར་རབ་བྱུང་ཡང། །ཕན་ཚུན་

[002A] །ཤེས་ཁེའི་གཞི་ངག་ལས། །ཉེས་པ་དག་ནི་བསྐྱེད་པར་འགྱུར། །ཤིན་ཏུ་དབུལ་ཞིང་ཤེས་རབ་དམན། །ཐོས་པ་ཙམ་གྱི་ང་
རྒྱལ་ཅན། །གཞན་ལ་སྙེམས་པར་བྱེད་པ་དེས། །བདག་གིས་བྱང་ཆུབ་མཐར་ཕྱིན་སྙམ། །ཅེས་དང། ཕྱི་མའི་དུས་ན་གང་ཞིག་གིས། །བཤད་པའི་
ཚེ་ན་མཉན་ནས་ཀྱང། །དེ་ཉིད་ལ་ནི་དེངས་པའི་རྒྱུས། །ཕྱིར་ཞིང་མི་སྙན་པ་དག་ཟེར། །མདུན་ནས་ཀྱང་ནི་ཕྱག་འཚལ་ལ། །ལེགས་སོ་ཞེས་ནི་སྦྱིན་བྱེད་
ཅིང༑ ༑དེ་ལ་ཆོས་གོས་དབུལ་བྱེད་ཀྱང། །མི་སྙན་པ་དག་ཟེར་བར་འགྱུར། །མཆི་མ་དག་ཀྱང་བླགས་བྱས་ཤིང། །བདག་ཉིད་དབུལ་བ་བྱས་ནས་ཀྱང། །
དགེ་འདུན་ནང་དུ་དེ་ལ་ནི། །སྡིག་པ་བྱེད་ཅེས་ཕྱིར་ཞིང་སྨྲ། །སློབ་དཔོན་ལ་ནི་མཆོད་མི་བྱེད། །བླ་མ་ངག་ལ་རི་མོ་མེད། །ཆུང་ཟད་ཙམ་གྱིས་ཁྲོ་བྱེད་ཅིང། །

[002B] །ཕ་རོལ་བསོད་ནམས་མ་དང་ཅིང། །རང་གི་སྐྱོན་ལ་མི་སེམས་པར། །གཞན་གྱི་མཆོད་པ་ཤེས་ནས་ནི། །ཕྲག་དོག་མི་བཟད་སྐྱེད་པར་བྱེད། །ཞེས་གསུངས་སོ། །མདོ་
ད་ཉིད་ལས་ཚིགས་ལྷུག་གིས་གསུངས་ཀྱང་འདིར་ཚིགས་བཅད་དུ་བྱ་སྟེ། འདི་ལྟར། བདག་ཅག་སྟོན་པའི་འཁྲུངས་ཡུལ་སེར་སྐྱའི་གནས། །རིགས་ནི་རྒྱལ་རིགས་གདུང་ནི་གཽ་ཏ་མ། །འོང་ནི་འདོམ་གང་ཡབ་ནི་ཟས་
གཙང་མ། །ཡུམ་ནི་སྒྱུ་འཕྲུལ་སྲས་ནི་སྒྲ་གཅན་འཛིན། །རིམ་གྲོ་བ་ནི་དགེ་སློང་ཀུན་དགའ་བོ། །ཤེས་རབ་ཅན་གྱི་མཆོག་ནི་ཉེ་རྒྱལ་དང། །རྫུ་འཕྲུལ་ཅན་རྣམས་མཆོག་ནི་པང་ནས་སྐྱེས། །འདུས་པ་དང་པོར་
དགེ་སློང་སྟོང་ཉིས་བརྒྱ། །ལྔ་བཅུའོ་གཉིས་པར་བདུན་ཁྲི་གསུམ་པར་ནི། །དྲུག་ཁྲིའི་དགེ་སློང་ཉན་ཐོས་འདུས་པ་དང། །བཞུགས་པའི་ཚེ་ཚད་ལོ་བརྒྱ་དམ་ཆོས་ནི། །ལྔ་བརྒྱའི་ལོར་གནས་ཆོས་ལྟར་བཅོས་པ་
ཡང༑ ༑ལོ་ནི་ལྔ་བརྒྱ་སྐུ་གདུང་རྒྱས་འགྱུར་གསུངས། །སྟོན་པའི་འཁོར་འདུས་པ་གཉིས་པ་དང་གསུམ་པ་ནི་མདོ་ཁ་ཅིག་ཏུ་མེད་ཅིང། དགེ་བཤེས་ངག་དབང་ཉི་མའི་དྲིས་ལན་སུཾ་བྷ་མཁན་པོས་མཛད་པ་
ལས༑ རང་ཅག་གི་སྟོན་པའི་འཁོར་འདུས་པ་ནི་མདོ་དེད། འདུས་པ་དང་པོ་ལ་དགེ་སློང་སྟོང་ཉིས་བརྒྱ་ལྔ་བཅུའོ། །ཞེས་པ་ཙམ་ལས་མ་གསུངས་ལ། དེ་ལྟ་ན་ཡང་དེ་ཉིད་འཁོར་ལྔ་སྡེ་བཟང་པོ་སོགས་ལ་
[003A]༄༅། །ཆོས་འཁོར་དང་པོ་བསྐོར་བ་ནས་བཟུང་སྟེ་ཞབས་འབྲིང་བ་བཟངས་དེའི་ཚོགས་དྲུག་ཅུས་དགྲ་བཅོམ་ཐོབ་པ་ནས་བཟུང་སྟེ་འཁོར་དགྲ་བཅོམ་པ་བརྒྱ་ཉེར་གཅིག་བྱུང། དེའི་རྗེས་སུ་མཆོག་ཟུང་
དེར་འཁོར་ཉིས་བརྒྱ་ལྔ་བཅུ་དེ་དང། རལ་པ་ཅན་འཁོར་སྟོང་བཅས་དང། གོང་སྨོས་དགྲ་བཅོམ་རྣམས་བཅས་འཁོར་འདུས་སྡེ་ཚོགས་པ་ནི་མདོ་གཞན་དུའང། དགེ་སློང་བརྒྱ་ཕྲག་ཕྱེད་དང་བཅུ་གསུམ་གྱི་དགེ་སློང་གི་
དགེ་འདུན་ཆེན་པོ་དང་ཐབས་གཅིག་ཏུ་བཞུགས་སོ། །ཞེས་པ་དེའོ། །ཕྱིས་སུ་བཅོམ་ལྡན་འདས་ཀྱི་འཁོང་དུ་འདོང་གཟུགས་ཀྱི་ལྷ་དཔག་མེད་དང་གཞན་མི་དང་གནོད་སྦྱིན་ཀླུ་སོགས་བགྲང་ལས་འདས་པ་འདུས་པའི་
ཤར་ནུབ་ཀྱི་མཐའི་པང་ལྷ་འཇིག་རྟེན་པ་རྣམས་ཀྱི་མིག་གི་ཡུལ་དུ་མི་འགྱུར་བ་ལྟ་བུ་འདུས་པ་དེ་ལ་འདུས་པ་ཆེན་པོ་ཞེས་གྲགས་ཟེར་ཏེ། དེའི་ཚེ་འདུས་བ་ཆེན་པོའི་མདོ་ཡང་གསུངས་ལ། འཁོར་དེ་ནི་རྒྱ་གར་གྱི་མི་
ཕལ་བ་མུ་སྟེགས་པ་ཚུན་ཆད་ཀྱི་ཐུན་མོང་སྣང་དོར་མིན་པར་ཐུན་མོད་མིན་པའི་དོད་སྣང་བའི་གཏམ་མོ། །ཞེས་གསུངས། གོང་དུ་འཁོར་འདུས་པ་གསུམ་གྱི་གྲངས་བྲིས་བ་ནི་བདེ་སྐྱིད་རྒྱལ་པོའི་དིང་པར་དུ་བཞེངས་པའི་
པེའི་ཅིང་གི་པར་མ་ལས་འབྱུང་བ་ལྟར་བྱས་སོ།    ༈    །གཞན་ཡང། སངས་རྒྱས་འོད་དཔག་མེད་ཀྱི་འཁོར་གྱི་ཉན་ཐོས་འཆད་པ་ན། བདེ་བ་ཅན་གྱི་ཞིང་བཀོད་ལས། དེ་ཡང་ཉན་ཐོས་ཀྱི་འཁོར་

[003B] རྫུ་འཕྲུལ་དཔག་ཏུ་མེད་པ་དང་ལྡན་པ་མའུ་དགལ་གྱི་བུ་ལྟ་བུ་བྱེ་བ་ཁྲག་ཁྲིག་བརྒྱ་སྟོང་གིས་ལོ་བྱེ་བ་
ཁྲག་ཁྲིག་བརྒྱ་སྟོང་དུ་ལས་གཞན་མི་བྱེད་བར་བརྩིས་ཀྱང་ཆ་ཤས་ཙམ་ཡང་གྲངས་ཆོས་པར་མི་འགྱུར་ན། འདུས་པ་གཉིས་པ་དང་གསུམ་པ་ལྟ་ཅི་སེམས་ཏེ། དེ་ལྟ་བུའི་ཉན་ཐོས་ཀྱི་འཁོར་གྲངས་མེད་པ་ཡོད་ལ་
ཞེས་དང། བླ་མཆོད་ལས། སྐུ་གསུང་ཐུགས་ཀྱི་གསང་བ་ཀུན་འཛིན་པའི། །སྲས་ཀྱི་ཐུ་བོར་འགྱུར་བར་བྱིན་གྱིས་རློབས། །ཞེས་དང། མཁས་གྲུབ་རིན་པོ་ཆེ་ནི་རྗེ་རིན་པོ་ཆེའི་སྐུ་ཚེའི་སྨད་ཀྱི་སློབ་མ་
ཡིན་ཀྱང་ནང་ཐུགས་ཀྱི་སྲས་སུ་གསུངས་པ་དང། བདག་སོགས་འཁོར་གྱི་ཐོག་མར་སྐྱེ་བར་ཤོག་ཅེས་པ་ལྟ་བུ་ཡང་དུས་ཀྱི་ཐོག་མ་ལ་མི་བྱེད་པར་ཡོན་ཏན་གྱི་དབང་དུ་བྱས་པ་ཡིན་ནམ་སྙམ་བས། སངས་
རྒྱས་སྟོང་གི་འཁོར་འདུས་པ་དང་པོ་གཉིས་པ་སོགས་ཀྱང་ཡོན་ཏན་ནམ་དབང་པོ་རྣོ་རྟུལ་སོགས་ཀྱིས་འཇོག་གམ་དཔྱད་པར་བྱའོ།    ༈    །བདེ་གཤེགས་བྱམས་པའི་འཁྲུངས་ཡུལ་རྒྱལ་པོ་ཡི། །ཕོ་བྲང་
ཏོག་གི་བློ་གྲོས་ཞེས་བྱ་ལ། །རིགས་ནི་བྲམ་ཟེ་འོད་ནི་དཔག་ཚད་གཉིས། །ཡབ་ནི་ཚངས་བཟང་ཡུམ་ནི་ཚངས་བདག་མ། །སྲས་ནི་བསོད་ནམས་སྟོབས་དང་དིམ་གྲོ་པ། །རྒྱ་མཚོ་ཞེས་བྱ་ཤེས་རབ་ཅན་

[004A]༄༅། །གྱི་མཆོག་ཡེ་ཤེས་འོད་དང་རྫུ་འཕྲུལ་ཅན་རྣམས་ཀྱི། །མཆོག་ནི་བརྩོན་འགྲུས་བརྟན་པ་ཞེས་བྱའོ། །འདུས་པ་དང་པོར་ཞན་ཐོས་དགྲ་བཅོམ་པ། །དུང་ཕྱུར་ཕྲག་དགུ་བྱེ་བ་
ཕྲག་དྲུག་དང༑ ༑གཉིས་པར་དུང་ཕྱུར་དགུ་དང་བྱེ་བ་བཞི། །གསུམ་པར་དུང་ཕྱུར་དགུ་དང་བྱེ་བ་གཉིས། །ཚེ་ཚང་བརྒྱད་ཁྲི་བཞི་སྟོང་དམ་ཆོས་ནི། །བརྒྱད་ཁྲིའི་ལོར་གནས་སྐུ་གདུང་གཅིག་འགྱུར་
གསུངས༑ ༑འདི་ནི་བསྐལ་བཟང་ག་སངས་རྒྱས་ལྔ་པ་ཡིན་ལ།    ༈    །སངས་རྒྱས་བཅུ་གཅིག་པ་ནི། བདེ་གཤེགས་སྤྱན་ལེགས་ཡུལ་ནི་བཟང་བྱེད་ད། །རིགས་ནི་བྲམ་ཟེ་དཔག་ཚད་བཅུ་
གཉིས་འོད། །ཡབ་ནི་རིན་ཆེན་ཡུམ་ནེས་ལ་ཅན། །སྲས་ནི་རྒྱུ་སྐར་རྒྱལ་པོ་ཞེས་བྱ་ལ། །རིམ་གྲོ་པ་ནི་དགའ་བའི་གནས་ཞེས་དང། །ཤེས་རབ་ཅན་མཆོག་བློ་གྲོས་མཐའ་ཡས་དང། །རྫུ་འཕྲུལ་ཅན་མཆོག་
སེང་གེའི་འགྲོས་ཞེས་བྱ། །འདུས་པ་དང་པོར་སུམ་འབུམ་གཉིས་པ་ལ། །ཉིས་འབུམ་བརྒྱས་སྟོང་གསུམ་པར་གསུམ་འབུམ་དང། །དྲུག་སྟོང་སྙེད་ཀྱི་ཉན་ཐོས་ཆོགས་འདུ་ཞེང། །སྟོན་འདིའི་སྐུ་ཆོའི་ཚད་ནི་ལོ་
བདུན་ཁྲི། །ཆོས་ནི་དུང་ཕྱུར་ཕྲག་གསུམ་ལོ་ཡི་བར། །གནས་ཤིང་སྐུ་གདུང་རྒྱས་འགྱུར་སངས་རྒྱས་འདིས། །སངས་རྒྱས་དང་པོ་བཅུ་པོས་འགྲོ་བའི་དོན། །ཇི་སྙེད་མཛད་པ་དེ་སྙེད་མཛད་འགྱུར་གསུངས། །

[004B]    ༈    ང་ནི་སྔོན་ཚེ་དམན་བར་གྱུར་པའི་ཚེ། །
དེ་བཞིན་གཤེགས་པ་ཤཱཀྱ་ཐུབ་དེ་ལ། །འཇམ་གང་ཞིག་ནི་དབུལ་བར་བྱས་ནས་ཀྱང། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །འདི་ནི་བདག་ཅག་གི་སྟོན་པའི་ལོ།    ༈    །བྱང་ཆུབ་
སེམས་དཔའ་བྱམས་པ་འཁོར་ལོས་སྒྱུར་བ་ཡི། །རྒྱལ་པོ་རྣམ་པར་སྣང་བྱེད་ཅེས་བྱང་གྱུར་པ་ན། །བདེ་གཤེགས་མཐུ་ཆེན་གདུགས་ཚོད་དག་ལ་སྤྱན་དྲངས་ནས། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །འདི་ནི་བྱམས་པའི་འོ།    ༈    །དེ་བཞིན་གཤེགས་པ་སྤྱན་ལེགས་ཁྱིམ་བདག་ཚེ། །དེ་བཞིན་གཤེགས་པ་ལེགས་པར་སྒྲ་སྒྲོགས་ལ། །ཁང་པ་བརྩེགས་པ་དག་ནི་
ཕུལ་ནས་ཀྱང༑ ༑དང་པོར་བྱང་ཆུབ་ཏུ་ནི་སེམས་བསྐྱེད་དོ། །ཞེས་གསུངས་ཏེ་འདི་ནི་སྤྱན་ལེགས་ཀྱིའོ།    ༈    །དེ་ཉིད་ལས། འདོད་པའི་རྒྱུ་ཡིས་སྡུག་བསྔལ་མང་པོ་མྱོང་
བར་འགྱུར། །གང་གི་རྣམ་པར་སྨིན་པས་ངན་འགྲོར་ལྟུང་པར་འགྱུར། །མཐོ་དིས་འགྲོ་དང་བྱང་ཆུབ་ཡོན་ཏན་དོན་གྱི་ཕྱིར། །མཁས་པ་སུ་ཞིག་བྱིས་པ་དག་དང་འགལ་བར་བྱེད། །བྱིས་པ་

[005A]༄༅། །འགལ་བྱེད་མཁས་པ་འགལ་མི་བྱེད། །མི་ཤེས་འཁྲུལ་ཡིན་ཤེས་ལྡན་དྲད་པ་འཐོབ། །བླུན་པོ་འདམ་བྱིང་མཁས་པ་ཐར་ལ་གནས། །གང་དག་ཆོས་སྤྱོད་པ་ནི་དེ་ལ་
འགྲོང༑ ༑དེ་བས་རིགས་པ་ཅན་མིན་སྤང་བྱ་ཞིང། །གང་དག་ཤེས་ཡུལ་རིགས་ལྡན་སྟེན་པར་བྱ། །དཔལ་དང་གྲགས་པ་རྙེད་པ་སྤངས་ནས་ཀྱང། །ཏིང་ངེ་འཛིན་འདི་ལ་ནི་རྣལ་འབྱོར་
བྱ། །ཞེས་གསུངས་སོ།    ༈    །བསྐལ་བཟང་སངས་རྒྱས་དང་བོ་འཁོར་བ་འཇིག་གི་ཚེ་ཚང་ལོ་བཞི་ཁྲི་བཞི་སྟོང་དང། རམ་ཆོས་ལོ་བརྒྱད་ཁྲིར་བཞུགས།    ༈   
པ་གསེར་ཐུབ་ཀྱི་ཆོ་ལོ་གསུམ་ཁྲི་དང་ཚེས་ལོ་ལྔ་སྟོང།    ༈       ༈    །དྲུག་པ་སེང་གེ་བདུན་བ་ལྷག་སྣང་
བརྒྱད་པ་ཐུབ་པ། དགུ་བ་མེ་ཏོག་བཅུ་པ་མེ་ཏོག་གཉིས་པ། བཅུ་གཅིག་པ་སྤྱན་ལེགས།    ༈   
དོན་མཛད་པ་ཐམས་ཅད་འདིས་གྲོལ་བར་བྱེད་པ་དང། འདིའི་ཚེ་ཚད་འབུམ་ཕྲག་གཅིག་དང་བསྟན་པ་ལོ་འབུམ་ཕྲག་ལྡར་བཞུགས་པ་དང། ས་གཞི་རིན་པོ་ཆེ་སྣ་བདུན་གྱི་རང་བཞིན་དུ་འགྱུར་བ་

[005B] སྐྱེ་བོ་རྣམས་པདྨ་ལས་བརྫུས་ཏེ་སྐྱེ་བ་དང། འདིའི་དུས་སུ་འཇིག་རྟེན་དེར་ངན་སོང་མི་འབྱུང་བར་གསུངས། བརྒྱ་གཅིག་པ་ཡེ་ཤེས་
འབྱུང་གནས་ཀྱི་མཚན་ཐོས་པ་རྣམས་བྱང་ཆུབ་འཐོབ་པར་གསུངས།    ༈    འགའ་ཞིག་ལ་
ཕྱིར་མི་ལྡོག་པའི་བྱང་ཆུབ་སེམས་དཔའ་ཤ་སྟག་དང། འགའ་ཞིག་ལ་ཉན་ཐོས་དགྲ་བཅོམ་པ་ཤ་སྟག་ཏུ་གསུངས་པ་སོགས་འདུག་པས་ཡོན་ཏན་གྱི་རིམ་པ་ལ་ཡང་ངེས་མེད་དུ་སྣང། བསྐལ་
བཟང་གི་སངས་རྒྱས་ཐ་མ་གསལ་མཛད་ཅེས་བྱ་བའི་འཁོར་འདུས་པ་དང་ཆོ་ཚད་གཉིས་ཀྱི་ཚད་མེད་ཅིང། སངས་རྒྱས་དགུ་བརྒྱ་གོ་དགུས་འགྲོ་དོན་ཇི་སྙེད་མཛད་བ་ཐམས་ཅད་འདིས་མཛད་འགྱུར་
གསུངས༑ བསྟན་པ་གནས་པའི་ཚད་རྐྱང་མཐའ་མེད་དུ་གསུངས་སོ། །སྔོན་བདེ་གཤེགས་བརྩོན་འགྲུས་མཐའ་ཡས་ཞེས་པས་ཏིང་ངེ་འཛིན་འདི་བསྟན་པ་ན་རྒྱལ་པོ་དགེ་བའི་མེ་ཏོག་བྱ་བ་
སྲས་སྟོང་བཙུན་མོ་སྟོད་བཅས་ཡི་རང་བར་བྱས་བས་ཡོན་ཏན་གྱི་ཚོགས་མང་པོ་ཐོབ་སྟེ། རྒྱལ་པོ་དེ་ནི་རྒྱལ་བ་ཚེ་དཔག་མེད་དང། སྲས་སྟོང་ནི་བསྐལ་བཟང་གི་སངས་རྒྱས་སྟོང་ཡིན་པ་

[006A]༄༅། །དང༑ ཡང་འདས་པའི་དུས་ན་སངས་རྒྱས་བདུད་རྩི་དགའ་བཞེས་པས་ཆོས་འདི་བསྟན་པ་ན། འཁོར་ལོས་སྒྱུར་རྒྱལ་བློ་གྲོས་ཡངས་པ་ཞེས་པས་བཀུར་བ་སྟི་ཆེན་པོས་མཆོད་པར་བྱས་
དེའི་ཚེ་སངས་རྒྱས་དེའི་རིམ་གྲོ་པ་དགེ་སློང་ཤེས་རབ་ལྡན་པ་ཞེས་པས་བསྐུལ་བའི་རྐྱེན་གྱིས་རྒྱལ་པོ་དེས་སྲས་ཁྲི་ཕྲག་བློན་པོ་བརྒྱད་ཁྲི། བཙུན་མོ་བརྒྱང་ཁྲི་བཞི་སྟོང་བཅས་རབ་ཏུ་བྱུང་ནས། ཆོས་འདི་ཀློག་
བ་དང་འབྲི་བ་དང་མཆོད་པ་སོགས་བྱས་པས་ཡོན་ཏན་གྱི་ཚོགས་མང་པོ་ཐོབ་སྟེ། དེའི་དུས་ཀྱི་རྒྱལ་པོ་ནི་སངས་རྒྱས་འོད་སྲུངས་དང། རིམ་གྲོ་པ་ཤེས་རབ་ལྡན་པ་ནི་སངས་རྒྱས་རྣམ་གཟིགས་དང། སྲས་ཁྲི་ནེ་
བསྐལ་པ་འདི་ནས་བཟུང་སྟེ་བསྐལ་པ་དྲུག་ཅུ་རྩ་ལྔའི་རྗེས་སུ་གྲགས་པ་ཆེན་པོ་ཞེས་པའི་བསྐལ་པ་ལ་འཚང་རྒྱ་བ་དང། བློན་པོ་བརྒྱད་ཁྲི་ནི་བསྐལ་པ་གྲགས་ཆེན་ནས་བསྐལ་པ་བརྒྱད་བཅུ་འདས་པའི་འོག་ཏུ་
སྐར་མ་ལྟ་བུ་ཞེས་པའི་བསྐལ་བར་འཚང་རྒྱ་བ་དང། བཙུན་མོ་བརྒྱད་ཁྲི་བཞི་སྟོང་ནི་སྐར་མ་ལྟ་བུ་ནས་བསྐལ་པ་སུམ་བརྒྱའི་འོག་ཏུ་ཡོན་ཏན་བཀོད་པ་ཞེས་པའི་བསྐལ་པར་འཚང་རྒྱ་བར་གསུངས་ཤིང། རྒྱུ་མཚན་
དེས་ན་ཆོས་འདིའི་གླེགས་བམ་ལ་མཆོད་པ་དང་བཀླག་པ་ཙམ་ལ་ཡང་ཕན་ཡོན་ཤིན་ཏུ་ཆེ་བར་གསུངས་སོ།།    ༈    །།བསེ་ཁ་སྒོ་ནི་སེང་གེ་ཤ་ར་བྷ་སྟེ་སེང་གེ་རྐང་པ་བརྒྱད་པའི་མིང་

[006B]    ༈    འདུལ་བ་ལ་སྐར་ཚོད་བལྟ་བའི་རེ་མིག་བཞག་པ་ལ་བཏགས་པའི་བརྡ་བཙན་པར་བྱས་པར་བཤད་དོ་
   ༈    ཀླག་ཅོར་ནི་ཅ་ཅོ། འཁོ་བ་ནི་ངན་པ། གཏམ་འདྲེས་པ་ནི་ཕེབས་པར་སྨྲ་བ། སྨོས་འདྲིན་ནི་གྲོགས་པོ། འདུལ་བར་གཉེན་བཤེས་ལའང།    ༈   
ཚིག་ནི་སུན་འབྱིན་པའི་ཚིག་སྟེ་མི་ངན་པ་ལ་མི་ཡ་མཚན་ཅན་ཅེས་བརྗོད་པ་ལྟ་བུ།    ༈    བརྟུལ་ཞུགས་ཞེས་པའང་དོན་འདི་སྟེ། དཔེར་ན་ཤ་མི་ཟ་བའི་བརྟུལ་ཞུགས་
ནི། ཤ་ཟ་བའི་སྤྱོད་པ་བསྡུས་ནས་མི་ཟ་བའི་སྤྱོད་པ་ལ་ཞུགས་པའོ། །སྐད་དོང་བྲ་ཏ།    ༈       ༈   ཉ་ཡི་
ཏོག་ནི་ཁྱབ་འཇུག་བུ། གངྒ་འཛིན་ནི་དབང་ཕྱུག་རི་འཇོམས་ནི་བརྒྱ་བྱིན། ལི་ཤི་གུར་ཁང་སོགས་ལས་བཀོལ་བའོ།། །།



