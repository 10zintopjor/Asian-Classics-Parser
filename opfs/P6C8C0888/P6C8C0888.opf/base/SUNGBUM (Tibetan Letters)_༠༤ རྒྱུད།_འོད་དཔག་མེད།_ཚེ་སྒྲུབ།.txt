༄༅། །ཚེ་བསྒྲུབ་བདུད་རྩིའི་ཟིལ་མངར་བཞུགས་སོ། །༄༅། །བླ་མ་དང་འོད་དཔག་མེད་དབྱེར་མ་མཆིས་པའི་ཞབས་ལ་ཕྱག་འཚལ་ལོ། །དུས་གསུམ་རྒྱལ་བའི་དབང་པོས་ཙོད་ཁ་པ་ཆེན་པོ་ནས་

[111B] སྟན་བདེ་བར་ཁ་ནུབ་ཏུ་ཕྱོགས་པའམ། ཕྱོགས་པར་མོས་ཏེ་ལུས་གནད་བཅོས་ལ་རླུང་རོ་དགུ་ཕྲུགས་སུ་བསལ་
སྐྱབས་འགྲོ་སེམས་བསྐྱེད་ཚད་མེད་བཞི་སྤྱི་འགྲོ་ལྟར་སྔོན་དུ་བཏང་ལ། ནུབ་ཕྱོགས་བདེ་བ་ཅན་གྱི་མགོན་པོ་འོད་དཔག་མེད་ཀྱི་ཡོན་ཏན་དྲན་པའི་སྒོ་ནས་རང་གི་མགོན་སྐྱབས་སུ་སྤྱན་འདྲེན་པའི་འདུན་པ་རྩེ་
གཅིག་པའི་དང་ནས། བདེ་ལྡན་ཞིང་གི་མགོན་པོ་འོད་དཔག་མེད། སྐུ་ནི་མཚན་དཔེ་གསལ་ལ་རྫོགས་པས་མཛེས། གསུང་ནི་ཡན་ལག་དྲུག་ཅུས་སྙན་ཅིང་འཇེབ། །ཐུགས་ནི་ཟབ་ཡངས་རྒྱ་
ཆེ་མཁྱེན་པའི་གཏེར། །ཡོན་ཏན་སྤངས་རྟོགས་རིགས་ཀུན་ཡོངས་སུ་རྫོགས། །འཕྲིན་ལས་རྒྱུན་ཆད་མེད་པར་ལྷུན་གྱིས་གྲུབ། །འགྲོ་ཀུན་སྲིད་ཞིའི་འཇིགས་ལས་སྐྱོབ་པ་དང། །བདག་གི་ཚེ་
དཔལ་སྐྱེད་ཕྱིར་འདིར་གཤེགས་ཤིག་ཅེས་པ་ལན་བདུན་བརྗོད་པས་མགོན་པོ་འོད་དཔག་མེད། རྫུ་འཕུལ་གྱིས་ཐོགས་པ་མེད་པར་བྱོན་ནས། མདུན་གྱི་ནམ་མཁར་བཞུགས་པར་བསམ་ལ་
མདུན་གྱི་ནམ་མཁར་ཨུད་པ་ལ་རྒྱས་པའི་སྟེང། རྨ་བྱས་བཏེགས་ཨྤའི་ཁྲི་སྟེང་པར་ཟླ་ལ། སྐྱབས་མཆོག་མགོན་པོ་འོད་དཔག་མེད་པའི་སྐུ། བྱི་རུའི་ལྷུན་བོ་ཉིན་བྱེད་འབུམ་འོད་ཀྱིས། །
འཁྱུད་ལྟར་རབ་ཏུ་མཛེས་ཤིང་བརྗེད་ཆགས་པ། །ཞལ་གཅིག་ཕྱག་གཉིས་མཉམ་གཞག་ཕྱག་རྒྱའི་སྟེང། །ལྷུང་བཟེད་འཆི་མེད་བདུད་རྩིས་རབ་གང་བའི། །སྟེང་དུ་ཧྲཱི་ཡིག་དམར་སེར་མཚན་
པ་བསྣམས། །ཆོས་གོས་གསུམ་གསོལ་མཚན་དཔེའི་རྒྱན་ལྡན་པ། །རྡོ་རྗེ་སྐྱིལ་ཀྲུང་ཚུལ་གྱིས་བཞུགས་པར་གྱུར། །ཅེས་རང་གི་མདུན་དུ་མགོན་པོ་འོད་དཔག་མེད་བཞུགས་པའི་རྣམ་པ་
[112A]༄༅། །ལེགས་པར་གསལ་གདབ། སྒོ་གསུམ་གུས་པ་ཆེན་པོས་བདག་ཕྱག་འཚལ། །དངོས་བཤམས་ཡིད་སྤྲུལ་མཆོད་སྤྲིན་རྒྱ་མཚོས་མཆོད། །ཐོགས་མེད་ནས་བསགས་
གཉེས་ལྟུང་སྡིག་ཀུན་བཤགས། །རང་གཞན་དགེ་བ་ཀུན་ལ་རྗེས་ཡི་རངས། །ཟབ་དང་རྒྱ་ཆེའི་ཆོས་ཀྱི་འཁོར་ལོ་བསྐོར། །སྲིད་མཐའི་བར་དུ་གཡོ་མེད་བརྟན་པར་བཞུགས། །འདིས་མཚོན་
དགེ་བ་འགྲོ་ཀུན་དོན་ཆེད་དུ། །བླ་མེད་རྫོགས་པའི་བྱང་ཆུབ་ཆེན་པོར་བསྔོ། །ཞེས་ཡན་ལག་བདུན་པ་འབུལ། །སྐྱབས་མགོན་དམ་པ་མགོན་པོ་འོད་དཔག་མེད། །བདག་ལ་རེས་སྐྱབས་
གཞན་མ་མཆིས་པས། །འགྲོ་ཀུན་སྲིད་ཞིའི་འཇིགས་ལས་སྐྱོབ་པ་དང། །བདག་གི་ཚེ་དཔལ་སྐྱེད་པར་མཛད་དུ་གསོལ། །ཅེས་གདུང་ཤུགས་དྲག་པོས་གསོལ་བ་བཏབ་པས། །འོད་དཔག་
མེད་ཀྱི་སྐུའི་ཆ་དང་ཕྱག་གི་ལྷུང་བཟེད་ཀྱི་སྟེང་གི་ཧྲཱི་ཡིག་ལས་འོད་ཟེར་དཔག་ཏུ་མེད་པ་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱང་འོད་དཔག་མེད་ཀྱི་གོ་འཕང་ལ་བཀོད། རྒྱལ་བ་སྲས་
བཅས་ལ་མཆོད་པ་བུལ། དེ་རྣམས་ཀྱི་བྱིན་རླབས་ཐམས་ཅད་བསྡུས་ནས་ཧྲཱི་ཡིག་ལ་ཐིམ། དེ་ལས་བདུད་རྩི་འཕེལ། རང་གི་སྣ་བུག་གཡོན་ནས་འོད་ཀྱི་སྤུ་གུ་སྦ་ལྕག་ཙམ་པ་ཅིག་འཕྲོས་ཏེ་
འོད་དཔག་མེད་ཀྱི་ཕྱག་གི་ལྷུང་བཟེད་ཀྱི་སྟེང་གི་ཧྲཱི་ཡིག་ལ་ཕོག་ཧྲཱི་ཡིག་ལས་བདུད་རྩི་བབ་པས་འོད་ཀྱི་སྤུ་གུའི་ནང་བརྒྱུད་དེ་འོང་བ་རང་གི་སྣ་བུག་ནས་ཞུགས། ལུས་ཐམས་ཅད་བདུད་
རྩིས་གང་བར་བསམ་ལ། ཨོཾ་ཨ་མ་ར་ཎི་ཛི་ཝནེཏ་ཡེ་སཱ་ཧཱ། ཞེས་པའི་སྔགས་ཉེར་གཅིག་བཟླ། དེའི་རིང་ལ་རང་གི་ལུས་འཆི་མེད་ཚེའི་བདུད་རྩིས་མེར་གྱིས་གང་བར་མོས་ཏེ། སྔགས་ཉེར་

[112B] རང་གི་ལུས་གཡས་གཡོན་དུ་གཅུ་པ་རེ་བྱ། དེ་ལྟར་བྱས་པས་རང་གི་ལུས་བདུད་རྩིས་མེར་གྱིས་གང་བདེ་ཅུང་ཟད་ཁ་བྲི་པར་མོས། དེ་ལྟར་ལན་དྲུག་བྱ་ཞིང་
སྔགས་ཉེར་གཅིག་རེ་བཟླ་དེའི་རྗེས་སུ། ལུས་བདུད་རྩིས་གང་ཞིང། འཆི་མེད་ཚེ་ཡི་དངོས་གྲུབ་ཐོབ་པར་བསམ། དེའི་མཐར་བླ་མ་རྒྱལ་བ་མགོན་པོ་འོད་དཔག་མེད། བདག་ལ་ཐིམ་ནས་བྱིན་
གྱིས་བརླབ་པར་མཛོད། ཅེས་བརྗོད་པས་མདུན་གྱི་མགོན་པོ་འོད་དཔག་མེད་རང་ལ་ཐིམ་པར་བསམ། དེ་ནས་དུས་མིན་འཆི་བའི་མཚན་མ་མཐོང་བ་ན། དེ་ཡི་མོད་ལ་ཚེ་དཔག་མེད་མགོན་སྐུ་
གསལ་བར་མཐོང་ནས་འཆི་བདག་དཔའ་བཅོམ་སྟེ། །འཆི་མེད་རིག་འཛིན་མྱུར་དུ་ཐོབ་པར་ཤོག་ཕྱིན་དྲུག་སྟོབས་ཀྱི་སངས་རྒྱས་ཡང་དག་འཕགས། མི་ཡི་སེང་གེ་ཕྱིན་དྲུག་སྟོབས་རྟོགས་
ཏེ། །སྙིང་རྗེ་ཅན་གྱི་གྲོང་ཁྱེར་འཇུག་པ་ན། །ཕྱིན་དྲུག་སྟོབས་ཀྱི་ཚེ་ཡང་འཕེལ་བར་ཤོག་བསོད་ནམས་དར་རྒྱས་རི་རྒྱལ་ལྷུན་པོ་བཞིན། །སྙན་གྲགས་ཆེན་པོ་ནམ་མཁའ་བཞིན་དུ་ཁྱབ། །
ཚེ་རིང་ནད་མེད་གཞན་དོན་ལྷུན་འགྲུབ་པའི། །ཡོན་ཏན་རྒྱ་མཚོའི་མཆོག་གི་བཀྲ་ཤིས་ཤོག་ཞེས་བསྔོ་བ་སྨོན་ལམ་ཤིས་བརྗོད་ཀྱིས་བརྒྱན་པར་བྱའོ། །འདི་ཤིན་ཏུ་ཟབ་པའི་ཚེ་ཁྲིད་ཡིན་པས་
ནང་རེ་བཞིན་མཆག་པར་བྱས་ན་ཚེ་དང་བསོད་ནམས་འཕེལ་བར་འགྱུར་རོ། །ཅེས་པ་འདི་ནི་འཇམ་དབྱངས་གོང་མ་ཆེན་པོ་བདེ་སྐྱིད་རྒྱལ་པོའི་སྲས་མོ་དད་པ་རྣམ་དཔྱོད་ཕུལ་དུ་ཕྱིན་པའི་རྒྱན་གྱིས་མཛེས་པའི་གོང་
འཇམ་དབྱངས་གོང་མའི་ལུང་གིས་། མྔགལཾ།། །།



