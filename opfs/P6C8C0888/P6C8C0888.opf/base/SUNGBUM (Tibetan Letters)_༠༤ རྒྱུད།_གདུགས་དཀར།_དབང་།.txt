
[001A]༄༅།  །བཅོམ་ལྡན་འདས་འཕགས་མ་གདུགས་དཀར་མོ་ཅན་གྱི་དཀྱིལ་འཁོར་ཆེན་པོར་འཇུག་ཅིང་དབང་བསྐུར་བའི་ཆོ་ག་དངོས་གྲུབ་གངྒཱའི་ཆུ་རྒྱུན་ཅེས་བྱ་བ་བཞུགས་སོ། །།

[001B] །ལྷ་མིའི་འདྲེན་པ་བདེ་གཤེགས་མ་ལུས་པའི། །མཐོན་མཐིང་གཡས་འཁྱིལ་གཙུག་ཏོར་ལས་འཁྲུངས་ཤིང། །གདོན་བགེགས་ཀུན་སེལ་དངོས་གྲུབ་
སྩོལ་མཛད་པ། །མཁྱེན་བརྩེ་ནུས་མངའ་གདུགས་དཀར་ཅན་ལ་འདུད། །རྒྱལ་ཀུན་གསང་གསུམ་སྒྲིབ་བྲལ་ཡེ་ཤེས་གང། །རྒྱལ་བའི་བསྟན་པ་སྤེལ་སླད་དུར་སྨྲིག་གི་རྒྱལ་
མཚན་འཛིན་པའི་དཔལ་མངའ་བཤེས་གཉེན་གར། །རྒྱལ་བའི་ཞལ་སྐྱིན་བླ་མའི་ཞབས་བཏུད་ནས། །འཕགས་མའི་དཀྱིལ་འཁོར་མཆོག་ཏུ་སྨིན་བྱེད་ཚུལ། །བརྒྱུད་ལྡན་ཡོངས་འཛིན་
དམ་པའི་ཞལ་ལུང་བཞིན། །མ་ནོར་དོན་གསལ་སྦྱོར་དངོས་རྗེས་ཚང་བའི། །དབང་བསྐུར་ཆོ་གའི་ལས་རིམ་འདྲི་བར་བྱ།  འདིར་བཅོམ་ལྡན་འདས་འཕགས་མ་གདུགས་དཀར་མོ་ཅན་གྱི་དཀྱིལ་འཁོར་གྱི་

[002A] །ཆོག་ཉམས་སུ་ལེན་པ་ལ། རང་ཉིད་ཀྱི་དོན་གཙོ་བོར་གྱུར་པ་བསྙེན་པའི་ཆོ་ག་རང་གཞན་གཉི་གའི་དོན་དཀྱིལ་འཁོར་བྱ་བའི་རིམ་པ་གཉིས། དང་པོ་ནི། འདིའི་དབང་ཐོབ་ཅིང་དམ་ཚིག་དང་སྡོམ་པ་ལ་
གནས་པའི་སྒྲུབ་པ་པོས་ཁྲུས་དང་གཙང་སྦྲ་ལ་གནས་པའི་སྒོ་ནས་ཡིད་མཐུན་གྱི་གནས་སུ་སྐུ་རྟེན་དང་མཆོད་གཏོར་སོགས་ཡོ་བྱད་རྣམས་ཚོགས་པར་བྱས་ལ། སྟན་བདེ་བ་ལ་ལུས་རྣམ་སྣང་གི་ཆོས་བདུན་ལྡན་དུ་འཁོད་དེ། དགེ་སེམས་
ཁྱད་པར་ཅན་གྱི་ངང་ནས་འདི་ལྟར་ཉམས་སུ་བླང་བར་བྱའོ། །ཐལ་མོ་བཀན་པ་ལས་མཛུབ་མོ་གཉིས་ཅུང་ཟད་དཀུག་པ་མགོ་ལ་བཞག་ནས།  ཨོཾ་སརྦ་ཏ་ཐཱ་ག་ཏ་ཨུཏྦྷ་ཝ་ཡེ་སཱཧཱ།  ཞེས་དེ་བཞིན་གཤེགས་པའི་རིགས་ཀྱི་
དམ་རྒྱ་འཆའ།  ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱ་ཀ་ཙིཏྟ་བཛྲ་པྲ་ཎ་མེ་ན་སརྦ་ཏ་ཐཱ་ག་ཏ་བཛྲ་པཱ་ད་བནྡ་ནཱཾ་ཀ་རོ་མི། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་

[002B] སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱིས་བདག་བཞེས་སུ་གསོལ། བདག་ལ་དངོས་གྲུབ་བླ་ན་མེད་པ་སྩལ་དུ་གསོལ། སངས་རྒྱས་
ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །བདག་དང་གཞན་དོན་བསྒྲུབ་སླད་དུ། །བདག་གིས་བྱང་ཆུབ་སེམས་བསྐྱེད་དོ། །ཕྱོགས་བཅུ་དག་ན་བཞུགས་པ་ཡི། །སངས་རྒྱས་བྱང་ཆུབ་སེམས་དཔའ་
གསོན། །བདག་གིས་རྫོགས་པའི་བྱང་ཆུབ་ཕྱིར། །དེང་ནས་བྱང་ཆུབ་སེམས་བསྐྱེད་དོ།  །ཅེས་སྐྱབས་འགྲོ་སེམས་བསྐྱེད་ནན་ཏན་དུ་བྱ། དེ་ནས་ཚོགས་ཞིང་མཆོད་པ་ནི།  རང་ཉིད་འཕགས་མ་གདུགས་དཀར་མོར་གསལ་བའི་ཐུགས་ཀར་ཟླ་བའི་
དཀྱིལ་འཁོར་ལ་གནས་པའི་གདུགས་དཀར་པོ་གསེར་གྱི་ཡུ་བ་ཅན་གྱི་ཏོག་ལ་ཨོཾ་ཡིག་གིས་མཚན་པའི་འོད་ཟེར་གྱིས་བླ་མ་དང་གཉིས་སུ་མེད་པའི་འཕགས་མ་གདུགས་དཀར་མོའི་ལྷ་ཚོགས་སངས་རྒྱས་དང་བྱང་ཆུབ་སེམས་དཔའི་ཚོགས་
དང་བཅས་པ་མདུན་གྱི་ནམ་མཁར་སྤྱན་དྲངས། འོད་ཟེར་རང་གི་སྙིང་གར་ཐིམ། གང་གི་དྲིན་གྱིས་བདེ་ཆེན་ཉིད།  ཅེས་སོགས་ཀྱིས་བླ་མ་དང།  མགོན་པོ་ཐུགས་རྗེ་ཆེ་ལྡན་པ།  ཞེས་སོགས་ཚིགས་བཅད་གསུམ་གྱིས་དཀོན་མཆོག་གསུམ་དང།  གཞོན་
ནུའི་ཆ་ལུགས་འཆང་བ་པོ།  །ཞེས་སོགས་ཚིགས་བཅད་གསུམ་གྱིས་རིགས་གསུམ་གྱི་བདག་པོ་དང།  རྒྱལ་བ་ཀུན་གྱི་མཚན་མཆོག་གཙུག་ཏོར་ནས།  ཞེས་སོགས་ཀྱིས་འཕགས་མའི་ལྷ་ཚོགས་རྣམས་ལ་ཕྱག་བྱ། མཆོད་པ་རྣམས་  ཨོཾ་ཏྲཾ་བནྡྷ་སཱཧཱ་ ་བསངས།།

[003A]༄༅། ། སྭ་བྷཱ་ཝ་ ་སྦྱངས།  སྟོང་པའི་ངང་ལས་བཧྲུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག་བདུག་
སྤོས༑ མར་མེ། དྲི། ཞལ་ཟས། རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱཧཱུཾ།  དེ་བཞིན་དུ་སྦྱར་ཏེ།  པཱ་དྱཾ། པུཥྤེ་
དྷཱུ་པེ༑ ཨ་ལོ་ཀེ་གནྡྷེ། ནཻ་ཝི་དྱ།  ཤཔྟ་ཨཱཧཱུཾ་གིས་བྱིན་གྱིས་བརླབ།  ཨོཾ་གུ་རུ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝཱ་ར་ཨརྒྷཾ་ ནས་  ཤཔྟ་པྲ་ཏཱི་ཙྪ་ཧཱུཾ་སཱཧཱ་ འི་བར་གྱིས་མཆོད།  དངོས་བཤམས་ཡིད་སྤྲུལ་མཆོད་པ་མ་ལུས་འབུལ། །
ཐོག་མེད་ནས་བསགས་སྡིག་ལྟུང་ཐམས་ཅད་བཤགས། །སྐྱེ་འཕགས་དགེ་བ་རྣམས་ལ་རྗེས་ཡི་རང། །འཁོར་བ་མ་སྟོངས་བར་དུ་ལེགས་བཞུགས་ནས། །འགྲོ་ལ་ཆོས་ཀྱི་འཁོར་ལོ་བསྐོར་དུ་གསོལ། །བདག་གཞན་
དགེ་བ་བྱང་ཆུབ་ཕྱིར་བསྔོའོ། །སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག་སེམས་ཅན་ཐམས་ཅད་སྡུག་བསྔལ་
མེད་པའི་བདེ་བ་དང་མི་འབྲལ་བར་གྱུར་ཅིག་སེམས་ཅན་ཐམས་ཅད་ཉེ་རིང་ཆགས་སྡང་དང་བྲལ་བའི་བཏང་སྙོམས་ཚད་མེད་ལ་སེམས་གནས་པར་གྱུར་ཅིག་ །ཅེས་ཚད་མེད་བཞི་དང་བྱང་ཆུབ་ཀྱི་སེམས་རྒྱུད་དང་འདྲེས་ངེས་བསྒོམས་ནས།།

[003B] བསམ། དེ་ནས་སྒོམ་བཟླས་དངོས་ལ་འཇུག་ཚུལ་ནི།  རང་གི་སེམས་ཧཱུཾ་ཡིག་ཏུ་གྱུར་པ་ལས་འོད་ཟེར་ཕྱོགས་བཅུར་འཕྲོས་པས་རྡོ་རྗེའི་ས་གཞི་རྭ་བ་གུར་བླ་རེ་མེ་རི་རབ་ཏུ་འབར་
བ་དང་བཅས་པས་བསྐོར་བར་གྱུར། ཨོཾ་སྭ་བྷཱ་ཝ་ཤུདྡྷསརྦ་དྷརྨཱས་བྷཱ་ཝ་ཤུདྡྷོཉཧཾ། དེ་ལྟར་བདག་གི་དེ་ཁོ་ན་ཉིད་དོན་དམ་པར་སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ་ལྷའི་དེ་ཁོ་ན་ཉིད་ཀྱང་དེ་བཞིན་ཡིན་པས་
དེ་གཉིས་ཆུ་དང་འོ་མ་འདྲེས་པ་བཞིན་དུ་རྣམ་པར་མི་རྟོག་པའི་སྣང་བའི་སྒོ་དེ་ཉིད་དུ་བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པར་གྱུར། སྟོང་པའི་ངང་ལས་ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་སཱཧཱ། ཞེས་པའི་སྔགས་ཀྱི་
གདངས་གྱི་རྣམ་པར་ནམ་མཁའ་ལ་གྲག་པར་གྱུར། བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པའི་རྣམ་པ་ཅན་གྱི་རང་གི་སེམས་ཟླ་བའི་དཀྱིལ་འཁོར་དུ་གྱུར་པའི་སྟེང་དུ། སྔགས་ཀྱི་གདངས་ཀྱི་རྣམ་པར་ནམ་མཁའ་ལ་གྲག་པ་
དེ་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ་ལྟར་ཡིག་འབྲུ་བྲིས་པའི་རྣམ་པ་ཅན་དུ་འཁོད་པ་ཡོངས་སུ་གྱུར་པ་ལས། གདུགས་དཀར་པོའི་ཏོག་ལ་ཨོཾ་ཡིག་གིས་མཚན་པའི་མཐར་ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་
ཧཱུཾ་ཕཊ་སཱཧཱ། ཞེས་པས་མཚན་པར་གྱུར། ཟླ་བ་ཕྱག་མཚན་སྔགས་དང་བཅས་པ་ལས་འོད་ཟེར་སྣ་ཚོགས་བྱུང་བའི་རྩེ་མོ་ལ་གདུགས་དཀར་མོ་ཅན་གྱི་ལྷའི་གཟུགས་དཔག་ཏུ་མེད་པ་བྱུང་ནས་ནམ་མཁའི་དབྱིངས་ཐམས་ཅད་

[004A]༄༅། །ཁྱབ་པར་བྱས། རྒྱལ་བ་ཐམས་ཅད་ལ་མཆོད་པའི་སྤྲིན་ཆེན་པོ་སྤྲུལ་པས་ལེགས་པར་མཆོད། གཞན་ཡང་སྤྲིན་ཆེན་པོ་སྤྲུལ་པ་ལས་བདུད་རྩིའི་ཆར་རྒྱུན་བབས་པས་དམྱལ་བ་ལ་སོགས་པའི་འགྲོ་བ་
ཐམས་ཅད་ཀྱི་སྡུག་བསྔལ་གྱི་མེ་རྣམས་ཞི་ཞིང་དེ་རྣམས་ཚིམ་པར་བྱས་ནས། ལྷའི་སྐུ་དང་བཅས་པའི་འོད་ཟེར་སླར་ལོག་རང་གི་སེམས་ཟླ་བའི་དཀྱིལ་འཁོར་ཕྱག་མཚན་སྔགས་དང་བཅས་པ་ལ་ཞུགས་པ་ཡོངས་སུ་
གྱུར་པ་ལས། རང་ཉིད་བཅོམ་ལྡན་འདས་མ་གདུགས་དཀར་པོ་ཅན་རྡོ་རྗེ་གཙུག་ཏོར་ཕྱིར་བཟློག་པ་ཆེན་མོ། སྤྲུལ་པའི་དབུ་སྟོང་མངའ་བ། ཕྱག་སྟོང་མངའ་བ། སྤྱན་བྱེ་བ་བརྒྱ་སྟོང་མངའ་བ། མི་ཕྱེད་འབར་བའི་
མཚན་རྟགས་ཅན། རྡོ་རྗེ་ཡངས་པ་ཆེན་མོ། ས་གསུམ་གྱི་དཀྱིལ་འཁོར་ལ་མངའ་མཛད་མ། སྐུ་མདོག་དཀར་མོ་སྒེག་པ་དང་དཔའ་བའི་ཉམས་ཅན་གྱི་རྩ་ཞལ་ཉིས་བརྒྱ་དཀར་པོ། འཇིགས་སུ་རུང་བ་དང་རྒོད་པའི་ཉམས་ཅན་
གྱི་གཡས་ཞལ་ཉིས་བརྒྱ་སེར་པོ། གཤེ་བ་དང་རྔམས་པའི་ཉམས་ཅན་གྱི་རྒྱབ་ཞལ་ཉིས་བརྒྱ་དམར་པོ། སྙིང་རྗེ་བ་དང་ཞི་བའི་ཉམས་ཅན་གྱི་གཡོན་ཞལ་ཉིས་བརྒྱ་ལྗང་གུ། ངོ་མཚར་བ་དང་དྲག་པོའི་ཉམས་ཅན་གྱི་སྟེང་ཞལ་ཉིས་
བརྒྱ་སྔོན་པོ། ཞལ་རེ་རེ་ཡང་སྤྱན་གསུམ་དང་ལྡན་ཞིང། དབུ་རེ་རེ་ལ་ཁྲོ་བོའི་རྡོ་རྗེ་འབར་བས་མཚན་པ། དབུའི་སྟེང་དུ་གདུང་བདུན། བདེ་གཤེགས་བཅུ་སོགས་ཡང་དག་པར་རྫོགས་པའི་སངས་རྒྱས་བྱེ་བ་ཕྲག་བདུན་གྱི་ཅོད་པན་

[004B] ཕྱག་གཡས་གཡོན་གྱི་དང་པོས་འཁོར་ལོ་དང་བཅས་པའི་སྐྱབས་སྦྱིན་དང། མདའ་དང་བཅས་པའི་གདུགས་དཀར་པོའི་ཡུ་བ་ཐུགས་ཀར་འཛིན་ཅིང། གཡས་གཡོན་གྱི་ ཕྱག་  ལྷག་མ་དགུ་བཅུ་རྩ་དགུ་ན་འཁོར་ལོ་དང་
མདའ། གཡས་ཀྱི་ལྷག་མ་བཞི་བརྒྱས་རྡོ་རྗེ་རིན་པོ་ཆེ་པདྨ་སྣ་ཚོགས་རྡོ་རྗེ་རྣམས་བརྒྱ་ཕྲག་རེ་རེ་འཛིན་ཅིང། གཡོན་གྱི་ཕྱག་ལྷག་མ་བཞི་བརྒྱས་གཞུ་དང་རལ་གྲི་ཞགས་པ་ལྕགས་ཀྱུ་རྣམས་བརྒྱ་ཕྲག་རེ་རེ་འཛིན་པ་
རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་ཅིང། དར་གྱི་སྟོད་གཡོགས་དང་སྨད་གཡོགས་མཛེས་པར་གསོལ་བ། ཞབས་གཡས་ལྔ་བརྒྱ་བརྐྱངས་པས་རྒྱལ་པོའི་ཆད་པའི་འཇིགས་པ་ལ་སོགས་པ་འཇིགས་པ་ཆེན་པོ་ཐམས་
ཅད་གནོན་པར་མཛད་ཅིང། གཡོན་ལྔ་བརྒྱ་བསྐུམས་པས་མདངས་འཕྲོག་པ་ལ་སོགས་པའི་གདོན་ཐམས་ཅད་འཇོམས་པར་མཛད་པ། སྐུའི་ཆ་ཐམས་ཅད་ལ་ཟུར་གྱིས་བལྟ་བ་དང། ཆེར་བགྲད་པ་དང། གློག་ལྟར་འགྱུ་བ་དང་
དྲག་ཏུ་གཟེར་བ་ལ་སོགས་པའི་སྤྱན་བྱེ་བ་བརྒྱ་སྟོང་མངའ་བ། གར་གྱི་ཉམས་དགུ་དང་ལྡན་ཞིང། བ་སྤུའི་བུ་ག་ཐམས་ཅད་ ནས་  བསྐལ་པའི་མེ་ལྟ་བུའི་རྡོ་རྗེའི་མེ་འོད་རབ་ཏུ་འབར་བས་ས་གསུམ་གྱི་དཀྱིལ་འཁོར་རྒྱས་པར་
འགེངས་པས་སེམས་ཅན་ཐམས་ཅད་འཇིགས་པ་མ་ལུས་པ་ལས་སྐྱོབ་པའི་བདག་ཉིད་ཅན་དུ་གྱུར། དེའི་ཐུགས་ཀར་པད་ཉིའི་སྟེང་དུ་གཞན་གྱིས་མི་ཐུབ་མ་ནག་མོ་ཞལ་གཅིག་ཕྱག་གཉིས་ཀྱི་གཡས་རྡོ་རྗེ་དང། གཡོན་
[005A]༄༅། །སྡིགས་མཛུབ་མཛད་པ། རིན་པོ་ཆེའི་རྒྱན་གྱིས་བརྒྱན་ཅིང་གཡོན་བརྐྱང་གི་སྟབས་ཀྱིས་བཞུགས་པ། སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་པར་ཨཱ་ལས་པདྨ་དམར་པོའི་
ལྟེ་བར་ཨཱས་མཚན་པ། ཐུགས་ཀར་ཧཱུཾ་ལས་རྡོ་རྗེ་སྔོན་པོའི་ལྟེ་བར་ཧཱུཾ་གིས་མཚན་པ། ཨོཾ་སརྦ་ཏ་ཐཱ་ག་ཏ་ཨུཏྦྷ་ཝ་ཡེ་སཱཧཱ།  ཞེས་དེ་བཞིན་གཤེགས་པའི་རིགས་ཀྱི་དམ་རྒྱ་གནས་ལྔར་རེག་ལ་བྱིན་གྱིས་བརླབ།  རང་གི་སྙིང་གའི་ཏིང་ངེ་
འཛིན་སེམས་དཔའི་འོད་ཟེར་གྱིས་རང་བཞིན་གྱི་གནས་ནས་འཕགས་མ་གདུགས་དཀར་ཅན་སངས་རྒྱས་དང་བྱང་ཆུབ་སེམས་དཔའི་ཚོགས་དང་བཅས་པ་སྤྱན་དྲངས། ཨོཾ་སརྦ་ཏ་ཐཱ་ག་ཏོཥྞཱི་ཥ་སཱི་ཏཱ་ཏ་པ་ཏྲེ་ས་པཱ་རི་ཝཱ་ར་ཨརྒྷཾ་
པྲ་ཧཱི་ཙྪ་ཧཱུཾ་སཱཧཱ།  ཞེས་མཆོད་ཡོན་འབུལ།  ཛཧཱུཾ་བཾ་ཧོཿ་རང་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཏིང་ངེ་འཛིན་སེམས་དཔའ་ལས་འོད་ཟེར་འཕྲོས་དབང་གི་ལྷ་རྣམས་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་སོགས་
ཀྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་
ཡིས༑ ༑དེ་བཞིན་བདག་གིས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར་བས་ལུས་ཐམས་ཅད་གང། བདེ་བ་ཆེན་པོ་མྱོང། དྲི་མ་ཐམས་ཅད་དག་ཆུའི་ལྷག་མ་སྤྱི་

[005B] དབང་གི་ལྷ་རྣམས་ཀྱང་རང་ལ་ཐིམ་པར་གྱུར།  མཆོད་པ་གོང་ལྟར་བྱིན་གྱིས་བརླབས་ལ།  རང་གི་སྙིང་ག་ནས་སྤྲོས་
པའི་མཆོད་པའི་ལྷ་མོ་རྣམས་ཀྱིས་མཆོད་པར་ བསམས་ནས།  ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝཱ་ར་ཨརྒྷཾ་ ནས་  ཤཔྟ་པྲ་ཏཱི་ཙྪ་ཧཱུཾ་སཱཧཱའི་ བར་གྱི་སྔགས་དང་ཕྱག་རྒྱ་དང་བཅས་པས་མཆོད།  རྒྱལ་བ་ཀུན་གྱི་མཚན་མཆོག་
གཙུག་ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །གཞན་གྱིས་མི་ཐུབ་གཙུག་ཏོར་གདུགས་དཀར་ཞེས། །ཡོངས་སུ་གྲགས་པ་དེ་ལ་ཕྱག་འཚལ་ལོ། །སྤྲུལ་པའི་དབུ་དང་ཕྱག་ནི་སྟོང་མངའ་ཞིང། །བྱེ་བ་
བརྒྱ་སྟོང་སྤྱན་ལྡན་དཔལ་མོ་གང། །ཕས་རྒོལ་འཇོམས་ལ་ཐོགས་མེད་མཐུ་ལྡན་པ། །མི་ཕྱེད་འབར་བའི་རྟགས་ཅན་དེ་ལ་འདུད། །དུག་དང་མཚོན་དང་རྒྱལ་པོའི་གནོད་པ་སོགས། །འདི་ཕྱིའི་གནོད་པ་ཐམས་ཅད་རབ་
བསལ་ནས། །ཕུན་ཚོགས་གོ་འཕང་ཐམས་ཅད་སྩོལ་མཛད་པ། །བཅོམ་ལྡན་འདས་མ་ཁྱོད་ལ་ཕྱག་འཚལ་ལོ།  །ཞེས་བརྗོད། དེ་ནས་རང་འཕགས་མར་བསྒོམས་པ་ལ་གསལ་སྣང་དང་ང་རྒྱལ་ཅི་ཐོན་བྱ་ཞིང། ལྷག་པར་རང་གི་
ཐུགས་ཀའི་འཕགས་མ་ཏིང་ངེ་འཛིན་སེམས་དཔའ་དང་བཅས་པ་ལ་ཅི་ནུས་སུ་མཉམ་པར་འཇོག་པ་དང། དམིགས་པ་ལྷའི་སྐུ་ལ་དམིགས་ནས་རྣམ་པ་རང་བཞིན་མེད་པའི་སྟོང་ཉིད་ཀྱི་འཛིན་སྟངས་ཤུགས་དྲག་ཏུ་བསྐྱངས་ཏེ་ཟབ་གསལ་གཉིས་མེད་ཀྱི་ལྷའི་རྣལ་

[006A]༄༅། །འབྱོར་རྩེ་གཅིག་ཏུ་བསྒོམ། བསྒོམས་པས་སྐྱོན་ཐུགས་བསྐུལ་བའི་བཟླས་པ་ལ་འཇུག་སྟེ།  རང་གི་ཐུགས་ཀའི་ཏིང་ངེ་འཛིན་སེམས་དཔའི་མཐའ་སྐོར་དུ་གཟུངས་ཀྱིས་བསྐོར་བའི་ཡིག་འབྲུ་རྣམས་ལས་འོད་ཟེར་འཕྲོ་
འདུས་དོན་གཉིས་བྱས།  ཁྱེར་སོ་གསུམ་གྱི་རྣལ་འབྱོར་དང་ལྡན་པས།  ཏདྱ་ཐཱ། ཨོཾ་ཨ་ན་ལེ་ཨ་ན་ལེ། ཁ་ས་མེ་ཁ་ས་མེ། བཻ་ར་བཻ་ར། སཽ་མེ་སཽ་མེ། སརྦ་བུདྡྷ་ཨདྷི་ཥྛཱ་ན་ཨདྷི་ཥྛི་ཏེ་སཱཧཱ། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་
ཧཱུཾ་མ་མ་ཧཱུཾ་ནི་སཱཧཱ།  ཞེས་པའི་སྔགས་བརྒྱ་སྟོང་སོགས་ཅི་ནུས་བཟླ། ཡིག་བརྒྱ་བརྗོད། གྲངས་ནི་ཁྲི་ཚོ་གཅིག་གིས་ཆོག་གོ་ཐུན་མཐར་མཆོད་བསྟོད་མདོར་བསྡུས་བྱ། ལེགས་གྲུབ་ཀྱི་གཏོར་མའི་ཆོ་ག་རིམ་པར་ཕྱེ་བ་ལས། སྒྲུབ་པ་པོས་བཤོས་ཀྱི་མཆོད་པ་མ་ཕུལ་ན་
རྩུབ་ཅིང་མདོག་ངན་བ་དང། བཟླེས་པས་གདུང་བ་དང། རྣམ་རྟོག་མང་པོ་བྱུང་བ་དང། ལྷ་མི་འགྲུབ་ཅིང་བགེགས་ཀྱིས་ཟིལ་གྱིས་གནོན་པར་འགྱུར་བས། དུས་ཚིགས་རྣམས་ལ་ཅི་འབྱོར་བའི་བཤོས་འབུལ་བ་ལ་ནན་ཏན་བྱ་བར་གསུངས་པས། ཐུན་ཐམས་ཅད་ཀྱི་
མཐར་གཏོར་མ་ཕུལ་ན་ལེགས་པས། གཏོར་མ་འབུལ་ཚུལ་ནི། གཏོར་མ་བསངས་སྦྱངས།  སྟོང་པའི་ངང་ལས་བཧྲུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱཧཱུཾ།  ལན་གསུམ་གྱིས་
བྱིན་གྱིས་བརླབ།  བཅོམ་ལྡན་འདས་མའི་ལྗགས་རྡོ་རྗེའི་འོད་ཟེར་གྱི་སྤུ་གུས་དྲངས་ཏེ་གསོལ་བར་ བསམས་ལ།  ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝཱ་ར་བ་ལིཾ་པྲ་ཏཱི་ཙྪ་ཡེ་སཱཧཱ།  ཞེས་པ་གསུམ་མམ་བདུན་ལ་སོགས་པས་འབུལ།།

[006B] སོགས་ཀྱིས་མཆོད།  འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་རྒྱ་མཚོའི་མཆོད་གཏོར་འདི། །བཅོམ་ལྡན་འཕགས་མ་གདུགས་དཀར་གྱི། །ལྷ་ཚོགས་འཁོར་དང་བཅས་ལ་འབུལ། །བཞེས་ནས་བདག་དང་འགྲོ་
ཀུན་ལ། །མཆོག་དང་ཐུན་མོང་དངོས་གྲུབ་སྩོལ།  འཕགས་མ་འདིའི་བཀའ་སྡོད་མགོན་པོ་ལེགས་ལྡན་ལ་མཆོད་གཏོར་འབུལ་ཚུལ་ནི། མཆོད་གཏོར་རྣམས་བྱ་རྒྱུད་ལྟར་བྱིན་གྱིས་བརླབས་ལ།  རང་གི་མདུན་དུ་སྣ་ཚོགས་པདྨ་དང་ཉི་མའི་སྟེང་དུ་
མགོན་པོ་ལེགས་ལྡན་སྒུ་མདོག་མཐིང་ནག་རབ་ཏུ་ཁྲོས་པའི་ཉམས་ཅན། ཞལ་གཅིག་ཕྱག་གཉིས་པ་གཡས་བདེ་ཆེན་འཕྱར་ཞིང། གཡོན་ཞགས་པ་བསྣམས་པས་དགྲ་བགེགས་ཐམས་ཅད་འགུགས་ཤིང་འཆིང་བ་
ཞབས་གཡས་བསྐུམ་ཞིང་གཡོན་བརྐྱངས་པའི་སྟབས་ཀྱིས་མེ་དཔུང་འབར་བའི་དབུས་ན་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པ། རང་གི་ཐུགས་ཀ་ནས་འོད་འཕྲོས་པས་ཡེ་ཤེས་
པ་སྤྱན་དྲངས། ཛཧཱུཾ་བཾ་ཧོཿ་གཉིས་སུ་མེད་པར་གྱུར། ཨོཾ་བཛྲ་ཨརྒྷཾ་ སོགས་ཀྱིས་མཆོད།  མགོན་པོ་ལེགས་ལྡན་གྱི་ལྗགས་རྡོ་རྗེའི་སྤུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར་ པར་བསམས་ལ།  ཨོཾ་མཧཱ་
ཀཱ་ལ་མཱ་ཏྲི་ག་ཎ་ས་པཱ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་ཧཱུཾ་ཕཊ་སཱཧཱ།  ཞེས་པ་གསུམ་གྱིས་འབུལ།  ཨརྒྷཾ་ སོགས་ཀྱིས་མཆོད།  འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་རྒྱ་མཚོའི་མཆོད་གཏོར་འདི། །མགོན་པོ་འཁོར་དང་

[007A]༄༅། །བཅས་ལ་འབུལ། །བཞེས་ནས་ཞི་རྒྱས་དབང་དྲག་གི་འཕྲིན་ལས་མ་ལུས་བསྒྲུབ་ཏུ་གསོལ།  ཞེས་འཕྲིན་ལས་བཅོལ།  ཧཱུཾ་སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུབ་སེམས་དཔའ་ཆེ། །
གྲོང་ཁྱེར་སུམ་བརྩེགས་འཇིག་བྱེད་པ། །ལེགས་ལྡན་འཁོར་དང་བཅས་ལ་བསྟོད།  ཅེས་བསྟོད།  ལྷག་པ་དང་ནི་ཆད་པ་དང། །ཆོ་གའི་ཡན་ལག་ཉམས་པ་དང། །བདག་གི་བརྗེད་ངས་ཅི་མཆིས་པ། །དེ་ཡང་བཟོད་པར་མཛད་དུ་
གསོལ། །མ་རྙེད་ཡོངས་སུ་མ་ཤེས་དང། །གང་ཡང་ནུས་པ་མ་མཆིས་པ། །འདིར་ནི་བྱ་བ་གང་བགྱིས་པ། །དེ་ཀུན་ཁྱོད་ཀྱིས་བཟོད་མཛད་རིགས།  ཞེས་ནོངས་པ་བཟོད་པར་གསོལ།  དགེ་བ་འདི་ཡིས་མྱུར་དུ་བདག་འཕགས་
མ་གདུགས་དཀར་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་ །ཅེས་དང།  བཅོམ་ལྡན་འདས་མ་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་
གསོལ། ཁྱད་པར་དུའང་ཕྱི་ནང་གི་པར་དུ་གཅོད་པ་ཐམས་ཅད་ཉེ་བར་ཞི་ནས། བླ་ན་མེད་པའི་བྱང་ཆུབ་ད་ལྟ་ཉིད་དུ་ཐོབ་པར་མཛད་དུ་གསོལ།  ཞེས་འདོད་དོན་ལ་གསོལ་བ་གདབ། བསྙེན་པ་ཚུལ་བཞིན་བྱེད་པར་འདོད་པས་བྱ་རྒྱུད་ཀྱི་སྤང་བླང་གི་
ཞིབ་ཆ་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས་ཤེས་པར་བྱའོ། །གཉིས་པ་ནི། རྡུལ་ཚོན་དང་རས་བྲིས་ཀྱི་དཀྱིལ་འཁོར་གཉིས་ལས་དང་པོ་ལས་དང་པོ་བས་བསྒྲུབ་དཀའ་བས་འདིར་དམ་པ་གོང་མ་ཕལ་ཆེ་བས་ཕྱག་བཞེས་སུ་མཛད་བཞིན་པ་རས་བྲིས་ཀྱི་དབང་དུ་

[007B]  སྟ་གོན་གྱི་ཆོ་ག་དང། དངོས་གཞིའི་ཆོ་ག་གཏིས། དང་པོ་ལ། བུམ་པ་སྟ་གོན་དང། སློབ་མ་སྟ་གོན་གཉིས། དང་པོ་ནི། རྣམ་བུམ་མཚན་ཉིད་དང་ལྡན་པ་དང། ལས་བུམ་གཉིས་ལེགས་པར་བཀྲུས་ཏེ་གུ་གུལ་ཀྱིས་བདུག་ཡུངས་ཀར་གྱིས་བྲབ་
དར་རམ་རས་ཀྱི་མགུལ་ཆིངས་ཟུང་པྲོག་གསུམ་པའི་ཚུལ་དུ་དཀྲི་ཞིང་མེ་ཏོག་གི་ཕྲེང་བའང་འཆིང།  ཨོཾ་བཛྲ་ཤེ་ཁ་རུ་ཌ་མ་ཌ་དི་ཤ་བནྡྷ་ཧཱུཾ།  ཞེས་བརྗོད་ཅིང་སྲད་བུ་དཀར་པོ་བདུན་གྱིས་མགུལ་ཆིངས་ཀྱི་སྟེང་ནས་དཀྲི། རྟ་གླང་དང་བོང་བུ་སོགས་ཀྱིས་མ་བགྲོད་
པའི་ཆུ་གཙང་མ་སྲོག་ཆགས་མེད་པ་དྲི་བཟང་དང་བསྲེས་པས་རན་པར་དགང། གསེར། དངུལ། མུ་ཏིག་བྱུ་རུ། མུ་མེན་ཏེ་རིན་པོ་ཆེ་ལྔ། ནས། འབྲས། གྲོ། སྲན་མ། ཏིལ་ཏེ་འབྲུ་ལྔ། སྦྲང། ཀ་ར། ཞོ། འོ་མ། མར་ཏེ་ཕྱིའི་བདུད་རྩི་ལྔ། སླེ་ཏྲེས། ཀཎྜ་ཀ་རི། དབང་
ལག་རྒྱ་མཚོའི་ཝུ་བ། ཤུ་དག་སྟེ་སྨན་ལྡ། ཙན་དན་དཀར་དམར། ཛཱ་ཏི། ག་བུར། གུར་གུམ་སྟེ་དྲི་ལྔ་རྣམས་ལ་རིམ་པ་བཞིན།  ཨོཾ་པཉྩ་རཏྣ་ཨཱཧཱུཾ། ཨོཾ་པཉྩ་བེ་ག་ཨཱཧཱུཾ། ཨོཾ་པཉྩ་ཨ་མྲྀ་ཏེ་ཨཱཧཱུཾ། ཨོཾ་པཉྩ་བཧེ་ཥ་ཛེ་ཨཱཧཱུཾ། ཨོཾ་པཉྩ་གནྡྷེ་ཨཱཧཱུཾ་
 ཞེས་བཟླས་པས་བྱིན་གྱིས་བརླབས་ནས་གཞུག་ཅིང། འབྲས་བུ་ཅན་གྱི་ཤིང་གིས་ཁ་བརྒྱན། དཀྱིལ་འཁོར་གང་དུ་བཤམ་རྒྱུའི་སྟེགས་ཀྱི་ཁར་ཀུ་ཤའི་གདན་ལ་རྣམ་རྒྱལ་བུམ་པ་གཡས་དང། ལས་བུམ་གཡོན་དུ་མདུན་རང་ལ་བསྟན་ནས་བཀོད། མདུན་དུ་མཆོད་པ་
ལྷ་གྲངས་དང་མཉམ་པ་སོགས་ཅི་འབྱོར་བ་བཤམ། རྣམ་རྒྱས་གྱི་སྟེང་དུ་ཧཱུཾ་གིས་བསྔགས་པའི་དུང་ཆོས་ཀྱི་ནང་དུ་ཕྱིའི་བདུད་རྩི་ལྔ་དང་དྲི་བཟང་གི་ཆུ་བླུག་པ་དང། དེའི་ཁར་གཟུངས་ཐག་དང་མེ་ཏོག་གི་ཕྲེང་བ་བཅིངས་པའི་རྡོ་རྗེ་བཞག་དེ་ལྟར་འདུ་བྱས་ནས་བུམ་པ་རྣམས་ལ།།

[008A]༄༅། །ཨོཾ་ཏྲཾ་བནྡྷ་ ་བསངས།  ཨོཾ་སྭ་བྷཱ་ཝ་ཤུདྡྷསརྦ་དྷརྨཱས་བྷཱ་ཝ་ཤུདྡྷོཉཧཾ། བུམ་པ་སྟོང་པ་ཉིད་དུ་གྱུར། སྟོང་པའི་ངང་ལས་བཾ་བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ། ལྟོ་བ་ཆེ་བ། མགྲིན་པ་རིང་བ། མཆུ་
འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏཔྟེ་ཏཔྟེ་མཧཱ་ཏཔྟེ་སཱཧཱ། ལྷའི་ཆུ་བོ་གངྒཱ་དང་བུམ་པའི་ཆུ་དབྱེར་མི་ཕྱེད་པར་གྱུར། རྣམ་རྒྱལ་བུམ་པའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ལྟེ་བ་དང་
འདབ་མ་རྣམས་ཀྱི་སྟེང་དང། དེའི་ཕྱི་རོལ་གྱི་མཚམས་བཞིར་སྣ་ཚོགས་པདྨ་དང་ཟླ་བའི་གདན། ཕྱིའི་ཕྱོགས་བཞིར་སྣ་ཚོགས་པདྨ་དང་ཉི་མའི་གདན། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་སཱཧཱ། ཞེས་པའི་སྔགས་ཀྱི་
གདངས་ཀྱི་རྣམ་པ་ནམ་མཁའ་ལ་གྲག་པར་གྱུར། ཟླ་བའི་སྟེང་དུ་སྡགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པ་དེ་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ་ལྟར་ཡིག་འབྲུ་བྲིས་པའི་རྣམ་པ་ཅན་དུ་འཁོད་པ་ཡོངས་
སུ་གྱུར་པ་ལས། གདུགས་དཀར་པོའི་ཏོག་ལ་ཨོཾ་ཡིག་གིས་མཚན་པའི་མཐར། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་སཱཧཱ། ཞེས་པས་མཚན་པར་གྱུར། ཟླ་བ་ཕྱག་མཚན་སྔགས་དང་བཅས་པ་ལས་འོད་ཟེར་སྣ་ཚོགས་
བྱུང་བའི་རྩེ་མོ་ལ་གདུགས་དཀར་མོ་ཅན་གྱི་ལྷའི་གཟུགས་དཔག་ཏུ་མེད་པ་བྱུང་ནས་ནམ་མཁའི་དབྱིངས་ཐམས་ཅད་ཁྱབ་པར་བྱས། རྒྱལ་བ་ཐམས་ཅད་ལ་མཆོད་པའི་སྦྲིན་ཆེན་པོ་སྤྲུལ་པས་ལེགས་པར་མཆོད། གཞན་

[008B] ལྷའི་སྐུ་དང་བཅས་པའི་འོད་ཟེར་
སླར་ལོག་ཟླ་བའི་དཀྱིལ་འཁོར་ཕྱག་མཚན་སྔགས་དང་བཅས་པ་ལ་ཞུགས་པ་ཡོངས་སུ་གྱུར་པ་ལས། དབུས་སུ་བཅོམ་ལྡན་འདས་འཕགས་མ་གདུགས་དཀར་མོ་ཅན་ ཞེས་པ་ནས།  བདག་ཉིད་ཅན་དུ་གྱུར། ཤར་གྱི་བད་
འདབ་ལ་གཏུམ་ཆེན་མ་ ཞེས་པ་ནས།  སྨད་གཡོགས་བཟང་པོ་བསྣམས་པའོ།  ཞེས་པའི་བར་འོག་ནས་འབྱུང་བ་ལྟར་གཙོ་འཁོར་ཚང་མ་བསྐྱེད།  ལས་བུམ་གྱི་ནང་དུ་པདྨ་དང་ཉི་མའི་གདན་ལ་ཧཱུཾ་དང་རལ་གྲི་ལས་ཁྲོ་བོ་མི་གཡོ་བ་མཐིང་
ནག་ཞལ་གཅིག་ཕྱག་གཉིས་པ། གཡས་རལ་གྲི་འཕྱར་ཞིང། གཡོན་ཞགས་པ་དང་བཅས་པའི་སྡིགས་མཛུབ་ཐུགས་ཀར་མཛད་པ། དར་སྔོན་པོའི་སྟོད་གཡོགས་དང་སྟག་གི་པགས་པའི་ཤམ་ཐམས་ཅན། ཁྲོ་བོའི་ཉམས་
ཐམས་ཅད་དང་ལྡན་པ། གཡས་བསྐུམ་གཡོན་བརྐྱང་གིས་བཞུགས་པ། གཙོ་འཁོར་ཐམས་ཅད་ཀྱི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་པར་ཨཱལས་པདྨ་དམར་པོའི་ལྟེ་བར་ཨཱས་
མཚན་པ། ཐུགས་ཀར་ཧཱུཾ་ལས་རྡོ་རྗེ་སྔོན་པོའི་ལྟེ་བར་ཧཱུཾ་གིས་མཚན་པ། ཨོཾ་སརྦ་ཏ་ཐཱ་ག་ཏ་ཨུདྦྷ་ཝ་ཡེ་སཱཧཱ།  ཞེས་གནས་ལྔར་དེ་བཞིན་གཤེགས་པའི་རིགས་ཀྱི་དམ་རྒྱ་འཆའ།  རང་གི་ཐུགས་ཀའི་ཧཱུཾ་ལས་འོད་འཕྲོས། འཕགས་མ་

[009A]༄༅། །གདུགས་དཀར་ཅན་གྱི་ལྷ་ཚོགས་ཐམས་ཅད་སྤྱན་དྲངས། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝཱར་ཨརྒྷཾ་པྲ་ཏཱི་ཙྪ་སཱཧཱ།  ཞེས་མཆོད་ཡོན་འབུལ།  ཛཧཱུཾ་བཾ་ཧོཿ་དམ་ཚིག་པ་སོ་སོ་དང་གཉིས་སུ་མེད་པར་གྱུར་
སླར་ཡང་ཐུགས་ཀའི་ཏིང་ངེ་འཛིན་སེམས་དཔའ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་ སོགས་ཀྱིས་མཆོད།  དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ་
ཞེས་གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ་
ཞེས་དབང་བསྐུར་བས་ལུས་ཐམས་ཅད་གང། བདེ་བ་ཆེན་པོ་མྱོང། དྲི་མ་ཐམས་ཅད་དག་ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། གཙོ་མོ་ལ་རྣམ་པར་སྣང་མཛད་དང། འཁོར་རྣམས་ལ་གཙོ་མོས་དབུ་
བརྐྱན་ཅིང་མི་གཡོ་བ་ལ་མི་བསྐྱོད་པས་དབུ་བརྒྱན་པར་གྱུར།  དེ་ནས་མཆོད་པ་བྱིན་ཀྱིས་བརླབས་ལ། མཆོད་ཕྲེང་ཚིགས་བཅད་སྔགས་དང་བཅས་པའམ། བསྡུ་ན།  ཨོཾ་སརྦ་ཏ་ཐཱ་ག་ཏ་ཨརྒྷཾ་ ནས་  ཤཔྟ་པྲ་ཏཱི་ཙྪ་ཧཱུཾ་སཱཧཱ།  ཞེས་པའི་བར་གྱིས་མཆོད། དེ་
ནས་རྣམ་རྒྱལ་བུམ་པའི་ལྟ་ལ།  རྒྱལ་བ་ཀུན་གྱི་མཚན་མཆོག་གཙུག་ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །གཞན་གྱིས་མི་ཐུབ་གཙུག་ཏོར་གདུགས་དཀར་ཞེས། །ཡོངས་སུ་གྲགས་པ་དེ་ལ་ཕྱག་འཚལ་ལོ།།

[009B] །གདུག་པ་འདུལ་བའི་ལས་ལ་ཐོགས་མེད་པས། །ནག་པོའི་སྡེ་རྣམས་རྡུལ་དུ་བརླག་མཛད་པའི། །རིག་སྔགས་ལྷ་མོའི་ཚོགས་ལ་ཕྱག་འཚལ་ལོ།  །ཞེས་དང། ལས་
བུམ་གྱི་ལྷ་ལ།  སྐུ་མདོག་སྔོན་པོ་རལ་གྲི་ཞགས་པ་འཛིན། །གཡས་བསྐུམ་གཡོན་བརྐྱངས་བདུད་བཞི་རབ་ཏུ་འཇོམས། །མ་གཡོ་མི་གཡོ་གཡོ་བ་མི་མངའ་བའི། །བཅོམ་ལྡན་མི་གཡོ་མགོན་ལ་ཕྱག་འཚལ་ལོ།  །ཞེས་
བསྟོད། དུང་ཆོས་ཀྱི་ཆུ་ལ།  ཨོཾ་བཛྲ་ཨུ་ད་ཀ་ཧཱུཾ་ དང།  ཨོཾ་ཨཱ་ ཧཱུཾ་ལན་བདུན་བཟླས་ནས།  དུང་ཆོས་ཀྱི་ཆུ་ཡེ་ཤེས་ཀྱི་བདུད་རྩིར་བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར་ པར་བསམ། དེ་ནས་ཧཱུཾ་ཞེས་བརྗོད་ཅིང་གཟུངས་ཐག་མེ་ཏོག་དང་བཅས་པ་ལག་
པ་གཡོན་པའི་ཁུ་ཚུར་གྱིས་བཟུང། ལག་པ་གཡས་པས་ཕྲེང་བ་བཟུང་ལ།  རང་གི་ཐུགས་ཀ་ནས་འོད་ཟེར་འཕྲོས་པ་གཟུངས་ཐག་ལ་འཁྲིལ་ཏེ་སོང་བས། བུམ་པའི་ལྷ་རྣམས་ཀྱི་ཐུགས་རྒྱུད་བསྐུལ། བུམ་ནང་གི་ལྷའི་ཐུགས་ཀའི་ས་བོན་
ལས་འོད་ཟེར་འཕྲོས། སྣོད་བཅུད་སྦྱོང་བ་དང་སངས་རྒྱས་བྱང་སེམས་ཐམས་ཅད་མཆོད་པས་མཉེས་པར་བྱས་ནས། དེ་རྣམས་ཀྱི་བྱིན་རླབས་ཐམས་ཅད་སྤྱན་དྲངས་བུམ་ཆུ་ལ་ཐིམ་ཞིང། བུམ་ནང་གི་ལྷའི་སྐུ་དང་སྔགས་ཕྲེང་
ལས་ཀྱང་ཉེས་པ་དང་སྡིག་སྒྲིབ་སེལ་བའི་བདུད་རྩི་བབས་པ་བུམ་ཆུ་དང་རོ་གཅིག་ཏུ་གྱུར་ པར་བསམས་ལ།  ཏདྱ་ཐཱ། ཨོཾ་ཨ་ན་ལེ་ཨ་ན་ལེ། ཁ་ས་མེ་ཁ་ས་མེ། བཻ་ར་བཻ་ར། སཽ་མེ་སོ་མེ། སརྦ་བུདྡྷ་ཨ་ཏིཥྛཱ་ན་ཨ་ཏིཥྛཱི་ཏེ་སཱཧཱ་

[010A]༄༅། །ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ། ཧཱུཾ་མ་མ་ཧཱུཾ་ནི་སཱཧཱ།  ཞེས་གཟུངས་བརྒྱ་རྩ་ལས་མི་ཉུང་བ་བཟླ། དེ་ནས་གཟུངས་རྡོར་ལས་བུམ་གྱི་ཁར་སྦོས་ལ།  ཨོཾ་ཙནྜ་མཧཱ་ཏོ་ཥ་ན་ཧཱུཾ་ཕཊ།  ཅེས་བརྒྱ་རྩ་བཟླ། ཐུན་མོང་དུ་ཡི་གེ་
གསུམ་ཅི་འགྲུབ་དང། ཡིག་བརྒྱ་ལན་གསུམ་བཟླས་ལ་གཟུངས་ཐག་བསྡུ།  ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་སཱཧཱ།  ཞེས་དང།  ཧཱུཾ་ བདུན་བརྗོད་ཅིང་བུམ་པ་གཉིས་སུ་མཆོད་ཡོན་འབུལ།  ཨོཾ་ཙནྜ་མཧཱ་རོ་ཥ་ན་ཧཱུཾ་ ཕཊ་ཀྱིས་སུམ་པ་གཉིས་སུ་མེ་ཏོག་
དཀར་པོ་གསུམ་གསུམ་འབུལ།  ཨོཾ་སརྦ་ཏ་ཐཱ་ག་ཏ་པུཥྤེ་ ནས།  ཤཔྟའི་ བར་གྱིས་མཆོད། ལས་སྔགས་བརྗོད་ཅིང་བསང་ཆུས་བུམ་པ་རྣམས་ལ་གཡས་སྐོར་གྱིས་བསངས་ཏེ།  ཇི་སྲིད་དཀྱིལ་འཁོར་ཆེན་པོའི་བྱ་བ་རྣམས་མཐར་མ་ཕྱིན་གྱི་བར་དུ་བགེགས་
རྣམ་པར་བཟློག་པའི་འཕྲིན་ལས་མཛོད་ཅིག་ །ཅེས་ལས་ཀྱི་ལྷ་ལ་འཕྲིན་ལས་བཅོལ། དེ་ནས་མཆོད་བསྟོད་མགོར་བསྡུས་བྱས་ནས་བཟོད་པར་གསོལ་ཏེ།  བུམ་པའི་ལྷའི་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་ཞུ་བ་ལས་
བུམ་པའི་ཆུའི་རྣམ་པར་གྱུར།  ཅེས་བརྗོད་ཅིང་མོས་ལ་རྣམ་རྒྱལ་བུམ་པ་རྟེན་ཁེབས་སོགས་ཀྱིས་གཡོགས་ཏེ་གནས་དབེན་པར་སྦ་ཞིང། ལས་བུམ་བསང་བཏོར་གྱི་དོན་དུ་རང་གི་ཉེ་སོགས་སུ་འཇོག་བུམ་པ་རྣམས་ལ་དཀྱིལ་འཁོར་གྱི་བྱ་བ་མ་ཟིན་བར་ཉིང་རེ་
བཞིན་མཆོད་བསྟོད་བཟླས་པ་སྔ་མ་བཞིན་ཚར་རེ་མ་ཆག་པ་བྱའོ། །གཉིས་པ་སློབ་མ་ལྷ་གོན་པ་ལྡ། ཀུན་སློང་འཆོས་ཤིང་གཙོ་མོར་བསྐྱེད་པ། གསོལ་བ་གང་བཅིང་འདོན་དུ་གཞུག་པ། སྡོམ་པ་གསུང་ཞིང་ སོ་ཤིང་འདོར་

[010B] སྤྲོ་བ་བསྐྱེད་ཅིང་བསྲུངས་ཏེ་རྨི་ལམ་བརྟག་པར་གདམས་པའོ། །དང་པོ་ནི། མཚན་ཉིད་དང་ལྡན་པའི་སློབ་མ་རྣམས་ཁྲུས་བྱས་ཤིང་གོས་གསར་བ་བགོས་ནས་འཁོར་པ་ལ་མེ་ཏོག་བཀྱེ་བསྡུ་བྱ། སྟ་གོན་གྱི་རིམ་པ་རྣམས་ཞུ་བའི་ཡོན་དུ་མཎྜལ་དབུལ་དུ་
གཞུག་པུས་མོ་བཙུགས། སྙིམ་པ་མེ་ཏོག་དང་བཅས་པས་ཐལ་མོ་སྦྱར་བ་ལ་སྔོན་འགྲོའི་སྤྱི་བྱེ་བྲག་གི་ཆོས་བཤད་ཇི་ལྟར་འཚམ་པ་དང་ཁྱད་པར་དུ།  ལ་ལ་གསང་སྔགས་སྒྲུབ་དོན་གཉེར། །འདི་ན་དཀྱིལ་འཁོར་འཇུག་བར་བྱེད། །བསོད་
ནམས་འདོད་པས་དེ་ལས་གཞན། །གཞན་དག་འཇིག་རྟེན་གཞན་དོན་གཉེར། །འཇིག་རྟེན་ཕ་རོལ་དོན་གཉེར་བའི། །དད་པ་མང་དུ་བྱེད་པ་ཡི། །བློ་ལྡན་དཀྱིལ་འཁོར་འཇུག་བྱ་ཡིས། །ཚེ་འདིའི་འབྲས་བུ་འདོད་མི་
བྱ༑ ༑ཚེ་འདི་འདོད་པར་གྱུར་པ་ལ། །འཇིག་རྟེན་ཕ་རོལ་དོན་མི་འགྱུར། །འཇིག་རྟེན་ཕ་རོལ་དོན་གཉེར་སྐྱེས། །འཇིག་རྟེན་འདི་ཡི་འབྲས་བུ་རྒྱས།  ཞེས་གསང་བ་སྤྱི་རྒྱུད་ནས་བྱུང་བ་འདི་ཉིད་ཀྱི་དོན་གང་ཟག་ལ་ལ་ཚེ་འདིའི་ཕུན་ཚོགས་
དོན་དུ་གཉེར་བས། གསང་སྔགས་ཀྱི་ལས་སྒྲུབ་པར་འདོད་ནས་དེའི་ཆེད་དཀྱིལ་འཁོར་དུ་འཇུག་པ་དང། ཡང་གང་ཟག་གི་རིགས་འགའ་ཞིག་ཕྱི་མར་ཕན་པའི་བསོད་ནམས་འདོད་ནས་དེའི་ཕྱིར་དཀྱིལ་འཁོར་དུ་འཇུག་པ་དང། ལ་ལ་འཇིག་རྟེན་ལས་གཞན་སངས་རྒྱས་ཀྱི་གོ་
འཕང་ཐོབ་པར་འདོད་ནས་དེའི་ཆེད་དཀྱིལ་འཁོར་དུ་འཇུག་པ་གསུམ་ཡོད་པ་ལས་སྔ་མ་གཉིས་ལྟར་མི་བྱ་བར། ཕྱི་མ་ལྟར་བྱ་དགོས་པའི་ཚུལ་བཤད་ནས་སློབ་མ་གཞན་དོན་དང་བྱང་ཆུབ་འདོད་པའི་སེམས་བསྐྱེད་དུ་བཅུག་ནས་ཀུན་སློང་འཆོས་པ་ཤིན་ཏུ་གལ་ཆེ་སྟེ་བསམ་པ་འདི་
[011A]༄༅།  །ཚིག་ཙམ་དུ་སོང་ན་ཐེག་ཆེན་པ་ཡང་ཚིག་ཙམ་དུ་འགྲོ་བའི་ཕྱིར་རོ། །དེ་ནས་སློབ་མ་གཙོ་མོར་བསྐྱེད་པ་ནི། བསང་ཆུ་གཏོར་བ་དང་མཉམ་དུ།  ཨོཾ་ཙཎྜ་མཧཱ་རོ་ཥ་ན་ཧཱུཾ་ཕཊ།  ཅེས་པས་བསངས།  སློབ་མ་རྣམས་སྐད་ཅིག་གིས་འཕགས་མ་
གདུགས་དཀར་མོ་ཞལ་གཅིག་ཕྱག་གཉིས་པའི་རྣམ་པ་ཅན་དུ་གྱུར།  ཅེས་བརྗོད་ཅིང་བསམ། གཉིས་པ་ནི། སློབ་མ་ལ་གསོལ་འདེབས་ཀྱི་ཚིག་དོན་བཤད་ནས་དེ་རྣམས་དྲན་བཞིན་པའི་སྒོ་ནས་དཀྱིལ་འཁོར་གྱི་ཤར་སྒོའི་ཕྱི་རོལ་དུ་གནས་པས་གསོལ་བ་འདེབས་པར་
མོས་སུ་བཅུག་སྟེ།  དགའ་ཆེན་ཁྱོད་བདག་སྟོན་པ་པས། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་བརྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་སྩལ་དུ་གསོལ། །བྱང་ཆུབ་
སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ནི་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་གཞུག་པར་བགྱི།  ཞེས་པ་ལན་གསུམ་རྗེས་ཟློས་ཀྱིས་
གསོལ་བ་གདབ། དེ་ནས།  བུ་ཚུར་ཤོག་ཅིག་ཐེག་ཆེན་པོ། །གསང་སྔགས་སྤྱོད་ཚུལ་ཆོ་ག་ནི། །ཁྱོད་ལ་ཡང་དག་བསྟན་པར་བྱ། །ཁྱོད་ནི་ཚུལ་ཆེན་སྣོད་ཡིན་གྱི། །སྐུ་གསུང་ཐུགས་ཀྱི་རྡོ་རྗེ་ཅན། །དུས་གསུམ་འབྱུང་བའི་
སངས་རྒྱས་རྣམས། །རྡོ་རྗེ་སྔགས་ཀྱི་མཐུ་ཡིས་ནི། །ཡེ་ཤེས་མཉམ་མེད་ཡང་དག་བརྙེས། །གསང་སྔགས་སྦྱོར་བ་མཉམ་མེད་པ། །གང་གིས་ཤཱཀྱ་སེངྒེ་སོགས། །མཆོག་རྣམས་ཀྱིས་ནི་བདུད་ཀྱི་སྡེ། །མི་བཟང་ཆེན་པོ་

[011B] །འཇིག་རྟེན་རྗེས་འཇུག་རྟོགས་ནས་ནི། །འཁོར་ལོ་བསྐོར་ནས་མྱ་ངན་འདས། །དེ་བས་ཀུན་མཁྱེན་ཐོབ་བྱའི་ཕྱིར། །བུ་ཡིས་བློ་གྲོས་འདི་གྱིས་ཤིག་ །ཅེས་ཚིགས་བཅད་འདི་རྣམས་ཀྱི་དོན་བཤད་ནས་སྔགས་ལ་
མོས་པ་བརྟན་པོ་འཛིན་དུ་འཇུག་གོ་གསུམ་པ་ལ། བྱང་ཆུབ་སེམས་དཔའི་སྡོམ་པ་གཟུང་བ་ནི། མདུན་གྱི་ནམ་མཁར་དཀྱིལ་འཁོར་གྱི་ལྷ་ལ་སོགས་པའི་རྒྱལ་བ་སྲས་བཅས་ཐམས་ཅད་བཞུགས་པར་མོས་སུ་བཅུག་ནས། བླ་མ་དང་ལྷ་ཚོགས་ཀྱི་སྤྱན་སྔར་སྐྱབས་འགྲོ་དང་
སྡིག་བཤགས་ཡི་རང་རྣམས་སྔོན་དུ་འགྲོ་བའི་སྒོ་ནས་སེམས་ཅན་ཐམས་ཅད་ཀྱི་དོན་དུ་རྫོགས་པའི་བྱང་ཆུབ་ཐོབ་འདོད་ཀྱི་སྨོན་སེམས་གཟུང་བ་དང། བྱང་ཆུབ་སེམས་དཔའི་སྡོམ་པ་བླངས་ནས། རྒྱལ་སྲས་ཀྱི་སྤྱོད་པ་མཐའ་དག་ལ་བྱང་ཆུབ་མ་ཐོབ་ཀྱི་བར་དུ་བསླབ་པར་བྱ་སྙམ་པའི་སྡོམ་པ་
གཟུང་བ་དང་སྲུང་འདོད་བསྐྱེད་པ་སོགས་བརྡ་སྤྲོད་ངེས་བྱས་ནས།  དཀོན་མཆོག་གསུམ་ལ་བདག་སྐྱབས་མཆི།  །ཞེས་པ་ནས།  འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ །ཅེས་པའི་བར་ལན་གསུམ་གྱིས་བྱང་སྡོམ་འཛིན་དུ་གཞུག་ཅིང་ལན་གསུམ་པའི་མཐར་
བྱང་སྡོམ་སྐྱེས་པའི་ཐོབ་དུས་ཀྱང་གོ་བར་བྱ། བྱིན་གྱིས་བརླབ་པ་ནི། ལས་སྔགས་བརྗོད་པ་དང་མཉམ་དུ་བསང་ཆུ་གཏོར་ལ་བསྲུང།  སློབ་མ་རྣམས་ཀྱི་སྙིང་གར་རྡོ་རྗེ་ནག་པོ་རྩེ་ལྔ་པའི་ལྟེ་བར་ཉི་མ་ལ་ཧཱུཾ་ནག་པོ། མགྲིན་པར་པདྨ་དམར་པོ་འདབ་མ་
བརྒྱད་པའི་ལྟེ་བར་ཟླ་བ་ལ་ཨཱདྨར་པོ། སྤྱི་བོར་འཁོར་ལོ་དཀར་པོ་རྩིབས་བརྒྱད་པའི་ལྟེ་བར་ཟླ་བ་ལ་ཨོཾ་དཀར་པོས་མཚན་པར་གྱུར།  ཅེས་བརྗོད་ཅིང་བསམས་ནས་སློབ་མའི་སྙིང་ག་མགྲིན་པ། སྤྱི་བོ་རྣམས་སུ་རྡོ་རྗེ་དང་བཅས་པའི་ཁུ་ཚུར་

[012A]༄༅།  །གཡས་པས་དྲིའི་ཆུ་བྱུག་ཅིང།  ཧཱུཾ་ཨཱཨོཾ། ཞེས་ བརྗོད་ལ་གནས་གསུམ་བྱིན་གྱིས་བརླབ། དེ་ནས། སློབ་མ་ལྷར་གསལ་བའི་སྒོ་གསུམ་རྡོ་རྗེ་གསུམ་གྱི་ངོ་བོར་བྱིན་གྱིས་བརླབས་ནས་མཆོད་ཡུལ་དུ་བྱས་པ་ལ། དབུ་ལ་མེ་ཏོག་ཤངས་ལ་
བདུག་སྤོས། མདུན་ནམ་སྤྱན་ལ་མར་མེ། སྙིང་གར་དྲིའི་བྱུག་པ་ཕུལ་བར་མོས་ཏེ་མཆོད་པ་དེ་བཞི་རིམ་པ་བཞིན།  བཛྲ་པུཥྤེ། བཛྲ་དཧུ་པེ། བཛྲ་ཨཱ་ལོ་ཀེ་བཛྲ་གནྡྷེ།  ཞེས་བརྗོད་པའི་སྒོ་ནས་འབུལ། །བཞི་པ་ནི། སོ་ཤིང་འདོར་བའི་གནས་རྒྱར་ཁྲུ་བཞི་པ་
དབྱིབས་གྲུ་བཞི་པའི་དཀྱིལ་འཁོར་ལ་བ་ལྕི་སོགས་ཀྱིས་སྲབ་འཐུག་པའི་ཀོ་བ་ཙམ་བྱུགས། སོ་ཤིང་འོ་མ་ཅན་གྱི་ཤིང་ཧ་ཅང་སྦོམ་ཕྲའི་སྐྱོན་དང་བྲལ་བ་དྲང་ཤིང་སྲོག་ཆགས་མེད་པ་མ་གས་པ་རྨ་མེད་པ་མགོ་མཇུག་མཉམ་པ་སོར་བཅུ་གཉིས་པའི་ཚད་ཅན་དྲི་བཟང་གི་ཆུས་བཀྲུ་
ཞིང་བདུག་པས་བདུགས། རྩེ་མོར་མེ་ཏོག་བཅིངས་པ་ལ་བླ་མས།  ཨོཾ་ཙཎྜ་མཧཱ་རོ་ཥ་ན་ཧཱུཾ་ཕཊ།  ཅེས་བཟླས་ཏེ་ཁ་བྱང་དུ་ཕྱོགས་པས་སློབ་མའི་ལག་པ་ཐལ་མོ་སྦྱར་བའི་བར་དུ་བྱིན་ལ་དེས་བྱང་ངམ་ཤར་དུ་ཕྱོགས་ཏེ།  ཨོཾ་བཛྲ་ཧཱ་ས་ཧཾ།  ཞེས་བརྗོད་ཅིང་རྩེ་མོ་ནས་
འཆོས་ཏེ་མིག་སྟེང་དུ་ལྟ་བས་དཀྱིལ་འཁོར་གྱི་སྟེང་དུ་ལྟོས་པ་མེད་པར་འདོར་དུ་གཞུག་སོ་ཤིང་གི་མགོ་གང་དུ་བསྟན་པ་ལ་བརྟགས་ནས་དངོས་གྲུབ་འདི་འགྲུབ་ཅེས་བརྡའ་སྤྲོད། དེ་ནས།  བཾ་ལས་སྐྱེས་པའི་ཆུ། བཾ་བཟླས་པ་ ཁ་བཤལ་བའི་ཕྱིར་བྱིན་ཏེ་ཁ་བཤལ་དུ་
བཅུག་དེ་ནས་ལས་སྔགས་ལན་བདུན་བཟླས་པའི་དྲི་ཞིམ་པོའི་ཆུ་ཁྱོར་བ་གསུམ།  ཨོཾ་ཧྲཱིབི་ཤུདྡྷ་དྷརྨ་སརྦ་པཱ་པ་ནི་ཙ་ཨ་སྱ་སརྦ་བི་ཀལྤཱན་ཨ་པ་ན་ཡ་ཧཱུཾ།  ཞེས་བརྗོད་ནས་བྱིན། དེ་ནས། བཀྲ་ཤིས་པའི་རྨི་ལམ་མི་འཁྲུལ་བའི་ཆེད་དུ་ཀུ་ཤ་མང་བ་རྩེ་མོ་

[012B] མ་ཉམས་པ།  ཧཱུཾ་ལས་བྱུང་བའི་ཀུ་ཤ། ཧཱུཾ་ ཞེས་བྱིན་གྱིས་བརླབས་པ་སྟན་དུ་འདིང་བའི་དོན་དང། ཀུ་ཤ་ཉུང་བ།  དྷྲིལས་བྱུང་བའི་ཀུ་ཤ། དྷཱི་ ཞེས་དང། ལས་སྔགས་བཟླས་ནས་སྔས་ཀྱི་དོན་དུ་སློབ་མའི་ལག་པ་ཐལ་མོ་སྦྱར་བའི་བར།  ཨོཾ་བཛྲ་
ཏཱིཀྵྞ་བཾ།  ཞེས་པའི་སྔགས་བརྗོད་ནས་བྱིན། དེ་ནས། ཧཱུཾ་ལས་བྱུང་བའི་སྐུད་པ་དམར་པོ་སློབ་མའི་ལུས་ཚད་གསུམ་བལྟབ་ལ་མདུད་པ་གསུམ་བརྒྱབ་སྟེ།  ཨོཾ་བུདྡྷ་མཻ་ཏྲི་རཀྵ་རཀྵ་སརྦཱ་ན་སཱཧཱ།  ཞེས་བརྗོད་ཅིང་སློབ་མའི་དཔུང་པ་གཡོན་པར་བླ་མ་རང་ཉིད་ཀྱིས་
ཕྱག་ལེན་ལྟར་བཅིངས་ནས་ལག་པ་གཡས་པས་མདུང་མཚམས་སུ་དྲིའི་ཐིག་ལེ་བྱའོ། །ལྔ་པ་ནི།  འཇིག་རྟེན་དུ་ནི་ཀུན་མཁྱེན་རྣམས། །རེས་འགའ་འབྱུང་ངམ་མི་འབྱུང་སྲིད། །ཨུ་དུམ་ཝཱ་རའི་མེ་ཏོག་བཞིན། །བརྒྱ་ལམ་ཡང་ནི་རེས་འགའ་
ཞིག་གང་གིས་སེམས་ཅན་མཉམ་མེད་དོན། །མྱ་ངན་མི་འདའ་བྱེད་པར་ནུས། །གསང་སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་ཤིན་ཏུ་དཀོན། །བསྐལ་བ་བྱེ་བ་དུ་མ་རུ། །སྡིག་པ་གང་ཞིག་སྔོན་བྱས་པ། །དཀྱིལ་
འཁོར་འདི་འདྲ་མཐོང་བ་ཡིས། །དེ་དག་ཐམས་ཅད་ཟད་འགྱུར་ན། །གྲགས་པ་མཐའ་ཡས་སྔགས་སྤྱོད་པའི། །ཚུལ་ལ་གནས་པ་སྨོས་ཅི་དགོས། །སྐྱོབ་པའི་གསང་སྔགས་བཟླས་ན་ནི། །གོ་འཕང་བླ་ན་མེད་པར་འགྱུར།།
སྤྱོད་མཆོག་འདི་ལ་གང་རྣམས་ཀྱི། །བློ་གྲོས་ཤིན་ཏུ་དྲི་མ་མེད། །དེ་རྣམས་ཀྱིས་ནི་སྡུག་བསྔལ་ཀུན། །འབྱུང་བའི་ངན་འགྲོ་ཡང་དག་ཞི། །བདག་ཉིད་ཆེན་པོ་ཁྱེད་རྣམས་ཀྱིས། །དེ་རིང་རྙེད་པ་མཉམ་མེད་རྙེད། །གང་གིས་ཁྱེད་

[013A]༄༅། །རྣམས་རྒྱལ་བ་ཀུན། །བདག་ཉིད་ཆེན་པོ་སྲས་བཅས་ཀྱིས། །བསྟན་འདི་ཀུན་ལ་ཡོངས་སུ་བཟུང། །གནས་པ་སྐྱེ་བར་འགྱུར་བ་ནི། །དེ་ཡིས་ཁྱེད་རྣམས་ཐེག་ཆེན་ལ། །ལེགས་པར་སྐྱེ་བ་ཉིད་དུ་
གྱུར༑ ༑ཐེག་པ་ཆེན་པོ་ཆེར་འབྱུང་བའི། །ལམ་མཆོག་འདི་ནི་དཔལ་དང་ལྡན། །གང་གིས་ཁྱེད་རྣམས་འགྲོ་འགྱུར་བས། །དེ་བཞིན་གཤེགས་པར་འགྱུར་བ་ཡིན།  ཞེས་པའི་དོན་བཤད་ནས་སྤྲོ་བ་བསྐྱེད་པར་བྱའོ། །དེ་ནས་
སློབ་མ་རྣམས་ལ་བསང་ཆུ་གཏོར་བ་དང་མཉམ་དུ་ལས་སྔགས་བཟླ་བས་བསྲུང། སྔགས་དེ་སློབ་མ་ལ་བཟླས་པའི་དོན་དུ་བྱིན་ལ། ཁྱེད་རྣམས་ཀྱིས་ཀུ་ཤ་ཆེ་བ་སྟན་དང་ཆུང་བ་སྔས་སུ་བཅུག་ནས། ཤར་ཕྱོགས་སུ་མགོ་བསྟན་སེང་གེའི་ཉལ་སྟབས་
ཀྱིས་ཉལ་བའི་མཚན་མོ་ལ་ཐུན་བཞིར་བྱས་པའི་ཐ་མ་ཐོ་རངས་ཀྱི་ཆར་རྨི་ལམ་གང་བྱུང་བ་དེ་ཉིད་མ་བརྗེད་པར་བྱོས་ལ། ནངས་པར་ང་ལ་སྨྲོས་ཤིག་ཅེས་པ་ལྟ་བུས་རྨི་ལམ་བརྟག་པར་གདམས་ལ། སློབ་མས་སྟ་གོན་ཐོབ་པའི་གཏང་རག་གི་མཎྜལ་ཕུལ་
རྗེས་རང་གནས་སུ་བཏང་ངོ། །གཉིས་པ་དངོས་གཞིའི་ཆོ་ག་ལ་གཉིས། དཀྱིལ་འཁོར་བསྒྲུབ་ཅིང་མཆོད་པ་དང་དབང་བསྐུར་བའོ། །དང་པོ་ནི། སྟེགས་ཀྱི་ཁར་རས་བྲིས་ཀྱི་དཀྱིལ་འཁོར་ལེགས་པར་དཀྲམ། སྔར་ལྷག་གནས་བྱས་པའི་བུམ་པ་སྤོས་ཀྱིས་སྣ་དྲངས་
རོལ་མོའི་ཆ་བྱད་སྣ་ཚོགས་དང་བཅས་དཀྱིལ་འཁོར་ལ་གཡས་སྐོར་ལན་གསུམ་བྱས་ནས་རྣམ་རྒྱལ་དང་ལས་བུམ་ཤར་སྒོའི་ཁ་ནང་ལྟའི་གཡས་གཡོན་དུ་བཀོད། དཀྱིལ་འཁོར་ལ་ཉེར་སྤྱོད་དམའ་མཐའ་ཚར་བཅུ་ལས་མི་ཉུང་བའི་གང་རྒྱས་དང། གཞན་ཡང་གོས་ཟུང་དང།།

[013B] གདུགས། རྒྱལ་མཚན། བ་དན་ལ་སོགས་པ་མཆོད་པའི་ཡོ་བྱད། ན་རི་མོར་བྲིས་པ་ཚུན་ཆད་ཀྱིས་ཀྱང་ཅི་འབྱོར་པ་བཤམས་པ་རྣམས་ལ། ཧཱུཾ་དང།  ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་སཱཧཱ།  ཞེས་དང།  ཨོཾ་བཛྲ་སྥ་ར་ཎ་ཁཾ།  ཞེས་བརྗོད་
པས་དབུལ་ལོ།  །དེ་ནས་བདག་བསྐྱེད་རྒྱས་པ་ཉེར་བསྡུའི་བར་བཏང་སྟེ་ཞག་གིས་ཆོད་ན་མཚམས་འདིར་བུམ་པ་སྔར་བཞིན་བསྒྲུབ།  ཨོཾ་ཙཎྜ་མཧཱ་རོ་ཥ་ན་ཧཱུཾ་ཕཊ།  ཅེས་པའི་ལས་སྔགས་བརྗོད་ནས་ལས་བུམ་གྱི་ཆུས་དཀྱིལ་འཁོར་ལ་བསངས།  ཨོཾ་སྭ་བྷཱ་
ཝ་ཤུདྡྷསརྦ་དྷརྨཱས་བྷཱ་ཝ་ཤུདྡྷོཉཧཾ། དཀྱིལ་འཁོར་སྟོང་པ་ཉིད་དུ་གྱུར། སྟོང་པའི་ངང་ལས་ཧཱུཾ་ལས་སྣ་ཚོགས་རྡོ་རྗེ་ཧཱུཾ་གིས་མཚན་པ་ལས་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི། ལོགས་སུ་འཕྲོས་པས་རྡོ་རྗེའི་ར་བ། སྟེང་དུ་
འཕྲོས་པས་རྡོ་རྗེའི་གུར། གུར་གྱི་འོག་རྭ་བའི་སྟེང་དུ་རྡོ་རྗེའི་བླ་རེ་སྟེ་ཐམས་ཅད་ཀྱང་བར་མཚམས་མེད་པ་དུམ་བུ་གཅིག་ཏུ་གྱུར་པའི་ཕྱི་རོལ་ཏུ་རྡོ་རྗེའི་མེ་ཁ་དོག་སྣ་ལྔ་པས་བསྐོར་བའི་ནང་དུ་རིན་པོ་ཆེ་དུ་མ་ལས་བྱས་པའི་ས་གཞི་
གསེར་གྱི་བྱེ་མ་བདལ་བར་གྱུར། ཨོཾ་ཙཱ་ལ་བའི་ཧཱུཾ་སཱཧཱ། དེའི་སྟེང་དུ་འོ་མའི་རྒྱ་མཚོ་ཆེན་པོ་ཉ་ལྕིབས་ལ་སོགས་པའི་སྐྱོན་དང་བྲལ་བ། པདྨ་དང་ཨུཏྤལ་ལ་སོགས་པའི་མེ་ཏོག་གིས་བརྒྱན་པ། རིན་པོ་ཆེའི་བྱའི་ཚོགས་མང་པོ་
ལྡིང་བར་གྱུར། ཨོཾ་བི་མ་ལ་དྷ་ཧ་ཧཱུཾ། དེའི་དབུས་སུ་གྲུ་བཞི། ངོས་བཞི་ནས་གསེར་དང་དངུལ་དང། ཨིནྡྲ་ནཱི་ལ་དང་སྦུར་ལོང་ལས་བྱས་པའི་ཐེམ་སྐས་ཀྱི་ཕྲེང་བས་བརྒྱན་པ། མཐའ་ཐོག་ཐག་དཔག་བསམ་གྱི་ཤིང་

[014A]༄༅། །ལེགས་པར་འཁྲུངས་པ་ལ་རྣམ་པར་རྒྱལ་བའི་བ་དན་སྟོང་འཕུར་བས་བརྒྱན་པ། དེའི་སྟེང་དུ་པདྨའི་སྡོང་བུ་རིན་པོ་ཆེ་དུ་མས་བརྒྱན་པ་རིན་པོ་ཆེ་སྣ་ཚོགས་ཀྱི་འདབ་མ་ཅན་གསེར་གྱི་ཟེ་བ་དང་སྦུར་ལོང་གི་ཟེ་འབྲུ་
དང་ལྡན་པ། སྙིང་པོའི་ཐོག་ལ་དངུལ་གྱི་རི་མོས་བསྐོར་བ་དཔག་ཚད་དུ་མའི་ཁྱོན་ཅན་རི་རབ་ཀྱི་དབུས་བརྟོལ་ནས་བྱུང་བའི་ལྟེ་བར་བཧྲུཾ་ཡོངས་སུ་གྱུར་པ་ལས། ཡེ་ཤེས་ཀྱི་གཞལ་ཡས་ཁང་གྲུ་བཞི་སྒོ་བཞི་པ་ཕྱི་ནས་རིམ་
པ་བཞིན་སྔོ་སེར་དམར་ལྗང་དཀར་བའི་རྩིག་པ་རིམ་པ་ལྔ་དང་ལྡན་པའི་སྟེང་དུ་རིན་པོ་ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་པ་དང་གྲུ་བཞི་པ་ལ་སོགས་པས་སྤྲས་པ། དེའི་སྟེང་ན་གནས་པའི་གསེར་གྱི་སྐ་རགས་བཞིའི་ཕྱི་
ངོས་སུ་ཆུ་སྲིན་གྱི་ཁ་ནས་མུ་ཏིག་གི་དོ་ཤལ་དང་དོ་ཤལ་ཕྱེད་པ་འཕྱང་བ། དེའི་ཕྱི་ངོས་སུ་བྱ་འདབ་ལས་འཕྱང་བའི་རིན་པོ་ཆེའི་ཤར་བུ། དེའི་སྟེང་ན་པདྨ་འདབ་མ་ཕྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་
བུམ་པ་ནས་འཐོན་པའི་རྒྱལ་མཚན་དང་བ་དན་བརྒྱད་བརྒྱད་ཀྱིས་མཛེས་པར་བྱས་པ། ཕྱིའི་སྟེང་ན་ཟུར་བཞི་ལ་གདུགས་བཞིས་བརྒྱན་པ། རྩིག་པའི་འགྲམ་ནས་འདོད་ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་སྟབས་
དང་ཁ་དོག་སྣ་ཚོགས་པའི་ལྷ་མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་ཁྱུད་ཀྱི་ཕྱིའི་མཚམས་དང་རྩིག་པའི་ཕྱི་ནང་གི་ཟུར་བཞིར་ཟླ་བ་ཕྱེད་པ་ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེས་བརྒྱན་པ། སྒོ་བཞི་སོ་སོའི་

[014B] རྟ་བབས་ཀྱི་
གཡས་གཡོན་དུ་བུམ་པ་བཟང་པོ་ལས་སྐྱེས་པའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་དང། བར་བར་དུ་གྲུབ་པ་ཐོབ་པ་དང། སྤྲིན་གྱི་གསེབ་ནས་བྱུང་བའི་ལྷ་མེ་ཏོག་གི་ཕྲེང་བ་བཟུང་བ་རྣམས་ཀྱིས་ཀུན་ནས་
མཛེས་པར་བྱས་པ། ནང་ཀ་བ་བརྒྱད་ཀྱིས་བཏེགས་པའི་རྡོ་རྗེའི་གདུང་གིས་མཛེས་པར་ཕུབས་པའི་རྩེ་མོ་རྡོ་རྗེ་ནོར་བུ་རིན་པོ་ཆེའི་ཏོག་གིས་སྤྲས་པའི་ནང་གི་ཤར་སྔོ། ལྷོ་སེར། ནུབ་དམར། བྱང་ལྗང། དབུས་དཀར་བའི་ནང་དུ་སྣ་
ཚོགས་པདྨ་འདབ་མ་བརྒྱད་པའི་ལྟེ་བ་དང་འདབ་མ་རྣམས་ཀྱི་སྟེང་དང་དེའི་ཕྱི་རོལ་གྱི་མཚམས་བཞིར་སྣ་ཚོགས་པདྨ་དང་ཟླ་བའི་གདན། སྒོ་བཞིར་སྣ་ཚོགས་པདྨ་དང་ཉི་མའི་གདན། ན་མསརྦྦ་ཏ་ཐཱ་ག་ཏཱ་ནཱཾ་སརྦ་ཐཱ་ཁཾ་ཨུདྒ་ཏེ་སྥ་ར་ཎ་ཧི་མཾ་
ག་ག་ན་ཁཾ་སཱཧཱ། སྟེང་དུ་བླ་བྲེ་ཡང་སྐད་ཅིག་གིས་བྱུང་བར་གྱུར། ཨོཾ་སརྦ་ཏ་ཐཱ་ག་ཏཱོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་སཱཧཱ། ཞེས་པའི་སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པར་གྱུར། ཟླ་བའི་སྟེང་དུ་སྔགས་ཀྱི་གདངས་ཀྱི་རྣམ་
པ་ནམ་མཁའ་ལ་གྲག་པ་དེ་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ་ལྟར་ཡིག་འབྲུ་བྲིས་པའི་རྣམ་པ་ཅན་དུ་འཁོད་པ་ཡོངས་སུ་གྱུར་པ་ལས། གདུགས་དཀར་པོའི་ཏོག་ལ་ཨོཾ་ཡིག་གིས་མཚན་པའི་མཐར། ཨོཾ་སརྦ་

[015A]༄༅། །ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་སཱཧཱ། ཞེས་པས་མཚན་པར་གྱུར། ཟླ་བ་ཕྱག་མཚན་སྔགས་དང་བཅས་པ་ལས་འོད་ཟེར་སྣ་ཚོགས་བྱུང་བའི་རྩེ་མོ་ལ་གདུགས་དཀར་མོ་ཅན་གྱི་ལྷའི་གཟུགས་དཔག་
ཏུ་མེད་པ་བྱུང་ནས་ནམ་མཁའི་དབྱིངས་ཐམས་ཅད་ཁྱབ་པར་བྱས། རྒྱལ་བ་ཐམས་ཅད་ལ་མཆོད་པའི་སྤྲིན་ཆེན་པོ་སྤྲུལ་པས་ལེགས་པར་མཆོད། གཞན་ཡང་སྤྲིན་ཆེན་པོ་སྤྲུལ་པ་ལས་བདུད་རྩིའི་ཆར་རྒྱུན་བབས་པས་དམྱལ་
བ་ལ་སོགས་པའི་འགྲོ་བ་ཐམས་ཅད་ཀྱི་སྡུག་བསྔལ་གྱི་མེ་རྣམས་ཞི་ཞིང་དེ་རྣམས་བདེ་བས་ཚིམ་པར་བྱས་ནས། ལྷའི་སྐུ་དང་བཅས་པའི་འོད་ཟེར་སླར་ལོག་ཟླ་བའི་དཀྱིལ་འཁོར་ཕྱག་མཚན་སྔགས་དང་བཅས་པ་ལ་ཞུགས་
པ་ཡོངས་སུ་གྱུར་པ་ལས། དབུས་སུ་སེང་གེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲིའི་སྟེང་དུ་སྣ་ཚོགས་པདྨ་དང་ཟླ་བའི་གདན་ལ་དྲིན་ཅན་རྩ་བའི་བླ་མ་དང་གཉིས་སུ་མེད་པའི་བཅོམ་ལྡན་འདས་མ་གདུགས་དཀར་མོ་ཅན་
རྡོ་རྗེ་གཙུག་ཏོར་ཕྱིར་ཟློག་པ་ཆེན་མོ་སྤྲུལ་པའི་དབུ་སྟོང་མངའ་བ། ཕྱག་སྟོང་མངའ་བ། སྤྱན་བྱེ་བ་བརྒྱ་སྟོང་མངའ་བ་མི་ཕྱེད་འབར་བའི་མཚན་རྟགས་ཅན། རྡོ་རྗེ་ཡངས་པ་ཆེན་མོ་ས་གསུམ་གྱི་དཀྱིལ་འཁོར་ལ་མངའ་མཛད་མ་
སྐུ་མདོག་དཀར་མོ་སྒེག་པ་དང་དཔའ་བའི་ཉམས་ཅན་གྱི་རྩ་ཞལ་ཉིས་བརྒྱ་དཀར་པོ། འཇིགས་སུ་རུང་བ་དང་རྒོད་པའི་ཉམས་ཅན་གྱི་གཡས་ཞལ་ཉིས་བརྒྱ་སེར་པོ། གཤེ་བ་དང་རྔམས་པའི་ཉམས་ཅན་གྱི་རྒྱབ་ཞལ་ཉིས་བརྒྱ་དམར་

[015B] སྙིང་རྗེ་བ་དང་ཞི་བའི་ཉམས་ཅན་གྱི་གཡོན་ཞལ་ཉིས་བརྒྱ་ལྗང་གུ། ངོ་མཚར་བ་དང་དྲག་པོའི་ཉམས་ཅན་གྱི་སྟེང་ཞལ་ཉིས་བརྒྱ་སྔོན་པོ། ཞལ་རེ་རེ་ཡང་སྤྱན་གསུམ་གསུམ་དང་ལྡན་ཞིང་དབུ་རེ་རེ་ལ་ཁྲོ་བོའི་རྡོ་རྗེ་འབར་བས་
མཚན་པ། དབུའི་སྟེང་དུ་གདུང་བདུན་བདེ་གཤེགས་བཅུ་སོགས་ཡང་དག་པར་རྫོགས་པའི་སངས་རྒྱས་བྱེ་བ་ཕྲག་བདུན་གྱི་ཅོད་པན་འཆང་བ། ཕྱག་གཡས་གཡོན་གྱི་དང་པོས་འཁོར་ལོ་དང་བཅས་པའི་སྐྱབས་སྦྱིན་དང་མདའ་
དང་བཅས་པའི་གདུགས་དཀར་པོའི་ཡུ་བ་ཐུགས་ཀར་འཛིན་པ། གཡས་གཡོན་གྱི་ཕྱག་ལྷག་མ་དགུ་བཅུ་རྩ་དགུ་ན་འཁོར་ལོ་དང་མངའ་གཡས་ཀྱི་ལྷག་མ་བཞི་བརྒྱས་རྡོ་རྗེ། རིན་པོ་ཆེ། པདྨ། སྣ་ཚོགས་རྡོ་རྗེ་རྣམས་བརྒྱ་
ཕྲག་རེ་རེ་བཞིན་ཅིང། གཡོན་གྱི་ཕྱག་ལྷག་མ་བཞི་བརྒྱས་གཞུ། རལ་གྲི། ཞགས་པ། ལྕགས་ཀྱུ་རྣམས་བརྒྱ་ཕྲག་རེ་རེ་འཛིན་པ། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་ཅིང་དར་གྱི་སྟོད་གཡོགས་དང་སྨད་གཡོགས་མཛེས་པར་
གསོལ་བ། ཞབས་གཡས་ལྔ་བརྒྱ་བརྐྱངས་པས་རྒྱལ་པོའི་ཆད་པའི་འཇིགས་པ་ལ་སོགས་པ་འཇིགས་པ་ཆེན་པོ་ཐམས་ཅད་གནོན་པར་མཛད་ཅིང། གཡོན་ལྔ་བརྒྱ་བསྐུམས་པས་མདངས་འཕྲོག་པ་ལ་སོགས་པའི་གདོན་
ཐམས་ཅད་འཇོམས་པར་མཛད་པ། སྐུའི་ཆ་ཐམས་ཅད་ལ་ཟུར་གྱིས་བལྟ་བ་དང། ཆེར་བགྲད་པ་དང། གློག་ལྟར་འགྱུ་བ་དང། དྲག་ཏུ་གཟིར་བ་ལ་སོགས་པའི་སྤྱན་བྱེ་བ་བརྒྱ་སྟོང་མངའ་བ། གར་གྱི་ཉམས་དགུ་དང་ལྡན་

[016A]༄༅། །ཞིང་བ་སྤུའི་བུ་ག་ཐམས་ཅད་ནས་བསྐལ་པའི་མེ་ལྟ་བུའི་རྡོ་རྗེའི་མེ་འོད་རབ་ཏུ་འབར་བས་ས་གསུམ་གྱི་དཀྱིལ་འཁོར་རྒྱས་པར་འགེངས་པས་སེམས་ཅན་ཐམས་ཅད་འཇིགས་པ་མ་ལུས་པ་ལས་སྐྱོབ་པའི་
བདག་ཉིད་ཅན་དུ་གྱུར། དེའི་ཐུགས་ཀར་པད་ཉིའི་སྟེང་དུ་གཞན་གྱིས་མི་ཐུབ་མ་ནག་མོ་ཞལ་གཅིག་ཕྱག་གཉིས་ཀྱི་གཡས་རྡོ་རྗེ་དང། གཡོན་སྡིགས་མཛུབ་མཛད་པ། རིན་པོ་ཆེའི་རྒྱན་གྱིས་བརྒྱན་ཅིང་གཡོན་བརྐྱང་གི་
སྟབས་ཀྱིས་བཞུགས་པ། ཤར་གྱི་པད་འདབ་ལ་གཏུམ་ཆེན་མ་དཀར་མོ་ཕྱག་གཡས་རྡོ་རྗེ་འཛིན་པ། ལྷོའི་པད་འདབ་ལ་འབར་བ་ཆེན་མོ་སེར་མོ་ཕྱག་གཡས་རིན་པོ་ཆེ་འཛིན་པ། ནུབ་ཀྱི་པད་འདབ་ལ་གོས་དཀར་མོ་
དཀར་ལ་དམར་བའི་མདངས་ཅན་ཕྱག་གཡས་པདྨ་འཛིན་པ། བྱང་གི་པད་འདབ་ལ་སྒྲོལ་མ་ལྗང་གུ་ཕྱག་གཡས་སྣ་ཚོགས་རྡོ་རྗེ་འཛིན་པ། བྱང་ཤར་གྱི་འདབ་མར་རྒྱལ་བའི་རྡོ་རྗེ་མ་སྔོན་མོ་ཕྱག་གཡས་དབྱུག་པ་འཛིན་པ་
ཤར་ལྷོའི་འདབ་མར་པདྨའི་མངོན་མཚན་ཅན་སེར་མོ་ལྕགས་ཀྱུ་འཛིན་པ། ལྷོ་ནུབ་ཀྱི་འདབ་མར་གཞན་གྱིས་མི་ཐུབ་མ་དམར་མོ་ཕྱག་གཡས་རྡོ་རྗེའི་ཕྲེང་བ་འཛིན་པ། ནུབ་བྱང་གི་འདབ་མར་རྡོ་རྗེ་མཆུ་ཅན་མ་ལྗང་གུ་ཕྱག་གཡས་
རལ་གྲི་འཛིན་པ། ཐམས་ཅད་ཀྱང་ཕྱག་གཡོན་སྡིགས་མཛུབ་མཛད་ཅིང་ཡིད་ཙམ་ཁྲོས་པ་པདྨ་དང་ཟླ་བའི་གདན་ལ་སེམས་དཔའི་སྐྱིལ་མོ་ཀྲུང་གིས་བཞུགས་པའོ། །བྱང་ཤར་གྱི་གྲྭར་ཞི་བའི་ལྷ་མོ་དཀར་མོ་ཕྱག་གཡས་བདུག་སྤོས་

[016B] ཤར་ལྷོའི་གྲྭར་གསེར་ཕྲེང་ཅན་མ་སེར་མོ་ཕྱག་གཡས་མེ་ཏོག་གི་ཕྲེང་བ་འཛིན་པ། ལྷོ་ནུབ་ཀྱི་གྲྭར་དཀར་ཆེན་འབར་མ་དཀར་ལ་དམར་བའི་མདངས་ཅན་ཕྱག་གཡས་མར་མེའི་སྡོང་བུ་འཛིན་པ། ནུབ་བྱང་གི་གྲྭར་
འཕགས་མ་སྒྲོལ་མ་མ་རྒད་ཀྱི་མདོག་ཅན་ཕྱག་གཡས་དྲིའི་དུང་ཕོར་འཛིན་པ། དེ་བཞི་ཀའང་གཡོན་སྡིགས་མཛུབ་མཛད་ཅིང་པད་ཟླའི་གདན་ལ་སེམས་དཔའི་སྐྱིལ་མོ་ཀྲུང་གིས་བཞུགས་པ་ཞི་བའི་ངང་ཚུལ་ཅན་ནོ། །ཤར་སྒོར་
རྡོ་རྗེ་ལུ་གུ་རྒྱུད་མ་སྔོན་མོ་ཕྱག་གཡས་ལྕགས་ཀྱུ་འཛིན་པ། ལྷོ་སྒོར་རྡོ་རྗེ་གཞོན་ནུ་མ་སེར་མོ་ཕྱག་གཡས་ཞགས་པ་འཛིན་པ། ནུབ་སྒོར་ལག་ན་རྡོ་རྗེ་མ་དམར་མོ་ཕྱག་གཡས་ལྕགས་སྒྲོག་འཛིན་པ། བྱང་སྒོར་རིན་ཆེན་རྡོ་རྗེ་
མ་ལྗང་གུ་ཕྱག་གཡས་དྲིལ་བུ་འཛིན་པ། བཞི་ཀའང་གཡོན་སྡིགས་མཛུབ་མཛད་ཅིང་པད་ཉིའི་གདན་ལ་སེམས་དཔའི་སྐྱིལ་མོ་ཀྲུང་གིས་བཞུགས་ཤིང་ཅུང་ཟད་ཁྲོས་པའི་ངང་ཚུལ་ཅན། འཁོར་གྱི་ལྷ་ཐམས་ཅད་ཀྱང་ཞལ་གཅིག་
ཕྱག་གཉིས་མ་རིན་པོ་ཆེའི་རྒྱན་གྱིས་བརྒྱན་ཅིང་ལྷ་རྫས་ཀྱི་སྟོད་གཡོགས་དང་སྨད་གཡོགས་བཟང་པོ་བསྣམས་པའོ། །ཕྱིའི་ཁོར་ཡུག་ལ་འཇིག་རྟེན་སྐྱོང་བ་བཅུ། རྒྱལ་པོ་ཆེན་པོ་བཞི། ལེགས་ལྡན་མཆེད་གསུམ། གཟའ་ཆེན་པོ་
བརྒྱད། རྒྱུ་སྐར་ཉི་ཤུ་རྩ་བརྒྱད། ལྷ་ཆེན་པོ་བརྒྱད། ཀླུ་ཆེན་པོ་བརྒྱད། འཇིགས་བྱེད་ཆེན་མོ་དགུ་རྣམས་རང་རང་གི་རྒྱན་ཆ་ལུགས་དང། ཕྱག་མཚན་འཛིན་པ་སྟེ། རང་རིགས་ཀྱི་འཁོར་དཔག་ཏུ་མེད་པས་བསྐོར་བ། ལྷ་ཐམས་ཅད་ཀྱི་
[017A]༄༅། །སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་པར་ཨཱལས་པདྨ་དམར་པོའི་ལྟེ་བར་ཨཱས་མཚན་པ། ཐུགས་ཀར་ཧཱུཾ་ལས་རྡོ་རྗེ་སྔོན་པོའི་ལྟེ་བར་ཧཱུཾ་གིས་མཚན་པ། ཨོཾ་སརྦ་
ཏ་ཐཱ་ག་ཏཱ་ཨུཏྦྷ་ཝ་ཡེ་སཱཧཱ།  ཞེས་གནས་ལྔར་དེ་བཞིན་གཤེགས་པའི་རིགས་ཀྱི་དམ་རྒྱ་འཆའ།  རང་གི་ཐུགས་ཀའི་ཧཱུཾ་ལས་འོད་འཕྲོས། འཕགས་མ་གདུགས་དཀར་ཅན་གྱི་ལྷ་ཚོགས་ཐམས་ཅད་སྤྱན་དྲངས། མ་ལུས་སེམས་ཅན་
ཀུན་གྱི་མགོན་གྱུར་ཅིང།  ཞེས་པ་ནས།  གནས་འདིར་གཤེགས་སུ་གསོལ།  ཞེས་པའི་བར་ལན་གསུམ་བརྗོད་དེ་སྤྱན་དྲངས།  ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  ཞེས་པས་མཆོད་ཡོན་འབུལ།  ཛཿ་
ཧཱུཾ་བཾ་ཧོཿ་དམ་ཚིག་པ་སོ་སོ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཏིང་ངེ་འཛིན་སེམས་དཔའ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཨོཾ་སརྦ་ཏ་ཐཱ་ག་ཏཱ་ཨརྒྷཾ་ སོགས་ཀྱིས་མཆོད།  དེ་བཞིན་གཤེགས་
པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་
བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར་བས། ལུས་ཐམས་ཅད་གང། བདེ་བ་ཆེན་པོ་མྱོང། དྲི་མ་ཐམས་ཅད་དག་ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་

[017B] འཁོར་རྣམས་ལ་གཙོ་མོས་དབུ་བརྒྱན་པར་གྱུར།  ཅེས་བརྗོད། དཀྱིལ་འཁོར་གྱི་མཆོད་པ་རྣམས།  ཙཎྜ་མཧཱ་རོ་ཥ་ ་བསངས།  སྭ་བྷཱ་ཝ་ ་སྦྱངས།  སྟོང་པའི་ངང་ལས་བཧྲུཾ་ལས་རིན་པོ་
ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དྲངས་
ཤིང་ཐོགས་པ་མེད་པ་ནམ་མཁའ་དང་མཉམ་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱཧཱུཾ།  དེ་བཞིན་དུ་སྦྱར་ཏེ།  པཱ་དྱཾ། པུཥྤེ། དཧུ་པེ། ཨཱ་ལོ་ཀེ་གནྡྷེ། ནཻ་ཝི་དྱ། ཤཔྟ། རཱུ་པ། ཤཔྟ། གནྡྷེ། ར་ས་
སྤརཤ་ཨཱ་ ཧཱུཾ་གིས་བྱིན་གྱིས་བརླབས་ལ།  ཡན་ལག་བརྒྱད་ལྡན་ལྷ་ཡི་གངྒཱ་སོགས། །ཕྱོགས་དུས་ཀུན་ན་མཆོད་ཡོན་ཅི་མཆིས་པ། །བཅོམ་ལྡན་གདུགས་དཀར་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་
དུ་གསོལ། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ཤིན་ཏུ་རྣམ་དག་དྲི་མེད་ཡིད་འོང་བའི། །ཕྱོགས་དུས་ཀུན་ན་ཞབས་བསིལ་ཅི་མཆིས་པ། །བཅོམ་ལྡན་གདུགས་དཀར་ལྷ་ཚོགྶ་བཞེས་
ནས་བདག་ལ་ཨོཾ་སརྦ་པཱ་དྱཾ་པྲ་ཏཱི་ཙྪ་ཧཱུཾ་སཱཧཱ། འདབ་སྟོང་རབ་རྒྱས་པདྨ་དཀར་པོ་སོགས། །ཕྱོགས་དུས་ཀུན་ན་མེ་ཏོག་བཅོམ་ལྡན་གདུགས་དྐར་བཞེས་ནས་ཨོཾ་སརྦ་པུཥྤེ་མ་ལ་ཡ་ཡི་ཙནྡན་དྲི་

[018A]༄༅། །ལ་སོགས། །ཕྱོགས་དུས་ཀུན་ན་བདུག་སྤོས་བཅོམ་ལྡན་བཞེས་ནས་ཨོཾ་སརྦ་དཧུ་པེ་མུན་པ་ཀུན་སེལ་རྩི་བཅུད་སྒྲོན་མེ་སོགས། །ཕྱོགས་དུས་ཀུན་ན་སྣང་གྶལ་བཅོམ་ལྡན་བཞེས་
ནས་ཨོཾ་སརྦ་ཨཱ་ལོ་ཀེ་ཙནྡན་གུར་གུམ་དྲིས་བསྒོས་སྤོས་ཆུ་སོགས། །ཕྱོགས་དུས་ཀུན་ན་དྲི་ཆབ་བཅོམ་ལྡན་བཞེས་ནས་ཨོཾ་སརྦ་གནྡྷེ་དཀར་གསུམ་མངར་གསུམ་བདུད་རྩིའི་ཟས་ལ་སོགས། །
ཕྱོགས་དུས་ཀུན་ན་ཞལ་ཟས་བཅོམ་ལྡན་བཞེས་ནས་ཨོཾ་སརྦ་ནཻ་ཝི་དཡ་ཡན་ལག་དྲུག་ལྡན་ལྷ་ཡི་སིལ་སྙན་སོགས། །ཕྱོགས་དུས་ཀུན་ན་རོལ་མོ་བཅོམ་ལྡན་བཞེས་ནས་ཨོཾ་སརྦ་ཤཔྟ་
གཟུགས་བརྙན་ཀུན་གསལ་རིན་ཆེན་བཻ་ཊཱུར་སོགས། །ཕྱོགས་དུས་ཀུན་ན་གཟུགས་མྖོག་བཅོམ་ལྡན་བཞེས་ནས་ཨོཾ་སརྦ་རཱུ་པ་དཔག་བསམ་ལས་བྱུང་བརྗོད་བྲལ་དབྱངས་ལ་སོགས། །ཕྱོགས་དུས་ཀུན་
ན་སྒྲ་སྙན་བཅོམ་ལྡན་བཞེས་ནས་ཨོཾ་སརྦ་ཤཔྟ་ཡིད་འོད་ཙནྡན་དཀར་པོའི་དྲི་ལ་སོགས། །ཕྱོགས་དུས་ཀུན་ན་དྲི་མྖོག་བཅོམ་ལྡན་བཞེས་ནས་ཨོཾ་སརྦ་གནྡྷེ་སྟོང་གསུམ་སྙིང་པོ་ཚངས་གནས་བདུད་
རྩི་སོགས། །ཕྱོགས་དུས་ཀུན་ན་རོ་མྖོག་བཅོམ་ལྡན་བཞེས་ནས་ཨོཾ་སརྦ་ར་ས་སྲབ་འཇམ་པཉྩ་ལི་ཀའི་གོས་ལ་སོགས། །ཕྱོགས་དུས་ཀུན་ན་རེག་མྖོག་བཅོམ་ལྡན་བཞེས་ནས་ཨོཾ་སརྦ་སྦརབ་

[018B]རིན་ཆེན་བདུན་གྱིས་ལྷ་ཡི་ལམ་བཀང་སྟེ། །བཅོམ་ལྡན་བཞེས་ནས་ཨོཾ་སརྦ་མཧཱ་སཔྟ་རཏྣ་མི་ཤིས་ཀུན་སེལ་ཕུན་ཚོགས་མཆོག་སྟེར་བ། །བཀྲ་ཤིས་རྫས་ཀྱིས་ལྷ་ཡི་
ལམ་བཀང་སྟེ། །བཅོམ་ལྡན་གདུགས་དཀར་ལྷ་ཚོགས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝཱ་ར་ཨཥྜ་མངྒ་ལ་པྲ་ཏཱི་ཙྪ་ཧཱུཾ་སཱཧཱ། སྣ་ཚོགས་དབང་བོའི་
གཞུ་ལྟར་རབ་བཀྲ་ཞིང། །གང་ལ་རེག་བདེ་བའི་རྒྱུར་འགྱུར་བ། །གོས་བཟང་རིན་ཆེན་བདག་བློ་སྦྱང་ཕྱིར་འབུལ། །བཟོད་པ་དམ་པའི་གོས་ཀྱིས་བརྒྱན་པར་ཤོག་ཨོཾ་བཛྲ་ལཱ་སྟ་ཡེ་ཨཱཧཱུཾ་སཱཧཱ། རྒྱལ་བ་མཚན་དཔེའི་རང་
བཞིན་རྒྱན་ལྡན་ཕྱིར། །རྒྱན་གཞན་དག་གིས་བརྒྱན་པར་མི་འཚལ་ཡང། །རིན་ཆེན་རྒྱན་མཆོག་ཕུལ་བས་འགྲོ་ཀུན་གྱིས། །མཚན་དཔེས་བརྒྱན་པའི་སྐུ་ལུས་ཐོབ་པར་ཤོག་ཨོཾ་བཛྲ་ཨ་ལངྒ་ར་ཝ་པུ་ཥ་ནི་ཨཱཧཱུཾ་
སཱཧཱ། བརྩེ་བའི་ཁོར་ཡུག་སྙན་པའི་བ་དན་དང། །ཏིང་འཛིན་བླ་རེ་སྤོབས་པའི་འོད་གསལ་བ། །མཆོག་རྐྱེན་འོས་པའི་ཉེར་མཁོ་འདི་དག་འབུལ། །སྐྱེ་བོས་རྣམ་དག་ཡེ་ཤེས་ཐོབ་པར་ཤོག་ཨོཾ་བཛྲ་མཧཱ་བའུ་ཛ་མེ་གྷ་ཨཱཧཱུཾ་སཱཧཱ་
རིན་ཆེན་མཛེས་པའི་བཀྲ་ཤིས་བུམ་པ་འདི། །སྣ་ཚོགས་བཅུད་ཀྱིས་བཀང་སྟེ་ཕུལ་བ་ཡིས། །ལས་དང་ཉོན་མོངས་དྲི་མ་ཀུན་བྱང་ནས། །བྱང་ཆུབ་སེམས་ཀྱི་རླན་གྱིས་བརླན་པར་ཤོག་ཨོཾ་བཛྲ་ཀ་ལ་ཤ་ཨཱཧཱུཾ་སཱཧཱ། ཞེས་

[019A]༄༅།  །མཆོད་པ་རྣམས་འབུལ། གཞན་ཡང་དཀྱིལ་འཁོར་གྱི་ལྷ་ཚོགས་ལ་སོགས་པ་རྒྱལ་བ་སྲས་བཅས་ཐམས་ཅད་ཀྱི་སྤྱན་སྔར་མཆོད་པའི་བྱེ་བྲག་སྣ་ཚོགས་པའི་སྤྲིན་གྱི་ཕུང་པོ་བསམ་གྱིས་མི་ཁྱབ་པ་བྱུང་བར་བསམས་ནས་ལག་པ་གཉིས་ཐལ་མོ་ཁོད་
སྟོང་དུ་སྦྱར་བ་སྤྱི་བོར་བཞག་ནས།  སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་མཐུ་དང། ཆོས་ཀྱི་དབྱིངས་བྱིན་གྱི་མཐུ་དང། བདག་གི་བསོད་ནམས་དང་ཡེ་ཤེས་དང་སྨོན་ལམ་གྱི་མཐུ་དང། དམ་པའི་ཆོས་ཀྱི་དབྱིངས་ཀྱི་
ཁྱབ་པའི་མཆོད་པ་ཆེན་པོའི་སྤྲིན་ཆེན་པོ་དང། རྒྱན་དམ་པ་དང། བསྟོད་པ་སྣ་ཚོགས་པ་རྣམས་འཕགས་པ་ཐམས་ཅད་ཀྱི་འཁོར་གྱི་དཀྱིལ་འཁོར་དུ་འབྱུང་ཞིང་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབ་པར་གྱུར་
ཅིག་ ༑ཅེས་པ་དང།  ན་མསཾནྟ་བུདྡྷ་ནཱཾ། ཨ་བཧི་སྨར་ཡེ་སྥ་ར་ཎ་ཨི་མཾ་ག་ག་ན་ཁཾ་དྷརྨ་དྷཱ་ཏུ་ཨཱ་ཀཱ་ཤཱ་ཡ་ས་མནྟཱ་ཡ་སརྦ་ཏ་ཐཱ་ག་ཏ་པ་རི་ཤུདྡྷ་མཎྜ་ལེ། མ་མ་པྲ་ཎི་དཧི་པཱུ་ཛ་ན་མ་པ་ལེན་དྷརྨ་དྷཱ་ཏུ་ཨ་དྷིཥྛ་ན་པ་ཙ་ཧཱུཾ་ཕཊ།  ཅེས་པའི་སྔགས་
ལན་གསུམ་བརྗོད། འདི་ནི་སློབ་དཔོན་སངས་རྒྱས་གསང་བའི་ཕྱག་རྡོར་སྒྲུབ་ཐབས་ལས་འབྱུང་ལ། ཕན་ཡོན་ཡང་དེ་ཉིད་ལས། དེ་ལྟར་མཆོད་པའི་སྤྲིན་ཆེན་པོ་འཕགས་པ་ཐམས་ཅད་ཀྱི་དཀྱིལ་འཁོར་དུ་དེ་བཞིན་དུ་གནས་པར་འགྱུར་བར་ཡིད་ཆེས་པར་བྱའོ་ཞེས་བཅོམ་ལྡན་
འདས་ཀྱིས་གསུངས་སོ། །ཞེས་མཆོད་པའི་སྤྲིན་འབྱུང་བར་བྱེད་པའི་སྔགས་དེ་བཟླས་པས་སངས་རྒྱས་ཀྱི་ཞིང་ཐམས་ཅད་དུ་མཆོད་སྤྲིན་ངེས་པར་འབྱུང་བར་གསུངས་པ་ལྟར་ཡིན་ལ། མ་བྱས་ཀྱང་ཆད་པའི་སྐྱོན་མེད་དོ། །དེ་རྗེས།  རྒྱལ་བ་བྱེ་བ་བདུན་དང་འཕགས་

[019B]  ཞེས་པ་ནས།  བདེ་མཆོག་གདུགས་དཀར་ཅན་གྱི་བཀྲ་ཤིས་ཤོག་ །ཅེས་པའི་བར་དང།  མགོན་པོ་ཐུགས་རྗེ་ཆེ་ལྡན་པ།  ཞེས་སོགས་ཤླཽ་ཀ་གསུམ་དང།  གཞོན་ནུའི་ཆ་ལུགས་འཆང་བ་པོ། །ཤེས་རབ་སྒྲོན་མེས་
རབ་ཏུ་བརྒྱན། །འཇིག་རྟེན་གསུམ་གྱི་མུན་སེལ་བ། །འཇམ་པའི་དབྱངས་ལ་ཕྱག་འཚལ་ལོ། །སངས་རྒྱས་ཀུན་གྱིས་རབ་ཏུ་བསྔགས། །ཡོན་ཏན་ལྡན་པ་ཀུན་བསགས་པ། །སྤྱན་རས་གཟིགས་ཞེས་མཚན་
གསོལ་བའི། །རྟག་པར་བརྩེ་ལ་ཕྱག་འཚལ་ལོ། །སྟོབས་པོ་ཆེ་ལ་དྲག་ཤུལ་ཆེ། །རིག་སྔགས་རྒྱལ་པོ་དགེ་བ་ཅན། །གདུལ་དཀའ་པོ་དག་འདུལ་བ་པོ། །རྡོ་རྗེ་འཛིན་ལ་ཕྱག་འཚལ་ལོ། །རྒྱལ་བ་ཀུན་གྱི་མཚན་
མཆོག་གཙུག་ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །གཞན་གྱིས་མི་ཐུབ་གཙུག་ཏོར་གདུགས་དཀར་ཞེས། །ཡོངས་སུ་གྲགས་པ་དེ་ལ་ཕྱག་འཚལ་ལོ། །སྤྲུལ་པའི་དབུ་དང་ཕྱག་ནི་སྟོང་མངའ་ཞིང།།
བྱེ་བ་བརྒྱ་སྟོང་སྤྱན་ལྡན་དཔལ་མོ་གང། །ཕས་རྒོལ་འཇོམས་ལ་ཐོགས་མེད་མཐུ་ལྡན་པ། །མི་ཕྱེད་འབར་བའི་རྟགས་ཅན་དེ་ལ་འདུད། །དུག་དང་མཚོན་དང་རྒྱལ་པོའི་གནོད་པ་སོགས། །འདི་ཕྱིའི་གནོད་པ་ཐམས་ཅད་རབ་
བསལ་ནས། །ཕུན་ཚོགས་གོ་འཕང་ཐམས་ཅད་སྩོལ་མཛད་པ། །བཅོམ་ལྡན་འདས་མ་ཁྱོད་ལ་ཕྱག་འཚལ་ལོ། །གཞན་གྱིས་མི་ཐུབ་དྲག་ཤུལ་ཆེ། །གཏུམ་པ་ཆེན་མོ་སྟོབས་ཆེན་མོ། །འབར་བ་ཆེན་མོ་གཟི་བརྗིད་ཆེ། །

[020A]༄༅། །དཀར་ཆེན་འབར་ཕྲེང་གོས་དཀར་མོ། །འཕགས་མ་སྒྲོལ་མ་ཁྲོ་གཉེར་ཅན། །རྒྱལ་བའི་རྡོ་རྗེ་ཕྲེང་ཞེས་གྲགས། །པདྨའི་མངོན་མཚན་རྡོ་རྗེའི་མཚན། །གཞན་གྱིས་མི་ཐུབ་ཕྲེང་བ་ཅན། །རྡོ་རྗེ་མཆུ་ཅན་
རྣམ་སྒེག་མོ། །ཞི་བ་ལྷ་རྣམས་ཀྱིས་མཆོད་མ། །ཞི་བ་གསེར་གྱི་ཕྲེང་བ་ཅན། །དཀར་ཆེན་འབར་བ་གོས་དཀར་མོ། །འཕགས་མ་སྒྲོལ་མ་སྟོབས་མོ་ཆེ། །རྡོ་རྗེ་ལུ་གུ་རྒྱུད་གཞན་དང། །རྡོ་རྗེ་གཞོན་ནུ་རིག་འཛིན་
མ༑ ༑ལག་ན་རྡོ་རྗེ་རིག་གསེར་ཕྲེང། །ལེ་བརྒན་རྩི་དང་རིན་ཆེན་མ། །སྣང་མཛད་རྡོ་རྗེ་གཙུག་ཏོར་གྲགས། །ཕྱག་རྒྱའི་ལྷ་ཚོགས་རྣམས་ལ་འདུད། །གཟི་བརྗིད་ལྡན་ཞིང་སྟོབས་དང་ལྡན། །སྟོབས་པོ་ཆེ་ལ་མཐུ་ཆེ་
བ༑ ༑རང་རང་ཕྱོགས་རྣམས་ལེགས་སྐྱོང་བའི། །ཕྱོགས་སྐྱོང་བཅུ་ལ་ཕྱག་འཚལ་ལོ། །འཇིག་རྟེན་སྐྱོང་བའི་མཐུ་ཆེན་ལྡན། །དྲི་ཟ་གྲུལ་བུམ་ཀླུ་དབང་དང། །གནོད་སྦྱིན་ཚོགས་ལ་མངའ་བསྒྱུར་བའི། །རྒྱལ་ཆེན་
བཞི་ལ་ཕྱག་འཚལ་ལོ།  །ཞེས་བསྟོད་རྗེས།  ན་མསརྦ་བུདྡྷ་བོ་དྷཱི་སཏཱ་ནཾ། སརྦ་ཏྲ་སཾ་ཀུ་རུ་མི་ཏ་ཨ་བི་ཛྙཱར་ཤི་ནི་ན་མོ་སྟུ་ཏེ་སཱཧཱ།  ཞེས་བསྟོད་པ་འབྱུང་བའི་སྔགས་འདི་ལན་བརྒྱ་འགྲུབ་ན་བྱ་ཞིང་མ་བྱས་ཀྱང་ཆད་བའི་སྐྱོན་མེད་དོ། །དེ་ནས་གཙོ་མོའི་
སྔགས་བརྒྱ་རྩ་བརྒྱད་བཟླས་པའི་མཐར་ཡིག་བརྒྱ་བརྗོད། དེ་ནས་གཏོར་མ་འབུལ་བ་ནི།  གཏོར་མ་ཙཎྜ་མཧཱ་རོ་ཥ་ ་བསངས།  སྭ་བྷཱ་ཝ་ ་སྦྱངས།  སྟོང་པའི་ངང་ལས་བཧྲུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་

[020B] ཨོཾ་ཨཱཧཱུཾ།  ལན་གསུམ་གྱིས་བྱིན་གྱིས་བརླབས་ལ།  ལྷ་རྣམས་ཀྱི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་
བར་གྱུར། ཨོཾ་སརྦ་ཏ་ཐཱ་ག་ཏོཥྛ་ཥ་སི་ཏཱ་ཏ་པ་ཏྲེས་པཱ་རི་ཝཱ་ར་བ་ལིཾ་པྲ་ཏཱི་ཙྪ་  ཞེས་ལན་གསུམ་མམ་བདུན་ལ་སོགས་པས་འབུལ།  ཨརྒྷཾ་ སོགས་ཀྱིས་མཆོད།  འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་རྒྱ་མཚོའི་མཆོད་གཏོར་འདི། །
བཅོམ་ལྡན་འཕགས་མ་གདུགས་དཀར་གྱི། །ལྷ་ཚོགས་འཁོར་དང་བཅས་ལ་འབུལ། །བཞེས་ནས་བདག་དང་འགྲོ་ཀུན་ལ། །མཆོག་དང་ཐུན་མོང་དངོས་གྲུབ་སྩོལ།  དེ་ནས་མགོན་པོ་ལེགས་ལྡན་གྱི་གཏོར་མ་བཅོམ་ལྡན་འདས་མའི་གཏོར་
མ་ཇི་ལྟ་བ་བཞིན་བྱིན་གྱིས་བརླབས་ལ།  རང་གི་ཐུགས་ཀའི་ས་བོན་ལས་འོད་ཟེར་འཕྲོས། ལེགས་ལྡན་མཆེད་གསུམ་འཁོར་དང་བཅས་པ་སྤྱན་དྲངས་པའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་
ཤྲཱི་མཧཱ་ཀཱ་ལ་ས་པཱ་རི་ཝཱ་ར་ཨི་དཾ་བ་ལིཾ་ཧ་ཁ་ཁ་ཁཱ་ཧི་ཁཱ་ཧི།  ཞེས་པ་ལན་གསུམ་གྱིས་གཏོར་མ་འབུལ།  ཨོཾ་ཤྲཱི་མཧཱ་ཀཱ་ལ་ས་པཱ་རི་ཝཱ་ར་ཨརྒྷཾ་ ནས་  ཤཔྟ་ འི་བར་གྱིས་མཆོད།  སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུང་
སེམས་དཔའ་ཆེ། །གྲོང་ཁྱེར་སུམ་བརྩེགས་འཇིག་བྱེད་པའི། །ལེགས་ལྡན་འཁོར་དང་བཅས་ལ་བསྟོད། །འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་རྒྱ་མཚོའི་མཆོད་གཏོར་འདི། །མགོན་པོ་འཁོར་དང་བཅས་ལ་འབུལ། །བཞེས་

[021A]༄༅། །ནས་ཞི་རྒྱས་དབང་དྲག་གི་འཕྲིན་ལས་མ་ལུས་བསྒྲུབ་ཏུ་གསོལ།  ཞེས་འཕྲིན་ལས་བཅོལ། ཕྱོགས་སྐྱོད་བཅུ་དང་རྒྱལ་ཆེན་བཞི་སོགས་ཆོས་སྲུང་སྤྱིའི་གཏོར་མ་རྣམས་བསངས། སྦྱངས། བྱིན་གྱིས་བརླབས་ལ།  ཨ་ཀ་ རོ་ཞེས་སོགས་ལན་
གསུམ་གྱིས་བསྡོས་ལ།  འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་རྒྱ་མཚོའི་གཏོར་མ་འདི། །ཕྱོགས་སྐྱོང་རྒྱལ་ཆེན་བཅས་ལ་འབུལ། །བཞེས་ནས་ཞི་རྒྱས་དབང་དྲག་གི་འཕྲིན་ལས་མ་ལུས་བསྒྲུབ་ཏུ་གསོལ།  ཞེས་འཕྲིན་ལས་བཅོལ་
དེ་ནས་གཞི་བདག་གཏོར་མ་བསངས་སྦྱངས་བྱིན་གྱིས་བརླབས་ལ།  སཾ་བྷ་ར་ ་བསྔོ། དེ་བཞིན་གཤེགས་པ་བཞིའི་མཚན་བརྗོད།  འདོད་ཡོན་ལྔ་ལྡན་ཟག་མེད་ཀྱི། །བདུད་རྩི་རྒྱ་མཚོའི་གཏོར་མ་འདི། །ཡུལ་ལྷ་གཞི་བདག་རྣམས་ལ་འབུལ། །
བཞེས་ནས་རུ་ང་མ་མཛད་པར། །སྡོང་གྲོགས་གནས་པོ་བཟང་པོ་མཛོད།  ཅེས་བརྗོད་ལ།  བདག་གི་བསམ་པའི་སྟོབས་དང་ནི།  ཞེས་སོགས་བདེན་སྟོབས་བརྗོད། དེ་ནས་སྒྲུབ་གྲོགས་ལ་ལས་སྔགས་བཟླ་ཞིང་དཀྱིལ་འཁོར་བསྲུང་དུ་བཅུག་ནས་རང་ཉིད་
ཕྱི་རོལ་ཏུ་ཕྱིན། གཏོར་མ་ཆ་གསུམ་ཡི་དྭགས་ཀྱི་གཏོར་མ་ཉེར་སྤྱོད་དང་བཅས་པ་བཤམས་ལ། མཆོད་པ་སྔ་མ་རྣམས་ལྟར་དང། གཏོར་མ་སྔགས་དྲུག་དང་ཕྱག་རྒྱ་དྲུག་གི་སྒོ་ནས་བྱིན་གྱིས་བརླབས་ནས་བདེན་སྟོབས་བརྗོད།  མགོན་པོ་ཀུན་གཤེགས་གདན་ལ་བཞུགས།།
 ཞེས་པ་ནས།  ཨོཾ་རུ་དྲ་ཡེ།  ཞེས་སོགས་ཀྱི་མཐར།  ས་པཱ་རི་ཝཱ་ པྲ་ཝ་ར་  ར་སད་ཀཱ་རཾ་ཨརྒྷཾ་པྲ་ཏཱི་ཙྪ་སཱཧཱ། ག་ཙྪ། ཕྱོགས་སྐྱོད་འཁོར་བཅས་རང་གནས་སུ་གཤེགས་པར་གྱུར།  ཅེས་པའི་བར་དང།  ན་མས་མནྟ་བུདྡྷཱ་ནཱཾ་སརྦ་ཏ་ཐཱ་ག་ཏ་ཨ་ཝ་

[021B] ཨོཾ་སམྦྷ་ར་སམྦྷ་ར་ཧཱུཾ།  ཞེས་པ་ལན་གསུམ་གྱིས་ཡི་དྭགས་ལ་གཏོར་མ་བྱིན། གཏོར་མ་གཙང་སར་བསྐྱལ། དེ་ནས་ཉེ་རེག་བྱ་བ་ནི་རང་ཉིད་ལག་པ་གཉིས་བཀྲུས་ཏེ་ཙོག་ཙོག་པུར་འདུག་ཅིང་སྨྲ་བ་བཅད། ལག་པ་གཉིས་པུས་མོའི་ནང་དུ་འོང་བར་བྱ། ལག་པ་
གཡོན་པའི་མཐིལ་དུ་ཆུ་གཙང་མ་བླུག་པ་ལས་གཡས་པའི་སོར་མོས་བླངས་ཏེ་ཁ་ལ་ལན་མང་དུ་བྱབས། ལན་གཉིས་གསུམ་དུ་རྣ་བུག་གཉིས་དང། མིག་གཉིས། སྣ། ཁ། ལག་པ་གཉིས། ལྟེ་བ། མགོ་རྣམས་ལ་རེག་པའི་རྗེས་སུ། ཆུ་ཧུབ་གསུམ་འཐུངས་ནས་མཆུ་
ལ་ལན་གཉིས་ཕྱི་བར་བྱའོ། །དེ་ནས་ལས་སྔགས་བརྗོད་ཅིང། སློབ་དཔོན་གྱིས་རྟིང་མནན་ནས། ནང་དུ་འོངས་ཏེ་ཤར་སྒོའི་ཐད་ནས་དཀྱིལ་འཁོར་ལ་ཕྱོགས་ཏེ།  རང་ཉིད་སྐད་ཅིག་གིས་ཧཱུཾ་མཛད་སྔོན་པོ་ཞལ་གཅིག་ཕྱག་གཉིས་ཧཱུཾ་མཛད་ཀྱི་ཕྱག་རྒྱ་འཆིང་ཞིང་
གཡོན་བརྐྱང་བའི་སྟབས་ཀྱིས་བཞུགས་པ། རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་གྱི་ནང་དུ་ཐོགས་པ་མེད་པར་ཞུགས་པར་གྱུར་ པར་བསམ། དེ་ནས་རྡོ་རྗེ་གསོར་དྲིལ་བུ་གསིལ་ཏེ་དཀྱིལ་འཁོར་ལ་ལན་གསུམ་བསྐོར་བ་བྱ་ཞིང་དེའི་ཚེ་ཧཱུཾ་
བཞི་པའི་སྔགས་བཟླ་བར་མཁས་གྲུབ་རྗེའི་བདེ་དགྱེས་ཀྱི་དཀྱིལ་ཆོག་གཉིས་ལས་གསུངས་པ་སྔགས་རིམ་སོགས་ཀྱི་དགོངས་པར་གནས་སོ། །དེ་ནས་ཤར་སྒོར་ཕྱོགས་པས་འགྲེངས་ཏེ།  ཨོཾ་མཆོག་ཏུ་བདེ་བའི་སེམས་ནི་རོལ་པར་ལྡན། །སྒེག་པའི་ཕྱག་
གིས་བཅོམ་ལྡན་འདས་ལ་འཁྲིལ། །ཛཧཱུཾ་བཾ་ཧོཧི་ཧི་ཧི་ཧི་ཧཱི། མགོན་པོ་སྙིམ་པའི་མེ་ཏོག་བཞེས་སུ་གསོལ།  ཞེས་བརྗོད་ནས་མེ་ཏོག་གི་ཕྲེང་བ་གཙོ་མོའི་དབུ་ལ་ཕུལ་བར་མོས། དེ་ནས་གཡས་སྐོར་གྱིས་ནུབ་ཏུ་སོང་སྟེ། རྐང་པ་གཡོན་བརྐྱང་

[022A]༄༅། དང༑ ལག་པ་གཉིས་ཧཱུཾ་མཛད་ཀྱི་ཕྱག་  ཨོཾ་བཛྲོད་གྷ་ཌ་ས་མ་ཡེ་པྲ་པེ་ཤ་ཡ་ཧཱུཾ།  ཞེས་བརྗོད་པས་ཕྱག་རྒྱ་དེ་བཀྲོལ་ནས། ཤར་སྒོ་ནང་ནས་ཕྱེ་བར་བསམ། དེ་ནས་གཡས་སྐོར་གྱིས་ཡོངས་ཏེ་བྱང་ནས་ལྷོ་སྒོ་དང། ཤར་ནས་ནུབ་སྒོ་དང་
ལྷོ་ནས་བྱང་སྒོ་རྣམས་སྔར་བཞིན་ཕྱེ་རྗེས་ཤར་སྒོ་ནས།  ཨོཾ་ས་མ་ཡེ་པྲ་བེ་ཤ་ཡཱ་མི།  ཞེས་བརྗོད་ནས་སྔར་ཕུལ་བའི་མེ་ཏོག་གི་ཕྲེང་བ་གར་བྱེད་ཅིང་བླངས་ལ་རང་གི་མ་བོར་བཅིངས་ཏེ་དཀྱིལ་འཁོར་ལ་ཕྱག་བྱས་ལ།  སེམས་ཅན་ཐམས་ཅད་ལ་དངོས་གྲུབ་ཐམས་
ཅད་ཀྱི་བཀའ་དྲིན་སྩོལ་ཅིག་ །ཅེས་གསོལ་བ་གདབ་པོ། །གཉིས་པ་དབང་བསྐུར་བ་ལ་གསུམ། བདག་ཉིད་ཞུགས་ཤིང་དབང་བླངས་ཏེ་བདེན་པའི་བྱིན་རླབས་བྱ་བ། སློབ་མ་བཅུག་ཅིང་དབང་བསྐུར་བ། དཀྱིལ་འཁོར་གྱི་མཇུག་གི་བྱ་བའོ། །དང་པོ་ལ་གཉིས། བདག་ཉིད་
ཞུགས་ནས་དབང་བླང་བ་དང། བདེན་པའི་བྱིན་རླབས་བྱ་བའོ། །དང་པོ་ལ་གཉིས། དཀྱིལ་འཁོར་དུ་འཇུག་པ་དང། ཞུགས་ནས་དབང་བླང་བའོ། །དང་པོ་ལ་གཉིས། དོད་གཡོགས་དང་བཅས་ཏེ་འཇུག་པ་དང། དཀྱིལ་འཁོར་མཐོང་བའི་བདག་ཉིད་དུ་འཇུག་པའོ། །དང་པོ་ལ་
གཉིས། ཡོལ་བའི་ཕྱི་འཇུག་དང། ནང་འཇུག་གོ་དང་པོ་ནི། བདག་འཇུག་གི་མཆོད་པ་རྣམས་བྱིན་གྱིས་བརླབ། རང་ལ་དབང་བསྐུར་བའི་བླ་མ་དང། དཀྱིལ་འཁོར་གྱི་གཙོ་མོ་ངོ་བོ་དབྱེར་མེད་དུ་མོས་པས་རང་ལ་དབང་གི་བྱ་བ་རྣམས་མཛད་པ་དང། རང་དབང་ཞུ་བ་པོའི་སློབ་
མའི་ཚུལ་དུ་མོས་ནས་ཐོག་མར་ཤར་སྒོའི་ཕྱི་རོལ་ཏུ་གནས་པས་དཀྱིལ་འཁོར་དུ་འཇུག་པའི་སྐོར་རྣམས་ཞུ་བའི་ཕྱིར་མཎྜལ་རྒྱས་ལ་འབུལ། སློབ་མ་ལ་དབང་བསྐུར་བའི་ཐབས་ཡིན་ན་ལས་ཐམས་ཅད་བའི་བུམ་པའི་ཆུས་ཁྲུས་དང། མེ་ཏོག་བཀྱེ་བསྡུ་མཎྜལ་ཀྱི་སྔོན་དུ་བྱས་ནས་

[022B] སློབ་མའི་ལུས་ཚད་ཀྱི་ཚོན་སྐུད་སྣ་ལྔ་སློབ་མ་ཙོག་པུར་བསྡད་པའི་མཐིན་པ་ནས་སྐོན་ལ་རྐང་ལག་གི་ཕྲིན་ལག་ལ་བཅིངས། དམིགས་པ་ནི།  བླ་མ་དང་དཀྱིལ་འཁོར་གྱི་གཙོ་
མོ་ཐ་མི་དད་པའི་ཐུགས་ཀ་ནས་ཁྲོ་བོ་འདོད་རྒྱལ་དམར་པོ་ལྕགས་ཀྱུ་དང་ཞགས་པ་ཐོགས་པས་སློབ་མའི་ཉེར་འཚོ་ཐམས་ཅད་ལུས་ལས་ཕྲལ་ནས་ཚོན་སྐུད་ལ་ཐིམ་པར་ བསམ་ཞིང།  ངག་ཏུ་སངས་རྒྱས་ཀྱི་བདེན་པ་དང་
ཆོས་ཀྱི་དགེ་འདུན་གྱི་ཡང་དག་པར་རྫོགས་པའི་སངས་རྒྱས་བྱེ་བ་ཕྲག་བདུན་གྱི་བྱང་ཆུབ་སེམས་དཔའི་དགེ་འདུན་དང་ཉན་ཐོས་ཀྱི་དགེ་འདུན་དང་བཅས་པ་རྣམས་ཀྱི་བྱམས་པ་ལ་སོགས་པའི་བྱང་ཆུབ་སེམས་དཔའ་ཆེན་
པོ་རྣམས་ཀྱི་ལྷའི་དྲང་སྲོང་དམོད་པ་གྲུབ་པ་དང། རིག་སྔགས་འཆང་གྲུབ་པ་རྣམྶ་ལེགས་ལྡན་ནག་པོ་མཆེད་གསུམ་གྱི་ཚངས་པ་དང་དབང་པོ་ལ་སོགས་པ་འཇིག་རྟེན་པའི་ལྷ་མཐུ་བོ་ཆེ་རྣམས་ཀྱི། ཁྱད་པར་དུ་ཡང་
བཅོམ་ལྡན་འདས་མ་འཕགས་མ་གདུགས་དཀར་མོ་ཅན་རྡོ་རྗེ་གཙུག་ཏོར་ཕྱིར་བཟློག་པ་ཆེན་མོ་ཕྱག་རྒྱའི་ཚོགས་དང་བཅས་པ་རྣམས་ཀྱི། མཐུ་ལྡན་དམ་པ་ཆོས་སྐྱོང་བའི་བསྲུང་མ་ཡེ་ཤེས་ཀྱི་སྤྱན་དང་ལྡན་བ་རྣམས་ཀྱི་ཆོས་
གྱི་དབྱིངས་རྣམ་པར་དག་ཅིང་བསླུ་བ་མེད་པའི་བདེན་པ་དང། བདེན་པ་ཆེན་པོའི་བྱིན་གྱིས་བརླབས་ཀྱིས་རྡོ་རྗེ་སློབ་མ་འདི་རྣམས་ཀྱི་ཐོག་མེད་ནས་བསགས་པའི་སྡིག་སྒྲིབ་ཐམས་ཅད་དང། རླུང་མཁྲིས་བད་ཀན་གྱིས་
[023A]༄༅། །བསྐྱེད་པའི་ནད་ཐམས་ཅད་དང། ཉིན་གཅིག་ལ་སོགས་པའི་རིམས་ཐམས་ཅད་དང། ལྷའི་གདོན་དང་ཀླུའི་གདོན་ལ་སོགས་པའི་གདོན་ལ་སོགས་པའི་གདོན་ཐམས་ཅད་དང། རྒྱལ་པོའི་ཆད་པའི་འཇིགས་པ་ལ་སོགས་པའི་
འཇིགས་པ་ཆེན་པོ་བརྒྱད་དང། ཕ་རོལ་གྱི་བྱད་དང་ཕུར་ཁ་ལ་སོགས་པའི་གནོད་པ་དང། མདོར་ན་ཚེ་འདིའི་ལུས་དང་སྲོག་ལ་བར་དུ་གཅོད་པའི་གདོན་བགེགས་དང། མཐོ་རིས་དང་ཐར་པ་ལ་བར་དུ་གཅོད་པའི་ཉེར་འཚེ་ཅི་མཆིས་
པ་ཐམས་ཅད་སློབ་མ་འདི་རྣམས་ཀྱི་ལུས་ངག་ཡིད་གསུམ་ལས་གྲོལ་ནས། ཚོན་སྐུད་ལ་ཐིམ་པར་གྱུར་ཅིག་ །ཅེས་ལན་གསུམ་བརྗོད། དེ་ནས་སློབ་དཔོན་ཕྱག་གཡས་སུ་རལ་གྲི་གཡོན་དུ་ཕུར་བུ་ཐོགས། རལ་གྲི་ཡེ་ཤེས་ཀྱི་རལ་གྲིར་མོས་ཤིང་
དག་ཏུ༑  རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་དང། བཅོམ་ལྡན་འདས་གདུགས་དཀར་མོ་ཅན་ཕྱག་རྒྱའི་ཚོགས་དང་བཅས་པ་རྣམས་ཀྱིས། དེད་འདིར་བདག་གི་སློབ་མ་རྣམས་ལ་མི་དང་མི་
མ་ཡིན་པས་བྱས་པའི་རིག་སྔགས་བཅད་དོ། །ཕུར་བུས་གདབ་པོ།  །ཞེས་པ་ནས།  མི་ཕན་པར་འདོད་པའི་བདག་པོས་བྱས་པའི་རིག་སྔགས་བཅད་དོ། །ཕུར་བུས་གདབ་བོ། །ལྷའི་གདོན་དང་ཀླུའི་གདོན་དང་ ཞེས་པ་ནས།  ཚེར་
མ་འདོན་པའི་གདོན་རྣམས་ཀྱིས་བྱས་པའི་རིག་སྔགས་བཅད་དོ། །ཕུར་བུས་གདབ་པོ། །བཅོམ་ལྡན་འཕགས་མ་གདུགས་དཀར་མོ། །ཉེར་གཅིག་ཕྱག་རྒྱའི་ཚོགས་རྣམས་དང། །རྫོགས་སངས་རྒྱས་དང་རང་རྒྱལ་དང། །

[023B] །འཇིག་རྟེན་སྐྱོང་བའི་གཟི་བརྗིད་དང། །ཚངས་པ་ཁྱབ་འཇུག་མཐུ་སྟོབས་ཀྱིས། །རྡོ་རྗེ་སློབ་མ་འདི་རྣམས་ཀྱི། །བྱད་སྟེམས་ལས་རྣམས་བཅད་པར་བགྱི།  སྙིང་པོའི་མཇུག་ཏུ་སརྦ་ཀརྨ་
ཀ་ཁོརྡྷ་ཚེཚ་དྷ་ནི་ཧཱུཾ་ཕཊ།  ཅེས་བརྗོད་ཅིང་མགྲིན་པ་དང་རྐང་ལག་གི་བར་གྱི་ཚོན་སྐུད་རྣམས་རལ་གྲིས་དུམ་བུ་དུམ་བུར་བཅད་དོ། །དེ་ནས་སྦྱིན་སྲེག་གི་ཐབ་རྒྱས་པ་འམ། བསྡུ་ན་པདྨ་འདབ་བརྒྱད་ཀྱི་དབུས་སུ་ཧཱུཾ་བྲིས་ལ་འོ་མ་ཅན་གྱི་ཤིང་སོར་བརྒྱད་དམ་བཅུ་གཉིས་པ་
བརྩེགས་པའི་མདུན་དུ་མཆོད་བ་རྣམ་པ་ལྔ་དང་འབྲུ་སྣ་ཚོགས་བསྲེག་རྫས་གང་འབྱོར་དང་གཏོར་ཆུ་བཤམས་ལ། ཐབ་བསངས་སྦྱངས།  སྟོང་པའི་ངང་ལས་སྣ་ཚོགས་པདྨའི་ལྟེ་བར་ཧཱུཾ་ལས་མེ་ཐབ་ཟླུམ་པོའི་དབུས་སུ་པད་མ་དང་ཉི་མའི་སྟེང་དུ་ཧཱུཾ་ལས་
རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས། འཕགས་མ་གཞན་གྱིས་མི་ཐུབ་མ་ནག་མོ་ཞལ་གཅིག་ཕྱག་གཉིས་གཡས་རྡོ་རྗེ་ནམ་མཁའ་ལ་འཕྱར་ཞིང། གཡོན་ཐུགས་ཀར་སྡིགས་མཛུབ་མཛད་པ། དར་དང་རིན་པོ་ཆེས་
བརྒྱན་པ། རྡོ་རྗེའི་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ། མགྲིན་པར་ཨཱཐུགྶ་ཀར་ཧཱུཾ། དེ་ལས་འོད་འཕྲོས་བསྒོམས་པ་དང་འདྲ་བའི་ཡེ་ཤེས་པ་དབང་ལྷ་དང་བཅས་པ་སྤྱན་དྲངས། ཛཧཱུཾ་བཾ་ཧོགྙིས་སུ་མེད་པར་
གྱུར༑ དབང་གི་ལྷས་དབང་བསྐུར། རྣམ་སྣང་གིས་དབུ་བརྒྱན་པར་གྱུར། ཨོཾ་ཨཱཧཱུཾ་ གིས་མཆོད་གཏོར་རྣམས་བྱིན་གྱིས་བརླབས་ཏེ། ཉེར་སྤྱོད་ཀྱིས་མཆོད།  ལྷ་མོའི་སྐུ་ལས་མེ་འབར་བས་སློབ་མའི་ཉེར་འཚེ་ཐམས་ཅད་བསྲེགས་པར་

[024A]༄༅། །མོས་ལ། བསྲེག་རྫས་དང་ཚོན་སྐུད་རྣམས་ཐབ་དུ་དོར་ཞིང། རྡོ་རྗེ་སློབ་མའི་མི་མཐུན་པའི་ཕྱོགས་ཐམས་ཅད་པ་ཙ་པ་ཙ་དི་ན་མི་ཀེ་ན་ཧཱུཾ་ཕཊ།  ཅེས་བརྗོད་པ་ཉེར་གཅིག་གི་བར་བྱའོ།  །བཅོམ་ལྡན་འཕགས་མ་ཞེས་པ་ནས་
འདི་རྣམས་ཀྱི། །བྱད་སྟེམས་ལས་རྣམས་ཚིག་གྱུར་ཅིག་ །ཅེས་བརྗོད། དེ་ནས་མཆོད་པ་ཕུལ་ལ།  ཨོཾ་ཁྱེད་ཀྱིས་སེམས་ཅན་དོན་གསོལ། ལྷ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་མེ་འབར་བའི་
རྣམ་པར་གྱུར།  ཅེས་བརྗོད། དེ་ནས་དྲི་མ་འཁྲུ་བ་ནི། ལས་བུམ་གྱི་ཆུས་དཀྱིལ་འཁོར་པའི་ལྷ་རྣམས་མེ་ལོང་དུ་ཤར་བ་ལ།  ཇི་ལྟར་བལྟམས་པ་སོགས་བརྗོད་ཅིང་སྐུ་ཁྲུས་གསོལ་ནས། ཆུ་དེ་སླར་ལས་བུམ་དུ་བླུགས་ལ། དེས་སློབ་མ་ཁྲུད་ཅིང་སྙིང་པོའི་མཇུག་
ཏུ༑ རྡོ་རྗེ་སློབ་མའི་ལུས་ངག་ཡིད་གསུམ་ལ་གནོད་པའི་གདོན་བགེགས་ལོག་འདྲེན་ཐམས་ཅད་ཤནྟི་ཀུ་རུ་སཱཧཱ། ལྷའི་གདོན་ཞེ་ ་པ་ནས།  ཚེར་མ་འདོན་པའི་གདོན་ཐམས་ཅད་ཤནྟིཾ་ཀུ་རུ་སཱཧཱ། ཟས་སུ་མདངས་ཟ་བ་ནས། སྦྱིན་
སྲེག་ཟ་བའི་གདོན་ཐམས་ཅད་ཤནྟིཾ་ཀུ་རུ་སཱཧཱ། ཞེས་བཀྲུ།  དེ་ནས་བྱབས་བ་ནི། སློབ་མ་རྣམས་ཀྱི་ཁར་ཆུ་ཅུང་ཟད་འཛིན་དུ་བཅུག་ལ། རྨ་བྱའི་སྒྲོའི་ཆུན་བོའི་སྟེང་དུ་ཟླ་བ་ལ་གནས་པའི་སྔགས་ཕྲེང་ལས་འོད་འཕྲོས། བཀྲུས་པས་མ་
དག་པའི་དྲི་མ་ཐམས་ཅད་འོད་ཟེར་གྱི་རྩེ་མོས་བྱ་བས་ཤིང་དེད་པས་ཁ་ནང་གི་ཆུ་ལ་ཐིམ་པར་གྱུར།  སྙིང་པོའི་མཇུག་ཏུ་སྔར་གྱི་ཤནྟིཾ་ཀུ་རུ་ཞེས་པར་ཨ་པ་ན་ཡེ་སཱཧཱ་ཞེས་འདོན་པ་བསྒྱུར་ལ་བརྗོད། དེ་ནས་བདེན་བདར་ནི། ན་མོ་སངས་རྒྱས་ཀྱི་

[024B] བདེན་པའི་བྱིན་གྱིས་བརླབས་ཀྱིས་རྡོ་རྗེ་སློབ་མ་འདི་ཉིད་ལ་གནོད་པར་བྱེད་པའི་གདོན་བགེགས་ཐམས་ཅད་དྲི་
ཆུ་འདི་ཡིས་ཚིམ་པར་བགྱིས་ལ། རང་རང་གི་གནས་སུ་སོང་ཞིག་སུམྦྷ་ སོགས་བརྗོད། དེ་ནས་  རང་གི་ཤུགས་ཀའི་ས་བོན་ལས་འོད་འཕྲོས། ཁྱེད་རང་རྣམས་ཀྱི་ལུས་ཀྱི་ཕྱི་ནང་བར་གསུམ་ཐམས་ཅད་ཁྱབ་ཤ་སྐྱི་པགས་མཚམས་ཐམས་
ཅད་འོད་ཟེར་ལས་གྲུབ་བའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར་ཏེ། མི་མཐུན་པའི་ཕྱོགས་གང་གིས་ཀྱང་གནོད་བར་མི་ནུས་པའི་བསྲུང་བ་ཆེན་པོར་བྱིན་གྱིས་བརླབས་པར་གྱུར།  སྙིང་པོའི་མཇུག་ཏུ་སྔར་ཕྱི་ཤནྟིཾ་ཀུ་རུའི་ཚབ་ཏུ་རཀྵ་རཀྵ་
ཞེས་བརྗོད།  བཅོམ་ལྡན་འདས་མ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་མོ་ཅན་ཉེར་གཅིག་ཕྱག་རྒྱའི་ཚོགས་དང་བཅས་པ་རྣམས་ཀྱིས་རྡོ་རྗེ་སློབ་མ་འདི་རྣམས་ལ་རྒྱལ་པོའི་འཇིགས་པ་ནས། གཅན་
གཟན་ཁྲོ་བོའི་འཇིགས་པ་དང། ལྷའི་གདོན་ཞེ་ ་པ་ནས།  ཚེར་མ་འདོན་པའི་གདོན་རྣམས་ལས་བསྲུང་དུ་གསོལ། གདོན་གང་སུ་དག་ཟས་སུ་མདངས་ཟ་བ་ ནས།  གཏོར་ལུང་ནས་འབབས་པ་འཐུང་བ་ལ་སོགས་ཏེ་གདོན་བགེགས་
དང། ལོག་འདྲེན་ཐམས་ཅད་ལས་བསྲུང་དུ་གསོལ། གཞན་ཡང་རིམས་ཉིན་གཅིག་པ་ ནས།  ཉིད་ཁག་ན་བ་ལ་སོགས་ཏེ་རིམས་མི་ཟད་པ་རྣམས་ལས་བསྲུང་དུ་གསོལ། གཞན་གྱིས་བྱས་པའི་རིག་སྔགས་ངན་པ་ཐམས་ཅད་

[025A]༄༅། །དང། ཀུན་ཏུ་རྒྱུས་བྱས་པའི་རིག་སྔགས་ ནས།  མི་ཕན་པར་འདོད་པའི་བདག་པོས་བྱས་པའི་རིག་སྔགས་ངན་པ་ཐམས་ཅད་ལས་སྲུངས་ཤིག་ཨོཾ་ཧཱུཾ་དྷྲཱུཾ་ཥྜོཾ་བྷནྡྷ་བྷནྡྷ་རཀྵ་རཀྵ་སཱཧཱ།  ཞེས་གནས་གསུམ་དུ་རྡོ་རྗེ་
རྒྱ་གྲམ་དུ་བཞག་སྟེ་རྡོ་རྗེའི་གོ་བསྐོན་ནས།  བཅོམ་ལྡན་གདུགས་དཀར་ལྷ་ཚོགས་འཁོར་བཅས་དང། །ལེགས་ལྡན་མཆེད་གསུམ་ལ་སོགས་ཐུགས་རྗེ་ཡིས། །སློབ་མ་འདི་རྣམས་བདག་གིས་བསྲུངས་ཟིན་གྱིས། །འདི་ལ་
སུས་ཀྱང་གནོད་པ་མ་བྱེད་ཅིག་བཛྲ་རཀྵ་རཀྵ་ ཞེས་བརྗོད་དོ། །སྦྱང་བའི་སྐོར་རྣམས་སློབ་མ་ལ་དབང་བསྐུར་བའི་སྐབས་མིན་པ་བདག་འཇུག་ལ་མི་དགོས་སོ། །དེ་ནས་གསོལ་འདེབས་ཀྱི་ཚིག་དོན་རྣམས་དྲན་བཞིན་པར་གདུང་ཤུགས་དྲག་པོས།།
དགའ་ཆེན་ཁྱོད་བདག་སྟོན་པ་བས། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་བརྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་སྩལ་ཏུ་གསོལ། །བྱང་ཆུབ་སེམས་ཀྱང་བདག་ལ་སྩོལ།།
སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་ནི་བདག་ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་གཞུག་པར་བགྱི།  ཞེས་པ་ལན་གསུམ་གྱིས་གསོལ་བ་གདབ། ལས་བུམ་གྱི་ཆུ་འཐོར་བ་དང་བཅས།།
ཨོཾ་ཙཎྜ་མཧཱ་རོ་ཥ་ན་ཧཱུཾ་ཕཊ།  ཅེས་བརྗོད་ནས་བདག་དང་དབང་རྫས་སོགས་ཀྱི་བགེགས་བསངས།  ཨོཾ་ཙཀྵུ་བནྡྷ་ཝ་ར་མ་ན་ཡེ་སཱཧཱ།  ཞེས་པས་མིག་དར་བཅིང།  ཨཱ་ཁཾ་བའི་ར་ཧཱུཾ་ གིས་མེ་ཏོག་གི་ཕྲེང་བ་བཟུང། ཆས་འཇུག་བསྡུས་པ་ལ་མོས་ན་མིག་དར་དང་

[025B] མེ་ཏོག་བཟུང་བ་དེ་ཙམ་གྱིས་ཆོག་ལ། ཡང་རྒྱས་པར་སྤྲོ་ན་ཕྲེང་བ་ལས་འབྱུང་བ་བཞིན། ལས་སྔགས་བཟླས་པའི་གོས་དམར་པོའམ་སེར་པོ་སོགས་ཁ་དོག་གང་ཕང་རུང་བའི་སྨད་གཡོགས།  ཨོཾ་སརྦཱ་ཏ་ཐཱ་ག་ཏ་ཨ་ནུདྟ་ར་བོ་དཧི་ཨ་ལཾ་ཀཱ་ར་ཝསྟྲ་པཱུ་ཛ་མེ་
གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ།  ཞེས་བརྗོད་ནས་བགོ་ཞིང།  ཨོཾ་བཛྲ་རཀྵ་ཧཾ།  ཞེས་པས་སྟོད་གཡོགས་དང།  ཨོཾ་བཛྲ་ཨུཎཱི་  ཅེས་བརྗོད་ལ་གཙུག་ཏོར་གྱོན། དེ་བཞིན་གཤེགས་པའི་རིགས་ཀྱི་དམ་ཚིག་གི་ཕྱག་རྒྱ་རང་གི་སྙིང་གར་
བཅིངས་ནས།  ཨོཾ་སརྦ་ཏ་ཐཱ་ག་ཏ་ཨུཏྦྷ་ཝ་ཡེ་སཱཧཱ།  ཞེས་བརྗོད།  རང་ཉིད་གདུགས་དཀར་མོ་ཞལ་གཅིག་ཕྱག་གཉིས་པར་གསལ་བའི་སྙིང་གར་རྡོ་རྗེ་ལ་གནས་པའི་ཧཱུཾ་སྔོན་པོ། མགྲིན་པར་པདྨ་ལ་གནས་པའི་ཨཱདྨར་
བོ༑ སྤྱི་བོར་འཁོར་ལོ་ལ་གནས་པའི་ཨོཾ་དཀར་པོ། ཡི་གེ་གསུམ་གྱི་འོད་ཟེར་གྱིས་ལུས་འོད་གསལ་བར་བྱས་པར་ བསམ། སྟ་གོན་གྱི་སྐབས་སུ་བཤད་པ་བཞིན་གྱི་བྱང་སྡོམ་ལེན་པའི་ཡུལ་དང་ཀུན་སློང་སོགས་ཚུལ་བཞིན་གསལ་
ལེགས་པར་བཏབ་ནས།  དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་བཟུང།  །སངས་རྒྱས་ཆོས་དང་
ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །རང་གཞན་དོན་ནི་རབ་བསྒྲུབ་ཕྱིར། །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གི་

[026A]༄༅། །མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོད་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ །ཅེས་ལན་གསུམ་གྱིས་བྱང་སྡོམ་གཟུང། བླ་མས།  བླ་མས།  ཀྱཻ་ཁྱོད་སུ་ཡིན་ཅི་ལ་དགའ།  ཞེས་དྲིས་པ་ལ་
སྐལ་བཟང་བདག་བདེ་བ་ཆེན་པོ་ལའོ།  །ཞེས་ལན་གདབ། ཐམས་ཅད་རྣལ་འབྱོར་གྱི་སེམས་བསྐྱེད་པ་ལ། སེམས་ཅན་ཐམས་ཅད་ལ་སྙིང་རྗེ་ཆེན་པོ་སྔོན་དུ་བཏང་ནས་ཆེད་དུ་བྱ་བའི་ཡུལ་དེ་རྣམས་ཀྱཻ་ཕྱིར་དུ་སངས་རྒྱས་ཀྱི་གོ་འཕང་ཐོབ་པར་བྱའོ་སྙམ་པའི་
ཀུན་རྫོབ་བྱང་ཆུབ་ཀྱི་སེམས་དང། ཆོས་ཐམས་ཅད་ཀྱི་གནས་ལུགས་སྟོང་པ་ཉིད་ལ་དམིགས་པའི་དོན་དམ་པའི་བྱང་ཆུབ་ཀྱི་སེམས་གཉིས་ལེགས་པར་བསྐྱེད་ཅིང། དེ་གཉིས་ཀྱང་འབྲས་དུས་ཀྱི་སེམས་གཉིས་ཀྱི་ངོ་བོར་མོས་ནས།  སེམས་ཅན་ཐམས་ཅད་ཀྱི་
དོན་དུ་སངས་རྒྱས་ཐོབ་པར་བྱའོ་སྙམ་པའི་སྨོན་པའི་སེམས་ཀུན་རྫོབ་པ་དེ་ཉིད་སྙིང་གར་ཟླ་བའི་དཀྱིལ་འཁོར་ཡོངས་སུ་རྫོགས་པའི་རྣམ་པར་གྱུར། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དང་རང་གི་སེམས་རོ་
གཅིག་ཏུ་གྱུར་པའི་དོན་དམ་པའི་བྱང་ཆུབ་ཀྱི་སེམས་ཟླ་བའི་སྟེང་དུ་རྡོ་རྗེ་དཀར་པོ་རྩེ་ལྔ་པའི་རྣམ་པ་ཅན་དུ་གྱུར། ཨོཾ་སརྦ་ཡོ་ག་ཙིཏྟཾ་ཨུཏྤཱ་ཏ་ཡཱ་མི།  ཞེས་བརྗོད། བླ་མས་རྡོ་རྗེ་མེ་ཏོག་དང་བཅས་པས་སྙིང་གར་རེག་ཅིང།  ཨོཾ་སུ་ར་ཏེ་
ས་མ་ཡ་སྟྭཾ་ཧོཿ་སིདྡྷྱ་བཛྲ་ཡ་ཐཱ་སུ་ཁཾ།  ཞེས་བརྗོད་ནས་སེམས་གཉིས་བརྟན་པར་བྱས་པར་མོས། དེ་ནས་གསང་བར་གདམས་པ་ནི།  དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབ་པར་འགྱུར་གྱི། ཁྱོད་ཀྱིས་

[026B] དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང། མ་དད་པ་རྣམས་ལ་ཡང་མ་ཡིན་ནོ།  །ཞེས་བརྗོད། འདིའི་ཚེ་སྔགས་
རིམ་སོགས་ཀྱི་དགོངས་པར་རྡོ་རྗེ་མེ་ཏོག་དང་བཅས་པ་ཉིང་གར་བཟུང་ནས་བྱེད་པ་ཡིན་ལ་མཁས་གྲུབ་ཐམས་ཅད་མཁྱེན་པས་བདེ་མཆོག་དཀྱིལ་ཆོག་ཏུ་རྡོ་རྗེ་མགོ་བོར་འཇོག་པར་གསུངས། གཉིས་པ་ཡོལ་བའི་ནང་འཇུག་ལ་གཉིས། ནང་དུ་འཇུག་
ཅིང་ཕྱག་བྱ་བ་དང། ཡེ་ཤེས་པས་ནས་བདེན་སྟོབས་བརྗོད་པའོ། །དང་པོ་ནི། བླ་མས། ཨོཾ་སརྦ་ཏ་ཐཱ་ག་ཏ་ས་མ་ཡ་ཨ་དཧི་ཏིཥྛཱ་ཧཱུཾ། ཞེ་ ་བརྗོད་པས་དཀྱིལ་འཁོར་ཕྱི་ནང་དུ་བཅུག་པར་མོས་ལ་དངོས་སུ་དཀྱིལ་འཁོར་གྱི་ཡོལ་བ་བསལ། སློ་ན་ནང་
གི་རྩིག་འགྲམ་ནས་བསྐོར་བ་ལན་གསུམ་བྱས་པར་ མཧཱ་ར་ཏ། སུ་དྲི་ཌྷ་སུ་ཏོ་ཥོ། སུ་སུ་ཥོ། བཛྲ་སྟྭ་ཨ་དྱ་སིདྡྷྱ་མཱཾ། ཞེ་ ་བརྗོད། དེ་ནས་ཤར་སྒོ་ནས་ཐལ་མོ་སྤྱི་མགྲིན་སྙིང་ག་རྣམས་སུ་རིམ་བཞིན་སྦྱར་ནས་གཙོ་བོ་ལ་ལུས་ངག་ཡིད་
གསུམ་བྱིས་ཕྱག་བྱས་པར་མོས་ལ།  ཨོཾ་ན་མ་ཏེ་ཧཱུཾ། ན་ལ་མིཧཱུཾ། ན་མོ་ན་མཧཱེ་སཱཧཱ། ཞེ་ ་བརྗོད། གཉིས་པ་ནི། དེ་བཞིན་གཤེགས་པ་ཐམས་ཅད་ཀྱི་ཁ་བྱིན་གྱིས་མ་རློབ་ཤིག་འཕགས་མ་གདུགས་དཀར་མོ་བདག་ལ་
དབབ་པར་མཛད་དུ་གསོལ། ཞིས་ལན་གསུམ་གྱིས་ཡེ་ཤེས་དབའ་བའི་དོན་དུ་གསོལ་བ་གདབ། རང་ཉིད་འཕགས་མ་གདུགས་དཀར་མོ་ཞལ་ཕྱག་ཡོངས་རྫོགས་སུ་གྱུར། བླ་མ་དང་གཙོ་མོ་ཐ་མི་དད་པའི་ཐུགས་ཀའི་

[027A]༄༅། །ས་བོན་ལས་འོད་ཟེར་གྱོགས་བཅུར་འཕྲོས། སངས་རྒྱས་བྱང་སེམས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ས་བོན་གྱི་རྣམ་པར་སྤྱན་དྲངས། རང་གི་ལུས་ལ་ཐིམ། དཀྱིལ་འཁོར་བའི་ལྷ་
ཚོགས་རྣམས་ཀྱི་སྐུ་ལས་ཀྱང་སྐུ་ཆེ་ཆུང་དཔག་ཏུ་མེད་པ་ཁ་བ་བུ་ཡུག་འཚུབ་པ་ལྟར་བྱུང། རང་གི་ལུས་ལ་ཆར་བབས་པ་བཞིན་དུ་ཐིམ་པར་གྱུར་ པར་བསམས་ལ། ཨོཾ་ཨ་སི་ཏ་ཨ་ན་ལའྲྐ་པྲ་བྷ་སྤུ་ཌ་བི་ཀ་སིཏཱ་ཏ་པ་ཏྲེ། ཨོཾ་
ཛྭ་ལ་ཛྭ་ལ། ཁཱ་ད་ཁཱ་ད། ཧ་ན་ཧ་ན། ད་ཧ་ད་ཧ། དྷ་ར་དྷ་ར། བི་དྷ་ར་བི་དྷ་ར། ཚིནྡྷ་ཚིནྡྷ། བྷིནྡྷ་བྷིནྡྷ། ཧཱུཾ་ཧཱུཾ་ཕཊ་སཱཧཱ། ཨ་བེ་ཤ་ཡ། སྟྭཾ་བྷ་ཡ། ར་ར་ར་ར། ཙཱ་ལ་ཡ། ཙཱ་ལ་ཡ། ཨོཾ་ཨཱཧཱུཾ།  ཞེས་ལེན་བདུན་སོགས་བརྗོད། བླ་མས་
རྡོ་རྗེ་མགོ་བོར་བཞག་ནས།  ཏིཥྛབཛྲ།  ཞེས་ཡེ་ཤེས་པ་བརྟན་པར་བྱས་པར་བསམ། དེ་ནས་སློབ་མ་ལ་དབང་བསྐུར་བའི་སྐབས་ཡིན་ན། སློབ་མའི་མིག་དར་ཅུང་ཟད་བསལ་ནས་དཀྱིལ་འཁོར་གྱི་སྟེང་གི་བར་སྣང་ལ་ཧར་གྱིས་བལྟར་བཅུག་ནས། ཁྱོད་ཀྱི་མིག་
ལ་ཇི་ལྟར་སྣང་ཞེ་ ་དྲིས་ལ་དཀར་པོ་སོགས་སུ་སྣང་ཟེར་ན། ཁ་དོག་དང་བསྟུན་ནས་ཞི་སོགས་ཀྱི་དངོས་གྲུབ་འགྲུབ་པའི་སྐལ་བ་དང་ལྡན་ཚུལ་གོ་བར་བྱ་ཞིང། འདི་བདག་འཇུག་ལ་མི་དགོས་སོ། །དེ་ནས་རང་གི་མཐེ་བོད་གཉིའ་བླ་མའི་ཕྱག་གཡས་པ་རྡོ་རྗེ་དང་
བཅས་པས་བཟུང་སྟེ། རྡོ་རྗེའི་རྐང་སྟབས་ཀྱི་གར་གྱི་ཚུལ་གྱིས་དཀྱིལ་འཁོར་ལ་བསྐོར་བ་གསུམ་བྱས་པར་མོས་ནས། ལས་སྔགས་ལན་གསུམ་བརྗོད་དོ། །དེ་ནས་བླ་མ་དཀྱིལ་འཁོར་གྱི་ཤར་སྒོ་ནས་གཙོ་མོ་ལ་མངོན་དུ་ཕྱོགས་པར་བྱས་ཏེ་རྡོར་དྲིལ་བཟུང་བས་

[027B] །བདག་གི་སློབ་མ་བཅུག་པ་འདིའི། །ལྷ་རྣམས་རིགས་ཀྱི་རིམ་པ་ནི། །བསོད་ནམས་ཇི་ལྟ་དེ་ལྟར་ཤོག་འདི་ཡི་དངོས་གྲུབ་ཇི་འདྲ་འགྱུར། །རིགས་ནི་གང་གི་སྣོད་དུ་འགྱུར། །བསོད་
ནམས་མཐུ་ཡང་ཇི་འདྲ་བར། །དེ་འདྲ་དཀྱིལ་འཁོར་དུ་གྱུར་ཅིག་ །ཅེས་པ་བརྗོད་ནས་བདེན་པའི་བྱིན་རླབས་བྱ། གཉིས་པ་དཀྱིལ་འཁོར་མ་འོང་བའི་བདག་ཉིད་ཅན་དུ་འཇུག་བ་ནི། སྔར་བཟུང་བའི་མེ་ཏོག་གི་ཕྲེང་བ་དྲིའི་གྱིས་བསྔགས་པ་ལས་ཡང་ཞིང་མ་རྙིངས་
པའི་མེ་ཏོག་གཅིག་བཏོན་ལ་ལག་པ་ཐལ་མོ་སྦྱར་བའི་བརླ་དུ་བཟུང་བ་རིན་པོ་ཆེའི་ཕྲེང་བར་མོས། རང་ཉིད་དཀྱིལ་འཁོར་གྱི་ནང་དུ་ཞུགས། གཙོ་མོ་འཁོར་བཅས་ཀྱི་མདུན་ན་གནས་པར་གྱུར་ཡང་བསམ། དེ་ནས་མེ་ཏོག་གཅིག་ཕྲེང་བར་མོས་པ་དེ་ཉིད་གཙོ་མོའི་
དབུ་ས་ཕུལ་བར་བསམས་ནས།  ཨོཾ་སརྦ་ཏ་ཐཱ་ག་ཏ་ཀུ་ལ་བི་ཤོ་དྷ་ནེ་སཱཧཱ།  ཞེས་བརྗོད་པས་མེ་ཏོག་དོར། སློབ་མ་ལ་དབང་བསྐུར་བའི་སྐབས་ཡིན་ན་ལྷ་གང་ལ་མེ་ཏོག་ཕོག་པ་དེའི་རིགས་ཡིན་པ་དང། ལྷ་གཉིས་ཀྱི་བར་དུ་སོང་ན། གང་ལ་ཉེ་བ་དེའི་རིགས་
ཉེ་རིང་མཉམ་ན་གཉིས་གའི་དངོས་གྲུབ་འགྲུབ་ཅིང་གང་ལ་དད་པ་དེའི་རིགས། ལྷའི་མཚན་ས་ལས་རིང་ན་དངོས་གྲུབ་རིང་ཞིང། ཉེན་དངོས་གྲུབ་མྱུར་བ་དང། ལྷའི་སྐུ་བགོད་ཡོད།། དེའི་མཛོད་སྐུའམ་དྦུའམ་གཙུག་ཏོར་ལ་ལྷུང་ན་ཕྱག་ཆེན་དང། སྤྱན་ནམ་ཞལ་ལ་ནི་
སྔགས་ཀྱི་དངོས་གྲུབ་འགྲུབ། སྐུའི་སྟོད་དང་བར་དང་སྨད་ལ་ཕོག་ན་རིམ་བཞིན་བྱང་ཆུབ་དང་དབང་ཕྱུག་དང་ནོར་གྱི་དངོས་གྲུབ་འགྲུབ།  རྩིག་པའི་ཕྱིར་ལྷུང་ན་ལན་གསུམ་བ་སྐྱར་ཞིང་གསུམ་ག་ལ་དེ་ལྟར་ལྷུང་ན་དངོས་གྲུབ་ཕྲ་མོ་ལས་མི་འགྲུབ། ཕྱིའི་རྡོར་

[028A]༄༅།  །ཕྲེང་གི་ནང་དུ་ལྷུང་ན་ཚོགས་ཆེན་པོས་འགྲུབ། ཕྱི་རོལ་གྱི་རེ་ལ་ཟླུམ་པོ་རྣམས་དང་རྡོ་རྭའི་ཕྱི་རོལ་དུ་ལྷུང་ན་དངོས་གྲུབ་མེད་ཅིང་དཀྱིལ་འཁོར་ཡང་མི་བསྟན། སྔགས་བཟླས་པ་ལ་སོགས་པས་སྐལ་བ་དང་ལྡན་པར་བསྒྲུབས་ནས་
སྐབས་གཞན་དུ་གཞུག་པ་སོགས་ཀྱི་བརྡ་སྤྲད་པར་བྱའོ། །དེ་ནས་བླ་མས་མེ་ཏོག་ཕུལ་བ་རེ་བཟུང་ནས།  ཨོཾ་པྲ་ཏི་གྲྀ་ཧྞ་སྟྭཾ་ཨི་མཾ་ས་ཏཱ་མཧཱ་བཱ་ལ། ཞེས་བརྗོད་ནས་སློབ་མའི་མགོ་བོར་བཅིངས། དེ་ནི་སེམས་མ་སྟོབས་པོ་ཆེ། ཞེས་མེ་
ཏོག་ཕོག་པའི་ལྷ་ལ་པོས་ནས།  སློབ་མ་འདི་བྱང་ཆུབ་མ་ཐོབ་ཀྱི་བར་དུ་རྗེས་སུ་ཟུང་ཞིག་ །ཅེས་ལྷ་ལ་སློབ་མ་གཏད་པས་དེས་ལ་བྱང་ཆུབ་བར་དུ་རྗེས་སུ་འཛིན་པའི་ཐབས་ཟབ་མོའོ། །དེ་ནས་བླ་མས།  ཨོཾ་རྡོ་རྗེ་སེམས་དཔའ་དེང་ཁྱོད་
ཀྱིས༑ ༑མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མཐོང་འགྱུར་པ། །རྡོ་རྗེའི་མིག་ནི་བླ་ན་མེད།  ཅེས་བརྗོད་ནས་གདོང་གཡོགས་བསལ་བར་བསམ།  ཧེ་བཛྲ་པཱ་ཤཱ། ཞེ་ ་པས་དཀྱིལ་འཁོར་ལ་བལྟ་བར་བསྐུལ་
རྗེས་དཀྱིལ་འཁོར་བསྟན་པའི་རིམ་པ་བཞིན་དུ་མཐོང་བར་མོས་ལ། དེ་ཡང་ཕྱི་རོལ་ཏུ་རྡོ་རྗེའི་རྭ་བ་མེ་རི་དང་བཅས་པའི་ནང་དུ་གཞལ་ཡས་ཁང་གྲུ་བཞི་སྒོ་བཞི་པ་རྒྱན་ཐམས་ཅད་ཡོངས་སུ་རྫོགས་པའི་དབུས་སུ་བཅོམ་ལྡན་
འདས་མ་གདུགས་དཀར་མོ་ཅན། ཤར་གྱི་པད་འདབ་ལ་གཏུམ་ཆེན་མ། ལྷོའི་པད་འདབ་ལ་འབར་བ་ཆེན་མོ། ནུབ་ཀྱི་པད་འདབ་ལ་གོས་དཀར་མོ། བྱང་གི་པད་འདབ་ལ་སྒྲོལ་མ། བྱང་ཤར་གྱི་འདབ་མར་རྒྱལ་བའི་རྡོ་རྗེ་

[028B] ཤར་ལྷོའི་འདབ་མར་པདྨའི་མངོན་མཚན་ཅན། ལྷོ་ནུབ་ཀྱི་འདབ་མར་གཞན་གྱིས་མི་ཐུབ་མ། ནུབ་བྱང་གི་འདབ་མར་རྡོ་རྗེ་མཆུ་ཅན་མ། བྱང་ཤར་གྱི་གྲྭར་ཞི་བའི་ལྷ་མོ། ཤར་ལྷོའི་གྲྭར་གསེར་ཕྲེང་ཅན་མ། ལྷོ་
ནུབ་ཀྱི་གྲྭར་དཀར་ཆེན་འབར་མ། ནུབ་བྱང་གི་གྲྭ་ར་འཕགས་མ་སྒྲོལ་མ། ཤར་སྒོར་རྡོ་རྗེ་ལུ་གུ་རྒྱུད་མ། ལྷོ་སྒོར་རྡོ་རྗེ་གཞོན་ནུ་མ། ནུབ་སྒོར་ལག་ན་རྡོ་རྗེ་མ། བྱང་སྒོར་རིན་ཆེན་རྡོ་རྗེ་མ། ཕྱིའི་ཁོར་ཡུག་ལ་རྒྱལ་
ཆེན་བཞི་དང་ཕྱོགས་སྐྱོང་བཅུ་སྟེ། དེ་ལྟར་རྟེན་དང་བརྟེན་པར་བཅས་པའི་དཀྱིལ་འཁོར་མངོན་སུམ་དུ་མཐོང་བར་གྱུར་ པར་བསམ་མོ། །གཉིས་པ་ཞུགས་ནས་དབང་བླང་བ་ལ་བཞི། ཆུའི་དབང། ཅོད་ཕན་གྱི་དབང། ཆོས་
བཤད་ཀྱི་རྗེས་གནང། གཟུངས་དང་ཕྱག་མཚན་སོགས་ཀྱི་རྗེས་གནང་ངོ། །དང་པོ་ནི། དབང་གི་དོན་དུ་མཎྜལ་ཕུལ་ནས། བླ་མ་གདུགས་དཀར་ལྷ་ཚོགས་རྣམས། །སྐལ་ལྡན་བདག་ལ་དགོངས་སུ་གསོལ། །བདག་ནི་འཁོར་
བ་ལས་གྲོལ་ཕྱིར། །སྨིན་བྱེད་དབང་གི་རིམ་པ་རྣམས། །བླ་མ་ལྷ་ཡིས་སྩལ་ནས་ནི། །རྗེས་སུ་གནང་བར་མཛད་དུ་གསོལ།  ཞེས་པ་ལན་གསུམ་གྱིས་གསོལ་བ་གདབ། དེ་ནས་  དཀྱིལ་འཁོར་གྱི་ཤར་དུ་དབང་སྟེགས་
པདྨ་དང་ཟླ་བའི་གདན་ལ་རང་ཉིད་གདུགས་དཀར་མོ་ཞལ་ཕྱག་ཡོངས་རྫོགས་སུ་གྱུར་ པར་བསམ། སྦྱང་རྫས་རྣམས་བཤམ་སྟེ། ལས་སྔགས་དང་ཧཱུཾ་བདུན་བཟླས་པའི་ཡུངས་ཀར་ལག་པ་གཉིས་ཀྱི་ཁུ་ཚུར་གྱིས་བཟུང་ནས་རེ་རེ་ནས་
[029A]༄༅། །གཡོན་སྐོར་དུ་ལན་གཉིས་སུ། ཨོཾ་སརྦ་པཱ་པཾ་ད་ཧ་ན་བཛྲཱ་ཡ་བཛྲ་སཏ་སྱ་སརྦ་པཱ་པཾ་ད་ཧ་སཱཧཱ།  ཞེས་བརྗོད་ཅིང་བྱབས་ལ་ཡུངས་ཀར་མེར་དོར་རོ། །དེ་བཞིན་དུ་གཡས་སུ་བསྐོར་བ་གཉིས་ཀྱང་བྱའོ། །ཁུ་ཚུར་གྱིས་ཆུ་བཟུང་ནས་
ཀྱང་དེ་བཞིན་དུ་བྱའོ། །དེ་ནས་ཁམ་ཕོར་དཀར་པོ་བཞི་དང། རྩྭ་དུར་བའི་མྱུ་གུ་དང་བཅས་པའི་བ་ལྕིའི་ཆད་བུ་བཞི་དང། ཟན་ཆང་ སེང་རས་ཀྱི་ཚལ་བ་བཞིས་ཀྱང་གཡོན་དང་གཡས་སུ་བསྐོར་བ་སྔར་བཞིན་བྱ་སྟེ་འོན་ཀྱང་ཁམ་ཕོར་མན་ཆད་མེར་མི་
འདོར་རོ། །དེ་ནས་སློབ་མ་རྣམས་ཉེ་རེག་བྱས་ལ། སློབ་དཔོན་གྱིས་གཙོ་མོའི་སྔགས་བརྗོད་ཅིང་ཐུགས་ཀར་དྲི། དབུ་ལ་མེ་ཏོག་གི་ཕྲེང་བ། མདུན་དུ་མཆོད་ཡོན་རྣམས་དབུལ་ཞིང། མར་མེ་ལོངས་སུ་བསྐོར། ལས་སྔགས་དང་ཧཱུཾ་ལན་བདུན་བཟླས་པོའི་
མར་དང་བཅས་པའི་སྤོས་དཀར་གྱིས་བདུག་པར་བྱའོ། །དབང་རྫས་བུམ་ཆུ་ལ་ཙཎྜ་མཧཱ་རོ་ཤས་བསངས།  སྭ་བྷཱ་ཝ་ ་སྦྱངས།  བུམ་ཆུ་སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ཧཱུཾ་ཧྲཱཾ་ཧྲཱིཨཱརྣམྶ་ལས་བྱུང་བའི་ཡེ་ཤེས་ལྔའི་རང་བཞིན་
གྱི་བུམ་ཆུར་གྱུར་ པར་བསམ། དབང་ལྷ་གསར་བ་སྤྱན་འདྲེན་པ་ནི། བླ་མ་དང་  གཙོ་མོ་ཐ་མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་དབང་ལྷ་སྤྱན་དྲངས་པ་རྣམས་ནམ་མཁར་བཞུགས། བསྒྲུབ་པའི་དཀྱིལ་འཁོར་པ་རྣམས་ཀྱིས་
དབང་བསྐུར་བའི་དགོངས་པ་མཛད། སེམས་དཔའ་སེམས་མ་རྣམས་ཀྱིས་གདུགས་དང་རྒྱལ་མཚན་ལ་སོགས་པ་རང་གི་སྟེང་ཕྱོགས་སུ་འཛིན། མེ་ཏོག་དང་གུར་གུམ་ལ་སོགས་པའི་ཆར་འབེབས། ལྷ་མོ་རྣམས་ཀྱིས་བདུད་

[029B] ཁྲོ་བོ་རྣམས་ཀྱིས་བགེགས་བསྐྲད་པར་གྱུར་ པར་བསམ། བླ་མ་ནམ་མཁའི་དབང་ལྷ་དང་བཅས་པ་ཐམས་ཅད་ཀྱིས་མགྲིན་གཅིག་ཏུ་རང་ལ་བཀྲ་ཤིས་བརྗོད་པར་མོས་ནས།  ཕུན་སུམ་ཚོགས་པ་མངའ་བ་གསེར་གྱི་
རི་བོ་འདྲ། །འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། །སངས་རྒྱས་པདྨའི་འདབ་མ་རྒྱས་འདྲའི་སྤྱན་མངའ་བ། །འདི་ནི་འཇིག་རྟེན་དགེ་བའི་བཀྲ་ཤིས་དང་པོའོ། །དེ་ཡིས་ཉེ་བར་བསྟན་པའི་མཆོག་རབ་མི་གཡོ་
བ༑ ༑འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ། །ཆོས་ཀྱི་དམ་པ་སྐྱེ་དགུ་ཀུན་ལ་ཞི་བྱེད་པ། །འདི་ནི་འཇིག་རྟེན་དགེ་བའི་བཀྲ་ཤིས་གཉིས་པའོ། །དགེ་འདུན་དམ་པ་ཆོས་ལྡན་ཐོས་པའི་ནོར་གྱིས་ཕྱུག་མི་
དང་ལྷ་དང་ལྷ་མ་ཡིན་གྱི་མཆོད་པའི་གནས། །ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། །འདི་ནི་འཇིག་རྟེན་དགེ་བའི་ བཀྲ་ཤིས་གསུམ་པའོ།  །ཞེས་བརྗོད། དེ་ནས་སློབ་དཔོན་གྱིས།  རིན་ཆེན་མཛེས་པའི་བཀྲ་ཤིས་
བུམ་བའི་ཆུས། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །ལས་དང་ཉོན་མོངས་སྒྲིབ་པ་དག་གྱུར་ཏེ། །བྱང་ཆུབ་སེམས་ཀྱི་རླན་གྱིས་བརླན་པར་ཤོག་ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝཱ་ར་དེ་བ་ཀ་ལ་ཤ་
ཨ་བཧི་ཥི་ཉྩ་མི། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝཱ་ར་པཱུ་ཛ་ཀ་ལ་ཤ་ཨ་བཧི་ཥི་ཉྩ་མི། ཇི་ལྟར་བལྟམས་པ་ཙམ་ཀྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་

[030A]༄༅། །ཁྲུས་བགྱིའོ། །ཨོཾ་ཨཱབཛྲ་ཨུ་དཱ་ཀ་ཨ་བཧི་ཥིཉྩ་ཧཱུཾ། སུ་ར་ཏ་ཏྭེ་ཨ་ཧཾ།  ཞེས་བརྗོད་ནས་བུམ་པའི་ཆུས་དབང་བསྐུར་བས་སྒོ་གསུམ་གྱི་སྡིག་སྒྲིབ་ཐམས་ཅད་སྦྱངས། འབྲས་དུས་ཀྱི་ཡེ་ཤེས་ཁྱད་པར་ཅན་ཐོབ་པའི་མོས་པ་བྱེད་ཅིང་
སློབ་མ་ལ་དབང་བསྐུར་བའི་སྐབས་བུམ་པ་མགོར་འཇོག་པ་དང། བུམ་ཆུ་འཐུང་དུ་བཅུག་ཀྱང་རུང་ངོ།  །དེ་ལྟར་དབང་བསྐུར་བས་ལུས་ཐམས་ཅད་གང། བདེ་བ་ཆེན་པོ་མྱོང། དྲི་མ་ཐམས་ཅད་དག་ཆུའི་ལྷག་མ་སྤྱི་གཙུག་ཏུ་གནས་
པ་ཡོངས་སུ་གྱུར་པ་ལས། དེ་བཞིན་གཤེགས་པ་རིགས་ལྔས་དབུ་བརྒྱན་པར་གྱུར་ པར་བསམ།  བླ་མ་དང་གཙོ་མོ་ཐ་མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་དབང་གི་ལྷ་རྣམས་སྤྱན་དྲངས། རང་གི་བ་སྤུའི་སྒོ་ནས་
ཐིམ་པར་གྱུར་ པར་བསམ།  ཨོཾ་སརྦ་ཏ་ཐཱ་ག་ཏ་ཨརྒྷཾ་ནས། ཤཔྟའི་ བར་གྱིས་མཆོད།  དེ་ལྟར་ཆུའི་དབང་ཐོབ། ཉོན་མོངས་པ་ལྔའི་དྲི་མ་སྦྱངས། རྣམ་པར་ཤེས་པ་ལྔ་གནས་བསྒྱུར། ལམ་མཚན་མ་མེད་པའི་རྣལ་འབྱོར་བསྒོམ་པ་
ལ་དབང་བར་བྱས། འབྲས་བུ་ཆོས་ཀྱི་སྐུ་མངོན་དུ་འགྱུར་བའི་ནུས་པ་ཁྱད་པར་ཅན་བཞག་གོ་ །ཞེས་དབང་གི་དག་པ་བརྗོད། གཉིས་པ་ཅོད་པན་གྱི་དབང་གི་དོན་དུ་མཎྜལ་འབུལ། སྔར་ལྟར་གསོལ་བ་ལན་གོསུམ་གདབ། ཅོད་པན་བསངས་སྦྱངས།  སྟོང་པའི་
ངང་ལས་ཨོཾ་ཧཱུཾ་ཏྲཾ་ཧྲཱིཨཱལས་དེ་བཞིན་གཤེགས་པ་རིགས་ལྔའི་རང་བཞིན་གྱི་ཅོད་པན་དུ་གྱུར་ པར་བསམ། དབང་ལྷ་གསར་བ་སྤྱན་འདྲེན་པ་ནི།  བླ་མ་དང་གཙོ་མོ་ཐ་མི་དད་པའི་ ཞེས་པ་ནས།  བགེགས་བསྐྲད་པར་གྱུར་གྱི་ བར་དང། སྔར་ལྟར་མཆོག་

[030B] གསུམ་ཀྱི་བཀྲ་ཤིས་བརྗོད། དེ་ནས་བླ་མ་གདུགས་དཀར་མོས་རང་གི་མགོར་རིན་པོ་ཆེའི་དབུ་རྒྱན་བཀོན་པར་བསམས་ནས།  དེ་བཞིན་གཤེགས་པའི་དབུ་རྒྱན་ཅོད་པན་འདིས། །སྐལ་ལྡན་སྐྱེས་བུ་ཁྱོད་ལ་དབང་བསྐུར་བས། །སྐུ་གསུང་ཐུགས་ཀྱི་ཡོན་
ཏན་རབ་རྫོགས་ཏེ། །རིགས་ལྔའི་སངས་རྒྱས་མྱུར་དུ་ཐོབ་པར་ཤོག་ཨོཾ་རཏྣ་མུ་ཀུ་ཌ་བཛྲ་པཏྟྲཾ་ཨ་བཧི་ཥི་ཉྩ་མི།  ཞེས་བརྗོད་ཅིང་དབང་གི་ངོ་བོ་ཟབ་གསལ་གཉིས་མེད་ཀྱི་ཡེ་ཤེས་རྒྱུད་ལ་སྐྱེས་པར་བསམ།  ཇི་ལྟར་བལྟམས་པ་ཙམ་གྱིས་ནི།  ཞེས་པ་ནས།།
ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ ཞེས་སོགས་ཀྱིས་མཐའ་རྟེན་ཆུ་དབང་བསྐུར།  དེ་ལྟར་དབང་བསྐུར་བས། ལུས་ཐམས་ཅད་གང།  ཞེས་སོགས་ནས། བདག་ཉིད་ལ་མཆོད་པའི་བར་སྔར་བཞིན།  དེ་ལྟར་ཅོད་པན་གྱི་དབང་ཐོབ། དྲི་མ་
ལྔ་སྦྱངས། ཕུང་པོ་ལྔ་གནས་བསྒྱུར། ལམ་མཚན་མ་དང་བཅས་པའི་རྣལ་འབྱོར་བསྒོམ་པ་ལ་དབང་བར་བྱས། འབྲས་བུ་གཟུགས་ཀྱི་སྐུ་འགྲུབ་པའི་ནུས་པ་ཁྱད་པར་ཅན་བཞག་གོ་ །ཞེས་དག་པ་བརྗོད། གསུམ་པ་ཆོས་བཤད་ཀྱི་རྗེས་
གནང་ནི།  བཧྲུཾ་ལས་བྱུང་བའི་འཁོར་ལོ། ཨོཾ་བཛྲ་ཧེ་ཏུ་མཾ།  ཞེས་མདུན་ནམ་སྟན་དུ་བྱིན།  དབྱངས་ཐ་མ་ཨཱལས་བྱུང་བའི་དུང། ཨོཾ་བཛྲ་བྷཱ་ཥ་རཾ།  ཞེས་པས་ལག་པ་གཡས་སུ་བྱིན།  དབྱངས་དང་པོ་ཨ་ལས་བྱུང་བའི་བྱ་རྒྱུད་རིགས་གསུམ་གྱི་
པོ་ཏི༑ ཨ་ ཞེས་བརྗོད་པས་ལག་བ་གཡོན་དུ་བྱིན་ལ།  དེང་ནས་བརྩམས་ཏེ་སེམས་བསྐྱེད་པ། །ཙམ་གྱིས་ཆོས་དུང་བླ་མེད་པ། །ཀུན་ནས་ཡོངས་སུ་བཀང་ནས་ནི། །ཆོས་ཀྱི་འཁོར་ལོ་བསྐོར་བར་གྱིས།  ཞེས་བརྗོད།  ད་ནི་དཀྱིལ་འཁོར་

[031A]༄༅། །སློབ་དཔོན་གྱུར། །སྔགས་དང་རྒྱུད་ཀྱང་འཛིན་པར་གྱུར། །སངས་རྒྱས་བྱང་ཆུབ་སེམས་དཔའ་དང། །ལྷ་རྣམས་ཀྱིས་ཀྱང་མཐུན་པར་བསམ། །སེམས་ཅན་རྣམས་ལ་སྙིང་བརྩེའི་ཕྱིར། །ཁྱོད་ཀྱིས་དཀྱིལ་
འཁོར་ཆོ་ག་བཞིན། །ནན་ཏན་བསྐྱེད་དེ་བྲི་བར་བྱ། །སྒྲུབ་པ་པོ་རྣམས་རྒྱུད་ལ་སྦྱོར།  ཞེས་བརྗོད། བཞི་པ་གཟུངས་དང་ཕྱག་མཚན་གྱི་རྗེས་གནང་ནི།  བཅོམ་ལྡན་བདག་གིས་བཟུང་ལགས་ཀྱིས། །བདག་ལ་ཉེ་བར་མཛད་དུ་གསོལ།  ཞེས་ལན་
གསུམ་གྱིས་གསོལ་བ་གདབ།  རང་གཙོ་མོར་གསལ་བ་དང། བླ་མ་དང་གཙོ་མོ་ཐ་མི་དད་པའི་ཐུགས་ཀར་ཟླ་གདན་ལ་ཨོཾ་ཡིག་གི་མཐར་སྔགས་ཀྱིས་བསྐོར་བ་ལས་སྔགས་ཕྲེང་གཉིས་པ་ཞིག་མར་མེ་གཅིག་ལས་གཉིས་ཆད་
ཀྱི་ཚུལ་གྱིས་ཞལ་ནས་འཐོན། རང་གི་ཁ་ནས་ཞུགས་སྙིང་གར་ས་བོན་གྱི་མཐར་གཡས་སྐོར་དུ་འཁོད་པའི་འོད་ཟེར་གྱིས་སྡིག་སྒྲིབ་ཐམས་ཅད་བྱང་ཞིང་དག་པར་གྱུར་ པར་མོས་ནས།  ཏདྱ་ཐཱ། ཨོཾ་ཨ་ན་ལེ་ཨ་ན་ལེ། ཁ་ས་མེ་ཁ་
ས་མེ༑ བཻ་ར་བཻ་ར། སོ་མེ་སོ་མེ། སརྦ་བུདྡྷ་ཨ་དྷིཥྛཱ་ན་ཨ་དྷིཥྛཱི་ཏེ་སཱཧཱ། ཨོཾ་སརྦ་ཏ་ཐཱ་ག་ཏོ་ཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ། ཧཱུཾ་མ་མ་ཧཱུཾ་ནི་སཱཧཱ།  ཞེས་ལན་གསུམ་རྗེས་ཟློས་བྱ། རྒྱས་པར་ན་འདི་ཉིད་ཀྱི་མདོ་བླ་མའི་ཞལ་ནས་བྱོན། རང་གི་རྣ་བ་ནས་
ཞུགས་ཏེ་སྙིང་གར་འཁོད་པར་བསམས་ལ་མདོ་ཚར་གཅིག་འདོན། དེ་ནས་དེ་བཞིན་གཤེགས་པའི་རིགས་ཀྱི་ཕྲེང་བ་གཏད་ལ།  གཟུངས་སྔགས་འཛིན་པའི་བུ་ཁྱོད་ནི། །རིག་པའི་སློབ་དཔོན་ང་ལ་ཉོན། །རིག་པ་གྲངས་སུ་འཛིན་བྱེད་པའི། །

[031B] །འགོམ་ཞིང་བརྙས་པར་མ་བྱེད་ཅིག་སྡིག་སྡན་ལག་ཏུའང་མ་གཏོད་ཅིག་གསུང་གི་རིག་པ་འདི་གཏད་དོ། །ཨོཾ་ཝ་ཀྐ་བི་དྱཱ་ཨ་བཧི་ཥི་ཉྩ་མཾ།  ཞེས་བརྗོད། སློབ་མའི་མགོར་མེ་ཏོག་བཞག་ནས།།
བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ།  ཞེས་བརྗོད། ཕྱག་མཚན་སོགས་ལ། གཏུགས་དང་རྒྱལ་མཚན་འཁོར་ལོ་དང། །སེངྒེ་མདའ་གཞུ་རལ་གྲི་དང། །ཕུར་བ་སྐུ་ཡི་དབང་ཡང་བསྐུར། ཞེས་པ་ལྟར་གདུགས་གཏད་ལ།།
གདུགས་ཀྱི་དབང་བསྐུར་བ་ལ་བརྟེན་ནས་འགྲོ་བ་རྣམས་ཕྱི་ནང་གི་ཉེར་འཚོའི་ཚ་གདུང་ལས་སྐྱོབ་པའི་ནུས་པ་ཕུན་སུམ་ཚོགས་པའི་དབང་དང་ལྡན་པར་གྱུར་ཅིག་བསླབ་གསུམ་ནོར་བུའི་ཏོག་གིས་རབ་མཛེས་པའི། །ཐུགས་རྗེ་བྱང་ཆུབ་
སེམས་ཀྱི་གདུགས་བྱིན་པས། །ཉོན་མོངས་ཚད་པས་གདུང་བའི་འགྲོ་བ་རྣམས། །ཡོངས་སུ་སྐྱོབ་པའི་དབང་དང་ལྡན་གྱུར་ཅིག་ཨོཾ་ཚ་ཏྲཾ་ག་རཏྣ་ཨ་བྷིཥི་ཉྩ་མཾ། གཡས་སུ་འཁོར་ལོ་དང་གཡོན་དུ་རྒྱལ་མཚན་གཏད་ལ།  རྒྱལ་མཚན་དང་འཁོར་
ལོའི་དབང་བསྐུར་བ་ལ་བརྟེན་ནས་ཁམས་གསུམ་ཆོས་ཀྱི་རྒྱལ་སྲིད་ལ་དབང་བསྒྱུར་བ་དང། འཁོར་བའི་གཡུལ་ལས་རྒྱལ་བའི་མི་ནུབ་པའི་རྒྱལ་མཚན་འཛིན་པའི་དབང་དང་ལྡན་པར་གྱུར་ཅིག་རྒྱལ་བས་བྱིན་རླབས་གསེར་གྱི་འཁོར་ལོ་
དང༑ ༑ཆོས་ཀྱི་རྒྱལ་མཚན་དམ་པས་དབང་བསྐུར་བས། །ཆོས་ཀྱི་འཁོར་ལོ་རབ་ཏུ་བསྐོར་བ་དང། །བསྟན་པའི་རྒྱལ་མཚན་ལེགས་པར་བཟུང་བར་གྱིས། །ཨོཾ་ཙཀྲ་རཏྣ་ཨ་བཧི་ཥི་ཉྩ་མཾ། ཨོཾ་དཧྭ་ཙྪ་རཏྣ་ཨ་བཧི་ཥི་ཉྩ་མཾ།  སེངྒེའི་གཟུགས་

[032A]༄༅།  །ལག་ཏུ་གཏད་ལ།  སེངྒེའི་དབང་བསྐུར་བ་ལ་བརྟེན་ནས་མུ་སྟེགས་ཀྱི་རི་དྭགས་ངན་བ་མཐའ་དག་སྐྲག་པར་བྱེད་པའི་ཆོས་ཀྱི་ང་རོ་དྲག་པོ་སྒྲོག་པའི་སེངྒེའི་དབང་དང་ལྡན་པར་གྱུར་ཅིག་སེངྒེའི་འཇིགས་པ་ཀུན་དང་
བྲལ་བ་ལྟར། །རྒྱལ་བ་ལྷ་མོས་བྱིན་རླབས་འཇིགས་དང་བྲལ། །ནག་ཕྱོགས་རི་དྭགས་མཐའ་དག་ཟིལ་མནན་ནས། །མི་ཡི་སེངྒེར་འགྱུར་བའི་དབང་ཐོབ་ཤོག་ཨོཾ་སིདྷ་རཏྣ་ཨ་བཧི་ཥིཉྩ་མཾ།  མདའ་གཞུ་གཏད་ལ། མདའ་གཞུའི་
དབང་བསྐུར་བ་ལ་བརྟེན་ནས། ཐབས་ཤེས་ཟུང་དུ་འབྲེལ་བའི་མདའ་ཡིས་ཉོན་མོངས་པ་མ་ལུས་པ་འབིགས་བའི་དབང་དང་ལྡན་པར་གྱུར་ཅིག་ཐབས་དང་ཤེས་རབ་འབྲེལ་བའི་མདའ་དང་གཞུ། །ལྷ་མོའི་ཕྱག་ན་གནས་པ་འདི་བྱིན་
པས༑ ༑ཆོས་དབྱིངས་ཤིན་ཏུ་ཕྲ་བའི་འབེན་ཕུགས་ནས། །སངས་རྒྱས་ཀུན་གྱི་རྗེས་ཆགས་ཐོབ་པར་ཤོག་ཨོཾ་ཨུ་པ་པྲཛྙཱ་དྷ་ནུ་ཝ་ན་ཨ་བཧི་ཥིཉྩ་མཾ། རལ་གྲི་གཏད་ལ། རལ་གྲིའི་དབང་བསྐུར་བ་ལ་བརྟེན་ནས་ཉོན་མོངས་པ་བདུད་སྡེའི་
ནགས་ཚལ་རྩ་བ་ནས་འབྱིན་པའི་དབང་དང་ལྡན་པར་གྱུར་ཅིག་སྲིད་པའི་འཆིང་བ་ཐམས་ཅད་གཅོད་བྱེད་པའི། །ལས་ཀྱི་རལ་གྲི་དམ་པ་འདི་བྱིན་པས། །ཉོན་མོངས་རྨོངས་པའི་དྲི་མ་དྲུང་ཕྱུང་ནས། །བདུད་བཞིའི་གཡུལ་ལས་རྒྱལ་
བའི་དབང་ཐོབ་ཤོག་ཨོཾ་ཁཌྒ་རཏྣ་ཨ་བཧི་ཥིཉྩ་མཾ།  ཕུར་བུ་གཏད་ལ།  ཕུར་བུའི་དབང་བསྐུར་བ་ལ་བརྟེན་ནས་འཕྲིན་ལས་བཞིའི་སྒོ་ནས་འགྲོ་བ་སེམས་ཅན་གྱི་དོན་དཔག་མེད་དུ་བྱེད་པའི་དབང་དང་ལྡན་པར་གྱུར་ཅིག་འཕྲིན་ལས་རྣམ་

[032B] །བདག་ཅག་བདེ་ལེགས་འཕྲོག་པའི་རིག་སྔགས་སོགས། །ཕ་རོལ་མཐུ་དང་རྫུ་འཕྲུལ་ཕུན་བཅོམ་ནས། །ལས་བཞིའི་དངོས་གྲུབ་འགྲུབ་པའི་དབང་ཐོབ་ཤོག་ཨོཾ་ཀརྨ་ཀཱི་ལ་ཡ་ཨ་བཧི་ཥིཉྩ་མཾ་
 ལྷ་མོའི་སྐུ་སྤྱི་བོར་བཞག་ལ།  རྒྱལ་བ་ཀུན་གྱི་གཙུག་ཏོར་ལས་བྱུང་བའི། །རྒྱལ་ཡུམ་གདུགས་དཀར་ལྷ་མོའི་སྐུ་གཟུགས་འདི། །རྒྱལ་བ་ཀུན་གྱི་འཕྲིན་ལས་བསྒྲུབ་པའི་ཕྱིར། །རྒྱལ་སྲས་ཁྱོད་ཀྱིས་རྟག་ཏུ་གཟུང་བར་གྱིས། །
 དེ་ནས་རྒྱལ་སྲིད་སྣ་བདུན་གྱི་གཟུགས་བརྙན་ལ་ལས་སྔགས་ཀྱིས་བསངས། སྭ་བྷཱ་ཝས་སྟོང་པར་སྦྱངས།  སྟོང་བའི་ངང་ལས་ཨོཾ་ལས་བྱུང་བའི་རྒྱལ་སྲིད་རིན་པོ་ཆེ་སྣ་བདུན་དྭངས་ཤིང་ཐོགས་པ་མེད་པ་ཡེ་ཤེས་ཀྱི་རང་བཞིན་དུ་གྱུར་ཏེ་སེམས་
ཅན་ཐམས་ཅད་ཀྱི་ཚེ་དང་བསོད་ནམས་དགེ་ལེགས་ཐམས་ཅད་རྒྱས་པར་བྱེད་པའི་མཐུ་དང་ལྡན་པར་གྱུར་ཅིག་ཨོཾ་སརྦ་བིད་པཱུ་ར་པཱུ་ར་སུ་ར་སུ་ར་ཨཱ་ཝརྟ་ཡ་ཨཱ་ཝརྟ་ཡ་ཧོ། བཛྲ་སྥ་ར་ཎ་ཁཾ།  ལན་གསུམ་གྱིས་བྱིན་གྱིས་བརླབས་ལ།།
དུས་གསུམ་རྒྱལ་བ་ཀུན་གྱིས་བསྔགས་པ་ཡི། །ཐེག་མཆོག་ཆོས་ཀྱི་སྲིད་ལ་མངའ་བསྒྱུར་བའི། །རྒྱལ་སྲིད་རིན་ཆེན་བདུན་གྱི་དབང་བསྐུར་བས། །བདུད་བཞིའི་གཡུལ་ལས་རྣམ་པར་རྒྱལ་གྱུར་ཅིག་ཨོཾ་སཔྟ་རཏྣ་ཨ་བཧི་ཥི་ཉྩ་མཾ་
 ཞེས་བརྗོད། བཀྲ་ཤིས་རྫས་བརྒྱད། ལས་སྔགས་ཀྱིས་བསངས། སྭ་བྷཱ་ཝས་སྟོང་པར་སྦྱངས།  སྟོང་པའི་ངང་ལས་མཾ་ལས་བྱུང་བའི་བཀྲ་ཤིས་པའི་རྫས་བརྒྱད་མཐོང་བ་ཙམ་གྱིས་ཀྱང་མི་ཤིས་པ་མཐའ་དག་སེལ་བར་བྱེད་པའི་ཡོན་ཏན་དང་

[033A]༄༅། །ལྡན་པར་གྱུར་ཅིག་ཨོཾ་སརྦ་བིད་པཱུ་ར་ སོགས་ལན་གསུམ་གྱིས་གྱིད་གྱིས་བཟླབས་ལ།།  གང་ཞིག་རེག་ཅིང་མཐོང་ཐོས་དྲན་མས་ཀྱང། །མི་ཤིས་ཀུན་སེལ་ཕུན་ཚོགས་མཆོག་སྩོལ་བར། །རྒྱལ་བས་བྱིན་གྱིས་
བརླབས་པའི་བཀྲ་ཤིས་རྫས། །དམ་པས་དབང་བསྐུར་དགེ་ལེགས་འབར་བྱུར་ཅིག་ཨོཾ་ཨ་ཌྜ་པྲ་དྲ་སེ་མངྒ་ལ་ཨ་བཧི་ཥིཉྩ་མཾ།།  ཞེས་པས་བཀྲ་ཤིས་རྫས་བརྒྱད་བྱིན།  དེ་ལྟར་རིགས་གསུམ་སྤྱི་དང་བྱེ་བྲག་གི་ཆོས་སྟོན་པ་སོགས་ཀྱི་སློབ་
དཔོན་དུ་བྱ་བའི་ཆེད་དུ་རྗེས་སུ་གནང་བ་སྦྱིན་པས་རིགས་གསུམ་སྤྱི་དང་བྱེ་བྲག་གི་དཀྱིལ་འཁོར་བྲི་བསྒྲུབ་དབང་བསྐུར་པ་སོགས་ལ་དབང་བར་བྱས།  འཕྲིན་ལས་བཞིའི་སྒོ་ནས་འགྲོ་བའི་དོན་འགྲུབ་པའི་ནུས་པ་བཞག་འབྲས་བུ་
རིགས་གསུམ་གྱི་ཆོས་ཀྱི་འཁོར་ལོས་བསྒྱུར་བའི་གོ་འཕང་མྱུར་དུ་ཐོབ་པའི་སྐལ་བ་ཅན་དུ་བྱས་སོ།།  །།དེ་ནས་སློང་མ་ལ་དབང་བསྐུར་བའི་ཚེ་ལེགས་ལྡན་གྱི་གཏོར་དབང་ནི། དཀྱིལ་འཁོར་གྱི་ཕྱོགས་གཅིག་ཏུ་དུར་ཁྲོད་མཚན་ཉིད་ཚང་བའི་དབུས་སུ་ཆོས་འབྱུང་
མཐིང་ནག་མེ་རི་དང་བཅས་པའི་སྟེང་དུ་པྲཉྫིའི་ཁན་གཏོར་མ་ཟུར་གསུམ་ མདུན་གྱི་གཏོར་མ་ཆོས་འབྱུང་དང་བཅས་པ་བསངས་
སྦྱངས།། སྟོང་པའི་ངང་ལས་སྣ་ཚོགས་པདྨ་དང་ཉི་མའི་སྟེང་དུ་ཧཱུཾ་ལས་གྲི་གུག་ཧཱུཾ་གིས་མཚན་པ་དེ་ལ་ས་འོད་ཟེར་འཕྲོས།། གདོན་བགེགས་ཐམས་ཅད་ཚར་བཅད་ཚུར་འདུས་ཡོངས་སུ་གྱུར་པ་ལས། མགོན་པོ་ལེགས་ལྡན་མཆེད་གསུམ་

[033B] གཡོན་ཐོད་ཁྲག་ཐུགས་ཀར་འཛིན་པའི་མཆན་ཁུང་ན་ཙནྡན་
གྱི་བེང་བསྣམས་པ། སྐུ་ལ་དར་ནག་གི་འཇོལ་བེར་དང། ཞབས་ལ་སག་ལྷམ་ནག་ཁྲ་གསོལ་བ། མི་མགོ་སྐམ་པོ་ལྔའི་དབུ་རྒྱན་དང། ཁྲག་འཛག་བའི་མགོ་རློན་ལྔ་བཅུའི་དོ་ཤལ་འཕྱར་བ། ཡེ་ཤེས་ཀྱི་མེ་འབར་བའི་དབུས་ན་
གཡས་བསྐུམ་གཡོན་བརྐྱངས་པའི་སྟབས་ཀྱིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་འཕྲོས། འོག་མིན་རྣམ་པར་སྣང་མཛད་ཀྱི་ཐུགས་ཀ་ནས་མགོན་པོ་ཡེ་ཤེས་པ་སྤྱན་དྲངས་
ཧཱུཾ་དད་པ་དང་ནི་དམ་ཚིག་གིས། །ཚུད་གཤེགས་དཔལ་ལྡན་མགོན་པོ་རྣམས། །དམ་ཅན་རྒྱ་མཚོ་འཁོར་དང་བཅས། །དཀྱིལ་འཁོར་གནས་འདིར་གཤེགས་སུ་གསོལ། བཛྲ་བེང་དུ་ཛ་ཨ་ཀརྵ་ཡ་ཛཛ་ཛཧཱུཾ་བཾ་ཧོཿ་དམ་ཚིག་
པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་འཕྲོས། དབང་གི་ལྷ་རྣམས་སྤྱན་དྲངས། དེ་རྣམས་ཀྱིས་དབང་བསྐུར་བས་རྣམ་སྣང་གིས་དབུ་བརྒྱན་པར་གྱུར། ཨོཾ་བཛྲེ་མཧཱ་ཀཱ་ལ་ས་པཱ་རི་ཝཱ་ར་ཨརྒྷཾ་ནས་ཤཔྟའི་
 བར་གྱིས་མཆོད་ཅིང།  སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེར་སུམ་བརྩེགས་འཇིག་བྱེད་པ། །ལེགས་ལྡན་རྣམས་ལ་བདག་བསྟོད་དོ།  །ཅེས་པས་བསྟོད།  ཐུགས་ཀར་

[034A]༄༅། །ཉི་མའི་སྟེང་དུ་ཧཱུཾ་གི་མཐར་སྔགས་ཀྱིས་བསྐོར་བར་དམིགས་ནས། ཨོཾ་མཧཱ་ཀཱ་ལ་བེང་དུ་ཛ་བྷྱོ་ཧཱུཾ་ཕཊ། ཨོཾ་མཧཱ་ཀཱ་ལ་རོ་ཥི་ག་ན་བྷྱོ་ཧཱུཾ་ཕཊ། ཨོཾ་མཧཱ་ཀཱ་ལ་དུ་ཥྜཾ་བྷྱོ་ཧཱུཾ་ཕཊ།  ཅེས་ཅི་མང་བཟླ།  ལྷ་རྣམས་ཀྱི་ལྗགས་
ཧཱུཾ་ལས་སྐྱེས་པའི་རྡོ་རྗེ་སྤུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཤྲཱི་མཧཱ་ཀཱ་ལ་ས་པཱ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།  བདུན་གྱིས་འབུལ།  ཨརྒྷཾ་ ནས་  ཤཔྟའི་ བར་གྱིས་མཆོད་ཅིང། འདོད་དོན་ལ་
གསོལ་བ་གདབ། དེ་ནས་རྗེས་གནང་བསྐུར་བ་ཡ། སྔོན་འགྲོ་སྤྱི་དང་བྱེ་བྲག་གི་ཆོས་བཤད།  དུས་གསུམ་སངས་རྒྱས་ཐམས་ཅད་ཀྱི། །སྐུ་གསུང་ཐུགས་ཀྱི་སློབ་དཔོན་གྱིས། །བདག་ལ་ལེགས་ལྡན་མཆེད་གསུམ་གྱི། །སྐུ་གསུང་ཐུགས་ཀྱི་རྗེས་
གནང་སྩོལ།  ལན་གསུམ་གསོལ་བ་གདབ། མངོན་རྟོགས་དང་མཐུན་པར་ལྷ་ངོ་སྤྲད། བྱང་སྡོམ་བཟུང། སློབ་མ་རྣམས་བསངས་སྦྱངས། ལེགས་ལྡན་མཆེད་གསུམ་དུ་བསྐྱེད། གནས་གསུམ་དུ་འབྲུ་གསུམ་འགོད།  རང་གཙོ་མོར་གསལ་བའི་ཐུགས་ཀའི་ས་བོན་
ལས་འོད་འཕྲོས་རང་བཞིན་གྱི་གནས་ནས་མགོན་པོའི་སྐུའི་བྱིན་རླབས་ཐམས་ཅད་མགོན་པོའི་སྐུ་ཆེ་ཆུང་དཔག་ཏུ་མེད་པའི་རྣམ་པར་སྤྱན་དྲངས། སློབ་མ་རྣམས་ཀྱི་ལུས་ལ་ཐིམ་པས་ལུས་ཀྱི་སྒྲིབ་པ་དག་མགོན་པོའི་སྐུའི་བྱིན་
རླབས་ཐོབ་པའི་མོས་པ་གྱིས།  སྔར་གྱི་སྤྱན་འདྲེན་གྱི་ཚིགས་བཅད་བརྗོད། ཕྱག་མཚན་གྱི་རྗེས་གནང་ལ་གྲི་གུག་སློབ་མར་གཏད་ལ།  སྐལ་ལྡན་རིགས་ཀྱི་བུ་ཁྱོད་ལ། །གྲི་གུག་འབར་བའི་དབང་བསྐུར་བས། །དགྲ་བགེགས་ལུས་ནི་

[034B] །བསད་པའི་ལས་རྣམས་ཐོགས་མེད་ཤོག་ཐོད་བ་གཏད་ལ། སྐལ་ལྡན་ཕྱག་མཚན་ཐོད་པའི་དབང་བསྐུར་པས། །དགྲ་བགེགས་སྙིང་ཁྲག་རོལ་བྱེད་ཅིང། །རེངས་པའི་ལས་ལ་ཐོགས་མེད་ཤོག་ །བེང་
གཏད་ལ།  སྐལ་ལྡན་ཙན་དན་བེང་ཆེན་དབང་བསྐུར་བས། །ཉོན་མོངས་དགྲ་སྡེའི་གཡུལ་བཅོམ་ནས། །དགྲ་བགེགས་མྱོས་པའི་ལས་འགྲུབ་ཤོག་ །ཅེས་བརྗོད།  གསུང་གི་རྗེས་གནང་ལ། མགོན་པོའི་ཐུགས་ཀའི་
སྔགས་ཕྲེང་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་བ་ཞལ་ནས་ཐོན། སློབ་མའི་ཁར་ཞུགས་སྙིང་གར་འཁོད་པའི་འོད་ཟེར་གྱིས་གདོན་བགེགས་ཐམས་ཅད་བསྲེགས་པའི་མོས་པ་གྱིས།  སྔགས་ཀྱི་རྗེས་ཟློས་ལན་
གསུམ་བྱ། མེ་ཏོག་སྤྱི་བོར་བཞག་ལ།  བཅོམ་ལྡན་འདི་ལ་སོགས་བརྗོད། ཐུགས་ཀྱི་རྗེས་གནང་ལ། རང་གི་ཐུགས་ཀའི་ས་བོན་གྱི་འོད་ཟེར་གྱིས་མགོན་པོའི་ཐུགས་ཀྱི་བྱིན་རླབས་ཐམས་ཅད་ཕྱག་མཚན་གྱི་རྣམ་པར་སྤྱན་དྲངས་
སློབ་མའི་ལུས་ལ་ཐིམ། ཡིད་ཀྱི་སྒྲིབ་པ་དག་ཐུགས་ཀྱི་བྱིན་རླབས་ཐོབ་པའི་མོས་པ་མཛོད། སྙིང་པོ་བརྗོད་ཅིང་རོལ་མོ་བྱ། དབང་ལྷ་བསྟིམ་བ་ནི། རང་གི་ཐུགས་ཀའི་ས་བོན་གྱི་འོད་ཟེར་གྱིས་མདུན་གྱི་མགོན་པོ་སློབ་མ་
རྣམས་ཀྱི་སྤྱི་བོར་སྤྱན་དྲངས་ཤིང་ཐུགས་རྒྱུད་བསྐུལ་བས་ཐུགས་ཀའི་ཧཱུཾ་ལས་འོད་འཕྲོས། མཐའ་སྐོར་ན་བཞུགས་པའི་ཞི་ཁྲོ་རབ་འབྱམས་ལ་སོག་པས་འོད་དུ་ཞུ་མགོན་པོ་ལ་ཐིམ། མགོན་པོའི་སྐུ་འོད་དུ་ཞུ་སློབ་མ་ལ་ཐིམ་པའི་
[035A]༄༅། །མོས་པ་མཛོད། ཅེས་བརྗོད་ཅིང་གཏོར་མ་མགོ་བོར་བཞག་ལ། ན་མོ་རྩ་བརྒྱུད་ཀྱི་དཔལ་ལྡན་བླ་མ་དམ་པ་རྣམས་དང། འཕགས་མ་གདུགས་དཀར་མོ་ཕྱག་རྒྱའི་ཚོགས་རྣམས་ཀྱི་བཀའ་དང་དམ་ལས་མི་འདའ་
པའི་མགོན་པོ་ལེགས་ལྡན་དཔལ་འབར། རྣལ་འབྱོར་དགྲ་ལྷ་འཁོར་དང་བཅས་པ་ཁྱད་རྣམས་ཀྱིས་ཕྱག་ན་རྡོ་རྗེ་ལ་སོགས་པའི་བླ་མ་གོང་མ་རྣམས་ཀྱི་བཀའ་དང་དམ་ལས་མི་འདའ་བར་རྡོ་རྗེ་སློབ་མ་འདི་རྣམས་ཀྱི་བྱང་ཆུབ་མ་
ཐོབ་ཀྱི་བར་དུ་བཀའ་སྡོད་དང་བསྟན་སྲུང་མཛོད་ལ་བསྲུང་སྐྱབས་བདེ་ལེགས་སུ་འགྱུར་བར་མཛོད་ཅིག་ཛཧཱུཾ་བཾ་ཧོཿ་ ཞེས་བརྗོད།  དེ་ནས་གང་ལ་སེར་སྣ་ སོགས་བཀྲ་ཤིས་བརྒྱད་པའམ། མཆོག་གསུམ་གྱི་བཀྲ་ཤིས་བརྗོད།  དེ་ལྟར་གདུགས་
དཀར་མོའི་དབང་ཐོབ་ནས་རིགས་གསུམ་སྤྱི་དང་བྱེ་བྲག་གི་དམ་ཚིག་རྣམས་ཚུལ་བཞིན་དུ་སྲུངས་ཤིག་ །ཅེས་བརྗོད། སློབ་མས་གཙོ་ཐོས་ཇི་ལྟར་བཀའ་སྩལ་བ། །དེ་དག་ཐམས་ཅད་བདག་གིས་བགྱི། ཞེས་པ་དང།  རང་གི་ལུས་
བྲན་དུ་དབུལ་བས་བྱང་ཆུབ་མ་ཐོབ་བར་དུ་འབངས་སུ་གཟུང་དུ་གསོལ་ སྙམ་པས།  དེང་ནས་བརྩམས་ཏེ་བདག་བྲན་དུ། །ཁྱོད་ཀྱི་འབངས་སུ་མཆི་པར་བགྱི། །ཁྱེད་ཀྱིས་སློབ་མར་བཟུང་བ་དང། །ཆ་ཡིས་ཀྱང་ནི་སྤྱད་དུ་
གསོལ།  ཞེས་རྗེས་ཟློས་བྱ། དེ་ནས་དབང་རྫོགས་པར་ཐོབ་པའི་བཀའ་དྲིན་གཏང་རག་གི་ཡོན་དུ་བླ་མ་དང་དཀྱིལ་འཁོན་གྱི་གཙོ་མོ་བ་མིན་ད་དུ་སོལ་བལ་མཎྜལ་རྒྱས་བ་དབང་པོ།  དེ་ལྟར་བདག་ བདེན་

[035B]  བདེན་པ་གང་གིས་ཡེ་ཤེས་མཆོག་ཤེས་རབ་ཐབས་བདག་དཀྱིལ་འཁོར་གྱི། །བདེན་པ་དེ་ཡིས་མགོན་པོ་ཁྱོད། །འདོད་པ་བདག་ལ་ཡོངས་རྫོགས་མཛོད།།
ཆོས་རྣམས་གཟུགས་བརྙན་ལྟ་བུ་སྟེ། །གསལ་ཞིང་དག་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཡང་དག་འབྱུང། །དེ་ཉིད་དེ་བཞིན་ཉིད་ངེས་འབྱུང། །བདེན་པ་དེ་ཡིས་དཀྱིལ་འཁོར་ནི། །
གཟུགས་བརྙན་གསལ་བར་སློབ་མ་རྣམས། །ཀུན་གྱིས་སྒྲིབ་མེད་མཐོང་བར་ཤོག་ །ཅེས་ལན་གསུམ་བརྗོད་ནས་སློབ་མ་ལ་དབང་བསྐུར་བའི་རིམ་པ་ལ་འཇུག་པར་བྱའོ། །གཉིས་པ་སློབ་མ་བཅུག་ཅིང་དབང་བསྐུར་བ་ནི། གོང་དུ་བཀོད་པ་དེ་རྣམས་བདག་
འཇུག་གི་དབང་དུ་བྱས་པ་ཡིན་པས་གཞལ་ལ་དབང་བསྐུར་བའི་ཚེ་རང་ཉིད་ཅེས་བ་དང་རང་ལ་ཞེས་སོགས་རྣམས། སློབ་མ་རྣམས་ཞེས་པ་ལྟ་བུར་བསྒྱུར་ཞིང། ཚིགས་བཅད་དང། སྔགས་རྣམས་ཀྱི་དོན་དང། དབང་གི་ངོ་བོ་ཇི་ལྟ་བུ་ཞིག་རྒྱུད་ལ་སྐྱེ་ཚུལ་སོགས་སློབ་མའི་དབང་
པོ་དང་འཚམ་པར་བརྡ་ལེགས་པར་སྤྲད་ནས། མེད་དུ་མི་རུང་བའི་དབང་གི་སྐོར་རྣམས་མ་ཆད་ཅིང་མཐའ་རྟེན་སོགས་ལ་ལོང་སྐབས་དང་མོས་པ་དང་བསྟུན་པའི་རྒྱས་བསྡུས་ཀྱི་དབྱེ་བ་ཤེས་བར་བྱས་བརྒྱུད་ལྡན་དམ་པའི་ཕྱག་ལེན་མཐོང་བ་བརྒྱུད་པས་ཀྱང་བརྒྱན་ཏེ་ལེགས་
པར་དབང་བསྐུར་བར་བྱའོ། །གསུམ་པ་དཀྱིལ་འཁོར་གྱི་མཇུག་གི་བྱ་བ་ནི། གཏང་རག་གི་མཆོད་པ་བྱིན་གྱིས་བརླབ་སྟེ། རྒྱས་པར་ན་ཚིགས་བཅད་སྔགས་དང་བཅས་པའམ། བསྡུ་ན།  ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱཾ་ཙྪ་སཱཧཱ་ ནས།  ཤཔྟ་ འི་བར་གྱིས་མཆོད་ཅིང། བསྟོད་

[036A]༄༅། །བ་རྒྱས་བསྡུས་གང་རུང་གིས་བསྟོད། སློབ་མ་རྣམས་ལའང་རང་རང་གི་ནུས་པ་དང་བསྟུན་ནས་དཀྱིལ་འཁོར་མཆོད་དུ་བཅུག་ལ། བཟའ་བ་ལ་སོགས་པས་ཚིམ་པར་བྱ། དཀྱིལ་འཁོར་བསྒྲུབ་ཅིང་མཆོད་པ་དང། དབང་བསྐུར་ཚུལ་བཞིན་དུ་བྱས་པ་སོགས་
ཀྱི་དགེ་བའི་རྩ་བ་རྣམས་བྱང་ཆུབ་ཀྱི་རྒྱུར་འགྱུར་བའི་སྨོན་ལམ་དང། བསྔོ་བ་ཤུགས་དྲག་པོ་བྱ་ཞིང། ཕྱག་བཞེས་ཀྱི་རྒྱུན་ལ་གཏང་རག་གི་མཎྜལ་ཕུལ་བའི་མཇུག་ཏུ་དཔོན་སློབ་ལྷན་ཅིག་ཏུ་སྨོན་ལམ་དང་བསྟན་པ་རྒྱས་པར་འགྱུར་བའི་བདེན་ཚིག་ཤིས་བརྗོད་བཅས་མཛད་པའི་
སྲོལ་ཡོད་དེ་ནས་བླ་མས་དཀྱིལ་འཁོར་ལ་ལན་གསུམ་བསྐོར་བ་འམ། དེ་ལྟར་མོས་ནས་ཤར་སྒོ་ནས་གཙོ་མོ་ལ་ཕྱོགས་པར་འདུག་སྟེ་ཆད་ལྷག་གི་ཉེས་པ་ཞི་བར་བྱ་བའི་ཕྱིར་ཡི་གེ་བརྒྱ་པ་ལན་གསུམ་བརྗོད། མེ་ཏོག་དང་བཅས་པའི་ཐལ་མོ་སྙིང་གར་སྦྱར་ནས།  གང་ཡང་
བདག་བློ་རྨོངས་པ་ཡིས། །ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིར། །མགོན་ཁྱོད་དེ་ཀུན་བཟོད་པར་མཛོད། །མ་རྙེད་ཡོངས་སུ་མ་ཤེས་དང། །གང་ཡང་ནུས་པ་མ་མཆིས་པས། །འདིར་ནི་བྱ་
བ་གང་བགྱིས་བ། །དེ་ཀུན་གཙོ་མོས་བཟོད་མཛད་རིགས།  ཞེས་པས་མ་ཚང་བ་ལ་སོགས་པ་ཉེས་པ་ཞི་བར་བྱ་བའི་ཕྱིར་བཟོད་གསོལ་བྱ་ཞིང། རང་གཞན་གྱི་ཆོས་སྒྲུབ་པའི་འགལ་རྐྱེན་ཐམས་ཅད་ཞི་ཞིང་གནས་སྐབས་མཐར་ཐུག་གི་འདོད་དོན་རྣམས་འགྲུབ་པ་དང་
བཤད་སྒྲུབ་ཀྱི་བསྟན་པ་རྒྱས་པ་སོགས་ཀྱི་གསོལ་བ་གདབ།  འདིར་ནི་རྟེན་དང་ལྷན་ཅིག་ཏུ། །འགྲོ་བའི་དོན་དུ་བཞུགས་ནས་ཀྱང། །ནད་མེད་ཚེ་དང་དབང་ཕྱུག་དང། །མཆོག་རྣམས་ལེགས་པར་སྩལ་དུ་གསོལ། ཨོཾ་སུ་པྲ་ཏིཥྛ་བཛྲ་ཡེ་སཱཧཱ་

[036B] ཞེས་བརྗོད་ནས་ཡེ་ཤེས་པ་དང་དམ་ཚིག་པ་རས་བྲིས་ལ་བརྟན་བཞུགས་བྱ། ལེགས་ལྡན་གྱི་གཏོར་མའི་ཡེ་ཤེས་པ་གཤེགས། དམ་ཚིག་པ་རང་ལ་བསྡུ་བ་བཀྲ་ཤིས་སོགས་བྱ། ཡང་རང་གཞན་གྱི་དོན་དུ་དཀྱིལ་འཁོར་སྒྲུབ་མཆོད་ཙམ་དང། དེར་བདག་འཇུག་ལེན་པ་སོགས་བྱ་
བར་འདོད་ན། བདག་བསྐྱེད་རྒྱས་པ་བཏང་ཟིན་པའི་མཇུག་ཏུ་མདུན་གྱི་རས་བྲིས་ཀྱི་དཀྱིལ་འཁོར་བསྒྲུབ་པ་དང་བདག་འཇུག་གི་ངག་འདོན་སྔར་ལྟར་དང། མཇུག་ཆོག་སློབ་མ་དབང་བསྐུར་བའི་སྐབས་བཞིན་བྱེད་པ་ཡིན་པས། དེ་དག་ཇི་ལྟ་བུ་ཞིག་བྱ་བར་འདོད་ཀྱང་འོལ་ཚོད་ཙམ་
མ་ཡིན་པར། ཚད་མར་གྱུར་བའི་གཞུང་གི་དགོངས་པ་དང། དམ་པ་བར་མ་ཆད་པ་ལས་བརྒྱུད་བའི་ཕྱག་ལེན་བཞིན་བྱས་ནས་རང་གཞན་ལ་གནས་སྐབས་ཀུན་ཏུ་ཕན་པའི་ཐབས་མཆོག་ཏུ་གྱུར་པ་ལ་བརྩོན་བར་བྱའོ།  །སྨྲས་པ། གང་གི་མཚན་སྙན་ཐོས་འཛིན་རྒྱན་
ཐོབ་པའང། །རླབས་ཆེན་བསོད་ནམས་ཟོང་གིས་བསྒྲུབ་དགོས་པ། །བདེ་གཤེགས་ཀུན་ཡུམ་གཞན་གྱིས་མི་ཐུབ་མས། །ད་དུང་བྱང་ཆུབ་བར་དུ་བརྩེ་བས་སྐྱོངས། །དཔལ་ལྡན་ཐུབ་པ་རྣམས་ཀྱི་གཙུག་ཏོར་ལས། །ལེགས་
འཁྲུངས་དུས་མིན་འཆི་སོགས་འཇིགས་ཀུན་ལས། །བདེ་བླག་སྐྱོབ་མཛད་རྗེ་བཙུན་གདུགས་དཀར་མོའི། །དཀྱིལ་འཁོར་དབང་གི་ཆོག་བསྒྲིགས་འདི་བཀོད་དགེས། །རིང་ནས་དྲིན་གྱིས་བསྐྱངས་པའི་འགྲོ་བ་ཀུན། །བརྒྱུད་
མར་བླ་མ་ལྷ་ཡིས་རྗེས་བཟུང་ནས། །བར་གཅོད་བདུད་སྡེའི་གཡུལ་ལས་རྒྱལ་གྱུར་ཏེ། །དོན་གཉིས་ལྷུན་གྲུབ་གོ་འཕང་མྱུར་ཐོབ་ཤོག་ །ཅེས་བཅོམ་ལྡན་འདས་མ་འཕགས་མ་གདུགས་དཀར་མོ་ཅན་གྱི་དཀྱིལ་འཁོར་ཆེན་པོར་འཇུག་ཅིང་དབང་

[037A]༄༅། །བསྐུར་བའི་ཆོ་ག་དངོས་གྲུབ་གངྒཱིའི་ཆུ་རྒྱུན་ཞེས་བྱ་བ་འདི་ནི། རང་ཉིད་ཀྱི་དྲན་པ་གསོ་བའི་ཆེད་དུ་དབང་དངོས་གཞིའི་ཆོ་ག་སྐྱིད་ཤོད་སྤྲུལ་སྐུ་རིན་པོ་ཆེས་མཛད་པ་ལ་གཞི་བྱས། བླ་མ་དམ་པའི་ཕྱག་ལེན་མཐོང་བ་བརྒྱུད་པ་དང་ཞལ་ལས་ཐོས་པའི་མན་ངག་
གིས་ཀྱང་བརྒྱན་ཏེ།    ༈      ༈      ༈   
པའི་རྒྱལ་མཚན་གྱིས་སྦྱར་བ་དགེ།  སྔར་བཤད་པ་དེ་ནི་བཅུ་བདུན་མའི་དབང་དུ་བྱས་པ་ཡིན་ལ། ལྷ་མང་གི་དཀྱིལ་འཁོར་བསྒྲུབ་པར་འདོད་ན་
བདག་བསྐྱེད་ཡོངས་འཛིན་རྗེའི་སྒྲུབ་ཐབས་ལྟར་བྱས་ལ། བུམ་བསྐྱེད་དང་མདུན་བསྐྱེད་ཀྱི་ལྷ་བསྐྱེད་པའི་སྐབས་སུ་ཁྱད་པར་འདི་ལྟར། བུམ་བསྐྱེད་ལ།  རྣམ་རྒྱལ་བུམ་པའི་དབུས་སུ་སྣ་ཚོགས་པདྨ་འདབ་མ་བརྒྱད་པ། དེའི་ཕྱི་རོལ་ཏུ་འཁོར་ལོ་རྩིབས་
བཅུ་དྲུག་པ། དེའི་ཕྱི་རོལ་གྱི་སྟེང་འོག་དང་ཕྱི་ནང་གི་གྲྭ་བཞི་དང་ཕྱོགས་བཞིར་སྣ་ཚོགས་པདྨའི་གདན་ ཞེས་བ་དང། མདུན་བསྐྱེད་ལ།  དབུས་དཀར་བའི་ནང་དུ་འཁོར་ལོ་རྩིབས་བཅུ་དྲུག་པ་ལྟེ་བ་མུ་ཁྱུད་དང་བཅས་པའི་ལྟེ་བའི་ནང་དུ་
སྣ་ཚོགས་པདྨ་འདབ་མ་བརྒྱད་པའི་ལྟེ་བར་སེང་གེས་བཏེགས་པའི་རིན་པོ་ཆེའི་ཁྲི། ཕྱོགས་བཞིའི་ཤར་དུ་གླང་ཆེན། ལྷོར་རྟ་མཆོག་ནུབ་ཏུ་རྨ་བྱ། བྱང་དུ་མཁའ་ལྡིང་རྣམས་ཀྱིས་བཏེགས་པའི་རིན་པོ་ཆེའི་ཁྲི། འཁོར་ལོའི་

[037B] སྟེང་འོག་དང་ཕྱི་ནང་གི་གྲྭ་བཞི་དང་སྒོ་བཞིར་སྣ་ཚོགས་པདྨ་དང་ཟླ་ཉིའི་གདན། ན་མསརྦ་ཏ་ཐཱ་ག་ཏ་ག་ཏཱ་ནཾ་སརྦབ་ཐཱ་ཁ་ཨུངྒ་ཏེ་སྥ་ར་ཎ་ཧི་མཾ་ག་གན་ སྟེང་དུ་བླ་བྲེ་ཡང་སྐད་ཅིག་གིས་བྱུང་བར་གྱུར་
ཨོཾ་སརྦ་ཏ་ཐཱ་ག་ཏོ་སི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་སཱཧཱ། ཞེས་བའི་སྔགས་ཀྱི་གདངས་ཀྱི་རྣམ་པ་ནམ་མཁའ་ལ་གྲག་པར་གྱུར།  ཅེས་པ་ནས།  འཇིགས་པ་མ་ལུས་པ་ལས་སྐྱོབ་པའི་བདག་སྙིང་ཅད་  ཅེས་པའི་བར་བཅུ་བདུན་མའི་
སྐབས་སུ་བཤད་སྟར་ཡིན་ཞིང། དེ་ནས།  པདྨའི་འདབ་མ་ལ་ཤར་དུ་དྲག་ཤུལ་ཆེན་མོ་དཀར་མོ། ལྷོར་གཏུམ་པ་ཆེན་མོ་སེར་མོ། ནུབ་ཏུ་འབར་བ་ཆེན་མོ་དམར་མོ། བྱང་དུ་ལྟོབས་ཆེན་མ་ལྗང་གུ་རྣམས་གཡས་རྡོ་རྗེ་
དཀུན་བརྟེན་ཅིང། གཡོན་རིན་པོ་ཆེའི་བུམ་པ་འཛིན་པ། མཚམས་བཞིར་བདུད་རྩིས་གང་བའི་བུམ་པ་བཞི། འཁོར་ལོའི་རྩིབས་བཅུ་དྲུག་པའི་ཤར་གྱི་རྩིབས་དང་གོལ་གོས་དཀར་མ། གཉིས་པ་ལ་
བསངས། གསུམ་པ་ ལ་རྒྱལ་བའི་རྡོ་  རྗེ་ཕྲེང་བ་མ་ལྗང་གྲ། བཞི་པ་ལ་པདྨའི་མངོན་མཚན་ཅན་དམར་ མོ་རྣམས་  གཡས་བགྲང་ཕྲེང་དང་གཡོན་ཨུཏྤལ་འཛིན་པ། ལྷོའི་རྩིབས་དང་བོ་ལ་གཞན་གྱིས་མི་ཐུབ་མ་
དཀར་མོ། གཉིས་པ་ལ་རྡོ་རྗེ་མཆུ་ཅན་མ་སེད་ལོ། གསུམ་པ་ལ་ཞི་བ་ལྷ་རྣམས་ཀྱིས་མཆོད་མ་ནག་མོ། བཞི་པ་ལ་གཟི་བརྗིད་ཆེན་མོ་ལྗང་གུ་རྣམས་གཡས་རིན་པོ་ཆེ་དང་གཡོན་དབྱུག་པ་ལ་བརྟེན་པ། ནུབ་

[038A]༄༅། །ཀྱི་རྩིབས་དང་པོ་ལ་སྟོབས་ཆེན་མ་དམར་མོ། གཉིས་པ་ལ་རྡོ་རྗེ་ལུ་གུ་རྒྱུད་མ་སེར་མོ། གསུམ་བ་ལ་རྡོ་རྗེ་རིག་འཛིན་མ་དཀར་མོ། བཞི་པ་ལ་རྡོ་རྗེ་རིགས་གསེར་ཕྲེང་བ་ལྗང་གུ་རྣམས་གཡས་རྡོ་རྗེ་
དང་གཡོན་བགྲང་ཕྲེང་འཛིན་པ། བྱང་གི་རྩིབས་དང་པོ་ལ་རྡོ་རྗེ་རིན་ཆེན་མ་དམར་མོ། གཉིས་པ་ལ་རྡོ་རྗེ་གཙུག་ཏོར་ཅན་དཀར་མོ། གསུམ་པ་ལ་རྣམ་པར་འགྱིང་བའི་རྡོ་རྗེ་མ་ལྗང་གུ། བཞི་པ་ལ་གསེར་འོད་
ལྟ་བུའི་སྤྱན་མངའ་མ་སེར་མོ་རྣམས་གཡས་རྡོ་རྗེ་དང་གཡོན་བགྲང་ཕྲེང་འཛིན་པ། སྟེང་དུ་རྡོ་རྗེ་སྒྲོལ་མ་དང་འོག་ཏུ་པདྨའི་སྤྱན་གཉིས་དཀར་མོ་གཡས་སྐྱབས་སྦྱིན་དང་གཡོན་མཉམ་བཞག་མཛད་པ། ནང་གི་ཤར་
ལྷོར་སྒེག་མོ་དཀར་མོ་ཕྱག་གཉིས་རྡོ་རྗེ་དཀུར་བརྟེན་ནས་འགྱིང་བའི་ཚུལ་ཅན། ལྷོ་ནུབ་ཏུ་ཕྲེང་བ་མ་སེར་མོ་ཕྱག་གཉིས་རིན་པོ་ཆེའི་ཕྲེང་བ་འཛིན་པ། ནུབ་བྱང་དུ་གླུ་མ་དམར་མོ་ཕྱག་གཉིས་པ་ཝང་འཛིན་པ། བྱང་
ཤར་དུ་གར་མ་ལྗང་གུ་ཕྱག་གཉིས་རྡོ་རྗེ་བསྣམས་ནས་གར་བྱིད་པ། ཕྱིའི་ཤར་ལྷོར་བདུག་སྤོས་མ་དཀར་མོ་སྤོས་སྣོད་འཛིན་པ། ལྷོ་ནུབ་ཏུ་མེ་ཏོག་མ་སེར་མོ་མེ་ཏོག་གི་སྣོད་འཛིན་པ། ནུབ་བྱང་དུ་མར་མེ་
མ་དམར་མོ་མར་མེ་འཛིན་པ། བྱང་ཤར་དུ་བྱུག་པ་མ་ལྗང་གུ་དྲིའི་དུང་ཆོས་འཛིན་པ། ཤར་སྒོར་ལྕགས་ཀྱུ་མ་དཀར་མོ་ལྕགས་ཀྱུ་འཛིན་པ། ལྷོ་སྒོར་ཞགས་པ་མ་སེར་མོ་ཞགས་པ་འཛིན་པ། ནུབ་སྒོར་

[038B] བྱང་སྒོར་དྲིལ་བུ་མ་ལྗང་གུ་དྲིལ་བུ་འཛིན་པ། ལྷ་མོ་ཐམས་ཅད་ཀྱང་རིན་པོ་ཆེའི་རྒྱན་གྱིས་བརྒྱན་ཅིང་དར་གྱི་སྟོད་གཡོགས་དང་སྨད་གཡོགས་ཅན་རྡོ་རྗེའི་སྐྱིལ་
ཀྲུང་གིས་བཞུགས་པ། ཕྱི་རོལ་གྱི་ཁོར་ཡུག་ལ་རྒྱལ་པོ་ཆེན་པོ་བཞི་དང། ཕྱོགས་སྐྱོང་བཅུ་འཁོར་དང་བཅས་པར་གྱུར། ལྷ་ཐམས་ཅད་ཀྱི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ།  ཞེས་
པ་ནས། སྤྱན་འདྲེན་དབང་བསྐུར་རྒྱས་གདབ་མཆོད་པ་རྣམས་བཅུ་བདུན་མའི་སྐབས་སུ་བཤད་པ་བཞིན་ཡིན་ལ། བསྟོད་པ་དཀོན་མཆོག་གསུམ་དང། རིགས་གསུམ་མགོན་པོ་དང། གཙོ་མོ་ལ་བསྟོད་པ་དང། འཁོར་གྱི་ལྷ་ལ་བསྟོད་པ་མདོ་ཉིད་ལས་བྱུང་
བ་ལྟར།  གཞན་གྱིས་མི་ཐུབ་དྲག་ཤུལ་ཆེ།  ཞེས་པ་ནས།  སྣང་མཛད་རྡོ་རྗེ་གཙུག་ཏོར་གྲགས།  ཞེས་པའི་བར་སྔར་བཅུ་བདུན་མའི་སྐབས་སུ་བཤད་པ་ལྟར་ལ།  བཅུ་ཕྲག་གཉིས་དང་གཉིས་ལྷ་མོ། །ཕྱག་རྒྱའི་ཚོགས་ལ་
ཕྱག་འཚལ་ལོ། །ཕྱི་ནང་མཚམས་བཞིར་ལེགས་གནས་ཤིང། །རབ་མཛེས་འཁྲིལ་བག་འགྱིང་དང་ལྡན། །རང་རང་མཆོད་རྫས་ཐོགས་པ་ཡི། །སྒེག་སོགས་བརྒྱད་ལ་ཕྱག་འཚལ་ལོ། །སྒོ་བཞི་བསྲུང་བའི་
ལྷ་མོ་ནི། །འཛུམ་ཞིང་ཡིད་ཙམ་ཁྲོས་པའི་ཞལ། །ལྕགས་ཀྱུ་ཞགས་པ་ལྕགས་སྒྲོག་དྲིལ། །སྒོ་སྐྱོང་བཞི་ལ་ཕྱག་འཚལ་ལོ། །གཟི་བརྗིད་ལྡན་ཞིང་སྟོབས་དང་ལྡན། །སྟོབས་པོ་ཆེ་ལ་མཐུ་ཆེ་བ། །རང་རང་

[039A]༄༅། །ཕྱོགས་རྣམས་ལེགས་སྐྱོང་བའི། །ཕྱོགས་སྐྱོང་བཅུ་ལ་ཕྱག་འཚལ་ལོ། །འཇིག་རྟེན་སྐྱོང་བའི་མཐུ་ཆེན་ལྡན། །དྲི་ཟ་གྲུལ་བུམ་ཀླུ་དབང་དང། །གནོད་སྦྱིན་ཚོགས་ལ་མངའ་བསྒྱུར་བའི། །རྒྱལ་
ཆེན་བཞི་ལ་ཕྱག་འཚལ་ལོ།  །ཞེས་བསྟོད། གཞན་མ་བཟླས་པ་དང། གཏོར་འབུལ་དང་དཀྱིལ་འཁོར་དུ་འཇུག་ཅིང་དབང་བླང་བ་མཐའ་རྟེན་གྱི་རྗེས་གནང་དར་བཅས་པ་དང། མཇུག་གི་མཆོད་བསྟོད་སྨོན་ལམ་ཤིས་བརྗོད་དང་བཅས་པ་རྣམས་སྔར་བཅུ་
བདུན་མའི་ཆོ་གར་བཤད་པ་།  ཐུབ་དབང། གཟུགས་དཀར་པོ། ཕྱན་ན་རྡོ་རྗེ། སློབ་དཔོན་བསམ་གཏན་བཅུ་པ། ཙནྡྲ་གཽ་མི། སློབ་དཔོན་
 གྷི་ར་པ་ཏི། སློབ་དཔོན་རྡོ་རྗེ་ནོན་པོ། སློབ་དཔོན་པདྨ་ལྕགས་ཀྱུ།  བྲམ་ཟེད་ནི་ཆེན་རྡོ་རྗེ། སློབ་དཔོན་རྡོ་རྗེ་ རྡོ་རྗེ་གདན་ བ་ནི་ལོ་ཙཱབ། ལྡན་མ་སྒྱུར་ཨ་སྐྱབས། བརྩེ་ཆེན་ཞབས། རྗེ་བཙུན་གྲགས་རྒྱན། དེ་ལ་ལྟོར་ཁུང་གད་སེར་པ་དང། མདོ་ལྡེ་མགོན་གཉིས་ཀྱིས་གསན། དེ་གཉིས་
ནས་རྒན་མོ་ལྷས་པ་བྱང་ཆུབ་དཔལ། འཇམ་དབྱངས་  བཞི་ཐོག་བ།  རོང་པ་ཨ་ཀ་ར། སློབ་དཔོན་དཀོན་མཆོག་ཚུལ་ཁྲིམས། བག་སྟོན་གཞོན་ནུ་ཚུལ་ཁྲིམས། བླ་མ་ཚུལ་རྒྱལ་བ། བླ་མ་ངག་དབང་པ། སེམས་དཔའ་ཆེན་པོ་ཡོན་ཏན་འོད། ཆོས་རྗེའི་ ཆོས་རྗེ་བསོད་བཟང་
ཆོས་རྗེ་ནམ་རྒྱན། མཁྱེན་རབ་རྗེ། རྗེ་ཤཱཀྱ་དོན་གྲུབ། རྗེ་ཀུན་དགའ་ལེགས་གྲུབ། རྗེ་ཀུན་དགའ་ཆོས་གྲགས། རྗེ་མཆོག་སེགས་རྡོ་རྗེ། རྗེ་མཁྱེན་ནབ་བསྟན་འཛིན་བཟང་པོ། རྗེ་ངག་དབང་བྱམས་པ་ལྷུན་གྲུབ། སློབ་དཔོན་དམ་ཚིག་རྡོ་རྗེ། པཎ་ཆེན་བླ་བཟང་ཡེ་ཤེས། རྡོ་རྗེ་འཛིན་པ་

[039B] རྡོ་རྗེ་འཆང་ཡོངས་འཛིན་པཎྜི་ཏ་ཆེན་པོ་རྗེ་བཙུན་ཡེ་ཤེས་རྒྱལ་མཚན་དཔལ་བཟང་པོ་ཐུགས་རྗེ་ཅན་དེའི་དྲུང་དུ་པོ་ཏ་ལའི་གཟིམས་ཆུང་དགའ་ལྡན་ཡང་རྩེར་་པཎ་ཆེན་བློ་བཟང་དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་དཔལ་བཟང་པོ་དང་ལྷན་དུ་
བདག་ལྕང་ལུང་སྤྲུལ་མིང་ངག་དབང་བློ་བཟང་བསྟན་པའི་རྒྱལ་མཚན་གྱིས་རང་ལོ་ཉེར་གསུམ་པ་རབ་བྱུང་བཅུ་གསུམ་པའི་ཆུ་བྱི་ལོ་ལེགས་པར་ཐོབ་པའོ།།།



