
[001A]༄༅། །རིགས་དང་དཀྱིལ་འཁོར་ཀུན་གྱི་བདག་པོ་རྡོ་རྗེ་འཆང་ཆེན་ཁམས་གསུམ་འགྲོ་བའི་བླ་མ་མཆོག་གི་སྐུ་གདུང་ཡིད་བཞིན་གྱི་ནོར་བུ་སྙིང་པོར་བཞུགས་པའི་ལྟར་བཅས་
སྐྱེ་དགུའི་མཆོད་སྡོང་ཆེན་པོའི་ཐོག་མཐའ་བར་གསུམ་གྱི་ཆེ་བའི་ཡོན་ཏན་བརྗོད་པར་བྱད་པའི་གཏམ་རྫུ་འཕྲུལ་འོད་ཟེར་ཕྱོགས་བརྒྱར་འགྱེད་པའི་སྣང་བྱེད་ཅེས་བྱ་བ་བཞུགས་སོ།།

[001B] །ན་མོ་གུ་རུ་མཉྫུ་གྷོ་ཥ་སྭ་ར་སྭ་སྟི་བྷྱ་བསོད་ནམས་ཡེ་ཤེས་ཚོགས་ཀྱི་འོད་དཀར་འཕྲེང། །དཔག་མེད་རབ་འཁྲིགས་ཡོན་ཏན་མཐའ་དག་གི་བཅུ་དྲུག་ཆ་ཤས་ཡོངས་
རྫོགས་སྒྲིབ་གཉིས་ཀྱི། །སྒྲ་གཅན་སྐྱོན་བྲལ་གང་དེ་སྤྱི་བོས་མཆོད། །འགྱུར་མེད་བདེ་བ་ཉི་ཁྲིའི་འཆི་མེད་བཅུད། །ཉིད་ཐུགས་བུམ་བཟང་འགེང་བ་མི་གཏོང་ཞིང། །སྤྲོས་བྲལ་མཁར་བཞུགས་
འགྲོ་བའི་གནས་ཀུན་ཏུ། །བསམ་པ་ཇི་བཞིན་སྤྲུལ་པས་རོལ་དེར་འདུད། །ཟབ་མོ་རྟེན་འབྱུང་རིག་པའི་ཤེས་རབ་མདའ། །ནམ་ཡང་འཕོ་བྲལ་དགའ་བའི་དྷ་ནུ་ཆེར། །མི་ཕྱེད་རབ་སྦྱར་འཇིག་ལྟའི་
འཁོར་ལོའི་གདོང། །སྙིང་རྩར་སྣུན་བྱེད་དཔའ་བོ་འདི་མིན་སུ། །དེ་ཕྱིར་གཟུགས་མེད་གཟུགས་འདོད་ཁམས་རྣམས་སུ། །ཟོ་ཆུན་འཕྱན་ལྟར་འཁོར་བྱེད་དྲུངས་ཕྱུང་མོད། །གང་དེར་མཐོ་རིས་དགའ་

[002A]༄༅། །ཚལ་ལྷ་མོ་བཞིན། །འཇུག་བ་དེ་ནི་དམ་པའི་སྤྱོད་ཚུལ་མཆོག་དེ་ལྟ་མོད་ཀྱི་ཚུལ་དེའི་མཛའ་བོ་ཡིས། །གཅུགས་པས་རབ་བཅིངས་མཚོན་ཐོགས་དཔའ་པོ་གཞན། །ཆེར་སྙིགས་དམག་
དཔུང་མང་པོས་རབ་བསྐྱོད་ནས། །རང་རང་གནས་མཆོག་བདེ་པའི་མལ་དུ་གནས། །ཀུན་གྱིས་འགྲན་མེད་སྙིང་རྗེའི་གོ་ཆ་ཅན། །འདི་ནི་ཆེས་ཆེར་དཔའ་བའི་མཆོག་གྱུར་ནས། །ལྔ་བ་དོའི་བྱིན་ཟ་ཇི་ཙམ་ཐུགས་
རྗེའི་ཆར། །འབེབས་ལ་མི་ངལ་འདི་ནི་ཤིན་ཏུ་རྨད། །ལྷག་པར་བསིལ་རིའི་ར་བ་ཅན་གྱི་ལྗོངས། །གཽ་ཏམ་རིང་ལུགས་སྙིང་པོ་བློ་བཟང་གྲགས། །ཐུགས་ཀྱི་ཟླ་འཕེལ་ལས་འོངས་བཅུ་གཉིས་བདག་ཆུ་སྲིན་བཞོན་
ཅན་གནས་ཕྱོགས་ཉེར་བསྟེན་ཚེ། །སླར་ཡང་དོན་དེ་སྒྲིབ་བྱེད་སྨག་རུམ་རྣམས། །ཅིག་ཅར་འཇོམས་ཤིང་ཐུབ་བསྟན་ལེགས་བཤད་གཟུགས། །མཐའ་དག་མ་འདྲེས་སྣང་བྱེར་མཚན་མོའི་བདག་འདི་ཉིད་
གཅིག་པུར་བས་ཀྱི་གཞན་སུ་ཞིག་ཕྱི་ནང་མེ་ཏོག་མདའ་ཅན་དཔུང་ཚོགས་བཞི། །གཟེར་འཇོམས་དྲག་པོས་ཆུ་སྐྱེས་གཞོན་ནུ་བཞིན། །མིང་ཙམ་དུ་བྱས་ཁ་སྦྱོར་རོས་དགྱེས་པའི། །ངེས་པ་ལྔ་ཡི་རྒྱན་གྱིས་

[002B] །དེས་ན་སྐྱེ་དང་འཆི་འཕོ་རྒུད་པ་ཡི། །གཡུལ་ལས་རྒྱལ་པའི་རྟགས་མཚན་མི་འགྱུར་པ། །ཐོབ་ཕྱིར་འཇིག་རྟེན་སྣང་ངོར་དེ་དག་ཀུན། །གདུལ་བར་བྱ་ཕྱིར་སྒྱུ་མའི་གྲོང་ཁྱེར་བཞིན། །འོན་ཀྱང་དེ་ཡི་མཛད་པ་ཉེར་སྟོན་པ། །དེ་ནི་
འཕུང་བྱེད་མཆོག་གྱུར་རྟག་འཛིན་ཞགས། །རྡོ་རྗེའི་མདུད་པ་ཅན་གྱིས་བཅིངས་པ་རྣམས། །བཅིངས་ལས་ཐར་བྱེད་སྒྲིབ་མེད་ཀྱིས་གཟིགས་དབང། །རྒྱུ་མཚན་དེ་ཡིས་བདག་ཅག་སྐལ་དམན་གྱི། །མཐར་ཐུག་གཏི་མུག་ལིང་ཏོག་གིས་ཟིན་
རྣམས། །མ་དག་སྣང་བའི་རྙོག་ཅན་ཡིད་ཀྱི་ཆུར། །ཆོས་དབྱིངས་ཆུལ་ཆུ་ལྟའི་གཟུགས་བརྙན་ནི། །དཔེར་ན་མིག་འཁྲུལ་མཁན་གྱིས་ལྟད་མོ་བར། །རྡེའུ་གླང་ཆེན་ཤིང་བུ་རྟ་མཆོག་སོགས། །ཇི་བཞིན་མིན་པའང་བདེན་པ་ལྟ་བུར་ནི། །སྣང་བ་
ཁོ་ན་འདྲ་བ་རབ་ཏུ་སྦྱིན། །དེས་ན་འཇིག་རྟེན་མིག་གཅིག་མཐར་སོན་པའི། །ཟུང་འཇུག་རྡོ་རྗེའི་སེམས་གང་ཕོ་བྲང་མཆོག། དབུས་ཀྱི་གཉིས་སྤངས་གཞལ་མེད་ཁང་པ་ནས། །རེ་ཤིག་ཞིང་ཁམས་གཞན་གྱི་དག་རབ་འབྱམས། །དགའ་སྟོན་མྱང་
ཕྱིར་སོང་བའི་ཤུལ་གདུལ་བྱ། །མཐའ་མའི་མཛད་དང་དེ་འབྲས་ཀྱིས་གདུལ་རྣམས། །ཆེད་དུ་ཉེ་པར་སྤྲུལ་པ་དག་སྒྱུ་མའི། །རྒྱུན་ནི་མ་དག་སྒྲིབ་བྱེད་ཟམ་ཏོག་ཡིད་བཞིན་ནོར་ལྟར་དགོས་འདོད་ཀུན་སྩོལ་བ། །འདི་ཡིའང་ཡོན་ཏན་འོད་ཟེར་
བགྲང་ཡས་ཀྱི། །བསྐལ་པར་མཐུ་ཆེན་རྣམས་ཀྱིས་བརྗོད་ན་ཡང། །དེ་ནི་ཟད་མིན་མཐུ་ཆེན་ཁྱོགས་ལ་འཆང། །དེ་ལྟའི་ངོ་མཚར་བགྲང་ཡས་བཅུད་ཀྱིས་གཏམས། །ཕུན་ཚོགས་གཏེར་གྱུར་གཟུགས་སྐུའི་བུམ་བཟང་ཆེ། །ཉེར་བཞུགས་

[003A]༄༅། །འཆི་མེད་གདེངས་ཅན་རྐང་གཉིས་པའི། །རིན་ཆེན་ལས་གྲུབ་ལྷ་མིའི་མཆོད་སྡོང་ཆེ། །ལེགས་ཚོགས་གཅིག་ཏུ་འཁྱིལ་བའི་རྒྱ་མཚོ་ཡི། །རྟོགས་བ་བརྗོད་པའི་གཏམ་མཆོག་ནོར་བུའི་ཕྲེང། །དད་པའི་ན་ཚོང་རབ་ཏུ་རྒྱས་གྱུར་
པའི༑ ༑གཞོན་ནུ་རྣམས་ཀྱི་སྤྱི་བོའི་རྒྱན་དུ་སྤེལ། །དེ་ལ་འདིར་བརྗོད་པར་བྱ་བ་གང་ཡིན་པ་ནི། རིགས་དང་དཀྱིལ་འཁོར་ཐམས་ཅད་ཀྱི་བདག་པོ་ཁམས་གསུམ་འགྲོ་བའི་བླ་མ་སྲིད་ཞིའི་གཙུག་རྒྱན་ཆེན་པོའི་སྐུ་གདུང་ཡིད་བཞིན་གྱི་ནོར་བུ་སྙིང་པོར་བཞུགས་
པའི་མཆོད་སྡོང་ཆེན་པོའི་ཐོག་མཐའ་བར་གསུམ་གྱི་ཆེ་པའི་ཡོན་ཏན་བརྗོད་པར་བྱེད་པའི་གཏམ་འདི་ཉིད་ཡིན་ལ། དེ་ཡང་ཕྱོགས་བཅུ་དུས་གསུམ་གྱི་སངས་རྒྱས་གྲངས་མེད་བརྗོད་ལས་འདས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་
ལས་ཐམས་ཅད་གཅིག་ཏུ་བསྡུས་པའི་ངོ་བོ། དཀྱིལ་འཁོར་རྒྱ་མཚོ་ལྟ་བུ་རྣམས་ཀྱི་སྤྲོ་བ་དང་བསྡུ་བའི་གཞི་གཅིག་བུ་པ། རིགས་ཐམས་ཅད་ཀྱི་བདག་བོ་དྲུག་བ་རྡོ་རྗེ་འཆང་ཆེན་པོ། གངྒཱའི་ཀླུང་གི་བྱེ་མ་རྙེད་ཀྱི་རྒྱལ་བ་ཐམས་ཅད་ལས་ཀྱང་ཐུགས་རྗེ་
ཕུལ་དུ་བྱུང་བ། འཕགས་བ་སྤྱན་རས་གཟིགས་དབང་ཕྱུག་ངུར་སྨྲིག་གི་གར་གྱིས་རྣམ་པར་རོལ་བ་རྗེ་བཙུན་བླ་མ་འགྲོ་བ་མ་ལུས་པའི་སྐྱབས་གཅིག་པུ་སྲིད་ཞིའི་གཙུག་རྒྱན་ཆེན་པོ་དེ་ཉིར་ནི། སྔོན་བགྲང་བ་དང་གཞལ་བར་དཀའ་བའི་བསྐལ་པ་དཔག་
ཏུ་མེད་པའི་སྔ་རོལ་ནས་བྱང་ཆུབ་ཀྱི་མཆོག་གང་ཡིན་པ་དེ་ནི་རང་གི་གཞན་ཐམས་ཅད་ཀྱི་དོན་ཕུལ་དུ་བྱུང་པའི་མཐར་ཐུག་པ་ཡིན་པར་ཉེ་བར་གཟིགས་ནས། སེམས་ཅན་ཉི་ཚེ་བ་དང་རང་དོན་ཙམ་གྱི་དམིགས་ཡུལ་མ་ཡིན་པར་སེམས་ཅན་མཐའ་

[003B] དེ་ནས་ཀྱང་བྱ་དཀའ་བ་བརྒྱ་ཕྲག་དག་བཟོད་བར་མཛད་དེ་ཇི་ལྟར་བཞེད་པའི་ཐུགས་ཀྱི་དོན་ཕྱིན་ཅི་མ་ལོག་བར་མཐར་སོན་ཅིང། བདུད་ཐམས་ཅད་ཀྱི་རྩ་བ་རང་རྒྱུད་ཀྱི་
སྒྲིབ་གཉིས་བག་ཆགས་དང་བཅས་པ་རྣམ་པར་འཐོར་བྱེད་ཀྱི་རླུང་གིས་སོག་མའི་ཕུང་པོ་བཞིན་དུ་མཛད་ལ། དེའི་རྒྱུ་མཚན་གྱིས་དགའ་མའི་བདག་པོའི་དབུང་ཚོགས་ཡན་ལག་བྮིའང་སྙིང་རྗེའི་གོ་ཆ་རབ་ཏུ་སྲ་བགྱོན་ནས། བྱམས་པའི་མཚོན་རྣོན་
གྱིས་ལྷག་མ་མེད་པར་བཏུལ་ཏེ། ཐོབ་བྱའི་མཆོག་མཐར་ཐུག་པའི་གོ་འཕང་མངོན་དུ་མཛད་ངེས་པས་རང་གཞན་གྱི་དོན་མ་ལུས་བ་མཐར་ཕྱིན་པར་གྱུར་ལ། དེ་ལྟར་གྱུར་པ་གང་ཡིན་པ་དེ་ཡང་སྔོན་གྱི་དུས་སུ་རང་ཉིད་ཀྱིས་ཇི་ལྟར་ཐུགས་བསྐྱེད་ཅིང་
དམ་བཅས་པའི་དོན་གྱི་འབྲས་བུ་ལག་ཏུ་སོན་ཅིང་དེའི་ཕྱིར་ན་འགྲོ་བ་རྣམས་ལ་མ་བཟང་ལ་འགོད་པའི་མཛད་པ་གང་ཡིན་པ་དེ་བསྒྲུབ་པར་བྱ་བའི་དུས་སུ་ཉེ་བར་གཟིགས་ནས། བུ་སྡུག་པ་གཅིག་ཁོན་དང་ལྡན་པའི་མ་དེ་བུ་གཅིག་པོ་མ་
འབར་བའི་ཚོགས་ཀྱིས་དཀྲིགས་པའི་ཁང་པར་ཚུད་ན་མི་བཟོད་པ་ཇི་ཙམ་འབྱུང་བ་དེ་ལྟར་འགྲོ་བ་རྣམས་སྡུག་བསྔལ་གྱིས་མནར་བ་ལ་བརྩེ་བ་ཆེན་པོས་གཟིགས་ཏེ། ཐབས་ཇི་འདྲ་བ་ཞིག་གིས་འདུལ་པར་འགྱུར་པའི་ཐབས་དེ་ལྟ་བུ་ལ་གཞོལ་པར་
མཛད་དེ་སྐལ་པ་དང་འཚམས་པའི་སྐུ་གསུང་ཐུགས་ཀྱི་མཛད་པ་མཐའ་ཡས་པ་སྟོན་པ་གང་ཡིན་པ་ནི། ཇི་སྐད་དུ། །འཕགས་པ་ཡུལ་འཁོར་སྐྱོང་གིས་ཞུས་པའི་མདོ་ལས། རྒྱ་མཚོའི་དབུས་ན་བཞུགས་ཀྱང་རྣམ་མཛེས་པ། །ལྷུན་པོ་ལྷ་ཡི་ཚོགས་ཀྱི་

[004A]༄༅། །གནས་ལྟ་བུར། །ཐུགས་རྗེས་རྒྱ་མཚོའི་དབུས་སུ་རབ་བཞུགས་ཏེ། །འོད་ཟེར་སྟོང་ཕྲག་བརྒྱ་དག་འགྱེད་པར་མཛད། ཅེས་ཐུགས་རྗེའི་འོད་ཟེར་འགྱེད་པར་གསུངས་པ་ལྟར་ཡིན་ལ། རྒྱུ་མཚན་དེ་བས་ན་རྡོ་རྗེ་གུར་གྱི་རྒྱུད་ལས་
གང་ཉིད་རྡོ་རྗེ་སེམས་དབའ་ཞེས། །དེ་ཉིད་སློབ་དཔོན་གཟུགས་སུ་འཛིན། །སེམས་ཅན་ཕན་གདགས་དམིགས་ནས་ནི། །ཐ་མལ་པ་ཡི་གཟུགས་སུ་གནས། ཞེས་པ་ལྟར། བདག་ཅག་སྙིགས་མ་ལྔ་དབྱར་གྱི་འོད་པ་ཇི་ལྟ་བར་ཆེས་ཆེ་ར་བདོ་བའི་དུས་
སུ་སྐྱེས་པའི་གང་ཟག་ཡིད་ཤེས་ཀྱི་ཁྱེའུ་ཉོན་མོངས་པའི་དུག་ཆུས་ལྷག་མེད་དུ་མྱོས་ཤིང། དེའི་དབང་གིས་རྒྱལ་བ་སྔོན་བྱོན་པ་དང། ད་ལྟ་ཕྱོགས་བཅུའི་འཇིག་རྟེན་གྱི་ཁམས་ན་འཚོ་ཞིང་གཞེས་པ་སྲས་དང་བཅས་པ་ཐམས་ཅད་ཀྱིས། ཤིན་ཏུ་མ་དུལ་
བའི་གླང་རྒོད་མ་རུངས་པ་འགྲམ་པ་གཉིས་མྱོས་པའི་ཆུ་བོ་མང་པོས་གང་བ་རྣམས་ལྕགས་ཀྱུས་ཇི་བཞིན་དུ་ལམ་ལ་འཇུག་པར་སླ་བ་མིན་པར་གཟིགས་ནས། རང་རང་གི་ཞིང་འཁོར་དང་ལོངས་སྤྱོད་ཡོངས་སུ་དག་པས་གང་བ་རྣམས་སུ། ཏིང་ངེ་འཛིན་གྱི་
རོས་དགྱེས་ཤིང་འཁོར་ཕུན་སུམ་ཚོགས་པ་རྣམས་ལ་ཆོས་ཀྱི་བདུང་རྩི་སྩོལ་བཞིན་པར་བཏང་སྙོམས་སུ་བཞུགས་པའི་ཚེ་ཐུགས་རྗེའི་དབུང་ལྷག་པར་བསྐྱེད་ནས། གོང་དུ་བརྗོད་པ་ལྟར་གྱི་གདུལ་བྱ་རྣམས་ཀྱི་སྣང་ངོ་དང་མཐུན་པར་གསུམ་ལྡན་རྡོ་རྗེ་
འཛིན་པའི་ཚུལ་ཉེ་བར་བཟུངས་ཏེ་དམུ་རྒོད་ཀྱི་གདུལ་བྱ་ཐམས་ཅད་ཀྱི་བློ་དང་ཇི་ལྟར་འཚམས་པ་དེ་ལྟ་དེ་ལྟར་དེ་རྣམས་ལམ་བཟང་ལ་བཀྲི་བར་འགྱུར་བའི་མཛད་བ་མངོན་བར་སྤྲུལ་ནས་བདེ་བའི་དབལ་ལ་འགོད་བར་མཛད་བའི་མཛད་བ་གང་ཡིན་བ་ནི་

[004B] ཁམས་གསུམ་ཆོས་ཀྱི་རྒྱལ་པོ་བློ་བཟང་གྲགས་པའི་དབལ་ལ། དེ་ཚེ་དེ་ཉིད་འབྱེད་པ་ལ། །རྒྱལ་དང་ཁྱོད་ལ་དབྱེར་མེད་ཀྱང། །ཐུགས་རྗེས་རྒྱལ་བ་སྐྱེངས་མཛད་པ། །དེ་ནས་བདག་
ཅག་དཔེ་ཡིས་དབུལ། ཞེས་བསྟོད་པ་དང་ཆོས་མཚུངས་པར་རྒྱལ་བ་ཐམས་ཅད་ཀྱི་ཐུགས་རྗེ་གཅིག་ཏུ་བསྡུས་པས་འགྲན་པའི་ཡུལ་དུ་འགྱུར་བར་དཀའ་བ་བརྗོད་དུ་མེད་པ་ཡིན། དེས་ན་དེ་ལྟར་དགེ་བའི་བཤེས་གཉེན་གྱི་ཚུལ་བཟུངས་ཏེ། བདག་ཅག་
འགྲོ་བ་ཐམས་ཅད་ལེགས་པར་འཁོར་དུ་བསྡུས་ནས་རང་ཉིད་ཀྱིས་ཇི་ལྟར་ཉམས་སུ་བཞེས་ཤིང་མཐར་སོན་པའི་གོ་འཕང་མཆོག་ཐོབ་བྱེད་ཀྱི་ཐབས་ལམ་དང་བཅས་པ་དཔེར་ན་སྨན་པའི་སློབ་དཔོན་མཁས་པས། སློབ་མ་རྣམས་ལ་མི་རོའི་ཁ་ཕྱེ་ནས་སྐྱེས་
བུའི་ལུས་ཀྱི་གནས་ཚུལ་རྣམས་འཁྲིད་པ་བཞིན་དུ་བསྟན་བར་མ་ཟད། རྗེས་འབྲངས་རྣམས་ལ་འདི་ལྟ་བུ་གྱིས་ཤིག་ཅེས་འདོམས་པར་བྱ་བའི་ཕྱིར་ཏུ་དུས་གསུམ་གྱི་རྒྱལ་བའི་དགོངས་པ་དང་མཐུན་པར་གཅིག་ཏུ་སྒྲུབ་པ་ལ་ཐུགས་གཞོལ་བར་མཛད་དེ་
མདོ་སྔགས་ཀྱི་ལམ་གྱི་རིམ་པ་སྤྱི་དང་ཁྱད་པར་ཁམས་གསུམ་འགྲོ་བའི་བླ་མའི་ལེགས་བཤད་ལས་ཇི་ལྟར་འབྱུང་བ་སངས་རྒྱས་བཅོམ་ལྡན་འདས་ཀྱི་གསུང་གི་བདུད་རྩི་ཐམས་ཅད་ཀྱི་སྙིང་པོ་བཀའ་རྒྱས་འབྲིང་བསྡུས་གསུམ་ལ་སོགས་བའི་དངོས་བསྟན་སྟོང་
ཉིད་ཀྱི་རིམ་པ་རྒྱལ་བ་ཉིད་ཀྱིས་མཐའ་བྲལ་གྱི་དོན་འབྱེད་པ་ལ་རྒྱལ་བ་ཉིད་དང་ཁྱད་པར་མ་མཆིས་པར་ལུང་བསྟན་པའི་དཔལ་མགོན་འཕགས་བ་ཀླུ་སྒྲུབ་ཀྱི་དགོངས་པ་ཇི་ལྟ་བ་བཞིན་དུ་སྣང་བས་ཡོད་མཐའ་སེལ་ཞིང་སྟོང་བས་མེད་མཐའ་སེལ་བའི་ལྟ་བ་

[005A]༄༅། །ཁྱད་པར་ཅན་དེའི་ཕྱོགས་སུ་དོན་འགྱུར་གྱི་ཐེ་ཚོམ་ཙམ་སྐྱེས་པས་ཀྱང་སྲིད་པའི་རྩ་བ་གང་ཡིན་པ་ནི་སེར་བ་དྲག་པོས་བརྫིས་པའི་མེ་ཏོག་གི་འདབ་མ་བཞིན་དུ་བྱེད་ནུས་པའི་ལྟ་བ་གང་ཡིན་པའི་ཚུལ་ཐམས་ཅད་ཕྱིན་ཅི་མ་ལོག་པར་
ཡུལ་ཅན་ཁྱད་པར་ཅན་གྱིས་མངོན་སུམ་དུ་བརྙེས་ཤིང། ལྷག་པར་གཽ་ཏ་མ་ཐུགས་རྗེའི་བདག་ཉིད་ཅན་དེ་ཉིད་ཀྱི་བཀའ་ཐམས་ཅད་ཀྱི་གཙོ་བོར་གྱུར་བ་རྒྱུད་སྡེ་རྒྱ་མ་ཚོ་ལྟ་བུ་ཐམས་ཅད་ཀྱི་སྙིང་པོ་རྣལ་འབྱོར་བླ་ན་མེད་པའི་རྒྱུད་སྡེའི་དགོངས་པ་རྒྱ་གར་
འཕགས་པའི་ཡུལ་གྱིས་པཎ་གྲུབ་གྲུབ་པ་མཆོག་བརྙེས་པ་རྣམས་ཀྱིས་ཇི་ལྟར་བཀྲལ་བའི་དོན་རྡོ་རྗེ་འཆང་འཇམ་མགོན་ཆོས་ཀྱི་རྒྱལ་པོ་ཡབ་སྲས་ཀྱིས་ཐུགས་ཉམས་སུ་བསྟར་བའི་ལེགས་བཤང་ཀྱི་དོན། ནང་རྡོ་རྗེའི་ལུས་ལ་གནང་དུ་བསྣུན་
པའི་ཐབས་ཁྱད་བར་ཅན། ཕྱི་ནང་གི་གྲོགས་ཁྱད་པར་ཅན་ལ་བརྟེན་ནས་བསྐལ་པ་གྲངས་མེད་པ་མང་པོར་ཚོགས་གསོག་བ་ལ་མི་ལྟོས་པར་སྙིགས་དུས་ཀྱི་ཚེ་ཐུང་འདི་ཉིད་ལ་ངེས་པ་ལྔ་ལྡན་གྱི་ལོངས་སྤྱོད་རྫོགས་སྐུའི་གོ་འཕང་ལག་ཏུ་སོན་
པར་བྱེད་པ་གང་ཡིན་པ་དེ། ཉམས་སུ་བཞེས་པས་སྐུ་ཚེ་འདི་ཉིད་ལ་སྒྲ་གཅན་གྱི་ལམ་གྱི་དབུས་ནས་དོན་དམ་བའི་འོད་གསལ་ཆོས་ཀྱི་སྐུ་དང། དེའི་བཞོན་བར་གྱུར་བའི་རིགས་ལྔའི་རང་བཞིན་འོད་ཟེར་ལྔ་པའི་གཟུགས་ཀྱི་སྐུའི་ཉེར་ལེན་བྱས་པ་
ལས་བྱུང་བའི་དཔལ་ཧེ་རུ་ཀའི་གོ་འཕང་ལོངས་སྤྱོད་རྫོགས་པའི་སྐུ་མངོན་དུ་མཛད་ནས་མཐར་ཐུག་པའི་གོ་འཕང་བརྙེས་པའི་ཚུལ་མཛད་བ་ནི་གདོན་མི་ཟ་བར་གྲུབ་པ་ཡིན་ཏེ། ཁྱབ་བདག་འཁོར་ལོའི་མགོན་པོ་ཉིད་ཀྱི་རྡོ་རྗེའི་མགུར་ལས། གང་

[005B] །སྤྲོས་མེད་ནམ་མཁའ་དང་འདྲ་བའི་ལྟ་བ་ཡི་རྒྱལ་པོ། །སྣང་སྟོང་སྒྱུ་མ་ཡི་གཟིགས་མོ་ལམ་ལམ་དུ་ཤར་ནས། །རྟག་ཆད་གཡང་ས་ལས་གྲོལ་བས་ཞེ་བློ་རང་བདེའོ། ཞེས་དང། སྣོད་བཅུད་ཡི་
ཤེས་ཀྱི་རོལ་པ་དཀྱིལ་འཁོར་དུ་ཤར་ཞིང། །མཚར་སྡུག་ཕྱག་རྒྱ་ཡི་གར་སྟབས་ཤིག་ཤིག་ཏུ་བསྒྱུར་ནས། །རང་སེམས་བདེ་སྟོང་གི་གཞོན་ནུ་ཏིང་འཛིན་གྱི་འཆར་སྒོ། །གུ་ཡངས་རྩེད་འཇོ་ལ་བྲལ་བའི་དགའ་སྟོན་ཞིག་མྱོང་ངོ། །མ་རིག་སྙིང་
དབུས་ཀྱི་སྦུབས་ལས་རང་བྱུང་དུ་འཁྲུངས་པ། །ཁྱབ་བདག་ཧེ་རུ་ཀའི་ཞལ་བཟང་མངོན་སུམ་དུ་མཐོང་བའི། །འཁྲུལ་མེད་ལམ་བཟང་འདི་རྙེད་པ་བླ་མ་ཡི་བཀའ་དྲིན། ཞེས་དབུ་མའི་ལྟ་བའི་བདུད་རྩིས་ཐུགས་རྒྱུད་ཀྱི་བུམ་བཟང་ཡོངས་སུ་གང་སྟེ། ཕྱི་
ནང་གི་ཡུལ་རྣམས་བློར་ཐ་མལ་བར་སྣང་བ་ལྟར་ཚུགས་ཐུབ་ཏུ་གྲུབ་བ་འདྲ་བ་དེ་འཁྲུལ་བའི་སྣང་བ་དང། བྱ་ཕྱེད་ཐམས་ཅད་རྟོག་པས་བཏགས་པ་ཙམ་མ་གཏོགས་རང་ངོས་ནས་གྲུབ་པ་དང་བདེན་པར་གྲུབ་པ་རྡུལ་ཙམ་ཡང་མེད་པར་དེ་རྣམས་བཀག་
པའི་སྟོང་སངས་ནམ་མཁའ་དང་འདྲ་བའི་ཏིང་ངེ་འཛིན་གྱིས་མཉམ་གཞག་གི་དུས་ཇི་བཞིན་པར་འདའ་ནུས། དེ་ལས་བཞེངས་པའི་རྗེས་ཐོབ་ཀྱི་དུས་སུ་གང་སྣང་བ་ཐམས་ཅད་སྒྱུ་མ་མཁན་གྱིས་སྤྲུལ་པའི་རྟ་གླང་བཞིན་དུ་སྣང་བ་ལྟར་བདེན་མེད་དུ་
གཟིགས་པའི་རྗེས་ཐོབ་སྒྱུ་མ་ལྟ་བུའི་ཚུལ་ཏེ། སྣང་སྟོང་གཉིས་ཚོགས་སྒྱུ་མ་ལྟ་བུའི་གཟིགས་མོ་རྙེད་པ་དང། དེ་ཙམ་དུ་མ་བས་ཀྱི། ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་ཀུན་ལ་ཐ་མལ་དུ་སྣང་བའི་སྣང་བ་དེ་རིམ་པ་དང་པོའི་གནད་

[006A]༄༅། །ཀྱིས་ལེགས་པར་སྦྱངས་ནས། གང་སྣང་ཀུན་ལྷའི་ཡེ་ཤེས་ཀྱི་རོལ་པ་ལས་གྲུབ་པའི་དཀྱིལ་འཁོར་དང། ལྷ་དང་ལྷ་མོའི་རང་བཞིན་དུ་འཆར་ཞིང་དེའི་གནད་ཀྱིས་ཚུལ་དེའི་བདེ་སྟོང་གི་རོལ་པ་ལས་སྐད་ཅིག་ཀྱང་མི་འདའ་
བ་རིམ་བ་དང་བོའི་རྟོགས་བ་ཁྱད་པར་ཅན་དང། དེ་ཉིད་ཀྱིས་ཉེ་བར་དྲངས་ཏེ་ལུས་ལ་གནད་དུ་བསྣུན་པའི་ཐབས་ཁྱད་བར་ཅན་ལ་བརྟེན་ནས་རང་གི་སྙིང་དབུས་ན་གནས་པའི་སྒྲུབ་གཞི་ལས་གྲུབ་པའི་དཔལ་ཧེ་རུ་ཀའི་ཞལ་བཟང་ཕྱི་རོལ་ནས་
གཟིགས་པ་ཙམ་མིན་པར་ཐོབ་པའི་སྒོ་ནས་གཟིགས་བར་གསུངས་པའི་ཕྱིར་རོ། །དེའི་ཕྱིར་ན་ཚུལ་དེ་ལྟ་བུས་ངེས་པ་ལྔ་དང་ལྡན་པའི་ཚུལ་མཐར་ཐུག་པ་བརྙེས་ཟིན་ཅིང་སྐྱེ་བ་དང་འཆི་བ་དང་རྒུད་པ་ཐམས་ཅད་ལྷག་མེད་དུ་བཅོམས་ཟིན་བས་
བགྲང་བ་དང་དཔེས་བསྒྲུན་པར་མི་ནུས་པའི་བསྐལ་པ་མུ་མེད་པའི་བར་དུ་གཞོན་ནུའི་རོལ་པ་ཁོ་ནས་དུས་འདའ་བར་མཛད་བཞེད་ནའང་སྐྱེས་བུ་ཐ་མལ་པས་ཟས་གོས་ལ་ལོངས་སྤྱོད་པ་བས་ཀྱང་ཆེས་སླ་མོད་ཀྱི་འོན་ཀྱང་ཉོན་མོངས་ཅན་
རྣམས་འཁོར་པ་སྤྱི་དང་ངན་སོང་གི་སྡུག་བསྔལ་གྱི་བ་ཚྭའི་ཆུ་བཙོ་སྲེག་ལ་སོགས་པའི་ཀློང་འཁོར་དྲག་པོ་དང་ན་རྒ་འཆི་བའི་ན་ཀྲའི་ཚོགས་ཀྱིས་གང་བའི་ནང་དུ་ཆུད་ནས་འཇིགས་པ་དེ་ལས་ཐར་ཏེ་མྱང་འདས་ཀྱི་སྐམ་སར་ཕྱིན་པར་མི་ནུས་
པའི་འཆིང་བྱེད་དམ། རྩ་བ་ནི་མི་རྟག་པ་ལ་རྟག་པར་འཛིན་པའི་འདམ་དུ་བྱིང་བས་ལན་བའི་ཕྱིར་ན་དེ་རྣམས་ཀྱི་རྒྱུད་ཀྱི་འཆིང་བ་རྣམས་ལྷག་མེད་དུ་བཅད་ནས་ཡིད་འབྱུང་བའི་ལྕག་གིས་ལམ་བཟང་ལ་འགོད་བའི་ཕྱིར་བསྐུལ་བར་བཞེད་ནས་རང་

[006B] ཇི་སྐད་དུ་མདོ་སྡེ་རྒྱན་ལས། འདི་ཡིས་ཆོས་ཀུན་སྒྱུ་མ་ལྟ་བུ་དང། །སྐྱེ་བོ་སྐྱེད་མོས་ཚལ་འགྲོ་ལྟར་རྟོགས་ནས། ཞེས་གསུངས་
པ་ལྟར། བདག་ཅག་ཤིན་ཏུ་སྐལ་བ་དམན་པའི་གང་ཟག་རྣམས་ཀྱི་ངོར་ཉོན་མོངས་པའི་འགྲིབ་ཀྱིས་ལོང་བའི་སྐྱེས་བུ་མཐའ་དག་སྡུག་བསྔལ་གྱི་གཡང་ས་ལས་སྒྲོལ་པའི་ལོང་ཁྲིད་མཁན་པོ་མགོན་མེད་རྣམས་ཀྱི་མགོན། སྐྱབས་མེད་རྣམས་ཀྱི་
སྐྱབས་གཅིག་པུ་འཇིག་རྟེན་ཐམས་ཅད་ཀྱི་མ་འདྲིས་པའི་མཛའ་བཤེས་ཆེན་པོ་དེ་ནི་དབའ་བོ་གཡུལ་ལས་རྒྱལ་བའམ། ཞིང་པ་ལོ་ཏོག་འབྱོར་པའམ། ཚོང་བ་ཁེ་སྤོགས་རྙེད་པ་ལྟར་བདེ་བ་ཆེན་པོའི་དགའ་སྤྲོ་ལས་མི་གཡོ་བཞིན་དུ་བསམས་བཞིན་
སྐྱེད་མོས་ཚལ་ནས་སྐྱེད་མོས་ཚལ་དུ་འཇུག་པའམ། གྲོང་ཁྱེར་ཐ་མལ་པ་ནས་བ་ལྟན་སྡུག་གི་གྲོང་དུ་ཆས་པ་ལྟར་ཆོས་ཀྱི་འཁོར་ལོའི་ཕོ་བྲང་གི་དབུས་སུ་བཞུགས་པའི་ཟུང་འཇུག་རྡོ་རྗེའི་སེམས་ཀྱི་རྒྱལ་པོ་དེ་ནི་དཀྱིལ་འཁོར་གྱི་ལྷ་དང་ལྷ་མོའི་ཚོགས་བསམ་
གྱིས་མི་ཁྱབ་པ་དང་ལྷན་ཅིག་ཏུ་ཡོངས་སུ་དག་པའི་ཞིང་ཁམས་གཞན་གྱི་དག་པ་རབ་འབྱམས་འབའ་ཞིག་པའི་དགའ་སྟོན་གྱི་ཚུལ་རྣམས་ལ་དགྱེས་རྒུར་སྤྱོད་ཅིང་གཤེགས་པར་གྱུར་པའམ། ཆོས་ཀྱི་དབྱིངས་ཆེན་པོར་ཅུང་ཟད་མནལ་བའི་ཚུལ་ཉེ་བར་བསྟན་
པ་ན༑ འཇིག་རྟེན་གྱི་ཁམས་འདི་ཐམས་ཅད་མགོན་སྐྱོབས་ཀྱི་མཆོག་ལེགས་ཚོགས་ཀྱི་སྣང་བྱེད་དམ་པ་དང་བྲལ་བས་ཡིད་མྱ་ངན་གྱིས་མྱོས་ཤིང་སྡུག་བསྔལ་གྱི་སྨག་རུམ་དུ་ཆུད་པ་དང་དམ་པའི་སྐྱེས་བུ་དེ་ཉིད་ཀྱིས་གོ་འཕང་གི་མཆོག་རྒྱ་ཆེན་པོ་མངོན་དུ་

[007A]༄༅། །མཛད་པ་ལ་འཆི་མེད་དང་རྒྱལ་སྲས་རྣམས་དང། དེ་བཞིན་གཤེགས་པ་རྣམས་ཀྱི་འཕྲུལ་ལས་མངོན་པར་མཆོད་པའི་ལྟས་ཁྱད་པར་ཅན་རྣམས་ལ་ཡ་མཚན་གྱིས་ཡིད་མྱོས་ཏེ་ཨ་ལ་ལ་ཨ་ལ་ལ་ཞེས་བལྟ་ཞིང་མུ་ཅོར་གྱི་གར་བྱེད་པ་
ལ་སོགས་པ་རྣམས་ལྷན་ཅིག་ཕན་ཚུན་འགྲན་པ་བཞིན་དུ་གྱུར་ཏོ། །དེ་དག་ལ་འདི་སྐད་ཅེས་བྱ་སྟེ། ཡོན་ཏན་རབ་མཆོག་མཐའ་ཡས་ཚ་ཟེར་གྱིས། །རྒྱལ་བསྟན་འདབ་སྟོང་ལྡན་པ་བཞང་བྱེད་གང། །སྡིག་སྡུག་སྨག་རུམ་སེལ་ཕྱིར་བསམས་བཞིན་
པར༑ ༑སྤྲུལ་པའི་རོལ་གར་མཆོག་གི་འགྲོས་ཀྱིས་རྒྱུ། །འོད་མཚན་དཔག་མེད་ཤར་བའི་མོད་ཉིད་ལ། །གླིང་ཆེན་མུན་ཀུན་རྩོལ་མེད་རབ་འཇོམས་བཞིན། །མི་ལྟོས་ཇི་ལྟར་འོས་པའི་ཆོ་འཕྲུལ་གྱིས། །འཆི་མེད་བདག་ནས་གཤིན་རྗེའི་བུ་ཡི་བར། །
ཐོས་སྒྲོགས་བསེ་རུ་ལྟ་བུའི་གོ་འཕང་ཚོགས། །ཆུང་དུའི་སར་འཇོག་ལམ་བཟང་ཅི་བདེར་བྱིན། །སྒྲ་གཅན་ལམ་དབུས་སྲོག་འཛིན་བསྒྲུན་མེད་ཤེལ། །ཏིང་འཛིན་རྩེ་གཅིག་སྤྲུལ་པའི་འཁོར་ལོ་ལས། །ནང་གི་ཕག་མོའི་འོད་ཟེར་བདེ་ཆེན་གྱི། །
བདུད་རྩིའི་འོད་ཅན་བཞུ་བའི་སྦྱོར་བ་མཆོག་བཟོ་བོས་བསྐྲུན་པའི་ཟུང་འཇུག་རྡོ་རྗེའི་སྐུ། །དུས་ངེས་ལ་སོགས་མཐར་ཕྱིན་ནང་གྱི་རྒྱན། །མདངས་ཤར་གསལ་རྫོགས་མཚན་དཔེའི་ཟླ་བ་ལ། །འོད་དཀར་འཕྲེང་བས་ཇི་ལྟ་བ་བཞིན་འཁྱུད། །ཅིས་ཀྱང་
མི་ཤིགས་རང་བཞིན་ལྷུན་པོ་དེས། །འཆིང་བྱེད་རྩ་བ་གཅོད་པའི་རལ་གྲིའི་ཕྱིར། །སྙིང་པོ་གང་ཡིན་འཆི་མེད་ལམ་ཡངས་གཞན། །རྒྱུ་ཞིང་རོལ་པའི་སྤྲུལ་སྒྱུར་ཅི་ཡང་བྱས། །དེ་ལྟར་རྡོ་རྗེ་འཆང་ཆེན་པོས་དམུ་རྒོད་འདུལ་དཀའི་འགྲོ་བ་བདག་

[007B] འབྲེལ་ཆེ་བའི་དབང་གིས་བྲིས་པ་ཡིན་ལ། དེ་ནས་སྐབས་འདིར་ཡང་ཆོས་སྐུ་ལ་མཉམ་པར་བཞག་པ་དང། དེ་
ལས་བཞེངས་ནས་གཤེགས་པ་ལ་སོགས་པའི་ངོ་མཚར་བའི་མཛད་པ་རྣམས་བསྟན་པ་དང་ཟིན་པའི་དུས་རྣམས་སུ་རྗེ་བཙུན་བླ་མ་སྲིད་ཞིའི་གཙུག་རྒྱན་དེ་ཉིད་ཀྱི་སྐུ་དྲུང་དུ་བསྙེན་པའི་ཞམ་རིང་པ་རྣམས་དང། རྡོ་རྗེ་འཆང་དབང་མཆོག་གི་གསུང་གི་བདུད་རྩིའི་
ཚོགས་རྣམ་དཔྱོད་ཀྱི་སྙིམ་པས་ལན་ཅིག་མིན་པར་གསོལ་བ་ལ་བརྟེན་ནས་བློ་གྲོས་ཀྱི་པདྨོ་ཁ་ཡོངས་སུ་བྱེ་བས་ལམ་བཟང་རྣམས་ཐུགས་རྒྱུད་ལ་མངོན་དུ་བྱས་པ་དང་བྱེད་འགྱུར་གྱི་རྡོ་རྗེ་འཛིན་པ་རྣམས་ཀྱིས་ཕྱི་ནང་གི་དཀྱིལ་འཁོར་དཔག་ཏུ་མེད་པ་ཞལ་ཕྱེ་ནས་
རིགས་བརྒྱའི་ཁྱབ་བདག་རྗེ་བཙུན་བླ་མ་མཆོག་ཉིད་དཀྱིལ་འཁོར་གྱི་གཙོ་བོར་བསྐྱེད་དེ། ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པ་འབུལ་བ་དང། བདག་ཉིད་འཇུག་ཅིང་དབང་བླང་བ་ལྷག་པར་དུས་འདི་ནས་བཟུངས་ཏེ་ཚེ་རབས་ཐམས་ཅད་དུ་རྗེ་བཙུན་བླ་མ་
མཆོག་གི་ཡེ་ཤེས་ཀྱི་གཟིགས་པ་དང་ནམ་དུ་ཡང་འབྲལ་བ་མེད་པར་གྱུར་ཅིག་ཅེས་ཡིད་ལ་བརྣགས་ཤིང་སླར་ཡང་ཉོན་མོངས་ཀྱི་ཚ་གདུང་རྣམ་པར་འཇིལ་བར་བྱེད་པའི་ཕྱིར་དང་སངས་རྒྱས་ཀྱི་བསྟན་པ་པདྨོའི་ཚལ་ཆེན་པོ་རྒྱས་པར་བྱ་བའི་ཕྱིར་ཏུ་སྤྲུལ་པའི་
སྐུའི་ཉི་མ་གཉིས་པ་འཁྲུལ་པའི་ཆུ་འཛིན་དང་ཉི་སྒྱུར་གྱི་སྐྱོན་གྱིས་དབེན་པ་མྱུར་དུ་གསལ་བར་ཤོག་ཅིག་སྙམ་དུ་ཡིད་ལ་རབ་ཏུ་སེམས་ཤིང། རྩེ་གཅིག་ཏུ་དེ་ལྟར་འགྱུར་པའི་དོན་རྣམས་ལ་དཔེར་ན་མགོ་ལ་མེ་འབར་བ་བཟློག་པ་ལ་བརྩོན་པ་ཇི་ལྟ་བ་

[008A]༄༅། །དེ་ལྟ་བུར་གྱུར་ཅིང། ཆོས་ཀྱི་སྐུ་ལ་མཉམ་པར་བཞག་པ་ལས་བཞེངས་ཟིན་པའི་རྗེས་སུ་གང་གི་རྫི་ཕྱོགས་ཀྱི་རེག་པ་ཕོག་པ་ཙམ་གྱིས་ཀྱང་མཚམས་མེད་པའི་སྡིག་ལས་ཀྱི་དྲི་མ་རྣམས་ཀྱང་ལྷག་མེད་དུ་བཅིལ་བར་ནུས་པའི་བསམ་འཕེལ་
དབང་གི་རྒྱལ་པོ་ཟུང་འཇུག་རྡོ་རྗེའི་ཟ་མ་ཏོག་གང་ཡིན་པ་དེ་ཉིད་མགོན་པོ་ཉིད་ཀྱིས་ལྷ་གང་གི་གོ་འཕང་མངོན་དུ་མཛད་པའི་ལྷ་མཆོག་དེ་ཉིད་ཀྱི་ངོ་བོར་གདུལ་བྱའི་ཁམས་ཇི་ཙམ་པ་དེ་མ་ཟད་ཀྱི་བར་དུ་རིལ་པོ་གཅིག་ཏུ་བཞུགས་ན། འགྲོ་བ་ཡོད་དོ་ཅོག་གི་ཕན་
བདེའི་ལམ་བཟང་གསལ་བར་བྱེད་ཅིང། རེ་བ་རྣམས་ཡིད་བཞིན་དུ་སྐོང་བའི་ཡིད་བཞིན་གྱི་ནོར་བུའམ། དཔག་བསམ་གྱི་ཤིང་བཞིན་དུ་འགྱུར་ལ་རྒྱལ་བསྟན་རིན་པོ་ཆེའི་སྙིང་པོ་ཁམས་གསུམ་འགྲོ་བའི་བླ་མའི་བསྟན་པ་རིན་པོ་ཆེའང་མི་ཉམས་པའི་
ཐབས་དམ་པར་འགྱུར་བ་སོགས་ལེགས་ཚོགས་ཐམས་ཅད་ཀྱི་རྩ་བ་མཆོག་ཏུ་འགྲོ་ཚུལ་གང་ཡིན་པའི་ཚུལ་དེ་རྣམས། ཐུབ་པའི་བསྟན་པའི་སྙིང་པོ་བསྟན་འཛིན་དང་བཅས་པ་རྣམས་བསྲུང་ཞིང་སྐྱོང་བའི་མཆོག་འཛམ་གླིང་ཆེན་པོ་འདི་ལ་སོགས་པའི་རྒྱ་
མཚོའི་མཐའ་ཀླས་པའི་གཞི་རྣམས་ལ་གཞན་སྟོབས་ལ་མི་ལྟོས་པར་དབང་བསྒྱུར་བའི་འཇམ་དབྱངས་གོང་མ་ཆེན་པོས། སྲིད་ཞིའི་གཙུག་རྒྱན་ཆེན་པོ་དེ་ཉིད་ཀྱིས་རྒྱལ་ཚབ་ཏུ་དབང་བསྐུར་བ། རྗེ་བཙུན་བླ་མ་དེ་ཉིད་ཀྱི་ཐུགས་སྲས་ཀྱི་མཆོག་ཞྭ་སེར་
བསྟན་པ་འཛིན་བྱེད་དཔལ་ལྡན་ནེ་མོན་ཧན་དེ་མོ་མཆིག་གི་སྤྲུལ་པའི་སྐུ་དང། མགོན་པོ་དེ་ཉིད་ཀྱིས་འགྲོ་བ་རྣམས་ལ་ཕན་པའི་སྒོ་གཅིག་པུར་གྱུར་པའི་རྡོ་རྗེའི་བཀའ་སྩལ་བ་རྣམས་སྤྱི་བོའི་གཙུག་ཏུ་བཅིངས་ཏེ་ཇི་བཞིན་པར་ནོད་པའི་བཀའི་དགུང་བློན་ཆེན་པོ་

[008B] སྐུའི་གཅུང་པོ་གུང་ཀུན་དགའ་བསྟན་འཛིན། སྐུ་དྲུང་ཉིད་དུ་ཉེ་བར་བསྙེན་པའི་མཁན་པོ་རྣམས་དང་བཅས་པའི་བློ་གྲོས་ཀྱི་དཔྱད་པས་བརྟགས་ཤིང་བགྲོས་ཏེ། བསྐལ་པར་དབང་འབྱོར་པའི་བྱང་ཆུབ་སེམས་དཔའ་ཐམས་ཅད་ཀྱིས་ཉིན་མཚན་ཐམས་
ཅད་དུ་བར་མ་ཆད་པར་ཡོན་ཏན་བརྗོད་ཀྱང་ཟད་པར་མི་འགྱུར་ཞིང། རྒྱལ་སྲས་རྣམས་ངལ་བའི་གནས་ལ་འགོད་པར་འགྱུར་བ་ཡིད་བཞིན་གྱི་ནོར་བུ་བས་ཀྱང་ཆེས་ཆེར་ལྷག་པའི་བསམ་འཕེལ་དབང་གི་རྒྱལ་པོ་ཟུང་འཇུག་རྡོ་རྗེའི་ཟ་མ་ཏོག་འདི་ཉིད་སྙིང་པོར་
བཞུགས་པར་བྱ་བའི་ཕྱིར་མཆོད་སྡོང་རིན་པོ་ཆེ་རིན་ཆེན་དང་པོ་ཤིན་ཏུ་མཁས་པའི་བཟོ་བོ་རྣམས་ཀྱིས་ལེགས་པར་སྦྱངས་པ་འབའ་ཞིག་ལས་བསྒྲུབས་པ་སྐབས་གསུམ་པ་དང་གདེངས་ཅན་གྱི་དབང་པོ་རྣམས་དང་མཁའ་ལྡིང་གི་གནས་དང། ཟླ་བའི་མ་མའི་དབུས་
དང་མཐའ་ལས་འོངས་པའི་རིན་པོ་ཆེ་རིན་ཐང་གི་ཚད་བཟུང་དུ་མེད་པའི་ཚོགས་ཀྱིས་སྤྲས་པ་ནི། དཔེར་ན་གསེར་གྱི་རི་བོ་ལ་ནོར་བུ་རིན་པོ་ཆེའི་འོད་ཟེར་གྱི་འཕྲེང་བ་འཁྲིགས་པས་བསྐོར་བ་ལྟ་བུ་འཇིག་རྟེན་ཀུན་གྱི་མིག་གི་བདུད་རྩི་བསོད་ནམས་ཀྱི་ཞིང་མཆོག་འདི་
ཉིད་བསྐྲུན་པར་བཞེད་དེ། དེ་ལ།    ༈   
བྲེས་སུ་ཉལ་བའི་དབྱིབས་ཅན་ནམ། འཕགས་ཡུལ་གྱི་རིག་བྱེད་གཏམ་རྒྱུད་ལས་བྱུང་བ་ལྟར་ན་གཡུ་འབྲུག་གི་དབྱིབས་ཅན་དམར་པོ་རིའི་རྩེ་མོར་གནས་པ་ཆོས་ཀྱི་རྒྱལ་པོ་སྲོང་བཙན་སྒམ་པོས་འཁྲུལ་བསྒྱུར་གྱི་བཀོད་པས་ཉེ་བར་སྤྲུལ་ཏེ་བཀོད་པའི་ཕོ་བྲང་

[009A]༄༅། །ཆེན་པོ། རྒྱལ་ཀུན་འདུས་ཞལ་ཀུན་མཁྱེན་ལྔ་པ་ཆེན་པོས་ཉམས་གསོ་བསྐྱངས་ཏེ་རྣམ་པར་རྒྱལ་བའི་ཁང་བཟང་སྐྱེངས་པར་བྱེད་པ་མངོན་པར་བསྒྲུབས་པ། དེ་ཉིད་ནས་ཉེ་བར་བཟུངས་རྒྱལ་མཆོག་རྣམས་ཀྱི་སྐུའི་འཕྲེང་བ་མུ་ཏིག་
གི་འཕྲེང་བ་ལྟར་རིམ་པར་བྱོན་པ་རྣམས་ཀྱིས་ཞབས་ཀྱི་པདྨོ་རྟག་པར་བཀོད་དེ་ཡོངས་སུ་དག་པའི་ཞིང་ཁམས་ཁོ་ནར་བྱིན་གྱིས་བརླབས་པ་འདི་ཉིད་ཀྱི་གནས་སུ་བཞུགས་ན་ལེགས་པར་གོང་སྨོས་རྣམས་ཀྱི་བློ་གྲོས་ཀྱིས་བགྲོས་ནས། རྒྱལ་མཆོག་ལྔ་པའི་
གདུང་ཁང་རིན་པོ་ཆེ་མཆོད་སྡོང་འཛམ་གླིང་རྒྱན་གཅིག་གི་གཡོན་ཕྱོགས་དང། དེའི་སྟེང་གཟིམས་ཆུང་བཀྲ་ཤིས་འཁྱིལ་གཉིས་གང་དུ་རིགས་ཞེས་བརྟག་པར་བཅུག་སྟེ། རྗེ་བླ་མའི་སྐུ་གདུང་རིན་པོ་ཆེའི་སྐུ་མདུན་དུ་རྒྱལ་བ་གོང་མ་ན་རིམ་གྱི་ཐུགས་དམ་རྟེན་
རྗེ་བླ་མ་ཉིད་ཀྱི་འབྲལ་སྤང་དུ་བཞུགས་གྲས། འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་སྐུ་བརྙན་བཀྲ་ཤིས་རྔོ་ཁ་མ། མཉམ་མེད་ཇོ་བོ་དའི་པཾ་ཀཱ་རའི་ཐུགས་དམ་རྟེན་གྱི་ལུང་བསྟན་སྒྲོལ་མ། རྒྱལ་བའི་བསྟན་སྲུང་དཔལ་ལྡན་འདོད་ཁམས་ཀྱི་དབང་
ཕྱུག་མའི་སྣང་བརྙན་དཔལ་ལྡན་ལྷ་མོ་དངོས་དང་ཁྱད་པར་མ་མཆིས་པ་ལུང་སྟོན་གསུང་བྱོན་མའི་སྐུ་ཐང་རིན་པོ་ཆེ་སོགས་སྤྱན་དྲངས་པར། རྒྱལ་ཚབ་མཆོག་གིས་དབུས་བཀའི་དགུང་བློན་ཆེན་པོ་རྣམས་དང། སྐུ་བཅར་ནང་མ་སོགས་ནས་དངོས་སུ་
བཤམས་པ་དང་ཡིད་ཀྱིས་སྤྲུལ་པའི་མཆོད་སྤྲིན་རྒྱ་ཆེར་སྤྲོས་ཏེ་ལེགས་པར་ཕུལ་ནས་འཕྲིན་བཅོལ་དང་བདེན་བདར་ནན་ཏན་རྩེ་གཅིག་ཏུ་མཛད་དེ། བརྟག་སྒྲིལ་མཛད་པར་གཟིམས་ཆུང་བཀྲ་ཤིས་འཁྱིལ་ལེགས་པར་ཐོན་ཏེ། དེར་བཞུགས་ཡུལ་

[009B] ཆོས་ཀྱི་རྒྱལ་པོ་སྲོང་བཙན་སྒམ་པོའི་གཟིམས་ཕུག་སོགས་སྟེང་ཤོད་ཀྱི་གཙུག་ལག་ཁང་རྙིང་པ་བྱིན་རླབས་
ཅན་རྣམས་ལ་རྒུལ་བསྐྱོད་ཅུང་ཟད་ཀྱང་མེད་པར་སྒྱུར་འོས་ཀྱི་མདོ་སྤུག་བར་ཁྱམས་དང་བཅས་པར་རྩིག་བཟོ་བསྒྱུར་བཅོས་ཀྱི་མཁར་ལས་མཛད་པའི་འགོ་པར་ཞོལ་གཉེར་ལྷ་ལུང་རྩེ་པ་ཚེ་རིང་རྡོ་རྗེ། ལས་བྱེད་ཞོལ་དྲུང་འཕྱོང་རྒྱས་བཙན་སྤྲོ་བ་
ཚེ་དབང་དོན་གྲུབ་བཅས་བསྐོས་ཏེ། རབ་བྱུང་བཅུ་གསུམ་པའི་མེ་མོ་གླང་གི་ལོ་དབོ་ཟླའི་ཚེས་བཅོ་ལྔ་དཀར་ཕྱོགས་ཀྱི་རྫོགས་པ་གསུམ་པ། དབྱངས་གསལ་འབྱུང་བ། འདོད་ཡོན་རེས་གཟའ། ལས་སྐར་འཕྲོད་ཆེན། ཁམས་སྦྱོར། རྟེན་འབྲེལ་
ཉི་མ༑ སྤར་སྨེ། དུས་འཕྲོད་རྣམས་བཟང་བའི་ཐོག་འདི་ལྟ་བུའི་བྱ་བའི་རིགས་ལ། རྗེ་བཙུན་བླ་མ་མཆོག་གི་སྐུ་གདུང་རིན་པོ་ཆེའི་གཟི་བྱིན་གྱིས། ས་བདག་ལ་སོགས་པའི་མི་མཐུན་ཕྱོགས་ནག་ཕྱོགས་རྣམས་ཟིལ་གྱིས་མནན་ཅིང། དཀར་ཕྱོགས་
སྐྱོང་བ་རྣམས་ཀྱིས་ནི་ཞབས་འདེགས་ཀྱི་བྱ་བ་ལ་མི་བས་ཀྱང་ཆེས་ཆེར་བརྩོན་པའི་ཕྱིར་བྱ་བ་འདི་དག་ལ་མ་ལྟོས་ཀྱང་ཐུན་མོང་དང་ཐུན་མོང་མིན་པའི་ལེགས་ཚོགས་མཐའ་དག་གིས་ཕྱུག་པར་བྱ་བའི་ཆེད་དུ། ཕྱོགས་གཙང་དང་བསྟུན་ནས་བླ་རྩིས་འོ་སྟོད་
པ་རྡོ་རྗེ་ཕུན་ཚོགས་ཀྱིས་ས་བདག་གཏོ་བཅོས་ཀྱི་རིགས་དང། སྤོམ་གཏའ་ལེགས་པར་བསྡམས། པོ་ཏ་ལ་རྫོང་གི་ཤར་ནུབ། རྫོང་རྒྱབ་བསྟན་མ་ལྕོག་སོགས་ཀྱིས་མཚོན་ཉེ་སྐོར་རྣམས་སུ་ས་བདག་ཀླུ་གཉན་རྣམས་ལ་ཀླུ་གཏོར། བསྟན་གསོལ་

[010A]༄༅། །བསངས། ཆོས་ཚན་གསུང་སྒྲོག་དགོས་རིགས་རྣམས་བཙུགས་ཤིང། རྒྱབ་ཆོས་སུ་ཉེ་སྐོར་གྱི་དགོན་ཁག་རྣམས་སུ་མང་སྐོལ་ཐོག་གསུང་སྒྲོག་གཏོར་མ། སཱཙྪ། གདུགས་ཤེར། སྒྲོལ་མ་སོགས་རྒྱ་ཆེར་བསྒྲུབས་ཏེ། རྒྱུད་
སྡེའི་དགོངས་པ་དང་མཐུན་པའི་ལག་ལེན་མཐར་སོན་པར་ཤེས་པའི་རྣམ་རྒྱལ་གྲྭ་ཚང་གི་རྡོ་རྗེ་འཛིན་པ་སློབ་གྲྭ་དང་བཅས་པས་སྒྱུར་བཅོས་མཛད་རྒྱུའི་ས་རྣམས་ལ། ཨར་ཆོག་གི་ལས་སོགས་ཇི་ལྟར་དགོས་པ་རྣམས་སྔོན་འགྲོ་དངོས་གཞི་མཇུག་གི་བྱ་བ་
དང་བཅས་པ་ཐམས་ཅད་རྒྱུད་སྡེ་ དབུ་བཙུགས་ནས་ཤིང་བཟོའི་དབུ་ཆེན་གྲགས་ཆེན་རྟར་བ་ཕུར་པ་ཚེ་རིང། དབུ་ཆུང་འོན་ཚེ་སྦྱིན་པ། རྒྱལ་རྩེ་རྟར་བ། སྐྱོར་
ལུང་ལེགས་བཤད་སོགས་དབུ་བྱིངས་ལྔ་བཅུ་ང་གཉིས། རྡོ་བཟོ་དབུ་ཆེན་ཨེ་བསྟན་འཛིན། ཐོན་དར་པོ། དབུ་ཆུང་བཞི་དགའ་བསྟན་དར་སོགས་དབུ་བྱིངས་བཅོ་ལྔ། དབུས་གཙང་དྭགས་ཀོང་ཁུལ་གྱི་རྫོང་གཞིས་འུལ་མི་ལས་རྒྱབ་དང་བཅས་པ་ལྔ་
བརྒྱ་སྐོར་ནས་ལས་རྒྱུན་གཏན་འཇགས་ཀྱིས་ཟླ་བ་གསུམ་གྱི་ཁོངས་སུ་གཙུག་ལག་ཁང་བཀོད་པའི་ཁྱད་པར་རྨད་དུ་བྱུང་བ་བཞེངས་ཤིང། ལྷག་པར་ཟླ་བ་གཉིས་པའི་ཚེས་བདུན་གཟའ་དང་སྐར་མ་དང་དེ་དག་གི་སྦྱོར་བ་ཕུན་སུམ་ཚོགས་པའི་ཉིན། དབུས་
ཀྱི་ཡུལ་གྲུའི་དཔུང་རྣམས་ཀྱི་འོག་བྱེད་ཀྱི་ལས་འཛིན་པ་འབུམ་ཐང་དངོས་གྲུབ་རྣམ་རྒྱལ། གཟིམས་ཆུང་འགག་པ་ཆ་དཀར་བླ་མ་བསྐལ་བཟང་ལེགས་བཤད། འདོད་འཇོའི་དཔལ་འཁྱིལ་གྱི་རྒྱུན་བཟོའི་དོ་དམ་རྩེ་དྲུང་བློ་བཟང་དཔལ་འབར། སྟག་

[010B] རྒྱལ་ཚབ་མཆོག་དེ་མོ་རིན་པོ་ཆེས་ཚེས་བཅུ་བཞིའི་གཟའ་སྐར་ཕུན་སུམ་ཚོགས་པའི་ཉིན་མཆོད་སྡོང་ཆེན་པོའི་སྐུ་རྒྱུའི་གསེར་དང་ཕྲ་
རྒྱན་གྱི་རིན་པོ་ཆེ། རྡོ་ཤིང་གསེར་ཟངས་སོགས་བཟོ་བོའི་རིགས་རྣམས་ལག་ཆ་དང་བཅས་པ། རྒྱུད་དང་གྲུབ་ཆེན་གྱི་གཞུང་ལས་འབྱུང་བ་ལྟར་གྱི་རྗེ་བཙུན་བླ་མ་མཆོག་གི་ཕྱག་ལེན་བཟང་པོ་རྣམས་ཉམས་པ་མེད་པའི་སྒོ་ནས་བྱིན་རླབས་དང། བཟོ་བོ་
ལྷར་བསྐྱེད་སྲུང་བའི་གོ་བསྐོན་པ་སོགས་ཚད་དང་ལྡན་པའི་དཀྱིལ་འཁོར་དང་མཆོད་རྟེན་རྣམས་བཞེང་བའི་དུས་ཀྱི་སྔོན་དུ་བྱ་བའི་རིམ་པ་རྣམས་ཡང་དག་པར་མཛད་ཅིང། འགོ་པ་དང་དངོས་ཀྱི་ལས་བྱེད་པ་ཐམས་ཅད་ལ་མཆོད་སྡོང་ཆེན་པོ་གཙོ་བོར་གྱུར་
པའི་དགོངས་རྫོགས་སུ་བསྒྲུབ་བྱའི་སྐུ་གསུང་ཐུགས་རྟེན་ལ་སོགས་པ་རྣམས་ཀྱི་སྐུ་རྒྱུ་དང་ཕྲ་རྒྱན་ནང་གཞུག་ལ་འགྲོ་འོས་ཀྱི་གསེར་དངུལ་རིན་པོ་ཆེ་གོས་དར་སྨན་སྣ་དྲི་བཟང་གིས་མཐའ་བརྟེན། དེ་དག་ཐམས་ཅད་དངོས་གཙང་བ་འགྲོ་ཆེར་གྱུར་པ་གཙོར་འདོན་
ལས༑ གཡོ་སྒྱུ་ཟོལ་སྦྱོར་གྱི་གནས་ལ་བརྟེན་པ་མིན་པར་བཟོ་བཀོད་ལ་སོགས་པ་ཚད་མཐུན་ཕུན་སུམ་ཚོགས་པ་དགོས་ཚུལ་སོགས་ལེགས་པར་བཀས་མངགས་ཤིང། ཚེས་བཅོ་ལྔ་གཟའ་ཚེས་ལེགས་པ་ནས་བཟུངས་ཏེ། འདོད་འཇོའི་དཔལ་འཁྱིལ་
གྱི་གནས་སུ་མཆོད་སྡོང་ཆེན་པོའི་ལས་གྲ་ཚུགས་པར་མཛད་ཅིང་དུས་ཚོད་སོགས་རྩིས་མཁན་དང་བསྟུན་ནས་གསེར་གྱི་ལུགས་ཐོག་མར་བརྩམས་པ་དང་དུས་མཚུངས་སུ་ལྷ་རྣམས་ཀྱིས་མངོན་པར་མཆོད་པའི་མེ་ཏོག་གི་ཆར་ཟིམ་བུ་དང། ཕོ་བྲང་ཆེན་

[011A]༄༅། །པོའི་རྩེ་ནས་རྣམ་རྒྱལ་གྲྭ་ཚང་གི་ཚོགས་དུང་བུས་པ་སོགས་རྟེན་འབྲེལ་གྱི་སྒོ་ཕུན་སུམ་ཚོགས་ཤིང། དེའི་ཉིན་དོ་དམ་པ་རྣམས་དང་བཟོ་བོ་ལས་བྱེད་སོགས་ལ་འཛུགས་སྟོན་དུ་དཀར་དམར་གྱི་སྤྲོ་སྟོན་དང་སྟོན་རྒྱབ་ཏུ་རྟ་དངོས་རིགས་ཀྱི་
གནང་ཆ། དཔའ་དར་སོགས་རྒྱས་པར་སྩལ། དེ་ནས་ཚེས་བཅུ་དྲུག་གི་ཉིན་གསུང་རབ་ཚང་ཐུབ་རྣམས་ཀྱི་དགོངས་པ་དང་མཐུན་པར་བཟོ་བོའི་རིགས་འོག་བྱེད་དང་བཅས་པས་ཚད་འདིངས་ཀྱི་ཐོག་རྒྱལ་ཚབ་རིན་པོ་ཆེ་ནས་ལེགས་པར་དཔྱད་པ་གནང་སྟེ་ཐིག་
ཆ་ཕབ་ཅིང། དེའི་ཉིན་ཤིང་བཟོ་བ་རྣམས་ཀྱིས་འབྲས་བུ་ཁང་གི་སྟེང་དུ་ལས་གྲ་ཚུགས་པ་ནའང་ཉི་མའི་གཡས་གཡོན་དུ་འདོམ་བཅུ་རེ་ཙམ་གྱི་ཚོད་འཇའ་སྤྲིན་ཁ་དོག་སྣ་ལྔ་པ་གྱེན་ལངས་འབུར་དོད་དུ་ཤར་བ་སོགས་ལྟས་ཁྱད་པར་ཅན་འགའ་ཞིག་ཀྱང་བྱུང་
སྣང་ལ༑ དེ་ནས་བརྩམས་ཏེ་ཟླ་བ་ལྔའི་ཁོངས་སུ་ལེགས་པར་གྲུབ་ཅིང། དེ་ཡང་མཆོད་སྡོང་ཆེན་པོ་རིན་པོ་ཆེ་རིན་ཐང་དང་བྲལ་བ་ཉི་མ་འབུམ་གྱི་འོད་ཟེར་འཕྲོ་བ་ལ་ལྷ་དབང་བྱེ་བའི་འོད་ཟེར་གྱིས་འཁྱུད་པ་འདྲ་བའི་གཟི་བྱིན་མཚུངས་པ་མེད་པ། ཕྱོགས་
བཅུའི་བདེ་གཤེགས་སྲས་དང་བཅས་པ་ཐམས་ཅད་ཀྱི་བྱིན་རླབས་མ་ལུས་པ་ཕྱོགས་གཅིག་ཏུ་སྤུངས་པ་ལས་མཆོད་སྡོང་ཆེན་པོའི་རྣམ་པར་ཤར་བ་འདིའི་ལས་བྱེད་དུ་བཟོ་བོའི་དོ་དམ་པ་སྔར་བཤད་རྣམས་དང། བཟོ་བོ་ལས་བྱེད་ངོ་བོ་དབུ་ཆེན་ཚེ་དབང་
ནོར་བུ། ཚེ་རིང་རབ་བརྟན། དྷརྨ། ཚགས་པ་ལྷས་བྱིན་སོགས་དབུ་བྱིངས་བརྒྱ་ལྔ་བཅུ་སྐོར། ལས་རྒྱབ་དོ་དམ་པའི་གཡོག་དར་རྒྱས་ཚེ་བརྟན་ནོར་བུ་སོགས་དང། འུལ་མི་མི་གྲངས་སུམ་བརྒྱ་ལྔ་བཅུ་སྐོར་བཅས་སྟར་ཆགས་ལྟ་བུས་དྲག་པོའི་

[011B] མཆོད་སྡོང་ཆེན་པོ་རྟེན་དང་བརྟེན་པར་བཅས་པ་
འདི་ལྟ་བུ་བསྐྲུན་པའི་ལས་སུ་ཉེ་བར་ཞུགས་སུ་ཡོད་པ་ནི། བསོད་ནམས་ཕུན་སུམ་ཚོགས་པ་བསྐྱེད་པའི་གཞིའོ། ཞེས་ཡིད་ལ་བརྣགས་བཞིན་པས་ཧུར་བསྐྱེད་དེ་འབད་རྩོལ་ཆེན་པོས། ཉིན་རེ་བཞིན་ལུགས་པ་རྣམས་ནས་ཀྱང་གསེར་སྲང་སྟོང་ཕྲག་
ལྷག་བཅས་པ་ལུགས་སུ་བླུགས་ཤིང། ཕྲ་འཕུལ། བརྡུངས་སོགས་ཀྱི་ལས་བྱེད་པ་རྣམས་ནས་ཀྱང་ཆ་ཚད་ཀྱི་ལམ་དུ་ལེགས་པར་གཅུར། ངག་ལམ་ནས་རྗེ་བླ་མའི་ཐུགས་རྗེ་བསྐུལ་བའི་གསོལ་འདེབས་དང་བཅས་ཏེ། རྗེ་བཙུན་བླ་མ་མཆོག་ཉིད་སྐུ་
འཕྲེང་ན་རིམ་དང་བཅས་པའི་ཡེ་ཤེས་ཀྱི་ཆ་ལས་གྲུབ་པ་གཞུང་ས་ཆེན་པོའི་ཕྱག་མཛོད། བྱང་ཕྱོགས་ནོར་སྦྱིན་གྱི་བདག་པོའི་བང་མཛོད་ཡུལ་ཡུལ་པོར་བྱེད་པ་ཡས་མས་རྣམས་ན་འཛད་པ་མེད་པའི་གཏེར་དུ་གནས་པའི་རིན་པོ་ཆེ་རིན་ཐང་དང་བྲལ་བའི་
ཚོགས་འདི་ལྟ་སྟེ། ཟླ་བའི་མ་མའི་དབུས་ནས་འོངས་པ་དང། གཞན་ཡང་ནམ་མཁའ་ལྡིང་གི་ཡུལ་དང། ལྷ་དང་གདེངས་ཅན་གྱི་ཡུལ་རྣམས་ནས་འོངས་པའི་ཀེ་ཀེ་རུ་དང་ཨིནྡྲ་ནཱི་ལ་དང་རྡོ་རྗེ་ཕ་ལམ། བྱི་ལའི་འདྲེན་བྱེད་ཀྱི་མཆེད་ཟླ་ལ་སོགས་པ་དང་གསེར་
གྱི་ཕུང་པོ་གཞལ་དུ་མེད་པ་རྣམས་དང། དེ་རྣམས་ཀྱི་ཐོག་འཇམ་དབྱངས་གོང་མ་བདག་པོ་ཆེན་པོ། བསྟན་འགྲོའི་དཔལ་མགོན་མཚུངས་མེད་ཏཱ་ཀཽ་ཤྲཱི་ལྕང་སྐྱ་མཆོག་གི་སྤྲུལ་པའི་སྐུ་རིན་པོ་ཆེ་སོགས་ཆེ་རྒུའི་རིགས་དང། ཁོ་བོ་ཅག་ནས་ཀྱང་ཁམས་གསུམ་

[012A]༄༅། །འགྲོ་བའི་བླ་མ་དེ་ཉིད་ཀྱི་བཀའ་དྲིན་ཆེན་པོ་རྗེས་སུ་དྲན་ཅིང། ཕྱོགས་བཅུའི་སངས་རྒྱས་ཐམས་ཅད་མཆོད་པ་བས་བླ་མའི་བ་སྤུའི་ཁུང་བུ་གཅིག་མཆོད་པ་ཕན་ཡོན་ཆེ་བར་གསུངས་པའི་ཚུལ་ལའང་ངེས་པ་ཅུང་ཟད་རྙེད་ནས་གསེར་སྲང་བདུན་སྟོང་
ཙམ་ཕུལ་བ་སོགས་མདོར་ན་རྗེ་བླ་མ་སྲིད་ཞིའི་གཙུག་རྒྱན་ཆེན་པོ་དེ་ཉིད་ཀྱི་ཐུགས་རྗེས་ཉེ་བར་འཚོ་བ་རྒྱལ་སྲིད་དང་ཆོས་སྲིད་ཀྱི་ཆ་ལ་དབང་བསྒྱུར་བའི་སྡེ་དཔོན་དང་མཁན་པོ་སོགས་སུ་གནས་པ་རྣམས་ནས་བཟུངས་ཏེ། ཐ་ན་སློང་མོ་བའི་ཆར་གཏོགས་པ་
རྣམས་ཀྱི་བར་ནས་རྩེ་གཅིག་པའི་མོས་པས་ཕུལ་བ་རྣམས་ཀྱང་འབུལ་བ་པོ་དྲག་ཞན་ལ་བལྟོས་པ་མིན་པར་དངོས་པོའི་རིགས་ཐམས་ཅད་མཆོད་སྡོང་ཆེན་པོ་རྟེན་དང་བརྟེན་པར་བཅས་པའི་སྐུ་རྒྱུའི་ཆར་སོང་ན་དོན་ཕུན་སུམ་ཚོགས་པ་འགྲུབ་པར་འགྱུར་བའི་
ཕྱིར། མཐའ་དག་ལེགས་པར་སིམས་པར་མཛད་དེ། སུ་ཝརྞ་བཟང་པོ་བཞུ་བཏུལ་དང་བཙོ་སྦྱངས་ཡོངས་སུ་དག་པ་ཐུར་འདེགས་ཀྱི་སྲང་ཚིག་ཁྲི་ལྔ་སྟོང་དགུ་བརྒྱ་ལྔ་བཅུ་ཐམ་པ་ལས་བསྒྲུབས་པའི་མངོན་པར་བྱང་ཆུབ་པའི་མཆོད་རྟེན་ཆེན་པོ་ས་འཛིན་
ནས་ཏོག་གི་རྩེ་མོའི་བར་དཔངས་སུ་རྒྱུག་མཐོ་བཞི་བཅུ་ཞེ་ལྔའི་ཚད་ལྡན། མཚན་ཉིད་ཐམས་ཅད་ཡོངས་སུ་རྫོགས་པར་བཟོ་བོ་རྣམས་ནས་རང་རང་གི་ངོ་སྐལ་དུ་གྱུར་པའི་བྱ་བའི་རིགས་རྣམས་འཕྲུལ་མགྱོགས་ཀྱི་རིག་རྩལ་ཇི་སྙེད་ཅིག་
འདུ་བྱས་ཤིང། རྣམ་འགྱུར་གྱི་བཀོད་པས་བི་ཤྭ་ཀརྨ་ལ་སོགས་པ་ལྷའི་བཟོ་བོ་རྣམས་ཀྱང་འདི་ལྟ་བུ་ནི་སངས་རྒྱས་སམ། དེའི་སྲས་རྣམས་ཀྱི་འཕྲུལ་སྒྱུར་ལས་བསྒྲུབས་ས་མི་ཅ་ཞིག་སྙམ་དུ་ཐེ་ཚོམ་གྱི་དཔྱང་ཐག་འཛིན་པར་འགྱུར་བའི་ཁྱད་ཆོས་

[012B] འདི་དག་གི་སྐབས་ལྷ་དང་ཀླུ་དང་གནོད་སྦྱིན་དང་དྲི་ཟ་དང་མིའམ་ཅི་དང་ནམ་མཁའ་ལྡིང་ལ་
སོགས་པ་རང་ཅག་ཐ་མལ་པའི་མིག་ཤེས་ལ་མི་མངོན་པའི་ཚོགས་ཀྱིས་ཀྱང་ཞབས་འདེགས་ཉེ་བར་བསྒྲུབ་པའི་ལྟས་སུ་སྲོག་ཤིང་སྤྱན་འདྲེན་སོགས་ནས་བཟུངས། བཟོ་རིགས་གཟུངས་འབུལ་སོགས་ཀྱི་སྐོར་ལས་གྲ་གལ་ཆེ་དུས་ཀྱི་སྐབས་སུ་གློ་བུར་དུ་ནམ་
མཁའ་ལ་སྤྲིན་འཇའ་ཚོན་གྱི་རང་བཞིན་ཅན་འཁྲིགས་ཏེ། འབྲུག་སྒྲ་སྒྲོག་ཅིང་བདུད་རྩི་དང་མེ་ཏོག་གི་ཆར་འབེབས་པ་དང། ཕོ་བྲང་ཆེན་པོ་དང་གསེར་གདུང་རིན་པོ་ཆེ་གཙུག་ལག་ཁང་གི་སྟེང་སོགས་ལ་འཕྲོག་བྱེད་ཀྱི་བླ་བྲེ་དང་རྣམ་པར་བཀྲ་བའི་
ཡོལ་བ་བྲེས་པ་ལྟ་བུ་སོགས་འཇིག་རྟེན་ཀུན་ལ་གསལ་བར་གྱུར་སྣང། ཁྲུམས་ཟླའི་དཀར་ཕྱོགས་ཀྱི་དགའ་བ་དང་པོ་གཟའ་སྐར་དགེ་བའི་ཉིན། དུས་ཉི་དྲོས་ཐོག་ཚོམས་ཆེན་ནས་མཆོད་རྟེན་གྱི་ཤིང་ཆ་རྣམས་རྩེར་གདན་དྲངས་པར། སེ་ར་ཐེག་
ཆེན་གླིང་པའི་དགེ་འདུན་གྱི་ཚོགས་ལྗོངས་རྒྱུར་གཤེགས་པ་རྣམས་ནས་ཀྱང་དྭང་བ་ཆེན་པོས་རྩེར་གདན་འདྲེན་པའི་གྲོགས་མཛད། བཟོ་རིགས་པ་རྣམས་ནས་ཀྱང་གཙང་སྦྲ་དང་གུས་པ་གཙོ་བོར་གྱུར་པའི་སྒོ་ནས་ཤིང་ཆ་རྣམས་ལེགས་པར་བསྒྲིགས་
ཤིང་དེའི་བྱ་བ་ཟིན་པའི་རྗེས་སུ་དམ་པའི་ཕྱག་ལེན་དང་མཐུན་པར་གཟུངས་འབུལ་གྱི་རིམ་པ་རྣམས་ལེགས་པར་མཛད་ལ། དེ་ཡང་པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་གྱིས་མཛད་པའི་གཟུངས་འབུལ་ནོར་བུའི་མེ་ལོང། རྒྱལ་

[013A]༄༅། །མཆོག་ཀུན་མཁྱེན་ལྔ་པ་ཆེན་པོས་མཛད་པའི་གཟུངས་འབུལ་འཁྲུལ་སྤོང་ཉིན་མོར་བྱེད་པ། དེ་མོ་གོང་མའི་ཡིག་ཆ། ཕ་བོང་ཁ་པའི་ཡིག་ཆ། ལྕང་སྐྱ་རིན་པོ་ཆེས་མཛད་པའི་གཟུངས་འབུལ་ཤེལ་དཀར་མེ་ལོང་དང། དེའི་
ལག་ལེན་ཁྱེར་བདེར་བཀོད་པ་ལ་སོགས་ལ་ཚང་ཐུབ་རྣམས་ལ་གསེར་གྱི་མགར་བ་མཁས་པས། གསེར་གྱི་རིགས་བཟང་པོལ་རྒྱན་གྱི་རྣམ་པ་སྒྲུབ་པའི་དུས་སུ་བསྲེག་བཅད་བརྡར་བཀྲུ་སོགས་ཀྱི་འབད་པ་ཇི་ལྟར་བྱེད་པ་ལྟར། བླུན་པོའི་འོལ་ཚོད་དང་
ཕྱོགས་ལྷུང་གི་ལས་མིན་པར་མཁས་པའི་བློ་གྲོས་ཀྱི་དཔྱད་པ་ཞིབ་མོས་ལེགས་པར་བརྟགས་ནས། དེ་དག་སྤྱི་དང་ཁྱད་པར་ལྕང་སྐྱ་རྡོ་རྗེ་འཆང་དབང་གི་ལེགས་བཤད་རྒྱལ་བ་ཡབ་སྲས་གཉིས་ཀའི་དགོངས་པ་ཕྱོགས་གཅིག་ཏུ་སྟོན་པའི་ཕྱིར་གཙོ་
བོར་བཟུང། མགོན་པོ་གང་གི་ཐུགས་སྲས་དེ་མོ་སྤྲུལ་སྐུ་དང། མཁས་ཤིང་གྲུབ་པའི་དབང་ཕྱུག་ཆེན་པོ་ངག་དབང་བྱམས་པ་རིན་པོ་ཆེའི་ཞལ་གྱི་མན་ངག་དང། ལྷག་པར་རྗེ་བཙུན་བླ་མ་སྲིད་ཞིའི་གཙུག་རྒྱན་ཆེན་པོ་རྒྱལ་དབང་མཆོག་དེ་ཉིད་ཀྱིས་
གཟུངས་འབུལ་སོགས་ཉམས་བཞེས་ཇི་ལྟར་མཛད་པའི་ཕྱག་ལེན་ཐུན་མོང་མིན་པ་མཐའ་དག་གིས་ལེགས་པར་བརྒྱན་ཏེ། གཟུངས་འབུལ་གྱི་རིམ་པ་སྤྱོར་དངོས་རྗེས་གསུམ་མ་ལུས་བ་ཚུལ་བཞིན་ཉམས་སུ་བསྟར་བ་ལས། དེ་ཡང་མེ་གླང་ཟླ་བ་
གསུམ་པའི་ཚེས་ལྔ་ནས་གཟུངས་པར་འདེབས་པའི་དབུ་བཙུགས་ཤིང་དེ་ནས་བཟུངས་སྐྱབས་མགོན་མཆོག་གི་གསན་ཡིག་བླ་བརྒྱུད་ཐུན་མོང་དང་ཐུན་མོང་མིན་པ་རྣམས་ཀྱིས་གཙོས་པའི་གཟུངས་བླ་མེད་རྣལ་འབྱོར་རྒྱུད་བྱ་སྤྱོད། གཟུངས་ཆེན་སྡེ་ལྔ། སྒོ་དྲུག་

[013B] ཤིས་བརྗོད། རིག་པ་ཕུག་རོན་འདོད་གསོལ་དང་བཅས་པ་རྣམས་གསེར་དངུལ་གྱིས་བྲིས་པ་དང། ཕུན་སུམ་ཚོགས་པའི་རྫས་གཞན་གྱིས་བྲིས་ཤིང་པར་བ་དང། བྱུགས་པའི་ཡོ་བྱད། སྲོག་ཤིང། དུར་བ། ཀུ་ཤ་བྱིན་རྟེན་ཁག་བཀའ་
བསྟན་སོགས་གསུང་རབ་ཀྱི་རིམ་པ། སྐུ་རྟེན། ཐུགས་རྟེན། རིན་པོ་ཆེ། དར་སྣ་ཚོགས་འདུ་བགྱིས་པ་མཐའ་དག་ལ། ཟླ་བ་དྲུག་པའི་ཚེས་གཅིག་གི་གཟའ་སྐར་འཕྲོད་སྦྱོར་དགེ་བའི་དུས་སུ་རྒྱལ་ཚབ་མཆོག་གིས་དབུ་མཛད། སྐུ་འཁོར་ནང་མ་རྣམས་
དང༑ རྣམ་རྒྱལ་གྲྭ་ཚང་ནས་གྲངས་བཅད་ཀྱི་གྲྭ་པ་འཇིགས་མཛད་དཔའ་བོའི་བསྙེན་སྒྲུབ་མཐར་སོན་ཅིང་རྣལ་འབྱོར་ལ་གོམས་པ་རྣམས་དང་བཅས་པས་དཔལ་ཁམས་གསུམ་ཟ་བྱེད་ཁྲོ་བོའི་རྒྱལ་པོ་རྡོ་རྗེ་འཇིགས་བྱེད་ཀྱི་རྣལ་འབྱོར་ལ་གནས་བཞིན་པའི་ངང་
ནས་སོ་སོའི་བསྐྱེད་ཆོག་སོགས་བྱིན་རླབས་ཀྱི་རིམ་པ་གཞུང་དང་མཐུན་པར་མཛད་ཅིང། དེ་ནས་ཟླ་བ་དྲུག་པའི་ཚེས་བཅུ་གསུམ་གྱི་ཉིན་སེར་འབྲས་དགེ་གསུམ། རྒྱུད་སྟོད་སྨད་བཅས་ཀྱི་དགེ་བའི་བཤེས་གཉེན་རྣམས་དང། རྗེ་བཙུན་བླ་མ་དེ་ཉིད་ཀྱི་ཞབས་
འབྲིང་པ་གླིང་སྟོད་ཞབས་དྲུང་བློ་བཟང་རྣམ་རྒྱལ། སྐུ་བཅར་ནང་མ་རྒྱལ་བྱེད་མཁན་པོ་བསྟན་པ་ཡར་འཕེལ། རྣམ་རྒྱལ་གྲྭ་ཚང་ཚོགས་ཡོངས་རེས་སྐོར་གྱི་གྲྭ་གྲངས་སུམ་ཅུ་སོ་ལྔ་སྐོར་དང་བཅས་པས་ཉིན་རེ་བཞིན་ཕྱིའི་ལུས་ལས་བྱུང་བའི་ནག་ནོག་རྣམས་
སེལ་བར་བྱེད་པའི་དག་བྱེད་ཀྱི་ཆུས་ཁྲུས་བྱེད་པ་ཕྱིའི་ཁྲུས་དང། ནང་རང་རྒྱུད་ཀྱི་ཉེས་ལྟུང་རྣམས་སྦྱོང་བའི་ཆེད་དུ་ལྟུང་བ་སྤྱི་བཤགས། བྱང་ཆུབ་ལྟུང་བཤགས་རྣམས་དོན་ལེགས་པར་དྲན་པར་བྱས་ཏེ་བཏོན་ནས། ཡོན་ཏན་གཞིར་གྱུར་མ་བརྗོད་དེ་

[014A]༄༅། །ལམ་གྱི་གྲངས་དང་གོ་རིམ། འབྲས་བུ་མངོན་དུ་བྱེད་ཚུལ་མཐའ་དག་ལ་ཡིད་འགྱུར་གྱི་མྱོང་བ་འདོན་པའི་སྒོ་ནས་གསོལ་བ་འདེབས་པ་སོགས་ཀྱིས་རྒྱུད་ལེགས་པར་དག་པར་བྱེད་པ་ནང་གི་ཁྲུས་སོགས་སྔོན་དུ་བཏང་སྟེ། གོང་ཚེས་དེ་ནས་
བརྩམས་ཏེ་ཟླ་བ་བརྒྱད་པའི་ཚེས་བཅུ་གཉིས་ཀྱི་བར་དུ་བྱ་བ་འདི་ལྟ་བུ་ནི་དེ་བཞིན་གཤེགས་པའི་གོ་འཕང་སྒྲུབ་པར་བྱེད་པའི་ཐབས་མཆོག་ཏུ་གྱུར་ཅིང། བསོད་ནམས་ཀྱི་ཚོགས་བརྒྱ་ཕྲག་དུ་མའི་ཕུང་པོ་མྱུར་དུ་རྫོགས་པར་བྱེད་པའོ་སྙམ་པའི་དགའ་སྤྲོ་དང་
བཅས་ཏེ་ངལ་བ་དང་དུབ་པའི་ཉེར་འཚེས་གོས་པ་མེད་ཅིང་གཙང་སྤྲ་དང་ལྡན་བཞིན་པའི་ངང་ནས། གཟུངས་རྣམས་སྤྲེལ་ཁར་གྲངས་ཞུས་ཚར་རེ་དང་སྤྲེལ་ཟིན་ནས་ཀྱང་སྤྲེལ་མཚམས་དབུ་མཇུག་སོགས་སླ་བཅོས་སུ་མ་སོང་བར་ཞུས་དག་ལེགས་པར་བཏང་
ཞིང༑ ཀུན་མཁྱེན་ལྔ་པ་ཆེན་པོའི་གཟུངས་འབུལ་འཁྲུལ་སྤོང་གི་དགོངས་པ་ལྟར། བསྒྲིལ་ཟིན་མ་ཐག་དབུ་མཇུག་སོགས་མི་ནོར་བའི་རྟགས་སུ་སྒྲིལ་ཁ་སོ་སོར་མཚན་བྱང་བྲིས་པ་རྣམས་རྗེ་ཉིད་ཀྱི་ཞབས་འབྲིང་པ་གཉིས་ཀྱིས་ལག་བསྟར་རས། གཟུངས་
སྒྲིལ་བཞི་བཅུ་རྩ་བཞི་རེར་འཁོར་ཁ་བཞི་བརྩེགས་རེ་བཟོས་པ་ལ་བཟང་གོས་སེར་པོའི་ན་བཟས་ཀླུ་བས་ཏེ། རིན་ཆེན་སྣ་ལྔ་དང་དྲི་བཟང་སོགས་ཀྱི་ཕྱེ་མ་ཕུལ་བའི་སྒྲིལ་འཐུམས་ཆེ་བ་རེ་བགྱིས་པ་ལ། སླར་ཡང་དབུ་མཇུག་སོགས་མི་འཁྲུགས་པར་འབད་
དེ་ལེགས་པར་བསྒྲུབས་ནས། དེ་རྣམས་སྔོན་དུ་མཆོད་སྡོང་ཆེན་པོའི་ཤིང་ཆ་རྩེར་བསྒྲིགས་པའི་ཉིན་མོ་དེ་ཉིད་ནས་བཟུངས་ཏེ་ཟླ་བ་དེ་ཁའི་ཚེས་བཅུ་བཞི་ཕན་ལ་བུམ་ནང་ཁོ་ན་མ་གཏོགས་པའི་གཟུངས་འབུལ་རྣམས་དམ་པའི་མཛད་སྲོལ་བཟང་པོ་བཞིན་དུ་

[014B] གོས་གསར་པ་གྱོན་པ་སོགས་ལེགས་པའི་ཡན་ལག་རྣམས་འདུ་བྱས། དགེ་བའི་ལས་ཀྱི་འཁོར་ལོའི་བྱ་བ་འདི་རྣམས་ཐམས་ཅད་བྱང་ཆུབ་མཆོག་གི་རྒྱུར་བྱ་བའི་ཕྱིར་ཏུ་སྐུ་གདུང་རིན་པོ་ཆེ་དང་འཕགས་
པ་ལོ་ཀེ་ཤྭ་རའི་སྐུ་མདུན་དུ་སངས་རྒྱས་ཆོས་ཚོགས་མ་ལན་གསུམ་གྱིས་སེམས་བསྐྱེད་ནས། བྱང་ཆུབ་ལྟུང་བཤགས་དང་ལྟུང་པ་སྤྱི་བཤགས་མཐོང་སྡོམ་འདྲི་བ། ཡོན་ཏན་གཞིར་གྱུར་མ་སོགས་ཀྱིས་རྒྱུད་དག་པར་བྱས་ཤིང་ཚིག་རྒྱུགས་ཙམ་དུ་སོང་
བ་མིན་པར་རིམ་པ་དང་པོའི་ལམ་དུ་འགྲོ་ངེས་ཤེས་པའི་གནད་སྦྱང་གཞི་སྤྱོད་བྱེད་ཀྱི་ཚུལ་སོགས་ལེགས་པར་འཕྲོད་པའི་སྒོ་ནས། དཔལ་རྡོ་རྗེ་འཇིགས་བྱེད་ཀྱི་བདག་བསྐྱེད་ཡང་དག་པར་བསྒོམས་པ་སྔོན་དུ་བཏང་ནས། ཉེ་བར་འཚེ་བའི་གདོན་བགེགས་ཀྱི་
ཚོགས་སྔགས་དང་ཕྱག་རྒྱ་དང་ཏིང་ངེ་འཛིན་གྱིས་ནམ་དུའང་ལྡང་བ་མེད་པར་བསྐྲད་ཅིང། དེ་ནས་སླ་སྟབས་སུ་མ་སོང་བར་མདོ་རྒྱུད་མན་ངག་གི་དགོངས་དོན་ལྟར་སྒྲུབ་པར་མཛད་དེ། དེ་རྣམས་ཇི་ལྟར་བཞུགས་པའི་རིམ་པའང་ཐོག་མར་སྙིང་པོའི་མཆོག་
མཆོད་སྡོང་ལ་མེད་མི་རུང་དུ་རྒྱལ་མཆོག་ལྔ་པ་ཆེན་པོས་གསུངས་པ་ལྟར་གྱི་སྲོག་གི་ཤིང་རིན་པོ་ཆེ་ནི། དུས་གསུམ་རྒྱལ་བའི་སྤྱི་གཟུགས་འབྲོམ་སྟོན་པ་རྒྱལ་བའི་འབྱུང་གནས་ཆོས་ཀྱི་རྒྱལ་པོས་ཆོ་འཕྲུལ་ཆེན་པོ་མངོན་པར་འདུ་མཛད་པ་ལས་བྱུང་བ་དབུ་
སྐྱེས་ཀྱི་རང་བཞིན་རྣམ་པར་དག་པ་ལག་འགྲོའི་སྙིང་པོའི་དྲི་ངད་ཀྱང་ཉི་མའི་གམ་ན་མེ་ཁྱེར་བཞིན་བྱེད་པའི་བསུང་ཅན་བགྲང་བར་དཀའ་བ་མང་པོ་ཞིག། །རྒྱལ་ཀུན་སྙིང་རྗེའི་རང་གཟུགས་མཆོག་རང་ཉིད་ཀྱིས་སྤྲུལ་པའི་ཞིང་མཆོག་རྭ་སྒྲེང་ན་བཞུགས་པ་

[015A]༄༅། །རྣམས་ཀྱི་ནང་ནས། སྐབས་འདིར་དགོས་པ་འདི་ཉིད་ཀྱི་ཕྱིར་ཉེ་བར་སྤྲུལ་པ་ལྟ་བུའི་ཤུག་པ་མགོ་མཇུག་མ་ལྡོག་པ་མཆོད་སྡོང་ཆེན་པོའི་དགེ་བྕུའམ་རྨང་དགེར་འབོད་པ་ནས་ཐུགས་རྗེའི་མདོ་གཟུངས་ཀྱི་བར་དུ་སོན་པ། ཆོས་
འཁོར་མན་ཆད་ཟླུམ་པོ་དང་བྲེ་མན་ཆད་གྲུ་བཞི་པ་རྩེ་མོར་རྣམ་རྒྱལ་མཆོད་རྟེན་དང་རྩ་བར་སྣ་ཚོགས་རྡོ་རྗེ་འབུར་རྐོས་ཀྱིས་བརྒྱན་པ་ཚད་དང་མཐུན་པ་ལ་མཚལ་ཤིན་ཏུ་གཙང་བར་དྲི་བཟང་པོའི་སྨན་དང་རིན་པོ་ཆེ་བྱིན་རྟེན་རྣམས་སྦྱར་བས་ལེགས་པར་
བྱུགས་པའི་གནས་ལྔ་སོ་སོར་རིགས་ལྔའི་ས་བོན། ཨོཾ༑ ཨཱ་ཧཱུཾ༑ ཏྲཱཾ༑ ཧྲཱི་བཅས་རིམ་བཞིན་བཀོད་པའི་གནས་ཡིག་དང་དབུར་རིག་པ་ཆེན་མོའི་གཟུངས་སྔགས་དམ་པ། ཤར་ངོས་ཀྱི་རྩེ་མོ་ནས་བརྩམས་ཏེ་སྤྱི་བོའི་ཨོཾ་ཡིག་གི་བར་དུ་རྒྱུད་ཐམས་
ཅད་ཀྱི་རྒྱལ་པོ་དཔལ་གསང་བ་འདུས་པ་ལྷ་སུམ་ཅུ་རྩ་གཉིས་ཀྱི་འཁོར་ལོའི་རྣལ་འབྱོར་ལ་བརྟེན་ནས་རིམ་གཉིས་ཀྱི་དོན་མཐར་སོན་པའི་བླ་མ་རྣམས་ཀྱི་མཚན་སྔགས་དང། བཅོམ་ལྡན་འདས་ཁམས་གསུམ་ཟ་བྱེད་དཔལ་རྡོ་རྗེ་འཇིགས་བྱེད་ཆེན་པོ་
བཅུ་གསུམ་མའི་དཀྱིལ་འཁོར་གྱི་དངོས་བརྒྱུད་ཀྱི་བླ་མ་རྣམས་ཀྱི་མཚན་སྔགས་འབྲུ་གསུམ་གྱི་བར་དུ་སྤེལ་བ། ཕྲེ་གདན་གྱི་ཐད་མགྲིན་པའི་ཨཱ་འི་གནས་སུ་དབྱངས་གསལ་གྱི་འཕྲེང་བ། བུམ་སྟོད་ཀྱི་ཐད་ཐུགས་ཀའི་གནས་ཡིག་ཧཱུཾ་གི་གནས་སུ་སྲོག་
ཤིང་བརྟན་པའི་སྔགས་དང། དཔལ་གསང་བ་འདུས་པ་མི་བསྐྱོད་རྡོ་རྗེ་གཙོ་འཁོར་གྱི་མཚན་སྔགས། དཔལ་རྡོ་རྗེ་འཇིགས་བྱེད་བཅུ་གསུམ་མ་གཙོ་འཁོར་གྱི་མཚན་སྔགས། གཤིན་རྗེ་གཤེད་ཀྱི་ཡི་གེ་བརྒྱ་པ། འདོད་གསོལ་བུམ་སྐད་ལྟེ་བའི་གནས་

[015B] འདོད་གསོལ། རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ལས་འབྱུང་བའི་ལྷ་རྣམས་ཀྱི་མཚན་སྔགས། འདོད་གསོལ། བུམ་སྨད་གསང་གནས་ཀྱི་
གནས་ཡིག་ཧྲཱི་འི་གནས་སུ། གཙུག་ཏོར་རྣམ་པར་རྒྱལ་མའི་གཟུངས། རྟེན་འབྲེལ་སྙིང་པོ། འདོད་གསོལ། བརྟན་བཞུགས་རྣམས་དང། ལྷོའི་རྩེ་མོ་ནས་རིམ་བཞིན་བཅོམ་ལྡན་འདས་དཔལ་དུས་ཀྱི་འཁོར་ལོའི་སྐུ་གསུང་ཐུགས་ཡོངས་སུ་རྫོགས་
པའི་དཀྱིལ་འཁོར་གྱི་དབང་གི་བླ་གཟུངས། སྤྱི་བོའི་ཨོཾ་ཡིག་གི་ཐད་སོར་རིག་པ་ཆེན་མོའི་གཟུངས་མང་བ། མགྲིན་པའི་ཨཱ་འི་ཐད་སོར་དབྱངས་གསལ་གྱི་འཕྲེང་བ། ཐུགས་ཀའི་ཧཱུཾ་གི་ཐད་སོར་སྲོག་ཤིང་བརྟན་པའི་སྔགས་དང། དང་པོའི་སངས་རྒྱས་
དུས་གྱི་འཁོར་ལོའི་ལྷ་རྣམས་ཀྱི་མཚན་སྔགས། འདོད་གསོལ། ལྟེ་བའི་ཏྲཱཾ་ཡིག་གི་ཐང་སོར་དཔལ་མཆོག་རིགས་བསྡུས་ཀྱི་ལྷ་རྣམས་ཀྱི་མཚན་སྔགས་དང་འདོད་གསོལ། བཅོམ་ལྡན་འདས་སྨན་གྱི་བླ་དང་རྡོ་རྗེ་རྣམ་འཇོམས་ཀྱི་གཟུངས། གསང་གནས་
ཧྲཱི་འི་ཐད་སོར་གཙུག་ཏོར་དྲི་མ་མེད་པའི་གཟུངས། སངས་རྒྱས་རབས་བདུན་གྱི་གསོ་སྦྱོང་ཚིགས་སུ་བཅད་པ། འདོད་གསོལ། རྟེན་འབྲེལ་སྙིང་པོ། བརྟན་བཞུགས་རྣམས་བཀོད་ཅིང། ནུབ་ཀྱི་རྩེ་མོ་ནས་རིམ་པ་བཞིན་དུ་གྲུབ་ཆེན་ཀུན་ཏུ་དགེ་བའི་
བཞེད་སྲོལ་རྨད་དུ་བྱུང་བ་དཔལ་ལྡན་འཁོར་ལོ་སྡོམ་པ་ལྷ་དྲུག་ཅུ་རྩ་གཉིས་ཀྱི་དངོས་དང་བརྒྱུད་པའི་བླ་མ་རྣམས་ཀྱི་མཚན་སྔགས་ཨོཾ་ཡིག་གི་ཐད་སོར་རིག་པ་ཆེན་མོའི་གཟུངས། ཨཱ་ཡིག་གི་ཐད་སོར་དབྱངས་གསལ། ཧཱུཾ་ཡིག་གི་ཐད་སོར་སྲོག་ཤིང་

[016A]༄༅། །བརྟན་པའི་སྔགས་དང་དཔལ་ཧེ་རུ་ཀ་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར་པའི་ལྷ་རྣམས་ཀྱི་མཚན་སྔགས་འདོད་གསོལ། ཏྲཱཾ་ཡིག་གི་ཐད་སོར་རྩེ་མོ་རིགས་བསྡུས་ཀྱི་ལྷ་རྣམས་ཀྱི་མཚན་སྔགས། དཔལ་མོ་ལུགས་ཀྱི་ཐུགས་རྗེ་ཆེན་པོ་བཅུ་
གཅིག་ཞལ་དང་འཕགས་པ་སེངྒེ་སྒྲའི་གཟུངས། ཧྲཱི་ཡིག་གི་ཐད་སོར་གསང་བ་རིང་བསྲེལ་གྱི་གཟུངས། རྟེན་འབྲེལ་སྙིང་པོ། འདོད་གསོལ། བརྟན་བཞུགས་རྣམས་དང། བྱང་ངོས་ཀྱི་རྩེ་མོ་ནས་རིམ་བཞིན་སློབ་དཔོན་ཆེན་པོ་འཇིགས་མེད་འབྱུང་གནས་སྦས་
པའི་ཞབས་ཀྱི་ལུགས་སྲོལ་རྨད་དུ་བྱུང་བའི་དཀྱིལ་འཁོར་གྱི་ཆོ་ག་རྡོ་རྗེ་འཕྲེང་བའི་དཀྱིལ་འཁོར་བཞི་བཅུ་རྩ་གཉིས་དང། ཀྲྀ་ཡ་ནས་བཤད་པའི་བདེ་ལེགས་སུ་བྱེད་པའི་དཀྱིལ་འཁོར་གསུམ་སྟེ་དཀྱིལ་འཁོར་བཞི་བཅུ་རྩ་ལྔའི་བླ་མ་བརྒྱུད་བའི་མཚན་
སྔགས། འདོད་གསོལ། ཨོཾ་ཡིག་གི་ཐད་སོར་རིག་པ་ཆེན་མོའི་སྔགས། ཨཱ་འི་ཐད་དབྱངས་གསལ། ཧཱུཾ་གི་ཐད་སྲོག་ཤིང་བརྟན་པའི་སྔགས་དང་ཀྱཻ་རྡོ་རྗེ་ལྷ་དགུ་གཙོ་འཁོར་གྱི་མཚན་སྔགས། འདོད་གསོལ། ཏྲཱཾ་ཡིག་གི་ཐང་ནམ་མཁའ་དྲི་མེད་
ཆེ་བའི་རྩ་དཀྱིལ་གྱི་ལྷ་རྣམས་ཀྱི་མཚན་སྔགས་དང་གཟུངས་ཆེན་གྲྭ་ལྔ། འདོད་གསོལ། ཧྲཱི་འི་ཐད་སོར་བྱང་ཆུབ་རྒྱན་འབུམ་གྱི་གཟུངས། སངས་རྒྱས་རབས་བདུན་གྱི་གསོ་སྦྱོང་ཚིགས་བཅད་མ། འདོད་གསོལ། རྟེན་འབྲེལ་སྙིང་པོ། བརྟན་
བཞུགས་རྣམས་དབྱིབས་དང་སྦྱོར་བ་ལ་སོགས་པ་མཁས་པས་བསྔགས་པར་འོས་པ་རིན་ཆེན་དང་པོ་དང་དྲི་བཟང་དང། དྲི་བཟང་པོའི་སྨན་ཕུན་སུམ་ཚོགས་པ་རྣམས་བསྲེས་པའི་ཁུ་བས་ལེགས་པར་བྲས་ཏེ། ཕུན་སུམ་ཚོགས་པའི་ཕུང་པོ་གཅིག་

[016B]
བཞུགས་ཤིང། གཞན་ཡང་འདི་ལྟ་བུའི་མཆོད་སྡོང་ཆེན་པོ་རྣམས་ཀྱི་ནང་དུ་ཆོས་སྐུའི་རིང་བསྲེལ། སྐུ་གདུང་གི་རིང་བསྲེལ། སྐུ་བལ་གྱི་རིང་བསྲེལ། ཡུངས་འབྲུ་ལྟ་བུའི་རིང་བསྲེལ་ལ་སོགས་པ་གཞུག་པར་གསུངས་པ་བཞིན་དུ་ཐོག་མར་མཆོད་སྡོང་
ཆེན་པོའི་རིན་པོ་ཆེའི་ཏོག་གི་ནང་རིང་བསྲེལ་རྣམས་ཀྱི་ནང་ནས་མཆོག་ཏུ་གྱུར་པ་ཆོས་སྐུའི་རིང་བསྲེལ་ལ། དབང་གི་མདངས་ལྡན་གྱི་རྒྱ་ཤོག་བཟང་པོ་ལ་རིན་ཆེན་སུ་ཝརྞའི་ཁུ་བས་བྲིས་པའི་རིག་པ་ཆེན་མོའི་གཟུངས། ནོར་བུ་རྒྱས་པའི་གཞལ་མེད་ཁང་གི་
གཟུངས། དཔལ་ལྡན་གསང་བ་འདུས་པ་དང་བཅོམ་ལྡན་འདས་འཇིགས་མཛད་དཔའ་བོ། དཔལ་ཧེ་རུ་ཀ་གསུམ་གྱི་དབང་བརྒྱུད་ཀྱི་བླ་མ་རྣམས་ཀྱི་མཚན་སྔགས་ཚར་རེ་དང། གཙུག་ཏོར་འཁོར་ལོས་བསྒྱུར་བའི་སྙིང་པོ་རིན་ཆེན་ས་ཟླའི་རླན་གྱིས་བྲིས་པ་
ཚར་ཆིག་བརྒྱ་དང་ཉེར་བརྒྱད་རྣམས་དང། སྐུའི་དབུ་སྐྱེས་སོགས་སྐུ་བལ་གྱི་རིང་བསྲེལ་ལ་ཁམས་གསུམ་འགྲོ་བའི་མགོན་པོ་རྡོ་རྗེ་འཆང་རང་ཉིད་ཀྱི་དབུ་སྐྱེས་ཚད་མ་ཡུངས་འབྲུ་ལྟ་བུའི་རིང་བསྲེལ་ལ། སངས་རྒྱས་འོད་སྲུངས་ཆེན་པོའི་འཕེལ་གདུང་གཅིག་
དང་མ་གྷ་དཧའི་རྒྱལ་པོ་མ་སྐྱེས་དགྲའི་གདུང་སྐལ་ལས་འཕེལ་བའི་མཉམ་མེད་ཤཱཀྱའི་རྒྱལ་བོའི་འཕེལ་གདུང་རིན་པོ་ཆེ་གསུམ། ཡང་སྣ་དཀར་རྩེ་པའི་ནང་རྟན་མཉམ་མེད་ཐུབ་པའི་དབང་པོའི་འཕེལ་གདུང་གསུམ། པཎ་ཆེན་ནཱ་རོ་ཏ་པའི་རུས་རྒྱན་གྱི་ཆ་ཤས་

[017A]༄༅། །ཇོ་བོ་རྗེ་དཔལ་ལྡན་ཨ་ཏི་ཤའི་གདུང་ནག་རིང་བསྲེལ་གཅིག་དང། དབུ་ཞྭ་སྣམ་སྦྱར་གྱི་ཆ་ཤས་རེ། ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་དབུ་ཞྭ་དང་སྣམ་སྦྱར་གྱི་ཆ་ཤས། རྗེ་བཙུན་བློ་བཟང་གྲགས་པའི་དཔལ་གྱི་
བསྙེན་པར་རྫོགས་པའི་མཁན་པོའི་གོ་འཕང་བརྙེས་པ་ཚུལ་ཁྲིམས་རིན་ཆེན་པའི་ལྗགས་ལས་ཕེབས་པའི་རིང་བསྲེལ་གཅིག་མཁས་གྲུབ་སྨྲ་པའི་ཁྱུ་མཆོག་གི་སྣམ་སྦྱར་གྱི་ཚལ་བུ། འགྲོ་བའི་མགོན་པོ་ཆོས་རྒྱལ་འཕགས་པའི་དབུ་ཞྭའི་ཚལ་བུ་
རྒྱལ་མཆོག་དགེ་འདུན་གྲུབ་ཀྱི་དབུ་ཞྭའི་ཚལ་བུ། རྒྱལ་དབང་དགེ་འདུན་རྒྱ་མཚོ་དང་གངས་ཁྲོད་གྲུབ་དབང་ནོར་བཟང་རྒྱ་མཚོའི་སྣམ་སྦྱར་གྱི་ཚལ་བུ་རེ། རྒྱལ་མཆོག་ཀུན་མཁྱེན་ལྔ་པ་ཆེན་པོ་དང་དེའི་ཐུགས་སྲས་མཆོག་ཏུ་གྱུར་པ་པཎ་ཆེན་བློ་བཟང་ཡེ་
ཤེས་ཀྱི་དབུ་ལོ། ཁྲི་རིན་པོ་ཆེ་རྡོ་རྗེ་འཆང་ངག་དབང་མཆོག་ལྡན་བའི་དབུ་ཐོད་ཀྱི་ཆ་ཤས་དང་སྐུ་བརྙན་བྱིན་ཅན། ཉི་ཟླ་གཉིས་སོ་སོའི་ནང་དུ་རྗེ་བཙུན་བླ་མ་ཁྱབ་བདག་འཁོར་ལོའི་མགོན་པོ་མཆོག་གི་དབུ་ལོ་དང་མཉམ་མེད་ཐུབ་པའི་དབང་པོའི་
འཕེལ་གདུང་རེ། ཐུགས་རྗེའི་མདོ་གཟུངས་ཀྱི་ནང་དུ་གསང་བདེ་འཇིགས་གསུམ་དུས་ཀྱི་འཁོར་ལོ་སོགས་ཀྱི་དབང་གི་བརྒྱུད་པ་དང། ལམ་རིམ་ཆེན་མོ་འགྲེལ་པ་བཞི་སྤྲགས་བཅས་ཀྱི་བཤད་ལུང་གི་བླ་བརྒྱུད་ཀྱི་མཚན་སྔགས་རྣམས་གསེར་དངུལ་ཕྱིས་བྲིས་
པ་ཚར་ལྔ་རེ་དང། འཇམ་དབྱངས་ཆོས་སྐོར་སོགས་བྱིངས་ཀྱི་བླ་བརྒྱུད་མཚན་སྔགས་པར་མ་ཚར་བཅུ་ཕྲག་རེ། རྗེ་བླ་མ་ཁྱབ་བདག་འཁོར་ལོའི་མགོན་པོ་མཆོག་གི་དབུ་སྐྱེས་དང། མཉམ་མེད་ཐུབ་བའི་དབང་པོའི་འཕེལ་གདུང་རིན་པོ་ཆེ་མིག་གི་གྲངས་

[017B] པཎ་ཆེན་ནཱ་རོ་པའི་རུས་རྒྱན་གྱི་ཆ་ཤས། ཇོ་བོ་རྗེའི་གདུང་ནག་རིང་བསྲེལ། འགྲོ་མགོན་ཆོས་རྒྱལ་འཕགས་པའི་དབུ་ཞྭའི་ཚལ་བུ། ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་དང་སྲས་ཀྱི་ཐུ་བོ་དགེ་ལེགས་དཔལ་བཟང་པོ་
གཉིས་ཀྱི་སྣམ་སྦྱར་གྱི་ཚལ་བུ་རེ། རྒྱལ་བ་དགེ་འདུན་གྲུབ་ཀྱི་དབུ་ཞྭའི་ཚལ་བུ། མཁས་གྲུབ་ནོར་བཟང་རྒྱ་མཚོ་དང་རྒྱལ་བ་དགེ་འདུན་རྒྱ་མཚོ་བཅས་ཀྱི་སྐུ་སྦྱར་གྱི་ཚལ་བུ། ཡང་རྒྱལ་བ་དགེ་འདུན་རྒྱ་མཚོའི་དབུ་དོམ་གྱི་ནང་ཤའི་ཚལ་བུ། ཁྲི་ཅན་
རྡོ་རྗེ་འཆང་དག་དབང་མཆོག་ལྡན་གྱི་དབུ་ཐོད་ཀྱི་ཚལ་བུ་དང་སྐུ་བརྙན་བྱིན་ཅན། བླ་མ་ངག་དབང་བྱམས་བ་རིན་པོ་ཆེས་སྒྲུབ་པ་ནན་ཏན་མཛད་པའི་གདུགས་དཀར་ཡུལ་བསྲུང་གི་འཁོར་ལོ་གསུམ། ཆོས་འཁོར་བཅུ་གསུམ་པར་རྗེ་བླ་མ་སྲིད་ཞིའི་གཙུག་
རྒྱན་ཆེན་པོས་མདོ་སྔགས་ཀྱི་ཆོས་ཚུལ་ཇི་སྙེད་ཅིག་གསན་པ་ཐམས་ཅད་ཀྱི་དངོས་བརྒྱུད་ཀྱི་བླ་མ་རྣམས་ཀྱི་མཚན་སྔགས་རྡོ་རྗེ་གསུམ་གྱི་བར་དུ་སྤེལ་བ་རིན་ཆེན་དང་གཉིས་ཀྱི་ཁུ་བས་བྲིས་པ་ཚར་རེ་དང། དྲི་བཟང་དང་མཚལ་སོགས་ཀྱིས་པར་བ་ཚར་ལྔ་
བཅུ་ཐམ་པ། ཁམས་གསུམ་གྱི་བླ་མ་མཆོག་དེ་ཉིད་ཀྱི་དབུ་ལོ། མཉམ་མེད་ཤཱཀྱའི་རྒྱལ་པོའི་འཕེལ་གདུང་རིན་པོ་ཆེ་གསུམ། རྗེ་ནཱ་རོ་པ་ཆེན་པོའི་རུས་རྒྱན་གྱི་ཆ་ཤས། ཇོ་བོ་རྗེའི་གདུང་ནག་རིང་བསྲེལ་གཅིག་དང་སྣམ་སྦྱར་དབུ་ཞྭ་བཅས་ཀྱི་ཚལ་བུ་རེ་
དགེ་བའི་བཤེས་གཉེན་ཆེན་པོ་བ་ཏོ་བའི་སྣམ་སྦྱར་ཚལ་བུ། རྒྱལ་བ་ཙོང་ཁ་པ་ཆེན་པོའི་དབུ་ཞྭ་དང་སྣམ་སྦྱར་ཚལ་བུ། མཁས་གྲུབ་ཐམས་ཅད་མཁྱེན་པ་དང་མཁས་གྲུབ་ནོར་བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ། མགོན་པོ་བསོད་ནམས་མཆོག་

[018A]༄༅། །ལྡན་བཅས་ཀྱི་སྣམ་སྦྱར་ཚལ་བུ་རེ། པཎ་ཆེན་བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་རྡོ་རྗེ་འཆང་གི་དབུ་ཐོད་ཀྱི་ཆ་ཤས་དང་སྐུ་བརྙན། ཆོས་འཁོར་བཅུ་གཉིས་པར་འཇམ་དབྱངས་ཆོས་སྐོར་གྱི་བླ་བརྒྱུད་སོགས་བླ་མ་རྣམས་ཀྱི་མཚན་
སྔགས་རྣམས་གུར་ཀུམ་དང་མཚལ་སོགས་ཀྱིས་པར་བ་ཚར་ཆིག་བརྒྱ་དང་ཉེར་ལྔ། རྗེ་བླ་མའི་དབུ་ལོ། སངས་རྒྱས་ཤཱཀྱ་ཐུབ་པའི་འཕེལ་གདུང་ཟུང། རྗེ་ནཱ་རོ་པའི་རུས་རྒྱན། ཇོ་བོ་རྗེ་དཔལ་ལྡན་ཨ་ཏི་ཤ་དང་རྒྱལ་བ་ཙོང་ཁ་པ་བཅས་ཀྱི་སྣམ་
སྦྱར་ཚལ་བུ། རྒྱལ་བ་ཙོང་ཁ་པའི་དབུ་ཞྭའི་ཚལ་བུ། མཁས་གྲུབ་ཐམས་ཅད་མཁྱེན་པ་རྒྱལ་བ་དགེ་འདུན་རྒྱ་མཚོ་བཅས་ཀྱི་སྣམ་སྦྱར་གྱི་ཚལ་བུ། པཎ་ཆེན་བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་རྡོ་རྗེ་འཆང་གི་དབུ་ཐོད་ཀྱི་ཆ་ཤས། ཆོས་འཁོར་བཅུ་
གཅིག་པར་རྗེ་བླ་མ་སྲིད་ཞིའི་གཙུག་རྒྱན་མཆོག་གིས་མདོ་སྔགས་ཀྱི་ཆོས་ཚུལ་གསན་པ་མཐའ་དག་གི་དངོས་བརྒྱུད་ཀྱི་བླ་མ་རྣམས་ཀྱི་མཚན་སྔགས་འབྲུ་གསུམ་གྱི་བར་དུ་སྤེལ་པ་གསེར་དངུལ་གྱི་ཁུ་བས་བྲིས་པ་དང། དྲི་བཟང་སོགས་ཀྱིས་པར་བ་ཚར་
བརྒྱ་དང་བཅོ་ལྔ། རྗེ་ཁྱབ་བདག་འཁོར་ལོའི་མགོན་པོ་མཆོག་གི་དབུ་ལོ། མཉམ་མེད་ཤཱཀྱའི་རྒྱལ་པོའི་འཕེལ་གདུང་རིན་པོ་ཆེ་ཟུང། པཎ་ཆེན་ནཱ་རོ་པ་ཆེན་པོའི་རུས་པའི་རྒྱན་དྲུག་གི་དུམ་བུ། ཇོ་པོ་རྗེ་དཔལ་ལྡན་ཨ་ཏི་ཤའི་སྣམ་སྦྱར་གྱི་ཚལ་བུ་
ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་དང་མཁས་གྲུབ་ཐམས་ཅད་མཁྱེན་པ་བཅས་ཀྱི་སྣམ་སྦྱར་གྱི་ཚལ་བུ། རྗེ་བཙུན་གྲགས་པ་རྒྱལ་མཚན་གྱི་སྐུ་བེར་གྱི་ཆ་ཤས། པཎ་ཆེན་ནགས་ཀྱི་རིན་ཆེན་པའི་དབུ་ཞཱི་ཚལ་བུ། མཁས་གྲུབ་ནོར་བཟང་

[018B] པཎ་ཆེན་ཐམས་ཅད་མཁྱེན་པ་བློ་བཟང་ཡེ་ཤེས་ཀྱི་དབུ་སྐྲ། ཆོས་འཁོར་བཅུ་པར་འཇམ་དབྱངས་ཆོས་སྐོར་གྱི་བླ་བརྒྱུད་སོགས་བླ་མ་རྣམས་ཀྱིས་མཚན་སྔགས་འབྲུ་གསུམ་གྱི་བར་
དུ་སྤེལ་བ་གུར་ཀུམ་དང་མཚལ་སོགས་ཀྱིས་པར་བ་ཆིག་བརྒྱ་དང་ལྔ་བཅུ་ང་ལྔ། རྗེ་བླ་མའི་དབུ་ལོ། དེ་བཞིན་གཤེགས་པ་ཤཱཀྱ་ཐུབ་པའི་འཕེལ་གདུང་གཉིས། རྗེ་ནཱ་རོ་པའི་རུས་རྒྱན་གྱི་ཆ་ཤས། ཇོ་བོ་རྗེ། རྒྱལ་བ་ཙོང་ཁ་པ་ཆེན་པོ། མཁས་གྲུབ་ནོར་
བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ་བཅས་ཀྱི་སྣམ་སྦྱར་ཚལ་བུ། པཎ་ཆེན་བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་ནོ་མོན་ཧན་གྱི་དབུ་ཐོད་ཀྱི་ཆ་ཤས། ཆོས་འཁོར་དགུ་པར་དངོས་དང་བརྒྱུད་པའི་དཔལ་ལྡན་བླ་མ་རྣམས་ཀྱི་མཚན་སྔགས། ཁ་
ཆེ་གུར་ཀུམ་དང་མཚལ་སོགས་ཀྱིས་པར་བ་ཚར་ཆིག་བརྒྱ་དང་བདུན་ཅུ་རྩ་ལྔ། རྗེ་བླ་མའི་དབུ་ལོ། སངས་རྒྱས་ཤཱཀྱ་ཐུབ་པའི་འཕེལ་གདུང་ཟུང། རྗེ་ནཱ་རོ་པའི་རུས་རྒྱན་གྱི་ཆ་ཤས། ཇོ་བོ་རྗེ། རྒྱལ་བ་ཙོང་ཁ་པ་ཆེན་པོ། མཁས་གྲུབ་ཐམས་ཅད་མཁྱེན་
པ༑ མཁས་གྲུབ་ནོར་བཟང་རྒྱ་མཚོ། དཔལ་ལྡན་བླ་མ་བསོད་ནམས་རྒྱལ་མཚན་བཅས་ཀྱི་སྣམ་སྦྱར་ཚལ་བུ་རེ། པཎ་ཆེན་བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་རྡོ་རྗེ་འཆང་གི་དབུ་ཐོད་ཀྱི་ཆ་ཤས། ཆོས་འཁོར་བརྒྱད་པར་དངོས་བརྒྱུད་ཀྱི་བླ་མ་
རྣམས་ཀྱི་མཚན་སྔགས་དྲི་བཟང་དང་མཚལ་སོགས་ཀྱིས་པར་བ་ཚར་ཆིག་བརྒྱ་དང་དགུ་བཅུ་ཐམ་པ། རྗེ་བླ་མའི་དབུ་ལོ། དེ་བཞིན་གཤེགས་པ་ཤཱཀྱ་ཐུབ་པའི་འཕེལ་གདུང་ལག་གི་གྲངས། པཎ་ཆེན་ནཱ་རོ་པའི་རུས་རྒྱན་གྱི་ཆ་ཤས། ཇོ་བོ་རྗེ། རྒྱལ་བ་ཙོང་ཁ་པ་

[019A]༄༅། །ཆེན་པོ། མཁས་གྲུབ་ཐམས་ཅད་མཁྱེན་པ། ནོར་བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ། འཇམ་དབྱངས་དགའ་བའི་བློ་གྲོས་བཅས་ཀྱི་སྣམ་སྦྱར་གྱི་ཚལ་བུ་རེ། རྒྱལ་བ་བསོད་ནམས་རྒྱ་མཚོའི་སྐུ་ཆོས་ཀྱི་ཚལ་བུ། བཎ་ཆེན་
བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་རྡོ་རྗེ་འཆང་གི་དབུ་ཐོད་ཀྱི་ཆ་ཤས། ཆོས་འཁོར་བདུན་པར་དངོས་བརྒྱུད་ཀྱི་བླ་མ་རྣམས་ཀྱི་མཚན་སྔགས་དྲི་བཟང་སོགས་ཀྱིས་པར་བ་ཚར་ཉིས་བརྒྱ་དང་ལྔ། རྡོ་རྗེ་འཆང་ཆེན་པོ་ཉིད་ཀྱི་དབུ་སྐྱེས། དེ་བཞིན་གཤེགས་
པའི་འཕེལ་གདུང་རིན་པོ་ཆེ་གཉིས། བཎ་ཆེན་ནཱ་རོ་པའི་རུས་རྒྱན། ཇོ་བོ་རྗེ། རྒྱལ་བ་ཙོང་ཁ་པ་ཆེན་པོ། མཁས་གྲུབ་ཐམས་ཅད་མཁྱེན་པ་བཅས་ཀྱི་སྣམ་སྦྱར་ཚལ་བུ། རྒྱལ་བ་དགེ་འདུན་གྲུབ་ཀྱི་དབུ་ཞྭའི་ཚལ་བུ། མཁས་གྲུབ་ནོར་བཟང་
རྒྱ་མཚོ། རྒྱལ་བ་དགེ་འདུན་རྒྱ་མཚོ་བཅས་ཀྱི་སྣམ་སྦྱར་ཚལ་བུ་རེ། རྒྱལ་བ་ཡོན་ཏན་རྒྱ་མཚོའི་དབུ་ལོ། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་སྐུའི་སྣམ་སྦྱར་གྱི་ཚལ་བུ། པཎ་ཆེན་བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་རྡོ་རྗེ་འཆང་གི་དབུ་ཐོད་
ཀྱི་ཆ་ཤས། ཆོས་འཁོར་དྲུག་པར་དངོས་བརྒྱུད་ཀྱི་དཔལ་ལྡན་བླ་མ་རྣམས་ཀྱི་མཚན་སྔགས་དྲི་བཟང་སོགས་ཀྱིས་པར་བ་ཉིས་བརྒྱ་དང་ཉེར་ལྔ། རྗེ་བླ་མའི་དབུ་ལོ། དེ་བཞིན་གཤེགས་པའི་འཕེལ་གདུང་རིན་པོ་ཆེ་གཉིས། པཎ་ཆེན་ནཱ་རོ་པའི་རུས་
རྒྱན་ཆ་ཤས། ཇོ་བོ་རྗེ། རྒྱལ་བ་ཙོང་ཁ་པ་ཆེན་པོ། མཁས་གྲུབ་ཐམས་ཅད་མཁྱེན་པ། གྲུབ་དབང་ནོར་བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ་བཅས་ཀྱི་སྐུའི་སྣམ་སྤྱར་གྱི་ཚལ་བུ་རེ། པཎ་ཆེན་བློ་བཟང་ཡེ་ཤེས་ཀྱི་དབུ་ལོ། ཆོས་འཁོར་ལྔ་

[019B] རྗེ་བླ་མ་སྲིད་ཞིའི་གཙུག་རྒྱན་ཆེན་པོའི་དབུ་ལོ། དེ་བཞིན་གཤེགས་པའི་འཕེལ་གདུང་རིན་པོ་ཆེ་ཟུང། པཎ་ཆེན་ནཱ་རོ་པའི་རུས་རྒྱན་ཆ་ཤས། ཇོ་བོ་
རྗེ༑ རྒྱལ་བ་ཙོང་ཁ་པ་ཆེན་པོ། མཁས་གྲུབ་ཐམས་ཅད་མཁྱེན་པ་བཅས་ཀྱི་སྐུའི་སྣམ་སྦྱར་གྱི་ཚལ་བུ་རེ། རྒྱལ་བ་དགེ་འདུན་གྲུབ་ཀྱི་སྐུ་ཆོས་ཀྱི་ཆ་ཤས། མཁས་གྲུབ་ནོར་བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ་བཅས་ཀྱི་སྐུ་སྦྱར་གྱི་ཚལ་བུ་རེ། པཎ་
ཆེན་བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་རྡོ་རྗེ་འཆང་གི་དབུ་ཐོད་ཀྱི་ཆ་ཤས། ཆོས་འཁོར་བཞི་པར་དངོས་བརྒྱུད་ཀྱི་བླ་མ་རྣམས་ཀྱི་མཚན་སྔགས་དྲི་བཟང་སོགས་ཀྱིས་པར་བ་ཚར་ཉིས་བརྒྱ་དང་བདུན་ཅུ། རྗེ་བླ་མའི་དབུ་ལོ། དེ་བཞིན་གཤེགས་པའི་
འཕེལ་གདུང་རིན་པོ་ཆེ་ཟུང། རྗེ་ནཱ་རོ་པའི་རུས་རྒྱན་ཆ་ཤས། ཇོ་བོ་རྗེ། པཎ་ཆེན་ཤཱཀྱ་ཤྲཱི། རྒྱལ་པ་ཙོང་ཁ་པ་ཆེན་པོ། མཁས་གྲུབ་ཐམས་ཅད་མཁྱེན་པ། མཁས་གྲུབ་ནོར་བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ་བཅས་ཀྱི་སྣམ་སྦྱར་ཚལ་བུ་རེ་
པཎ་ཆེན་བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་རྡོ་རྗེ་འཆང་གི་དབུ་ཐོད་ཀྱི་ཆ་ཤས། ཆོས་འཁོར་གསུམ་པར་དངོས་བརྒྱུད་ཀྱི་བླ་མ་རྣམས་ཀྱི་མཚན་སྔགས་དྲི་བཟང་སོགས་ཀྱིས་པར་བ་ཚར་ཉིས་བརྒྱ་དང་དགུ་བཅུ་ཐམ་པ། རྗེ་བླ་མའི་དབུ་ལོ། དེ་བཞིན་
གཤེགས་པའི་འཕེལ་གདུང་རིན་པོ་ཆེ་ཟུང། རྗེ་ནཱ་རོ་པའི་རུས་རྒྱན་གྱི་ཆ་ཤས། ཇོ་བོ་རྗེའི་སྐུའི་སྣམ་སྦྱར་གྱི་ཚལ་བུ། དཔལ་ཕག་མོ་གྲུ་པ་དང་ཀུན་མཁྱེན་བུ་སྟོན་རིན་པོ་ཆེའི་དབུ་ཞྭའི་ཚལ་བུ། ཁམས་གསུམ་འགྲོ་བའི་བླ་མ་ཙོང་ཁ་པ་ཆེན་པོའི་ཐུགས་

[020A]༄༅། །སྲས་མཁས་གྲུབ་རིན་པོ་ཆེ། གྲུབ་དབང་ནོར་བཟང་རྒྱ་མཚོ། རྒྱལ་མཆོག་དགེ་འདུན་རྒྱ་མཚོ་བཅས་ཀྱི་སྣམ་སྦྱར་ཚལ་བུ། པཎ་ཆེན་ཐམས་ཅད་མཁྱེན་པ་བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་རྡོ་རྗེ་འཆང་གི་དབུ་ཐོད་ཀྱི་ཆ་ཤས། ཆོས་
འཁོར་གཉིས་པར་དངོས་བརྒྱུད་ཀྱི་བླ་མ་རྣམས་ཀྱི་མཚན་སྔགས་དྲི་བཟང་སོགས་ཀྱིས་པར་བ་ཚར་སུམ་བརྒྱ་དང་ཉེར་ལྔ། རྗེ་བླ་མའི་དབུ་ལོ། དེ་བཞིན་གཤེགས་པའི་འཕེལ་གདུང་རིན་པོ་ཆེ་ཟུང། རྗེ་ནཱ་རོ་པའི་རུས་རྒྱན་གྱི་ཆ་ཤས། ཇོ་བོ་རྗེའི་སྣམ་སྦྱར་
ཚལ་བུ། གྲུབ་དབང་རྗེ་བཙུན་མར་པའི་ན་བཟའི་དུམ་བུ། རྒྱལ་མཆོག་ཀུན་མཁྱེན་ལྔ་པའི་དབུ་ཞྭ་དང་ན་བཟའི་ཚལ་བུ། མཁས་གྲུབ་ཐམས་ཅད་མཁྱེན་པ་དང་མཁས་གྲུབ་ནོར་བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ་བཅས་ཀྱི་སྣམ་སྦྱར་གྱི་ཆེལ་བུ་
པཎ་ཆེན་བློ་བཟང་ཡེ་ཤེས་དང་རྒྱལ་དབང་ཚངས་དབྱངས་ཆ་ཤས། ཆོས་འཁོར་དང་པོའི་ནང་དུ་རྗེ་བཙུན་བླ་མ་དམ་པ་ཆ་ཤས། ཆོས་འཁོར་དང་པོའི་ནང་དུ་རྗེ་བཙུན་བླ་མ་དམ་པ་སྲིད་ཞིའི་གཙུག་རྒྱན་ཆེན་པོས་མདོ་སྔགས་ཀྱི་ཆོས་ཚུལ་ཟབ་མོ་གསན་པའི་དངོས་བརྒྱུད་ཀྱི་
དཔལ་ལྡན་བླ་མ་དམ་པ་རྣམས་ཀྱི་མཚན་སྔགས་འབྲུ་གསུམ་གྱི་བར་དུ་སྤེལ་བ་རིན་ཆེན་དང་གཉིས་ཀྱི་ཁུ་བས་བྲིས་པ་ཚར་རེ་དང། འཇམ་དབྱངས་ཆོས་སྐོར་སོགས་ཀྱི་བླ་གཟུངས་རྣམས་ཁ་ཆེ་གུར་ཀུམ་དང་མཚལ་སོགས་ཀྱིས་པར་བ་ཚར་སུམ་བརྒྱ་དང་ལྔ་
བཅུ་ང་ལྔ། རྗེ་བླ་མ་ཁྱབ་བདག་འཁོར་ལོའི་མགོན་པོ་མཆོག་གི་དབུ་སྐྱེས། ལྕགས་བྱ་ལོ་ལམ་རིམ་ཆེན་མོའི་བཤད་ལུང་གནང་བའི་དུས་སུ་གདུལ་བྱ་རྣམས་ལ་ཐེག་པ་ཆེན་པོའི་སེམས་བསྐྱེད་ཀྱི་ཆོ་ག་མཆོད་པ་ཕུན་སུམ་ཚོགས་པ་དང་བཅས་ཏེ་སྩལ་

[020B] པཎ་ཆེན་ཐམས་ཅད་མཁྱེན་པ་རྗེ་བཙུན་བློ་བཟང་ཡེ་ཤེས་དཔལ་བཟང་
པོའི་སྐུ་བརྙན་གསེར་ཟངས་ལས་གྲུབ་པ་ནང་གཞུག་གི་སྙིང་པོར་དབུ་ལོ་བུབས་ཚང་མ་བཞུགས་པའི་བྱིན་ཅན་གཅིག་ཁྲི་ཆེན་རྡོ་རྗེ་འཆང་གི་འདྲ་སྐུ་བྱིན་ཅན། སངས་རྒྱས་འོད་སྲུངས་ཀྱི་འཕེལ་གདུང་རིན་པོ་ཆེ་གཅིག་དང། མཉམ་མེད་ཤཱཀྱའི་རྒྱལ་
པོ་མཆོག་གི་འཕེལ་གདུང་རིན་པོ་ཆེ་གསུམ། རྗེ་བཙུན་ནཱ་རོ་པ་ཆེན་པོའི་རུས་རྒྱན་གྱི་ཆ་ཤས། ཇོ་བོ་རྗེ་དཔལ་ལྷ་གཅིག་དའི་པཾ་ཀཱ་ར་ཨ་ཏི་ཤའི་སྣམ་སྤྱར་གྱི་ཚལ་བུ། འགྲོ་མགོན་ཆོས་རྒྱལ་འཕགས་པའི་དབུ་ཞྭའི་ཚལ་བུ། རྒྱལ་སྲས་ཐོགས་མེད་ཀྱི་སྣམ་
སྦྱར་ཚལ་བུ། རྗེ་བདག་ཉིད་ཆེན་པོའི་བསྙེན་རྫོགས་ཀྱི་མཁན་པོ་ཚུལ་ཁྲིམས་རིན་ཆེན་པའི་ལྗགས་ལས་ཕེབས་པའི་རིང་བསྲེལ། སྙིགས་དུས་ཀྱི་ཟས་གཙང་སྲས་མཆོག་རྒྱལ་ཀུན་ཡབ་གཅིག་དུར་སྨྲིག་གར་རོལ་ཤར་ཅོད་ཁ་པ་བློ་བཟང་གྲགས་པའི་དཔལ་
གྱི་དབུ་ཞྭ་དང་སྣམ་སྦྱར་གྱི་ཚལ་བུ། མཁས་གྲུབ་འགྲན་མེད་དགེ་ལེགས་དཔལ་བའི་སྣམ་སྦྱར་གྱི་ཆ་ཤས། རྒྱལ་བ་དགེ་འདུན་གྲུབ་ཀྱི་དབུ་ཞྭའི་ཚལ་བུ། མཁས་གྲུབ་ནོར་བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ་བཅས་ཀྱི་སྣམ་སྦྱར་གྱི་ཚལ་བུ། པཎ་ཆེན་
བློ་བཟང་ཡེ་ཤེས་ཀྱི་དབུ་ལོ། ཁྲི་ཆེན་རྡོ་རྗེ་འཆང་གི་དབུ་ཐོད་ཀྱི་ཆ་ཤས་རྣམས་ཏེ་མདོར་ན་རིང་བསྲེལ་གྱི་མཆོག་གཟུངས་སྔགས་ལ་སོགས་པ་ཆོས་སྐུའི་རིང་བསྲེལ། སངས་རྒྱས་བྱང་སེམས་རྣམས་ཀྱི་གདུང་རུས་སོགས་སྐུ་གདུང་གི་རིང་བ་སྲེལ། དེ་བཞིན་

[021A]༄༅། །གཤེགས་པ་དང་བླ་མ་དམ་པ་སོགས་ཀྱི་སྐུ་གདུང་ཞུགས་ལ་ཞེན་པ་ལ་སོགས་པའི་རྐྱེན་གྱིས་གདུལ་བྱའི་ཆེད་དུ་སྐུ་གདུང་གི་རྣམ་པ་སིལ་བུ་སིལ་བུར་འཕེལ་ནས་རིལ་བུ་ལྟ་བུའི་གདུང་དུ་གྱུར་པ་ཡུངས་འབྲུ་ལྟ་བུའི་རིང་བསྲེལ། དམ་པ་
རྣམས་ཀྱི་དབུ་སྐྲ་དང་ཕྱག་སེན་ལ་སོགས་པ་སྐུ་བལ་གྱི་རིང་བསྲེལ། སྐུ་གདུང་དང་ཡུངས་འབྲུ་ལྟ་བུའི་རིང་བསྲེལ་གྱི་སྡེར་གཏོགས་པ་རུས་རྒྱན་གྱི་ཆ་ཤས་སོགས་དང། སྐུ་བལ་གྱི་ཆར་གཏོགས་པ་ན་བཟའི་ཚལ་བུ་ལ་སོགས་པ་རྣམས་ཀྱིས་ཕྱུར་བུར་
གཏམས་ཤིང། དེ་བཞིན་དུ་མཆོད་སྡོང་ཆེན་པོའི་བྲེའི་ནང་དུ་དབུ་ཀླད་མཚོན་པར་བྱེད་པའི་རིན་པོ་ཆེའི་ལྗོན་ཤིང་དང་གླང་ཆེན་སྤྲུལ་ཉ་ལྕིབས་སོགས་ལས་བྱུང་བ་མུཀྟི་ཀ་བཟང་པོ་ཐུར་སྲང་གསུམ་དང་ཞོ་གང། རྗེ་བླ་མ་སྲིད་ཞིའི་གཙུག་རྒྱན་ཆེན་པོའི་
གསན་ཡིག་ལྟར་གྱི་དངོས་དང་བརྒྱུད་པའི་དཔལ་ལྡན་བླ་མ་དམ་པ་རྣམས་ཀྱི་མཚན་སྔགས་འབྲུ་གསུམ་གྱི་བར་དུ་སྤེལ་བ་རིན་ཆེན་དང་གཉིས་ཀྱི་ཁུ་བས་བྲིས་པ་ཚར་རེ་དང། བླ་བརྒྱུད་ཐུན་མོང་བའི་མཚན་སྔགས་གུར་ཀུམ་དང་མཚལ་སོགས་ཀྱིས་པར་
བ་ཚར་སུམ་བརྒྱ་དང་དགུ་བཅུ་རྩ་གསུམ། བསྐལ་བཟང་སངས་རྒྱས་སྟོང་གི་མཚན་རྣམས་གསེར་གྱིས་བྲིས་པའི་གླེགས་བམ། རྗེ་བླ་མ་ཁྱབ་བདག་འཁོར་ལོའི་མགོན་པོ་མཆོག་གི་དབུ་ལོ། སངས་རྒྱས་འོད་སྲུངས་ཀྱི་འཕེལ་གདུང་རིན་པོ་ཆེ་གཅིག་
རྒྱལ་པོ་མ་སྐྱེས་དགྲའི་གདུང་སྐལ་ལས་འཕེལ་བའི་མཉམ་མེད་ཤཱཀྱའི་རྒྱལ་པོའི་འཕེལ་གདུང་རིན་པོ་ཆེ་ཟུང་གི་གྲངས་ལྡན། པཎ་ཆེན་ནཱ་རོ་ཏ་པའི་རུས་པའི་རྒྱན་དྲུག་གི་ཆ་ཤས། ཇོ་བོ་རྗེ་དཔལ་ལྡན་ཨ་ཏི་ཤའི་གདུང་ནག་རིང་བསྲེལ་རི་བོང་ཅན་གྱི་གྲངས་

[021B] འགྲོ་མགོན་ཆོས་རྒྱལ་འཕགས་པའི་སྐུ་བེར་གྱི་ཆ་ཤས། རྒྱལ་བ་ཙོང་ཁ་པ་ཆེན་པོའི་དབུ་ཞ་དང་སྣམ་སྦྱར་གྱི་ཚལ་བུ། མཁས་གྲུབ་ཐམས་ཅད་མཁྱེན་པའི་སྣམ་སྦྱར་གྱི་ཚལ་བུ། རྒྱལ་བ་དགེ་འདུན་གྲུབ་ཀྱི་དབུ་ཞྭའི་ཚལ་བུ་
མཁས་གྲུབ་ནོར་བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ་བཅས་ཀྱི་སྣམ་སྦྱར་གྱི་ཚལ་བུ། ཕ་བོང་ཁ་པའི་དབུ་ཞྭའི་ཚལ་བུ། རྡོ་རྗེ་འཆང་བློ་བཟང་ཡེ་ཤེས་ཀྱི་དབུ་ལོ་དང་ཁྲི་ཆེན་ཁྱབ་བདག་རྡོར་སེམས་ངག་དབང་མཆོག་ལྡན་གྱི་དབུ་ཐོད་ཀྱི་ཆ་ཤས་
དང་སྐུ་བརྙན་བྱིན་ཅན།    ༈    གུར་ཀུམ་དང་བཅུད་དབང་གི་མདངས་ཅན་གྱིས་པར་བ་ཚར་བདུན་སྟོང་བདུན་བརྒྱ་
བཞི་བཅུ་ཐམ་པ། ཁྲི་ཆེན་རྡོ་རྗེ་འཆང་ངག་དབང་མཆོག་ལྡན་པའི་ཞལ་སྔ་ནས་ཀྱིས་ཡི་དམ་ལྷའི་སྔགས་རྣམས་ལ་བཟླས་བརྗོད་ཀྱི་གྲངས་འཛིན་བྱེད་ལན་མང་གནང་བའི་འཕྲེང་བ་ཐོད་རིགས་མི་འདྲ་བ་བརྒྱ་རྩ་བརྒྱད་ལས་བསྒྲུབས་པ་རིན་པོ་ཆེའི་རྒྱན་ལྡན་
དམ་པ་དེ་ཉིད་ཀྱི་ཏིང་ངེ་འཛིན་གྱི་ནུས་པ་ལས་གསུང་རྡོ་རྗེའི་ངོ་བོར་བཞུགས་པ་བྱིན་རླབས་ཀྱི་གཟི་འོད་འབར་བ་རྣམས་བཞུགས་ཤིང། བང་རིམ་བཞི་པར། སངས་རྒྱས་བཅོམ་ལྡན་འདས་ཀྱིས་བསྐལ་པ་གྲངས་མེད་པར་བྱ་དཀའ་བ་བརྒྱ་ཕྲག་དག་བཟོད་
པར་མཛད་ནས་བྱང་ཆུབ་ཆེན་པོའི་གོ་འཕང་བརྙེས་ཏེ་གདུལ་བྱ་རྣམས་ཇི་ལྟར་འདུལ་བའི་སྐུ་གསུང་ཐུགས་ཀྱི་མཛད་པ་མཐའ་ཡས་པ་ཞིག་བསྟན་པ་རྣམས་ཀྱི་ནང་ནས་མཆོག་ཏུ་གྱུར་པའི་གསུང་གི་མཛད་པ་འགྲོ་བ་རྣམས་ཀྱི་ཁམས་དང་བསམ་པ་དང་དབང་པོ་

[022A]༄༅། །དང་བག་ལ་ཉལ་ཇི་བཞིན་པར་གཟིགས་ནས། དེ་དང་འཚམས་པའི་ཆོས་འཁོར་བསྐོར་བ་རྣམས་ཡིན་ལ། དེ་ཉིད་རྒྱ་གར་འཕགས་པའི་ཡུལ་ལ་སོགས་པ་ནས་གངས་ཅན་གྱི་ལྗོངས་འདིར་སྔོན་གྱི་ལོ་པཎ་སྐུ་དྲིན་ཅན་རྣམས་ཀྱིས་
བསྒྱུར་བ་ཇི་སྙེད་པ་རྣམས་ཀྱི་གླེགས་བམ་ཁམས་གསུམ་སྐྱེ་རྒུའི་གཉེན་གཅིག་རྡོ་རྗེ་འཆང་ཆེན་པོ་དེ་ཉིད་ཀྱིས་ནང་གི་དོན་དེ་དག་ལག་མཐིལ་དུ་སྐྱུ་རུ་ར་བཞག་པ་བཞིན་དུ་གཟིགས་ཟིན་ཀྱང་གཞན་དག་ལ་ཉེ་བར་གོ་བའི་ཕྱིར་གཟིགས་པར་མཛད་
པའི་རྒྱུན་གྱི་གཟིགས་དཔེ་བྱིན་རླབས་གྱི་གཟི་འོད་རབ་ཏུ་འབར་བའི་གཟུགས་འདྲེན་བྱེད་ཀྱི་ཡུལ་དུ་ཅུང་ཟད་སྣང་བས་ཀྱང་སྡིག་ལྟུང་གི་དྲི་མ་ཐམས་ཅད་འབབ་ཆུ་དྲག་པོས་རྩྭ་སྦུར་བཞིན་དུ་བྱེད་ནུས་པ་བརྒྱ་དང་བརྒྱད་བཞུགས་པ་ལས་དང་པོར་བླ་མེད་ཀྱི་
རྒྱུད་ཀྱི་སྐོར་ལ་འགྱུར་བ་མེད་པའི་བདེ་བ་ཉི་ཁྲི་ཆིག་སྟོང་དྲུག་བརྒྱ་ལ་སོགས་པ་སྒྲུབ་པའི་སྒོ་ནས། སྟོང་གཟུགས་ཀྱི་སྐུ་མངོན་དུ་བྱེད་ཚུལ་སོགས་གཞན་དང་བཤད་སྲོལ་མི་འདྲ་བའི་ཟབ་གནད་ཅན་དཔལ་ལྡན་དུས་ཀྱི་འཁོར་ལོའི་རྩ་རྒྱུད་དབང་མདོར་
བསྟན། བྱང་ཕྱོགས་རྣམ་པར་རྒྱལ་བའི་ཕོ་བྲང་འོག་མིན་སར་སྤྱོད་པ་དཔལ་ལྡན་ཤམྦྷ་ལའི་ཡུལ་དུ་རྩ་བའི་རྒྱུད་རྒྱས་པ་བཞུགས་པ་ལས། རྒྱལ་བ་ཉིད་ཀྱིས་ལུང་ཇི་ལྟར་བསྟན་པ་བཞིན་ཤཱཀྱའི་རིགས་ཀྱི་ཐིག་ལེ་ལས་འཁྲུངས་ཤིང་རིག་བྱེད་པ་དང་
ཀླ་ཀློ་ལྟ་བུ་རྣམས་ལ་འཇིགས་པ་སྟེར་བར་བྱེད་པའི་མིའི་དབང་པོ་འཇམ་དཔལ་གྲགས་པས་ལེགས་པར་བསྡུས་པའི་བསྡུས་རྒྱུད་དང། དུས་ཀྱི་འཁོར་ལོའི་ཕྱི་མ་རྒྱུད་ཀྱི་སྙིང་པོ་ལ་སོགས་པ་དུས་འཁོར་གྱི་སྐོར། རྣལ་འབྱོར་པ་རྣམས་སྙིགས་དུས་ཀྱི་ཚེ་

[022B] རྒྱལ་མཚན་གྱི་ཏོག་ལྟ་བུ་དཔལ་ལྡན་འཁོར་ལོ་སྡོམ་པའི་རྩ་རྒྱུད་ལེའུ་གཅིག་
པ༑ བཤད་རྒྱུད་མངོན་བརྗོད་བླ་མ། རྡོ་རྗེ་མཁའ་འགྲོ་སོགས་བདེ་མཆོག་གི་སྐོར། རྩ་བའི་རྒྱུད་བརྟག་པ་གཉིས་པ། བཤད་པའི་རྒྱུད་རྡོ་རྗེ་གུར། བདེ་མཆོག་དང། ཀྱི་རྡོ་རྗེ་ཐུན་མོང་གི་བཤད་རྒྱུད་སཾ་བཧུ་ཊ་ལ་སོགས་པ་ཀྱཻ་རྡོར་གྱི་སྐོར། བུདྡྷ་ཀ་པཱ་ལ་
མ་ཧཱ་མ་ཡ། རྡོ་རྗེ་གདན་བཞི་སོགས་མ་རྒྱུད་ཀྱི་སྐོར་གླེགས་བམ་བཞི། ཐབས་ཀྱི་ཆའམ་སྒྱུ་མའི་སྐུ་སྒྲུབ་ཚུལ་གཙོ་བོར་སྟོན་པ་བླ་མེད་ཕ་རྒྱུད་ཀྱི་སྐོར་ལ། གང་གི་གནས་ཚུལ་ལེགས་པར་རྟོགས་ན་ཡངས་རྒྱས་ཀྱི་གསུང་རབ་མ་ལུས་པའི་དོན་ལ་མི་
འཇིགས་པའི་སྤོབས་པ་མཆོག་སྟེར་བརྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པའི་རྩ་བའི་རྒྱུད། བཤད་པའི་རྒྱུད་རྡོ་རྗེ་འཕྲེང་བ། ཡེ་ཤེས་རྡོ་རྗེ་ཀུན་ལས་བཏུས། དགོངས་པ་ལུང་སྟོན། ལྷ་མོ་བཞིས་ཞུས་པའི་རྒྱུད་ལ་སོགས་པ་གསང་བ་འདུས་
པའི་སྐོར་དང། དེའི་ཕྱོགས་མཐུན་གྱི་རྒྱུད་རྒྱལ་བ་ཀུན་གྱི་ཡབ་གཅིག་འཇམ་དཔལ་དབྱངས་རིམ་གྱིས་ཁྲོས་པ་གཤེད་དམར། དགྲ་ནག་འཇིགས་བྱེད་གསུམ་དང། གདོང་དྲུག་གི་རྒྱུད་ལ་སོགས་པ་ཕ་རྒྱུད་ཀྱི་སྐོར་གླེགས་བམ་གཉིས། རྣལ་འབྱོར་རྒྱུད་ཀྱི་
སྐོར་ལ། རྩ་རྒྱུད་དེ་ཉིད་བསྡུས་པ། བཤད་རྒྱུད་རྡོ་རྗེ་རྩེ་མོ། ཆ་མཐུན་གྱི་རྒྱུད་དཔལ་མཆོག་སོགས་གླེགས་བམ་གསུམ། སྤྱོད་པའི་རྒྱུད་ཀྱི་སྐོར་ལ། དེ་བཞིན་གཤགས་པའི་རིགས་རྣམ་སྣང་མདོན་བྱང། རྡོ་རྗེའི་རིགས་ལག་ན་རྡོ་རྗེ་དབང་བསྐུར་

[023A]༄༅། །བའི་རྒྱུད་སོགས་ཀྱི་གླེགས་བམ་གཅིག་བྱ་བའི་རྒྱུད་ཀྱི་སྐོར་ལ། དམ་ཚིག་གསུམ་བཀོད་སོགས་དེ་བཞིན་གཤེགས་པའི་རིགས་དང། ཐུགས་རྗེ་ཆེན་པོ་པདྨ་དྲ་བའི་རྒྱུད་ལ་སོགས་པ་པདྨའི་རིགས། རྡོ་རྗེ་རྣམ་འཇོམས་ལ་
སོགས་པ་རྡོ་རྗེའི་རིགས་ཏེ་བྱ་རྒྱུད་རིགས་གསུམ་སོ་སོ་བ་དང། གསང་བ་སྦྱི་རྒྱུད་ལ་སོགས་པ་བྱ་བ་སྤྱིའི་རྒྱུད་དེ་རིག་པ་འཛིན་པའི་སྡེ་སྣོད་ཀྱི་པུསྟ་ཀ་བཅོ་བརྒྱད། ཕ་རོལ་ཏུ་ཕྱིན་པའི་སྡེ་སྣོད་ཀྱི་སྐོར་ལ་མདོ་སྡེ་བསྐལ་བ་བཟང་པོ། རྒྱ་ཆེར་རོལ་པ་
སྙིང་རྗེ་པདྨ་དཀར་པོ། སའི་སྙིང་པོ་འཁོར་ལོ་བཅུ་པ། ཟླ་བ་སྒྲོན་མེ། དམ་ཆོས་པདྨ་དཀར་པོ་སོགས་མདོ་མངས་གླེགས་བམ་སུམ་ཅུ་སོ་དགུ་དང། རྒྱལ་བ་ཐམས་ཅད་ཀྱི་བགྲོད་པ་གཅིག་པའི་ལམ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་པ་སྟོང་ཕྲག་
བརྒྱ་པ། འབྲིང་གི་རྒྱས་པ་ཉི་ཁྲི་ལྔ་སྟོང། འབྲིང་གི་འབྲིང་པོ་བརྒྱད་སྟོང་པ། འབྲིང་གི་བསྡུས་པ་ཤེས་རབ་ཁྲི་པ་ལ་སོགས་པ་ཤེར་ཕྱོགས་ཀྱི་གླེགས་བམ་ཉི་ཤུ་རྩ་བདུན། སངས་རྒྱས་ཕལ་པོ་ཆེ་གླེགས་བམ་དྲུག་དང་གསང་བ་བསམ་གྱིས་མི་ཁྱབ་
པའི་མདོ། འཕགས་པ་ཡུལ་འཁོར་སྐྱོང་གིས་ཞུས་པའི་མདོ། ཆོ་འཕྲུལ་ཆེན་པོ་བསྟན་པའི་མདོ་སོགས། འཕགས་པ་དཀོན་མཆོག་བརྩེགས་པ་འདུས་པ་བཞི་བཅུ་རྩ་གཉིས་བཅས་ལ་གླེགས་བམ་དྲུག་འདི་ཕྱིའི་བདེ་ལེགས་ཐམས་ཅད་ཀྱི་རྩ་
བའམ་གཞི་མ་ལྷག་པ་ཚུལ་ཁྲིམས་ཀྱི་བསླབ་པ་གཙོ་བོར་སྟོན་པ་རྩ་བའི་ལུང། དགེ་སློང་ཕ་མའི་སོ་སོར་ཐར་པའི་མདོ། ལུང་བཞི། ལུང་རྣམ་འབྱེད། ལུང་ཕྲན་ཚོགས་སོགས་གླེགས་བམ་བཅུ་གཉིས། དེ་དག་ཀྱང་སྲོག་ཤིང་རིན་པོ་ཆེའི་མདུན་

[023B] མདོ་སྡེ་དཀོན་མཆོག་བརྩེགས་པ་སོགས་གླེགས་བམ་ཉི་ཤུ་རྩ་བདུན། སྲོག་ཤིང་གི་གཡས་ཕྱོགས་སུ་དཔལ་གསང་བ་འདུས་པ་ལ་སོགས་པའི་གླེགས་བམ་ཉི་ཤུ་རྩ་བདུན། སྲོག་ཤིང་གི་རྒྱབ་ཕྱོགས་སུ་མདོ་སྡེ་བསྐལ་
པ་བཟང་པོ་ལ་སོགས་པ་གླེགས་བམ་ཉི་ཤུ་རྩ་བདུན། སྲོག་ཤིང་གི་གཡོན་ཕྱོགས་སུ་དུས་ཀྱི་འཁོར་ལོ་ལ་སོགས་པ་གླེགས་བམ་ཉི་ཤུ་རྩ་བདུན་རྣམས་བཞུགས་པའི་པུསྟ་ཀ་རྣམས་ཀྱི་དབུ་ཤོག་ཞལ་ཕྱེ་ནས་བཀླགས་ཐབས་ཀྱི་ཚུལ་དུ་བཞུགས་པ་ལ་
རིན་པོ་ཆེ་དང་དྲི་བཟང་པོའི་མེ་ཏོག་གིས་མངོན་པར་མཆོད་དེ་མཛོད་གོས་སེར་པོའི་ནང་ལྡན་གྱི་ན་བཟས་ལེགས་པར་ཀླུབས་ནས། གདུལ་བྱ་རྣམས་ཐུགས་རྗེས་བཟུང་བའི་སྤྱན་རས་ཀྱིས་བཙའ་བ་དང་མི་འབྲལ་བའི་ཕྱིར་རྟེན་གྱི་གཙོ་བོ་དང་ཞལ་ཕྱོགས་
མཐུན་པར་བཞུགས། བང་རིམ་འོག་མ་གསུམ་དུ་དེ་བཞིན་གཤེགས་པ་ཐུགས་རྗེའི་བདག་ཉིད་ཅན་དེ་ཉིད་ཀྱིས་བཀའ་སྩལ་པའི་གསུང་རབ་རྣམས་ཀྱི་དགོངས་པ་ཇི་ལྟ་བ་བཞིན་འགྲེལ་བར་བྱེད་པའི་བསྟན་བཅོས་ཁ་བ་ཅན་གྱི་ལྷོ་ཕྱོགས་གངྒཱའི་ཀླུང་
གི་བྱང་ཤར་འཕགས་པའི་ཡུལ་དམ་པར་ཁྱད་ཆོས་བཞི་ལྡན་གྱི་པཎ་གྲུབ་ནམ་མཁའི་སྐར་ཚོགས་ལྟར་བགྲང་བའི་ཡུལ་དུ་འགྱུར་དཀའ་བ་ཇི་སྙེད་ཅིག་བྱོན་པ་རྣམས་ཀྱིས་མཛད་པ་རྣམས་ཇི་སྐད་དུ། ཆུ་སྲིན་གནད་ཀྱི་དུག་ཅན་པ། །དུས་ལས་འདའ་
བར་འགྱུར་སྲིད་ཀྱི། །སངས་རྒྱས་གདུལ་ལ་བྱམས་པ་ནི། །དུས་ལས་འདའ་བར་མི་སྲིད་དོ། ཞེས་སངས་རྒྱས་ཀྱིས་གདུལ་བར་བྱ་བ་མཐའ་དག་འདུལ་བའི་དུས་ལས་ཡོལ་བ་རྨི་སྲིད་པར་གསུངས་པ་ལྟར་རྐང་གཉིས་ཀྱི་གཙོ་བོའི་འཕྲིན་

[024A]༄༅། །ལས་ཀྱི་མཐུས་གསུང་རབ་དགོངས་འགྲེལ་དང་བཅས་པ་ཐམས་ཅད་ཀྱང་གདུལ་བྱ་གང་ན་ཡོད་པའི་ཕྱོགས་སུ་རིང་མོ་ནས་ཚ་བས་ཉེན་པའི་གླང་ཆེན་གྱི་ཚོགས་པདྨོའི་ཚལ་གྱིས་ཁེབས་པའི་མཚོ་ལ་ཇི་ལྟར་འདུ་བ་བཞིན་དུ་འདུ་བའི་
ཕྱིར༑ འཕགས་ཡུལ་ནས་བསིལ་ལྡན་གྱི་ར་བས་བསྐོར་བའི་ལྗོངས་སུ་བྱོན་པ་ཇི་ཙམ་པ་མ་ལུས་པ་འཁྲིགས་ཆགས་སུ་བསྡེབས་པའི་བསྟན་འགྱུར་རིན་པོ་ཆེ། གནམ་བསྐོས་འཇམ་དབྱངས་གོང་མ་ཆེན་པོས་སྐྱེས་སུ་སྩལ་བའི་གླེགས་བམ་ཉིས་
བརྒྱ་དང་ཉི་ཤུ་རྩ་གསུམ་བཞུགས་སྟེང་ནས་ཐོག་མར་སློབ་དཔོན་མཐོ་བཙུན་གྲུབ་རྗེས་མཛད་པའི་ཁྱད་པར་འཕགས་བསྟོད་དང་སློབ་དཔོན་བདེ་བྱེད་བདག་པོས་མཛད་པའི་ལྷ་ལས་ཕུལ་བྱུང་གི་བསྟོད་པ། སློབ་དཔོན་དཔའ་བོས་མཛད་པའི་བསྔགས་
འོས་བསྔགས་བསྟོད་ལ་སོགས་པ་བསྟོད་ཚོགས་ཀྱི་སྐོར་སྡེ་ཚན་དྲུག་ཅུ་རེ་བཞི་ལ་གླེགས་བམ་གཅིག་པད་དཀར་འཆང་བ་རྒྱལ་པོའི་གཟུགས་ཅན་རིགས་ལྡན་པདྨ་དཀར་པོས་མཛད་པའི་དཔལ་དུས་ཀྱི་འཁོར་ལོའི་འགྲེལ་ཆེན་དྲི་མེད་འོད། དུས་ཞབས་
པས་མཛད་པའི་དབང་མདོར་བསྟན་གྱི་འགྲེལ་པ། སློབ་དཔོན་ཨ་བྷྱཱ་ཀ་རས་མཛད་པའི་དུས་ཀྱི་འཁོར་ལོའི་སྐོར་ལ་སོགས་པ་དང་པོའི་སངས་རྒྱས་ཀྱི་ཆོས་སྐོར་ལྔ་བཅུ་རྩ་གཉིས་ལ་གླེགས་བམ་ལྔ། བདེ་མཆོག་རྩ་རྒྱུད་ཀྱི་བསྟོད་འགྲེལ་གསང་བའི་
བདག་པས་མཛད་པ། ལྭ་བ་པས་མཛད་པའི་རྩ་རྒྱུད་ཀྱི་འགྲེལ་པ། སྒྲུབ་ཐབས་ཀྱི་གླེང་གཞི། རྣལ་འབྱོར་གྱི་དབང་ཕྱུག་ལཱུ་ཨི་པས་མཛད་པའི་སྒྲུབ་ཐབས་མངོན་པར་རྟོགས་པ། སློབ་དཔོན་རྡོ་རྗེ་དྲིལ་བུ་པས་མཛད་པའི་རྫོགས་རིམ་རིམ་པ་ལྔ་པ་

[024B]བྱང་ཆུབ་སེམས་དཔའ་རྡོ་རྗེ་སྙིང་པོས་མཛད་པའི་ཀྱཻ་རྡོར་འགྲེལ་པ་
སློབ་དཔོན་མཚོ་སྐྱེས་རྡོ་རྗེས་མཛད་པའི་ཀྱཻ་རྡོར་དཀའ་འགྲེལ་པདྨ་ཅན། གྲུབ་ཆེན་ཌོཾ་བི་པས་མཛད་པའི་ཀྱཻ་རྡོར་ལྷ་དགུའི་སྒྲུབ་ཐབས་སོགས་ཀྱཻ་རྡོར་གྱི་སྐོར་ཆོས་ཚན་བརྒྱ་དང་དྲུག་ཅུ་ལ་གླེགས་བམ་བརྒྱད། སློབ་དཔོན་དགེ་བའི་གོ་ཆས་མཛད་པའི་
གདན་བཞིའི་རྣམ་པར་བཤད་པ་སྦྱོར་བའི་གདན་ལ་སོགས་པ་གདན་བཞིའི་སྐོར་སྡེ་ཚན་བཅུ་བཞི། སློབ་དཔོན་མེ་ཐུབ་ཟླ་བས་མཛད་པའི་འགྲེལ་པ་ལ་སོགས་པ་སྒྱུ་མ་ཆེན་པོའི་སྐོར་སྡེ་ཚན་ཉེར་དྲུག་རྡོ་རྗེ་བདུད་རྩིའི་དཀའ་འགྲེལ། སངས་རྒྱས་ཐོད་པའི་
འགྲེལ་པ་གྲུབ་ཆེན་ས་ར་ཧས་མཛད་པ་སོགས་སངས་རྒྱས་ཐོད་པའི་རྒྱུད་འགྲེལ་སྐོར་སྡེ་ཚན་བདུན། སངས་རྒྱས་མཉམ་སྦྱོར་གྱི་རྒྱུད་འགྲེལ་རྒྱལ་པོ་ཨིནྡྲ་བོ་དཧིས་མཛད་པ་ལ་སོགས་སྡེ་ཚན་ཉེར་བཞི། ཀླུ་སྒྲུབ་ཀྱིས་མཛད་པའི་སྒྲོལ་མའི་སྒྲུབ་ཐབས་
མ་ཧཱ་ཀཱ་ལའི་རྒྱུད་འགྲེལ་སློབ་དཔོན་དཔའ་བོས་མཛད་པ་སོགས་སྡེ་ཚན་ཉི་ཤུ་བཅས་ལ་གླེགས་བམ་བཞི། མདོར་བྱས། མདོ་བསྲེ། རིམ་ལྔ་ལ་སོགས་པ་དང། སྤྱོད་བསྡུས་སྒྲོན་མེ། འགྲེལ་པ་སྒྲོན་གསལ་ལ་སོགས་པ་འདུས་པ་འཕགས་ལུགས་
སྐོར་ཆོས་ཚན་ལྔ་བཅུ་རྩ་གསུམ། སྒྲུབ་ཐབས་ཀུན་བཟང། འཇམ་དཔལ་ཞལ་ལུང། དཀྱིལ་འཁོར་གྱི་ཆོ་ག་བཞི་བརྒྱ་ལྔ་བཅུ་པ་ལ་སོགས་པ་ཡེ་ཤེས་ཞབས་ལུགས་ཀྱི་སྐོར་ཆོས་ཚན་ལྔ་བཅུ་ཐམ་པ། སློབ་དཔོན་ཀུན་དགའ་སྙིང་པོས་མཛད་

[025A]༄༅། །པའི་གསང་བ་འདུས་པའི་རྒྱུད་ཀྱི་དཀའ་འགྲེལ་ལ་སོགས་པ་ཆོས་ཚན་དགུ་སྟེ། དཔལ་གསང་བ་འདུས་པའི་སྐོར་ལ་གླེགས་བམ་བཅོ་ལྔ། གྲུབ་ཆེན་དཔལ་འཛིན་གྱིས་མཛད་པའི་དགྲ་ནག་གི་འགྲེལ་པ་ལྷན་སྐྱེས་སྣང་བ། སློབ་
དཔོན་མི་བསྐྱོད་པས་མཛད་པའི་དཔལ་རྡོ་རྗེ་འཇིགས་བྱེད་ཀྱི་རྒྱུད་ཀྱི་དཀའ་འགྲེལ། སྒེག་པའི་རྡོ་རྗེས་མཛད་བའི་གདོང་དྲུག་གི་སྔགས་དོན། རྣལ་འབྱོར་དབང་ཕྱུག་བིར་ཝ་བས་མཛད་པའི་དཔལ་གཤིན་རྗེ་གཤེད་དམར་པོ་ལྷ་ལྔའི་སྒྲུབ་ཐབས་
སོགས་ཆོས་ཚན་བརྒྱ་དང་སུམ་ཅུ་རྩ་དྲུག་ལ་གླེགས་བམ་གཅིག་གཉིས་མེད་རྡོ་རྗེས་མཛད་པའི་འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་འགྲེལ་པ་ལ་སོགས་པ་ཆོས་ཚན་ཉི་ཤུ་རྩ་དགུ་རལ་པ་གཅིག་མ་དང། ཚེ་དཔག་མེད་
ལ་སོགས་པ་བླ་མེད་དུ་བཀྲལ་བའི་སྐོར་ལ་སྡེ་ཚན་བརྒྱད་ཅུ། བླ་མེད་སྤྱིའི་དགོངས་འགྲེལ་གྱི་སྐོར་ལ། གྲུབ་པའི་དབང་ཕྱུག་པདྨ་བཛྲ་གྱིས་མཛད་པའི་གསང་བ་གྲུབ་པ་ལ་སོགས་པ་ལེ་ཚན་ཉིས་བརྒྱ་ལྔ་བཅུ་རྩ་ལྔ་བཅས་ལ་གླེགས་བམ་ལྔ། རྣལ་
འབྱོར་རྒྱུད་ཀྱི་སྐོར་ལ་སློབ་དཔོན་སངས་རྒྱས་གསང་བས་མཛད་པའི་ཡེ་ཤེས་སེམས་དཔའ་མཉེས་པར་བྱ་བའི་ཆོ་ག་སློབ་དཔོན་ཤཱཀྱ་བཤེས་གཉེན་གྱིས་མཛད་པའི་དེ་ཉིད་བསྡུས་པའི་འགྲེལ་པ་ཀོ་ས་ལའི་རྒྱན། སློབ་དཔོན་ཀུན་དགའ་སྙིང་པོས་
མཛད་པའི་འགྲེལ་པ་དེ་ཉིད་སྣང་བ་ལ་སོགས་པ་ཆོས་ཚན་བརྒྱ་དང་དྲུག་ཅུ་རེ་གཉིས་ལ་གླེགས་བམ་བཅོ་ལྔ། སྤྱོད་པའི་རྒྱུད་ཀྱི་སྐོར་ལ། སློབ་དཔོན་སངས་རྒྱས་གསང་བས་མཛད་པའི་རྣམ་སྣང་མངོན་བྱང་གི་བསྡུས་དོན་ལ་སོགས་པ་ཆོས་ཚན་

[025B] བྱ་རྒྱུད་ཀྱི་དགོངས་འགྲེལ་སྐོར་ལ། སློབ་དཔོན་སངས་རྒྱས་གསང་བས་མཛད་པའི་བསམ་གཏན་ཕྱི་མའི་འགྲེལ་པ། སློབ་དཔོན་ཀླུ་སྒྲུབ་ཀྱིས་མཛད་པའི་ཕྱག་རྡོར་གོས་སྔོན་ཅན་གྱི་གཟུངས་འགྲེལ། སློབ་དཔོན་
དབྱིག་གཉེན་གྱིས་མཛད་པའི་སྒོ་དྲུག་པའི་གཟུངས་འགྲེལ་ལ་སོགས་པ་ཆོས་ཚན་བཞི་བརྒྱ་དང་ཉི་ཤུ་རྩ་བདུན་ལ་གླེགས་བམ་བཞི། རྒྱུད་སྡེ་སྤྱིའི་དགོངས་འགྲེལ་སྐོར་ལ། སློབ་དཔོན་ཨ་བྷྱ་ཀ་རས་མཛད་པའི་འཕྲེང་བ་སྐོར་གསུམ། སྒྲུབ་ཐབས་རྒྱ་
མཚོ་ལ་སོགས་པ་ཆོས་ཚན་བདུན་བརྒྱ་དང་ཉི་ཤུ་རྩ་གཅིག་ལ་གླེགས་བམ་བཞི། དཔལ་དུས་ཀྱི་འཁོར་ལོའི་རྒྱུད་ཀྱི་སྙིང་པོའི་འགྲེལ་པ་འཇིག་རྟེན་དབང་ཕྱུག་གིས་མཛད་པ་སོགས་རྒྱུད་འགྲེལ་ཆོས་ཚན་བདུན་ཅུ་རྩ་བརྒྱད་ལ་གླེགས་བམ་བཅུ་གཅིག་
མདོ་ཕྱོགས་ཀྱི་སྐོར་ལ། རྒྱལ་ཡུམ་ཤེར་ཕྱིན་གྱི་སྦས་དོན་མངོན་རྟོགས་ཀྱི་རིམ་པ་གཙོ་བོར་སྟོན་པའི་བསྟན་བཅོས་མངོན་པར་རྟོགས་པའི་རྒྱན་དང་དེའི་འགྲེལ་པ་ཉི་ཁྲི་སྣང་པ་ལ་སོགས་པ་མདོ་རྒྱན་སྦྱར་བའི་འགྲེལ་པ་བཅུ་གཉིས་དང། སློབ་དཔོན་སེང་
བཟང་གི་འགྲེལ་པ་དོན་གསལ་སོགས་མདོ་རྒྱན་མ་སྦྱར་བ་དགུ་སྟེ་རྒྱན་གྱི་འགྲེལ་པ་ཉེར་གཅིག་དངོས་བསྟན་སྟོང་ཉིད་ཀྱི་རིམ་པ་རྣམས་གཏན་ལ་འབེབས་པ་རྒྱལ་བ་གཉིས་པ་ཀླུ་སྒྲུབ་ཀྱིས་མཛད་པའི་དབུ་མ་རིགས་ཚོགས་དྲུག་འཕགས་པ་ལྷས་
མཛད་པའི་བཞི་བརྒྱ་པ། སློབ་དཔོན་ལེགས་ལྡན་འབྱེད་ཀྱིས་མཛད་པའི་དབུ་མ་སྙིང་པོ་དང་རང་འགྲེལ་རྟོག་གེ་འབར་བ། སློབ་དཔོན་མཁས་པའི་དབང་ཕྱུག་ཆེན་པོ་ཟླ་བ་གྲགས་པས་མཛད་པའི་བསྟན་བཅོས་ཆེན་པོ་དབུ་མ་ལ་འཇུག་པ་རང་འགྲེལ་དང་

[026A]༄༅། །བཅས་པ་སོགས་ཐལ་རང་སོ་སོའི་ལུགས་ཀྱི་གྲུབ་མཐའ་ཐུན་མོང་མིན་པ་རྣམས་ལེགས་པར་སྟོན་བའི་གཞུང་ལུགས་ཉིས་བརྒྱ་དང་ལྔ་བཅུ་རྩ་གསུམ་ལ་གླེགས་བམ་བཅུ་བདུན། མདོ་སྡེ་རྒྱན་དང། འབྱེད་རྣམ་གཉིས། འཕགས་
པ་ཐོགས་མེད་ཀྱིས་མཛད་པའི་ས་སྡེ་ལྔ། སྔོམ་རྣམ་གཉིས། སློབ་དཔོན་དབྱིག་གཉེན་གྱིས་མཛད་པའི་པྲ་ཀ་ར་ཎ་སྡེ་བརྒྱད་ལ་སོགས་པ་མངོན་གོང་གི་གཞུང་ལུགས་བརྒྱ་དང་གསུམ་ལ་གླེགས་བམ་ཉི་ཤུ་རྩ་བརྒྱད། མཛོད་རྩ་བ་ལ་སོགས་པ་
མངོན་འོག་གི་བསྟན་བཅོས་བཅུ་དགུ་ལ་གླེགས་བམ་བཅུ། སློབ་དཔོན་དྲི་མེད་བཤེས་གཉེན་གྱིས་མཛད་པའི་བམ་པོ་ལྔ་བཅུ་པ། ལུང་གཞིའི་འགྲེལ་པ་སློབ་དཔོན་དགེ་ལེགས་བཤེས་གཉེན་གྱིས་མཛད་པ། སློབ་དཔོན་དུལ་བ་ལྷས་མཛད་
པའི་རྣམ་འབྱེད་ཀྱི་འགྲེལ་པ། ཕྲན་ཚེགས་ཀྱི་འགྲེལ་པ་སློབ་དཔོན་ཚུལ་ཁྲིམས་བསྐྱངས་ཀྱིས་མཛད་པ། ལུང་སྡེ་བཞིའི་འགྲེལ་པ་མདོ་རྩ་པ་དང་དེའི་རྒྱ་ཆེར་འགྲེལ་སོགས་འདུལ་བའི་སྐོར་ཆོས་ཚན་བཞི་བཅུ་ལ་གླེགས་བམ་བཅུ་དགུ་སློབ་དཔོན་
དཔའ་བོས་མཛད་པའི་སྐྱེས་རབས་སོ་བཞི་པ། ཆོས་རྒྱལ་དགེ་བའི་དབང་པོས་མཛད་པའི་སངས་རྒྱས་སྲས་བཅས་གསུང་སྐྱེས་དང་བཅས་པའི་རྟོགས་པ་བརྗོད་པ་དཔག་བསམ་འཁྲི་ཤིང། སློབ་དཔོན་ཀླུ་སྒྲུབ་ཀྱིས་མཛད་པའི་བཤེས་པའི་སྤྲིང་ཡིག་
ལ་སོགས་པ་རྟོགས་བརྗོད་འཕྲིན་ཡིག་སྐོར་སྡེ་ཚན་ལྔ་བཅུ་ང་བཞི་ལ་གླེགས་བམ་བཞི། སློབ་དཔོན་ཕྱོགས་ཀྱི་གླང་པོས་མཛད་པའི་ཚད་མ་ཀུན་ལས་བཏུས་དང། དཔལ་ལྡན་ཆོས་གྲགས་ཀྱིས་མཛད་པའི་ཚད་མ་སྡེ་བདུན་ལ་སོགས་པ་གཞུང་

[026B]ཙནྡྲ་པ་ལ་སོགས་བསྒྲ་རིག་གི་སྐོར་གྱི་བསྟན་བཅོས་དང། སྦྱོར་བ་བརྒྱ་པ་ལ་སོགས་པའི་གསོ་རིག་གི་སྐོར་དང་བཅུད་ལེན་སྒྲུབ་ཚུལ་ལ་སོགས་པ་སྡེ་ཚན་ལྔ་བཅུ་ང་དགུ་ལ་གླེགས་
བམ་བརྒྱད། སློབ་དཔོན་དགྲ་ལས་རྣམ་རྒྱལ་གྱིས་མཛད་པའི་བདེ་གཤེགས་གཞུང་གི་རྣམ་འབྱེད་ལ་སོགས་པ་སྡེ་ཚན་ཞ་དྲུག་ལ་གླེགས་བམ་བརྒྱད། ཐོན་མི་ཨ་ནུས་བྱས་པའི་སུམ་རྟགས་སོགས་སྔོན་གྱི་བོད་མཁས་པའི་བསྟན་བཅོས་ལེ་ཚན་སུམ་
ཅུ་རྩ་དགུ་ལ་གླེགས་བམ་གསུམ་སྟེ། དེ་རྣམས་ཀྱང་བང་རིམ་གསུམ་པའི་ནང་དུ་བསྟོད་ཚོགས་གླེགས་བམ་གཅིག་དང་རྒྱུད་སྡེ་གོང་མ་གཉིས་ཀྱི་དགོངས་འགྲེལ་གྱི་སྐོར་གླེགས་བམ་དྲུག་ཅུ་རེ་བཞི། བང་རིམ་གཉིས་པའི་ནང་དུ་བྱ་སྤྱོད་གཉིས་དང་རྒྱུད་སྡེ་
སྦྱིའི་དགོངས་འགྲེལ་གྱི་གླེགས་བམ་ཉེར་གསུམ་དང་དབུ་ཕར་གྱི་སྐོར་གླེགས་བམ་སོ་གསུམ་སྟེ་བུ་སྟ་ཀ་ང་དྲུག་བང་རིམ་དང་པོའི་ནང་དུ། རྒྱལ་བ་གཉིས་པ་དཔལ་མགོན་འཕགས་པ་ཀླུ་སྒྲུབ་ཀྱིས་མཛད་པའི་ས་ལུ་ལྗང་བའི་མདོ་འགྲེལ། བྱམས་པ་
དང་འབྲེལ་བའི་ཆོས་ཉི་ཤུ། འདུལ་མངོན་གཉིས། ཚད་མ་བཅས་ཀྱི་གཞུང་ལུགས་དང་སྡེབ་སྦྱོར་གྱི་བསྟན་བཅོས་རིན་ཆེན་འབྱུང་གནས་སོགས་གླེགས་བམ་བརྒྱ་དང་གསུམ། ཁྱད་པར་དུ་ཡང་གོང་སྨོས་གསུང་རབ་ཀུན་གྱི་སྙིང་པོའི་དོན་མ་
ལུས་པ་ལེགས་པར་བསྡུས་ནས་གང་ཟག་གཅིག་འཚང་རྒྱ་བའི་ཆ་རྐྱེན་དུ་གཏན་ལ་ཕབ་སྟེ། རིས་སུ་མ་ཆད་པའི་འགྲོ་བ་ཐམས་ཅད་ལ་ལེགས་པར་བཤད་པའི་བདུད་རྩི་བླ་ན་མེད་པའི་དགའ་སྟོན་རྒྱུན་མི་འཆད་དུ་སྩོལ་བ་མཚོན་བྱེད་དུ་རྗེ་བཙུན་བླ་

[027A]༄༅། །མ་དམ་པ་ཁྱབ་བདག་འཁོར་ལོའི་མགོན་པོ་གང་དེ་ཉིད་ཀྱི་གསུང་འབུམ་གླེགས་བམ་བདུན། མགོན་པོ་གང་དེ་ཉིད་ཀྱི་གསུང་རྩོམས་ཀྱི་གྲས་འཕགས་པ་ཐུགས་རྗེ་ཆེན་པོ་ལ་བསྟོད་ཅིང་ཐུགས་རྗེ་བསྐུལ་བའི་གསོལ་འདེབས་ཕན་
བདེའི་ཆར་འབེབས་ཚར་ལྔ་སྟོང་དང་སུམ་བརྒྱ། སྙིགས་དུས་ཀྱི་རྒྱལ་བ་གཉིས་པ་ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་གསུང་འབུམ་ཆ་ཚར་གཉིས་ལ་གླེགས་བམ་བཞི་བཅུ། བྱང་ཆུབ་ལམ་རིམ་ཆེན་མོ་པར་རྙིང་ཚར་ཉེར་བརྒྱད་དང་
རྡོ་རྗེ་འཆང་ཆེན་པོའི་ལམ་གྱི་རིམ་པ་ཚར་ཉི་ཤུ་ཐམ་པ། རྒྱལ་ཚབ་ཐམས་ཅད་མཁྱེན་པས་མཛད་པའི་རྣམ་བཤད་སྙིང་པོའི་རྒྱན། རྒྱུད་བླ་མའི་ཊཱིཀྐ། རིན་ཆེན་ཕྲེང་བའི་ཊཱིཀྐ། རྣམ་འགྲེལ་གྱི་རྣམ་བཤད་ཐར་ལམ་གསལ་བྱེད་བཅས་གླེགས་
བམ་བཞི། མཁས་གྲུབ་སྨྲ་བའི་ཁྱུ་མཆོག་དགེ་ལེགས་དཔལ་བཟང་པོས་མཛད་པའི་ཐུབ་བསྟན་བྱི་དོར། ཟབ་མོ་སྟོང་པ་ཉིད་ལ་འདུན་པའི་སྐལ་བཟང་རྣམས་ཀྱི་མིག་རྣམ་པར་འབྱེད་པའི་ལེགས་བཤད་ཀྱི་བསྟན་བཅོས་ཆེན་མོ་སོགས་གླེགས་བམ་
གཉིས། འདུལ་བ་འཛིན་པ་ཆེན་པོ་སྙིགས་དུས་ཀྱི་ཉེ་བར་འཁོར་གཉིས་པ་གྲགས་པ་རྒྱལ་མཚན་གྱིས་མཛད་པའི་འདུལ་བའི་བསླབ་བྱ་ཆེན་མོ་དང་ཀུན་རིག་ཊཱིཀ་ཆེན་སོགས་གླེགས་བམ་གཉིས། པཎ་ཆེན་ཐམས་ཅད་མཁྱེན་པ་ཆེན་པོ་བློ་བཟང་
ཆོས་ཀྱི་རྒྱལ་མཚན་གྱི་གསུང་འབུམ་ཆ་ཚང་ཚར་གཉིས་ལ་གླེགས་བམ་བཅུ། ཀུན་མཁྱེན་ལྔ་པ་ཆེན་པོས་མཛད་པའི་ས་སྐྱ་བ་སོགས་གྲུབ་པའི་མཐའ་རིས་སུ་མཆད་པའི་ལུགས་སྤྱི་དང་ཁྱད་པར་ཁམས་གསུམ་འགྲོ་བའི་བླ་མ་བློ་བཟང་གྲགས་པའི་

[027B] པཎ་ཆེན་ཐམས་ཅད་མཁྱེན་པ་བློ་བཟང་ཡེ་ཤེས་ཀྱི་བཀའ་འབུམ་ཆ་ཚང་གླེགས་བམ་གསུམ། ལྕང་སྐྱ་རིན་
པོ་ཆེའི་གསུང་འབུམ་ཆ་ཚང་གླེགས་བམ་ལྔ། རྒྱུད་ཆེན་ནམ་མཁའ་གྲགས་ཀྱི་གསང་འདུས་རྩ་རྒྱུད་ཀྱི་ཊཱིཀྐ་གླེགས་བམ་གཅིག་རྗེ་ཐང་སག་པ་དངོས་གྲུབ་རྒྱ་མཚོས་མཛད་པའི་རྒྱུད་ཀྱི་རྒྱལ་པོ་དཔལ་གསང་བ་འདུས་པའི་བསྐྱེད་རྫོགས་དང། བཅོམ་ལྡན་
འདས་འཇིགས་མཛད་རྡོ་རྗེའི་རིམ་གཉིས་ཀྱི་ལམ་ལ་སློབ་ཚུལ་བཅས་ཀྱི་གླེགས་བམ་གཅིག་རྗེ་བཙུན་རེད་མདའ་པ་ཆེན་པོས་མཛད་པའི་བཤེས་སྦྲིང་གི་འགྲེལ་པ། བུ་སྟོན་ཐམས་ཅད་མཁྱེན་པས་མཛད་པའི་འདུལ་ཊཱིཀ་ཆེན་མོ་སོགས་གླེགས་བམ་བཞི་
ཞང་འགྲོ་བའི་མགོན་པོའི་གསུང་འབུམ་གླེགས་བམ་གཅིག་སྐྱེས་རབས་བརྒྱ་པ་པོད་གཅིག་གྲུབ་པའི་དབང་ཕྱུག་རྗེ་བཙུན་མི་ལའི་རྣམ་ཐར་དང་མགུར་འབུམ་སོགས་གླེགས་བམ་གཉིས། ཡེ་བཟང་རྩེ་པའི་དེབ་ཐེར་སྔོན་པོ་པོད་གཅིག་རྒྱ་གར་
མཁས་པའི་ལེགས་བཤད་ཐོར་བུའི་གྲས། དབུ་མ་རྩ་བའི་འགྲེལ་ད་བུཇྷ་པཱ་ལི་ཏ་གླེགས་བམ་གཅིག་སློབ་དཔོན་སེངྒེ་བཟང་པོས་མཛད་པའི་བརྒྱད་སྟོང་པའི་འགྲེལ་པ་ཆེན་མོ་གླེགས་བམ་གཅིག་ཇོ་བོ་རྗེ་དཔལ་ལྷ་གཅིག་དའི་པཾ་ཀཱ་ར་དཔལ་ལྡན་ཨ་
ཏི་ཤས་མཛད་པའི་ཆོས་ཆུང་བརྒྱ་རྩའི་གླེགས་བམ་གཅིག་བཀའ་གདམས་ཕ་ཆོས་དང་བུ་ཆོས་གསེར་བྲིས་མ་པོད་རེ། ཡང་ཕ་ཆོས་དང་བུ་ཆོས་གླེགས་བམ་གཉིས་བཅས་གླེགས་བམ་རིན་པོ་ཆེ་རྣམས་རིན་ཆེན་སྣ་ལྔའི་ཕྱེ་མ་དང། སྣ་ཚོགས་པའི་སྨན་

[028A]༄༅། །གྱི་བྱེ་བྲག་དང་དྲི་བཟང་པོའི་མེ་ཏོག་གིས་མངོན་པར་མཆོད་ཅིང་བཟང་གོས་སེར་པོའི་ན་བཟས་ལེགས་པར་ཀླུབས་ཏེ། གདུལ་བྱ་རྣམས་རྗེས་སུ་འཛིན་པའི་ཆེད་དུ་རྟེན་གྱི་གཙོ་བོ་དང་ཞལ་ཕྱོགས་མཐུན་བར་བཞུགས་སུ་གསོལ་ཞིང་
སྐུ་རྟེན་བྲིས་ཐང་གི་སྐོར་ལ། རྗེ་རོང་པ་ཤེས་རབ་སེངྒེར་དཔལ་དུས་ཀྱི་འཁོར་ལོའི་སྐུ་གསུང་ཐུགས་ཡོངས་སུ་རྫོགས་པའི་དཀྱིལ་འཁོར་གྱི་ལྷ་ཚོགས་སྤྲིན་གྱི་གསེབ་ནས་ཞལ་གཟིགས་པ་ལྟར་བྲིས་ཐང་དུ་བཀོད་པ་དུས་འཁོར་སྤྲིན་གསེབ་མར་གྲགས་པའི་
བྱིན་ཅན་གཅིག་ཡང་དཔལ་དུས་ཀྱི་འཁོར་ལོའི་སྐུ་གསུང་ཐུགས་ཡོངས་རྫོགས་ཀྱི་དཀྱིལ་ཐང་བཞི། དཔལ་འཁོར་ལོ་བདེ་མཆོག་ལྷ་དྲུག་ཅུ་རྩ་གཉིས་ཀྱི་དཀྱིལ་ཐང་གསུམ་དང། དྲིལ་བུ་པའི་ལུགས་ཀྱི་དཀྱིལ་ཐང་བྱིན་ཅན། ཡང་བདེ་མཆོག་ཕྱག་
གཉིས་པ་དང་གསེར་གྱི་མདོག་ཅན། མཁའ་འགྲོ་རྒྱ་མཚོ་བཅས་ཀྱི་དཀྱིལ་ཐང་རེ། ཀྱཻ་རྡོ་རྗེ་མཚོན་ཆ་ཅན་ཕྱག་དྲུག་པའི་དཀྱིལ་ཐང་གསུམ། ཡང་ཀྱཻ་རྡོ་རྗེ་ཐོད་པ་ཅན་སོགས་ཀྱི་དཀྱིལ་ཐང་གཉིས། འཁོར་ལོས་སྒྱུར་དྲུག་གི་དཀྱིལ་ཐང་བྱིན་ཅན་གཅིག་
དང༑ སངས་རྒྱས་ཐོད་པའི་དཀྱིལ་ཐང་གཅིག་རོང་ཤམ་བཧར་གྱི་ནང་རྟེན་གྲས་བདུད་རྩི་འཁྱིལ་པ་ཕྱག་དྲུག་པའི་དཀྱིལ་ཐང་བྱིན་ཅན། ཡེ་ཤེས་མཁའ་འགྲོའི་དཀྱིལ་ཐང་བྱིན་ཅན་གཉིས། རྡོ་རྗེ་བདུད་རྩི་ཕྱག་དྲུག་པ་དང་བརྒྱད་པའི་དཀྱིལ་ཐང་བྱིན་ཅན་
རེ༑ མ་ཧཱ་མ་ཡ། ཁ་སྦྱོར་རྡོར་སེམས། རྡོ་རྗེ་གདན་བཞི། བདག་མེད་ལྷ་མོ་བཅོ་ལྔ། ཕག་མོ་དམར་མོ། ཕྱག་རྡོར་འཁོར་ཆེན། ཆོས་དབྱིངས་གསུང་གི་དབང་ཕྱུག་རྩེ་མོ་རིགས་བསྡུས། རྡོར་དབྱིངས། ཀུན་རིག་རྣམ་པར་སྣང་མཛད། གཙུག་ཏོར་

[028B] འོད་ཟེར་ཅན། ཡུམ་ཆེན་མོ། སྨན་བླ། གྲྭ་ལྔ། མི་འཁྲུགས་པ། མི་གཡོ་བ། ཚེ་དཔག་མེད་ལྷ་དགུ་སྤྱན་རས་གཟིགས་ཕྱག་བཞི་པ། ཀུ་རུ་ཀུལླེ། ཧཱུཾ་མཛད་ཕྱག་དྲུག་པ་དང་གཉིས་པ་བཅས་ཀྱི་དཀྱིལ་ཐང་རེ། ཕྱག་རྡོར་འབྱུང་འདུལ་གྱི་དཀྱིལ་
ཐང་གཉིས། མགོན་པོ་ཚེ་དཔག་མེད། སྤྱན་རས་གཟིགས་ཕྱག་བཞི་པ། གནས་བརྟན་བཅུ་དྲུག་བཅས་ཀྱི་བྲིས་ཐང་རེ། མི་བསྐྱོད་པ་སོགས་རིགས་ལྔ་སོ་སོ་ནས་བརྒྱ་ཐང་རེ། ཡང་རྣམ་སྣང་དང་སྨན་བླའི་བརྒྱ་ཐང་རེ། སྨན་བླའི་སྟོང་ཐང་བྱིན་ཅན། རྒྱལ་
བའི་རྒྱལ་ཚབ་མི་ཕམ་མགོན་པོའི་སྣང་བརྙན་ཐགས་གྲུབ་མ་བྱིན་ཅན་ཆེ་བ་རྣམས་དང། འབུར་སྐུའི་རིགས་ལ་ཐུགས་རྗེ་ཆེན་པོ་ཕྱག་བཞི་པ་གཙོ་འཁོར་གསུམ་གྱི་སྐུ་བརྙན་ལི་མ་བྱིན་ཅན། གསེར་ཟངས་ལས་གྲུབ་པའི་ཐུགས་རྗེ་ཆེན་པོ་བཅུ་གཅིག་ཞལ་
ཙནྡན་དཀར་པོ་ལས་བསྒྲུབས་པའི་འཕགས་མཆོག་ལོ་ཀེ་ཤྭ་རའི་སྐུ་བརྙན། ཀ་མ་རཱུ་པ་ལས་གྲུབ་པའི་ཐུགས་རྗེ་ཆེན་པོ་སེམས་ཉིད་དལ་གསོའི་སྐུ་བརྙན་གཅིག་དང་གསེར་ཟངས་ལས་གྲུབ་པ་གཅིག་ཀླུ་འཇིམ་ལས་གྲུབ་པའི་དུས་གསུམ་སངས་རྒྱས་
ཀྱི་སྐུ་བརྙན་བྱིན་ཅན། ཚེ་དཔག་མེད་ལོངས་སྐུའི་ཆ་བྱད་ཅན་ལི་མ། སྨན་འདམ་ལས་གྲུབ་པའི་རྒྱལ་བ་མི་འཁྲུགས་པའི་སྐུ་བརྙན། གསེར་ཟངས་ལས་གྲུབ་པའི་འཇམ་དབྱངས་སྨྲ་བའི་སེངྒེ། འཇམ་དཔལ་གཞོན་ནུར་གྱུར་པ། འཇམ་དཀར་ཤེས་རབ་
བློ་འཕེལ་གྱི་དངོས་གྲུབ་སྩོལ་བར་མཛད་པ་བཅས་ཀྱི་སྐུ་བརྙན་རེ། ཕྱག་རྡོར་འཁོར་ལོ་ཆེན་པོའི་སྐུ་བརྙན་ལི་མ། ཀ་མ་རཱུ་པའི་རྡོ་ལས་གྲུབ་པའི་ཕྱག་རྡོར་གྱི་སྐུ་གཅིག་དང་ཡང་ལི་མ་གཉིས། རིགས་གསུམ་མགོན་པོའི་སྐུ་བརྙན་ལི་མ། རྒྱ་གར་ཤར་ལི་

[029A]༄༅། །ལས་གྲུབ་པའི་འཕགས་མ་སེང་ལྡེང་ནགས་ཀྱི་སྒྲོལ་མའི་སྐུ་བརྙན་བྱིན་ཅན་གཅིག་དང་ལི་དམར་དང་ཙན་དན་དམར་པོ་ལས་གྲུབ་པའི་སྐུ་བརྙན་རེ། སྒྲོལ་ལྗང་རྒྱ་ནག་ཏཱ་མིང་མ་གཅིག་དང་གསེར་ཟངས་ལས་གྲུབ་པའི་སླེའུ་ཆུང་མ་བྱིན་ཅན་
གསེར་ཟངས་ལས་གྲུབ་པའི་ཤེར་ཕྱིན་མའི་སྐུ་བརྙན། དངུལ་གར་བླུག་ལས་གྲུབ་པའི་གཙུག་ཏོར་རྣམ་རྒྱལ་མ། ལི་དམར་ལས་གྲུབ་པའི་སེང་གདོང་མ། གདུགས་དཀར་གྱི་སྐུ་བརྙན་ལི་མ། མི་གཡོ་བ་སྔོན་པོའི་སྐུ་བརྙན་ལི་མ་བྱིན་ཅན། རྗེ་རིན་
པོ་ཆེའི་ཕྱག་ཚ་འཇམ་དབྱངས་དམར་སེར་གྱི་སྐུ་བརྙན་གཅིག་དང། སཱཙྪ་ཨ་རྟགས་མ་གཉིས། བཀའ་གདམས་གདུང་རྟེན་གསུམ། གཞན་ཡང་གསང་བ་ཏི་འཇིགས་གསུམ། དུས་འཁོར། ཀྱཻ་རྡོར་སོགས་ཡི་དམ། དུས་གསུམ་སངས་རྒྱས་
ཉེ་བའི་སྲས་བརྒྱད་སོགས་ལྷག་ལྷ་ཕལ་མོ་ཆེའི་སྐུ་བརྙན་ཆུང་བ་དྲུག་བརྒྱ་དང་ཉི་ཤུ་རྩ་ལྔ་བཅས་ཐམས་ཅད་ཀྱང་གོས་སེར་གྱི་ན་བཟས་ཀླུབས་ཏེ་གོནྡྷ་ལའི་རྣམ་པ་ཅན་གྱི་བཞུགས་ཁང་སོ་སོར་མཆོད་པའི་བྱེ་བྲག་མཐའ་ཡས་པས་མཆོད་ཅིང། འགྲོ་
བ་ཐམས་ཅད་ལ་ཕན་བདེའི་ལམ་བཟང་པོ་ཆད་མེད་དུ་སྩོལ་བའི་ཚུལ་དུ་བཞུགས། སེང་ཁྲིའི་སྟོད་ཀྱི་ཆར་དབུས་སུ་མདོ་རྒྱུད་བསྟན་བཅོས་ཀྱི་ཆུ་མཚོ་ལས་འོངས་པའི་མཆོག་གསུམ་ཤིས་བརྗོད་ཀྱི་པདྨ་དཀར་པོའི་འཕྲེང་ཚོགས་ཚིགས་བཅད་སྡེ་ཚན་
མི་འདྲ་བ་གཅིག་གིས་ལྷག་པའི་བཅུ་ཕྲག་རྣམས་ཀསྨི་རའི་ཡུལ་གྱི་བྲི་གཞི་ཆོས་སྣ་ལྔ་པ་ལ་སའི་ཟླ་བའི་ཁུ་བས་བྲིས་པ་ཚར་བདུན་དང། དངུལ་བཏུལ་མའི་ཁུ་བས་བྲིས་བ་བདུན་ཕྲག་གཅིག་སྐྱེམ་ཤོག་ལ་མཚལ་གྱིས་བར་བ་ཚར་བཅུ་དང། བུང་

[029B] ནས་ཤོག་ལ་སྣག་ཚས་པར་བ་ཆིག་ཁྲི་ཉིས་སྟོང་དྲུག་བརྒྱ་བཞི་བཅུ་ཞེ་གཉིས། རྟེན་ཅིང་འབྲེལ་པར་འབྱུང་བའི་སྙིང་པོ་བོད་སྐད་དུ་བསྒྱུར་བ་ཀསྨི་རའི་ཤོག་བུ་ཚོས་སྣ་ལྔ་ལ་གསེར་དངུལ་
གྱིས་བྲིས་པ་སོ་སོ་ནས་ཚར་ལྔ་བཅུ་ང་དྲུག་རེ། སྐྱེ་མ་ཤོག་ལ་མཚལ་གྱིས་པར་བ་ཚར་བརྒྱད་ཅུ། སྣག་ཚས་པར་པ་ཚར་ཆིག་ཁྲི་དྲུག་སྟོང་ལྔ་བརྒྱ་ཉི་ཤུ་ཐམ་པ། ནས་ཤོག་ལ་སྣག་ཚས་པར་པ་ཚར་བདུན་ཁྲི་བདུན་སྟོང་བཞི་བཅུ་ཞེ་བརྒྱད། གཡས་
ཕྱོགས་སུ་ཆོས་སྐྱོང་བའི་བསྟན་སྲུང་མཐུ་རྩལ་ཅན་དཔལ་ནག་པོ་ཆེན་པོ་ཕྱག་དྲུག་པ་གཙོ་འཁོར། ལས་གཤིན་ནག་པོ་ཡབ་ཡུམ། ལས་གཤིན་མ་རུ་རྩེ་བཞི་སྐོར། ལས་གཤིན་ཁྲག་མདོག་ཡབ་ཡུམ། གུར་གྱི་མགོན་པོ་གཙོ་འཁོར། སྟོབས་
འཕྲོག་ནག་པོ་ཙ་ཏུར་མུ་ཁ་གཙོ་འཁོར། ལས་མཁན་ལྕམ་དྲལ་དང་བཅས་པ་སྟེ་ཆོས་སྐྱོང་ཕོ་རྒྱུད་སྐོར་དང། གཡོན་ཕྱོགས་སུ་ཕྱོགས་སྐྱོང་བཅུ། ལྷ་ཆེན་པོ་བརྒྱད། ཀླུ་ཆེན་པོ་བརྒྱད། གཟའ་ཆེན་པོ་བརྒྱད། འཇིག་རྟེན་སྐྱོང་བ་བཞི། རྒྱུ་སྐར་
ཉི་ཤུ་རྩ་བརྒྱད། འཇིགས་བྱེད་ཆེན་པོ་དགུ་སྟེ། དཔལ་མགོན་བདུན་ཅུ་རྩ་ལྔ། རྒྱབ་ཕྱོགས་སུ་རྒྱལ་པོ་ཆེན་པོ་ངལ་བསོས་པོ། རྟ་བདག་བརྒྱད། ནོར་སྦྱིན་རྣམ་སྲས། འཇམ་པོ་འཁྱིལ་པ་ལ་སོགས་པའི་ཕོ་དག་དང། ནོར་རྒྱུན་མ། ཟླ་འོད་མ་
ནོར་སྦྱིན་མ། རབ་སྦྱིན་མ། འཕགས་མ། རབ་བཟང་མ། སྦས་མ། མཛེས་མ། དབྱངས་ཅན་མ་སྟེ་གནོད་སྦྱིན་མོ་དགུ་ཚོགས་ཀྱི་བདག་པོ་བཅས་ནོར་གྱི་ལྷ་རྣམས་དང། མདུན་ཕྱོགས་སུ་དཔལ་ལྡན་ལྷ་མོ་དམག་ཟོར་གྱི་རྒྱལ་མོ་རེ་མ་ཏཱི་གཙོ་

[030A]༄༅། །འཁོར། བསྟན་མ་བཅུ་གཉིས་བཅས་མོ་རྒྱུད་སྲུང་མའི་སྐོར་གྱི་རྩ་སྔགས་དང་མཚན་སྔགས་རྦོད་རྦང་བསད་གསུམ་བཀའ་བསྒོ་ཞིང་དམ་ཚིག་བསྒྲགས་པའི་སྔགས་དང་གཟུངས་རིང་ཐུང། མཆོད་སྤྲིན་གྱི་གཟུངས། འདོད་གསོལ་
སྤེལ་ཚིག་དང་བཅས་པ་རྣམས་ཀསྨི་རའི་ཤོག་བུ་ཚོས་སྣ་ལྔ་ལ་རིན་ཆེན་དང་གཉིས་ཀྱི་ཁུ་བས་བྲིས་པ། གསུང་རྟེན་བེའུ་བུམ་གྱི་སྐོར་ལ་རྡོ་རྗེ་འཆང་དགེ་ལེགས་དཔལ་བཟང་པོས་དག་ཐེར་མཛད་པའི་མ་ཧཱ་ཀཱ་ལ་ཕྱག་དྲུག་པའི་བེའུ་བུམ། ཐུགས་སྲས་
རིན་ཆེན་རྣམ་རྒྱལ་གྱིས་མཛད་པའི་རྒྱལ་པོ་ཆེན་པོ་ངལ་བསོས་པོའི་བེའུ་བུམ། ཐམས་ཅད་མཁྱེན་པ་དགེ་འདུན་རྒྱ་མཚོས་མཛད་པའི་དཔལ་ལྡན་དམག་ཟོར་གྱི་རྒྱལ་མོའི་བེའུ་བུམ་དང་ཆོས་སྐྱོང་སྒྲུབ་སྐོར། ཚར་ཆེན་གྱིས་བསྒྲིགས་པའི་དམར་པོ་
སྐོར་གསུམ་གྱི་བེའུ་བུམ། ཀུན་མཁྱེན་རྒྱལ་མཆོག་ལྔ་པས་མཛད་པའི་ཆོས་སྐྱོང་སྒྲུབ་སྐོར། གཞན་ཡང་དཔལ་མགོན་ཕྱག་དྲུག་བ། ལས་ཀྱི་གཤིན་རྗེ་ཆོས་ཀྱི་རྒྱལ་པོ་ཡུམ་མཆོག་ཙཱ་མུཎྜི། དཔལ་ལྡན་འདོད་ཁམས་དབང་ཕྱུག་མ། བསྟན་མ་
བཅུ་གཉིས། ཚེ་རིང་མཆེད་ལྔ། རྒྱལ་པོ་ཆེན་པོ་རྣམ་ཐོས་སྲས། གུར་མགོན་གཙོ་འཁོར། དཔལ་མགོན་ཞལ་བཞི་པ་ཡབ་ཡུམ། གནོད་སྦྱིན་བཤན་པ་ལྕམ་བྲལ། གནོད་སྦྱིན་བསེའི་ཁྲབ་ཅན། རྒྱལ་ཆེན་སྐུ་ལྔ། ཛམྦྷ་ལ་སོགས་ཀྱི་སྒྲུབ་
ཐབས་མངའ་གསོལ། ཚོགས་མཆོད་སོགས་ཀྱི་པུསྟ་ཀ་མདའི་གྲངས། སྐུ་རྟེན་དུ་མགོན་པོ་ཕྱག་དྲུག་པ། ཆོས་རྒྱལ། རྣམ་སྲས་སོགས་ཆོས་སྐྱོང་ཕལ་མོ་ཆེའི་སྐུ་བརྙན་ཆུང་བ་ལྔ་བརྒྱ་དང་བཅོ་ལྔ། ཛམྦྷ་ལ། ནོར་རྒྱུན་མ་སོགས་ནོར་ལྷའི་སྐུ་བརྙན་

[030B] འཇིམ་པ་ལས་གྲུབ་པའི་མགོན་པོ་ཕྱག་དྲུག་པ་མཁས་གྲུབ་ཁྱུང་པོའི་ཕྱག་ནས་མ། རྡོ་ནག་ལས་གྲུབ་པའི་མགོན་པོ་བེང་གི་སྐུ་བརྙན་བྱིན་ཅན་གཅིག་འཇིམ་པ་ལས་གྲུབ་པའི་ཞལ་བྲམ་གཟུགས། རྗེ་བླ་མའི་ཐུགས་དམ་
རྟེན་གྲས་གསེར་ཟངས་ལས་གྲུབ་པའི་རྒྱལ་པོ་ཆེན་པོ་ངལ་བསོས་པོ་དབུ་གདུགས་ཅན་བྱིན་རླབས་ཀྱི་གཟི་འོད་འབར་བ་གཅིག་གསེར་ཟངས་ལས་གྲུབ་པའི་ཛམྦྷ་ལ་སེར་པོ་དང་ནག་པོ། རྡོར་ལེགས་སེང་ཞོན་མར་གྲགས་པ། ལི་སེར་ལས་གྲུབ་པའི་
ནོར་རྒྱུན་མ་དང་ཛམྦྷ་ལ་ནག་པོའི་སྐུ་བརྙན་བྱིན་ཅན། ལྗོན་དམར་ལས་གྲུབ་པའི་ཛམ་ནག་ཡུམ་བཅས། གསེར་ཟངས་ལས་གྲུབ་པའི་ཛམ་དཀར་འབྲུ་གཞོན། ཀམ་རཱུ་པའི་རྡོ་ལས་གྲུབ་པའི་ཛམ་སེར་རྣམས་དང། ཐམས་ཅད་མཁྱེན་པ་དགེ་འདུན་
རྒྱ་མཚོའི་ཐུགས་དམ་རྟེན་མགོན་པོ་ཕྱག་དྲུག་པ་དང་གུར་མགོན་གྱི་སྐུ་ཐང། རྡོ་རྗེ་འཆང་སྔགས་རམས་པ་དགེ་འདུན་བཀྲ་ཤིས་ཀྱི་ཐུགས་དམ་རྟེན་དཔལ་ལྡན་དམག་ཟོར་མའི་སྐུ་ཐང། ཀུན་མཁྱེན་ལྔ་པ་ཆེན་པོའི་ཤངས་མཚལ་ལས་གྲུབ་པའི་ལས་
གཤིན་དང་ལྷ་མོ་རྣམ་སྲས་བཅས་ཀྱི་སྐུ་ཐང་གསུམ། རྗེ་དྲུང་རིན་པོ་ཆེ་བསྟན་པ་དར་རྒྱས་ཀྱི་ཐུགས་དམ་རྟེན་བསྟན་མ་བཅུ་གཉིས་ཀྱི་བྲིས་ཐང། རྒྱལ་བ་ཚངས་དབྱངས་རྒྱ་མཚོའི་ཤངས་མཚལ་ལས་གྲུབ་བའི་ལྷ་མོ་དུང་སོལ་མའི་སྐུ་ཐང། མགོན་པོ་
ཕྱག་དྲུག་པ། མགོན་དཀར་ཡིད་བཞིན་ནོར་བུ། མགོན་པོ་ཕྱག་བཞི་པ། དམ་ཅན་ཆོས་ཀྱི་རྒྱལ་པོ་འཁོར་གཤིན་རྗེ་ཕོ་བརྒྱད་མོ་བརྒྱད་ཀྱིས་བསྐོར་བ། ཚངས་པ་དྲག་བོ་དང་ཞི་བ། རྒྱལ་ཆེན་སྐུ་ལྔ། གཉན་ཆེན་ཐང་ལྷ་དང་འཕྲིན་ལས་

[031A]༄༅། །རྒྱལ་པོ་བཅས་ཀྱི་སྐུ་ཐང་རྣམས་བཞུགས་ཤིང། གཙོ་བོར་ཕྱོགས་བཞིར་ཆོས་སྐྱོང་བའི་སྲུང་མ་ཡེ་ཤེས་པ་རྣམས་ཀྱི་རྟེན་འཛུགས་རྣམས་རང་རང་གི་གཞུང་རྣམ་པར་དག་པ་ནས་འབྱུང་བ་ལ་དམ་པའི་མན་ངག་གིས་ལེགས་པར་
བརྒྱན་ནས་བཞུགས་པ་ནི། དེ་ཡང་ལྷོ་ཕྱོགས་སུ་རྡོ་རྗེ་འཆང་ཆེན་པོ་མཁས་གྲུབ་དགེ་ལེགས་དཔལ་བཟང་པོས། མན་ངག་འདི་ནི་སྙིང་ལས་གཅེས། །དགོས་འདོད་སྦྱིན་པའི་ཡིད་བཞིན་ནོར། །སྲོག་འཕྲོག་ཧ་ལ་ནག་པོའི་དུག་དགྲ་བགེགས་
འབྱུང་པོའི་བཤན་པ་ཡིན། །གསེར་དང་རྟ་ཁྲབ་གོས་དར་ལ། །བརྗེ་འཚོད་བྱ་བའི་གདམས་བ་མིན། ཞེས་དང། མང་ཐོས་དགེ་ལེགས་དཔལ་བཟང་གིས། །མཁས་གྲུབ་གོང་མའི་མན་ངག་ལ། །ལྷད་ཞུགས་བསལ་ནས་དག་པར་བྱས། ཞེས་
གསུངས་པ་ལྟར། །སྲིན་པོ་ལངྐ་བུ་རིའི་གྲོང་ཁྱེར་སུམ་བརྩེགས་བརླག་པར་བྱེད་པའི་དཔལ་རྡོ་རྗེ་ནག་པོ་དུར་ཁྲོད་ཀྱི་བདག་པོ་ཕྱག་དྲུག་པའི་མན་ངག་རྣལ་འབྱོར་པ་རྣམས་ལ་དགོས་འདོད་རྣམས་ཡིད་བཞིན་དུ་སྦྱིན་པར་བྱེད་ཅིང། བསྟན་པ་དང་དེ་
འཛིན་པའི་སྐྱེས་བུ་སོགས་ལ་ལོག་པར་འཁུ་བར་བྱེད་པའི་མི་དད་མི་མིན་ཐམས་ཅད་ཀྱི་སྲོག་འཕྲོག་པར་བྱེད་པའི་རལ་གྲི་ཆེན་པོའི་བེའུ་བུམ་ནག་པོར་གྲགས་པ་ལ་བར་སྐབས་སུ་མི་མཁས་པའི་སྐྱེས་བུ་འགའ་ཞིག་གིས་བསྲེ་ལྷང་རང་བཟོའི་ཐལ་
བས་བསྟན་བཅོས་ལེགས་པར་བཤད་པའི་སུ་ཝརྞ་ཡོངས་སུ་སྦགས་པར་བྱས་པ་གང་ཡིན་པ་དེ། མཁས་གྲུབ་ཐམས་ཅད་མཁྱེན་པའི་ལེགས་བཤད་ཀྱི་བསེར་བུས་ལེགས་པར་ཕྱེ་བ་ལས་འབྱུང་བ་བཞིན་རྒྱལ་བ་ཐམས་ཅད་ཀྱི་ཐུགས་རྗེའི་རང་གཟུགས་

[031B]
པ་གཉིས་གསུངས་པའི་ཐུན་མོང་མིན་པའི་ཕྱི་རྟེན་ཤུག་པའི་བྱང་བུར་རིན་ཆེན་དང་པོས་བྲིས་པའི་སྲོག་སྔགས་སྤེལ་ཚིག་དང་བཅས་པ། གཡག་རོག་ཞོལ་ཆེན་དབང་པོ་མཉམས་གནང་རྟེན་ལྷོ་ཕྱོགས་ཀྱི་བྲག་དང་ཆུ་འཐབ་པའི་སར་སྐྱེས་ཤིང་ཉི་མས་མ་གདུངས་པའི་སྨྱུག་རྒོད་
ཀྱི་མདའ་བོ་ཆེ་ཚིགས་པ་བདུན་པ་གྲི་ལྕགས་ཀྱི་མདེའུ་ཅན། བྱ་རྒོད་ཀྱི་སྒྲ་མེར་མ་ཤུར་བ་མགུལ་པར་དར་ནག་གིས་བརྒྱན་པ་ལ་སྐུ་ལེགས་པར་བྲིས་པའི་ཙ་ཀ་ལི་རབ་གནས་ཅན་གྱིས་རྣམ་པར་མཛེས་པར་བྱས་པ། གསང་བའི་རྟེན་མཆོག་དཔའ་བོ་
གཡུལ་དུ་མཚོན་གྱིས་དཔའ་བའི་རང་བཞིན་མ་ཡལ་བཞིན་དུ་བསད་པའི་ཙིཏྟ་རྩ་གསུམ་མ་ཉམས་པར་བྲིས་སྐུ་རབ་གནས་ཅན་དང། སྲོག་སྔགས་སྐབས་བབ་ཀྱི་འདོད་གསོལ་སྤེལ་ཚིག་གིས་བརྒྱན་པ་ལ་སོགས་པ་དང། རྫས་སྔགས་རིན་པོ་
ཆེ་སྨན་རྣམས་ཀྱིས་གང་བ་ལྕགས་ཀྱི་གའུ་བཅུག་པ་དང་ཐུན་མོང་བའི་རྫས་རྟ་ནག་རྟིང་དཀར་དཔྲལ་བར་མདོངས་མཛེས། གཡག་རོག་ཞོལ་ཆེན་འབྲས་བུ་མ་ཉམས་པ་རྣོ་ངར་ལྡན་པའི་རྭ་ཅན། ལུག་ནག་སྤྱི་དཀར་འཁྱིལ་ལེགས་ཤིང་ཆུ་
གཉེར་གྱི་རི་མོས་མཛེས་པར་བྱས་པའི་རྭ་བཞི་དང་ལྡན་པ། བྱ་ནག་རྡོ་རྗེའི་མཆུ་སྡེར་ཅན་ཁྱུང་ལྟར་ལྡིང་ཞིང་དགྲ་བགེགས་ཀྱི་ཀླད་ལ་ཐོག་ལྟར་རྒྱུག་པ། ཁྱི་ནག་སྙིང་དཀར་དོམ་ལྟར་འཕྱོ་བ་དར་ཚོན་སྣ་ལྔའི་ཅོད་པན་གཡོ་བའི་རྣམ་པ་ཅན་

[032A]༄༅། །རྣམས་སོ་སོ་ནས་བཅུ་གསུམ་རེ། གཞན་ཡང་སོ་སེན་དང་ཡན་ལག་མ་ཉམས་པའི་མི་ལྤགས་དང། མགོ་མཇུག་དང་རྐང་ལག་མ་ཉམས་པའི་གླང་ལྤགས། མཆེ་སྡེར་མ་ཉམས་པའི་སྟག་ལྤགས་སོགས་ཀྱི་གཡང་གཞི། རྒྱུ་
མའི་དྲ་བ་དོན་སྙིང་གི་ལྔ་ལྡི། རུས་པའི་རྒྱན་དྲུག་ཀེང་རུས་ཀྱི་བྱེ་བྲག་སྣ་ཚོགས་གཅལ་དུ་བཀྲམ་པ། མི་རྐང་གི་གླིང་བུ། རྡོ་རྗེ་གྲི་གུས་སོགས་བྲིས་འབུར་ཅི་རིགས་ལྷག་ཆད་མེད་པར་བཟོ་བཀོད་ཀྱིས་མཛེས་པར་བྱས་པ། ནས་ནག་རྗེན་བཏགས་
ཀྱི་ཕྱེ་མར་གྱིས་སྦྲུས་བའི་རྟག་གཏོར་སོགས་གཏོར་བཤད་དང་མཐུན་པ། སྙིང་རྫས་མྱོས་བྱེད་བཟང་པོར་བདུད་རྩི་རིལ་བུ་བཏབ་བ་དང་གསེར་དངུལ་གཡུ་མུ་ཏིག་སོགས་སྣེ་འཛོམ་བཅུག་པ། དཀོར་རྫས་རིན་པོ་ཆེའི་རིགས་དང། ཟས་སྣ། དར་སྣ་
གོས་སྣ། སྨན་སྣ། ཇསྣ་སོགས་མཁོ་དགུའི་འབྱོར་པ་ཕུད་མ་ཉམས་པ་བཅས་གཞུང་བཞིན་མཁས་གྲུབ་ཐམས་ཅད་མཁྱེན་བ་ནས་ད་ལྟའི་བར་དུ་ཆིག་བརྒྱུད་དུ་དམ་པ་བར་མ་ཆད་བའི་ལུགས་སྲོལ་འཛིན་པ་རྣམས་ཀྱི་ཕྱག་བཞེས་ཉམས་པ་མེད་པས་
ཚར་དུ་དངར་ཞིང། དེ་དག་གི་མདུན་རོལ་ཏུ་མཆོད་གདན་བཟང་པོའི་ཁར་དངུལ་ལས་གྲུབ་པའི་ཀ་པཱ་ལའི་ནང་དུ་མྱོས་ཕྱེད་བཟང་པོ་ལ་བདུད་རྩི་རིལ་བུ་ཕོན་མི་ཆུང་བ་ཕབ་རྒྱུན་དུ་བཏབ་ཅིང་བྱིན་རླབས་ལེགས་པར་བྱས་བའི་ནང་མཆོད་ཀྱིས་ལེགས་
པར་བཀང་བ་དངུལ་ལས་གྲུབ་པའི་ཞལ་ཁེབས་དང་ཞབས་སྟེགས་ཅན། རིན་ཆེན་གཉིས་པ་དང་རག་ལས་གྲུབ་པའི་སྣོད་བཟོ་བཀོད་ཕུན་སུམ་ཚོགས་པ་གཙང་སྦྲ་དང་ལྡན་པའི་ནང་དུ་ཆུ་གཉིས་དང་ཕྱི་ནང་གི་ཉེར་སྤྱོད་རོལ་མོ་འདོད་ཡོན་ལྔ་རྣམས་མ་

[032B] ནུབ་ཀྱི་ཕྱོགས་སུ་རྒྱལ་བ་ཀུན་གྱི་ཡབ་གཅིག་དམར་སེར་མདོག་ཅན་འཇམ་དཔལ་དབྱངས་ཀྱིས་ཕྱི་ནང་གི་བདུད་རྩི་ཚོགས་རྩད་ནས་གཅོད་པའི་ཕྱིར་ཏུ་ཁྲོས་པ་བས་ཀྱང་ཆེར་ཁྲོས་པ་
ཁམས་གསུམ་ཟ་བྱེད་དཔལ་རྡོ་རྗེ་འཇིགས་བྱེད་ཆེན་པོའི་སྐུར་བཞེངས་པ་ཉིད་དཔལ་ས་ར་ཧའི་གསུང་ལས་འབྱུང་བ་ལྟར་སྙིགས་མའི་དུས་འདིར་ཁ་བ་ཅན་གྱི་ལྗོངས་སུ་དགེ་སློང་གི་ཚུལ་འཆང་བ་ཁམས་གསུམ་ཆོས་ཀྱི་རྒྱལ་པོ་བློ་བཟང་གྲགས་པའི་
དཔལ་གྱི་བཀའ་དྲན་བཞིན་དུ་སྒྲུབ་པའི་ལྷ་མཆོག་འདི་ཉིད་ལ་ཕྱི་ནང་གསང་གསུམ་དུ་ཡོད་པ་ལས་ཆེས་གསང་བར་གྲགས་པ་མཚན་ཙམ་ཡིད་ལ་འཛིན་པ་ལའང་དགྲ་བགེགས་དང་བདུད་ཀྱི་རིགས་མཐའ་དག་གི་ནུས་མཐུ་རྣམས། ལག་འགྲོའི་དབང་
པོའི་གདུག་པའི་དབུགས་དང་འཕྲད་པའི་བྱིའུ་བཞིན་དུ་བྱེད་ནུས་པ་རྗེ་བཙུན་འཇམ་དཔལ་དབྱངས་ཀྱིས་དཔའ་བོ་རྡོ་རྗེར་དངོས་སུ་སྩལ་ཞིང། དེ་ལས་ཁམས་གསུམ་ཆོས་ཀྱི་རྒྱལ་པོ་ལ་རིམ་པར་བརྒྱུད་པ་གསང་སྒྲུབ་དུག་རིའི་ཕྱི་རྟེན་ལ་གཡག་རོག་
ཞོལ་ཆེན་དབང་པོ་མ་ཉམས་ཤིང་རྔ་ཞོལ་གྱིས་མཛེས་པར་བྱས་པ་ཕ་ཤིང་གི་བྱང་བུ་སྲོག་སྔགས་སྐབས་བབ་ཀྱི་འདོད་གསོལ་སྤེལ་ཚིག་དང་བཅས་པ་རིན་ཆེན་དང་པོའི་ཁུ་བས་བྲིས་པས་བརྒྱན་པ་ནང་རྟེན་དར་ནག་པོ་ལ་གྲི་ཁྲག་སིནྡྷུ་ར་པདྨ་རཀྟ། གི་
ཝཾ། གླ་རྩི་གསེར་དངུལ་རྣམས་ཀྱིས་ཆོས་སྐྱོང་གཙོ་འཁོར་གྱི་སྐུ་དམ་ཚིག་དང་ལྡན་པའི་ཚང་ལྡན་གྱི་བཟོ་བོ་མཁས་པས་སོར་མོའི་འདུ་བྱེད་ཀྱིས་བསྐྲུན་པ། གསང་རྟེན་རབས་ཆད་ཕོ་མོའི་ཐོང་པའི་ལྟག་པར་གཤིན་རྗེ་ཡབ་ཡུམ་གྱི་སྐུ་རང་བྱུང་

[033A]༄༅། །འབུར་དོད་དུ་གྲུབ་པ་སླར་ཡང་ཚོན་རྩིས་གསལ་བཏབ་པ། ཕྱག་མཚན་སེང་ལྡེང་ལས་གྲུབ་པའི་ཐོད་དབྱུག་རྩ་བ་ཕུར་བུའི་དཔལ་ཅན། ཡུམ་རྟེན་རྩེ་གསུམ་དར་ནག་གིས་བརྒྱན་པ་དང། འཁོར་གྱི་རྟེན་གྲི་ལྕགས་ལས་གྲུབ་
པའི་རལ་གྲི་སོ་གཉིས་མ་དང། གཡག་རོག་འོག་ཅན་གྱི་རྭ་ལས་གྲུབ་བའི་གཞུ་གྲི་རྒྱུས་ཀྱི་རྒྱུད་ཅན་ཟངས་ཀྱི་མདའ་བཀང་བ་སོགས་ལ་ཁུངས་དང་མཐུན་པའི་སྲོག་སྔགས་འདོད་གསོལ་གྱི་སྤེལ་ཚིག་དང་ལྡན་པ། གཞན་ཡང་རྟ་ནག་ལུག་ནག་
བྱ་ཁྱི། གླང་རོག་སེངྒེ། གླང་ཆེན། མ་ཧེ། སྟག་གཟིག་དོམ་དྲེད་སོགས་སྲོག་ཆགས་ཀྱི་རིགས། རི་གླིང། ཉི་ཟླ། གོ་ཆ། རྣོ་ངར་ལྡན་པའི་མཚོན་སོགས་གསོལ་བམ་བྲིས་བ་ཡན་དང། ནས་ནག་པོ་རྗེན་བཏགས་སུ་བྱས་བ་མར་གྱིས་སྤྲུས་
པའི་རྟག་གཏོར་རྩེ་གྲ་ཅན་སོགས་ཆ་ཆད་ཚང་བར་བཞུགས་ཤིང། དེ་དག་གི་མདུན་དུ་རིན་ཆེན་གཉིས་པ་དང་འཁར་བ་སོགས་ལས་གྲུབ་པའི་སྣོད་ཀྱི་དཔྱད་པ་སྣ་ཚོགས་པའི་ནང་དུ་ཆུ་གཉིས་དང། ཕྱི་ནང་གི་ཉེར་སྤྱོད་རོལ་མོ་འདོད་ཡོན་ལྔ་རྣམས་
དང༑ གཞན་ཡང་མི་རྐང་གི་གླིང་བུ་རྒྱལ་སྲིད་སྣ་བདུན་ཉེ་བའི་རིན་པོ་ཆེ་བདུན་ལ་སོགས་པ་དང། ཚད་ལྡན་གྱི་ཀ་བཱ་ལ་ནང་མཆོད་ཀྱིས་བཀང་བ་སྦྱངས་རྟོགས་སྦར་གསུམ་གྱིས་བྱིན་གྱིས་བརླབས་པ་དམ་པ་གོང་མའི་ཕྱག་ལེན་བཟང་པོ་ཉམས་པ་
མེད་པས་བརྒྱན་པ་བཞུགས། བྱང་ཤར་མཚམས་སུ་རྒྱལ་ཡུམ་དབྱངས་ཅན་ལྷ་མོ་དྲག་པོའི་སྐུར་བཞེངས་དམག་ཟོར་གྱི་རྒྱལ་མོའི་ཕྱིའི་རྟེན་བྱ་རོག་གི་གསོབ། ནང་རྟེན་ནལ་བུའི་གསོབ། གསང་རྟེན་ནལ་བུའི་སྙིང་སོ་སོར་ནང་གཞུག་ལྷ་མོའི་སྐུ་

[033B] བླ་མ་བརྒྱུད་པའི་མཚན་སྔགས་བཀའ་བསྒོ་དམ་བསྒྲགས་སྲོག་སྔགས་སྤེལ་ཚིག་ཅན་པདྨ་རཀྟ་དང་རིན་ཆེན་དང་པོས་བྲིས་པ། བྲག་ནག་པོ་ལ་སྐྱེས་པའི་སྨྱུག་མའི་མདའ་བྱ་རོག་གི་སྒྲོ་མེ་རམ་ཤུར་བས་བརྒྱན་པ་གྲི་ལྕགས་ཀྱི་
མདེའུ་ཅན། སྟག་རས་གཟིགས་རས། ངོ་ཚ་བསྣོལ་བའི་སྐྲ། དར་ནག་སྔགས་ཅན། དངུལ་དཀར་གྱི་མེ་ལོང་མགྲོན་རྫར་སོགས་ཀྱིས་བརྒྱན་པ། གཞན་ཡང་རྟ་ནག། །གཡག་ནག་ལུག་ནག་བྱ་ནག་ཁྱི་ནག་སོགས་ཁ་དོག་སྣ་ཚོགས་པའི་དར་གྱིས་
བརྒྱན་པ། དར་ནག་གི་གུར། རྡོ་རྗེའི་གོ་ཁྲབ། རི་གླིང། རྨ་བྱའི་སྒྲོ་གདུགས་རྣམས་དང། ཉི་མ་མེ་བཞིའི་འགྲུབ་སྦྱོར་གྱི་ཉིན་དམ་པ་གང་དེའི་འཕྲིན་ལས་ཀྱི་མིག་སྟོང་ལྡན་བས་བྱིན་གྱིས་བརླབས་པའི་བཟོ་བོ་དབུ་ཆེན་ཚེ་དབང་ནོར་བུས་སྟན་ཐོག་གཅིག་
ཏུ་བསྐྲུན་པའི་གསེར་གར་བུ་ལས་གྲུབ་པའི་ཉི་མ། དངུལ་གྱི་ཟླ་བ། ཤོ་རྗེ་དཀར་ནག་ཁྲམ་ཤིང། ནད་རྐྱལ། མཚོན་དྲུ། རེ་ནག་གི་གོས། བྱང་དམར་གྱི་ཁྲེས་པོ། དར་ནག་གི་གཡབ་དར། དྲེའུ་ག་པ་དང་ནེའུ་ལེའི་གསོབ། ནལ་བུའི་ཐོད་པ་
འབྲུ་སྣ་དང་སྨན་སྣ་རིན་པོ་ཆེ་སོགས་ཀྱིས་བཀང་བ། འབྲུ་སྣ་རྗེན་བཏགས་ཀྱི་རྟེན་གཏོར་རྩེ་སྒྲོམ་ཅན་ལ་གཏོར་སྙིང་དང་གཏོར་རྫས་སོགས་ཀྱིས་བརྒྱན་པའི་མདུན་དུ་རིན་ཆེན་གཉིས་པ་དང་རག་གི་དཔྱད་པའི་ནང་དུ་ཆུ་གཉིས་དང་ཕྱི་ནང་གི་ཉེར་སྤྱོད་
རོལ་མོ་འདོད་ཡོན་སྣ་ལྔ་ལ་སོགས་པའི་མཆོད་ཚོགས་རྒྱས་པ་དང། དངུལ་གྱི་ཀ་པཱ་ལ་ཁེབས་སྟེགས་ཅན་བདུད་རྩིས་ཕྱུར་བུར་གཏམས་པ་རྣམས་མཐའ་དག་ཐམས་ཅད་མཁྱེན་པ་དགེ་འདུན་རྒྱ་མཚོའི་ལས་གསུམ་རྣམ་གཞག་གིས་ཇི་ལྟར་བསྟན་པ་

[034A]༄༅། །བཞིན་བླ་མ་དམ་པའི་མན་ངག་གིས་བརྒྱན་ཏེ། རྒྱལ་བ་རང་ཉིད་ཀྱི་སྐུའི་འཕྲེང་བ་གདུལ་བྱའི་ཁམས་དང་མཐུན་པ་རིམ་པར་བསྟན་པའི་འཕྲིན་ལས་རྣམ་པ་བཞི་ལ་བརྟེན་ནས་མཛད་པ་མཐའ་དག་འགྲན་ཟླ་དང་བྲལ་བར་སྒྲུབ་པར་
མཛད་པའི་སྲུང་མའི་དབང་པོ་ཉིད་དགྱེས་པ་བླ་ན་མེད་པ་བསྐྱེད་པའི་ཚུལ་དུ་བཞུགས། བྱང་ཕྱོགས་སུ་རྒྱལ་པོ་ཆེན་པོ་ངལ་བསོས་པོའི་ཕྱི་རྟེན་རྟ་སྔོན་སྒ་སྲབ་ཀྱིས་མཛེས་པ་ལ་རྟ་སྤུའི་ཁ་དོག་གི་རིགས་མི་གཅིག་པ་དུ་མས་བསྐོར་བ། ནང་རྟེན་བྲིས་སྐུ་རབ་
གནས་ཅན། གསང་རྟེན་རྟེན་གཏོར་ཁང་བརྩེགས། བླ་རྡོ་སྲོག་འཁོར་དང་ལྡན་པ། གཞན་ཡང་གོས་སྔོན། འབྲུ་སྣ། སྨན་སྣ། ཟས་སྣ། གསེར་དངུལ། གཡུ་མུ་ཏིག་སོགས་རིན་པོ་ཆེའི་རིགས་མཐའ་ཡས་པས་ཕྱུར་བུར་བཀང་བའི་གཏེར་
བུམ༑ ལུང་ཐང་གི་ཕྲེང་བརྒྱན་ལྡན། འདོད་འཇོའི་བ། དཔག་བསམ་གྱི་ཤིང། ཁྲུས་ཀྱི་རྫིང་བུ། ཆུ་གསུམ། ཉེར་སྤྱོད། རོལ་མོ། བཀྲ་ཤིས་རྟགས་བརྒྱད། རྒྱལ་སྲིད་སྣ་བདུན། འདོད་ཡོན་ལྔ། དར་གྱི་འཕན་གདུགས་དང་ལྔ་ལྡི་སོགས་
བྲིས་འབུར་ཅི་རིགས་དང། དངུལ་གྱི་ཕུད་ཕོར་སྟེགས་བཅས་ཀྱི་ནང་དཀར་གསུམ་མངར་གསུམ། སྨན་སྣ་ལྔ་སོགས་བཅུད་ཀྱིས་བཀང་བ་བཀོད་པའི་ཁྱད་པར་གྱིས་མཛེས་པ་སྟེགས་དང་བཅས་པ་མཁས་དབང་རིན་ཆེན་རྣམ་རྒྱལ་གྱི་དགོངས་དོན་འཁྲུལ་
བ་མེད་པའི་བླ་མའི་མན་ངག་གིས་ལེགས་པར་བརྒྱན་ཏེ། དེ་རྣམས་ཀྱང་རང་རང་གི་ལས་ལ་ཤིས་པའི་གཟའ་སྐར་འཕྲོད་སྦྱོར་དགེ་བའི་ཉིན་རྣམ་རྒྱལ་གྲྭ་ཚང་གི་གྲྭ་པ་དཔལ་འཇིགས་མཛད་རྡོ་རྗེའི་གྲངས་ཀྱི་བསྙེན་པ་མཐར་སོན་པའི་དབུ་མཛད་ཟུར་

[034B] རྒྱལ་ཚབ་དེ་མོ་རིན་པོ་ཆེ་ནས་རབ་གནས་ཤིས་པ་བརྗོད་པའི་མེ་ཏོག་གི་ཆར་ཕབ་སྟེ་དམ་ཡེ་རྣམས་ཆུ་ལ་ཆུ་བཞག་གི་
ཚུལ་དུ་བསྲེས་ཤིང། དབུ་མཛད་ཟུར་པ་སྒྲུབ་གྲོགས་དང་བཅས་པས་ཚད་ལྡན་གྱི་བེའུ་བུམ་རྣམས་ཀྱི་དགོངས་དོན་ཇི་ལྟ་བར་རྟེན་རྣམས་བསང་སྦྱང་དང་བསྐྱེད་ཆོག་དགུག་གཞུག་ཕྱི་དང་ནང་གི་མཆོད་པས་ལེགས་པར་མཆོད་པ་སོགས་སྒྲུབ་པ་
ཞག་བདུན་གྱི་རིང་ཉམས་སུ་བསྟར་ཏེ་སོ་སོར་ཤིང་གི་ཟ་མ་ཏོག་ཏུ་ལེགས་པར་བཞུགས། དེ་དག་སྤྱིའི་མདུན་དུ་རིན་ཆེན་གཉིས་པ་ལས་གྲུབ་པའི་འཁོར་ལོས་སྒྱུར་བ་ལ་འོས་པའི་རིན་པོ་ཆེ་སྣ་བདུན་གདན་པད་གཟུགས་དང་སྦྲགས་པའི་དཔངས་ལ་སོར་
བརྒྱད་ཡོད་པ། དངུལ་ཚ་གསེར་གྱིས་སྦགས་པའི་ལྟེ་བར་རྒྱ་མཚོའི་མཐའི་བྱེ་མ་ལ་སྐྱེས་པའི་རིན་པོ་ཆེ་དབང་གི་མདོག་ཅན་མངའ་རིས་ཁམ་བུ་ཙམ་གྱི་རྡོག་ཉིས་བརྩེགས། ཡས་མས་སུ་གཡུ་དང་བྱུ་རུའི་ཕྲ་ལྡན། དངུལ་གྱི་མཆོད་མེའི་ཀོང་བུ་དཔངས་ལ་
སོར་ལྔ་ཡོད་པ་གཅིག་དང། ཏིང་གཡག་མིག་མ་བདུན་ཚར་བཅུད་ཀྱིས་བཀང་བ། དྭངས་ཤེལ་དཀར་པོའི་མེ་དམ་གཅིག་དང་སྤོས་ཕོར་གཅིག་ཨ་ཀ་རུ་ནག་པོ་ཆེ་བ་དུམ་བུ་གཉིས། རིན་ཆེན་གཉིས་པ་འདེགས་སྲང་བཅུ་དྲུག་དང་ཞོ་གསུམ་ལས་
བསྒྲུབས་པའི་མཎྜལ་གཡུ་དང་བྱུ་རུ་མུ་མན་གྱི་ཕྲ་ལྡན་སྣ་འདོགས་དར་ཁ་དོག་སྣ་ལྔ་དང་བཅས་བར་རིན་ཆེན་སྣ་ལྔའི་ཚོམ་བུས་བརྒྱན་པ་རེ། འདས་པ་དང་མ་འདས་པའི་བསྲེག་བྱ་ཟ་བའི་ལྷ་ལ་མཆོད་སྦྱིན་བྱ་བའི་ཡོ་བྱད་རྣམ་གཉིས་ལྕགས་ལས་གྲུབ་

[035A]༄༅། །པ་བཀྲོལ་ཚགས་ཀྱིས་ཕྱུག་པ། དངུལ་གྱི་རིལ་བ་སྤྱི་བླུགས། རྒྱ་སྦུབ་རྙིང་མ་སྤུས་ལེགས་ཤུབས་བཅས། ཧོར་སིལ་སྤུས་ལེགས་ཤུབས་བཅས། འཁར་བའི་རྔ་སྒྲ་སྐད་སྐུལ་བར་བྱེད་པའི་དབྱུག་གུ་དང་བཅས་པ། རག་ལས་
གྲུབ་པའི་དུང་ཆེན་སྦུས་ལེགས་ཆ། མི་རྐང་གི་གླིང་བུ་རག་ཤན་གྱིས་མཛེས་པ་མཐིང་ཁྲའི་དཔའ་འཛབ་ཅན། དུང་དཀར་མཛོང་རྙིང་གི་སྣེ་འདོགས་དང་བཅས་པ། རིན་ཆེན་གཉིས་པ་ལས་གྲུབ་པའི་རྒྱ་གླིང་ཚིགས་རྒྱན་ཕོམ་རིལ་དང། ཕུའི་རྟེན་བྱེད་
གསེར་གར་བུ་ལས་གྲུབ་པ། གཡུ་དྲུག་དཀར་དམར་གྱིས་ཕྲས་ཕྱུག་སྦུས་གཙང་འདོགས་ཐག་མཛོད་བཏགས་ཐུང་བ་དངུལ་གྱི་ལུ་གུ་རྒྱུད་དང་བཅས་པ་སྦུས་ལེགས་ཆ་གཅིག་རྒྱ་དྲིལ་རྩེ་ལྔ་སྦུས་ལེགས་རྡོར་བཅས་ཤུབས་ལྡན་གཉིས་དང་དྭངས་
ཤེལ་གྱི་དྲིལ་བུ་གཅིག་ཐོད་ཌཱཾ་དངུལ་གྱི་སྐེད་བཅིངས་གཡུའི་ཕྲ་ལྡན་སྟོང་སྐུད་ལྷས་པའི་རྫར་བཅས་སྤོས་ཤེལ་དང་བྱུ་རུའི་རྒྱན་ཡོད་གཅིག་བ་སོ་ལས་གྲུབ་པའི་ཌཱ་མ་རུ་སྟོང་སྐུད་ལྷས་མའི་རྫར་ལྡན་ཤུབས་བཅས། ཡང་ཙནྡན་དམར་པོ་ལས་
གྲུབ་པའི་ཌཱ་མ་རུ་གསེར་རིས་མ་སྐུད་ལྷས་ཀྱི་རྫར་ལྡན། ཧོར་དུས་ཀྱི་ཏིང་ཤགས་སྦུས་ལེགས་ཆ། བདེར་གེའི་ཏིང་ཤགས་ཐག་པ་དངུལ་ལྷས་ཅན་སྤུས་ལེགས་གཅིག་རྒྱུ་གོང་འདྲ་སྟོང་སྐུད་ཀྱི་ཐག་ལྡན་གཅིག་རྒྱ་ཏིང་སྦུས་ལེགས་ཆ། བོད་དང་
སོག་པོ་རྒྱ་ནག་རྣམས་ཀྱི་དབའ་པོ་དག་གཡུལ་གྱི་དབུས་སུ་མི་མཐུན་ཕྱོགས་ལས་རྒྱལ་བའི་སྦྱོར་བ་རྩོམ་པར་བྱེད་པའི་དུས་སུ་རང་ཉིད་ཀྱི་ལུས་ལ་ཕ་རོལ་གྱི་མཚོན་ཆས་དབུག་པར་མི་ནུས་པའི་ཁྲབ་རྨོག་ཕུབ། ཚལ་ཕུབ་དགྲ་ལྟ་མ་ཨལ་ཁྲབ། ཨོལ་

[035B]རྨོག་བྱང་སྐེད། མེ་ལོང་ཐག་བཅས་རྣམས་དང། གདུག་པ་ཅན་གཞན་གྱི་སྙིང་དང་མགོ་སོགས་ལ་སྣུན་པར་བྱེད་པའི་མཚོན་དང་འཕེན་བྱེད་སོགས་ཀྱི་ཡོ་བྱད་དོང་པ་སྐར་ཐག་ཨོད་མ། མེ་མདའ། དཔའ་དམ་འཛབ་བཅས། གྲི་ཚག་ས་ལྡན་
མེ་མདའ་སག་ཐག་གསེར་རིས་མ་ཉག་ཕྲན་དང་གཞུས་ཕྱག་པ། གྲི་ཀྱོག་མེ་མདའ་སག་ཐག་མདའ་གཞུ་བཅས་ཆ་ཚད་རྣམས་དང། འཇིགས་མཛད་དཔའ་བོའི་ཕྱག་ལྷག་མ་གཡས་ཀྱི་བཞི་པར་འཛིན་པའི་མཚོན་ཆའི་རིགས་ཀྱི་གྲི་གཉིས་དང་གནམ་ལྕགས་ཀྱི་
རལ་གྲི་ལག་ལོངས་ཤུབས་བཅས། སྟག་གཟིག་རྒྱལ་པོའི་ཡུལ་གྱི་མེའི་འཁྲུལ་འཁོར་འཕེན་པར་བྱེད་པའི་ཡོ་བྱད་སྤུས་ལེགས་དང་བཅས་པ་ལངྐའི་ཡུལ་ཞུམ་ཞུམ་པོར་བྱེད་ནུས་པ་བཞུགས། དཔའ་བོ་གཅིག་གྲུབ་ཀྱི་རྒྱུད་ལེའུ་གཉིས་པ་དང། རྩ་རྒྱུད་
ཀྱི་ལེའུ་གཉིས་པ་ལས་ཛམྦྷ་ལས་གཙོ་བྱས་པའི་གནོད་སྦྱིན་ཕོ་དགུ་དང་ནོར་རྒྱུན་མས་གཙོ་བྱས་པའི་གནོད་སྦྱིན་མོ་དགུའི་འཁོར་ལོ་གཉིས་གཞུང་བཞིན་ཁ་སྦྱར་བྱས་ཏེ་མཆོད་རྟེན་གྱི་པད་གདན་གྱི་ནང་དུ་བཀྲ་ཤིས་ཤིང་ལོངས་སྤྱོད་འཕེལ་བའི་ཕྱིར་གཞུག་
པར་གསུངས་པ་བཞིན་སྲིན་བུ་ལས་བྱུང་བའི་གོས་རིན་པོ་ཆེ་ཁ་དོག་སེར་པོ་ལ་སའི་སྙིང་པོའི་ཁུ་བས་གནོད་སྦྱིན་ཡབ་ཡུམ་གཙོ་འཁོར་གྱི་སྐུ་དང་སྙིང་པོ་ལེགས་པར་བྲིས་ཏེ། རྒྱལ་ཚབ་མཆོག་དང་སྐུ་གཅར་བླ་མ། རྣམ་རྒྱལ་གྲྭ་ཚང་གི་རྡོར་སློབ་སྒྲུབ་
གྲོགས་དང་བཅས་པ་རྣམས་ནས་ཞག་ཉེར་གཅིག་གི་རིང་སྒྲུབ་པ་ནན་ཏན་དུ་མཛད་ནས་བྱིན་ལེགས་པར་ཕབ་སྟེ་བསྒྲུབ་པའི་ནོར་རྒྱུན་མ་གཙོ་རི་བཞུགས་ཀྱི་འཁོར་ལོ་ཞལ་སྦྱོར་གྱི་རྣམ་པར་བཞུགས་སུ་གསོལ་བའི་གཤམ་དུ་ཚོགས་བདག་གླང་པོའི་

[036A]༄༅། །གདོང་ཅན་ཕྱག་བཅུ་གཉིས་པའི་འཁོར་ལོ་བསྐྱེད་ཅིང་བྱིན་གྱིས་བརླབས་པ། དེའི་འོག་ཏུ་བཀྲ་ཤིས་རྟགས་བརྒྱད་དང་སྣ་ཚོགས་རྡོ་རྗེ་སྟེ་གདན་གྱི་འཁོར་ལོ་ཟུང་དང། དབུས་དང་ཕྱོགས་མཚམས་སུ་ལྗོན་དམར་ལས་གྲུབ་པའི་གཏེར་
བུམ་དགུ་རིན་པོ་ཆེ་ཕ་ལམ་ཀྱིས་ཕྱུར་བུར་གང་བ། དེའི་ཕྱོགས་བཞིར་དེ་བཞིན་གཤེགས་པ་ཀླུ་དབང་གི་རྒྱལ་པོ་ལ་བྱང་སེམས་བཞིས་བསྐོར་བའི་ལྷ་བུམ་དང། ཀླུའི་རྒྱལ་པོ་ནོར་རྒྱས་ལ་ཀླུ་ཆེན་བརྒྱད་ཀྱིས་བསྐོར་བའི་ཀླུ་བུམ་རྣམས་གསེར་
དངུལ་གཡུ་མུ་ཏིག་བྱུ་རུ་མུ་མེན་སོགས་རིན་པོ་ཆེའི་རིགས་དང། དར་སྣ། གོས་སྣ། སྨན་སྣ། འབྲུ་སྣ་སོགས་ཀྱིས་ཕྱུར་བུར་གཏམས་ཏེ་ཚད་ཐུབ་ཀྱི་གཞུང་བཞིན་དུ་དེ་མོ་རིན་པོ་ཆེ་དང་གྲྭ་ཚང་གི་གྲྭ་པ་གྲངས་བཅད་ནས་བདུན་ཕྲག་གཅིག་གི་རིང་སྒྲུབ་པ་ནན་
ཏན་དུ་མཛད་པའི་བུམ་བ་ནུས་མཐུ་དང་བྱིན་རླབས་ཀྱི་གཟི་འོང་འབར་བ་ཟུང་རེ་བཞུགས་པའི་བར་མཚམས་རྣམས་བཅུད་ཉེར་ལྔ། རྡོ་རྗེ་གདན་གྱི་འཇམ་དབྱངས་སྐུད་པ་དང་བྱང་ཆུབ་ཤིང་གི་ལོ་མ། ཡང་རྡོ་རྗེ་གདན་གྱི་ས་སྣ་དང་ཤིང་རིགས་ཀྱི་འབྲུ། ཆུ་པོ་
གངྒཱའི་ས། ཙམྤ་ཀ་དང་ཛཱ་ཏིའི་མེ་ཏོག་རི་བོ་རྩེ་ལྔའི་ཤིང་ཧི་མི་ལའི་ཡལ་ག་དང་མེ་ཏོག་ཀུན་ཏུ་བཟང་པོ། རྒྱ་མཚོའི་མཐའི་ཤིང་ཁྱད་མཚར། གནས་ཆེན་རྣམས་དང་ཙ་རི་རས་ར་མོ་ཆེ་དམར་ལྕགས། སེར་འབྲས་དགེ་གསུམ་ཡེར་པ་རྭ་སྒྲེང་བཅས་ཀྱིས་སྣ་རྡོ་
སྣ་སྣ་ཚོགས་པ་དང། ཁྱད་པར་དུ་རིན་པོ་ཆེ་རིན་ཐང་ཆེ་བའི་རིགས། རྡོ་རྗེ་ཕ་ལམ་ནས་ཀྱི་འབྲུ་ཆེ་བ་ཙམ་གསུམ། བཻ་ཌཱུརྱ་དཀར་བོ་རྒྱ་སྲན་ཙམ་གཅིག་པདྨ་རཱ་ག་རྡོག་གོང་མཚུངས། མ་རག་ཏི་རྒྱ་སྲན་ཙམ་གཅིག་ཨིནྡྲ་ནཱི་ལ་ཁམ་ཚིག་ཙམ་གཅིག་ཨིནྡྲ་རྙིལ་

[036B] གཡུ་དྲུག་དམར་སྦུས་ལེགས་རྒྱ་སྲན་ཙམ་གཅིག་སུ་གནྡྷི་རྒྱ་སྲན་ཙམ་ངོ་བཞི། ནལ་རྡོག་ཆེ་བ་རྒྱ་སྲན་ཙམ་ནས་ཆུང་བ་ནས་ཙམ་གྱི་བར་རྡོག་དྲུག་ཅུ་རེ་གཅིག་དབྱིག་ཧྲིལ་དང་སྒོང་ཙམ་གཅིག་དང་གྲུ་བཞི་ནར་གཟུགས་མཁྱིད་གང་
ཙམ་གཅིག་ཁྱུང་སྐྱུགས་ཁམ་རློན་ཙམ་གཅིག་དང་རྒྱ་སྲན་ཙམ་གཅིག་ཐ་ན་མུ་ཏིག་རྒྱ་སྲན་ཙམ་གཅིག་མུ་ཏིག་བྱ་སྒོང་ཆེ་ངེས་ཙམ་རྡོག་གཅིག་དང། ཁམ་བུ་ཙམ་ནར་སྟབས་གཟུགས་ངོ་དྲུག་ཁམ་ཚིག་ཆེ་ཕྱོགས་ཙམ་ངོ་བདུན། ནས་འབྲུ་
ཙམ་ངོ་ལྔ་བཅུ་ཐམ་པ། ཡང་བཟོ་དབྱིབས་ཁྱད་མཚར་ཅན་གྱི་མུ་ཏིག་སྤུས་ལེགས་ཆེ་བ་ཁམ་ཆིག་ཙམ་གཉིས་དང་རྒྱ་སྲན་ཆེ་ཕྱོགས་ཙམ་གཉིས། མུ་ཏིག་ལེགས་ཞེལ་སྣ་ཚོགས་ཡོང་པའི་ཐུམས་གཅིག་རུས་སྦལ་གྱི་སྒོ་ང་ཁམ་སྐམ་ཙམ་
གཅིག་དང། སྦྲུལ་གྱི་སྒོ་ང་ཁ་དོག་སེར་པོ་རྒྱ་སྲན་ཙམ་གཅིག་སྦྲུལ་གྱི་མག་ཎེ་ཆེ་ཆུང་གཉིས། རྟ་མཆོག་གི་རྭ་མཁྱིད་གང་པ་གཅིག་ཤ་བ་ཡུ་མོའི་རྭ་དཔངས་སུ་སོར་བརྒྱད་ཡོད་པ་གཅིག་སྲོག་ཆགས་བསེའི་རྭ་ཆེ་བ་ཞིག་དང་བ་མེན་གྱི་རྭ་འདོམ་
གང་བ། གླང་ཆེན་གྱི་དབང་པོའི་རིལ་བུ་ཁམ་སྐམ་ཙམ་དང་མཆེ་བ་ཆེ་ཞིང་ལེགས་པ། སྲོག་ཆགས་སུབ་ར་ཉིར་ཏའི་མཆེ་བ། རཀཤ་གདོང་གཉིས་དངུལ་སྟེགས་མ། སྟག་གི་འོ་མ། ཐང་ཐའི་དུས་ཀྱི་གསེར་གྱི་ལྕུག་མ་རྒྱ་ཡིག་ཡོད་པ་ཞིག་སྟག་
གཟིག་རྒྱལ་པོའི་ཡུལ་གྱིས་ཟླའི་དོང་ཙེ་ཆེ་བ་གཅིག་དང་ཆུང་བ་བཞི། སྟོད་གསེར་སྲང་བཅུ་དང། ཁམས་ལ་སོགས་བའི་ཡུལ་གྱི་གསེར་དང་ཊམ་རྙིང་སྲང་ཉིས་བརྒྱ་ཉི་ཤུ་རྩ་ལྔ། སྟོང་འཁུན་དང་རྒྱ་སེར་སོགས་ཀྱི་དངུལ་སྣ། མུ་ཏིག་སྲན་སྦོས་ཙམ་

[037A]༄༅། །གྱི་འཕྲེང་བརྡོག་བརྒྱ་དང་བཅོ་བརྒྱད་ཡོད་པ། མུ་ཀྟི་ཀ་ཡུངས་འབྲུ་ཙམ་གྱི་ཕྲེང་བ་གཅིག་བྱུ་རུ་ཁམ་ཚིག་ཆེ་བར་ཕྱོགས་པ་ཙམ་རྡོག་བརྒྱ་དང་བརྒྱད་ཡོད་ཀྱི་ཕྲེང་བ་མུ་མེན་གྱི་རྒྱན་ལྡན་གཅིག་དེ་ལས་ཆུང་ཙམ་རྡོག་བརྒྱ་
དང་བརྒྱད་ཡོད་ངོ་བཞི། ཡང་བྱུ་རུ་སྲན་སྦོས་ཙམ་གྱི་བརྒྱ་ཕྲེང་ངོ་བཅུ་གཉིས། བྱུ་རུ་དཀར་པོ་རྡོག་བརྒྱ་དང་བརྒྱད་ཡོད་ཀྱི་ཕྲེང་བ་བྱུ་རུ་དང་གསེར་ལ་སོགས་པའི་རྒྱན་དང་བཅས་པ་དང། རྡོག་དགུ་བཅུ་གོ་གཉིས་ཡོད་པའི་ཕྲེང་བ། ཡང་རྡོག་བརྒྱ་དང་
ཉི་ཤུ་རྩ་དགུ་ཡོད་པ་དངུལ་གྱི་རྒྱན་ཅན། སྤོས་ཤེལ་ཁམ་བུ་ཙམ་ངོ་བརྒྱ་དང་བརྒྱད་ཡོད་ཀྱི་ཕྲེང་བ་གཡུའི་རྒྱན་ལྡན་ཞིག་ལ་སོགས་པ་དང་སྦོས་ཤེལ་གྱི་འཕྲེང་བ་འགའ་ཞིག་དང། མུ་མེན་མངའ་ཁམ་ཙམ་རྡོག་བརྒྱ་དང་བརྒྱད་ཀྱི་ཕྲེང་བ་བྱུ་རུས་བརྒྱན་
པ་དང། སྤོས་ཤེལ་དང་བྱུ་རུའི་རྒྱན་ཡོང་ཀྱི་བརྒྱ་ཕྲེང་གཉིས། གཡུ་དང་དྭངས་ཤེལ་དང་ལས་རབ་འབྱམས་སྣ་ཚོགས་ལ་ཤིས་པའི་ཤིང་དང་འབྲས་བུ་དང་སྨན་འདམ་གྱི་རིལ་བུ་སོགས་སྣ་ཚོགས་པའི་ཕྲེང་བ་ཁྱད་དུ་མཚར་བ། རིན་པོ་ཆེ་སྣ་ཚོགས་པའི་
རང་བཞིན་ལས་བསྒྲུབས་པའི་རྒྱན་གྱི་ཁྱད་པར་འགའ་ཞིག་གཡོས་མངག་ཕུན་སུམ་ཚོགས་པའི་ཟས་ཀྱིས་གང་བའི་སྒམ་གསུམ། ལྷོ་བྲག་མར་བའི་ཇ་ལྟིར་རག་ཤན་མ་གཅིག་གཡང་ཊིའུ་ལས་བྱས་པའི་ཇ་སྣོད་བོད་ཀྱི་རཱ་ཇཱས་ལོངས་སྤྱད་པ་
གཅིག་རིན་ཆེན་གཉིས་པའི་ཡོལ་གོ་ཞིག་དང། དྭངས་ཤེལ་དཀར་པོའི་ཡོལ་གོ་གསུམ། སྔོན་པོ་ལྗང་གུ་སེར་པོ་བཅས་སོ་སོ་ནས་ངོ་རེ། མ་ཎ་ཧོ་ལས་གྲུབ་པའི་སྡེར་མ་གྲུ་བཞི་གཅིག་ཤེལ་དཀར་གྱི་ཕོར་པ་གཅིག་ཟས་རོ་ལྡན་དུ་བྱེད་པའི་རྫས་

[037B] དཀར་ཡོལ། གླ་གོར་གྱི་ལྦ་པ། རྒྱ་ཤིང་རྣམས་ལས་གྲུབ་པའི་ཟས་སྣང་རེ། ཌི་ལིའི་ཡུལ་གྱི་ཕོར་བ་རྩི་དང་བཅས་པ། རག་གི་ཡོལ་གོ་རྩ་བསྒྲིགས་ལྗོན་སྒྲོམ་གཅིག་སྟོད་ཧོར་བྱི་དབྱད་པ་རྩ་གྲི་གཟུགས་གཅིག་
འཇའ་རྩེད་མོའི་ཤེལ་མཁྱིད་གང་པ་གཅིག་དང་ཡང་གཅིག་ཨུ་རུ་སུའི་འཇའ་ཤེལ་མཐོ་གང་ཡོད་པ་སྦུས་ལེགས་གཅིག་ནམ་མཁའི་མེ་ལོང་དང་སྒོང་ཆེ་ཕྱོགས་ཙམ་གཅིག་ལིའི་རྒྱ་ལོང་གཅིག་མུ་ཏིག་ལྗོན་ཤིང་གི་སྡོང་པོ་གཉིས། དངུལ་གྱི་ལྡོང་
མོ༑ གོང་མ་ཆེན་པོས་ཕུལ་བའི་སྦྱན་ཤེལ་ཚིགས་པ་བདུན་པ་ཁྱད་མཚར་གཅིག་བ་སོ་ལས་གྲུབ་པའི་ས་ཡང་གི་ཤེལ་མིག་ཨུ་རུ་སུའི་ཤེལ་མིག་ཁ་ཆུལ་གྱི་ཤེལ་སྒོ་ཆེ་ཆུང་གཉིས། རྒྱ་ཤིང་གི་སྟེགས་བུ་རྩི་ལེགས་པ་ཞིག་དང་ཧོ་ཡེའི་གསོལ་ཅོག་རྙིང་
མ་གཡང་ཅན་ཆེ་བ་གཅིག་མེ་ཤེལ་གྱི་མེ་ལོང་དངུལ་གྱི་མཐའ་སྐོར་བཅས་ཁྱད་མཚར་བ། བྱུ་རུའི་རྒྱ་ལག་དཔངས་སོར་དྲུག་པ་ཞིག་ལ་སོགས་པ་གསུམ། ཁྱིམ་བདག་འབྱོར་པ་ཅན་པོ་མོ་རྣམས་ཀྱི་གཙུག་དང་རྣ་བ་ལ་སོགས་པའི་རྒྱན་རིན་པོ་ཆེ་སྣ་ཚོགས་ལས་
གྲུབ་པ་བརྗོད་པར་མི་ནུས་པའི་ཚོགས། སྟག་གཟིག་རྒྱལ་བོའི་ཡུལ་གྱི་དངུལ་ལས་གྲུབ་པའི་ཆུ་ཆོད་ལྟ་བྱེད། བྱང་ཆུབ་ཤིང་གི་ལོ་མ་ལས་གྲུབ་པའི་བསིལ་ཡབ་པད་འདབ་གཟུགས་ཁྱད་མཚར་དང། རྨ་བྱའི་སྒྲོ་མདོངས་གཟུགས་ཁྱད་མཚར། སི་པང་གི་ཤིང་
དབྱད་རྩི་འབག་འཕྲུལ་ཁ་སྣེ་མངས་ཁྱད་མཚར། དངུལ་ལས་གྲུབ་པའི་ཉེ་བར་མཁོ་བའི་ཡོ་བྱད་སྣ་ཚོགས་བཟོ་བཀོད་ཁྱད་དུ་མཚར་བ་གསེར་ཤེལ་གྱི་སྒྲོམ་ཅན་ཙནྡན་དམར་བོའི་སྣོད་དང་བཅས་པ། མཎ་ཧོའི་ཐུར་མ་དཀྱུས་སུ་མཐོ་གང་ཙམ་ཡོད་པ་ཆ་ལ་

[038A]༄༅། །འཇུག་སྣོད་སྒམ་ཆུང་གོས་གཏུམས་དང་བཅས་པ། ཉ་ལྕིབས་ཀྱི་སྐྱོགས་ཆེ་ཆུང་གཉིས་དང་ཉ་ལྕིབས་ཀྱི་སྒམ་བརྒྱད་བཞོགས་མ་བཅུད་ཀྱིས་ཁེངས་པ། བ་སོའི་སྒམ་ཆུང་གྲུ་བཞི་རྐོས་མ། རྒྱ་སེར་གྱི་བཟོ་བོས་བསྒྲུབས་པའི་གླེགས་ཐག་གསེར་
སྐུད་མ། རྒྱ་སེར་དང་ཨོ་རོད་སོགས་ཀྱི་སྐྲ་གྲི་ལ་སོགས་པ་ངོ་མཚར་བ་སྣོད་དང་བཅས་པ། བླུག་ཤེལ་སྒོང་གཟུགས་ཡུལ་སྣང་སྣ་ཚོགས་འཆར་བ་གསུམ། འབྱར་བར་བྱེད་པའི་རྫས་གསུམ། གཡང་ཊིའི་ཧུག་ཐ་ཁ་ཆེ་ཆུང་གསུམ། གཡང་ཊིའི་ཐམ་ཁ་སྟག་
མགོ་མ་གྲུ་བཞི་ཆེ་བ་གཅིག་གཡང་ཊིའི་བ་ཏུང་སྣོད༑ ཧོར་དཀར་ཡུ་རིངས་གཉིས་སོ་སོར་སྣོད་ཤུབས་བཅས་ཆ་འགྲིག་རེ། ཐེག་ཆེན་གན་དཀར་རག་སྟེགས་མ་བཅུད་ཀྱིས་ཁེངས་པ། ཐོར་ཁོད་ཨཱ་ཡུ་ཥེའི་གསལ་མེའི་སྣོད་རག་ལས་གྲུབ་པ་མི་དང་པདྨ་
སོགས་ཀྱི་སྟེགས་ཡོད་བཟོ་བཀོད་ཁྱད་མཚར། རྒྱ་ཤིང་ལས་གྲུབ་པའི་གཉིས་འཐུང་དབང་པོའི་གཟུགས་ཙནྡན་དམར་བོའི་ཁྲི་སྟེགས་ཅན་རྒྱན་དང་སྒ་སྲབ་ཀྱིས་མཛེས་བའི་སྟེགས་སུ་བཟོ་བཀོད་ལེགས་པའི་བུམ་པ་རྩི་ཚོན་གྱི་རི་མོས་ཕྱུག་པ་ཆ་གཅིག་རྒྱ་མགྲོན་
དང་བྱུ་རུ་གཟི་ཁྲ་ཤེལ་སྦུར་ལེན་ལ་སོགས་པ་སྣ་ཚོགས། གན་གོས་དཀར་པོའི་ན་བཟའ་དང། རྟ་མཆོག་གི་སྟེང་དུ་སྐྱེས་བུ་གནས་པར་བྱེད་པའི་ཡོ་བྱད་གཉིས། རྒྱ་གར་གྱི་ཀོ་ལན་ཅ། ཚ་ལས་གྲུབ་པའི་རི་རབ་དང་དུང་དཀར་གཟུགས། ཤེལ་དང་དཀར་ཡལ་
བལ་ལི་རྣམས་ཀྱི་མེ་དམ། དྭངས་ཤེལ་དཀར་པོ་དང་རྒྱ་རག་གི་སྤོས་ཕོར། གོས་བཟང་པོ་ལས་གྲུབ་པའི་འཇུག་སྣོད་སྣ་ཚོགས། སྨན་ཤམ་དང་མང་ལྷུག་ལ་སོགས་པ་གོས་ཆེན་དང་དར་སྣ་མང་བ་ཁ་དོག་སྣ་ཚོགས་ཡུལ་གྲུ་མཐའ་ཡས་པ་ནས་འོངས་པ་དང། ཐོག་

[038B] རས་ཀྱི་རིགས་མང་བ་དང། ཝ་དང་སྦུ་ལ་ཁ། དབྱི་གཡང་ལ་སོགས་པའི་སྲོག་ཆགས་ཀྱི་པགས་པ་རང་བྱུང་གི་དབྱིབས་དང་བཅས་པ། པགས་བསེ་ཚོན་ཁྲ་ཅན། སྦུ་ཧར་རྣམས་དང་བོད་སོག་པོ་
རྒྱལ་སོགས་བའི་ཡུལ་གྱི་ཡོ་བྱད་ཆ་འགྲིག་ཤེལ་ཀར་བྱེ་ཀར་ལ་སོགས་བ་ཤིང་ལས་བྱུང་བའི་བཅུད་དང། བཏབ་པའི་འབྲུ་རིགས་དང་ཚོན་དང་དྲི་བཟང་སྨན་ལ་སོགས་པའི་ལྟང་ཙེ་སྟེ། མདོར་ན་ལྷ་མིའི་འདོད་ཡོན་མ་ཚང་བ་མེད་པས་ཕྱུར་བུར་གཏམས་ཤིང་
རྣམ་པར་དག་པའི་བྱ་བས་བསྒྲུབས་ཏེ་ཁྲུམས་ཟླའི་ཚེས་བཅུ་བཞི་ཕན་ཆད་ལ་ལེགས་པར་གྲུབ་ནས། མཆོད་སྡོང་ཆེན་པོའི་གསེར་སོགས་ཕྱི་རོལ་གྱི་ཆ་རྣམས་བསྒྲུབས་ཤིང། དེ་ཡང་མཆོད་སྡོང་ཆེན་པོའི་ས་འཇིན་དང་ཐེམ་སྐས་དང་པོ་ནས་བཟུང་བད་ཆེན་གྱི་
གཞུང་མཐུར་ཚིགས་བཀག་ཟུར་བཀག་ཁྲི་འདེགས་བཅས་བར་གླང་པོ། རྟ་མཆོག་གཙུག་ཕུད་ཅན། ག་རུ་ཌ་ལྕགས་སྲེག་གི་མེ་ཅན། ཆུ་འཛིན། མེ་ཏོག་སོགས་ཀྱི་རྣམ་འགྱུར་སྣ་ཚོགས་འཕུལ་ལྷོངས་ཆེ་བའི་སྟེགས་དང། བར་མཚམས་རྣམས་སུ་གྲུ་གཅལ་
དུ་བསྒྲིགས་པའི་འཁོར་ལོ་ཆེ་བ་གཅིག་ནོར་བུ་བྱི་ལའི་མིག་འདྲ་བ་ཆེ་བ་ཁམ་ཚིག་ཙམ་ནས་ཆུང་བ་རྒྱ་སྲན་ཙམ་གྱི་བར་ངོ་གསུམ། པདྨ་རཱ་ག་ཆེ་ཆུང་གོང་དང་འདྲ་བ་ངོ་བརྒྱད། མར་གང་ཆེ་བ་རྒྱ་སྟར་ནས་ཆུང་བ་ཁམ་ཚིག་ཙམ་གྱི་བར་ངོ་དྲུག་སུ་གནྡྷི་ཆེ་ཆུང་
གོང་འདྲ་བཅུ་བདུན། ཀ་ཀེ་རུ་ཁམ་ཚིག་ཙམ་ངོ་བཅུ་གཉིས། ནཱི་ལ་ཆེ་ལི་ཆེ་བརྒྱ་སྟར་ནས་ཆུང་བ་ཁམ་ཚིག་ཙམ་གྱི་བར་ངོ་དྲུག་ནལ་ཆེ་བ་ཁམ་བུ་ནས་རྒྱ་སྲན་ཙམ་གྱི་བར་ངོ་སུམ་ཅུ་སོ་བརྒྱད། དྲུག་གཡུ་དཀར་དམར་གྱིས་སྤྲས་པའི་གསེར་ག་ཆེ་བ་བཞི། དྲུག་

[039A]༄༅། །གཡུའི་བད་ཚོམས་སྒོར་མོ་ལྔ་བཅུད་བཞི་དང། བར་གཡུའི་པད་ཚོམས་སྒོར་མོ་བཅོ་བརྒྱད། དྲུག་གཡུ་ནོར་གཟུགས་ཀྱི་ཕྲ་ཚོམས་ཅན་ངོ་སུམ་ཅུ་སོ་ལྔ་དང། བར་གཡུ་ནོར་གཟུགས་ཀྱི་ཕྲ་ཚོམས་ཅན་སུམ་ཅུ་སོ་གསུམ། དྲུག་
གཡུ་དཀར་དམར་ཤས་ཆེ་བའི་པང་འདབ་ཉེར་དྲུག་ཨ་ཙར་པད་ཧྲིལ་ངོ་བདུན། སོག་རྣ་ཆེ་ཆུང་ངོ་དྲུག་སོག་སྒོར་ཆེ་བ་གཉིས། དྲུག་གཡུ་ཤས་ཆེ་བའི་དཔྲལ་མཚར་གྱི་དཀྱིལ་མཚོ་ངོ་དྲུག་ཅུ་རེ་གཉིས། དྲུག་གཡུ་དཀར་དམར་ཤས་ཆེ་བའི་དཔྲལ་
གཡུ་སུམ་ཅུ་སོ་གསུམ། དྲུག་གཡུའི་གཙུག་གཡུ་ཆེ་བ་ཁ་སུརྤ་ཎི་ནས་ཆི་བ་ཁ་ཙམ་གྱི་བར་ལྔ་བཅུ་ང་བདུན། བར་གཡུའི་གཙུག་གཡུ་ཆེ་ཆུང་གོང་འདྲ་ཉི་ཤུ་རྩ་བརྒྱད། དྲུག་གཡུ་ཤས་ཆེ་བའི་སྒྲོག་ལུའི་འཛོམ་བཀག་ཨ་ལུང་དང་བཅས་པ་བཅུ། གསེར་
བཅིངས་ཀྱི་སྤྱི་ཁེབས་ཕྲ་ལྡན་གཅིག་དང་དངུལ་གྱི་སྦྱི་ཁེབས་ཕྲ་ལྡན་གཉིས། གཡུ་དྲུག་དཀར་དང་སྒོད་ཙམ་རྡོག་གཅིག་དང་སྟར་རློན་ཙམ་རྡོག་གཅིག་ཁམ་བུ་ཙམ་གྱི་བུམ་གཟུགས་བཞི། གཡུ་དྲུག་གཏོགས་ཆེ་བ་བྱ་སྒོང་ཙམ་ནས་ཁམ་བུ་ཙམ་
གྱི་བར་ངོ་ལྔ། བར་གཡུ་ཆེ་བ་སྟར་རློན་ནས་ཆུད་བ་ཁམ་བུ་ཙམ་གྱི་བར་ངོ་བཅོ་བརྒྱད་དང། ཆེ་བ་ཁམ་བུ་ནས་ཆུང་བ་རྒྱ་སྲན་ཙམ་གྱི་བར་ངོ་བརྒྱ་དང་དྲུག་སྤང་གཡུ་ཆེ་ཆུང་ངོ་ཉིས་བརྒྱ་དང་བདུན་ཅུ་དོན་བརྒྱད། མུ་ཏིག་ཆེ་བ་སྟར་ཁ་ནས་ཆུང་བ་ཚིབ་
ཁ་ཙམ་གྱི་བར་སུམ་ཅུ་སོ་གསུམ། ཆུང་བ་ཁམ་བུ་ནས་ཁམ་ཚིག་ཙམ་གྱི་བར་ངོ་ཉེར་གཉིས། མུ་ཏིག་རྒྱ་སྲན་ནས་སྲན་ཆུང་ཙམ་གྱི་བར་ཆིག་སྟོང་སུམ་བརྒྱ་ལྔ་བཅུད་དགུ་བྱུ་རུ་ཆེ་བ་ཁམ་རློན་ནས་ཁམ་སྐམ་ཙམ་གྱི་བར་ཉིས་བརྒྱ་དང་བདུན་དུ་དོན་བརྒྱད་

[039B] དཀར་པོ་ཁམ་བུ་ཙམ་རྡོག་དྲུག་གཡུ་བྱུ་རུ་སྤོས་ཤེལ་མུ་མེན་བཅས་ཀྱི་ནོར་བུ་ཆ་བདུན་ངོ་བཅུ་བདུན་དང་ནར་སྟབས་ངོ་བཅུ་གཉིས། ཁ་ཆེ་སྦོས་ཤེལ་འབྲུག་སྒོང་ཙམ་བཅུ་གཉིས་
ཆེ་བ་ངང་སྒོང་ནས་ཆུད་བ་བྱ་སྒོང་ཙམ་གྱི་བར་ངོ་ཉིས་བརྒྱ་བཞི་བཅུ་ཞེ་དགུ་ཁམ་རློན་ནས་ཁམ་སྐམ་ཙམ་གྱི་བར་ངོ་སུམ་བརྒྱ་སུམ་ཅུ་སོ་བདུན། མུ་མེན་ཆེ་བ་ཁམ་བུ་ནས་ཁམ་ཚིག་ཙམ་གྱི་བར་སུམ་བརྒྱ་བཞི་བཅུ་ཞེ་ལྔ་དང་གྲུ་བཞི་ནར་སྟབས་ཅན་གཉིས་
བབ་གཟུགས་དྲུག་བཅོས་བུ་པད་རཱ་ག་ཆེ་བ་ཁམ་བུ་ནས་ཆུང་བརྒྱ་སྲན་ཙམ་གྱི་བར་ངོ་དགུ་བཅུ་གོ་གཉིས། འབྱིག་གྲུ་བཞི་ནར་སྟབས་ཅན་ངོ་བརྒྱད། བླུག་ཤེལ་ཚོས་ཁ་སྣ་ཚོགས་གྲུ་བཞི་བཞི་བཅུ་ཞེ་དགུ་སྒྱུར་ཤེལ་ཆེ་བ་དང་སྒོང་ནས་ཆུད་བ་བྱ་སྒོང་ཙམ་གྱི་
བར་ཚོས་ཁ་སྣ་ཚོགས་ངོ་སུམ་བརྒྱ་དང་བརྒྱད། བླུག་ཤེལ་གསེར་འདྲེས་ཅན་ཁམ་རློན་ཙམ་ངོ་བརྒྱད། མ་ཎ་ཧོ་ཁམ་བུ་ནས་ཁམ་ཚིག་ཙམ་གྱི་བར་ངོ་ཉི་ཤུ་རྩ་བརྒྱད། མཆོད་ཆེ་ཆུང་གོང་འདྲ་ངོ་བརྒྱ་དང་བརྒྱད་ཅུ་གྱ་དགུ་རྡོ་རིགས་ནོར་བུའི་གྲས་ཁམ་བུ་ཙམ་
གཉིས། དྭངས་ཤེལ་མེ་ཏོག་རིས་ཅན་བཅོ་ལྔ། དྭངས་ཤེལ་མངའ་ཁམ་བཅུ་དྲུག་དང་བུམ་གཟུགས་གཉིས། གཡང་ཊི་རྐོས་མ་ལེབ་ཆགས་ངོ་ཉི་ཤུ་རྩ་གཅིག་དད་མངའ་ཁམ་ཙམ་ངོ་ལྔ་བརྒྱ་དང་དགུ་བཅུ་གོ་དགུ་གཡང་ཊིའུ་ཡོ་ཡེ་གཉིས། གུ་གུ་ཤ་མངའ་
ཁམ་ཙམ་གཅིག་ཉ་ལྕིབས་ཀྱི་རྒྱ་ཡིག་གཟུགས་དགུ་དང་ནོར་འབར་གཟུགས་བཅུ། ཉ་ལྕིབས་ཀྱི་མཆེ་བ་བརྒྱད། ཉ་ལྕིབས་ཀྱི་དུང་གཟུགས་གཅིག་གསེར་ལྗང་ལས་གྲུབ་པའི་སྐེ་རྒྱན་ཕྲ་ལྡན་སོག་མོའི་ལུགས་བཞི་དང། སྐྲ་ཤུགས་མུ་ཏིག་བྱུ་རུའི་

[040A]༄༅། །ཕྲ་ལྡན་གཉིས། གསེར་ལྗང་གི་ནོར་གཞོད་རིན་པོ་ཆེས་གང་བ་གཉིས། རིན་པོ་ཆེའི་མདའ་མུ་མེན་གྱི་གཏོར་གདུགས་ཅན་གཅིག་རིན་པོ་ཆེ་སྣ་སོགས་མདངས་བསྡེབས་ཀྱི་སྒྲོ་གདུགས་གཅིག་ཉ་ལྕིབས་ལས་གྲུབ་པའི་ཟླ་
གཟུགས་གཉིས་རྣམས་ཀྱིས་ངོ་མཚར་བར་སྦྲས་ཤིང། རྨང་དགེ་བང་རིམ་དང་པོ་གཉིས་པ་གསུམ་པ་བཞི་པ་བཅས་ཀྱི་གཞུང་མཐུར་ཚིགས་རྒྱན་ཟུར་བཀག་རྣམས་ཨོ་ལོད་མེ་ཏོག་ལོ་ཁུག་སོགས་འཕུལ་ལྷོངས་ཅན་གྱི་སྟེགས་དང་བར་མཚམས་
རྣམས་སུ་རིན་པོ་ཆེ་བཻ་ཌཱུརྱ་སེར་པོ་ཁམ་ཚིག་ཙམ་གཅིག་ལིག་བུ་མིག་གོང་འདྲ་གཉིས། པདྨ་རཱ་ག་ཆེ་བ་ཁམ་ཚིག་ནས་ཆུང་བ་སྲན་གཤགས་ཙམ་གྱི་བར་ངོ་བཅུ་གཅིག་སུ་གནྡྷི་ཆེ་བ་ཁམ་བུ་ནས་ཆུང་བ་རྒྱ་སྲན་ཙམ་གྱི་བར་བཞི་བཅུ་ཞེ་ལྔ། ཀེ་ཀེ་
རུ་ཁམ་ཚིག་ཙམ་བཞི། ནལ་ཆེ་བ་ཁམ་བུ་ནས་ཆུང་བ་རྒྱ་སྲན་ཙམ་གྱི་བར་ངོ་སུམ་ཅུ་སོ་དགུ་གསེར་ག་དྲུག་གཡུའི་ཁྲ་ལྡན་ཆེ་བ་ལྔ། དྲུག་གཡུའི་པད་ཚོམས་སྒོར་མོ་བཅུ་གཅིག་དང་བར་གཡུའི་པད་ཚོམས་སྒོར་མོ་བཅུ་དགུ་དྲུག་གཡུ་
ཤས་ཆེ་བའི་ནོར་གཟུགས་བདུན་ཅུ་དོན་གཉིས། དྲུག་གཡུའི་པད་འདབ་ངོ་བཅུ་གཅིག་དང་དྲུག་གཏོགས་ཀྱི་པད་འདབ་བདུན། དྲུག་གཡུ་ཤས་ཆེ་བའི་ཨ་ཙར་པད་ཧྲིལ་དྲུག་དྲུག་གཡུ་ཤས་ཆེ་བའི་སོག་རྣ་བརྒྱད་དང་སོག་སྒོར་བཅུ་
དྲུག་གཡུ་ཤས་ཆེ་བའི་དཔྲལ་མཚར་གྱི་དཀྱིལ་མཚོ་བཅུ་གསུམ། དྲུག་གཡུ་དཀར་དམར་དང་དྲུག་གཏོགས་ཀྱི་དཔྲལ་གཡུ་ཆེ་ཆུང་སུམ་ཅུ་སོ་བདུན། དྲུག་གཡུ་དཀར་དམར་གྱི་གཙུག་གཡུ་ངོ་སུམ་ཅུ་ཐམ་པ། དྲུག་གཏོགས་ཀྱི་གཙུག་

[040B]དྲུག་གཡུ་དཀར་དམར་གྱི་ཕྲ་ལྡན་སྒྲོག་ལུའི་ཨ་ལུང་བཅུ། དངུལ་གྱི་སྦྱི་ཁེབས་གཡུ་ཕྲ་ཅན་གཅིག་གསེར་ཡང་གི་གྲྭ་བཀག་གཡུ་ཕྲ་ཅན་ཆེ་ཆུང་བཅུ་དྲུག་རྒྱ་བཟོའི་སྒོ་ཁྱིམ་གཟུགས་གཡུ་ཕྲ་ཅན་གཉིས། དྲུག་
གཡུ་ཆེ་བ་བྱ་སྒོང་ནས་རྒྱ་སྟར་ཙམ་གྱི་བར་ངོ་སུམ་ཅུ་དང་མངའ་རིས་ཁམ་བུ་ཙམ་ངོ་དྲུག་བར་གཡུ་སྟར་རློན་ནས་ཆུང་བ་ཆི་པ། བ་ཙམ་ཡན་སུམ་ཅུ་དང་ཁམ་བུ་ནས་ཁམ་ཚིག་ཙམ་གྱི་བར་ངོ་ལྔ་བཅུ་ང་བརྒྱད། སྤང་གཡུ་ཆེ་ཆུང་ངོ་བརྒྱ་དང་སུམ་ཅུ་སོ་
བཞི༑ མུ་ཏིག་ཆེ་བ་སྟར་ཁ་ནས་ཆུང་བ་ཆི་བ་ཁ་ཙམ་ཡན་ངོ་དྲུག་ཅུ་རེ་དགུ་དང་ཁམ་བུ་ནས་ཁམ་ཚིག་ཙམ་གྱི་བར་ངོ་བརྒྱད་ཅུ་གྱ་དྲུག་མུ་ཏིག་ཆེ་བ་རྒྱ་སྲན་ནས་སྲན་ཆུང་ཙམ་གྱི་བར་ངོ་བདུན་སྟོང་བདུན་བརྒྱ་བདུན་ཅུ་དོན་བཞི། བྱུ་རུ་དང་སྒོང་
ཙམ་གཅིག་དང་ཆེ་བ་ཁམ་རློན་ནས་ཆུང་བ་ཁམ་བུ་ཙམ་གྱི་བར་དོ་ལྔ་བརྒྱ་དང་ལྔ་བཅུ་ང་བརྒྱད། བྱུ་རུ་ཁམ་ཚིག་ནས་རྒྱ་སྲན་ཙམ་ཡན་དྲུག་བརྒྱ་དང་སུམ་ཅུ་སོ་བདུན། སྤོས་ཤེལ་ཆེ་བ་འབྲུག་སྒོང་ཙམ་ངོ་སུམ་ཅུ་སོ་དགུ་དང། ངང་སྒོང་ཙམ་སུམ་་ཅུ་སོ་གཉིས། སྟར་རློན་ཙམ་རྡོག་བདུན་ཅུ། ཁམ་རློན་ཙམ་ནས་ཁམ་བུ་ཙམ་གྱི་བར་ངོ་ཉིས་བརྒྱ་དང་དྲུག་ཅུ་རེ་གཉིས། སྦོས་ཤེལ་རྐོས་མ་གཉིས། མུ་མེན་ཁམ་བུ་ནས་ཁམ་ཚིག་ཙམ་གྱི་བར་ངོ་བརྒྱ་དང་དགུ་བཅུ་གོ་བཞི་དང་བབ་གཟུགས་བཞི་
རྒྱ་སེར་པོའི་ཡུལ་གྱི་བླུག་ཤེལ་གྲུ་བཞི་བརྒྱད། བླུག་ཤེལ་ཚོས་ཁ་སྣ་ཚོགས་ཉི་ཤུ་རྩ་གཅིག་སྒྱུར་ཤེལ་ཆེ་བ་ངང་སྒོཨ་དང་སྒོང་ནས་ཆུང་བ་སྟར་རློན་ཙམ་གྱི་བར་ངོ་ཉིས་བརྒྱ་དང་ལྔ་བཅུ་ང་གསུམ། བླུག་ཤེལ་གསེར་འདྲེས་ཡོད་པ་ཁམ་བུ་ཙམ་དགུ་བཅུ་གོ་

[041A]༄༅། །དགུ་མ་ཎ་ཧོ་ཆེ་ཆུང་གོང་འདྲ་ལྔ་བཅུ་ང་བཞི། མཆོང་ཆེ་ཆུང་གོང་འདྲ་ཉིས་བརྒྱ་དང་ལྔ་བཅུ་ང་གསུམ། དྭངས་ཤེལ་མངའ་རིས་ཁམ་བུ་ཙམ་ངོ་ཉིས་བརྒྱ་དང་བཅོ་ལྔ། གཡང་ཊི་རྐོས་མ་ལེབ་གཟུགས་དེ་བཅོ་བརྒྱད་དང། གཡང་
ཊི་རྡོག་མངའ་ཁམ་ཙམ་ངོ་བརྒྱ་དང་བརྒྱད་ཅུ་གྱ་དགུ་གུ་གུ་ཤ་ཆེ་ཆུང་གོང་འདྲ་དོ་དྲུག་ཅུ་རེ་བརྒྱད། ཉ་ལྕིབས་དུང་གཟུགས་གཅིག་གསེར་ཟངས་ལས་གྲུབ་པའི་གནོད་སྦྱིན་སྟོབས་པོ་ཆེ་ཉམས་འགྱུར་གྱིས་སྒེག་པ་ལག་ན་རིན་པོ་ཆེས་གང་བའི་
གཞོང་པ་ཐོགས་ཏེ་འཕྲུལ་ཟམ་འཇིན་རྟེན་གྱི་གདན་ལ་བཞུགས་པ་གཉིས་རྣམས་དང། བུམ་གདན་པད་ཤུན་ཉིས་བརྩེགས་སྨད་བཅིངས་དང་སྐེད་བཅིངས་ཀྱི་གཞུང་མཐུར་ཚིགས་རྒྱན་སོགས་ལོ་ཁུག་མེ་ཏོག་སོགས་ཀྱི་འཕུལ་ལྷོངས་ཆེ་པའི་ཐོག་
དང་བུམ་སྟེང་དྲ་བ་དྲ་ཕྱེད་རྣམས་སུ་དུང་དཀར་གཡས་སུ་འཁྱིལ་བའི་དུང་ཁ་དང་དུང་གཤོག་གསེར་ལྗང་ཐོག་དྲུག་གཡུའི་ཕྲ་ཚོམས་ཀྱིས་ཕྱུག་པར་གཡུ་དང་བྱུ་རུ་ཉ་ལྕེབས་བཅས་ཁྲ་སྤེལ་གྱི་དར་དཔྱངས་གཅིག་ནལ་ཁམ་བུ་ཙམ་རྡོག་གཉིས། དྲུག་
གཡུའི་པད་ཚོ་མས་སྒོར་མོ་སུམ་ཅུ་དང་བར་གཡུའི་པད་ཚོམས་སྒོར་མོ་སུམ་ཅུ། དྲུག་གཡུ་ཤས་ཆེ་བའི་ནོར་གཟུགས་བདུན་ཅུ་དོན་དགུ་སོག་རྣ་ཆེ་བ་བཞི། དྲུག་གཡུའི་དཔྲལ་མཚར་གྱི་དཀྱིལ་མཚོ་ཆེ་བ་གཉིས་དང་དྲུག་གཡུའི་གཙུག་གཡུ་ཆེ་བ་ཉི་
ཤུ་རྩ་བཞི། བར་གཡུ་གདོང་གཙང་གི་སྒྲོག་ལུའི་ཨ་ལུང་བཞི། དྲུག་གཡུ་ཁམ་རློན་ཙམ་གཉིས་དང་མངའ་ཁམ་ཙམ་གཉིས། བར་གཡུ་སྟར་རློན་ཙམ་རྡོག་བཅུ་དྲུག་དང་ཆི་པ་ཁ་ཙམ་བཞི་བཅུ་ཞེ་གསུམ། སྦང་གཡུ་ཆེ་ཆུང་བཅུ་དྲུག་མུ་ཏིག་ཆིག་

[041B] མུ་ཏིག་ཆེ་བརྒྱ་སྲན་ནས་ཆུང་བ་སྲན་མ་ཙམ་གྱི་བར་ངོ་བདུན་སྟོན་གཉིས་བརྒྱ་དང་ལྔ། བྱུ་རུ་ཁམ་རློན་ཆུང་བ་ཙམ་ཉི་ཤུ་རྩ་གསུམ་དང་ཁམ་བུ་ནས་ཁམ་ཚིག་ཙམ་གྱི་བར་དྲུག་སྟོང་བདུན་བརྒྱ་དགུ་བཅུ་གོ་དགུ་དང་བྱུ་རུ་དཀར་བོ་ཁམ་བུ་ཙམ་
བཞི༑ ཁ་ཆེ་སྤོས་ཤེལ་ཆེ་བ་དང་སྒོང་ནས་སྟར་རློན་ཙམ་གྱི་བར་སུམ་ཅུ་དང་ཁམ་རློན་ནས་མངའ་ཁམ་ཙམ་གྱི་བར་བཞི་སྟོང་དྲུག་བརྒྱ་བརྒྱད་ཅུ་གྱ་བརྒྱད། མུ་མེན་ཆེ་ཆུང་གོང་འདྲ་དོ་དྲུག་སྟོང་སུམ་བརྒྱ་དང་དགུ་ཉ་ལྕིབས་ཁམ་བུ་ཙམ་རྡོག་དྲུག་བླུག་
ཤེལ་ཚོས་ཁ་སྣ་ཚོགས་ཁམ་བུ་ཙམ་ངོ་བཞི་བཅུ་ཞེ་བདུན། སྒྱུར་ཤེལ་ཆེ་བ་དང་སྒོང་ནས་བྱ་སྒོང་ཙམ་གྱི་བར་ངོ་བརྒྱ་དང་བཞི། བླུག་ཤེལ་ཧྲིལ་མོ་ཁམ་བུ་ཙམ་ཉི་ཤུ་རྩ་གཉིས་དང་དྭངས་ཤེལ་ཆེ་ཆུང་གོང་འདྲ་རྡོག་བཅུ་གཉིས། མ་ཎ་ཧོ་ཆེ་
ཆུང་གོར་འདྲ་ངོ་བཅུ་གསུམ། མཆོང་ཆེ་ཆུང་གོང་འདྲ་གསུམ། གཡང་ཊི་ཆེ་ཆུང་གོང་འདྲ་ངོ་དྲུག་ཅུ་རེ་གསུམ་དང་ལེབ་གཟུགས་རྐོས་མ་གཉིས། དུང་དཀར་ཁམ་བུ་ཙམ་རྡོག་ལྔ། གསེར་གྱི་གའུ་ཕྲ་ལྡན་བཞི་རྣམས་དང། སྒོ་ཁྱིམ་གྱི་སྒོ་རྒྱན་སྒོ་བཀག་
དྲ་མིག་ནང་མཚམས་རི་ལྡེབས་དང་མ་ཐེམ་བཅས་པར་གཉིས་འཐུང། རྣམ་གནོན། ཤྭ་ར་ཎ། མི་ཆུང། ཆུ་སྲིན། གདེངས་ཅན། མཁའ་ལྡིང། ནོར་འཇིན་པ་ཏྲ། པད་ཤུན། ཨོ་ལོང་མེ་ཏོག་སོགས་ཀྱི་འཕུལ་ལྷོངས་ཆེ་བའི་སྟེང་དང་བར་མཚམས་
བཅས་པར་བཀའ་དྲིན་འཁོར་མྠའམ་མཆིས་པ་རྡོ་རྗེ་འཆང་ཆེན་པོ་རིགས་ཀུན་ཁྱབ་བདག་མཆོག་དེ་ཉིད་ཀྱི་སྐུ་ལ་ལན་མངས་མནབས་པའི་ལོངས་སྤྱོད་རྫོགས་སྐུའི་སྐ་རྒྱན་བྱིན་ཅན། དབུ་རྒྱན། པྲོག་ཞུ། སྙན་རྒྱན། མགུལ་རྒྱན། ཕྱག་ཞབས་ཀྱི་

[042A]༄༅། །གདུ་པུ། འོག་པག་སོགས་ཆ་ཚང་གི་གདན་གཞི་གསེར་ལྗང་པད་འཕུལ་ཅན་གྱི་ཐོག་རིན་པོ་ཆེ་རིན་ཐང་དང་བྲལ་བའི་ཕྲ་རྒྱན་གྱིས་གཏམས་པ་རྣམས་བཞུགས་སུ་གསོལ་ཞིང། དེ་ཡང་ཉེ་བར་འདུ་བྱ་བའི་ཕྱིར། ཁྲུམས་ཟླའི་
དམར་ཕྱོགས་ཀྱི་སྟོང་པ་གསུམ་པའི་དུས་སུ་ཉི་ཤར་ཐོག་གཟིམས་ཆུང་ཉི་འོད་ཀྱི་མཐོངས་སུ་སྟེགས་ཀྱི་ཁར་བཀྲམ་ནས་གུས་པ་ཆེན་པོས་ཞལ་ཕྱེ་བ་ན། དམ་པ་དེ་ཉིད་ཀྱིས་ལོངས་སྤྱོད་རྫོགས་སྐུའི་གོ་འཕང་མངོན་དུ་མཛད་པའི་རྟགས་སུ་སྐུ་རྒྱན་རྣམས་
ལ་ལྷ་དག་གིས་མཆོད་པའི་ལྟས་གཟིམས་ཆུང་སྟེང་དེར་ནམ་མཁའ་ཤིན་ཏུ་གཡའ་དག་པའི་མུར་སྦྲིན་གྱི་རྣམ་པ་སྐྱ་ཡ་ལེ་བཞིག་ལས་མེ་ཏོག་གི་ཆར་ཁ་བལྟ་བུ་པདྨའི་གཟུགས་ཅན་སྐུ་རྒྱན་དང་ས་གཞིར་ཕོག་པ་རྣམས་ཡལ་བའི་དུས་སུ་འཇའ་ཚོན་
སྣ་ལྔའི་ཁ་དོག་ལྟར་འགྲོ་བ་ཞིག་བབས་པ་སྐུ་གཅར་མཁན་རིགས་དང་དོ་དམ་པ་ཞབས་གྲས་དྲུང་འཁོར་སོགས་དེར་ཚོགས་ཀུན་གྱི་མིག་ལམ་དུ་གྱུར་པས་སྐྱབས་མགོན་ཆེན་པོའི་བཀའ་དྲིན་རྗེས་སུ་དྲན་པའི་དད་གདུང་དང་བརྟག་དཔྱད་ཀྱིས་ཡ་མཚན་
པ་བྱུང་ཞིང། སྐུ་རྒྱན་དེ་རྣམས་གཙོ་བོར་གྱུར་པའི་གསེར་ལྗང་གི་འཁོར་ལོའི་གཞིར་གཡུ་དྲུག་དཀར་དམར་གྱི་རྩིབས་དང་མུ་རན་ཁྲ་བསྒྲིགས་ཀྱི་ལྟེ་བར་ཨིནྡྲ་ནཱི་ལ་རྡོག་ཁམ་བུ་ཙམ་གཅིག་དང་རྩིབས་ཆན་གྱི་སྟེང་དུ་བཻ་ཌཱུ་རྱ་སེར་པོ་སྟར་གཤགས་
ཙམ་གཅིག་གིས་གཙོས་རིན་པོ་ཆེ་དུ་མའི་ཕྲ་ཚོམས་ཀྱིས་ཕྱུག་པ་རྒྱར་མཐོ་གང་ལྷག་ཙམ་གཡུ་དང་བྱུ་རུ་མུ་མེན་ཁྲ་སྤེལ་གྱི་དར་དབྱངས་ཀྱིས་མཛེས་པ་གཅིག་རྡོ་རྗེ་ཕ་ལམ་ཆེ་བ་རྒྱ་སྲན་ཕྱེད་གཤགས་ནས་ཆུང་བ་ཡུངས་འབྲུ་ཙམ་གྱི་བར་བཅུ་བདུན་

[042B] ཨིནྡྲ་ནཱི་ལ་ཆེ་བ་རྒྱ་སྟར་ནས་ཆུང་བརྒྱ་སྲན་ཙམ་གྱི་བར་ཉེར་གཅིག་པད་རཱག་ཆེ་བ་མངའ་ཁམ་ནས་ཆུང་བ་རྒྱ་སྲན་ཙམ་གྱི་བར་བརྒྱ་དང་ལྔ་བཅུ་ང་གཅིག་མརྒད་ཆེ་བ་
ཆི་པ་ཁ་ནས་ཆུང་བ་རྒྱ་སྲན་ཙམ་གྱི་བར་ལྔ་བཅུ་ཐམ་པ། སུ་གནྡྷི་ཆེ་བ་ཁམ་བུ་ནས་ཆུང་བ་སྲན་མ་ཙམ་གྱི་བར་བརྒྱ་དང་གསུམ། ཀེ་ཀེ་རུ་ཆེ་བ་རྒྱ་སྟར་ནས་ཆུང་བ་སྲན་མ་ཙམ་གྱི་བར་ངོ་དྲུག་ཅུ་རེ་ལྔ། ནཱི་ལ་ཚ་ལི་ཆེ་བ་ཁམ་བུ་ནས་རྒྱ་སྲན་ཙམ་གྱི་བར་བཅུ་
གཅིག་ནལ་ཆེ་བ་ཁམ་བུ་ནས་ཆུང་བ་སྲན་མ་ཙམ་གྱི་བར་སུམ་ཅུ་སོ་གསུམ། བཅོས་བུ་པད་རཱ་ག་ཆེ་བ་ཆི་པ་ཁ་ནས་ཁམ་ཆིག་ཙམ་གྱི་བར་བཞི་བཅུ་ཞེ་གཉིས། རིན་པོ་ཆེ་པདྨ་རཱ་ག་སོགས་དང་ཤེལ་རིགས། དྲུག་གཡུ་དཀར་དམར་ཁྲ་བསྒྲིགས་ཀྱི་
གསེར་ག་ཆེ་བ་གསུམ་དང། དྲུག་གཡུ་དཀར་དམར་ཤ་སྟག་གི་ཕྲ་ལྡན་གསེར་ག་ཆེ་བ་གཉིས། དྲུག་གཡུའི་པད་ཚོམས་སྒོར་མོ་བདུན་ཅུ་དོན་དྲུག་དང་ནོར་གཟུགས་ཀྱི་ཕྲ་ཚོམས་ཅན་ཆེ་བ་བརྒྱད་ཅུ་གྱ་དྲུག་དང་ཟླ་གམ་གཟུགས་བཞི། རྡོ་རྗེའི་གཟུགས་
ཉི་ཤུ་རྩ་གསུམ། རྡོ་རྗེ་རྒྱ་གྲམ་གཟུགས་བདུན། གྲུ་བཞི་པད་ཚོམས་ཅན་དྲུག་ཅུ་རེ་བཞི། དགའ་འཁྱིལ་གཟུགས་ངོ་བཅུ། ནོར་དབང་གཟུགས་བཅུ་གཅིག་དང། ཅི་པར་གྱི་མགོ་བརྙན་ཡོད་པ་ངོ་བཅུ། ནོར་བུ་མིག་གསུམ་གཟུགས་བཅོ་བརྒྱད། སྐོ་
ཁྱིམ་གཟུགས་དྲུག་བབ་ལེ་གཟུགས་གསུམ། དེ་བཞིན་གཤེགས་པའི་ཚེམས་སོགས་འོག་ཏུ་འཆད་པ་ལྟར་གྱི་རྟེན་རྣམས་ཀྱི་བཞུགས་ཁང་རིན་པོ་ཆེ་སྣ་ཚོགས་པའི་ཕྲ་ཚོམས་ཅན་དྭངས་གསལ་ཤེལ་སྒོས་མཚན་པ་དོ་དགུ་གཡུ་དྲུག་དཀར་དམར་

[043A]༄༅། །གྱི་པད་འདབ་ཆེ་ཆུང་བཅོ་ལྔ་དང་ཨ་ཙར་པད་ཧྲིལ་བཞི། དྲུག་གཡུའི་སོག་རྣ་ཆེ་བ་གཉིས་དང་སོག་སྒྲོར་ཆེ་བ་གཉིས། གཡུ་དྲུག་དམར་གྱི་གཙུག་གཡུ་གསེར་སྟེགས་མཆེ་བ་གཉིས། གཡུ་དྲུག་གཏོགས་ཀྱི་ཕྲ་ལྡན་སྒྲོག་ལུའི་ཨ་ལུང་
གཉིས། ཀོང་རྣའི་དུང་ཁ་གཡུ་ཕྲ་ཅན་ཉེར་གཉིས་དང་གཤམ་བཀག་གཉིས། དྲུག་གཡུ་ཤས་ཆེ་བའི་དྲུག་བཅིངས་གཟུགས་བཅོ་བརྒྱད། དྲུག་གཡུ་ཁ་སུརྤ་ཎི་ཙམ་གཉིས། དྲུག་གཡུ་དཀར་དམར་ཆེ་བ་ཆི་པ་ཁ་ནས་ཆུང་བ་ཁམ་ཚིག་ཙམ་གྱི་བར་ངོ་
བརྒྱ་དང་བཞི། མུ་ཏིག་ཚབ་སྟར་ཁ་ནས་ཆུང་བ་ཆི་པ་ཁ་ཙམ་གྱི་བར་ངོ་ཉི་ཤུ་རྩ་གཉིས་དང་ཆེ་བ་ཁམ་པུ་ན་སྲ་ཆུང་བ་ཁམ་ཆིག་ཙམ་གྱི་བར་རྡོག་ཉིས་བརྒྱ་ཉི་ཤུ་རྩ་གསུམ། མུ་ཏིག་ཆེ་བ་རྒྱ་སྲན་ནས་ཆུང་བ་བོད་སྲན་ཙམ་གྱི་བར་ངོ་བཞི་སྟོང་དགུ་བརྒྱ་
དྲུག་ཅུ་རེ་གཅིག་བྱུ་རུ་ཆེ་བ་ཁམ་རློན་ནས་མངའ་ཁམ་ཙམ་གྱི་བར་རྔོ་གཉིས་བརྒྱ་ལྔ་བཅུ་ང་གཅིག་ཁམ་ཚིག་ནས་སེ་བའི་འབྲུ་ཙམ་གྱི་བར་ངོ་ཉིས་བརྒྱ་ཉེར་ལྔ་དང་ཁ་འབུས་གཟུགས་ཆེ་ཆུང་ཁམ་ཆིག་ཙམ་བཅུ་གཅིག་བྱུ་རུ་དཀར་པོ་ཁམ་བུ་ཙམ་
གཉིས། ཁ་ཆེ་སྤོས་ཤེལ་སྟར་རློན་ཙམ་དོ་བཞི། མུ་མེན་ཆེ་བ་ཁམ་བུ་ནས་ཆུང་བ་ཁམ་ཚིག་ཙམ་གྱི་བར་ངོ་ཆིག་བརྒྱ་གོ་བདུན། དྲིལ་གཟུགས་བཅུ། བླུག་ཤེལ་ཁམ་བུ་ཙམ་གཉིས། མ་ཎ་ཧོ་ཆེ་ཆུང་གོང་འདྲ་བཞི། དྭངས་ཤེལ་ཆེ་ཆུང་གོང་འདྲ་
གཉིས། གཡང་ཊིའུ་གོང་འདྲ་དྲུག་གསེར་གྱི་དྲ་ཚགས་བུམ་གཟུགས་གཡུའི་ཕྲ་ལྡན་གཉིས། གསེར་ལྗང་གི་དར་དཔྱངས་གཉིས་དང་དྲིལ་གཟུགས་ཆུང་བ་བརྒྱ་དང་བརྒྱད། དྲུག་གཡུའི་བཀྲ་ཤིས་རྟགས་བརྒྱད་གཅིག་ཉ་ལྕིབས་ཀྱི་ཟླ་གཟུགས་

[043B]བྱུ་རུའི་ཉི་གཟུགས་གཅིག་རྣམས། བྲེ་གདན་བྲེ་མཐོངས་གདུགས་འདེགས་པདྨ་འཁོར་ལོ་གཉིས་བཅས་པར་པདྨ་བབས་སྤྲིན་པ་ཏྲ་སོགས་ཀྱི་འཕུལ་ལྷོངས་དང། ཆོས་འཁོར་བཅུ་གསུམ་གྱི་ལོགས་རྣམས་སུ་གཙུག་ཏོར་གདུགས་དཀར་དང་
རྣམ་རྒྱལ་མ་དྲི་མེད་འཁོར་སྒྱུར་བཅས་ཀྱི་གཟུངས་སྔགས་ལ་ཉཙ་ནའི་ཡི་གེ་འཕུལ་ཅན་གྱི་མདུན་ཐད་རྣམས་སུ་བྱུ་རུ་སྤོས་ཤེལ། རྒྱ་གཡུ། ཉ་ལྕིབས། བཅོས་བུ་པད་རཱག་གཡུ་ལྗང་བཅས་ཀྱི་ཡིག་དྲུག་དང། བདེ་བར་གཤེགས་པ་རིགས་ལྔའི་ས་བོན། ཐུགས་
རྗེའི་མདོ་གཟུངས་སུལ་རིགས་བཅུ་དྲུག་གིས་ལེགས་པར་སྤ་བའི་སྟེང་གསེར་ལྗང་གི་གདུགས་པ་ཏྲ་མེ་ཏོག་སོགས་འཕུལ་ལྷོངས་ཅན་ཏོག་བཅས་ཀྱིས་མཚན་པའི་བྲེ་མཐོངས་སུ་རིན་པོ་ཆེ་མུ་ཏིག་གི་མ་མ་དང། དྲུག་གཡུ། མུ་མེན། བྱུ་རུ། གསེར་ལྗང་
སོགས་རིམ་བརྩེགས་ཁྲ་སྤེལ་ལས་གྲུབ་པའི་ཁང་བཟང་མདའ་ཡབ་རྒྱ་ཕིབས་ཉིས་བརྩེགས་སོགས་བཟོ་བཀོད་ཀྱིས་ཁྱད་འཕགས་པའི་རྩེ་མོར་གཡུ་སྦྱང་ཁམ་བུ་ཙམ་གྱི་ནོར་བུ་འབར་བ་གཅིག་སོགས་རིན་པོ་ཆེའི་ཕྲ་ཚོམས་ཀྱིས་ཕྱུག་པའི་གཡས་གཡོན་
དང་གདུགས་སྟེང་བཅས་བར་བཻ་ཌཱུརྱ་སེར་པོ་ཁམ་ཆིག་ཙམ་གཅིག་ལིག་བུ་མིག་ཁམ་བུ་ཙམ་གཉིས། སུ་གནྡྷི་རྒྱ་སྟར་ཙམ་གཉིས། ཀེ་ཀེ་རུ་ཁམ་ཚིག་ཙམ་ནས་རྒྱ་སྲན་ཙམ་གྱི་བར་ངོ་ཉི་ཤུ་རྩ་བཞི། ནཱི་ལ་ཚ་ལི་ཁམ་ཚིག་ཙམ་གསུམ། ནལ་ཆེ་བ་མངའ་ཁམ་
ནས་ཆུང་བརྒྱ་སྲན་ཙམ་གྱི་བར་བཅོ་བརྒྱད། བཅོས་བུ་པད་རཱག་ཆེ་ཆུང་གོང་འདྲ་ལྔ་བཅུ་ང་གཅིག་དྭངས་ཤེལ་ཆོས་ཁ་སྣ་ཚོགས་མངའ་ཁམ་ཙམ་སུམ་ཅུ། སྒྱུར་ཤེལ་ཆེ་བ་སྟར་རློན་ཙམ་བཅུ་གསུམ། བླུག་ཤེལ་ཁམ་རློན་ཙམ་ལྔ། གཡང་ཊི་ཁམ་བུ་

[044A]༄༅། །ཙམ་བདུན། དྲུག་གཡུ་དང་བར་གཡུའི་བད་ཚོམས་སྒོར་མོ་ལྔ་བཅུ་ང་དགུ་ནོར་གཟུགས་ཀྱི་ཕྲ་ཚོམས་ལྔ་བཅུ་ང་དྲུག་དྲུག་གཡུའི་ནོར་བུ་དགའ་འཁྱིལ་གཟུགས་གཅིག་དྲུག་གཡུའི་པད་འདབ་ཆེ་ཆུང་བཞི་དང་ཨ་ཙར་བད་ཧྲིལ་
ཆེ་ཆུང་བཞི། དཔྲལ་མཚར་གྱི་དཀྱིལ་མཚོ་ཆེ་ཙམ་གཉིས། དྲུག་གཡུའི་གཙུག་གཡུ་ཆེ་བ་བཅུ་གཉིས། དྲུག་གཏོགས་ཀྱི་གཙུག་གཡུ་ཆེ་ཆུང་བཅུ་བཞི། ཀོང་རྣའི་གསེར་གྱི་དྲུང་ཁ་གཡུ་ཕྲ་ཅན་བརྒྱ་དང་ཉེར་གསུམ། གཤམ་བཀག་བཅུ་བདུན། དྲུག་
གཡུ་ཁམ་བུ་ཙམ་རྡོག་བཅོ་བརྒྱད། བར་གཡུ་ཆེ་ཆུང་གོང་འདྲ་རྡོག་དགུ་སྤང་གཡུ་ཆེ་ཆུང་ངོ་ལྔ། མུ་ཏིག་རྒྱ་སྟར་ཙམ་ངོ་བཅུ་དྲུག་ཆེ་བ་རྒྱ་སྲན་ནས་ཆུང་བ་སྲན་ཆུང་ཙམ་གྱི་བར་ངོ་བདུན་སྟོང་བཞི་བརྒྱ་སུམ་ཅུ་སོ་བཞི། བྱུ་རུ་ཁམ་བུ་ཙམ་ངོ་བཞི་
བཅུ་ཞེ་གཅིག་བྱུ་རུ་ཆེ་བ་ཁམ་ཚིག་ནས་ཆུང་བ་རྒྱ་སྲན་ཙམ་གྱི་བར་བཞི་བརྒྱ་དང་ལྔ་བཅུ་ང་གསུམ། ཁ་ཆེ་སྦོས་ཤེལ་ཁམ་རློན་ཙམ་ངོ་དགུ་སྤོས་ཤེལ་ཆེ་བ་མངའ་རིས་ཁམ་བུ་ནས་ཆུང་བ་ཁམ་ཚིག་ཙམ་གྱི་བར་ངོ་དགུ་བཅུ་གོ་ལྔ། མུ་མེན་ཆེ་བ་
ཁམ་བུ་ནས་ཆུང་བ་ཁམ་ཚིག་ཙམ་གྱི་བར་ངོ་བརྒྱ་དང་བཞི་བཅུ་ཞེ་བརྒྱད། དྲུག་གཡུ་གཅལ་བསྒྲིགས་ཀྱི་གདུགས་གཅིག་གསེར་ལྗང་གི་ཁ་འབུས་གཟུགས་གཉིས། བྱུ་རུའི་བསེ་རུ་གཟུགས་གཉིས། ཉ་ལྕིབས་ཀྱི་སྦྲིན་སྟེང་གསེར་ལྗང་གི་
མཆོད་ལྷའི་གཟུགས་གཉིས། མུ་ཏིག་གི་མ་མ་ལས་གྲུབ་པའི་ཟླ་གཟུགས་ཆེ་བ་གཅིག་གསེར་ལྗང་གི་ཉི་གཟུགས་གཅིག་དེ་སྟེངས་དྭངས་ཤེལ་འབྲུག་སྒོང་ཙམ་གྱི་ཏོག་སྟེང་དུ་མན་ཤེལ་ནོར་གཟུགས་དགེ་ལེགས་ཀྱི་འོད་ཟེར་འཕྲོ་བ་དང་སྒོང་ཙམ་

[044B] དེ་ཉིད་ཀྱི་ཕྱིའི་རྟེན་སེང་ཁྲིའི་ཕྱོགས་བཞིའི་སྒོ་ཁྱིམ་དུ་ཁམས་གསུམ་བླ་མ་དེ་ཉིད་ཀྱི་
ཐུགས་དམ་རྟེན་གྲས། ཤར་དུ་སྲིད་གསུམ་བདག་མོ་དཔལ་ལྡན་འདོད་ཁམས་དབང་ཕྱུག་མ། ལྷོར་དཔལ་མགོན་ཕྱག་དྲུག་པ། ནུབ་ཏུ་དམ་ཅན་གཤིན་རྗེའི་རྒྱལ་བོ། བྱང་ཕྱོགས་སུ་རྒྱལ་ཆེན་རྣམ་མང་ཐོས་སྲས་བཅས་ཀྱི་སྐུ་བརྙན་ལི་རིགས་སོགས་
ལས་གྲུབ་པ། བུམ་བའི་སྒོ་ཁྱིམ་གྱི་སྟེང་དུ་བྱ་ཁྱུང་གི་སྤྱི་བོར་བདག་ཅག་གི་སྟོན་པ་མཉམ་མེད་ཤཱཀྱའི་རྒྱལ་པོའི་ཚེམས་རིང་བསྲེལ་གྱི་ཕུང་པོ་ཅན་བྱིན་རླབས་ཀྱི་གཟི་འོད་འབར་བ། སྒོ་ཁྱིམ་ནང་འཁོར་ལ། གཡས་དང་བོར་ཁམས་གསུམ་ཆོས་ཀྱི་རྒྱལ་པོ་
ཙོང་ཁ་བ་ཆེན་པོའི་ཚེམས་རིང་བསྲེལ་གྱི་གོང་བུ་ཅན། གཉིས་པར་ས་པཎྜི་ཏ་ཀུན་དགའ་རྒྱལ་མཚན་གྱི་ཞུན་ཐིགས་ལས་ཕེབས་པའི་འཇམ་དཔལ་སྨྲ་བའི་སེངྒེ། གསུམ་པར་འགྲོ་བའི་མགོན་པོ་གཙང་པ་རྒྱ་རས་ཀྱི་སྐུའི་སྒལ་ཚིགས་ཉི་ཤུ་རྩ་གཅིག་
ལས་འཕགས་པ་སྤྱན་རས་གཟིགས་ཀྱི་སྐུ་བརྙན་རིགས་མི་གཅིག་པ་རེ་ཕེབས་པའི་གྲས་འཕགས་མཆོག་བཅུ་གཅིག་ཞལ་དཔལ་མོ་ལུགས་ཀྱི་སྐུ་བརྙན། བཞི་པར་ཉེ་གནས་ཆེན་པོ་གསུང་རབ་རྒྱ་མཚོའི་ཞབས་ངར་ལ་རང་བྱོན་དུ་ཕེབས་པའི་དུང་དཀར་
གཡས་འཁྱིལ། གཡོན་དང་པོར་མཁས་གྲུབ་སྨྲ་བའི་ཉི་མ་དགེ་ལེགས་དཔལ་བཟང་པོའི་ཚེམས། གཉིས་པར་ཐམས་ཅད་མཁྱེན་པ་དབྱངས་ཅན་བཞད་པ་དགེ་འདུན་རྒྱ་མཚོའི་ཞུན་ཐིགས་ལས་ཕེབས་པའི་བཅོམ་ལྡན་འདས་དཔལ་འཁོར་ལོ་སྡོམ་

[045A]༄༅། །པ་ལཱུ་ཨི་པ་ཡུམ་བཅས་ཞལ་ཕྱག་ཡོངས་རྫོགས་བལྟ་བས་ཆོག་མི་ཤེས་པ། གསུམ་བར་གྲུབ་པའི་དབང་ཕྱུག་ཆེན་པོ་མར་པ་ལོ་ཙཱ་བའི་ཞུན་ཐིགས་ལས་ཕེབས་པའི་ཀྱཻ་རྡོར་ལྷ་དགུ་ཡུམ་བཅས་ཞལ་ཕྱག་ཡོངས་སུ་རྫོགས་པ། བཞི་
པར་ཞུན་ཐིགས་ལས་ཕེབས་པའི་རྡོ་རྗེ་ཕག་མོའི་སྐུ་བརྙན། བྲ་གདན་གྱི་མདུན་མཐོངས་གནྡྷོ་ལའི་ནང་དུ་ཐམས་ཅད་མཁྱེན་པ་བསོད་ནམས་རྒྱ་མཚོའི་དངུལ་སྐུ་ནང་རྟེན་དུ་རྗེ་ཉིད་ཀྱི་ཚེམས་རིང་བསྲལ་མ་བཞུགས་པ་བྱིན་ཅན། གཡས་གཡོན་དུ་གསང་
བདག་མིའི་རྣམ་རོལ་ལྷོ་བྲག་གྲུབ་ཆེན་ལས་ཀྱི་རྡོ་རྗེའི་ཚེམས་དང། སྲིད་ཞིའི་གཙུག་རྒྱན་རྒྱལ་མཆོག་ཐམས་ཅད་མཁྱེན་གཟིགས་ཀུན་མཁྱེན་ལྔ་པ་ཆེན་པོའི་ཚེམས་རིང་བསྲེལ་ཅན། མདའ་ཡབ་ཀྱི་སྟེངས་བདེ་བར་གཤེགས་པའི་འཕེལ་གདུང་རྒྱ་
སྲན་ཙམ་བྱིན་རླབས་ཀྱི་འོད་ཟེར་ཕྱོགས་བཅུར་འཕྲོབ་བཅས་འགྲོ་བའི་བསོད་ནམས་ཀྱི་དཔལ་དུ་བཞུགས་སུ་གསོལ་ཞིང། གསེར་གདུང་དམ་པའི་བཞུགས་གནས་གཙུག་ལག་ཁང་ཀ་རིང་བཅུ་དྲུག་གིས་ཐོག་ཚད་བཞི་བའི་དཔངས་མཉམ་སྟེངས་ཤོད་
སྒོ་ཁྱམས་ཐོག་སྟེང་དུ་ཤིད་ཆ་བརྟན་པོས་གཞི་བཟུང་གསེར་ཐུར་སྲང་དགུ་བརྒྱ་དང་ཞོ་ལྔ། དངུལ་ཆུ་ཐུར་སྲང་ཉིས་སྟོང་བདུན་བརྒྱ་ཐམ་པ་བཅས་ཉིས་བཙོས་ཤ་སྟག་གི་གསེར་འདམ་སྲང་སུམ་སྟོང་དྲུག་བརྒྱ་དང་ཞོ་ལྔ། མཉེན་ཟངས་མཁར་རྒྱའི་
འདེགས་ཁལ་ཚིག་སྟོང་ཚིག་བརྒྱ་བདུན་ཅུ་དོན་ལྔ་བཅས་ཀྱི་རང་བཞིན་ལས་བསྒྲུབས་པའི་རྒྱ་ཕུབ་རྣམ་པར་རྒྱལ་བའི་ཁང་བཟང་ཡང་ཟིལ་གྱིས་གནོན་པ་ལྟ་བུ་མཛེས་པར་ཕུབ་ནས། ནང་གི་ཤིང་ཆར་རླུང་གི་གནོད་པས་མི་བརྫི་བའི་ལྕགས་ཤན་

[045B] སྒོ་སྒེ་ཁུང་གི་ཤན། ལྕགས་ཁྲ་བཅས་ཀྱི་རྒྱུར་ལྕགས་མཁར་རྒྱའི་འདེགས་ཁལ་ཉིས་བརྒྱ་བཞི་བཅུ་ཞེ་དྲུག་ཉག་བཅུ་གསུམ་སྤོར་དོ། ཚེགས་རྒྱུ་གསེར་བཙོ་མ་ཐུར་སྲང་སུམ་ཅུ་སོ་གསུམ་དང་ཞོ་བརྒྱད་སྐར་ཕྱེད་གསུམ། རྒྱ་དངུལ་སྲང་ལྔ་
དང་ཞོ་ངོ། སྟོད་ཤ་ཐུར་སྲང་ཉི་ཤུ་ཐམ་པ་སོགས་རྒྱ་ཕུབ་དང་བཅས་པའི་རྒྱུ་འགྲོར་སོང་རིགས་ཡུལ་ཐང་རྩིས་པའི་དངུལ་སྲང་ཉིས་ཁྲི་སུམ་སྟོང་དགུ་བཅུ་གོ་དགུ་ཞོ་གང་སྐར་ཕྱེད་གསུམ་བརྒྱད་ཆ་གཅིག་ཐོབ་པས་ལེགས་པར་བསྒྲུབས་ཤིང། ཐ་སྐར་ཟླ་
བའི་ཚེས་ལྔ་རེས་གཟའ་ཟླ་བ། སྐར་མ་ལྷ་མཚམས། འཕྲོད་ཆེན་ཡིད། ཁམས་སྦྱོར་ས་ཆུ་འཕྲད་པའི་དུས་ནམ་ལངས་སྔ་ཆར་ཏྲཏྐལ་བུ་མོ་བདག་གཟའ་ཟླ་བ་བཅས་བཟང་བའི་ཐོག་གཟིམས་ཆུང་ཉི་འོད་དུ་ཟུང་འཇུག་དབང་གི་རྒྱལ་པོའི་ཟ་མ་ཏོག་རིན་
པོ་ཆེ་བསམ་འཕེལ་དབང་གི་རྒྱལ་པོ་རྣམ་པར་དག་ཅིང་མཚན་ཉིད་ཚང་བའི་ཆོ་གའི་སྒོ་ནས་མགོན་པོ་དེ་ཉིད་ཀྱི་ཉམས་བཞེས་ཀྱི་གཙོ་བོར་གྱུར་པའི་ལྷ་མཆོག་གི་ངོ་བོར་བསྐྱེད་པ་ལེགས་པར་བཞུགས་སུ་གསོལ་ནས། རྒྱལ་ཚབ་མཆོག་གི་སྤྲུལ་སྐུ་རིན་
པོ་ཆེ། གོང་མའི་མི་དྲག་བཀའི་དགུང་བློན་ཆེན་པོ་བཞི། སྐུའི་གཅུང་པོ་གུང་ཀུན་དགའ་བསྟན་འཛིན། ནང་མ་ལས་ཚན་པ་སེར་སྐྱའི་རིགས་མཐའ་དག་དང། འདི་ནས་མཆོད་སྤྲིན་ཕྲན་བུ་སྤྲོ་བའི་ཕྱིར་མངགས་པའི་མགྲོན་གཉེར་དཀའ་ཆེན་ལ་
སོགས་པ་རྣམས་དམ་པ་དེ་ཉིད་ཀྱི་ཐུགས་རྗེ་རྗེས་སུ་དྲན་པའི་ཡིད་གདུང་བས་རྣམ་པར་ནོན་ཅིང། སླར་ཡང་མྱུར་པར་སྤྲུལ་པའི་སྐུའི་ཞལ་བཟང་མཐོང་བར་རེ་བའི་འདུན་པ་དྲག་པོ་དང་བཅས། ཇི་ལྟར་མཉམ་མེད་ཡང་དག་པར་རྫོགས་པའི་སངས་རྒྱས་

[046A]༄༅། །གྲོང་ཁྱེར་རྩྭ་ཅན་དུ་གཟིམས་མལ་གྱི་མཐའ་མ་ལ་བཞུགས་ཏེ་ཞི་བའི་དབྱིངས་སུ་སིམ་པའི་དངོས་པོ་བསྒྲུབས་པའི་དུས་སུ། སྐུ་གདུང་ལ་མཛད་པ་མཐའ་མས་གདུལ་བར་བྱ་བ་རྣམས་ཀྱིས་མངོན་པར་མཆོད་ཅིང་སྨོན་པ་ཇི་ལྟ་
བར་སྐུ་གདུང་རིན་པོ་ཆེ་མཇལ་ཞིང། རང་རང་གི་བློ་ནུས་དང་བསྟུན་པའི་སྨོན་ལམ་ཡང་དག་པར་བཏབ་ཟིན་པའི་འོག་ཏུ་ཕྱོགས་ལས་རྣམ་པར་རྒྱལ་བའི་གྲྭ་ཚང་མཆོག་གི་དགེ་འདུན་འདུས་པའི་སྡེའི་ཚོགས་ཀྱིས་འབུད་བར་བྱ་བ་དང། བརྡུང་བར་བྱ་བ་
དང༑ དཀྲོལ་བར་བྱ་བ་ལ་སོགས་པའི་རོལ་མོའི་བྱེ་བྲག་དང། གདུགས། རྒྱལ་མཚན། བ་དན། ཕྱེ་ཕུར་ལ་སོགས་པའི་མཆོད་པའི་རྫས་བསམ་གྱིས་མི་ཁྱབ་པ་ཐོགས་ཤིང། མི་དྲག་ཨམ་པ་དང་དགུང་བློན། ལས་ཚན་པ་ལ་སོགས་པ་རྣམས་ནས་
དྲི་བཟང་པོའི་ཆུན་པོ་དུང་སྤྲིན་འཐུལ་བཞིན་པ་དང་བཅས་པ་ལ་སོགས་པའི་མཆོད་པའི་རྫས་ཀྱི་རྣམ་གྲངས་མཐའ་ཡས་པ་ཐོགས་ནས་དང་གདུང་ཤུགས་དྲག་གིས་གསོལ་འདེབས་ལྷང་ལྷང་མགྲིན་གཅིག་ཏུ་སྒྲོག་བཞིན་པས་མདུན་དུ་བདར་བའི་དབུས་
སུ་རྡོ་རྗེ་འཆང་ཆེན་པོ་དེ་ཉིད་ཀྱི་སྐུ་མདུན་ནང་མ་རྣམས་ནས་གྱོན་པ་ཞྭ་སེར་སོགས་དགེ་སྦྱོང་གི་ཆས་སུ་ཞུགས་ནས་སྐུ་གདུང་ཡིད་བཞིན་གྱི་ནོར་བུ་རིན་པོ་ཆེ་ཁྱོགས་ཁྲིར་གདན་དྲངས། རྒྱལ་ཚབ་རིན་པོ་ཆེས་སྤྱན་འདྲེན་གྱི་སྣེ་མཛད་དེ་གཙུག་ལག་
ཁང་གསར་པའི་ནང་དུ་ཕེབས། མི་དྲག་དང་དགུང་བློན་རྣམས་ནས་བྱིན་རླབས་ཞུས་རྗེས། ཞབས་ཕྱི་ཉུང་བསྡུས་ནས་སྒྲོམ་སྐས་གསུམ་གཤིབས་ཀྱི་དབུས་མ་ནས་བུམ་ནང་དུ་གདན་དྲངས་པའི་ཚེ། གདང་བུ་བཅུ་གསུམ་པའི་དང་པོའི་སྟེང་དུ་

[046B] ཕོ་བྲང་གི་སྟེང་ནས་རྣམ་རྒྱལ་གྲྭ་ཚང་གི་ཚོགས་དུང་བུས་པ་དུས་འགྲིག་ཅིང། དེ་ནས་མཆོང་སྡོང་ཆེན་པོའི་བུམ་པའི་ནང་ཙནྡན་དང་བཟང་སྨན་རིགས་དྲུག་དང་ཁྱད་པར་དུ་གུར་ཀུམ་ལ་སོགས་པའི་དྲི་བཟང་པོའི་སྨན་གྱི་བྱེ་བྲག་དཔག་ཏུ་
མེད་པའི་བདག་ཆལ་སྲབ་མཐུག་བ་གླང་གི་ཀོ་བའི་ཚད་ཙམ་དུ་བྱུགས་ཤིང། སྟེང་གི་ཆ་ཐམས་ཅད་དུ་སྟོབ་འཁུན་གྱི་ཡུལ་གྲུའི་གན་ཇུས་སེར་པོའི་གནམ་རྒྱན་དང་བླ་བྲེ་རྣམ་པར་བྲེས་ཤིང། དྲི་བཟང་པོའི་སྨན་གྱི་ཐུམ་བུ་དག་གི་ཕྱེ་མ་ཕུར་མ་དང། ལྔ་ལྡི་བ་དན་
སོགས་མཆོད་རྫས་སྣ་ཚོགས་པའི་སྣེ་མོ་བྱང་ཕྲུལ་དུ་གཡོ་བས་ནི་འཇིག་རྟེན་གྱི་ལེགས་ཚོགས་དང་སངས་རྒྱས་ཀྱི་བྱིན་མཐུ་ཀུན་མྱུར་དུ་འབོད་པའི་གཡབ་མོ་ཉེ་བར་མཚོན་པར་བྱེད་ཅིང། དེ་དག་གི་སྣེ་མོར་གནས་པའི་གསེར་གྱི་དྲིལ་ཆུང་དང་གཡེར་ཁ་
རྣམས་ནི་སུམ་རྩེན་གྱི་གནས་སུ་སྐྱེད་མོས་ཚལ་དགན་ལྷ་མོ་གཞོན་ནུ་རྣམས་ཀྱིས་རོལ་མོ་དང་གླུ་དབྱངས་བརྒྱ་ཕྲག་སྒྲོག་པ་དག་ཟིལ་གྱིས་གནོན་པའི་སྒྲ་སྒྲོག་ལ། འོག་གཞི་ཐམས་ཅད་ཤིན་ཏུ་སེར་བའི་ཁ་དོག་ཅན་གྱི་བཟང་གོས་ཀྱིས་རབ་ཏུ་གཡོགས་པའི་སྟང་
དུ་རིན་པོ་ཆེ་དང་དྲི་བཟང་བོའི་སྨན་གྱི་བྱེ་བྲག་དང་མེ་ཏོག་སྣ་ཚོགས་བ་གཅལ་དུ་བཀྲམ་པའི་བསུང་དང་ནི་ལྷུན་པོའི་ཁོངས་ཀུན་ཏུའང་ཁྱབ་པར་བྱེད་པ་ཀུན་ཏུ་འཕྲོ་བའི་དབུས་སུ་ཙནྡན་དམར་པོ་ལས་གྲུབ་པའི་སེང་ཁྲིའི་སྟེང་དུ་བཟང་གོས་སེར་པོའི་བཞུགས་གང་ན་
དང་རུང་མཐུན་གྱི་གདིང་བ་ཙནྡན་ས་མཆོག་བཟང་པོའི་ཟ་མ་ཏོག་སུམ་རིམ་འཁྲུལ་ཁ་ཅན་རྒྱུ་བཀོད་ཀྱིས་འཕགས་པའི་ནད་དུ། ཇི་སྐད་དུ་བཤང་རྒྱུད་རྡོ་རྗེ་འཕྲེང་བ་ལས། ཕྱི་རུ་ཉན་ཐོས་སྤྱོད་པ་སྐྱོང། །ནང་དུ་འདུས་པའི་དོན་ལ་དགའ། ཞེས་སོགས་

[047A]༄༅། །གསུངས་པ་ལྟར། རྗེ་བླ་མ་དེ་ཉིད་ཀྱིས་ཕྱི་འདུལ་ཁྲིམས་ཀྱི་བཅས་པ་རྣམ་པར་དག་ཅིང་ཆ་ཤས་ཕྲ་མོ་ཙམ་ཡང་མ་ཉམས་པའི་ཕྱག་ལེན་ཕུན་སུམ་ཚོགས་པས། ཆོས་ཀྱི་རྒྱལ་པོ་བློ་བཟང་གྲགས་པའི་དཔལ་གྱི་བསྟན་པ་རིན་པོ་ཆེའི་
གདུགས་དཀར་པོ་སྲིད་རྩེའི་བར་དུ་བསྒྲེངས་ཤིང། ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་པ་ལ་རང་གིར་སྤྱོད་པའི་མཛད་པ་དང། ནང་དུ་ཏིང་ངེ་འཛིན་གྱི་ཆ་ཕྲ་མོ་ལ་བདེ་སྟོང་གི་ཡེ་ཤེས་སུ་མིང་བཏགས་པའི་རྟོགས་པ་ཙམ་མིན་པར། སྒོ་གསུམ་ཐ་
མལ་གྱི་སྣང་ཞེན་ལས་བཟློག་སྟེ་སྐྱེ་འཆི་བར་དོ་གསུམ་རྒྱལ་བའི་སྐུ་གསུམ་དུ་སྒྱུར་བར་བྱེད་པའི་ལམ་གྱིས་སྣ་དྲངས་ནས་པདྨ་རཱ་ག་དང། ཟླ་བ་བཞུ་བ་ལྟ་བུའི་ཁམས་ཀྱི་འདུ་འཕྲོད་ལས་བྱུང་བའི་བདེ་བས་སྟོང་པ་ངེས་པར་བྱས་པའི་ཐབས་ཁྱད་པར་
ཅན་ལ་བརྟེན་ནས་ཉོན་མོངས་ཕྲ་རགས་ཐམས་ཅད་ཟད་པར་སྤངས་པའི་ལམ་མཆོག་རྡོ་རྗེ་འཛིན་པའི་གོ་འཕང་བརྙེས་པ་མཚོན་པར་བྱ་བའི་ཆེད་རྣམས་སུ་རིམ་བཞིན། སྐུ་གདུང་རིན་པོ་ཆེ་དུར་སྨྲིག་གི་རྒྱལ་མཚན་བསྒྲེང་བ་རྣམས་ཀྱིས་ལེགས་པར་
མནབ་ཏུ་རུང་བའི་ཆོས་གོས་རྣམ་པ་གསུམ་གྱིས་ཉེ་བར་ཀླུབས་ཤིང། ཕྱག་གཡོན་མཉམ་གཞག་གི་སྟེང་དུ་དྲང་སྲོང་གི་སྣོད་འབྲུ་དང་དྲི་བཟང་པོའི་སྨན་དང་རིན་པོ་ཆེའི་རིགས་སྣ་ཚོགས་པས་ཕྱུར་བུར་གང་བ་དང། ཉེ་བའི་ཆར་རུང་བ་ཚད་དང་མཐུན་
པའི་གསིལ་བྱེད་སོགས་སངས་རྒྱས་བཅོམ་ལྡན་འདས་ཀྱིས་ལེགས་པར་གསུངས་པའི་ཆོས་འདུལ་བ་ལ་ཁྱིམ་ནས་ཁྱིམ་མེད་པར་རབ་ཏུ་བྱུང་བའི་གང་ཟག་རྣམས་ལ་སྟོན་པ་ཐུགས་རྗེ་ཅན་གྱིས་རྗེས་སུ་གནང་བའི་ཡོ་བྱད་ཀྱིས་སྤྲས་ཤིང། ལོངས་

[047B] དར་དབྱངས། སྟོད་གཡོགས། སྨད་གཡོགས། ལྷའི་སྐུ་ཉེ་བར་མཚོན་པའི་ཁ་ཊྭཾ་ག་དང། རྣམ་པར་མི་རྟོག་པའི་བདག་ཉིད་ཀྱི་ཚངས་སྐུད་བཅས་ཀྱིས་བརྒྱན་ཅིང། སྐུ་མདུན་ཕྱོགས་སུ་ཏིལ་མར་
ཅན་ལས་གྲུབ་པའི་སྟེགས་ཀྱི་ཁར་ཕྱག་ཌཱཾ། ཕྱག་དྲིལ། ཀ་པཱ་ལ་ཚད་དང་མཐུན་པ་བྱིན་གྱིས་བརླབས་པའི་བདུད་རྩི་ནང་མཆོད་ཀྱིས་ཁེངས་པ་ཁེབས་ལྡན་སྟེགས་བཅས་སོགས་རྡོ་རྗེ་སློབ་དཔོན་ཆེན་པོའི་ཡོ་བྱད་མ་ཚང་བ་མེད་པ་བཀོད་ནས། མཐོང་བ་དང་
ཐོས་པ་དང། དྲན་པ་དང་རེག་པ་རྣམས་ལྟ་སྨོས་ཀྱང་ཅི་དགོས། དམ་པ་ཉིད་ཀྱི་མཚན་ཙམ་ཡང་སྒྲ་འཛིན་གྱི་བུ་གར་སོན་པའི་སྐལ་བ་དང་མི་ལྡན་པ་རྣམས་ལའང་རྫི་ཕྱོགས་ཀྱི་རེག་པ་ཕོག་པ་ཙམ་གྱིས་ཕན་བདེའི་ལམ་བཟང་པོ་གསལ་བར་མཛད་ཅིང། ཐམས་
ཅད་མཁྱེན་པའི་སར་དང་གིས་བཀྲི་བའི་ཕྱག་གཡས་ཆོས་འཆད་ཀྱི་ཕྱག་རྒྱ་དང་བཅས་ཞལ་གྱི་དཀྱིལ་འཁོར་ཤར་གྱི་ཕྱོགས་སུ་གཟིགས་ནས་གདུལ་བར་བྱ་བའི་འགྲོ་བ་ལྷའི་ཚོགས་ནས། སྲིན་བུའི་ཚོགས་ཀྱི་བར་སྤྱི་དང་ཁྱད་པར་བསིལ་ལྡན་གྱི་ར་བ་དཀར་
པོས་ཁོར་ཡུག་ཏུ་བྲེས་པའི་བྱང་ཕྱོགས་ཀྱི་ལྗོངས་འདིར་གནས་པའི་གདུལ་བྱ་མཐའ་དག་བདུང་བཞིའི་གཡུལ་ལས་རྣམ་པར་རྒྱལ་ཏེ་མངོན་པར་བྱང་ཆུབ་མཐར་ཐུག་པ་སངས་རྒྱས་ཀྱི་གོ་འཕང་ལ་རེག་པར་མ་མཛད་ཀྱི་བར་དུ་ཐུགས་རྗེའི་སྤྱན་རས་ཀྱིས་
བཙའ་བ་མི་འདོར་ཞིང། མཆོག་གི་སྤྲུལ་པའི་སྐུ་མྱུར་བར་གསལ་བའི་རྟེན་འབྲེལ་གྱི་སྒོ་འཕར་བརྒྱ་ཕྲག་དུ་མ་དང་ཆབས་གཅིག་པར་བཞུགས་སུ་གསོལ་ཞིང། དེའི་ཚེ། ན་བཟའ། དབུ་རྒྱན། སྐུའི་ཉེར་དཔྱད་སོགས་ལ་བྱི་དོར་ལེགས་པར་གྲུབ་པ་

[048A]༄༅། །དང༑ མཇལ་ཞུ་དཀར་གསལ་ཆེ་ཁྱད་སྟེང་གི་སྒོ་མངས་ཕྱེ་སྐབས་ཤར་རིའི་ཕྲག་པ་ནས་ཉི་མའི་དཀྱིལ་འཁོར་ལྷག་གིས་ཤར་བས་བུམ་སྒོའི་ནང་ཐད་ཟ་མ་ཏོག་གི་དབུས་སུ་བཞུགས་པའི་སྐུ་གདུང་རིན་པོ་ཆེ་ཡིད་བཞིན་དབང་གི་རྒྱལ་
པོར་འོད་ཟེར་གྱིས་དཀྲིགས་པ་དེར་ཚོགས་ཀུན་གྱི་མིག་ལམ་དུ་གྱུར་པ་སམ་བསྒྲིགས་པའི་རྟེན་འབྲེལ་བཟང་པོ་ལྷུན་གྱིས་གྲུབ་པས་ཚང་མ་ཡ་མཚན་ཞིང་ངད་པའི་དཔལ་དུ་གྱུར་གདའ། སྐུའི་མདུན་ཕྱོགས་སུ་ཏིལ་མར་ཅན་ལས་གྲུབ་པའི་སྟེགས་
བུའི་སྟེད་དུ་ཞལ་དཀར་ཡུ་རིང་བཅུད་ཕུན་སུམ་ཚོགས་པས་གང་བ་སྟེགས་བཅས། བཟེད་ཞལ། སྤྱི་བླུགས། སཾ་བཧོ་ཊ་དང་ས་གཞོང། གོང་དུ་བཤད་པའི་ཌཱི་དྲིལ་ནང་མཆོད་ཀྱི་སྣོད་སོགས་དང། བསྟན་བཅོས་གསར་དུ་རྩོམ་པར་མཛད་པའི་ཡིག་
ཆས་སོགས་བཀྲ་བའི་ཉེར་དཔྱད་རྣམ་པ་དུམ་དང། ལྷག་པར་རྗེ་ཉིད་ཀྱིས་གཟིགས་དཔེ་རྒྱུན་རིང་དུ་གནང་བའི་རྗེ་བདག་ཉིད་ཆེན་པོའི་ལེགས་བཤད་མདོ་སྔགས་གཉིས་ཀྱི་ལམ་རིམ་ཆེན་མོ་གཉིས་ཞལ་ཕྱེ་སྟེ། གདུལ་བྱ་ལ་ཆོས་ཀྱི་འཁོར་ལོ་རྒྱུན་
མི་ཆད་པར་བསྐོར་བའི་ཚུལ་དུ་བཞུགས། གཞན་ཡང་བུམ་ནང་དེར་རིང་བསྲེལ་རྣམ་པ་བཞིའི་ཚོགས་དཔག་ཏུ་མེད་པ་བཞུགས་པ་ལས་རྣལ་འབྱོར་མ་རྒྱུད་ཀྱི་སྐོར་ལ། བདེ་མཆོག་ལཱུ་ཨི་པའི་སྔགས་རྩ་རྒྱུད་མངོན་བརྗོད་བླ་མ་ལས་གསུངས་
པ་གཙོ་བོ་ཡབ་ཡུམ་གྱི་རྩ་སྔགས། སྙིང་པོ། ཉེ་སྙིང། ཡབ་ཡུམ་གྱི་གོ་ཆའི་སྔགས་ཏེ་རིན་ཆེན་རྣམ་བཞི། འཁོར་རྣམས་ཀྱི་སྙིང་པོ། ཡབ་ཡུམ་གྱི་རྐང་བརྒྱད། བདེ་མཆོག་ནག་པོ་པའི་སྔགས་བཤད་རྒྱུད་རྡོ་རྗེ་མཁའ་འགྲོ་ལས་བྱུང་བ་གཙོ་བོ་

[048B] ཉེ་སྙིང། འཁོར་རྣམས་ཀྱི་སྙིང་པོ། ཁྲོ་བོ་བཅུ་གཅིག་གི་སྔགས། བདེ་མཆོག་དྲིལ་བུ་ལྷ་ལྔ་ཡབ་ཡུམ་གྱི་སྙིང་པོ། ཉེ་སྙིང། འཁོར་རྣམས་ཀྱི་སྙིང་པོ། ཡབ་ཡུམ་གྱི་རྐང་བརྒྱད་དང་ཕྲེང་སྔགས། བདེ་མཆོག་མཻ་ཏྲི་
བཅུ་གསུམ་མའི་གཙོ་བོ་ཡབ་ཡུམ་གྱི་སྙིང་པོ། ཉེ་སྙིང། འཁོར་རྣམས་ཀྱི་སྙིང་པོ། ཡབ་ཀྱི་རྩ་སྔགས་དང་འཕྲེང་སྔགས། བདེ་མཆོག་སྡོམ་འབྱུང་ནས་འབྱུང་བའི་གཙོ་བོ་ཡབ་ཡུམ་གྱི་སྙིང་པོ། ཉེ་སྙིང། ཡབ་ཡུམ་གྱི་རྐང་བརྒྱད་དང་འཕྲེང་སྔགས། འཁོང་
རྣམས་ཀྱི་སྙིང་པོ། དཔལ་དུས་ཀྱི་འཁོར་ལོ་ཡབ་ཡུམ་གྱི་རྩ་སྔགས། སྙིང་པོ། ཉེ་སྙིང། བཅོམ་ལྡན་འདས་དཔལ་དུས་ཀྱི་འཁོར་ལོ་རྡོ་རྗེ་ཤུགས་ཀྱི་རྩ་སྔགས་རྐང་པ་བཅུ་དྲུག་པ། རྩ་སྔགས་རྐང་པ་བདུན་ཅུ་རྩ་གཉིས་པ། ཁྲོ་བོ་བཅུ་ལ་བཀའ་བསྒོ་པའི་
སྔགས། ཐུགས་ཀྱི་དཀྱིལ་འཁོར་དང། གསུང་གི་དཀྱིལ་འཁོར་གྱི་ལྷ་རྣམས་ཀྱི་སྙིང་པོ། སྐུའི་དཀྱིལ་འཁོར་གྱི་ཚེས་ལྷ་སུམ་བརྒྱ་དྲུག་ཅུ། སྐུའི་ཁྲོ་བོ་ཡབ་ཡུམ། ཀླུ་བཅུ། ཕྱིར་འདོད་མ། རབ་གཏུམ་མ། འཇིག་རྟེན་པ་རྣམས་ཀྱི་གཟུངས་དང་དབང་སྔགས་
དུས་འཁོར་སྡོམ་ཆེན་གྱི་གཟུངས། སངས་རྒྱས་མཉམ་སྦྱོར་གྱི་ཧེ་རུ་ཀ་འཁོར་བཅས་ཀྱི་སྔགས། རྣམ་སྣང། རྡོར་ཉི། པདྨ་གར་དབང། རྟ་མཆོག་རྡོར་སེམས་རྣམས་འཁོར་བཅས་ཀྱི་སྔགས། མཁའ་འགྲོ་རྒྱ་མཚོའི་གོ་ཆའི་སྔགས། སྙིང་པོ། ཉེ་སྙིང། རྩ་
སྔགས་རྐང་པ་བརྒྱད་པ་དང་བཞི་བཅུ་རྩ་བརྒྱད་པ། དཔའ་བོའི་རྩ་སྔགས། ཕག་མོའི་སྙིང་པོ། ཉེ་སྙིང། རྩ་སྔགས། སྙིང་འདབ་ལྷ་མོ་ཉེར་བཞིའི་སྔགས། རྡོ་རྗེ་འཁོར་ལོའི་རྣལ་འབྱོར་མའི་སྔགས། སྙིང་པོ། ཡོན་ཏན་གྱི་འཁོར་ལོ། བསྐལ་བཟང་སངས་

[049A]༄༅། །རྒྱས་ཉིས་བརྒྱ་ཞེ་དགུ་སྒོ་མཚམས་མའི་བར་གྱི་གཟུངས། ནམ་མཁའི་འཁོར་ལོའི་སྔགས། རླུང་འཁོར། ས་འཁོར། བསྐལ་བཟང་སངས་རྒྱས་ཉིས་བརྒྱ་ཞེ་དགུ་སྒོ་མཚམས་མ་བརྒྱད། མེ་ཆུ་ཡེ་ཤེས་གསུམ་གྱི་འཁོར་ལོ་
བསྐལ་བཟང་སངས་རྒྱས་ཉིས་བརྒྱ་ཞེ་དགུ་སྒོ་མཚམས་མའི་ཐུགས་གསུང་སྐུའི་འཁོར་ལོ། བསྐལ་བཟང་སངས་རྒྱས་ཉིས་བརྒྱ་ཞེ་དགུ་སྒོ་མཚམས་མ་བཞི་རེ་རྣམས་ཀྱི་སྔགས། ཀྱཻ་རྡོ་རྗེའི་རྩ་སྔགས། སྙིང་པོའི་རྡོ་རྗེ་གྲི་གུག། །འཕྲེང་སྔགས། ཡུམ་གྱི་
སྙིང་པོ། འཁོར་རྣམས་ཀྱི་སྙིང་པོ། བདག་མེད་ལྷ་མོ་བཅོ་ལྔའི་སྙིང་པོ། གུར་རིགས་བསྡུས་ལྷ་ཞེ་དགུའི་སྙིང་པོ། ཁྲོ་བོ་བཅུའི་སྔགས། ཀྱཻ་རྡོ་རྗེ་ལྷ་བཅུ་བདུན་མའི་རྩ་སྔགས། སྙིང་པོ། ཉེ་སྙིང། འཕྲེང་སྔགས། མཧཱ་མ་ཡའི་སྔགས། རྡོ་རྗེ་གདན་བཞིའི་སྔགས་
པདྨ་དྲ་བའི་རྩ་སྔགས། སྙིང་པོ། གཙོ་བོའི་ཕྲེང་སྔགས། འཁོར་རྣམས་ཀྱི་སྔགས། སྒྲོལ་མ་ལྷ་བཅུ་བདུན་མའི་སྔགས། རྡོ་རྗེ་ཕུག་པ་ལུགས་ཀྱི་སྔགས། སངས་རྒྱས་ཐོད་པའི་རྩ་སྔགས། སྙིང་པོ། ཉེ་སྙིང། ལྷ་དགུའི་གཟུངས་རྣམས་དང། རྣལ་འབྱོར་ཕ་བླ་ན་
མེད་པའི་རྒྱུད་ཀྱི་སྐོར་ལ་དཔལ་གསང་བ་འདུས་པ་མི་བསྐྱོད་པ་ལྷ་སོ་གཉིས་ཀྱི་སྙིང་པོ། ཡུམ་བཞི་དང་ཁྲོ་བོ་དགུའི་ཕྲེང་སྔགས། གསང་འདུས་འཇམ་རྡོར་གཙོ་འཁོར་གྱི་སྔགས། གསང་འདུས་ཇོ་བོ་ལུགས་འཇིག་རྟེན་དབང་ཕྱུག་གཙོ་འཁོར་གྱི་སྙིང་པོ། ཕྱག་
རྡོར་འཁོར་ཆེན་གྱི་རྩ་སྔགས། སྙིང་པོ། ཉེ་སྙིང། ཕྱག་རྡོར་གཏུམ་པོ་འཁོར་བཅས་ཀྱི་སྙིང་པོ། གཤེད་དམར་ལྷ་བཅུ་གསུམ་མ་གཙོ་འཁོར་གྱི་སྙིང་པོ། གཤེད་དམར་ལྷ་ལྔ་གཙོ་བོའི་སྙིང་པོ། ཉེ་སྙིང། ཕྲེང་སྔགས། རྗེ་བཙུན་དཔའ་བོ་བཞི། དཔའ་མོ་བཞི་

[049B] གཤིན་རྗེ་གཤེད་དགྲ་ནག་གཙོ་འཁོར་གྱི་སྙིང་པོ། རྡོ་རྗེ་འཇིགས་བྱེད་ཀྱི་སྙིང་པོ། ཉེ་སྙིང། རྩ་སྔགས། འཁོར་རྣམས་ཀྱི་སྔགས། གདོང་དྲུག་གཙོ་འཁོར་གྱི་ལྷ་རྣམས་ཀྱི་སྔགས། བདེ་ཆེན་རལ་གཅིག་ལྷ་ཉེར་ལྔའི་སྔགས་དང། མ་རྒྱུད་
གྱི་ཁོངས་སུ་གཏོགས་པ་ཧེ་རུ་ཀའི་ཡིག་བརྒྱ་འདོད་གསོལ་དང་བཅས་པ་བཞུགས་ཤིང། རྣལ་འབྱོར་རྒྱུད་ཀྱི་སྐོར་ལ། རྩ་རྒྱུད་དེ་ཉིད་བསྡུས་པ་ནས་འབྱུང་བའི་རྡོར་དབྱིངས་དཀྱིལ་འཁོར་གྱི་ལྷ་རྣམས་ཀྱི་མཚན་སྔགས། ཁམས་གསུམ་རྣམ་རྒྱལ་གཙོ་འཁོར་
གྱི་གཟུངས། ཁམས་གསུམ་རྣམ་རྒྱལ་གྱི་བསྐལ་བཟང་དང་འཇིག་རྟེན་པའི་སྔགས། རྩེ་མོ་རིགས་བསྡུས་ཀྱི་དཀྱིལ་འཁོར་དབུས་མ། ཕྱོགས་མཚམས་བརྒྱད། གྲྭ། བསྐལ་བཟང། འཇིག་རྟེན་པའི་ལྷ་རྣམས་ཀྱི་སྙིང་པོ། ཆ་མཐུན་རྒྱུད་དཔལ་མཆོག་
ནས་འབྱུང་བའི་རྡོར་སེམས་ལྷ་ཚོགས་ཀྱི་གཟུངས། དཔལ་མཆོག་རིགས་བསྡུས་ཀྱི་དཀྱིལ་འཁྲོ་དབུས་མ། ཕྱོགས་མཚམས་བརྒྱད། སྒོ་བ་བཞི། རྡོ་རྗེ་འཁོར་ལོ་འཇིག་རྟེན་པའི་དཀྱིལ་འཁོར་གྱི་མཚམས་བཞི། གཞི་དཀྱིལ་འཁོར་ཕྱི་མ་འཇིག་རྟེན་པའི་དཀྱིལ་
འཁོར་གྱི་མཚམས་བཞི། གཞི་དཀྱིལ་གྱི་སྒོ་བ་བཞིའི་བར་གྱི་གཟུངས། ནམ་མཁའ་དྲི་མེད་ཆེ་བའི་ལྷ་རྣམས་ཀྱི་མཚན་སྔགས། གཟུངས་དཀྱིལ་གྱི་ས་བཅུ་གཉིས་སྤྱི་དང་སོ་སོའི་སྔགས། ཕར་ཕྱིན་བཅུ་གཉིས། དབང་བཅུ། གཟུངས་བཅུ་གཉིས། སྒོ་བཞི་
སོ་རིག་བཞི། སྦེག་སོགས་བཞི་སོ་སོའི་གཟུངས། དཀྱིལ་འཁོར་གསུམ་པ་ཆོས་དཀྱིལ་གྱི་སེམས་དཔའ་བཅུ་དྲུག་ཁྲོ་བོ་བརྒྱད། བདུག་སོགས་བཞི། འདོད་སོགས་བཞི་སོ་སོའི་གཟུངས། དཀྱིལ་འཁོར་བཞི་པ་ལས་དཀྱིལ་གྱི་འཇིག་རྟེན་པའི་གཟུངས། སྒོ་

[050A]༄༅། །བའི་གཟུངས། ནམ་མཁའ་དྲི་མེད་པར་པ། འཇམ་དཔལ་གསང་ལྡན་གྱི་ལྷ་རྣམས་ཀྱི་མཚན་སྔགས། དང་པོའི་སངས་རྒྱས་ཡེ་ཤེས་སེམས་དཔའ་རིགས་ལྔ། སེམས་མ་བཞི། སེམས་དཔའ་བཅུ་དྲུག་ནང་སྒེག་བཞི། ཕྱི་སྒེག་བཞི། སྒོ་
བ་བཞི། ནམ་མཁའ་དྲི་མེད་ཆུང་བ་སྒྱུ་འཕྲུལ་དྲ་བའི་ལྷ་རྣམས་ཀྱི་མཚན་སྔགས། སྦྱོང་རྒྱུད་ནས་འབྱུང་བའི་གཟུངས་ལ། ཀུན་རིག་རྩ་བའི་དཀྱིལ་འཁོར་གྱི་ལྷ་རྣམས་ཀྱི་སྔགས། གཙུག་ཏོར་དགུའི་སྔགས། ཕྱག་རྡོར་འཆི་བདག་འཇོམས་པའི་སྔགས། མི་
འཁྲུགས་པའི་ལྷ་ཚོགས་རྣམས་ཀྱི་གཟུངས། ཡི་གེ་བརྒྱ་པ་འདོད་གསོལ་དང་བཅས་པ། སྤྱོད་རྒྱུད་ཀྱི་གཟུངས་ཀྱི་སྐོར་ལ་རྣམ་སྣང་མངོན་བྱང་གི་གཙོ་བོ་རྣམ་སྣང། ཐུགས་ཆོས་འབྱུང་གྲུ་གསུམ། ནམ་མཁའི་སྤྱན་མ། སྤྱན་རས་གཟིགས། སྒྲོལ་མ། ཁྲོ་
གཉེར་ཅན་མ། གྲགས་ལྡན་མའི་སྙིང་པོ། མཐུ་ཆེན་ཐོབ། གོས་དཀར་མོ། རྟ་མགྲིན། ཕྱག་རྒྱ་ཡིད་བཞིན་ནོར་བུ། ཕྱག་རྡོར། མ་མཱ་ཀི། རྡོ་རྗེ་ལུ་གུ་རྒྱུད། ཁྲོ་ཟླ་གཙོ་བོ། རྡོ་རྗེ་འཛིན་པ་བཅུ་གཉིས། རྡོ་རྗེ་རྩེ་མོ། མི་གཡོ་བ། འཇིག་རྟེན་གསུམ་རྒྱལ། གདུལ་
དཀའ། མངོན་ཕྱོགས་བཅས་སོ་སོའི་གཟུངས། དཀྱིལ་འཁོར་གཉིས་པ་ལ་བཅོམ་ལྡན་འདས་ཤཱཀྱ་ཐུབ་པ། སངས་རྒྱས་སྤྱན་མ། ལྷ་མོ་མཛོད་སྤུ། གཙུག་ཏོར་སྤྱི། གདུགས་དཀར། རྒྱལ་བའི་གཙུག་ཏོར་རྣམ་རྒྱལ། རྣམ་པར་འཐོར་བ། གཟི་བརྗིད་ཕུང་
པོ༑ གནས་གཙང་ལྷ་ལྔ། གཙུག་ཏོར་ཆེར་འབྱུང། གྱེན་འབྱུང། སྒྲ་དབྱངས་མཐའ་ཡས། མེ་ལྷ། དྲང་སྲོང་དྲུག་གཤིན་རྗེ། འཆི་བདག་དུས་མཚན་མ། གཞོན་ནུ་མ་སོགས་བཞི། བདེན་བྲལ། ལྷ་དབང། ཆུ་ལྷ། ཉི་མ། ཚངས་པ། ས་ལྷ། དབྱངས་

[050B] ཁྱབ་འཇུག་སྐེམ་བྱེད། རླུང་ལྷ། བདེ་བྱེད། དབུ་མ། ཟླ་བ། ཁྲོ་བོ་གཞན་གྱིས་མི་ཐུབ་པ། ཁྲོ་མོ་གཞན་གྱིས་མི་ཐུབ་པ། ས་བདག་དགའ་བོ་དང་ཉེར་དགའ་རྣམས་སོ་སོའི་གཟུངས། དཀྱིལ་འཁོར་གསུམ་པ་ལ། རྡོ་རྗེ་དམ་པ་སྦྱིན་པ། དྲ་བ་ཅན་གྱི་
འོད༑ དྲི་མ་མེད་པའི་འོད། སྐྲ་ཅན་མ། ཉེ་བའི་སྐྲ་ཅན་མ། སྣ་ཚོགས་མ། ནོར་ལྡན་མ། འགུགས་མ། ཕྱག་བརྙན་མ་ལྔ། སྒྲིབ་སེལ། ངོ་མཚར་ཅན། མི་འཇིགས་སྦྱིན། ངན་སོང་སྤོང། སྐྱོང་སེམས་བློ་གྲོས། བྱམས་པ་མངོན་འབྱུང། བློ་ཆེན། གདུང་བ་
ཐམས་ཅད་ཞི་བྱེད། བློ་གྲོས་བསམ་མི་ཁྱབ། ས་སྙིང། རིན་འབྱུང། རིན་ཆེན་ལག་ས་འཛིན། ཕྱག་ན་རིན་ཆེན། བསམ་པ་བརྟན་པ། ནམ་མཁའི་སྙིང་པོ། ནམ་མཁའི་བློ་གྲོས། རྣམ་དག་བློ་གྲོས། སྤྱོད་པའི་བློ་གྲོས། ནམ་མཁའ་དྲི་མེད། བརྟན་པའི་བློ་
གྲོས། གདུལ་དཀའ། མངོན་ཕྱོགས་རྣམས་སོ་སོའི་གཟུངས་སྔགས། བྱ་རྒྱུད་ཀྱི་གཟུངས་ཀྱི་སྐོར་ལ། དོན་ཡོད་ཞགས་པའི་གཟུངས། བཅུ་གཅིག་ཞལ་ཀླུ་སྒྲུབ་ལུགས་ཀྱི་གཟུངས། བཅུ་གཅིག་ཞལ་དཔལ་མོ་ལུགས་ཀྱི་གཟུངས། སེངྒེ་སྒྲའི་གཟུངས། སྨན་
བླའི་མདོ་སྔགས། རྡོ་རྗེ་རྣམ་འཇོམས་ཀྱི་གཟུངས་རིང་ཐུང། འཇམ་དཔལ་གྱི་ཞལ་ནས་གསུངས་པའི་གཟུངས་སྔགས། འཇམ་དཔལ་གྱིས་དམོད་བཙུགས་པའི་གཟུངས་སྔགས། འཇམ་དཔལ་གྱིས་དམ་བཅས་པའི་གཟུངས་སྔགས་ཤེས་རབ་བློ་འཕེལ། འཇམ་དཔལ་
གྱི་མཚན་བརྒྱ་རྩ་བརྒྱད་པ། ས་བཅུ་རྣམས་ཀྱི་གཟུངས། ཁྲོ་བོ་རྨེ་བརྩེགས་ཀྱི་བསྟོད་སྔགས། སངས་རྒྱས་ཀྱི་མཚན་བརྒྱ་རྩ་བརྒྱད་པ། སྤྱན་རས་གཟིགས་ཀྱི་མཚན་བརྒྱ་རྩ་བརྒྱད་པ། བྱམས་པའི་མཚན་བརྒྱ་རྩ་བརྒྱད་པ། ནམ་མཁའི་སྙིང་པོའི་མཚན་བརྒྱ་

[051A]༄༅། །རྩ་བརྒྱད་པ། ཀུན་ཏུ་བཟང་པོའི་མཚན་བརྒྱ་རྩ་བརྒྱད་པ། ཕྱག་རྡོར་གྱི་མཚན་བརྒྱ་རྩ་བརྒྱད་པ། སྒྲིབ་སེལ་གྱི་མཚན་བརྒྱ་རྩ་བརྒྱད་པ། ས་སྙིང་གི་མཚན་བརྒྱ་རྩ་བརྒྱད་པ། བྱམས་པས་དམ་བཅས་པའི་གཟུངས། གནོད་འཛིན་གྱི་
མཚན་བརྒྱ། ཁང་བུ་བརྩེགས་པ། ནོར་བུ་བརྩེགས་པ། མཐོང་བ་དོན་ཡོད། མཛོད་སྤུ་ནོར་བུ། མཆོད་རྟེན་གཅིག་བཏབ་ན་བྱེ་བ་བཏབ་པར་འགྱུར་བ་སོགས་སོ་སོའི་གཟུངས། ཡོན་སྦྱོང་བའི་སྔགས། བརྒྱད་སྟོང་པའི་སྔགས། སྒྲོལ་མའི་མཚན་བརྒྱ་རྩ་
བརྒྱད། འཕགས་མ་སྒྲོལ་མའི་གཟུངས། སྒྲོལ་མས་དམ་བཅས་པའི་གཟུངས། སྒྲོལ་མ་འཇིགས་པ་བརྒྱད་སྐྱོབས་ཀྱི་སྔགས། འཇིགས་པ་བརྒྱད་ལས་སྒྲོལ་བའི་སྔགས། ལོ་མ་གྱོན་མའི་གཟུངས། གཟའ་ཡུམ། རྒྱལ་མཚན་རྩེ་མོའི་དཔུང་རྒྱན་
གྱི་སྔགས། མཆོད་པའི་སྤྲིན་གྱི་གཟུངས། བཅོམ་ལྡན་འདས་ཤཱཀྱ་ཐུབ་པའི་སྙིང་པོ། ཤེར་སྙིང་གི་གཟུངས། དེ་བཞིན་གཤེགས་པའི་ཡི་གེ་བརྒྱ་པ། སྒོ་དྲུག་པའི་གཟུངས། མཆོག་གི་གཙོ་བོའི་སྙིང་པོ། གཙོ་མོ། གསེར་འོད། ཤཱཀ་སེང། རྨ་
བྱ་ཆེན་མོ། ཚེ་དཔག་མེད། ཆོས་ཐམས་ཅད་ཀྱི་ཡུམ། བདེ་གཤེགས་ཙནྡན་ཡན་ལག་སྒྲོལ་མ་མཆོག་ནམ་མཁའ་ལྡིང་རྣམས་ཀྱི་གཟུངས། རྣམ་འཇོམས་ཡང་སྙིང། བརྟན་བཞུགས་ཀྱི་གཟུངས། ཚེ་དཔག་མེད་ཀྱི་མཚན་བརྒྱ་རྩ། འཆི་
མང་ཐ་སྒྲའི་གཟུངས། བཅུ་གཅིག་ཞལ་དཔལ་མོ་ལུགས་དང་འོད་ཟེར་ཅན་མ་འཁོར་བཅས་ཀྱི་གཟུངས། གཙུག་ཏོར་གདུགས་དཀར་ལྷ་ཚོགས་རྣམས་ཀྱི་གཟུངས། སོ་སོ་འབྲང་མ། སྟོད་ཆེན་རབ་འཇོམས། རྨ་བྱ་ཆེན་མོ། གསང་སྔགས་རྗེས་

[051B] བསིལ་བ་ཚལ། སངས་རྒྱས་དྲི་མེད་འོད་སྙིང། སྒྲིབ་སེལ། མཆོད་རྟེན་རབ་གནས། མཆོད་པ་དང་སྐོར་བའི་གཟུངས། སྙིང་པོ། ཉེ་སྙིང་གཟུངས་དང་བཅས་པ། མཆོག་ཏུ་བསྔགས་པ་གཟུངས་ཆེན་སྡེ་ལྔའི་སྐོར་ལ། གཙུག་ཏོར་དྲི་
མེད་ཀྱི་གཟུངས་རིང་ཐུང། གསང་བ་རིང་བསྲེལ། བྱང་ཆུབ་རྒྱན་འབུམ་གྱི་གཟུངས་རིང། རྩ་སྔགས། སྙིང་པོ། གཙུག་ཏོར་རྣམ་རྒྱལ་གྱི་གཟུངས་རིང། སྙིང་པོ། ཉེ་སྙིང། རྟེན་འབྲེལ་སྙིང་པོ། ཡངས་པའི་གྲོང་ཁྱེར་དུ་འཇུག་པའི་གཟུངས་སོགས་མདོ་གཟུངས་
མང་བ་བཅས་ཀ་སྨི་རའི་ཤོག་བུ་ཚོས་སྣ་ལྔ་ལ་རིན་ཆེན་དང་གཉིས་ཀྱི་ཁུ་བས་བྲིས་པ་ཚར་བདུན་ཕྲག་རེ་དང། གོང་གསལ་རྣལ་འབྱོར་བླ་ན་མེད་པའི་ལྷ་རྣམས་ཀྱི་གཟུངས་སྔགས་སྐྱེ་མ་ཤོག་ལ་མཚལ་གྱིས་པར་བ་ཚར་བརྒྱ་ཕྲག་གཅིག་དང་བདུན་ཅུ་དོན་
གཉིས། ནས་ཤོག་ལ་སྣག་ཚས་པར་བ་བདུན་བརྒྱ་དང་ཉི་ཤུ་རྩ་ལྔ། རྣལ་འབྱོར་རྒྱུད་ཀྱི་ལྷ་རྣམས་ཀྱི་མཚན་སྔགས་སྐྱེམ་ཤོག་ལ་དྲི་བཟང་དང་མཚལ་གྱིས་པར་བ་ཚར་སྟོང་དང་ལྔ་བརྒྱ་དྲུག་ཅུ་ཐམ་པ། ནས་ཤོག་ལ་སྣག་ཚས་པར་བ་ཚར་ཉིས་སྟོང་
བདུན་བརྒྱ་བཞི་བཅུ་ཞེ་བཞི། སྤྱོད་པའི་རྒྱུད་ཀྱི་ལྷ་རྣམས་ཀྱི་མཚན་སྔགས་སྐྱེམ་ཤོག་ལ་དྲི་བཟང་དང་མཚལ་གྱིས་པར་བ་ཚར་ཆིག་སྟོང་ཆིག་བརྒྱ་དྲུག་ཅུ་རེ་དྲུག་ནས་ཤོག་ལ་སྣག་ཚ་པར་བ་ཚར་སྟོང་ཕྲག་གཅིག་དང་བཅུ་གཉིས། བྱ་བའི་རྒྱུད་ཀྱི་ལྷ་རྣམས་
ཀྱི་གཟུངས་སྔགས་སྐྱེམ་ཤོག་ལ་དྲི་བཟང་དང་མཚལ་གྱིས་པར་བ་ཚར་སྟོང་ཕྲག་གཅིག་དང་ཆིག་བརྒྱ་དྲུག་ཅུ་རེ་དྲུག་ནས་ཤོག་ལ་སྣག་ཚས་པར་བ་ཚར་སྟོང་དང་བཅུ་གཉིས། སྒོ་དྲུག་པའི་གཟུངས་སྐྱེམ་ཤོག་ལ་དྲི་བཟང་དང་མཚལ་གྱིས་བར་བ་ཚར་ཉིས་

[052A]༄༅། །སྟོང་དྲུག་བརྒྱ་བཞི་བཅུ་ཐམ་པ། ནས་ཤོག་ལ་སྣག་ཚས་པར་བ་ཚར་ཆིག་སྟོང་ཆིག་བརྒྱ་དང་བཅུ་ཐམ་པ། གཟུངས་ཆེན་སྡེ་ལྔ་སྐྱེམ་ཤོག་ལ་དྲི་བཟང་དང་མཚལ་གྱིས་པར་བ་ཚར་སུམ་སྟོང་སུམ་བརྒྱ་དྲུག་ཅུ་ཐམ་པ། ནས་ཤོག་ལ་
སྣག་ཚས་པར་བ་ཚར་ཉིས་སྟོང་དྲུག་བརྒྱ་ལྔ་བཅུ་ཐམ་པ། མདོ་གཟུངས་ནས་ཤོག་ལ་སྣག་ཚས་པར་བ་ཚར་ཉིས་བརྒྱ་ལྔ་བཅུ་ཐམ་པ་བཅས་དང། གསུང་རྟེན་གླེགས་བམ་སྐོར་ལ། རྗེ་བླ་མ་སྲིད་ཞིའི་གཙུག་རྒྱན་ཆེན་པོའི་བཀའ་འབུམ་དཔལ་
གསང་བ་འདུས་པ་མི་བསྐྱོད་རྡོ་རྗེའི་དཀྱིལ་འཁོར་གྱི་ཆོ་གའི་རྣམ་པར་བཤད་པ་དབང་དོན་དེ་ཉིད་ཡང་གསལ་སྣང་བ་རྡོ་རྗེ་སེམས་དཔའི་ཞལ་ལུང་མཐིང་ཤོག་བཟང་པོ་ལ་རིན་ཆེན་དང་པོའི་ཁུ་བས་བྲིས་པ་པུསྟ་ཀ་གཅིག་དང། བླ་མ། སངས་རྒྱས། བྱང་
སེམས་སོགས་ལ་གསོལ་བ་འདེབས་པའི་རིམ་པ་དགེ་ལེགས་ཉིན་མོར་བྱེད་པའི་སྣང་བ་སོགས་བཀའ་འབུམ་ཆ་ཚང་ཚར་གསུམ་ལ་གླེགས་བམ་བཅོ་ལྔ། ཁོ་བོ་ཅག་ནས་ནང་གཞུག་ཏུ་ཆེད་དམིགས་ཕུལ་བའི་ཁམས་གསུམ་ཆོས་ཀྱི་རྒྱལ་པོ་ཙོང་
ཁ་པ་ཆེན་པོའི་བཀའ་འབུམ་ཆ་ཚང་གསར་བསྐྲུན་གྱི་པར་ཕུང་གླེགས་བམ་བཅོ་བརྒྱད་དང་སྐུ་ན་རིམ་གྱི་གཟིགས་དཔེ་སྔགས་རིམ་ཆེན་མོ་བྲིས་མ། ལམ་རིམ་ཆེན་མོ་བར་མ་གཅིག་ཡང་རྗེ་བཙུན་ཙོང་ཁ་པ་ཆེན་པོའི་བཀའ་འབུམ་ཆ་ཚང་ཚར་གཅིག་
ལ་གླེགས་བམ་ཉི་ཤུ་རྩ་གསུམ། རྒྱལ་ཚབ་ཐམས་ཅད་མཁྱེན་པའི་བཀའ་འབུམ་རྣམ་བཤད་སྙིང་པོའི་རྒྱན། རྣམ་འགྲེལ་ཊཱིཀ་ཆེན་ཐར་ལམ་གསལ་བྱེད། རིན་ཆེན་ཕྲེང་བའི་དར་ཊཱིཀ་སོགས་ལ་པུསྟ་ཀ་བརྒྱད། མཁས་གྲུབ་ཐམས་ཅད་མཁྱེན་པའི་

[052B] དཔལ་དུས་ཀྱི་འཁོར་ལོའི་ཊཱིཀ་ཆེན་དེ་ཉིད་སྣང་བ་སོགས་ལ་པུསྟ་ཀ་བརྒྱད། རྗེ་འདུལ་བ་འཛིན་པ་ཆེན་པོ་གྲགས་པ་རྒྱལ་མཚན་གྱི་བཀའ་འབུམ་འདུལ་བའི་བསླབ་
བྱ་ཆེན་མོ། ཀུན་རིག་ཊཱིཀ་ཆེན། རིགས་གསུམ་སྤྱིའི་ཆོ་ག་སོགས་ལ་གླེགས་བམ་གསུམ། རྒྱལ་བ་དགེ་འདུན་གྲུབ་ཀྱི་བཀའ་འབུམ་འདུལ་བའི་གླེང་འབུམ་ཆེན་མོ། མཛོད་ཊཱིཀ་ཐར་ལམ་གསལ་བྱེད། ཚད་མ་རིགས་པའི་རྒྱན་སོགས་ལ་གླེགས་བམ་དྲུག་
རྒྱལ་བ་དགེ་འདུན་རྒྱ་མཚོའི་བཀའ་འབུམ་དྲང་བ་དང་ངེས་བའི་དོན་རྣམ་པར་འབྱེད་པ་ལེགས་བཤད་སྙིང་པོའི་དཀའ་འབྲེལ། དབུ་མའི་རྣམ་བཤད་དགོངས་པ་རབ་ཏུ་གསལ་བ། ཡི་དམ་དང་ཆོས་སྐྱོང་སྒྲུབ་སྐོར་སོགས་གླེགས་བམ་བཞི། མཁས་གྲུབ་ནོར་
བཟང་རྒྱ་མཚོའི་བཀའ་འབུམ་བོད་གསུམ། རྒྱལ་བ་བསོད་ནམས་རྒྱ་མཚོའི་བཀའ་འབུམ་ཁྲིད་ཡིག་གསེར་གྱི་ཡང་ཞུན་སོགས་དང། རྒྱལ་བ་དབེན་པ་ཆེན་པོའི་བཀའ་འབུམ་ཆ་ཚང་པོད་གཅིག་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་བཀའ་འབུམ་
ལམ་རིམ་གྱི་དམར་ཁྲིད་བདེ་ལམ། ཕར་ཕྱིན་རྩ་ཊཱིཀ་འདུལ་བའི་བསླབ་བྱ་སོགས་གླེགས་བམ་ལྔ། རྒྱལ་བ་ལྔ་པ་ཆེན་པོའི་བཀའ་འབུམ་འདུལ་བའི་ལས་ཆོག་རྣམ་རྒྱལ་གསེར་མདོག་ཕར་ཕྱིན་བློ་བཟང་དགོངས་རྒྱན། ཆོས་མངོན་རིན་ཆེན་འདྲེན་པའི་
ཤིང་རྟ་སོགས་མདོ་ཕྱོགས་དང། གསང་སྔགས་གསར་འགྱུར་ལ་བརྟེན་པའི་ཡི་དམ་སྒྲུབ་སྐོར་སོགས་གླེགས་བམ་བཅོ་བརྒྱད། པཎ་ཆེན་བློ་བཟང་ཡེ་ཤེས་ཀྱི་བཀའ་འབུམ་སྙིང་པོ་དོན་གསུམ་གྱི་ཁྲིད་ཡིག་གསན་ཡིག་གཞན་ཕན་རིན་ཆེན་དབང་གི་རྒྱལ་པོ་

[053A]༄༅། །རྟོགས་བརྗོད། ཤྲེ་ཡ་སོགས་གླེགས་བམ་ལྔ། རྒྱལ་བ་ཚངས་དབྱངས་རྒྱ་མཚོའི་བཀའ་འབུམ་ལམ་རིམ་གསོལ་འདེབས་སོགས་ནང་དོན་གཙོ་བོར་སྟོན་པ་ལེ་ཚན་མང་བ། ལྕང་སྐྱ་རིན་པོ་ཆེའི་བཀའ་འབུམ་བྱང་ཆུབ་ལམ་གྱི་རིམ་པ་
ཚིགས་སུ་བཅད་པ་བློ་སྦྱོང་སྙན་རྒྱུད་ཆེན་མོའི་ཁྲིད་ཀྱི་རིམ་པ་གཞན་ཕན་ཉི་མ། གསང་བདེ་འཇིགས་གསུམ་གྱི་སྒྲུབ་ཐབས་སོགས་གླེགས་བམ་ལྔ། རྗེ་མཁས་གྲུབ་པས་མཛད་པའི་བླ་མ་མཆོད་པའི་ཁྲིད་ཡིག་བླ་མ་འཇམ་དབྱངས་ཀྱིས་མཛད་པའི་བདེ་
མཆོག་བསྐྱེད་རིམ། ཁྲི་ཆེན་ངག་དབང་མཆོག་ལྡན་པའི་བཀའ་འབུམ་ཆ་ཚང། བླ་མ་བྱམས་པ་རིན་པོ་ཆེའི་བཀའ་འབུམ་ཆ་ཚང་པོད་གསུམ། བསྟན་པའི་གསལ་བྱེད་ཆེན་པོ་ལྕང་སྐྱ་མཆོག་སྤྲུལ་རིན་པོ་ཆེས་མཛད་པའི་རང་དང་གཞན་གྱི་གྲུབ་པའི་མཐའི་
རྣམ་པར་བཞག་པ་ཐུབ་བསྟན་ལྷུན་པོའི་མཛེས་རྒྱན་གླེགས་བམ་གཅིག་བྱམས་ཆོས་སྡེ་ལྔ། བརྒྱད་སྟོང་འགྲེལ་ཆེན། སྐྱེས་རབས་སོ་བཞི་པ། ཚེ་མདོ་གསེར་བྲིས་མ་གླེགས་བམ་བཞི། བུ་སྟོན་ཐམས་ཅད་མཁྱེན་པའི་བཀའ་འབུམ་གླེགས་བམ་བདུན་
ཀུན་མཁྱེན་མཚོ་སྣ་པ་ཆེན་པོའི་འདུལ་བའི་རྣམ་བཤད་ཉི་མའི་འོད་ཟེར། གྲུབ་ཆེན་ལས་ཀྱི་རྡོ་རྗེའི་བཀའ་འབུམ་པོད་གཅིག་གྲོ་ལུང་པ་ཆེན་པོའི་བསྟན་རིམ། དཔེ་ཆོས་རིན་ཆེན་སྤུངས་པ། ཕ་ཆོས་དང་བུ་ཆོས་སོ་སོ་ནས་གཉིས་རེ། འཇམ་དཔལ་མཚན་
བརྗོད་ཚར་མང་བ། དམ་པའི་ཆོས་པདྨ་དཀར་པོ། སྙིང་རྗེ་པདྨ་དཀར་པོ། མདོ་སྡེ་བསྐལ་བ་བཟང་པོ་གསེར་མ་གླེགས་བམ་གཅིག་བཅས་དང། གཙོ་བོར་ནང་རྟེན་ཡུངས་འབྲུ་ལྟ་བུའི་རིང་བསྲེལ་ལ། ཆོས་ཀྱི་རྒྱལ་པོ་སྲོང་བཙན་སྒམ་པོའི་མཛོད་སྤུ་ནས་

[053B]བདག་ཅག་
གི་སྟོན་པ་མཉམ་མེད་ཤཱཀྱའི་རྒྱལ་པོའི་སྐུ་གདུང་རིན་པོ་ཆེ་ཆ་བརྒྱད་དུ་བགོས་པའི་ཡ་གྱལ་མ་གྷ་དཧའི་རྒྱལ་པོ་མ་སྐྱེས་དགྲའི་རྟེན་སྐལ་རྒྱལ་པོའི་ཁབ་ཏུ་གཏེར་དུ་སྦས་པ་སླར་ཆོས་རྒྱལ་མྱ་ངན་མེད་ཀྱིས་གཏེར་ནས་བཞེས་པའི་ནང་ཚན་མཧཱ་ཙི་ནའི་རྒྱལ་ཁབ་
ཆེན་པོར་ཕེབས་པ་འགྲོ་བའི་མགོན་པོ་འཕགས་པ་རིན་པོ་ཆེར་འབུལ་ཆེན་གསུམ་གྱི་དང་པོར་ཕུལ་བ་རྒྱལ་མཁར་རྩེ་བའི་ནང་རྟེན་དུ་གྲགས་པ་འཕེལ་གདུང་ཨ་མ་བྱ་སྒོང་ཙམ་རྗེ་ཉིད་ཀྱི་གཟིམས་ཆུང་ནང་རྟེན་གྱི་གཙོ་བོར་བཞུགས་པ་ལས་ཕེབས་པའི་
འཕེལ་གདུང་རིན་པོ་ཆེ་བདུན། ཡང་རྣམ་འདྲེན་ཉི་མའི་གཉེན་གྱི་ཕྱག་གཡས་པའི་མཐེབ་ཚིགས་སྟེང་མ་ལས་ཕེབས་པའི་འཕེལ་གདུང་རིན་པོ་ཆེ་སྣ་དཀར་རྩེ་བའི་ནང་རྟེན་དུ་གྲགས་པ་རྗེ་ཉིད་ཀྱི་གཟིམས་ཆུང་རྟེན་གཙོ་བོར་བཞུགས་པ་ལས་ཆད་པ་གསུམ་
སྐུ་གདུང་དང་སྐུ་བལ་གྱི་རིང་བསྲེལ་སྐོར་ལ། རྗེ་བླ་མ་སྲིད་ཞིའི་གཙུག་རྒྱན་ཆེན་པོ་ཉིད་ཀྱི་དབུ་ལོ་བུབས་ཚང་མ་དང། ཕྱག་སེན། སྐུར་ཡུན་རིང་བཅངས་པའི་དབུ་པཎ་སྣ་རིང། རིང་འགག་བཙར་མོ། མཐང་ཤམ། སྐུ་རགས། སྐུ་གཟན། མཉམ་མེད་ཐུབ་
པའི་དབང་པོ་སྔོན་སློབ་ལམ་ལ་སྤྱོད་པའི་སྐབས་རི་དྭགས་རུ་རུར་སྐྱེ་བ་བཞེས་པའི་རྭའི་ཚལ་བུ། པཎ་ཆེན་ནཱ་རོ་བ་ཆེན་པོའི་རུས་པའི་རྒྱན་དྲུག་གི་ཆ་ཤས་དང། ཕྱག་གི་རྡོ་རྗེ་རྩེ་ལྔ་པ་འཁྲུལ་མེད། གྲུབ་ཆེན་ནག་པོ་སྤྱོད་པའི་རུས་རྒྱན་གྱི་ཆ་ཤས། པཎ་ཆེན་

[054A]༄༅། །ཤཱཀྱ་ཤྲཱིའི་སྣམ་སྦྱར་རྡོ་ཆོས་མའི་ཚལ་བུ། ཕ་དམ་པ་སངས་རྒྱས་ཀྱི་སྒོམ་ཐག་གི་ཆ་ཤས། ཇོ་བོ་བཀའ་གདམས་པའི་བྱིན་རྟེན་གྱི་སྐོར་ལ། དཔལ་ལྷ་གཅིག་དའི་པཾ་ཀ་རའི་གདུང་ནག་རིང་བསྲེལ། སྣམ་སྦྱར་གྱི་གྲྭ་ཚང་མ། ཁུ་སྟོན་
རྟེན་སྐལ་གྱི་དབུ་ཞྭ་ཚལ་བུ། ཕྱག་འཕྲེང། སྐུ་ཤ། ཕྱག་ཚས་བཅས་ཀྱི་རྟེན་འདམ། སག་སྒྲིལ་གྱི་ནང་ཤ། རྒྱ་དཔེ་ཤིང་ཤུན་ལ་བྲིས་པ་རྭ་སྒྲེང་ནང་རྟེན་ནས་བྱུང་བ་ཤོག་ལེ་གཅིག་དང། ན་བཟའ་ཚིལ་བུ། དགེ་བའི་བཤེས་གཉེན་འབྲོམ་སྟོན་རིན་པོ་
ཆེའི་དབུ་ལོ་དང། དེའི་གདུང་ཐལ། ཚེམས། སྐུ་ཤ་བཅས་ཀྱི་རྟེན་འདམ་དང། ན་བཟའི་ཚལ་བུ། རྡོག་ལོ་ཁུ་དཔོན་གྱི་ན་བཟའ་དང། དཔེ་ཁྲིའི་རྟེན་འདམ། ཁུ་སྟོན་བརྩོན་འགྲུས་གཡུང་དྲུང་གི་གདུང་རུས་ཀྱི་རྟེན་འདམ། དགེ་བའི་བཤེས་གཉེན་དགོན་
པ་པ་ཆེན་པོའི་སྐུ་རགས་ཚལ་བུ། དགེ་བའི་བཤེས་གཉེན་པོ་ཏོ་བའི་སྣམ་སྦྱར་ཚལ་བུ་དབུ་སྐྲ་དང་ཐུགས་ཀྱི་རྟེན་འདམ་ན་བཟའ་དང་སྐུ་ཆོས་ཀྱི་ཚལ་བུ། དག་བའི་བཤེས་གཉེན་ཁམ་ལུང་པ་ཆེན་པོའི་ཆའུ་རྟེན་འདམ། དགེ་བཤེས་ཤར་བའི་སྐུ་མཚལ་
གྱི་རྟེན་འདམ། དགེ་བའི་བཤེས་གཉེན་སྣེའུ་ཟུར་པ་ཡེ་ཤེས་འབར་གྱི་དབུ་སྐྲའི་རྟེན་འདམ་དང། ན་བཟའ། ཞང་ཀ་མ་པའི་ན་བཟའི་རྟེན་འདམ། དགེ་བཤེས་སྤྱིལ་བུ་བའི་སྣམ་སྦྱར་དང་སྣམ་སྦྱར་གྱི་རྟེན་འདམ། བྱ་འདུལ་འཛིན་ཆེན་པོའི་གདུང་དང་
དབུ་ལོའི་རྟེན་འདམ་དང་གདུང་རུས། མཚམས་ནམ་མཁའ་གྲགས་ཀྱི་གདུང་གི་རྟེན་འདམ། དབུ་ལོ། ན་བཟའ། སྣར་ཐང་པའི་རྟེན་འདམ་ཕབ་རྒྱུན། སྤལ་ཏི་དགྲ་བཅོམ་པའི་དབུ་ལོ་དང། དབུ་ལོའི་རྟེན་འདམ། སྣར་ཐང་དཔལ་ལྡན་གྲོའི་གདུང་

[054B] དགེ་བའི་བཤེས་གཉེན་སྒྲེ་པའི་གདུང་གི་རྟེན་འདམ། བཅོམ་ལྡན་རིག་རལ་གྱི་གདུང་གི་རྟེན་འདམ། རྒྱལ་སྲས་ཐོགས་མེད་བཟང་པོའི་སྣམ་སྦྱར་ཚལ་བུ། བུ་སྟོན་ཐམས་ཅད་མཁྱེན་པའི་དབུ་ལོ། སྣམ་སྦྱར་དང། དབུ་ཞྭའི་ཚལ་བུ་
མཁན་ཆེན་ལས་ཀྱི་རྡོ་རྗེའི་དབུ་ལོ་དང། ཕྱག་མཛུབ་ཀྱི་ཆ་ཤས། དབུ་སྐྲ་དང་ཕྱག་མཛུབ་ཀྱི་རྟེན་འདམ། དགེ་བའི་བཤེས་གཉེན་གཉའ་ཕྱུག་པའི་སྣམ་སྦྱར་ཚལ་བུ། བཀའ་གདམས་གསར་མའི་བྱིན་རྟེན་སྐོར་ལ། ཁམས་གསུམ་ཆོས་ཀྱི་རྒྱལ་པོ་
ཙོང་ཁ་པ་ཆེན་པོའི་དབུ་ལོ། དབུ་ཞྭའི་ཚལ་བུ། སྣམ་སྦྱར་གྱི་སྣམ་ཕྲན་ཚང་བ། ཚེམས། སྐུ་དྲེག་སྐུ་མཚལ། གསང་ཆབ་བཅས་བཞིའི་རྟེན་འདམ། ཞལ་དཀར་ཡུ་རིང། གསོལ་སྡེར། མཁས་གྲུབ་རིན་པོ་ཆེའི་གདུང་གི་རྟེན་འདམ། སྣམ་སྦྱར་ཚལ་
བུ༑ འདུལ་འཛིན་གྲགས་པ་རྒྱལ་མཚན་གྱི་སྐུ་བེར་ཚལ་བུ། པཎ་ཆེན་དགེ་འདུན་གྲུབ་ཀྱི་དབུ་ལོ། སྐུ་ཆོས་དང་དབུ་ཞྭའི་ཚལ་བུ། འཇམ་དབྱངས་ཆོས་རྗེས་ཆོས་ལུང་དུ་སྒྲུབ་པ་མཛད་པའི་གཏོར་ཟན། བ་སོ་ཆོས་ཀྱི་རྒྱལ་མཚན་གྱི་དབུ་ལོ། སེམས་དཔའ་
ཆེན་པོ་ཀུན་བཟང་བའི་དབུ་སྐྲའི་རྟེན་འདམ། རྗེ་བྱམས་པ་གླིང་པའི་ན་བཟའ། འཇམ་དབྱངས་གཙང་པ་བདུན་རྒྱུད་ཀྱི་དབུ་སྐྲ་དང་ཕྱག་སེན་གྱི་རྟེན་འདམ། རྗེ་སྨོན་ལམ་དཔལ་བའི་ཤངས་ཕྱིས། མཁས་གྲུབ་ནོར་བཟང་རྒྱ་མཚོའི་དབུ་ལོ་དང་སྣམ་སྦྱར་ཚལ་བུ་
སྔགས་འཆད་དགེ་འདུན་བཀྲ་ཤིས་ཀྱི་གདུང་གི་རྟེན་འདམ། འཇམ་དབྱངས་ལེགས་པ་ཆོས་འབྱོར་གྱི་སྐུ་ཆོས་ཚལ་བུ། ཐམས་ཅད་མཁྱེན་པ་དགེ་འདུན་རྒྱ་མཚོའི་སྣམ་སྦྱར་དང་དབུ་དོམ་ནང་ཤའི་ཚལ་བུ། སྐུ་མཚལ་དང་པུར་སོལ་གཉིས་ཀྱི་རྟེན་འདམ། པཎ་
[Corrupted text. Missing folio number 55A.]ཆོག་ལྡན་གྱི་སྣམ་སྦྱ་
རགས་པའི་གདུང་རུས་དང་གདུང་གི་རྟེན་འདམ། རྒྱལ་དབང་བསོད་ནམས་རྒྱ་མཚོའི་མགུལ་སྲུང་གི་ཐག་པ། ཕྱག་ངར་གི་སྐུ་ཤ། ཆབ་སེར་དབུ་ཀླད་གཉིས་ཀྱི་རྟེན་འདམ། གྲུབ་ཆེན་ཐར་བའི་རྒྱལ་མཚན་གྱི་སྐུ་ཆོས་
མཁས་གྲུབ་སངས་རྒྱས་ཡེ་ཤེས་ཀྱི་ཐུགས་ཀྱི་ཆ་ཤས། མདར་སྟོན་བློ་བཟང་གྲགས་པའི་ཕྱག་འཕྲེང་གི་ཐག་པ། ཞལ་སྔ་ནས་བདེ་བ་ཅན་བའི་གདུང་གི་རྟེན་འདམ། ཁྲི་རིན་པོ་ཆེ་བསྟན་པ་དར་རྒྱས་ཀྱི་དབུ་སྐྲའི་རྟེན་འདམ། སྒོམ་བདེ་ནམ་མཁའ་
རྒྱལ་མཚན་གྱི་སྐུ་ཆོས་ཚལ་བུ། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་དབུ་ལོ། ཐམས་ཅད་མཁྱེན་པ་ཡོན་ཏན་རྒྱ་མཚོའི་དབུ་སྐྲ་ལྕང་ལོ། ཤངས་མཚལ་དང་གདུང་རུས་གཉིས་ཀྱི་རྟེན་འདམ། གསོལ་ལྷུང་ཤུབས་བཅས། གསང་ཆབ་རིལ་བུ་
འཇམ་དབྱངས་བླ་མ་དཀོན་མཆོག་ཆོས་འཕེལ་གྱི་དབུ་ལོ། རྗེ་ཕ་བོང་ཁ་པ་དཔལ་འབྱོར་ལྷུན་གྲུབ་ཀྱི་བདུད་རྩི་རིལ་བུ་དང་ཕྱག་སེན། དབུ་ལོ། དབུ་ཞྭའི་ཚལ་བུ། རྒྱལ་དབང་ལྔ་པ་ཆེན་པོའི་སྣམ་སྦྱར་ཚང་མ། མེ་ལུག་སྐུ་བཅད་རྒྱའི་སྐབས་ཀྱི་དབུ་ལོ་
བུབས་གཅིག་པུར་རས་ཀྱི་ཚལ་བུ། རྒྱུད་སྡེ་རྒྱ་མཚོའི་རྗེས་གནང་གནས་སྐབས་ཀྱི་མེ་ཏོག་གི་ཚོམ་བུ། ཤེལ་གྱི་ཕྱག་འཕྲེང་བཅུ་རྫར་དང་བཅས་པ། རྗེ་བཙུན་བློ་བཟང་ཡེ་ཤེས་ཀྱི་དབུ་ལོ་བུབས་གཅིག་སྣམ་སྦྱར་ཚང་མ། ཐམས་ཅད་མཁྱེན་པ་
ཚངས་དབྱངས་རྒྱ་མཚོའི་དབུ་ལོ་དང་ན་བཟའ་བུབས། ཁྲི་ཆེན་རྡོ་རྗེ་འཆང་ངག་དབང་མཆོག་ལྡན་པའི་དབུ་ཐོད་ཀྱི་ཆ་ཤས། དེ་མོ་རིན་པོ་ཆེ་གོང་མའི་ན་བཟའི་ཚལ་བུ། བཀའ་རྒྱུད་གོང་མའི་བྱིན་རྟེན་སྐོར་ལ། ལྷོ་བྲག་མར་བའི་སྐུ་བེར་སེངྒེ་མཇིང་གནོན་

[055B] སྲས་དར་མ་མདོ་སྡེའི་སྐུ་བེར་དབུ་ཀླད་འབྱར་བའི་ཚལ་བུ། རྗེ་མི་ལའི་སྒོམ་ཐག་དང། རྭའི་བཞེས་ཅན་གྱི་ཚལ་བུ། སྒམ་པོ་པའི་དབུ་ལོ། དབུ་ཞྭ་དང་གསོལ་སྡེར་གྱི་ཚལ་བུ། རས་ཆུང་རྡོ་རྗེ་གྲགས་པའི་སྒོམ་ཐག་གི་རྟེན་འདམ། འགྲོ་མགོན་ཕག་གྲུའི་
དབུ་ལོ། བདུད་རྩི་རིལ་བུ། ཕྱག་ནས། གསོལ་ཞལ་དངུལ་གཏུམས་མ་ཕྲ་ལྡན་སྟག་ལུང་པའི་ནང་རྟེན་ལས་བྱུང་བ། མི་རུས་ལས་གྲུབ་པའི་རུས་རྒྱན་ཕྱག་གདུབ་ཚང་མ་དང། ན་བཟའི་ཚལ་བུ། རྒྱལ་བ་ལོ་རས་པའི་དབུ་དོམ་རྟེན་འདམ། རྒྱལ་བ་ཡང་དགོན་པའི་
དབུ་ལོ། འགྲོ་མགོན་གཙང་པ་རྒྱ་རས་ཀྱི་ན་བཟའི་རྟེན་འདམ། ཞང་གཡུ་བྲག་པའི་བསམ་གཏན་ཨོག་མཁར་གྱི་དུམ་བུ། རྗེ་འབབ་རོང་བའི་ན་བཟའི་ཚལ་བུ། ཨ་མི་བྱ་ནག་ཆེན་པོའི་ན་བཟའི་ཚལ་བུ། བྱང་བདག་བོའི་ཁྱད་ནོར་དུང་ཆོས་ཉིས་བརྩེགས་
ས་སྐྱ་བའི་བྱིན་རྟེན་སྐོར་ལ། ས་ཆེན་ཀུན་དགའ་སྙིང་པོའི་གར་ཕོད་ན་བཟའི་ཚལ་བུ། རྗེ་བཙུན་གྲགས་བ་རྒྱལ་མཚན་གྱི་སྐུ་བེར་གྱི་ཚལ་བུ། འགྲོ་མགོན་ཆོས་རྒྱལ་འཕགས་པའི་དབུ་ཞྭ་དང་སྐུ་བེར་གྱི་ཚལ་བུ་རེ། ཐུགས་ཀྱི་ཆ་ཤས། པང་ཁེབས་རྡོ་རྒྱུས་
མ༑ ཕྱག་ཕྲེང་རྡོག་ལོ་ཆེན་རིན་ཆེན་བཟང་པོའི་དབུ་ལོ། རྗེ་བཙུན་རྒྭ་ལོའི་སྒོམ་ཐག་ཚལ་བུ། བླ་མ་དམ་པ་བསོད་ནམས་རྒྱལ་མཚན་གྱི་སྣམ་སྦྱར་དང། ཞལ་འགྲམ་གྱི་ཚལ་བུ། རྡོ་རྗེ་འཆང་དབང་ཕྱུག་རབ་བརྟན་གྱི་ན་བཟའི་ཚལ་བུ། ཚར་ཆེན་རྡོ་རྗེ་
འཆང་གི་དབུ་ལོ། མགོན་པོ་བསོད་ནམས་མཆོག་ལྡན་གྱི་སྣམ་སྦྱར་ཚལ་བུ། ནང་རྟེན་སྐུ་རྟེན་གྱི་སྐོར་ལ། རྗེ་བླ་མ་སྲིད་ཞིའི་གཙུག་རྒྱན་ཆེན་པོའི་སྐུ་བརྙན་བུར་ཚ་ལས་གྲུབ་པ་ཆེ་བ་དཔལ་གསང་བ་འདས་པའི་ལྷ་གྲངས་དང་མཉམ་པ་དང། གསེར་ཟངས་

[056A]༄༅། །ལས་གྲུབ་པའི་སྐུ་བརྙན་གཅིག་ཡང་རྗེ་ཉིད་ཀྱི་པུར་ཚ་ལས་གྲུབ་པའི་ལམ་རིམ་བླ་རྒྱུད་སོགས་ཀྱི་སྐུ་བརྙན་ཆུང་བ་ཉིས་བརྒྱ་དང་ལྔ་བཅུ་ཐམ་པ། རྗེ་བཀྲ་ཤིས་རྡོ་ཁམ་རྒྱལ་པ་ན་རིམ་གྱི་ཐུགས་དམ་རྟེན་གཙོར་བཞུགས་པ་བྱིན་རླབས་
ཀྱི་གཟི་འོད་འབར་བ། ཡང་རྗེ་བཙུན་ཙོང་ཁ་པ་ཆེན་པོའི་སྐུ་བརྙན་གསེར་ཟངས་ལས་གྲུབ་པ་ཆེ་ཆུང་ལྔ་དང། ཙནྡན་དམར་པོ་ལས་གྲུབ་པ་གཅིག་རྗེ་བཞད་འཕར་མར་གྲགས་པ་བྱིན་ཅན་གཉིས་དང། རྗེ་གཞན་ཕན་མ་གཉིས། རྗེ་གླང་ཕུར་མར་གྲགས་
པ་གཅིག་གསེར་ཟངས་ལས་གྲུབ་པའི་གྲུབ་ཆེན་ལཱུ་ཨི་པའི་སྐུ་བརྙན་གཅིག་ལི་དམར་ལས་གྲུབ་པའི་ཇོ་བོ་རྗེ་དཔལ་ལྡན་ཨ་ཏི་ཤའི་སྐུ་བརྙན། འབྲོམ་རིན་པོ་ཆེའི་སྐུ་བརྙན་སྨན་འདམ་ལས་གྲུབ་པ་བྱིན་ཅན་གཅིག་གསེར་ཟངས་དང་དངུལ་ལས་གྲུབ་
བའི་སྐུ་བརྙན་རེ། ཙནྡན་དཀར་པོ་ལས་གྲུབ་པའི་ཕ་དམ་པའི་སྐུ་བརྙན་གཅིག་དང། པཎ་ཆེན་ཤཱཀྱ་ཤྲཱིའི་རྫ་སྐུ་བྱིན་ཅན་གཅིག་གསེར་ཟངས་ལས་གྲུབ་པའི་རྗེ་མར་པའི་སྐུ་བརྙན། སྨན་འདམ་ལས་གྲུབ་པའི་སྲས་དར་མ་མདོ་སྡེའི་སྐུ་བརྙན་བྱིན་ཅན་གཅིག་
བཀའ་ལི་ལས་གྲུབ་པའི་རྗེ་བཙུན་མི་ལའི་སྐུ་བརྙན། འགྲོ་མགོན་ཕག་མོ་གྲུ་པའི་སྐུ་བརྙན་ཆེ་བ་གཉིས། ཆུང་བ་གཅིག་འགྲོ་མགོན་ཆོས་རྒྱལ་འཕགས་པའི་སྐུ་བརྙན་ལིམ། ཞང་འགྲོ་བའི་མགོན་བོའི་སྐུ་བརྙན་སེན་གང་མར་གྲགས་པ་བྱིན་ཅན་གཉིས་
རག་ལས་གྲུབ་པའི་རྒྱལ་བ་གཡའ་བཟང་པའི་སྐུ་བརྙན། མཁས་གྲུབ་ཐམས་ཅད་མཁྱེན་པའི་ཐུགས་དམ་རྟེན་རྡོ་རྗེ་འཇིགས་བྱེད་ཆེན་པོའི་སྣང་བརྙན་རྒྱ་ནག་ཏཱ་མིང་མ་གསུང་བྱོན་མར་གྲགས་པ་དྭགས་པོ་ལྕང་ར་བའི་ནང་རྟེན་གྲས་ནས་ཕེབས་པ་བྱིན་ཅན། དཔལ་

[056B] གསེར་ཟངས་ལས་གྲུབ་པའི་དཔལ་འཁོར་ལོ་སྔོམ་པ་དང། དཔལ་རྡོ་རྗེ་འཇིགས་བྱེད་ཆེན་པོའི་སྐུ་བརྙན་རེ། ལི་སེར་ལས་གྲུབ་པའི་རྒྱལ་བ་རྡོ་རྗེ་འཆང་དང། ཐུགས་རྗེ་
ཆེན་པོ་རྒྱལ་བ་རྒྱ་མཚོའི་སྐུ་བརྙན་རེ། ལི་ཁྲ་ལས་གྲུབ་པའི་འཇམ་དབྱངས་དང། ལྷ་མོ་དབྱངས་ཅན་མའི་སྐུ་བརྙན་རེ། རྡོ་རྗེ་སེམས་དཔའི་སྐུ་བརྙན་ཁ་ཆེ་ལི་མར་གྲགས་པ་བྱིན་ཅན། སྨན་འདམ་ལས་གྲུབ་པའི་རྡོ་རྗེ་ཕག་མོའི་སྐུ་བརྙན། མཉམ་མེད་ཐུབ་པའི་
དབང་པོའི་སྐུ་བརྙན་སྟོད་ཧོར་ལིམ་བྱིན་ཅན་གཅིག་དང་གསེར་ཟངས་ལས་གྲུབ་པ་གསུམ། ཡང་ཐུབ་པའི་དབང་བོའི་སྐུ་བརྙན་ལིམ་ཆུང་བ་གསུམ། ལི་སེར་ལས་གྲུབ་པའི་རྒྱལ་བ་བྱམས་པ་དང། མི་འཁྲུགས་པའི་སྐུ་བརྙན་རེ། གསེར་ཟངས་ལས་གྲུབ་པའི་
བཅོམ་ལྡན་འདས་སྨན་གྱི་རྒྱལ་པོའི་སྐུ་བརྙན་གཅིག་དང། ཐུབ་དབང་ལོངས་སྐུའི་ཆ་བྱད་བྱིན་ཅན་གཅིག་རྒྱལ་བ་མི་འཁྲུགས་པའི་སྐུ་བརྙན་ལིམ་གཅིག་རྒྱ་གར་ཤར་ལི་ལས་གྲུབ་པའི་ཐུགས་རྗེ་ཆེན་པོ་གཙོ་འཁོར་གསུམ་པ་བྱིན་ཅན་གཅིག་ཇོ་བོ་རྗེའི་
ཕྱག་ཚ་འཁྲུལ་མེད་བདུན། རྗེ་ཙོང་ཁ་པ་ཆེན་པོའི་ཕྱག་ཚ་བཅུ་གཅིག་ཀླུ་འཇིམ་ལས་གྲུབ་པའི་མགོན་པོ་ཕྱག་དྲུག་པའི་སྐུ་བརྙན་གཅིག་རྡོ་ནག་ལས་གྲུབ་པའི་ཛམྦྷ་ལའི་སྐུ་བརྙན་གཅིག་འཇམ་དབྱངས་གོང་མ་ཆེན་པོས་སྩལ་གནང་སངས་རྒྱས་བྱང་
སེམས་སོགས་ཀྱི་སྣང་བརྙན་ལེབ་པར་མ་བདུན་ཅུ་ཐམ་པ། དངུལ་གྱི་གདུང་རྟེན་གཅིག་དང། གདུང་རྟེན་ལྕགས་རྩེ་མར་གྲགས་པ་གཉིས། ཡང་བཀའ་གདམས་གདུང་རྟེན་ཆེ་ཆུང་གསུམ་དང་བཅས་པ་རྣམས་གོས་སེར་གྱིན་བཟས་མངོན་པར་ཀླུབས་ཏེ་

[057A]༄༅། །གནྡྷོ་ལའི་རྣམ་པ་ཅན་གྱི་བཞུགས་ཁང་སོ་སོར་མཆོད་བའི་བྱེ་བྲག་སྣ་ཚོགས་པས་མཆོད་ཅིང་ལུས་ཅན་མཐའ་དག་ལ་བརྩེ་ཞིང་དགྱེས་པ་ཆེན་པོའི་ཚུལ་གྱིས་བཞུགས་སུ་གསོལ། ནང་རྟེན་བྲིས་ཐང་གི་སྐོར་ལ། རྗེ་བླ་མ་སྲིད་ཞིའི་གཙུག་
རྒྱན་ཆེན་པོའི་ཐུགས་དམ་རྟེན་དགའ་ལྡན་ལྷ་བརྒྱ་མའི་ཁྲིད་ཡིག་ལྟར་གྱི་རྗེ་རིན་པོ་ཆེའི་བྲིས་སྐུ་བྱིན་ཅན། གཟིགས་པ་ལྔ་ལྡན་གྱི་རྗེའི་སྐུ་ཐང་བྱིན་ཅན། ཡང་བདེ་གཤེགས་བརྒྱད་ཀྱིས་བསྐོར་བའི་རྗེ་རིན་པོ་ཆེའི་སྐུ་ཐང་གཅིག་དང། བླ་མ་མཆོད་པའི་
ཚོགས་ཞིང་ལྟར་གྱི་བྲིས་སྐུ། བསམ་ཡས་མཆིམ་བུའི་ནང་རྟེན་གྲས། ཇོ་བོ་རྗེའི་བྲིས་སྐུ་ཉིད་ཀྱི་ཤངས་མཚལ་དང་ཕྱག་བྲིས་ལས་གྲུབ་པ་བྱིན་ཅན། དགེ་བའི་བཤེས་གཉེན་སྤྱན་སྔ་བའི་ཐུགས་དམ་རྟེན་ཇོ་འབྲོམ་ཞལ་སྤྲོད་ཀྱི་བྲིས་སྐུ་བྱིན་ཅན། ཐམས་
ཅད་མཁྱེན་པ་དགེ་འདུན་རྒྱ་མཚོའི་ཤངས་མཚལ་ལས་གྲུབ་པའི་ཇོ་བོ་རྗེའི་བྲིས་སྐུ་བྱིན་ཅན། ཀུན་མཁྱེན་ལྔ་པ་ཆེན་པོའི་པུར་རས་ལ་བྲིས་པའི་འཁྲུངས་རབས་རྨད་བྱུང་བསྐལ་བ་མ་ལྟར་གྱི་སྐུ་ཐང་གྲ་ཚར་དྲུག་ཡང་ཀུན་མཁྱེན་ལྔ་པ་ཆེན་པོའི་སྐུ་ཤམ་
ལ་བྲིས་པའི་རྗེ་ཉིད་ཀྱི་སྐུ་ཐང་བྱིན་ཅན། གྲུབ་ཆེན་བརྒྱད་ཅུའི་བྲིས་སྐུ་བྱིན་ཅན་གཅིག་ཆོ་འཕྲུལ་ཆེན་པོའི་མཛད་པ་སྟོན་པའི་མཉམ་མེད་ཐུབ་པའི་དབང་པོའི་བྲིས་སྐུ་བྱིན་ཅན། འཇམ་དབྱངས་གོང་མ་ཆེན་པོའི་རིགས་སྲས་བཅུ་བདུན་པའི་ཕྱག་བྲིས་མ་
བདེ་ཅན་ཞིང་བཀོད་རྗེ་ཉིད་ཀྱི་གཟིམས་ཆུང་དུ་ཡུན་རིང་བཞུགས་བ་བྱིན་ཅན་གཅིག་རྗེ་ཉིད་ཀྱི་ཐུགས་དམ་རྟེན་དཔལ་རྡོ་རྗེ་འཇིགས་བྱེད་ཆེན་པོའི་བྲིས་སྐུ་བྱིན་ཅན་གཅིག་དང་ཉིད་ཀྱི་ཤངས་མཚལ་ལས་གྲུབ་པའི་འཇིགས་བྱེད་ཀྱི་བྲིས་སྐུ་ཕྱག་རྗེས་མ་

[057B] ཡང་ཀུན་མཁྱེན་ལྔ་པ་ཆེན་པོའི་ཤངས་མཚལ་ལས་གྲུབ་པའི་འཇིགས་བྱེད་ཀྱི་བྲིས་སྐུ་བྱིན་ཅན། རྒྱལ་བ་དགེ་འདུན་རྒྱ་མཚོའི་ཐུགས་དམ་རྟེན་འཇིགས་བྱེད་རྭ་ལུགས་མར་གྲགས་པ་བྱིན་ཅན། ཀུན་མཁྱེན་ལྔ་པ་ཆེན་པོའི་པུར་རས་ལ་གྲིས་པའི་བདེ་
མཆོག་ལྷ་ལྔའི་སྐུ་ཐང་བྱིན་ཅན། གྲུབ་མཆོག་ལཱུ་ཨི་པའི་ལུགས་ཀྱི་དཔལ་འཁོར་ལོ་སྡོམ་པའི་བྲིས་སྐུ། ཁྱུང་པོ་གྲགས་ཀྱི་ཐུགས་དམ་རྟེན་དཔལ་འཁོར་ལོ་སྡོམ་པའི་དཀྱིལ་ཐང། ཤར་པ་འཇམ་དབྱངས་ཆེན་པོའི་ཐུགས་དམ་རྟེན་བཅོམ་ལྡན་འདས་མ་
གདུགས་དཀར་མོའི་དཀྱིལ་ཐང། ཐུགས་རྗེ་ཆེན་པོ་པདྨ་དྲ་བའི་དཀྱིལ་ཐང་བུ་སྟོན་ཐམས་ཅད་མཁྱེན་པས་དེ་ཐོག་ནས་དབང་གསན་པ་བྱིན་ཅན། སློབ་དཔོན་ཨ་བྷྱཱ་ཀ་རའི་ཐུགས་དམ་རྟེན་བདག་མེད་ལྷ་མོ་བཅོ་ལྔའི་དཀྱིལ་ཐང་བྱིན་ཅན། པཎ་ཆེན་ནཱ་རོ་པ་ཆེན་
པོའི་ཐུགས་དམ་རྟེན་རྡོ་རྗེ་རྣལ་འབྱོར་མའི་དཀྱིལ་ཐང་བྱིན་ཅན། ཀུན་མཁྱེན་ལྔ་པ་ཆེན་པོའི་ཤངས་མཚལ་ལས་གྲུབ་པའི་རྟ་མགྲིན་གསང་སྒྲུབ་ཀྱི་བྲིས་སྐུ་རྗེ་ཉིད་ཀྱི་ཐུགས་དམ་རྟེན། རྡོ་རྗེ་འཕྲེང་བའི་དཀྱིལ་ཐང་གྲས་མེ་ཐུབ་མ་བྱིན་ཅན་ལྔ། དགེ་བའི་བཤེས་
གཉེན་དགོན་པ་བ་ཆེན་པོའི་ཐུགས་དམ་རྟེན་སེང་ལྡེང་ནགས་ཀྱི་སྒྲོལ་མའི་བྲིས་སྐུ་བྱིན་ཅན། རྡོ་རྗེ་གདན་གྱི་ཞིང་བཀོད་པཎ་ཆེན་ཤཱཀྱ་ཤྲཱིའི་ཕྱག་བྲིས་མ་བྱིན་ཅན། སངས་རྒྱས་སུམ་ཅུ་སོ་ལྔའི་བྲིས་ཐང་བྱིན་ཅན། རྗེ་ཉིད་ཀྱི་ཡག་རྗེའི་ཐུགས་དམ་འབྲལ་སྤང་མ་
གནས་བརྟན་བཅུ་དྲུག་གི་བྲིས་ཐང་བདུན་ཚར་མེ་ཐུབ་མ་བྱིན་ཅན། རི་བོ་རྩེ་ལྔའི་འཇམ་དབྱངས་ལྷ་ལྔའི་བྲིས་ཐང་རྣམས་གོང་གཤམ་ཞལ་ཁེབས་དང་བཅས་དྲི་བཟང་པོའི་སྨན་དང། རིན་པོ་ཆེ་དུ་མས་མངོན་པར་མཆོད་ཅིང་གློ་ཕན་ཚུན་ནས་ལེགས་པར་བསྒྲིལ་

[058A]༄༅། །བཟང་གོས་སེར་པོའི་ན་བཟས་ཉེ་བར་ཀླུབས་ཏེ་རྟེན་གྱི་གཙོ་བོ་དང་ཞལ་ཕྱོགས་མཐུན་པར་བཞུགས། ཟ་མ་ཏོག་གི་སེང་ཁྲིའི་ནང་དུ་སྤོས་ཤེལ་རྡོག་ཁམ་ཚིག་ཙམ་བརྒྱ་དང་བརྒྱད་ཡོད་ཀྱི་ཕྲེང་བ་རྒྱན་བུ་རུ་ཁམ་བུ་ཙམ་བཞི་དང་ཐོད་
འཇོག་གསེར་གྱི་བཅུ་ཤད་གསུམ་ཡོད་གཅིག་ཡང་སྤོས་ཤེལ་ཁམ་རློན་ཙམ་རྡོག་བརྒྱ་དང་དགུ་ཡོད་ཀྱི་ཕྲེང་བ་ཐོད་འཇོག་སྤོས་ཤེལ་ཅན་གཅིག་སྤོས་ཤེལ་སྲན་རློན་ཅམ་རྡོག་བརྒྱ་དང་བརྒྱད་ཀྱི་ཕྲེང་བ་རྒྱན་བྱུ་རུ་སྲན་རློན་ཆེ་ཕྱོགས་ཙམ་བཞི་ཐོད་འཇོག་དང་བཅས་པ། མུ་མེན་གྱི་བཅུ་ཤད་བཅུ་རྡོ་གསེར་གྱིས་བྱས་པ་གསུམ། བྱུ་རུ་ཁམ་སྐམ་ཅམ་རྡོག་བརྒྱ་དང་བརྒྱད་ཡོད་ཀྱི་འཕྲེང་བ་གཅིག་ལུད་ཐང་གི་ཕྲེང་བ་རྒྱན་སྤོས་ཤེལ་ཁམ་བུ་ཙམ་བཞི་ཐོད་འཛིན་བྱུ་རུ། ཤེལ་དཀར་དམར་ལྗང་
གསུམ་གྱི་བཅུ་ཤད་རེ་ཡོད་པ་གཅིག་ཤེལ་ཕྲེང་རྒྱན་བྱུ་རུ་བཞི་འབྱར་ཤལ་དཀར་དམར་ལྗང་གསུམ་གྱི་བཅུ་ཤད་རེ་ཡོད་པ་གཅིག་དུང་བརྒྱ་དང་བརྒྱད་ཀྱི་འཕྲེང་བ་གཅིག་བོ་དེ་ཙི་ཆོས་འབྱུང་ཞེ་གཅིག་རྡོག་བརྒྱ་དང་བརྒྱད་ཡོང་ཀྱི་འཕྲེང་བ་གཅིག་
གོང་མའི་ཕྱག་འཕྲེང་རྡོག་རེར་བྱུ་རུའི་ཡིག་དྲུག་མགོ་མཇུག་ལ་གསེར་དངུལ་གྱི་སྐུད་ཚགས་ཁྱད་མཚར་བ་རྒྱན་བྱུ་རུ་ཁམ་རློན་ཙམ་བཞི་ཐོད་འཇོག་དང་བཅས་པ། རྒྱབ་རྫར་བད་རཱ་ག་ལ་བབ་གཟུགས་གསེར་ཁུང་ཅན། བཅུ་ཤད་བྱུ་རུ་སྲན་རློན་ཙམ་
གསུམ། བཅུ་རྡོ་པད་རཱ་ག་བཅོས་བུ། རྒྱ་དངུལ་ལུག་རྨིག་མ་སྲང་ལྔ་རེ་ཡོད་པ་གསུམ། སྲང་རེ་ཡོད་པ་བཞི། ཞོ་རེ་ཡོད་པ་གསུམ། གསེར་སྲང་རེ་ཡོད་པ་རྟ་རྨིག་གཟུགས་གསུམ། གཙུག་གཡུ་དངུལ་སྟེགས་མ་གཅིག་གོང་མའི་གོས་ཁུག་བཞི་

[058B] མུ་ཏིག་སྲང་གང། མཛོད་གོས་གསེར་མ་སྣ་ལྔ་སོ་སོ་ནས་ཡུག་རེ་རྣམས། དེ་དག་ཐམས་ཅད་ཀྱང་གཞུང་བཤད་དང་མཐུན་པར་མཁས་པ་དགྱེས་པའི་ཚད་དུ་ལེགས་པར་ཕུལ་ནས་བུམ་སྒོའི་ནང་དུ་ཐུགས་རྗེ་ཆེན་པོ་དཔལ་མོ་ལུགས་
ཕྱག་སྟོང་སྤྱན་སྟོང་གི་སྣང་བརྙན་གསེར་ཐུར་སྲང་བཞི་བཅུ་ཞེ་དགུ་དང་ཞོ་ལྔ། རྒྱ་དངུལ་སྲང་དྲུག་ཅུ་རེ་བཞི་དང་ཞོ་གསུམ། ཊམ་སྲང་ཉི་ཤུ་ཐམ་པ། རང་བྱུང་ཟངས་མཁར་རྒྱའི་འདེགས་ཁལ་ཉེར་ལྔ་དང་ཉག་གང་སྤོར་ཕྱེད་གསུམ། ལྗོན་དམར་འདེགས་ཁལ་
ཉི་ཤུ་ཐམ་པ་དང་ཉག་བཅོ་ལྔ། ཏི་ཚ་འདེགས་ཁལ་བཅུ་གསུམ་དང་ཉག་བདུན་བཅས་པ་རྣམས་བཟོ་བོ་མཁས་པས་གཅིག་ཏུ་བསྲེས་ཏེ་བཞུ་བཏུལ་ལེགས་པས་སྦྱངས་པའི་ལི་དམར་གསེར་དངུལ་གྱི་ཕྲ་འཇུག་དང་ལྡན་པ་འཕགས་པ་ཉིད་འགྲོ་བའི་དོན་
བྱ་བའི་ཕྱིར་དངོས་སུ་ཕེབས་པ་འདྲ་བ་ཉིད་ལེགས་པར་བཞུགས་སུ་གསོལ་ཞིང། དེའི་དུས་སུ་བླ་མ་ལྷ་ཚོགས་སྤྱི་དང། ཁྱད་པར་རྗེ་བཙུན་རྡོ་རྗེ་འཆང་ཆེན་པོ་དེ་ཉིད་ཀྱི་ཐུགས་རྗེ་བསྐུལ་བའི་ཕྱིར་བླ་མཆོད་ཀྱི་ཆོ་ག་དང་ཟུང་དུ་འབྲེལ་བའི་མཆོད་སྦྲིན་
དང༑ བསྟན་པ་རྒྱས་པའི་སྨོན་ལམ་སོགས་རྒྱ་ཆེར་སྤྲོས་པའི་དུས་སུ་རྟེན་ཅིང་འབྲེལ་པར་འབྱུང་བའི་སྒོ་ཕུན་སུམ་ཚོགས་པ་མཚོན་པའི་ཕྱིར་སྔ་དྲོ་ཐོ་རངས་ཀྱི་ཆར་ནམ་མཁའ་ཤིན་ཏུ་དྭངས་པའི་མུར་ཕྱོགས་དང་མཚམས་ཀུན་ནས་འཇའ་སྤྲིན་ཡིད་དུ་འོང་བ་
དུ་མ་འཁྲིགས་པའི་སྦྲིན་གྱི་གཟུགས་ལ་སྐྱེ་བོ་ཀུན་གྱི་མཐུན་སྣང་དུ་གྲུབ་པར་མཆོད་ལྷའི་གཟུགས་ལ་སོགས་པའི་ཡ་མཚན་སྣ་ཚོགས་དང། ལྷག་པར་འཇམ་མགོན་ཆོས་ཀྱི་རྒྱལ་པོའི་གདན་ས་ཆེན་པོ་རི་བོ་དགེ་ལྡན་དུ་འཇའ་སྤྲིན་ཁ་དོག་ལྔ་ལྡན་བཀྲ་

[059A]༄༅། །ཤིས་རྫས་རྟགས་དང་རྒྱལ་སྲིད་སྣ་བདུན་ལ་སོགས་པའི་རྣམ་པ་ཉིན་འཁྱོངས་སུ་གནས་བ་ལག་གིས་བཟུང་དུ་ཡོད་པ་ལྟ་བུ་ངོ་མཚར་བས་ཁྱབ་པ་སོགས་ལྟས་ངོ་མཚར་བ་བྱུང་བ་མཐའ་དག་ནི་བརྗོད་པར་ནུས་པ་མ་ཡིན་ནོ། །འདིར་སྨྲས་
པ༑ ཐ་མལ་སྐྱེ་པོ་ཉོན་མོངས་ལིང་ཏོག་གིས། །རབ་འགྲིབ་སྣང་ངོར་མི་རྟག་སྐྲ་ཤད་ཀྱིས། །ཉེར་བྲིད་གང་གི་ཟུང་འཇུག་ཟ་མ་ཏོག་གདུལ་བྱ་ཀུན་ལ་རིང་བོར་ཕན་འདོགས་ཕྱིར། །གསེར་སྦྱངས་ལས་གྲུབ་མཆོད་སྡོང་ལྷུན་པོ་ཆེ། །རིན་ཆེན་ཕྲ་ཚོམས་
རྒྱུ་སྐར་གྱིས་དཀྲིགས་པ། །རྒྱལ་ཚབ་དགུང་བློན་བློ་གྲོས་ཆུ་མཚོ་དང། །བྱིན་ཆེན་ཉེར་ཞུགས་བཟོ་བོའི་འདུ་བྱེད་ཀྱི། །ཀློང་ལས་ཐོན་པ་རྣམ་བཞིའི་རིང་བསྲེལ་ཚོགས། །མཚང་མེད་དང་ཁྱད་པར་མགོན་དེ་ཡི། །ཆ་ཤས་སྣ་ཚོགས་ཀྱིས་གང་འདབ་བརྒྱ་
པ༑ ༑གསེར་དུ་བཞད་པའི་མཐུ་ལས་རྟེན་འབྲེལ་གྱི། །སྒོ་འཕར་བརྒྱ་ཕྲག་ཕྱེ་ཞིང་ཁྱད་པར་དུ། །འགྲོ་བའི་ཁམས་རྣམས་མ་ཟད་དེ་སྲིད་དུ། །ཕན་པའི་ལམ་བཟང་གསལ་བའི་སྣང་འོད་ཀྱི། །རྒྱུན་ཚོགས་ཆད་པ་མེད་པའི་དཔལ་དུ་གྱུར། །
གཞན་ཡང་དེའི་དུས་རྗེ་བླ་མ་སྲིད་ཞིའི་གཙུག་རྒྱན་ཆེན་པོ་དེ་ཉིད་ཀྱི་ཐུགས་ཀྱི་དགོངས་བ་ཟབ་མོ་ཡོངས་སུ་རྫོགས་ཤིང། འགྲོ་བ་རང་ཅག་རྣམས་ཀྱི་བསོད་ནམས་ཀྱི་ཕུང་པོ་ཡོངས་སུ་རྫོགས་པར་བྱ་བའི་ཕྱིར་རྗེ་བླ་མ་རྡོ་རྗེ་འཆང་ཆེན་པོ་དེ་ཉིད་ཀྱི་དགོངས་
བཞད་ལྟར། བཤད་སྒྲུབ་བསྟན་པའི་འབྱུང་གནས་གདན་ས་ཆེན་པོ་དཔལ་ལྡན་འབྲས་སྦུངས་སུ་མགོན་པོ་འཇམ་དབྱངས་དང། སེར་ཐེག་བ་ཆེན་པོའི་གླིང་དུ་རྗེ་བཙུན་མི་ཕམ་མགོན་པོ། འབྲོག་རི་བོ་དགེ་ལྡན་རྣམ་པར་རྒྱལ་བའི་གླིང་དུ་ཁམས་གསུམ་

[059B] ཀུན་གཟིགས་རྗེ་བླ་མ་དེ་ཉིད་ཀྱི་སྣང་བརྙན་དངུལ་ལས་གྲུབ་པ་དང་པུར་ཚྭ་ལས་གྲུབ་པའི་བླ་མ་ཡི་དམ་མཆོག་སྲུང་རྣམས་ཀྱི་སྐུ་བརྙན་མཐའ་ཡས་པ་བཞེངས་པ་ནི། མཆོད་སྡོང་ཆེན་པོའི་གཡས་ཕྱོགས་སུ་ཀུན་གཟིགས་
རྗེ་བླ་མ་ཐམས་ཅད་མཁྱེན་པ་ཆེན་པོའི་སྐུ་འདྲ་རིན་པོ་ཆེ་དངུལ་དཀར་སྲང་ཆེན་བརྒྱད་བརྒྱ་དང་ལྔ་བཅུ་ཐམ་པ། གསེར་འདམ་སྲང་བརྒྱ་དང་བཞི་བཅུ། གྲང་གསེར་ཐུར་ཞོ་ལྔ་དང་སྐར་ལྔ། བཞུགས་འབོལ་རྒྱུར་མཉེན་ཟངས་མཁར་རྒྱའི་ཁལ་ཉི་ཤུ་རྩ་ལྔ་དང་ཉག་
བཅུ༑ གསེར་འདམ་ཐུར་སྲང་བཞི་བཅུ་ཞེ་བཞི་བཅས་ཀྱི་རང་བཞིན་ལས་བསྒྲུབས་པའི་སྣང་བརྙན་བྱོན་མཚར་ཁྱད་དུ་འཕགས་པ། ཕྱག་གཡས་ཀྱི་ཕྱག་མཚན་པདྨ་དཀར་པོ་འདབ་མ་རབ་ཏུ་རྒྱས་པ་གཡུ་བྱུ་རུ་མུ་ཏིག་མུ་མེན་རྣམས་ཀྱི་ཟེའུ་འབྲུའི་དབུས་ན་གླེགས་
བམ་དང་རལ་གྲིས་མཛེས་ཤིང། ཕྱག་གཡོན་དུ་ཆོས་ཀྱི་འཁོར་ལོ་རྒྱུན་མི་ཆད་པར་བསྐོར་བ་མཚོན་པའི་ཕྱིར། གསེར་ཟངས་ཀྱི་འཁོར་ལོ་ཕྲ་ལྡན་གྱིས་མཛེས་པ་འབོལ་བཅས་ཀྱི་སྐུ་དཔངས་ལ་རྒྱུག་མཐོ་བརྒྱད་ལྷག་བཅས་པའི་བྱིན་རླབས་ཀྱི་གཟི་འོད་འབར་བ་
འགྲོ་བ་ཀུན་གྱི་མཆོད་པའི་ཞིང་མཆོག་དམ་པར་བཞུགས་བའི་ནང་གཞུག་ཏུ། བདེ་བར་གཤེགས་པའི་འཕེལ་གདུང་དང་སྐྱབས་མཆོག་རྒྱལ་དབང་ཉིད་ཀྱི་དབུ་ལོ་བུབས། མཉམ་མེད་ཇོ་བོ་ཆེན་པོ་དའི་པ་ཀཱར་དང། འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ཡབ་
སྲས་ཀྱིས་མཚོན་རྒྱ་བོད་ཀྱི་མཁས་གྲུབ་དུ་མའི་སྐུ་གདུང་དང་སྐུ་བལ་གྱི་རིང་བསྲེལ་རྣམས་གསེར་གདུང་ཆེན་མོའི་ནང་གཞུག་དང་ཆ་འདྲའི་ཐོག་སྲོག་ཤིང་བརྟན་སྔགས་ཀྱིས་མཚོན་པའི་གཞུང་བཤད་དམ་པའི་ཕྱག་ལེན་མཉམས་པའི་སྒོ་ནས་ལེགས་པར་གཏམས་

[060A]༄༅། །ཏེ་བཞུགས་ཤིང་གསེར་གདུང་ལྷ་ཁང་གི་སྟེང་བྱང་ཕྱོགས་སུ་གོང་གི་བུར་ཚྭར་འཕགས་བོད་ཀྱི་མཁས་གྲུབ་དུ་མའི་སྐུ་གདུང་དང་སྐུ་བལ་གྱི་རིང་བསྲེལ། སྨན་སྣ། དྲི་བཟང། གནས་ཆེན་རྣམས་ཀྱིས་སྣ་རྡོ་སྣ་སོགས་བསྲེས་བའི་སྨན་འདམ་ཕུན་
སུམ་ཚོགས་པ་ལས་གྲུབ་པའི་བཅོམ་ལྡན་འདས་དཔལ་དམ་པ་དང་པོའི་སངས་རྒྱས་དུས་ཀྱི་འཁོར་ལོ། གསང་བ་འདུས་པ། འཁོར་ལོ་སྡོམ་པ། རྡོ་རྗེ་འཇིགས་བྱེད། དགྱེས་པ་རྡོ་རྗེ། ཕྱག་རྡོར་འཁོར་ཆེན། མ་ཧཱ་མ་ལ། སངས་རྒྱས་ཐོད་པ། ཐུགས་རྗེ་ཆེན་པོ་
རྒྱལ་བ་རྒྱ་མཚོ། སྤྱན་རས་གཟིགས་སེངྒེ་སྒྲ། འཇམ་དཔལ་སྨྲ་བའི་སེངྒེ། སེང་ལྡེང་ནགས་ཀྱི་སྒྲོལ་མ། དབྱངས་ཅན་ལྷ་མོ་རྣམས་དང། གཞན་ཡང་ར་སའི་གཙུག་ལག་ཁང་དང། པོ་ཏ་ལའི་མཆོད་ཁང་ཡས་མས་རྣམས་སུའང་སྐུ་རྒྱུ་གོང་འདྲའི་རྒྱལ་དབང་མཆོག་
གི་སྣང་བརྙན་བདུན། དུས་ཀྱི་འཁོར་ལོ། གསང་བ་འདུས་པ། བདེ་མཆོག་ལཱུ་ཨི་པ་རྣམས་ཀྱི་སྐུ་བརྙན་རེ། སྤྱན་རས་གཟིགས་སེངྒེ་སྒྲའི་སྐུ་བརྙན་བཞི་རྣམས་གདན་འོད་ཀོར་བཅས་པའི་སྐུ་དཔངས་ལ་རྒྱུག་མཐོ་བདུན་ནས་བཅུའི་བར་ཡོད་བ་སོ་སོའི་གཞུང་ནས་འབྱུང་
བའི་ཕྱག་མཚན་རྒྱན་སྤྲོས་ཆ་ཚང་ཀྱི་རིམ་པ་ཚུལ་བཞིན་ལེགས་པར་འདུ་བགྱིས་པ་ལ་ནང་གཞུག་ཏུ་བདེ་བར་གཤེགས་པའི་འཕེལ་གདུང་དང་རྒྱལ་དབང་དེ་ཉིད་ཀྱི་དབུ་ལོས་མཚོན་པའི་བྱིན་རླབས་ཀྱི་རྟེན་ཁྱད་པར་ཅན་དུམ་དང། སྲོག་ཤིང་བརྟན་པའི་སྔགས་
ཀྱིས་མཚོན་རིང་བསྲེལ་རྣམ་བཞིས་ཕྱུར་བུར་གཏམས་ཤིང། དེ་དག་གི་སྐུ་གཟུགས་ལ་གསོལ་བའི་གྲང་གསེར་ཐུར་སྲང་སུམ་ཅུ་སོ་གཉིས་དང་ཞོ་ལྔ། ཕྱག་མཚན་སོགས་ཀྱི་རྒྱུར་གསེར་ཐུར་ཞོ་བཞི་དང་རྒྱ་དངུལ་སྲང་བཞི་བཅུ་ཞེ་དགུ་དང་ཞོ་དོ། མཛོད་པུར་མུ་ཏིག་

[060B] དྲི་བཟང། རིན་པོ་ཆེ་དང་སྨན་ལ་སོགས་པ་སོང་བ་རྣམས་ཞིབ་པ་མ་བཀོད་ཅིང། དེ་བཞིན་དུ་མགོན་པོ་མཆོག་གི་དགོངས་བཞེད་ལྟར་སེར་འབྲས་དགེ་གསུམ་དུ་
བཞུགས་པའི་བྱམས་པ་འཇམ་དབྱངས་ཁམས་གསུམ་འགྲོ་བའི་བླ་མ་དང་བཅས་པའི་སྣང་བརྙན། བཞུགས་ཁྲི་འོད་ཀོར་རྒྱན་སྣ་དྲུག་གི་བཀོད་པ་དང་བཅས་པ་གསེར་ཟངས་ལས་གྲུབ་པ་རྒྱུ་བཀོད་བཟོ་ཚད་ཕུན་སུམ་ཚོགས་པ་མཐོ་ཚད་བཞི་བཅུ་ཞེ་ལྔ་ལྷག་
ཙམ་པའི་སྐུ་དཔངས་ཅན་རྣམས། དགེ་འདུན་རྣམས་ཀྱི་གཙུག་ལག་ཁང་ལྟེ་བའི་ཚོགས་ཁང་ཆེན་མོའི་གྲལ་གྱི་དབུར་བཞུགས་སུ་གསོལ་བའི་ཁང་བཟང་སྒྱུར་བཅོས་ཀྱིས་བཞུགས་ཁང་སོ་སོའི་ཤིང་རྩི་ལོགས་བྲིས་སུ་དགའ་ལྡན། མངོན་དགའ། ཀུན་
གཟིགས་སོགས་དག་པའི་ཞིང་གི་བཀོད་པ་དང། བླ་མ་ཡི་དམ་སངས་རྒྱས་བྱང་སེམས་ཀྱི་སྐུ་བརྙན་རྣམས་ཀྱིས་བར་མཚམས་མེད་པར་གཏམས་ཤིང། འཇམ་དཔལ་དབྱངས་དང་བྱམས་མགོན་གྱི་སྐུ་བརྙན་སོ་སོར་སྐུ་རྒྱན་འདྲ་མཉམ་གྱི་དབུ་རྒྱན་
སྙན་རྒྱན། མགུལ་རྒྱན། དོ་ཤལ། ཕྱག་གདུབ། ཞབས་གདུབ། འོག་བག་རྣམས་སུ་ཕྲ་རྒྱན་ཕྱོགས་མཚུངས་ཀྱི་གསེར་ག་གཡུ་དྲུག་དམར་ཁམ་བུ་ཙམ་གྱི་མཐར་རྟ་སོ། བག་གཟུགས། སེན་རྒྱབ། ནོར་གཟུགས་བཅས་གཡུ་རིམ་བཞི་ཡོང་
ལོགས་ལྡེབས་སུ་གཡུ་རིམ་གཅིག་ཡོད། གཡས་གཡོན་དུ་གཡུའི་ཕྲ་ཚོམས་ཀྱིས་ཕྱུག་པ་སྤུས་ལེགས་གཅིག་པད་འདབ་སྦུས་ལེགས་གསུམ། པད་ཧྲིལ་གསུམ། སུ་གནྡྷ་ཆེ་བ་རྒྱ་སྟར་ནས་ཆུང་བ་ཁམ་ཚིག་ཡན་བདུན། པད་རཱ་ག་རྡོག་གོང་འདྲ་

[061A]༄༅། །བདུན། མུ་ཏིག་རྡོག་གོང་འདྲ་བཅུ་གསུམ། ཁ་ཆེ་སྤོས་ཤེལ་སྤུས་ལེགས་སྤོར་མཐོ་གང་དང་སོར་བཞི་ནས་མཐོ་གང་ཡན་ཡོད་པ་སུམ་ཅུ་ཐམ་པ། དྲུག་གཡུ་ཤས་ཆེ་བའི་ཨ་སྒོར་གཡུ་ཧྲིལ་སྤུས་ལེགས་ལྔ་དང། མེ་ཤེལ་པད་
རཱ་ག་མདོག་བྱ་སྒོང་ཙམ་ཉི་ཤུ་ཐམ་པ། དྭངས་ཤེལ་ཆོས་ཁ་སྣ་ཚོགས་མངའ་ཁམ་ཙམ་བཅུ་དྲུག་སྤང་གཡུ་མངའ་ཁམ་ཙམ་དགུ་ནལ་གྱི་སོལ་ཁེ་གཡུའི་ཕྲ་ཚོམས་ཅན་གཅིག་དྭངས་ཤེལ་ཚོས་བསྒྱུར་གྲུ་བཞི། ཟླུམ་པོ། སྒོར་མོ། ནར་སྟབས་
ཅན་སོགས་ཆེ་ཆུང་སྣ་ཚོགས་ངོ་བདུན། གཡང་ཊི་བྱ་སྒོང་ཙམ་དང་གྲུ་བཞི་ནར་སྟབས་ཅན་སྣ་ཚོགས་བཞི། སྒྲོག་ལུའི་ཨ་ལུང་འཁོར་ལོ་གཟུགས་གཉིས་རྣམས་དང། སྣང་བརྙན་གསུམ་སོ་སོའི་བཞུགས་ཁྲི་དང་རྒྱབ་ཡོལ་འོད་ཀོར་བཅས་ཕྱོགས་
མཚུངས་ཀྱི་ཕྲ་རྒྱན་ལ་གཡུ་དྲུག་གཏོགས་དང་བར་གཡུ་སྣ་ཚོགས་ཆེ་བ་བྱ་སྒོང་ཙམ་ནས་ཆུང་བ་ཆི་པ་ཁ་ཙམ་གྱི་བར་བཅུ་དྲུག། བྱུ་རུ་རྡོག་ཆེ་བ་མངའ་ཁམ་ཙམ་ནས་ཆུང་བ་སྲན་སྤོས་ཙམ་གྱི་བར་དགུ་བརྒྱ་དང་སུམ་ཅུ་སོ་ལྔ། སྤོས་ཤེལ་ཆེ་བ་སྒོར་མཐོ་གང་
དང་སོར་གསུམ་ཡོད་པ་ནས་ཆུང་བ་རྒྱ་སྲན་ཙམ་གྱི་བར་རྡོག་བདུན་བརྒྱ་དང་སུམ་ཅུ་སོ་དགུ་བར་གཡུ་ཤས་ཆེ་བའི་དཔྲལ་གཡུ་གསེར་སྐོངས་མ་ཞེང་མཁྱིད་གང་སོར་དྲུག་ནས་བཞིའི་པར་ཡོད་པ་ངོ་བཅུ་གཉིས། མུ་མེན་ལེབ་མོ་ངོ་གཉིས། ཨ་སྒོར་གྱི་ལྟོ་
བ་གཡུ་ཕྲ་ཅན་ངོ་གཉིས་དང་མགོ་བཞི། མརྒད་རྒྱ་སྟར་ཙམ་གཅིག་གཡུའི་གྲྭ་བཀག་གཉིས། དྲུག་གཡུའི་གཙུག་གཡུ་སྟར་གཤགས་ཙམ་གཅིག་དང་དྲུག་གཏོགས་ཀྱི་གཙུག་གཡུ་བཞི། པར་གཡུའི་གཙུག་གཡུ་ཁམ་རློན་ཙམ་ལྔ། ནལ་ཁམ་ཆིག་

[061B] ཀེ་ཀེ་རུ་ཁམ་ཚིག་ཙམ་གསུམ། བཅོས་བུ་པད་རཱ་ག་ཁམ་ཚིག་ཙམ་བཅུ་གཉིས། བྱུ་རུ་ཆེ་བ་མངའ་ཁམ་ནས་ཆུང་བརྒྱ་སྲན་ཙམ་གྱི་བར་ལྔ་བརྒྱ་དང་དྲུག་ཅུ་རེ་བཞི། སྤོས་ཤེལ་ཆེ་ཆུང་གོང་འདྲ་བརྒྱ་དང་ཉི་ཤུ་རྩ་གཅིག་མུ་མེན་ཆེ་ཆུང་གོང་འདྲ་
དྲུག་བརྒྱ་དང་བདུན་ཅུ་དོན་དྲུག་རྒྱ་གཡུ་གཅལ་བསྒྲིགས་སྒོར་མོ་དང་གྲུ་བཞི་ལྟོ་བ་བྱུར་འདྲ་ཁམ་བུ་ཙམ་གྱིས་བྱས་པ་དོ་ཉི་ཤུ་རྩ་དགུ་ལྟོ་བ་བྱུར་འདྲ་ནོར་དབང་གཟུགས་ཀྱི་མཐའ་དྲུག་གཡུ་གཅལ་བསྒྲིགས་ཡོད་པ་ངོ་བཞི། རྒྱ་གཡུའི་དབུས་སུ་ཉ་ལྕིབས་དང་
བྱུང་འདྲ་ཁམ་བུ་ཕྱེད་པ་ཙམ་རེ་ཡོད་པ་ངོ་སུམ་ཅུ་སོ་བཞི། རྒྱ་གཡུའི་ནོར་དབང་གཟུགས་བཞི། བྱུ་རུ་དཀར་པོ་ཁམ་ཚིག་ཙམ་གཉིས། མཎ་ཧོ་མངའ་ཁམ་ཙམ་བཅུ་ཐམ་པ། བླུག་ཤེལ་གསེར་འདྲེས་ཡོད་པ་སྲན་སྤོས་ཆེ་བ་ཙམ་བཞི། གཡུ་སྲུབ་མཁམ་ཆིབ་
ཙམ་གསུམ། གཡང་ཊི་ལྡང་ཁ་རྒྱ་སྲན་ཙམ་བཅུ་ཐམ་པ། གྲུ་བཞི་ནར་སྟབས་ཅན་བཞི། མ་ཎ་ཧོ་ཁམ་བུ་ཙམ་བཅུ་གཉིས། དྭངས་ཤེལ་ཁ་བསྒྱུར་གྱི་ནོར་གཟུགས་སྒོར་མོ་གྲུ་བཞི་བཅས་ཆེ་ཆུང་སྣ་ཚོགས་ངོ་བདུན་ཅུ་དོན་བདུན། བླུག་ཤེལ་གྲུ་བཞི་ངོ་བཞི་བཅུ་
ཞེ་དྲུག་གཡང་ཊི་བབ་གཟུགས་རྐོས་ཡོད་དང་འཇམ་སང་སོགས་སྣ་ཚོགས་བརྒྱད། བྱུར་འདྲ་གྲུ་བཞི་སྒོར་མོ་ཧྲིལ་མོ་སོགས་སྣ་ཚོགས་ངོ་བཅུ་གཉིས། མེ་ཤེལ་པད་རཱ་ག་མདོག་དོ་བདུན་ཅུ་ཐམ་པ། གཡུའི་དྲུག་བཅིངས་གཉིས། གཡུའི་དུང་ཁ་གཉིས་
རྒྱ་བཟོའི་བུམ་གཟུགས་བཞི། རྒྱ་གཡུ་ཁམ་ཚིག་ཙམ་བཅོ་བརྒྱད། སྤང་གཡུ་ཆེ་ཆུང་གོང་འདྲ་ཉེར་བརྒྱད། དྭངས་ཤེལ་ཚོས་ཁ་སྣ་ཚོགས་བརྒྱ་དང་ཉེར་བདུན། མཆོད་རྡོ་གསུམ་ཅུ་སོ་གསུམ། གུ་གུ་ཤ་རྡོག་བཅུ་གཅིག་དངུལ་གྱི་གཞི་མ་གུ་གུ་ཤའི་ཚོན་

[062A]༄༅། །རིས་ཅན་གཉིས། སོག་མོའི་སྐེ་རྒྱན་དངུལ་ལས་བྱས་པ་གཡུ་དང་བྱུ་རུའི་ཕྲ་ལྡན་བཞི། རྒྱ་རྩི་རྒྱ་ཁ་དང་ལྗང་ཁ་བཅས་རྡོག་བརྒྱ་དང་བཞི་བཅུ་ཞེ་གཅིག་གསེར་ལྗང་དྲ་ཚགས་ཅན་གྱི་སོག་རྣ་གཡུའི་ཕྲ་ཚོམས་ཀྱིས་ཕྱུག་པ་གཉིས་
རྣམས་ཀྱིས་སྤྲས་ཤིང། སྐུ་བརྙན་གསུམ་སོ་སོའི་ནང་གཞུག་ཏུ་ཚད་མཐུན་གྱི་སྤོས་ཤིང་བཟང་པོ་ལས་གྲུབ་པའི་སྲོག་ཤིང་གི་གཤམ་དུ་རྡོ་རྗེ་ཕྱེད་པ་དང། རྩེ་མོར་རྣམ་རྒྱལ་མཆོད་རྟེན་གནས་ཡིག་སྲོག་ཤིང་བརྟན་སྔགས་ལྷ་རང་རང་གི་སྙིང་པོས་མཚོན་
གཟུངས་སྔགས་དང་སྤེལ་ཚིག་རྣམས་གསེར་སྦྱངས་ཀྱིས་བྲིས་པ། རྗེ་བླ་མ་སྲིད་ཞིའི་གཙུག་རྒྱན་ཆེན་པོ་དེ་ཉིད་ཀྱིས་མདོ་སྔགས་ཀྱི་ཟབ་ཆོས་མ་ལུས་པ་གསན་པའི་བླ་མ་བརྒྱུད་རིམ་སོགས་བླ་རྒྱུད་སྐོར་ཚར་ཆིག་སྟོང་ཉིས་བརྒྱ་དང་དགུ་བཅུ་གོ་ལྔ། བླ་
མེད་ཀྱི་གཟུངས་ཚར་ཉིས་བརྒྱ་དང་ཉེར་ལྔ། རྣལ་འབྱོར་རྒྱུད་ཀྱི་གཟུངས་ཚར་བརྒྱ་དང་དགུ་བཅུ་གོ་ལྔ། སྤྱོད་རྒྱུད་ཀྱི་གཟུངས་ཚར་བརྒྱ་ཐམ་པ། གཟུངས་ཆེན་སྡེ་ལྔ་ཚར་ཆིག་སྟོང་ཆིག་བརྒྱ་ཉེར་དྲུག་སྒོ་དྲུག་པའི་གཟུངས་ཚར་ལྔ་བརྒྱ་དང་དྲུག་ཅུ། ཆོས་
སྐྱོང་སྐོར་ཚར་ཆིག་སྟོང་ཉིས་བརྒྱ་དང་གསུམ། ཤིས་བརྗོད་སྐོར་ཚར་ཉིས་སྟོང་ལྔ་བརྒྱ་ཉེར་གཅིག་གཞན་ཡང་རྭ་སྒྲེང་ཡང་དགོན་བླ་མ་སྔགས་རམས་པ་གཙོར་གྱུར་གྱི་དཔལ་ལྡན་སྨང་རྒྱུད་གྲྭ་ཚང་གི་རྡོ་རྗེ་འཛིན་པ་དགེ་སློང་བཞི་གྲས་རྒྱུད་སྡེའི་དགོངས་
མཐུན་རང་ལུགས་དྲི་མ་མེད་པའི་ཕྱག་ལེན་རྣམ་པར་དག་པའི་སྒོ་ནས་སྒྲུབ་པ་གནད་སྨིན་གྱིས་བསྒྲུབས་པའི་དགེ་འདུན་འདུ་བའི་འཁོར་ལོ་རེ་དང། དབྱེན་སྡུམ་པར་བྱེད་པའི་འཁོར་ལོ་རེ། རྒྱལ་བའི་བཀའ་འགྱུར་རིན་པོ་ཆེ་ཚར་རེ། དེ་ཉིད་ཀྱི་དགོངས་

[062B] སྐུ་བརྙན་གསུམ་སོ་སོ་ལ་སློབ་དཔོན་སོ་སོས་མཛད་པ་སྡེ་ཚན་སོ་སོར་ཆ་བགོས་དང། །རྗེ་རྡོ་རྗེ་འཆང་ཆེན་པོ་དེ་ཉིད་ཀྱི་བཀའ་འབུམ་རྣམས་དང། ཐུགས་དམ་
གཟིགས་དཔེའི་གྲས་འཇམ་དབྱངས་ཀྱི་སྐུར་འཕགས་ཕ་ཕུང་པོ་གསུམ་པའི་མདོ་དང། བསྟན་བཅོས་ཆེན་པོ་དབུ་མ་ལ་འཇུག་པ། བྱམས་པ་མགོན་པོའི་སྐུར་ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བ་དང་
ཆོས་ཉིད་རྣམ་འབྱེད། རྗེ་བཙུན་ཙོང་ཁ་པ་ཆེན་པོའི་སྐུ་བརྙན་དུ་ཆོས་མངོན་པ་མཛོད་དང་རྡོ་རྗེ་རྣམ་པར་འཇོམས་པའི་གཟུངས་སྔགས་མཆན་འགྲེལ་ཅན། སྒྲོལ་མ་ཉེར་གཅིག་གི་བསྟོད་དཔེ་བཅས་ཀྱིས་མཚོན་འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཡབ་སྲས་
སོགས་མཁས་གྲུབ་གོང་མ་རྣམས་ཀྱི་གསུང་དང་གཟུངས་སྔགས་ཀྱི་རིམ་པ་པུ་སྟ་ཀའི་ཚད་དུ་ལོངས་པ་པོད་སུམ་ཅུ་སོ་དྲུག་རེ་དང། རྗེ་བླ་མ་དེ་ཉིད་ཀྱི་ཐུགས་དམ་རྟེན་གྲས་ལི་རིགས་ལས་གྲུབ་པའི་བདེ་མཆོག་ལཱུ་ཨི་པ་འཇམ་དཔལ་དབྱངས་ཀྱི་སྐུའི་ནང་གཞུག་ཏུ་
བཞུགས་ཤིང། བྱམས་པའི་སྐུར་ཕྱག་ན་རྡོ་རྗེ། རྗེ་བཙུན་ཙོང་ཁ་པའི་སྐུར་གཙུག་ཏོར་རྣམ་རྒྱལ་མ་བཅས་ཀྱིས་མཚོན། ཀུན་གཟིགས་རྡོ་རྗེ་འཆང་ཆེན་པོ་དེ་ཉིད་ཀྱི་པུར་ཚྭའི་སྨན་འདམ་ལས་གྲུབ་པའི་བླ་མ་ཡི་དམ་སངས་རྒྱས་བྱང་སེམས་མཁའ་འགྲོ་ཆོས་སྲུང་
དང་བཅས་པའི་སྐུ་བརྙན་ཉིས་སྟོང་བཅུ་སྐོར་རེ། བླ་མ་སངས་རྒྱས་སོགས་ཀྱི་སྐུ་བརྙན་ལི་རིགས་དང་གསེར་ཟངས་ལས་གྲུབ་པ་བཅུ་ཕྲག་རེ། ཐུབ་པའི་དབང་པོའི་སྐུ་བརྙན་ཐོག་ཐུབ་མ་རེས་མཚོན། སྨན་འདམ་ཙནྡན་སོགས་ལས་གྲུབ་པའི་སྐུ་འདྲ་ལྔ་རེ། ཐུགས་

[063A]༄༅། །དམ་རྟེན་གདུང་རྟེན་རེས་གཙོས་བཀའ་གདམས་གདུང་རྟེན་དྲུག་རེ། སངས་རྒྱས་འོད་སྲུངས་ཀྱི་འཕེལ་གདུང་རེ། འཕགས་ཡུལ་གྱི་རྒྱལ་པོ་མ་སྐྱེས་དགྲའི་རྟེན་སྐལ་བདག་ཅན་གི་སྟོན་པ་ཤཱཀྱའི་རྒྱལ་པོའི་འཕེལ་གདུང་ལས་ཕེབས་པ་
གཉིས་རེ། རྗེ་རྡོ་རྗེ་འཆང་དེ་ཉིད་ཀྱི་དབུ་ལོ་བུབས་རེ། ཕྱག་སེན་གྱི་ཆ་ཤས་དང། ཡི་དམ་གྱི་ལྷ་མང་པོའི་ལྗགས་བསྙེན་གནང་བའི་ཕྱག་འཕྲེང་གི་ཐག་པ། པུར་རས། ན་བཟའ། སྐུ་བཙར། དབུ་ཞྭ་རྩེས་ཞྭ་བཅས་དང། བྱང་ཆུབ་ཤིང་གི་ཤུན་པ། དགྲ་
བཅོམ་པ་ཉི་མ་གུང་པའི་སྣམ་སྦྱར། གྲུབ་མཆོག་སར་ཧའི་པུས་འཁྱུད་སྤྲུལ་གྱི་ཤུན་པ། མཁན་ཆེན་པོ་དཧི་སཏའི་ཕྱག་མཛུབ། གྲུབ་ཆེན་ཛ་ཝ་རི་པའི་སྒོམ་ཐག་པཎ་ཆེན་ནཱ་རོ་ཏ་པའི་དབུ་ལོ་དང་སྙན་རྒྱན། མངའ་བདག་མཻ་ཏྲི་པ་ཆེན་པོའི་རྡོ་རྒྱུས་ཀྱི་སྒོམ་
ཐག་པཎྜིཏ་བི་བཧུ་དཧི་ཙན་དྲའི་དབུ་ལོ། པཎྜིཏ་དྷ་ན་ཤི་ལའི་དབུ་ལོ། པཎ་ཆེན་ཤཱཀྱ་ཤྲཱིའི་དབུ་ལོ་དང་འཁར་གསིལ་གྱི་བར་ཤིང། མ་གཅིག་གྲུབ་རྒྱལ་གྱི་རུས་རྒྱན། ཏི་ཕུ་གསང་སྔགས་སྡོང་པོའི་རུས་རྒྱན། པཎ་ཆེན་ནགས་རིན་གྱི་དབུ་ཞྭ། བརྒྱད་སྟོང་པའི་
རྒྱ་དཔེ། རྒྱལ་པོ་འོད་ཟེར་གོ་ཆའི་གདུང་རུས། ཆོས་རྒྱལ་སྲོང་བཙན་སྒམ་པོའི་ཕྱག་འཕྲེང་དང། དེའི་སྤྲུལ་པའི་སྟག་གི་པགས་པ། ལོ་ཆེན་རིན་ཆེན་བཟང་པོའི་དབུ་ལོ། རྗེ་མར་པ་ལོ་ཆེན་གྱི་བེར་སེངྒེ་མཇིད་གནོན་དང་མཆོད་ཞལ། རྗེ་མི་ལ་རས་པའི་སྒོམ་
ཐག་དང་རས་གོས། འགྲོ་མགོན་ཕག་མོ་གྲུ་པའི་ན་བཟའ། ཞྭ་ལུ་ལོ་ཆེན་གྱི་དབུ་ལོ། ཆག་ལོའི་སྣམ་སྦྱར། བྱང་སེམས་ཟླ་བ་རྒྱལ་མཚན་གྱི་ན་བཟའ། དཔོན་སྟོན་སྐྱེར་སྒང་པ་ཆེན་པོའི་ན་བཟའ། གཉགས་དཔོན་བསོད་ནམས་བཟང་པོའི་ཕྱག་སེན། ཇོ་བོ་

[063B] ཕྱག་ཚ། ཕྱག་འཕྲེང། སག་སྒྲིལ། འབྲོམ་སྟོན་པ་རྒྱལ་བའི་འབྱུང་གནས་ཀྱི་དབུ་ལོ། ཚེམས། སྐུ་ཤ། གདུང་ཐལ། འབྲོམ་རིན་པོ་ཆེའི་བཞུགས་གདན། རྡོག་ལོ་ཁུ་དཔོན་གྱིན་བཟའ། རྡོག་ལོ་ཆེན་
པོའི་ཕྱག་དཔེ། དཔེ་ཁྲི། ཁུ་སྟོན་བརྩོན་འགྲུས་གཡུང་དྲུང་གི་གདུང་རུས། དགེ་བའི་བཤེས་གཉེར་ཆེན་པོ་པོ་ཏོ་བའི་ཐུགས། དབུ་སྐྲ། དགེ་བཤེས་ཁམ་པ་ལུང་པའི་ཆའུ། དགེ་བཤེས་ཤར་བ་ཡོན་ཏན་གྲགས་པའི་སྐུ་མཚལ། དགེ་བཤེས་སྤྱིལ་པུ་པའི་སྣམ་
སྦྱར། སྣར་ཐང་པ་དཔལ་ལྡན་གྲོའི་ཕྱག་འཕྲེང། དགེ་བཤེས་སྣེའུ་ཟུར་པའི་དབུ་སྐྲ། སྣར་ཐང་པའི་རྟེན་འདམ། དགེ་བཤེས་སྒྲེ་པའི་གདུང། དགེ་བའི་བཤེས་གཉེན་ཞང་ཀ་མ་བའི་ན་བཟའ། མཆིམས་ནམ་མཁའ་གྲགས་ཀྱི་གདུང། སེམས་དཔའ་ཆེན་པོ་
ཀུན་བཟང་པའི་དབུ་སྐྲ། བྱ་འདུལ་བ་འཛིན་པའི་དབུ་སྐྲ། གདུང་རུས། བཅོམ་ལྡན་རིག་རལ་གྱི་གདུང། ཤུད་པུ་མཁན་ཆེན་ཕྱག་རྡོར་བའི་ཕྱག་མཛུབ། མངར་སྟོན་བློ་བཟང་གྲགས་པའི་གདུང་རུས། ཆོས་རྗེ་མདུང་རྩེ་བའི་དབུ་སྐྲ། རྒྱལ་སྲས་ཐོགས་མེད་པའི་སྣམ་
སྦྱར། སྦལ་ཏི་དགྲ་བཅོམ་པའི་དབུ་སྐྲ། རྗེ་བཙུན་རྒྭ་ལོའི་སྒོམ་ཐག་བུ་སྟོན་ཐམས་ཅད་མཁྱེན་པའི་སྐུ་གཟན། དབུ་ཞྭ། མཁན་ཆེན་ཕྱག་རྡོར་ནམ་མཁའ་རྒྱལ་མཚན་གྱི་དབུ་སྐྲ། རྗེ་བཙུན་ཙོང་ཁ་པ་ཆེན་པོའི་སྐུ་དྲེག་ཚེམས་སྐུ་མཚལ། སྣམ་སྦྱར་དྲེག་ཅན་
མཁས་གྲུབ་དགེ་ལེགས་དཔལ་བཟང་པོའི་གདུང། སྣམ་སྦྱར། འཇམ་དབྱངས་གཙང་པ་བདུན་རྒྱུད་ཀྱི་དབུ་སྐྲ་དང་ཕྱག་སེན། པཎ་ཆེན་དགེ་འདུན་གྲུབ་ཀྱི་སྐུ་ཆོས། ཚེམས། ཐམས་ཅད་མཁྱེན་པ་དགེ་འདུན་རྒྱ་མཚོའི་སྐུ་མཚལ། བུར་སོལ། སྣམ་སྦྱར། ཐམས་ཅད་

[064A]༄༅། །མཁྱེན་པ་བསོད་ནམས་རྒྱ་མཚོའི་སྐུ་ཤ། དབུ་ཀླད། བུམ་ཆུ་རིལ་བུ། །ཐམས་ཅད་མཁྱེན་པ་ཡོན་ཏན་རྒྱ་མཚོའི་གདུང་རུས། ཤངས་མཚལ། རྒྱལ་མཆོག་ལྔ་པ་ཆེན་པོའི་དབུ་ལོ། སྐུ་བེར། རྒྱལ་དབང་ཚངས་དབྱངས་རྒྱ་མཚོའི་ཤངས་ཕྱིས་
པཎ་ཆེན་བློ་བཟང་ཡེ་ཤེས་ཞབས་ཀྱི་དབུ་ལོ། མཁས་གྲུབ་ནོར་བཟང་རྒྱ་མཚོའི་སྣམ་སྦྱར། པཎ་ཆེན་བསོད་ནམས་གྲགས་པའི་གདུང་རུས་དང་གདུང་ཐལ། རྡོ་རྗེ་འཆང་སྔགས་རམས་པ་དགེ་འདུན་བཀྲ་ཤིས་ཀྱི་གདུང། རྗེ་ཕ་བོང་ཁ་པའི་བདུད་རྩི་རིལ་བུ། ཞལ་སྔ་
ནས་བདེ་བཅན་པའི་གདུང། དགའ་ལྡན་ཁྲི་རིན་པོ་ཆེ་བསྟན་པ་དར་རྒྱས་ཀྱི་དབུ་སྐྲ་སོགས་གོང་གསལ་རྣམས་ཀྱི་གདུང་རུས་དང་ན་བཟའི་རྟེན་འདམ་སོགས་ནས་ཆ་ཤས་རེ་དང། བཀྲུ་ཤིས་ལྷུན་པོའི་རྟེན་བསྡུས་རིལ་བུ་རྣམས་ཀྱིས་མཚོན་རིང་བསྲེལ་རྣམ་བཞིས་
ཕྱུར་བུར་གཏམས་ཏེ་བཞུགས་ཤིང། གནོད་སྦྱིན་བང་མཛོད་གསུམ་སོ་སོར་མ་རྨོས་པའི་འབྲས་བུ་རེ་དང། གསེར་དངུལ་བཏུལ་བ་དང་མ་བཏུལ་བ། བྱུ་རུ་ལ་སོགས་པའི་རིན་པོ་ཆེ་དང། དར་ཟབ་ལ་སོགས་པ་དང། སྨན་གྱི་བྱེ་བྲག་ལ་སོགས་པ་མཁོ་དགུ་
མ་ཚང་བ་མེད་པས་ཕྱུར་བུར་གཏམས་པའི་གཙོ་བོར་གནོད་སྦྱིན་ཕོ་མོ་ཚོགས་ཀྱི་བདག་པོ་དང་བཅས་པའི་འཁོར་ལོ་དང་བུམ་པ། གཏེར་རྫས་སོགས་སྡེ་ཚན་གོ་རིམས་མ་ལོག་པར་གོང་འོག་ཏུ་དགོས་པའི་རིམ་པ་རྣམས་མ་འཕྱུགས་པར་བསྒྲུབས་ཏེ་ཕན་བདེ་མ་
ལུས་པའི་འབྱུང་གནས་དམ་པར་བཞུགས་སུ་གསོལ་ཞིང། གཞན་ཡང་བདེ་བར་གཤེགས་པའི་སྐུ་རྟེན་ཚེམ་དྲུབས་ཀྱི་རིམ་པ་བཟོ་རིགས་རྣམས་ཀྱིས་རིག་རྩལ་ཇི་སྙེད་པས་འདུ་བགྱིས་ཏེ་བཟང་གོས་ཤ་སྟག་ལས་བསྒྲུབས་པའི་རྒྱལ་དབང་ཐམས་ཅད་མཁྱེན་པ་དེ་

[064B] སངས་རྒྱས་སུམ་ཅུ་སོ་ལྔ། འཕགས་པའི་གནས་བརྟན་ཆེན་པོ་བཅུ་དྲུག་གཙོ་འཁོར་སོགས་བླ་མ་སངས་རྒྱས་བྱང་སེམས་ཡི་དམ་ཆོས་སྲུང་དང་བཅས་པའི་སྣང་བརྙན་གྱིས་ཕྱུར་བུར་གཏམས་པའི་གོས་ཐང་བརྒྱ་དང་བརྒྱད། དེ་
བཞིན་གཤེགས་པ་སྲས་དང་བཅས་པའི་སྐུ་བརྙན་པིར་ཐོགས་དབང་པོ་རྣམས་ཀྱིས་ཆ་ཚད་དང་མཐུན་པར་ཚོན་གྱིས་ལེགས་པར་ཕྱེ་བ་མང་རབ་དང་བཅས་པ་དང། གངས་ལྗོངས་འགྲོ་བའི་མགོན་པོ་གང་དེ་ཉིད་ཀྱིས། གདུལ་བྱ་རང་རང་གི་ཁམས་དང་བསམ་པ་དང་
བག་ལ་ཉལ་དང། དབང་པོའི་རང་བཞིན་ཇི་ལྟ་བ་བཞིན་གཟིགས་ནས། དེ་དང་འཚམས་པའི་ཆོས་ཀྱི་འཁོར་ལོ་བསྐོར་བ་དང་ཆབས་གཅིག་པར་མདོ་རྒྱུད་དགོངས་འགྲེལ་དང་བཅས་པའི་རིམ་པ་ལས་བརྩམས་པའི་གསུང་རྩོམ་རིམ་པར་ཕེབས་པ་བར་དུ་བརྐོས་ཟིན་
པོད་ལྔ་རྣམས་ཀྱང་གསེར་སྦྱངས་ལས་བསྒྲུབས་ཤིང། གསུང་འབུམ་པར་དུ་མ་ཕེབས་པའི་འཕྲོ་ལུས་རྣམས་དང། འཕགས་བོད་མཁས་གྲུབ་རྣམས་ཀྱི་ལེགས་བཤད་དཔེ་རྒྱུན་དཀོན་རིགས་རྣམས་ཆོས་ཀྱི་སྦྱིན་པ་ཆུ་བོའི་རྒྱུན་བཞིན་སྤེལ་བའི་ཕྱིར་ལེགས་པར་
པར་དུ་བསྲུབས་ལ། དེ་རྣམས་ཀྱི་སྐུ་རྒྱུ་དང་ཞལ་གསེར་སོགས་ཀྱི་ངོ་བོ་དང་ཐོབ་ཏུ་བགྱིས་པ་དངུལ་དང་འབྲུ་གྲངས་སོགས་སུ་བཀུག་པ་ཇི་ལྟར་ཐོབ་དང། བཟོ་བོ་དང་དོ་དམ་པ་སོགས་ཇི་ལྟ་བུས་བགྱིས་ཏེ་ལས་རྒྱུན་ཟླ་བ་ལ་སོགས་པ་ཇི་ཙམ་གྱིས་ཁོངས་སུ་གྲུབ་པ་
སོགས་ཇི་ལྟར་ཡིན་པའང། གསེར་གདུང་རིན་པོ་ཆེ་ལེ་ལག་དང་བཅས་པ་འདོད་དཔལ་དུ་ལས་གྲ་བཙུགས་པ་ནས་བཟུང་སྐུ་རྒྱུའི་ཐོ་ཁོངས་སུ་མ་འཐུས་པ་གསེར་འདམ་བཙོ་སྤྲོད་མདོག་འདོན་མདངས་བསྒྱུར་སོགས་ཀྱི་དགོས་ཆར་སོང་རིགས་དང། སོལ་ཤིང་སོགས་

[065A]༄༅། །ཀྱི་རི་གོང་འབྲུར་འགུག་འོས་རྩིས་གཞི་ལྟར་བཀུག་འབྲུ་རུའི་ཁལ་ཆིག་འབུམ་བརྒྱད་ཁྲི་ལྔ་སྟོང་ལྔ་བརྒྱ་དྲུག་ཅུ་རེ་བརྒྱད་དང་བྲེ་བཅུ་ཐམ་པར་དངུལ་སྲང་ཆིག་ཁྲི་ལྔ་སྟོང་ལྔ་བརྒྱ་ལྔ་བཅུ་ང་དྲུག་ཞོ་བརྒྱད་སྐར་ལྔ་ཐོབ་པ་སོང་ཞིང་གོང་གསལ་
པུར་ཚྭ་རྣམས་ཀྱི་ཕྲ་རྒྱན་སྐུ་རྒྱུར་བསྲེས་པའི་སྨན་དང་དྲི་བཟང་རིན་པོ་ཆེ་སོགས་ཀྱི་དངོས་ཐོབ་ལ་དངུལ་སྲང་ཆིག་སྟོང་བཞི་བརྒྱ་བདུན་ཅུ་དོན་ལྔ་དང་ཞོ་བཞི་སྐར་ཕྱེད་བརྒྱད་སྐོར་སོང་སྣང། སྨན་འདམ་ལས་གྲུབ་པའི་སྐུ་བརྙན་རྣམས་ཀྱི་འགོ་པ་ཕྱག་དཔེ་དོ་
དམ་བཤད་གྲ་ཧོར་པ་དགེ་སློང་བློ་བཟང་རིན་ཆེན་དང། ཡར་ཀླུངས་སྨོན་གྲོང་པ་དགེ་སློང་སྐལ་བཟང་མཆོག་གྲུབ། དབུ་ཆེན་ཨེ་ཕྱུག་པོ་བ། འབྲས་བཟང་སོགས་དང་ལག་གཡོག་བཅས་པས་ལས་རྒྱུན་ཟླ་བ་བཞིའི་ཁོངས་སུ་ལེགས་པར་གྲུབ། དེ་བཞིན་དུ་
བྱང་སེམས་གཉིས་དང། ཆོས་ཀྱི་རྒྱལ་པོ་ཙོང་ཁ་པ་བཅས་ཀྱི་སྣང་བརྙན་གསུམ་གྱི་སྐུའི་བཟོ་རིགས་དང། མཁར་ལས་ལོགས་བྲིས་བཅས་ཀྱི་དོ་དམ་དབུས་མདའ་དཔོན་སོགས་སྔར་བཤད་པ་རྣམས་དང། གཟུངས་འབུལ་གྱི་དོ་དམ་རྣམ་རྒྱལ་གྲྭ་ཚང་དབུ་མཛད་
ཟུར་པ་དགེ་སློང་དགེ་འདུན་དར་རྒྱས་ཅན་ནས་བགྱིས་ཤིང་གསེར་ཟངས་ཀྱི་བཟོ་རིགས་དབུ་ཆེ་ཆུང་བྱིངས་བཅས་མི་གྲངས་དགུ་བཅུ་གོ་བཞི་དང། ལག་གཡོག་བརྒྱ་དང་དྲུག་ཅུ་སྐོར་ནས་ལས་རྒྱུན་ཟླ་བ་དགུ་སེར་འབྲས་དགེ་གསུམ་སོ་སོར་རྡོ་ཤིང་བཟོ་རིགས་དབུ་
ཆེ་ཆུང་བྱིངས་བཅས་མི་གྲངས་བཅོ་བརྒྱད། ལག་གཡོག་བརྒྱ་སྐོར་བཅས་ནས་ཞག་ཉེར་ལྔ་རེ། རི་མོ་བ་དབུ་ཆེ་ཆུང་བྱིངས་བཅས་མི་གྲངས་བཅུ་བཞི། ལག་གཡོག་ཉི་ཤུ་སྐོར་ནས་ལས་རྒྱུན་ཟླ་བ་གཅིག་རེ། གཟུངས་བར་རྒྱག་མི་སེར་འབྲས་ཀྱི་དགེ་འདུན་

[065B] གཟུངས་སྒྲིལ་དང་གཟུངས་འབུལ་བ་སེར་འབྲས་དགེ་གསུམ་རྒྱུད་སྟོད་སྨད་ཀྱི་དགེ་བཤེས་བཅུ་གཅིག་བཅས་ནས་ལས་ཞག་ཟླ་བ་གཉིས་ལྷག་བཅས་ཀྱི་ཁོངས་སུ་ཚང་བར་མཐར་ཕྱིན་ཅིང། གོས་ཐང་ལའར་སྐུ་རྒྱུར་དིང་བཏགས་ཧོར་གོས་
གན་གོས་མང་ལྷུག་བཅད་ལྡན་མཛོད་གོས་སོགས་ཚོས་ཁ་སྣ་ཚོགས་ཡུག་བརྒྱ་དང་ལྔ་བཅུ་ཐམ་པ་དང་ཁ་བཅུ་གཅིག་གོས་ལིང་ཡུག་ཉེར་ལྔ། སྨན་རྙིང་ཡུག་ཉི་ཤུ་ཐམ་པ། བྱང་དར་ཡུག་བཅོ་ལྔ་སོགས་སྐུ་རྒྱུར་སོང་རིགས་དངོས་ཐོབ་ལ་དངུལ་སྲང་སུམ་སྟོང་
དགུ་བརྒྱ་ཉེར་བརྒྱད་དང་ཞོ་བདུན་སྐར་ཕྱེད་བརྒྱད་སྐོར་ཐོབ་པ་སོང་ཞིང། དེའི་དོ་དམ་པ་གཟིམས་ཆུང་འགག་པ་དགེ་སློང་བློ་བཟང་ཆོས་དབང། བཟོ་ཁང་རྒྱུན་བཟོ་དོ་དམ་རྩེ་དྲུང་དགེ་སློང་དགེ་འདུན་བློ་གསལ། ལས་བྱེད་འཕྲལ་ནང་བསྟན་འཛིན་པ་སངས། རི་
མོད་བུ་ཆེན་ཨེ་གད་འཁྲིས་ཚེ་རིང་ཕུན་ཚོགས། ཚེམ་བཟོ་དབུ་ཆེན་ནོར་བུ་དགོས་སྐྱེས། ཆོས་འཕེལ། བསྐལ་བཟང་སོགས་མི་གྲངས་དགུ་བཅུ་གོ་གསུམ། ལག་གཡོག་ཉི་ཤུ་སྐོར་བཅས་ནས་ལས་རྒྱུན་ཟླ་བ་གསུམ་གྱི་ཁོངས་སུ་གྲུབ་ལ། རི་མོའི་ལས་
རྒྱབ་རབ་འབྱམས་པ་སྐལ་བཟང་དབང་རྒྱལ་དང། དོ་དམ་པིར་ཐོགས་དབུ་བྱིངས་བཅས་ནས་བྲིས་ཐང་གཞལ་མེད་ཁང་གི་ལོགས་བྲིས་དང་ཁོངས་གཅིག་པར་ལས་རྒྱུན་ཟླ་བ་བཞིར་བཞེངས་པ་རྣམས་ལ་གྲང་གསེར་གྱིས་མཚོན་པའི་སྐུ་རྒྱུར་སོང་རིགས་
དངུལ་ཐོག་ཏུ་བསྒྲིལ་བར་དངུལ་སྲང་བརྒྱད་པ་རྒྱ་དང་སུམ་ཅུ་སོ་བདུན་ཞོ་གསུམ་སྐར་ལྔ་སྐོར་ཐོབ་ཅིང། གསུང་རབ་གསེར་སྦྱངས་ལས་གྲུབ་པ་རྣམས་ཀྱང་དོ་དམ་རྩེ་དྲུང་བཞི་སྡེ་རབ་འབྱམས་པ་ལུང་རིགས་རྒྱ་མཚོ། རྣམ་རྒྱལ་གྲྭ་ཚང་གི་གྲྭ་པ་དགེ་སློང་ཀླུ་

[066A]༄༅། །སྒྲུབ། ལྟོ་དཀར་པ་ཨེ་པ་བསྟན་འཛིན་བག་དྲོ། ཆོས་བསྟན་འཛིན། སྙེ་མོ་བསོད་ནམས་དབང་པོ། བསོད་ནམས་ཆོས་འཕེལ། དབུ་ཆུང་བསྟན་འཛིན་ནོར་བུ། ནོར་བུ་བློ་ལྡན་སོགས་དབུ་བྱིངས་མི་གྲངས་ཉེར་དྲུག་ལག་གཡོག་བཅུ་སྐོར་
བཅས་ནས་ལས་རྒྱུན་ཟླ་བ་དྲུག་གི་ཁོངས་སུ་ལེགས་པར་བཞེངས་པའི་སྐུ་རྒྱུར་སོང་རིགས་གྲང་གསེར་དངོས་ཐོབ་ལ་དངུལ་སྲང་ཉིས་སྟོང་སུམ་བརྒྱ་བཞི་བཅུ་ཞེ་བདུན་དང་ཞོ་གསུམ་སྐར་ཕྱེད་བརྒྱད་སྐོར་སོང་ཞིང། དོ་དམ་རྩེ་དྲུང་བཞི་སྡེ་རབ་འབྱམས་པ་བློ་
བཟང་འཇམ་དབྱངས། བྲིས་ཡིག་པ་དབུ་མཛད་ཨེ་ཛམ་ལ། འཇམ་དབྱངས། པར་རྐོས་དབུ་མཛད་སྙེ་མོ་དར་རྒྱས་ཚེ་རིང་སོགས་རྐོས་ཤིང་ལྕགས་བཟོ་བ་དང་བཅས་དབུ་བྱིངས་མི་གྲངས་ཉེར་གསུམ། ལག་གཡོག་བཅུ་སྐོར་བཅས་ནས་ལས་རྒྱུན་ཟླ་བ་བརྒྱད་ཀྱི་
ཁོངས་སུ་ཟིན་པ་བསྒྲུབས་པའི་བསྟན་བཅོས་པར་དུ་བརྐོས་པ་རྣམས་ཀྱི་རྒྱུ་སོང་དངོས་ཐོབ་ལ་དངུལ་སྲང་བརྒྱ་དང་ཉེར་གཅིག་ལྷག་བཅས་སོང་ལ། གཞན་ཡང་དགོངས་རྫོགས་སུ་དམིགས་ནས་མཆོད་སྡོང་ཆེན་པོའི་གཡས་གཡོན་དུ། རྗེ་བཙུན་བླ་མ་རྡོ་རྗེ་འཆང་
ཆེན་པོ་དེ་ཉིད་ཀྱི་ཚད་མེད་པའི་བཀའ་དྲིན་གྱིས་འཚོ་བའི་ནང་མ་མཁན་པོའི་གྲས། སྐུ་མདུན་དར་ཧན་སྐལ་བཟང་ཡོན་ཏན་ནས་ཤར་ལི་ལི་སེར་གྱི་འདྲ་ཅོག་ལས་གྲུབ་པའི་འཕགས་པ་སྤྱན་རས་གཟིགས་དབང། འཇམ་དཔལ་དབྱངས། ཕྱག་ན་རྡོ་རྗེ། སའི་སྙིང་པོ་
ནམ་མཁའི་སྙིང་པོ། སྒྲིབ་པ་རྣམ་སེལ་བཅས་སྐུ་བརྙན་དྲུག་པོ་སོ་སོའི་སྐུ་དཔངས་ལ་རྒྱུག་མཐོ་བདུན་ལྷག་ཡོད་རེ་དང། སྡེ་དྲུག་མཁན་པོ་མཆོད་དཔོན་བློ་བཟང་རྣམ་རྒྱལ་ནས་སྐུ་རྒྱུ་བཟོ་ཚད་གོང་འདྲའི་རྒྱལ་ཚབ་མ་ཕམ་མགོན་པོའི་སྣང་བརྙན་གཅིག་དྲུང་ཡིག་

[066B] མགྲོན་གཉེར་སྐལ་བཟང་འཇམ་དབྱངས་ནས་བཟོ་ཚད་གོངས་དྲའི་སེང་ལྡེང་ནགས་སྒྲོལ་གྱི་སྐུ་དང། འཕགས་མ་ཁྲོ་གཉེར་ཅན་མའི་སྐུ་རེ། འཕྲལ་
བདེ་བ་གྲ་ཚང་གཉེར་པ་དགེ་འདུན་རྒྱལ་མཚན་ནས། སྐུ་རྒྱུ་གོང་འདྲའི་མཉམ་མེད་ཟས་གཙང་སྲས་པོ་དོན་ཀུན་གྲུབ་པ་ལོངས་སྤྱོད་རྫོགས་སྐུའི་ཆ་ལུགས་ཅན་ཁྲི་འོད་ཀོར་དྲུག་འདེགས་སོགས་རྒྱུ་བཟོས་ཁྱད་པར་འཕགས་པ་བཅས། དེ་བཞིན་གཤེགས་པ་ཤཱཀྱའི་
རྒྱལ་པོའི་མདོ་དང་སྔགས་ཀྱི་ལེགས་པར་བཤད་བའི་བསྟན་པ་མཐའ་དག་གི་སྙིང་པོ་འཇམ་མགོན་བླ་མའི་ལེགས་བཤད་ཀྱི་ཚོགས་མ་ལུས་པ་རྒྱ་མཚོའི་གོས་ཅན་གྱི་གཞི་མཐའ་དག་ལ་ཉི་ཟླའི་བགྲོད་པ་མ་ཟད་ཀྱི་བར་དེ་སྲིད་དུ་ནུབ་པ་མེད་པར་གདུལ་བྱ་རྣམས་
ལ་ཕན་བདེའི་ལམ་བཟང་པོ་གསལ་བར་བྱེད་བཞིན་པར་གནས་པ་དང། མཁའ་ཁྱབ་ཀྱི་འགྲོ་བ་རྣམས་ལའང་ཆོས་དང་འབྱོར་བའི་བདེ་བ་རྫོགས་ལྡན་ནམ་དབྱར་གྱི་ཆུ་བོ་བཞིན་དུ་ཟད་པ་མེད་པར་སྤེལ་བའི་ཕྱིར་ལེགས་པར་བཞུགས་སུ་གསོལ་ནས། ལྷར་བཅས་
སྐྱེ་རྒུའི་མཆོད་སྡོང་ཆེན་པོ་གཙོར་གྱུར་གྱི་མཆོད་ཡུལ་རྟེན་དང་བརྟེན་བར་བཅས་པ་དེ་དག་ཐམས་ཅད་ལ་ཐ་སྐར་ཟླ་བའི་ཚེས་བརྒྱད་གཟའ་དང་སྐར་མ་ལ་སོགས་པའི་སྦྱོར་བ་ཤིན་ཏུ་དགེ་བའི་དུས་ཁྱད་པར་ཅན་གྱི་ཉིན། རྒྱལ་བའི་རྒྱལ་ཚབ་དེ་མོ་མཆོག་གི་
སྤྲུལ་པའི་སྐུ་རིན་པོ་ཆེ་དང། ལུང་རྟོགས་རྒྱ་མཚོའི་མངའ་བདག་རྗེ་བཙུན་ངག་གི་དབང་ཕྱུག་བྱམས་པའི་མཚན་ཅན་གྱི་ཞལ་སྔ་ནས་ཀྱིས་དབུས། ཚོག་གྲྭ་བ་སྐུའི་གམ་དུ་བཅར་བའི་མཁན་རིགས་རྣམས་དང། རྣམ་རྒྱལ་གྲྭ་ཚང་གི་འདུས་གྲྭ་རྡོར་སློབ་སོགས་

[067A]༄༅། །བརྒྱ་ཕྲག་གཉིས་ལྷག་ནས། བཅོམ་ལྡན་འདས་ཁམས་གསུམ་ཟ་བར་ནུས་པ་དཔལ་རྡོ་རྗེ་འཇིགས་བྱེད་ཆེན་པོའི་རས་བྲིས་ཀྱི་དཀྱིལ་འཁོར་ཞལ་ཕྱེ་སྟེ། བྱིན་དབབ་ཀྱི་ཆོ་ག་རྒྱུད་གཞུང་དམ་པའི་ཕྱག་ལེན་ལས་འབྱུང་པ་བཞིན་སྤྱན་དབྱེ་
ཞི་རྒྱས་ཀྱི་སྦྱིན་སྲེག་ཆོས་སྐྱོང་བསྒོ་བའི་བསྐང་གསོ་སོགས་ཟབ་ཅིང་རྒྱས་པ་སྦྱོར་དངོས་མཇུག་གསུམ་ཚང་བ་དགེ་ལེགས་རྒྱ་མཚོའི་ཆར་འབེབས་ཀྱི་སྒོ་ནས་བྱིན་གྱིས་བརླབས་ཤིང་མེ་ཏོག་གི་ཆར་ཕབ་སྟེ། རང་རང་གི་དམ་ཚིག་པ་རྣམས་ལ་རང་རང་གི་ཡེ་
ཤེས་པ་རྣམས་དབྱེར་མེད་རོ་གཅིག་ཏུ་བསྲེ་བའི་རབ་ཏུ་གནས་པ་རྒྱས་པར་མཛད་པའི་དུས་སུ། ཕྱི་རོལ་ཏུ་རྟེན་རྣམས་གཟི་བརྗིད་རབ་ཏུ་འབར་བ་སོགས་དགེ་ལེགས་ཀྱི་མཚན་མ་ཤིན་ཏུ་གསལ་བར་གྱུར་སྐབས། རྡོ་རྗེ་འཆང་སློབ་དཔོན་རྣམ་གཉིས་ནས། སེར་
སྐྱ་མཆོག་དམན་མཐའ་ཡས་པ་ཚོགས་པའི་དབུས་སུ་རྒྱལ་བའི་བསྟན་པ་རིན་པོ་ཆེ་འཕགས་བོང་ཀྱི་མཁས་གྲུབ་རྣམས་ཀྱི་བཀའ་དྲིན་ལས། འཕགས་ཡུལ་ནས་བསིལ་ལྡན་གྱི་ལྗོངས་འདིར་དར་བར་མཛད་ཚུལ། དེ་ཡང་ཆོས་ཀྱི་རྒྱལ་པོ་ཙོང་ཁ་པ་ཡབ་སྲས་ཀྱིས་
བསྟན་པ་རིན་པོ་ཆེ་ཆེས་ཆེར་དར་རྒྱས་སུ་མཛད་པ། དེ་ཉིད་ཀྱི་བསྟན་པ་ལ་རྒྱལ་དབང་སྐུའི་འཕྲེང་བ་མུ་ཐི་ལའི་འཕྲེང་བ་ལྟ་བུ་རིམ་པར་ཕེབས་ཏེ་བྱ་བ་རླབས་ཆེན་མཛད་ལུགས། ད་ལམ་གྱི་དུས་སུ་མགོན་པོ་གང་གི་ཐུགས་རྗེ་ཆེན་པོས་རྗེས་སུ་འཚོ་བའི་ཞབས་
འབྲིང་པ་སེར་སྐྱ་ཀུན་གྱིས་དགོངས་རྫོགས་སུ་རྟེན་གྱི་ངོ་པོ་ཇི་ལྟར་བསྒྲུབས་པ་སོགས་ཡོན་བསྒོའི་གསུང་བཤད་རྒྱས་པར་སྩལ་ཞིང། རྡོ་རྗེ་སློབ་དཔོན་ཆེན་པོ་རྣམ་གཉིས་ཀྱིས་དབུས་བཀའི་དགུང་བློན་ཆེན་པོ་རྣམས་དང། གུང་ཇ་སག་དབུས་གཙང་གི་མདའ་

[067B] མཁན་སྡེ་ཆེ་ཆུང། གཟུངས་སྒྲིལ་བ་དགེ་བཤེས། རྣམ་རྒྱལ་གྲྭ་ཚང་གི་རྡོར་སློབ་སོགས་ལ་གོ་རིམ་གྱིན་བཟའ་ཉེར་དཔྱད། མཎྜལ་དང་ཚན་གྲངས་སོགས་བསྙེན་བཀུར་གྱ་ནོམ་པ་དང། ཆོག་གྲྭ་པ་དགེ་འདུན་བཅུ་ཕྲག་ཉེར་གཅིག་ལྷག་བཅས་
པར་སོ་སོར་མཛོད་བཏགས། ཀོ་རྩེ་སྦག་རྒྱ་དངུལ་སྲང་དོ་རེ། མཛོད་གོས་དམར་སེར་སོ་སོ་ནས་ཁ་རེ། རྩེས་ཞྭ་རེ་བཅས་དང། དེ་ཕྱིན་གྱི་གཞུང་ལས་ཚན་ཆེ་ཆུང། སྡེ་དཔོན། ནང་རྣམ། དྲུང་དྲག་འབྲིང་དཀྱུས་གསུམ་གྱི་རིམ་པས་མཚོན་མཆོག་དམན་
ཚང་མར་དཔའ་དར་སོགས་ཀྱི་གནང་ཆ་སྩལ་རིགས་བསྡོམས་དངུལ་གྱི་མཎྜལ་ཆེ་ཆུང་གཉིས་སྤྱིར་འདེགས་ཐུར་སྲང་བརྒྱ་དང་ཉེར་ལྔ། ནང་མཛོད་མངགས་བཏགས་འདོམས་བརྒྱད་རེ་ཡོད་པ་སྣ་ལྔ་གཅིག་ནང་མཛོད་སྣ་ལྔ་གཅིག་མཛོད་གག་སྣ་ལྔ་གཅིག་ན་
བཟའ་སྐོར་ཆ་ཚང་གཉིས། སྐུའི་ཉེར་དཔྱད་ཆ་ཚང་གཅིག་དངུལ་རྟ་རྨིག་མ་བཅུ་ཐམ་པ། རྒྱ་དངུལ་འདེགས་སྲང་བཞི་བརྒྱ་དང་ཉི་ཤུ་ཐམ་པ། ཊམ་སྲང་སུམ་ཅུ་སོ་ལྔ། ནང་མཛོད་ཉི་ཤུ་རྩ་གསུམ། བར་མཛོད་ལྔ། ཕྱི་མཛོད་བརྒྱ་དང་དགུ་བཅུ་གོ་གསུམ། བསོད་
བཏགས་དྲུག་ཅུ་རེ་གཉིས། རྒྱན་བཞི་མངགས་བཏགས་ཀྱི་ལ་པ་ཤག་ལྔ། གསེར་སྐེད་ཕོར་ཤུབས་ཆ་འགྲིག་གསུམ། ཝ་ནག་གི་ཞྭ་སྒོར་གསུམ་དང་པད་ཞྭ་གཅིག་རྩེས་ཞྭ་ཉིས་བརྒྱ་དང་ཉི་ཤུ་ཐམ་པ། པཎ་ཆས་རྩེར་སོན་ཆ་ཚང་གཅིག་བན་ཆས་ཆ་ཚང་
ལེགས་པ་གཅིག་དང་འབྲིང་གྲས་བཅུ་གཅིག་མཛོད་གོས་ཊམ་ཁ་མའི་གྱོན་པ་བཅུ་གཉིས། བཟང་གོས་དམར་སེར་ཁ་བཞི་བརྒྱ་ལྔ་བཅུ་ནག་དྲུག་རྩེ་ཇ་འཁོར་དྲུག་བཞི། ཀོ་རྩེ་འཁོར་དྲུག་བཞི་བཅུ་ཞེ་དགུ་བཟང་ཇ་འཁོར་དྲུག་བརྒྱད་ཅུ་གྱ་བཞི། ཀོ་རྩེ་

[068A]༄༅། །སྦག་འཁྱར་ཉིས་བརྒྱ་དང་བཅུ་ཐམ་པ། མཛོད་གོས་ཡུག་ཡོད་པའི་དགུ་ཚན་བཅོ་བརྒྱད་དང། གོས་ཡུག་བཅད་ཡོད་པའི་དགུ་ཆེན་བརྒྱད། འབྲུ་དཀར་ལྟང་གསུམ་རྣམས་ཏེ། དེ་དག་གི་རི་གོང་གནས་ཚད་ཀྱིས་ཡུལ་ཐང་ཕབ་དངུལ་
སྲང་བཞི་སྟོང་ཉིས་བརྒྱ་དགུ་བཅུ་གོ་བརྒྱད་ཞོ་བཞི་སྐར་ལྔ་ཐོབ་པའི་ཆར་གནས་ཤིང། རབ་ཏུ་གནས་པའི་སྟོན་ཆེན་གྱི་ཐོག་ལྷར་བཅས་སྐྱེ་རྒུའི་མཆོད་སྡོང་ཆེན་པོ་ལེ་ལག་དང་བཅས་པ་བསྐྲུན་པའི་ཞབས་འདེགས་སྒྲུབ་པར་བྱེད་པའི་དོ་དམ་པ་མདའ་
དཔོན་དངོས་གྲུབ་རྣམ་རྒྱལ་དང། གཟིམས་འགག་པ་སྐལ་བཟང་ལེགས་བཤད་སོགས་དོ་དམ་སེར་སྐྱ་ལས་བྱེད་ཉི་ཤུ་ཐམ་པ། བཟོ་རིགས་ལས་བྱེད་ཁྱད་ཐོན་དབུ་ཆེན་ཚེ་དབང་ནོར་བུ། ན་མོ་ཆེ་པ་ཚེ་རིང་རབ་བརྟན། བལ་བུ་དྷརྨ། ཚགས་པ་ལྷས་བྱིན་
ཤིང་བཟོད་བུ་ཆེན་གྲགས་ཆེན་རྟ་རབ། རྡོ་བཟོ་དབུ་མཛད་ཨེ་བསྟན་འཛིན། རི་མོ་དབུ་མཛད་གྲ་ནང་པ་དགེ་སློང་རིག་བྱེད། གོས་ཐང་སྐྱ་བྲིས་དབུ་མཛད་ཨེ་ཚེ་རིང་ཕུན་ཚོགས། ཚེམ་བུ་དབུ་མཛད་ནོར་བུ་དགོས་སྐྱེས། འབུར་བཟོ་དབུ་ཆེན་འབྲས་
བཟང་ལ་སོགས་པ་ཐམས་ཅད་དངུལ་གོས་དར་གྱོན་པ་ལ་སོགས་པ་བསམ་གྱིས་མི་ཁྱབ་པས་ཚིམས་པར་མཛད་པ་རྣམས་སྤྲོས་ནས་འདིར་མ་སྨོས་ཤིང། ཇི་ལྟར་སོང་བ་རྣམས་ཡུལ་ཐང་དང་གནས་ཚད་ཀྱིས་གོང་ཕབ་པར་དངུལ་སྲང་ལྔ་སྟོང་ཉིས་བརྒྱ་
ཉི་ཤུ་རྩ་གསུམ་ཞོ་དོ་སྐར་ལྔ་ཐོབ་པ་སོང་ལ། བཟོ་བོ་ཡོན་གྱིས་མགུ་བ་ཡང་རབ་ཏུ་གནས་པའོ། ཞེས་གསུངས་པ་ལྟར་དགའ་སྟོན་དང་ཡོན་གྱིས་ཚིམས་པར་མཛད་དོ། །དེའི་ཚེ་སྐྱེ་བོ་ཕལ་མོ་ཆེ་ནས་རབ་ཏུ་གནས་པའི་དགའ་སྟོན་གྱི་ཐོག་ལེགས་འབུལ་

[068B] འཁོན་རིགས་བསྟན་པའི་མངའ་བདག་ས་སྐྱ་པ་ཆེན་པོས་གསེར་དངུལ་གོས་དར་སོགས་རི་གོང་སྲང་སུམ་བརྒྱ་དང་ལྔ་བཅུ་སྐོར། རྣམ་རྒྱལ་གྲྭ་ཚང་འདུས་སྦྱི་ནས་ཁ་བཏགས། ཚན་གྲངས་བཅས་དངུལ་སྲང་ལྔ་བརྒྱ་དང་བཅུ་བཞི་ཞོ་དོ་སྐར་ལྔ། ཁྲི་
ཆེན་རྡོ་རྗེ་འཆང་ངག་དབང་མཆོག་ལྡན་པའི་སྐུ་ཚ་མཛོད་པ་ཨེར་ཏེ་ནི་ཆོས་རྗེས་ནང་མཛོད་དངུལ་གོས་དར་ལུས་ཆས། རྟ་སྒ་འཁོར་བཅས་དངུལ་སྲང་བརྒྱ་དང་བརྒྱད་ཅུ་སྐོར། དབུས་ཚོ་ཆེན་ནས་ནང་མཛོད་དངུལ་བཅས་སྲང་བརྒྱ་དང་སུམ་ཅུ་སོ་བརྒྱད། གཙང་ཚོ་ཆེན་
ནས་ཁ་བཏགས་དངུལ་བཅས་སྲང་ཉིས་བརྒྱ་དྲུག་ཅུ་རེ་གསུམ། ལྷ་སྡེ་མི་སྡེའི་དྲུང་སྤྱི་དང་བཅས་པ་ནས་ནང་མཛོད་སྣ་ལྔ། མཛོད་བཏགས་ཉི་ཤུ། བསོད་བཏགས་དྲུག་ཅུ་རེ་གཉིས། དངུལ་ཊམ་སྲང་སྟོང་ཕྲག་གསུམ་དང་བརྒྱ་ཐམ་པ། སྨིན་གྲོལ་གླིང་པས་
མཆོད་རྫས་དར་གོས་སོགས་དངོས་རིགས་སྲང་སུམ་ཅུ་སྐོར། གཏིང་སྐྱེས་བཀྲ་ཤིས་ཆོས་འཕེལ་བ་འདུས་སྦྱིས་མཛོད་བཏགས། དངུལ་ཊམ་སྲང་ཉི་ཤུ་རྩ་གཅིག་དང། འདི་ཁ་ནས་ཀྱང་དྭང་བ་ཆེན་པོས་ཉེ་བར་བསླངས་ཏེ། ལེགས་དར་དངུལ་རྟ་རྨིག་མ་ལ་སོགས་
པའི་ལེགས་འབུལ་བགྱིས་བ་སོགས་མདོར་ན་རང་རང་གི་འབྱོར་བ་དང་བསྟུན། ཆོག་གྲྭ་བ་རྣམས་དང་མཆོད་སྡོང་ཆེན་པོར་ཅི་འབྱོར་པའི་མཆོད་སྤྲིན་སྤྲོས་ཤིང་དད་གདུང་སྤྲོ་དགའ་སོགས་ཕན་ཚུན་འགྲན་པ་བཞིན་དུ་གྱུར་ནས་བློའི་ནུས་པ་ཅི་ཡོད་པས་རང་
གཞན་གྱི་དོན་ལ་སྨོན་ལམ་རྒྱ་ཆེན་པོས་ཁ་བསྒྱུར་ཏེ་ནམ་ཡང་ཆུད་མི་ཟ་བར་བྱས་སོ། །སྐབས་དེ་དག་དང་རྗེས་རྣམས་སུའང་གཞུང་རང་ནས་མཆོད་པ་སྣ་ལྔ་ཁྲི་ཕྲག་གསུམ་ལྷག་བཅས་དང། རྒྱུན་འཛུགས་སུ་ཇི་སྲིད་བར་ཉིན་སྟར་མཆོད་པ་སྣ་ལྔ་སོ་སོ་ནས་

[069A]༄༅། །ཚར་སུམ་ཅུ་སོ་ལྔ་རེ་དང། ཁྱད་པར་དུའང་འཁོར་བའི་གནས་འདི་ཟང་པར་མ་གྱུར་གྱི་བར་དུ་མགོན་པོ་མཆོག་གི་ཐུགས་རྗེ་ལྷག་པར་བསྐུལ་ཞིང་གསོལ་བ་འདེབས་པའི་ཆེད་དུ་རྣམ་རྒྱལ་གྲྭ་ཚང་གི་དགེ་འདུན་བརྒྱད་གྲ་ནས་ཉིན་རེ་མོས་
ཀྱིས་བཅོམ་ལྡན་འདས་དཔལ་གསང་བ་འདུས་པ། འཁོར་ལོ་བདེ་མཆོག་རྡོ་རྗེ་འཇིགས་བྱེད་གསུམ་གྱི་ཆོ་ག་བདག་འཇུག་དང་བཅས་པ་གསུང་རྒྱུ་ཚུགས་པའི་འཇུགས་གཏོར་གྱི་རྒྱུ་དང་རྒྱུན་མཆོད། ཉིན་མཆོད་འཔར་མ། ཟླ་རེར་མཆོད་པ་སྣ་ལྔ་བརྒྱ་ཚར་
རེ༑ ཡར་ངོ་མར་ངོའི་ཚེས་བཅུར་རྒྱུད་སྡེ་གང་བབས་ཀྱི་ཚོགས་འཁོར་རེ་བཅས་གཏོང་བའི་ལོ་འཁོར་གྱི་དགོས་ཆར་མཆོད་མར་མཁར་འདེགས་ཀྱི་ཁལ་ཉིས་བརྒྱ་དང་བཞི་བཅུ་ཞེ་གསུམ་ཉག་གསུམ་སྤོར་གསུམ། གཙང་སྤོས་བརྒྱ་བམ་བཞི་བཅུ་ཐམ་པ། དྲི་
བཟང་ཁ་ཆེ་བྲེ་གང་རྩམ་ནས་བཅས་ཀྱིས་མཚོན་མཆོད་པའི་རྒྱུར་འགྲོ་རིགས་དངུལ་ཐོག་ཏུ་ཕབ་པར་དངུལ་སྲང་ཉིས་བརྒྱ་སུམ་ཅུ་སོ་གསུམ་ཞོ་དྲུག་སྐར་ཕྱེད་བརྒྱད་སྐོར་ཐོབ་པའི་མཆོད་སྤྲིན་རྒྱུན་འཛུགས་དང། གཞན་ཡང་རྒྱ་ནག་དང་བོད་ཆེན་པོའི་རྒྱལ་ཁམས་
ཀྱི་ཡུལ་གྲུ་ནས་ཐོན་པའི་རིན་པོ་ཆེ་རྡོ་རིགས་རྙིང་གྲས་ཀྱི་དཔྱད་པ་དང་གསེར་དངུལ་གྱི་མཎྜལ་སོགས་མཆོད་པའི་བྱེ་བྲག་ཇི་སྙེད་པ་དང། བཟང་གོས་ཤ་སྟག་ལས་བསྒྲུབས་པའི་བླ་བྲེ་ལྔ་ལྡིང། འཕན། ཕྱེ་ཕུར། རྒྱལ་མཚན་སོགས་ཀྱིས་མཆོད་སྡོང་ཆེན་
པོའི་བཞུགས་ཡུལ་དྲིའི་གཙང་ཁང་ཕྱོགས་ཀུན་ནས་མཛེས་པར་ཀླུབས་ཤིང། དངུལ་གྱི་མཎྜལ་ཆེ་ཆུང་བཞི་སྤྱིར་འདེགས་ཐུར་སྲང་ཆིག་སྟོང་ལྔ་བཅུ་ཐམ་པ་དང་ཞོ་བརྒྱད། ཚ་གསེར་རྒྱུར་གསེར་འདམ་སྲང་ཉིས་བརྒྱ་དང་སུམ་ཅུ་སོ་དྲུག་གསེར་གྱི་མཆོད་ཀོང་

[069B] སྟེགས་རྒྱུར་རྒྱ་དངུལ་ཐུར་སྲང་དགུ་བཅུ་གོ་བཞི་ཞོ་གསུམ་སྐར་བརྒྱད། དངུལ་གྱི་མཆོད་ཀོང་བཞི་སྤྱིར་འདེགས་ཐུར་སྲང་བརྒྱད་བརྒྱ་དང་དགུ་བཅུ་གོ་གསུམ། དངུལ་ཏིང་ཆེ་བ་ངོ་བདུན་སྤྱིར་
འདེགས་ཐུར་སྲང་ཆིག་སྟོང་བརྒྱ་དང་བདུན་ཅུ་དོན་དྲུག་ཞོ་བཞི། གོང་གསལ་གྱི་མཎྜལ། ཏིང་ཀོང་སོགས་ཀྱི་ཕྲ་རྒྱན་དུ་དྲུག་གཡུའི་པད་ཚོམས་དང་ནོར་འབར་གཟུགས་གཡུ་རིམ་གསུམ་ནས་གཉིས་ཡོད་པར་དོ་དྲུག་ཅུ་རེ་གཅིག་མུ་ཏིག་ཆེ་བ་རྒྱུ་སྟར་ནས་སྲན་
སྤོས་བར་བཅུ་དགུ་དྲུག་གཡུ་ཁམ་བུ་ཙམ་བཞི་དང། ཆེ་བ་ཁམ་ཆིག་ནས་ཆུང་བ་སྲན་སྤོས་ཙམ་གྱི་བར་ཡོད་པ་ངོ་སུམ་ཅུ་སོ་དྲུག་བྱུ་རུ་ཁམ་བུ་ཙམ་དང་ཁ་འབུས་གཟུགས་བསྡོམས་ངོ་དྲུག་ཅུ་རེ་དགུ་དང་སྲན་སྤོས་ཙམ་ལྔ་བཅུ་ང་བརྒྱད། མུ་མེན་ཁམ་བུ་ཙམ་
གྱི་ཁ་འབུས་གསུམ་དང། ཁམ་ཚིག་ནས་སྲན་སྦོས་ཙམ་ཡ་ན་ངོ་དྲུག་ཅུ་རེ་ལྔ། པད་རཱག་ཁམ་ཆིག་ནས་སྲན་མ་ཙམ་གྱི་བར་ངོ་ལྔ་བཅུ་ང་བརྒྱད། སུ་གནྡྷི་སྲན་སྦོས་ཙམ་གཅིག་ནལ་ཁམ་བུ་ནས་སྲན་སྤོས་ཙམ་གྱི་བར་ངོ་བདུན། ཤེལ་ཁམ་ཆིག་ཙམ་གཅིག་
སྤོས་ཤེལ་བྱ་སྒོང་ཙམ་ཉི་ཤུ་རྩ་བརྒྱད། ཁམ་ཚིག་ཙམ་སུམ་བརྒྱ་དང་དྲུག་ཅུ་རེ་བདུན། མཆོད་དམར་ཁམ་ཚིག་ཙམ་གཉིས། སྤང་གཡུ་ཁམ་བུ་ཙམ་བཞི། དྭངས་ཤེལ་ཚོས་ཁ་སྣ་སོགས་གྲུ་བཞི་ངོ་བཅུ་དྲུག་དངུལ་བུམ་དོ་བཞི་སྤྱིར་འདེགས་ཐུར་
སྲང་བདུན་ཅུ་ཐམ་པ་དང་ཞོ་བདུན། དངུལ་གྱི་ནས་བཟེད་སོགས་ངོ་བཞི་སྤྱིར་ཐུར་སྲང་སུམ་ཅུ་སོ་བརྒྱད་དང་ཞོ་བརྒྱད། བྱུ་རུའི་རྒྱལ་མོ་ལག་པ་དང་ཡོ་ཡེ་བསྡོམས་ངོ་བཞི། ཤེལ། བ་སོ། རྒྱ་ཤིང་བཅས་ཀྱི་ཡོ་ཡེ། ཧོར་ཏིང་ཆེ་བ་བདུན་ཚར་གཉིས། རྒྱ་དཀར་

[070A]༄༅། །ནག་གི་ཤེལ་སྒོ་ཆེ་ཆུང་ངོ་བདུན། གཡང་ཊིའི་ཡོལ་གོ་དང་མཆོད་ཆ་སྣ་ཚོགས་ཆེ་ཆུང་ངོ་བདུན་ཅུ་དོན་དྲུག་མ་ཎ་ཧོའི་ཡོལ་གོ་དང་མཆོད་ཆ་སྣ་ཚོགས་ཆེ་ཆུང་ངོ་བཅོ་བརྒྱད། དབྱིག་གི་ཕུད་ཕོར་གཅིག་དྭངས་ཤེལ་གྱི་བུམ་བ་སྡེར་
མ་སོགས་ངོ་བཞི་བཅུ་ཞེ་བཞི། བཞུ་གཡང་གི་མཆོད་ཆ་སྣ་ཚོགས་ངོ་བཅུ་དྲུག་བླུག་ཤེལ་གྱི་བུམ་པ་སོགས་ངོ་བདུན། མདོ་ལ་ལྕོག་རྒྱབ་ཀྱི་བུམ་པ་གཉིས། ཁྲི་རྡོའི་བུམ་པ་སྡེར་མ་སོགས་ངོ་གསུམ། དཀར་ཡོལ་གྱི་བུམ་པ་སྡེར་མ་སོགས་ལྔ་བཅུ་ང་
གཉིས། གུ་གུ་ཤའི་མཎྜལ་གཅིག་དང་ཁྲུས་སྡེར་སོགས་དཔྱད་པ་ཆེ་ཆུང་ངོ་སུམ་ཅུ་སོ་བདུན། ཛྷཻ་ཀྵིཾ་རྫུས་མ་དང་རྒྱ་རག་གི་སྤོས་ཕོར་བུམ་པ་སོགས་བཅོ་བརྒྱད། ཤ་དཀར་གྱི་བུམ་པ་གཉིས། ཉ་ལྕིབས་ཀྱི་དུང་ཆོས་གཟུགས་བཞི། རག་ཚ་གསེར་གྱི་འཁོར་
ལོ་རྟགས་བརྒྱད་སྣ་བདུན་སོགས་ངོ་བཅུ་བདུན། ཙནྡན་དམར་པོའི་འཁོར་ལོ་གཅིག་ལིའི་འོད་ཧྲིལ་གཅིག་རོལ་མོའི་བྱེ་བྲག་གྷ་ནུ། ཧར་སིལ་ལེགས་བ་ཆ་གཅིག་ཕེག་རྡོབ་ལེགས་པ་ཆ་གཅིག་ཏིང་ཤགས་དངུལ་གྱི་འདོགས་ལུང་ལུ་གུ་རྒྱུད་ཡོད་
བ་ཆ་གཅིག་ཐེག་ཆེན་གན་དྲིལ་རྡོར་བཅས་གཅིག་འཁར་རྔ་ཆེ་ཆུང་གཉིས། དུང་དཀར་ཁ་གཤོག་ཟངས་ཚ་གསེར་གྱིས་བྱས་པ་གཉིས། རླུང་དྲིལ་ཆེ་ཆུང་གཉིས་ཤུ་རྩ་བརྒྱད། །རྒྱ་བཟོའི་མེ་ལོང་གཅིག་མཆོད་རྔ་ཁྲི་བཅས་གསུམ། དངུལ་གྱི་པུད་ཕོར་
གཅིག་ལྕགས་ཀྱི་ཡོལ་གོ་གཅིག་སྤོས་གཞོང་ཐོད་དང་ནང་ཟངས་དཀར་གཡའ་དང་ཚ་གསེར་སོགས་ཡོད་པ་ཆེ་ལེགས་ངོ་གསུམ། འདྲ་སྐུ་རིན་པོ་ཆེར་ཐོར་སྣམ་གྱི་དབུ་པཎ་ལག་ནང་ཧོར་ཇུས་གསེར་མས་བྱས་པ་གཅིག་མཛོད་ཇུས་སེར་པོའི་སྐུ་

[070B]བཞུགས་འབོལ་ཁ་ཐི་དིང་བཏགས་ཀྱི་སློང་ཁྲ་སུམ་བརྩེགས། སྟན་དཀར་རྡོ་རྗེའི་རི་མོ་ཅན་གཅིག་གོས་ཕྲུག་དམར་པོའི་ཕྱ་རྩེ་གཅིག་ཐོར་སྣམ་མཚལ་ཁའི་སྟན་དམར་གཅིག་བཞུགས་
གདིང་གཅིག་བཞུགས་ཁྲི་རྐོས་མ་གསོལ་ཅོག་ཕེབས་སྐས་སྐོར་ཆ་འགྲིག་གཅིག་གོས་ཆེན་གྱི་ཁི་ཁེབས་གཅིག་བཀྲལ་བཏགས་ཀྱི་སྐུ་སྙེ་གཅིག་རྗེ་བླ་མའི་དབུ་གདུགས་ཡུན་རིང་ཙམ་གནད་པའི་བྱིན་ཅན་གཅིག་དཀར་སང་ཡུ་རིང་གཅིག་
འདེགས་སྲང་བཅུ་དང་ཞོ་བཞི་ཡོད་པའི་དངུལ་གྱི་ཞལ་སྟེགས། དངུལ་སྲང་དྲུག་དང་ཞོ་དགུའི་བཟེད་ཞལ། དངུལ་འདེགས་སྲང་བདུན་དང་ཞོ་གང་གི་སྦྱི་བླུགས། དངུལ་འདེགས་སྲང་བདུན་དང་ཞོ་གསུམ་གྱི་འབྲུ་སྣོད། ཀརྨ་གན་དྲིལ་རྡོར་བཅས། རྒྱ་བཟོའི་
འཕན་ཆེ་ཆུང་སུམ་ཅུ་སོ་ལྔ། བཟང་གོས་སྣ་ཚོགས་ལས་གྲུབ་བའི་རྒྱལ་མཚན་ཆ་གཅིག་འཕགས་ཆེ་ཆུང་ཆ་དགུ་ཕྱེ་ཕུར་ཆེ་ཆུང་ཆ་བཅུ་གཉིས་དང་ཡ་གཅིག་གདུང་ཁེབས་ངོ་གསུམ། དིང་བོན་དང་ནེ་མེ་ཤིའི་གོས་ཁ་ཐི། རྒྱན་བཞི་སོགས་ཀྱི་གནམ་རྒྱན་
ངོ་བཅོ་ལྔ་རྣམས་ཀྱི་རྒྱུར་དིང་ཕོན་སྐུ་གཟན་མ་གཅིག་དང་ཡུག་གསུམ་ཁ་ཕྱེད་བཅུ་བཞི། ཧོར་གོས་ཡུག་ལྔ་དང་ཁ་དགུ་ཁ་ཐི་རྙིང་མ་དིང་བཏགས་ཡུག་གཉིས་དང་ཁ་བཅུ་བཞི། ནེ་མེ་ཤིའི་གོས་གསེར་གཞི་མ་ཡུག་བཞི་དང་ཁ་བཅུ་གཉིས། ཁཎྜར་བ་ཆའི་
གོས་ཡུག་གསུམ། ཧ་ཤམ་བུ་དྷ་ཡུག་བཞི་དང་ཁ་བཞི། གན་གོས་ཚོན་ཁྲ་མ་དང་གན་ཇུས་སྣ་ཚོགས་ཡུག་དྲུག་དང་ཁ་ཕྱེད་བཅུ་གཉིས། རྒྱན་གཞི་ཡུག་བཅུ་གཉིས་དང་ཁ་བཅོ་བརྒྱད། མང་ལྷུག་ཡུག་དྲུག་བཅད་ལྡན་ཡུག་གཉིས་དང་ཁ་བཅུ་ཐམ་བ་

[071A]༄༅། །སེའུ་ཡུག་གཅིག་དང་ཁ་ལྔ། མཛོད་གོས་ཚོས་ཁ་སྣ་ཚོགས་ཡུག་དྲུག་དང་ཁ་ཕྱེད་བཅུ་བཞི། གོས་ལིང་ཆོས་ཁ་སྣ་ཚོགས་ཡུག་སུམ་ཅུ་སོ་གཅིག་དང་ཁ་བདུན། སྟོང་སྐུད་སྣ་ཚོགས་ཐུར་སྲང་བཞི་བཅུ་ཞེ་དྲུག་བྷ་ར་ཧ་ཏིའི་རས་
ཡུག་དྲུག་ཅུ་རེ་གཉིས་བཅས་ལས་བསྒྲུབས་པའི་མཆོད་བའི་བྱེ་བྲག་གིས་རྟག་པར་མཆོད་ཅིང། གོང་བཤད་ཀྱི་རབ་གནས་རྒྱས་པ་ཟིན་རྗེས་སུ་སླར་ཡང་བཤད་སྒྲུབ་བསྟན་པའི་འབྱུང་གནས་གདན་ས་ཆེན་པོ་དཔལ་ལྡན་འབྲས་སྤུངས་དང། སེར་ཐེག་བ་
ཆེན་པོའི་གླིང། འབྲོག་རི་བོ་ཆེ་དགེ་ལྡན་རྣམ་བར་རྒྱལ་བའི་གླིང་བཅས་ཆོས་སྔེ་ཆེན་པོ་རྣམས་ནས་ཁམས་གསུམ་ཆོས་ཀྱི་རྒྱལ་པོའི་རྒྱ་ལ་ཚ་བ་ཁྲི་རིན་པོ་ཆེ་དང། རྒྱལ་སྲས་སྤྲུལ་སྐུ་རིན་པོ་ཆེ། རྗེ་དྲུང་སྤྲུལ་སྐུ་རིན་པོ་ཆེ། སེམས་དཔའ་སྤྲུལ་སྐུ་རིན་པོ་ཆེ་
བྲག་གཡབས་སྤྲུལ་སྐུ་རིན་པོ་ཆེ་སོགས་སྤྲུལ་སྐུ་ཆེ་ཆུང། སློབ་དཔོན་ཁྲི་གདན་ཟུར། སྣེ་མོ་བ་དང་དགེ་འདུན་འདུས་པའི་ཚོགས་བཅས་ཁྲི་ཕྲག་བརྒལ་བས་སྐྱབས་འགྲོ་སེམས་བསྐྱེད་སྤྱན་འདྲེན་ཁྲུས་གསོལ། གསོལ་འདེབས། རྟེན་འབྲེལ་སྙིང་པོས་
བྱིན་གྱིས་བརླབས་བའི་ཤིས་བརྗོད་ཀྱི་མེ་ཏོག་རིམ་པར་འཐོར་བ་དང། གསུམ་ལྡན་རྡོ་རྗེ་འཛིན་པའི་འདུས་གྲྭ་དཔལ་ལྡན་སྨད་རྒྱུད་གྲྭ་ཆང་དང་སྟོད་རྒྱུད་པ་སོ་སོ་ནས་བཅོམ་ལྡན་འདས་དཔལ་རྡོ་རྗེ་འཇིགས་བྱེད་ཆེན་པོའི་སྒོ་ནས་རབ་ཏུ་གནས་པའི་ཆོ་ག་ཉིན་
འཁྱོངས་རེ་དང། བསྟན་བའི་གསལ་བྱེད་ཏཱ་ཀཽ་ཤྲཱི་ལྕང་སྐྱ་མཆོག་གི་སྤྲུལ་སྐུ་རིན་པོ་ཆེ་སོགས་སྐྱེས་ཆེན་དམ་པ་རྣམས་དང། དབུས་གཙང་གི་ཉེ་སྐོར་ཆོས་སྔེ་ཁག་སོགས་ནས་མཆོད་པའི་རིམ་པ་དང་ཟུང་དུ་འབྲེལ་བའི་རྒྱུད་སྡེ་ཁག་གི་བདག་འཇུག་དང་

[071B] མདོ་ཆོག་སོགས་ཆོ་ག་རྣམ་དག་ཅི་རིགས་པའི་སྒོ་ནས་མི་ཕྱེད་འདུན་པའི་བདེན་ཚིག་གིས་ལྷག་གནས་ཀྱི་མེ་ཏོག་ལྷག་པར་གཏོར་ཞིང། དེ་དག་གི་སྐབས་སྐྱེས་མཆོག་སྤྲུལ་སྐུ། སློབ་དཔོན་ཁྲི་གདན་ཟུར། ལས་སྣེ་ཆེ་ཆུང་བཅས་པར་
འབུལ་ནོད་དང་དགེ་འདུན་རྣམས་ལ་ཡོན་སོགས་བསྙེན་བཀུར་གྱི་མཆོད་པ་བགྱིས་པའི་དངོས་རིགས་བསྡོམས་ཁ་བཏགས་ནང་མཛོད་བཅུ། ཕྱི་མཛོད་སུམ་ཅུ་སོ་ལྔ། བསོད་བཏགས་ལྔ་བཅུ་ང་ལྔ། སྐྱ་ཆེན་ཆེ་གྲས་ཆིག་ཁྲི་ཆིག་བརྒྱ་བཞི་བཅུ་ཞེ་ལྔ། དངུལ་
རྟ་རྨིག་མ་གཅིག་དངུལ་སྲང་ཆིག་སྟོང་དགུ་བརྒྱ་དང་བཅུ་ཐམ་པ་ཞོ་གསུམ། ཀོ་རྩེ་འཁོར་དྲུག་བཅུ་ཐམ་པ། བཟང་ཇ་འཁོར་དྲུག་ཉི་ཤུ་ཐམ་པ། མཛོད་གོས་ཡུག་ཡོད་ཀྱི་དགུ་ཚན་གསུམ་དང། གོས་ཡུག་བཅད་ཡོད་པའི་དགུ་ཚན་ལྔ། འབྲུ་དཀར་ལྟང་
གཅིག་བཅས་ལ་གནས་ཚད་ཀྱིས་རི་གོང་ཕབ་པ་ང་དངུལ་སྲང་ཉིས་སྟོང་བཞི་བརྒྱ་དང་དགུ་བཅུ་གོ་བདུན་ཞོ་གསུམ་རྣམས་ཐོག་པ་བསྟབས་ཤིང། འདི་དག་གི་སྐབས་སྔ་ཕྱི་རྣམས་སུ་དད་ལྡན་རྣམས་ནས་མཆོད་པ་རྒྱུན་འཛུགས་དང་མཆོད་ཐེབས་འབུལ་
སྦྱོར་བྱུང་བའང། སྐུའི་གཅུང་གུང་ཀུན་དགའ་བསྟན་འཛིན་གྱིས་སྙན་ཤལ་སྣ་ལྔ། མཆོད་མེ་སྡོང་རྐང་སྣོད་དང་བཅས་པ། བཀའ་བློན་གུང་པཎྜི་ཏས་སྙན་ཤལ་སྣ་ལྔ། མཆོད་མེ་སྡོང་རྐང་སྣོད་དངུལ་ཀོང་འདེགས་སྲང་ཉིས་བརྒྱ་དང་ལྔ་ལས་གྲུབ་པ། གུང་
རྣམ་གཉིས་ཐུན་མོང་ནས་རྒྱུ་སྦྱར་གྱི་མཆོད་བ་སྣ་ལྔ་སྟོང་ཚར་དང་མཆོད་མར་མཁར་ཉག་རེ་འགྲོ་བའི་ཁྲོ་ཀོང་སྟོང་ཕྲག་གཅིག་དང། མཆོད་འབྲུ་མཁར་ཕུལ་དོ་རེ་འགྲོ་བའི་ཏིང་སྟོང་ཕྲག་གཉིས་འཇུག་སྣོད་ཀྱི་སྒམ་དང་བཅས་པ། བཀའ་བློན་མདོ་མཁར་བས་

[072A]༄༅། །སྙན་ཤལ་ནང་མཛོད་སྣ་ལྔ། དངུལ་དཀར་འདེགས་སྲང་ཉི་ཤུ་ཡོད་བའི་མཎྜལ་སྣེ་འདོགས་མཛོད་བཏགས་སྣ་ལྔ། མཆོད་རྫས་རྒྱུར་བཟང་གོས་བཅད་ལྡན་སྔོན་པོ་སྤུས་ལེགས་ཡུག་ཆེན། ཁ་ཐི་དམར་པོ་དང་རྒྱན་བཞི་སྔོན་པོའི་ཁུག་ཆུ་
ལི་ཆེ་བ་རེ། མཆོད་མར་ལྟང་ཆེ་བ་བཅོ་ལྔ། སླད་ཀྱི་རྒྱུན་འཛུགས་ཐེབས་སུ་འབྲེ་དྲུག་ཅུ་རེ་ལྔ། བཀའ་བློན་ཐོན་པས་སྙན་ཤལ་ནང་མཛད་སྣ་ལྔ། དབུལ་གྱི་མཎྜལ་སྣེ་འདོགས་དར་ཚོན་སྣ་ལྔ། མཆོད་རྫས་རྒྱུར་མཛོད་གོས་དུར་དམར་ཡུག་ཆེན་ཇུས་ལྗང་
ཡུག་རྒྱན་བཞི་ལྗང་གུ་མངགས་བཏགས་ཁ་བཅུ། མཆོད་མར་ལྷང་ལྟ། སླད་ཀྱི་རྒྱུན་འཛུགས་ཐེབས་སུ་འབྲི་ཆེ་ཆུང་བརྒྱ་དང་གསུམ། བཀའ་བློན་ཇ་སག་བླ་མ་ཉི་མ་རྒྱལ་མཚན་གྱིས། དངུལ་སྲང་བཅུ་ལས་གྲུབ་པའི་མཎྜལ། ནང་མཛོད་སྣ་ལྔ། གོས་
ཇུས་ཆོས་ཁ་སྣ་ལྔ་སོ་སོ་ནས་ཡུག་རེ། མཆོད་མེ་རྒྱུན་འཛུགས་ཐེབས་སུ་འབྲི་བརྒྱ་དང་གསུམ། གཞན་ཡང། དབུས་མདའ་དཔོན་ཕུ་ལུང་བ། མདའ་དཔོན་འབུམ་ཐང་ནས། གཙང་མདའ་དཔོན་གུས། དབུས་གཙང་གི་ཚོ་ཆེན། གླིང་སྟོང་ཞབས་
དྲུང་མཆོད་དཔོན་བློ་བཟང་རྣམ་རྒྱལ། ཁྲི་ཆེན་ནོ་མོན་ཧན་གྱི་སྐུ་ཚ་ཕྱག་མཛོད་ཨེར་ཏེ་ནི་ཆོས་རྗེ་དགེ་སློང་ངག་དབང་བསྟན་འཕེལ། ནག་ཚང་བ་ཨ་ཇོ་ཕྱག་གེའི་གྲ་པ་ཆོས་རྗེ་ཀརྨ་ཆོས་དབང། སྦྲ་ཤོག་ཀརྨ་སྐྱབས། བཟང་ཁུལ་རྒྱན་ཤར་བ་ནམ་མཁའ་
བསྟན་འཛིན་གྱི་མཆིས་བྲང། ཨོ་ཏོག་འགོ་པ་དགའ་ལྡན་ཤར་རྩེ་སྤྱི་རྙིང་དགེ་འདུན་ནམ་མཁའ་ལ་སོགས་པ་མང་པོ་ཞིག་ནས་སྙན་ཤལ་སྣ་ལྔ། མཆོད་པ་སྟོང་ཚར། མཆོད་ཐེབས་དངུལ་དང་འབྲི་སོགས་རང་རང་གི་འབྱོར་པ་དང་བསྟུན་པའི་དངོས་

[072B] འདི་ཁ་ནས་ཀྱང་སྲང་ལྔ་བརྒྱ་སྐོར་གྱི་དངུལ་གྱི་མཎྜལ་ཚ་གསེར་མ་སྙན་ཤལ་མཛོད་ཇུས་སྣ་ལྔ་ཡུག་བཟང་གོས་ཀྱི་ཕྱེ་ཕུར་དང་རྒྱལ་མཚན། མཛོད་པ་ནས་ཀྱང་སྙན་ཤལ་སྣ་ལྔ། དངུལ་གྱི་མཎྜལ་ལ་སོགས་པ་ཕུལ་བ་མཐའ་
དག་རང་རང་གི་བློ་ནུས་དང་བསྟུན་པའི་སྨོན་ལམ་གྱིས་ལེགས་པར་མཚམས་སྦྱར། དེ་ཙམ་དུ་མ་ཟད་ལྷར་བཅས་སྐྱེ་དགུའི་མཆོད་སྡོང་ཆེན་པོའི་སྐུ་རྒྱུད་དང་ཕྲ་རྒྱན་ནང་གཞུག་གི་རྟེན་སོགས་འབུལ་མི་ཇི་ལྟར་བྱུང་བའང་ཅུང་ཟད་བརྗོད་ན། གནམ་བསྐོས་མིའི་ལྷ་
འཇམ་དབྱངས་གོང་མ་ཆེན་པོས་ཁ་བཏགས་ནང་མཛོད་རྙིང་མ་སྤུས་ལེགས་ངོ་ལྔ་བརྒྱ་ཐམ་པ། མཛོད་གོས་སྤུས་ལེགས་ཡུག་ཆེན་བརྒྱ་ཐམ་བ། དངུལ་སྲང་ཆེན་ཁྲི་ཕྲག་གཅིག་རིགས་སྲས་དབང་བཅུ་གཉིས་པས་ལྷ་རྫས་སྣ་ལྔ་རྩེར་སོན་གྱི་སྙན་ཤལ་
བསྟན་པའི་གསལ་བྱེད་དམ་པ་ཏཱ་ཀཽ་ཤྲཱི་ལྕང་སྐྱ་མཆོག་གི་སྤྲུལ་སྐུ་རིན་པོ་ཆེས་གསེར་ཐུར་སྲང་བརྒྱད་ཅུ། ཡང་གསེར་ཐུར་འདེགས་ཀྱི་སྲང་ལྔ་བཅུ་ཡོད་པའི་རྟ་རྨིག་གཟུགས་གཅིག་དང། རྒྱ་དངུལ་རྟ་རྨིག་མ་སུམ་ཅུ་ཐམ་པ། རྒྱལ་བའི་རྒྱལ་ཚབ་ཞྭ་སེར་
བསྟན་པ་འཛིན་བྱེད་དཔལ་ལྡན་ནོ་མོན་ཧན་དེ་མོ་མཆོག་སྤྲུལ་རིན་པོ་ཆེས་གསེར་ཟངས་ལས་གྲུབ་པའི་ཐུབ་དབང་གི་སྣང་བརྙན། ལམ་རིམ་ཆེན་མོ་དང་སྔགས་རིམ་ཆེན་མོ་པོར་རེ། བཀའ་གདམས་གདུང་རྟེན། གསེར་ཐུར་སྲང་ལྔ་བཅུ། ཡེ་ཤེས་ཡོངས་
རྫོགས་བསམ་གཏན་མཁན་པོ་རྟ་ཚག་རྗེ་དྲུང་རིན་པོ་ཆེས་གསེར་ཐུར་སྲང་བདུན་ཅུ། ཧུ་ཨུའི་ཆྭན་ཞི་དགའ་ལྡན་ཤི་རལ་ཐུ་ཁོ་ཐོག་ཏུ་རིན་པོ་ཆེས་གསེར་ཐུར་སྲང་བརྒྱད་ཅུ། འདི་ཁ་ནས་ཀྱང་པཎ་ཆེན་སྐུ་གོང་མ་རྣམས་ཀྱི་རྟེན་གྲས། གསེར་ཟངས་ལས་

[073A]༄༅། །གྲུབ་པའི་ཇོ་བོ་ཤཱཀྱ་མུ་ནིའི་སྐུ་བརྙན། བཀའ་གདམས་གདུང་རྟེན། ལམ་རིམ་ཆེན་མོ་པར་རྙིང། སྔགས་རི་མ་བྲིས་མ། པར་སར་རྐོས་ཀྱི་བར་ཕུང་ཁམས་གསུམ་ཆོས་ཀྱི་རྒྱལ་པོའི་བཀའ་འབུམ་པོད་བཅོ་བརྒྱད། པཎ་ཆེན་བློ་བཟང་
ཡེ་ཤེས་ཞབས་ཀྱི་དབུ་ལོ་བུབས་དང། སྣམ་སྦྱར། གོང་སྨོས་ལྟར་གྱི་གསེར། བཀའ་བློན་གུང་པཎྜི་ཏས། གསེར་ཐུར་སྲང་བརྒྱ་ཐམ་བ། གཡུ་དྲུག་དཀར་དམར་གྱི་པད་འདབ་ཆེ་བ། གཡུ་སྤུས་གོང་འདྲའི་ཨ་ཙར་པད་ཧྲིལ། བྱུ་རུ་ཆེ་བ་ཉིས་བརྩེགས་
ཀྱི་ཀོང་རྣ་ཕྲ་ལྡན་དང་བཅས་བ། རྗེ་བླ་མའི་སྐུའི་གཅུང་གུང་ཀུན་དགའ་བསྟན་འཛིན་གྱིས་ལི་སེར་ལས་གྲུབ་བའི་རྡོར་སེམས་ཀྱི་སྐུ་བརྙན་ཁྲི་བཅས་སྒྲེས་གཙང། མུ་ཏིག་གི་སོལ་ཁེ་གསེར་རྐང་མ་གཡུའི་ཕྲ་ལྡན་ཆེ་བ་སྦུས་ལེགས། གསེར་སྲང་ལྔ་བཅུ་
ཐམ་པ། བཀའ་བློན་ཇ་སག་མདོ་མཁར་བ་ཞབས་དྲུང་ཚེ་རིང་དབང་གི་རྒྱལ་པོས། མཁས་གྲུབ་ཐམས་ཅད་མཁྱེན་པའི་ཐུགས་དམ་རྟེན་འཁྲུལ་མེད་རྒྱ་ནག་ཏཱ་མིང་གསུང་བྱོན་མར་གྲགས་པའི་འཇིགས་མཛད་རྡོ་རྗེ་དཔའ་བོ་གཅིག་པའི་སྐུ་བརྙན་བྱིན་ཅན་
ན་བཟའ་དང་བཅས་པ། གསེར་ཐུར་སྲང་ཉི་ཤུ། དྲུག་གཡུའི་པད་འདབ་གསེར་སྐོངས་མ་སྤུས་ལེགས། བཀའ་བློན་ཇ་སག་ཐོན་བ་ཞབས་དྲུང་སྲི་ཆོད་ཚེ་བརྟན་ནས་གསེར་ཐུར་སྲང་ཉི་ཤུ། བཀའ་བློན་ཇ་སག་བླ་མ་ཉི་མ་རྒྱལ་མཚན་ནས། རྡོ་ནག་ལས་
གྲུབ་བའི་ཛམ་ནག་གི་སྐུ་བརྙན། གསེར་ཐུར་སྲང་བརྒྱ་ཐམ་པ། བླུག་ཤེལ་ཚོས་ཁ་སྣ་ཚོགས་གྲུ་བཞི་ནར་སྟབས་ཅན་ངོ་བཅུ་བདུན། དྭངས་ཤེལ་གྱི་ཏིང་བཅུ་གསུམ། གུང་འགྱུར་མེད་དབང་རྒྱལ་ནས། གསེར་ཐུར་སྲང་བཅུ་ཐམ་པ། སྤོས་ཤེལ་གྱི་

[073B] གསེར་ཐུར་སྲང་དྲུག་དང་ཞོ་ལྔ། དངུལ་ཊམ་སྲང་བཞི་བཅུ། གཡུ་དངུལ་སྟེགས་མཆེ་ཆུང་གཉིས་དང་བར་གཡུ་ཆེ་ཆུང་ཉེར་བདུན། གཙུག་གཡུ་ཆེ་བ་གཅིག་བྱུ་རུ་ཆེ་
ཆུང་རྡག་ཉེར་དྲུག་སྤོས་ཤེལ་ཆེ་ཆུང་བཅུ་ཐམ་པ། ཡོངས་ཀྱི་དགེ་བའི་བཤས་གཉེན་རྗེ་ངག་དབང་བྱམས་པ་རིན་པོ་ཆེ་ནས། གསེར་ཐུར་སྲང་བཅུ་དགུ་དང་ཞོ་དོ། བྱམས་འཇམ་དབྱངས་རྗེ་རིན་པོ་ཆེ་བཅས་ཀྱི་སྐུ་རྒྱུ་དང་བཟོ་བོའི་གླ་ཐོབ་བཅས་པར་གསེར་
དངུལ། གོས་དར། ཇ༑ ཕོ་ཆས། མོ་ཆས་སོགས་དངོས་རིགས་སྣ་ཚོགས་ལ་གོང་ཕབ་དངུལ་སྲང་ཆིག་སྟོང་སུམ་བརྒྱ་ཉི་ཤུ་སྐོར། གདན་ས་ཆེན་པོ་སྐུ་འབུམ་བྱམས་པ་གླིང་གི་ཁྲི་བ་ཨ་ཆི་ཐུ་ནོ་མོན་ཧན་ཆུ་བཟང་སྤྲུལ་སྐུ་རིན་པོ་ཆེས་ནང་མཛོད། གོ་ས་མང་ལྷུག་
དམར་ལྗང་སྡོ་བཅས་ཡུག་གསུམ། མཛོད་གོས་ཡུག་བདུན། དངུལ་རྟ་རྨིག་མ་ཉི་ཤུ། བཤད་སྒྲུབ་བསྟན་པའི་འབྱུང་གནས་གདན་ས་ཆེན་པོ་དཔལ་ལྡན་འབྲས་སྤུངས་ཀྱི་བླ་མ་ཕྱག་མཛོད་ནས། གསེར་ཐུར་ཞོ་བཞི། རྒྱ་དངུལ་ཧྲོག་སྲང་བརྒྱ་དང་སུམ་ཅུ་སོ་གཉིས་
བྱུ་རུའི་སོལ་ཁེ་ཕྲ་ལྡན་ཆེ་བ། སེ་ར་ཐེག་ཆེན་གླིང་གི་བླ་མ་ཕྱག་མཛོད་ནས་རྒྱ་དངུལ་ཧྲོག་སྲང་ལྔ་བཅུ། དགའ་ལྡན་ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་གི་བླ་མ་ཕྱག་མཛོད་ནས་ཁ་བཏགས། དངུལ་ཊམ་སྲང་བརྒྱད་ཅུ་ཐམ་པ། འཁོན་རིགས་བསྟན་
པའི་མངའ་བདག་ས་སྐྱ་བདག་ཆེན་རིན་པོ་ཆེ་ནས་གསེར་ཐུར་སྲང་བཞི་བཅུ་ཞེ་ལྔ། དངུལ་རྟ་རྨིག་མ་གསུམ། གཞན་ཡང་བྲག་གཡབས་སྤྲུལ་སྐུ། རྒྱལ་སྲས་སྤྲུལ་སྐུ། སེམས་དཔའ་སྤྲུལ་སྐུ། ཀརྨ་པ་ཞྭ་དམར་ནག་དྭགས་ལྷ་སྒམ་པོ། འདི་ཁུང་ཞབས་

[074A]༄༅། །དྲུང། འབྲུ་སྤྲུལ་སྐུ། ཆུ་བཟང་མཁན་བོ། །ཆབ་མདོ་ཞི་བཟང་སྤྲུལ་སྐུ། ལྕགས་ར་སྤྲུལ་སྐུ། འཇམ་དབྱངས་བཞད་སྦྲུལ་ལ་སོགས་པ་རིས་མེད་ཀྱི་སྤྲུལ་སྐུ་དང་བླ་མའི་རིགས་མང་པོས་རང་རང་གི་འབྱོར་བསྟུན་རིན་ཆེན་དང་གཉིས་
གོས་དར་ལ་སོགས་བ་དངོས་རིགས་སྣ་ཚོགས་དང། དམ་པ་དེ་ཉིད་ཀྱི་སྐུའི་ཉེ་དྲུང་དུ་འཁོད་པ། ཆོས་མཛད་སྐལ་བཟང་བསྟན་འཛིན་རྣམ་རྒྱལ་ནས་གསེར་ཟངས་ལས་གྲུབ་བའི་བྱམས་པའི་སྐུ་བརྙན། གསང་བ་འདུས་པའི་བསྐྱིད་རིམ། བཀའ་གདམས་
གདུང་རྟེན། གཟིམས་དཔོན་བྱམས་གླིང་མཁན་པོ་བློ་བཟང་ཚེ་རིང་ནས། རྒྱལ་བ་རྒོད་ཚང་པ་ཆེན་པོའི་དབུ་ཀླུད་རིང་བསྲེལ་བུམ་ནང་དུ་བཞུགས་པའི་དངུལ་གྱི་རྣམ་རྒྱལ་མཆོད་རྟེན་ཕྲ་ལྡན། གསེར་ཐུར་སྲང་སུམ་ཅུ་དང་ཞོ་བཞི། སྐུ་མདུན་དར་ཧན་མཁན་
བོ་སྐལ་བཟང་ཡོན་ཏན་ནས་གསེར་ཟངས་ལས་གྲུབ་པའི་རྗེ་ཙོང་ཁ་པའི་སྐུ་བརྙན་བྱིན་ཅན། བུ་ཆོས་གསེར་བྲིས་མ། བསོད་བཏགས་སྣ་ལྔ། གསེར་ཐུར་སྲང་བདུན་དང་ཞོ་གསུམ། དངུལ་སྲང་གང་ཞོ་ལྔ། མཆོད་དཔོན་སྡེ་དྲུག་མཁན་པོ་བློ་བཟང་རྣམ་
རྒྱལ་གྱིས་ཙནྡན་དཀར་པོ་ལས་གྲུབ་པའི་འཕགས་པ་ལོ་ཀེ་ཤྭ་རའི་སྣང་བརྙན་རྒྱབ་ཡོལ་ཅན། རྗེ་བླ་མ་ཉིད་ཀྱི་ཤངས་མཚལ་ལས་གྲུབ་པའི་འཇིགས་བྱེད་ཀྱི་སྐུ་བརྙན་ཕྱག་རྗེས་ཕེབས་བ་བྱིན་ཅན། པུར་ཚྭའི་གྲས་ཐུབ་དབང་གི་སྐུ་བརྙན་བརྒྱ་ཐམ་པ་
ཏཱ་ལའི་བླ་མའི་སྐུ་བརྙན་ལྔ་བཅུ་ཐམ་པ་དང། ཆེ་གྲས་སུམ་ཅུ་སོ་བརྒྱད། དཔེ་ཆོས་རིན་ཆེན་སྤུངས་པ། འཇམ་དཔལ་ཞལ་ལུང། དུས་འཁོར་ཤིས་བརྗོད་སྨོན་ལམ་དང་བཅས་བ། གསེར་ཐུར་སྲང་ལྔ་དང་ཞོ་གང། དངུལ་སྲང་གསུ། གོས་སེར་ཡུག་

[074B] རི་བོ་བདེ་ཆེན་མཁན་ཟུར་གསོལ་དཔོན་ཆེན་མོ་གྲགས་པ་མཐའ་ཡས་ཀྱིས་གྲུབ་ཆེན་ལས་ཀྱི་རྡོ་རྗེའི་སྐུ་བརྙན་རྗེ་བླ་མའི་ཕྱག་ཚྭ་བྱིན་ཅན། བྱང་ཆུབ་ལམ་སྒྲོན། བུར་ཚྭ་ལས་གྲུབ་པའི་གདུང་རྟེན། གསེར་ཐུར་སྲང་བཅུ་གཅིག་གཡུ་དྲུག་
དཀར་དམར་གྱི་དབྲལ་གཡུ་གསེར་སྐོངས་མ་སྦུས་ལེགས་ཆེ་བ། བྱུ་རུ་རྡོག་བཞི་བཅུ་ཞེ་གསུམ། གསོལ་དཔོན་ངག་དབང་མཁྱེན་བརྩེས་རྡོ་རྗེ་གཅོད་པ། མདོ་སྡུད་བ། གསེར་ཐུར་སྲང་ལྔ། སྐུ་གཅར་བླ་མ་རྒྱལ་བྱེད་མཁན་ཟུར་རབ་འབྱམས་པ་བསྟན་
པ་ཡར་འཕེལ་གྱིས་རྗེ་ཙོང་ཁ་བའི་སྐུ་བརྙན་གླད་ཕུར་མ་བྱིན་ཅན། ལམ་རིམ་ཆེན་མོ་མཆན་གསུམ་བྲིས་མ་རྒྱལ་དབང་མཆོག་གི་ཕྱག་བྲིས་ཡོད་པ། གསེར་ཐུར་སྲང་གང་དང་ཞོ་དྲུག་སྐར་ལྔ། དངུལ་ཊམ་སྲང་གསུམ། དྲུང་ཡིག་སྐལ་བཟང་བདེ་ཆེན་
ནས་རྡོ་རྗེ་འཆང་གི་སྐུ་བརྙན་གསེར་ཟངས་ལས་གྲུབ་པ། རྗེ་རིན་པོ་ཆེའི་སྐུ་བརྙན་འོད་ཟེར་མ་བྱིན་ཅན། འགྲོ་མགོན་ཕག་གྲུའི་སྐུ་བརྙན་བྲ་ཟ་མ། འཇམ་དཔལ་ཞལ་ལུང། ཐུགས་རྗེ་ཆེན་པོ་རྒྱལ་བ་རྒྱ་མཚོའི་སྒྲུབ་ཐབས། འཇིགས་བྱེད་དང་འབྲེལ་བའི་བླ་
མའི་རྣལ་འབྱོར། འཁོར་ལོ་སྡོམ་པའི་དབང་གི་བརྒྱུད་འདེབས་དང་སྨོན་ལམ་ཤིས་བརྗོད། གསེར་ཐུར་སྲང་ཉི་ཤུ་དང་ཞོ་དྲུག་གསེར་དངུལ་སོགས་ཀྱི་ཐུམས་ཆུང་གཅིག་ཤེལ་དམ་སྔོན་པོ་ཆུང་བ་གཅིག་དྲུང་ཡིག་བསྐལ་བཟང་བློ་གྲོས་ཀྱིས་གསེར་
ཟངས་ལས་གྲུབ་བའི་ཐུབ་དབང་ལོངས་སྐུ་མ། མཇམ་དཔལ་ཞལ་ལུང། གསེར་ཐུར་སྲང་བརྒྱད་ཞོ་དྲུག་གསེར། དངུལ། བྱུ་རུ་སོགས་རིན་པོ་ཆེའི་ཐུ་མས། དྲི་བཟང་ཐུར་སྲང་སུམ་ཅུ་སོ་གསུ། མུ་ཏིག་གི་སོལ་ཁེ་གསེར་རྐང་མ། སྤོས་ཤེལ་གྱི་ཤལ་པ་

[075A]༄༅། །སྤུས་ལེགས་ཆེ་ཆུང་ཕྲན་ཡོད་གཉིས། བླུག་ཤེལ་སྔོ་སྐྱའི་སྦོས་ཕོར་གཟུགས་གཅིག་རྣམས་དང། དེ་ལ་སོགས་བ་ཞབས་གྲས་རྣམས་དང་གདན་ས་ཆེན་པོ་རྣམས་ཀྱི་གྲྭ་ཚང་ཁག་དང་ལས་སྣེ་འཛིན་པ་སོགས་དུ་མ་ཞིག་ནས་ནང་གཞུག་
ཏུ་འོས་པའི་བྲིས་འབུར་ཅི་རིགས་ལ་སོགས་པའི་སྣང་བརྙན་དང། ཕྲ་རྒྱན་དུ་འོས་པའི་རིན་པོ་ཆེའི་རིགས། སྐུ་རྒྱུར་འོས་བའི་གསེར་དངུལ་སོགས་མཐའ་ཡས་བ་ཞིག་དང། མི་སྡེའི་གྲས། ཉིང་ཇུན་ཝང་ནས་ལྷ་རྫས་རྩེར་སོན་གྱི་སྙན་ཤལ། ཞབས་དྲུང་བདེ་
ལྡན་སྒྲོལ་མས་ཨ་སྒོར་གཡུ་ཧྲིལ་གསེར་སྐོངས་མཆེ་བ་སྤུས་ལེགས་ཆ། དཔྲལ་མཚར་གྱི་དཀྱིལ་མཆོ་གཡུ་རིམ་གསེར་སྐོངས་མ་གཅིག་བྱུ་རུའི་ཕྲེང་བ་སྤུས་ལེགས། སྤོས་ཤེལ་ཆེ་བ་རྡོག་ལ་སོགས་པ། སོག་བོད་རྒྱ་ཧོར་མདོ་ཁམས་སོགས་ཡུལ་
གྲུ་མཐའ་ཡས་པ་ན་གནས་བའི་རྒྱལ་རིགས་དང་སྡེ་དཔོན་དང་རྗེའི་རིགས་དང་དམངས་ཀྱི་རིགས་ལ་སོགས། པ། མདོར་ན་སེར་སྐྱ་ཕོ་མོ་མཆོག་དམན་མཐའ་དག་ནས་མགོན་པོ་གང་དེར་མཆོག་ཏུ་དད་བའི་རྒྱུ་ལས། ལྷར་བཅས་སྐྱེ་དགུའི་མཆོད་སྡོང་ཆེན་པོ་
འདི་ཉིད་ལ་དད་པའི་བློས་ཀུན་ནས་བསླང་བའི་གསེར་དང་ཕྲ་རྒྱན་སོགས་ཀྱི་ཞལ་འདེབས་སུ་དངོས་བོ་སྣངས་ཆེ་སྤུས་དག་གི་རིགས་ལ་རི་གོང་སྲང་ཆེན་སྟོང་ཕྲག་གཉིས་གསུམ་ནས་ཞོ་ཆ་ཡན་ལོངས་ཀྱི་བར་ཕུལ་བ་མཐའ་དག་འདིར་བརྗོད་པར་མི་ལང་བས་
མ་སྦྲོས་ལ། དེ་དག་ལས་གསེར་གདུང་རིན་པོ་ཆེའི་སྐུ་རྒྱུ་ཕྲ་རྒྱན་ནང་གཞུག་སོགས་དང་བཅས་པར་འགྲོ་རིགས་རྣམས་དེ་དག་ཏུ་ལེགས་པར་སིམ་པར་བྱས་ཤིང། དེ་ལྟ་མིན་པ་རྣམས་ཀྱང་དགོངས་པ་ཟབ་མོ་ཡོངས་སུ་རྫོགས་པའི་བྱ་བྱེད་ཀྱི་མཐུན་པའི་

[075B] མཆོད་སྡོང་ཆེན་པོ་རྟེན་དང་བརྟེན་བར་བཅས་པ་བསྐྲུན་པའི་བྱ་བ་ལས་ཀྱི་འཁོར་ལོར་མངོན་དུ་ཕྱོགས་བ་ནས་ཡོངས་སུ་རྫོགས་བར་མ་གྲུབ་ཀྱི་བར་ལ་ལས་བྱེད་འགོ་བ་དང་བཅས་པ་རྣམས་ལ་སྔེ་རིགས་རྒྱལ་བློན་
སོགས་སེར་སྐྱ་མཆོག་དམན་མཐའ་ཡས་པ་ནས་བཟོ་སྟོན་ཇི་ལྟར་བྱུང་བའང་ལས་བྱེད་ཀྱི་མི་གྲངས་འཕར་ཆག་གིས་གཅིག་ཏུ་གཏན་མ་ཆགས་ཀྱང། ཧ་ལམ་གཏན་ཆགས་ལྟ་བུར་བཟོ་རིགས་ཁག་གི་དོ་དམ་སེར་སྐྱ་བཅུ་གསུམ། ལས་བྱེང་དྲུང་འཁོར་དང་
ནང་བཟན་གྲས་བདུན། གཟུངས་སྒྲིལ་བ་སྐུ་གཅར་མཁན་རིགས། སེར་འབྲས་དགེ་གསུམ། རྒྱུད་སྟོང་སྨད་ནས་དགེ་བའི་བཤེས་གཉེན་དང། རྣམ་རྒྱལ་གྲྭ་ཆང་བ་སུམ་ཅུ་སྐོར། གཟུངས་པར་རྒྱག་མི་བཞི་སྡེ་གྲྭ་ཚང་གི་གྲྭ་པ་ཉི་ཤུ། དོ་དམ་པའི་གཡོག་ལས་
རྒྱབ་པ་དང་རྫོང་གཞིས་འུ་ལག་གི་འགོ་མི་བཅས་ལྔ་བཅུ་ང་བརྒྱད། བྲིས་ཡིག་པ་དང་རི་མོ་བ། པར་རྐོས་བ། འབུར་བཟོ་བ། བལ་པོ། ཟངས་བཟོ་བ། དཀར་བཟོ་བ། ཚགས་པ། རྐོས་པ། ཤིང་བཟོ་བ། སྲུབས་པ། རྡོ་བཟོ་བ། ལྕགས་བཟོ་བ། ལུགས་པ་
གསེར་འདུལ་བ་སོགས་ཀྱི་དབུ་ཆེན་ཉི་ཤུ་རྩ་བརྒྱད། དབུ་ཆུང་བཞི་བཅུ་ཐམ་པ། བྱིང་ས་མི་གྲངས་བཞི་བརྒྱ་དང་ལྔ་བཅུ་ཐམ་པ། ལག་གཡོག་མི་གྲངས་བ་རྒྱད་བརྒྱ་དང་བདུན་ཅུ་སྐོར་ཟྲྣམྶ་ལ་གཞུང་ས་རང་ནས་འཛུགས་སྒང་གྲོལ་གསུམ་གྱི་སྟོན་མོ་
གཟབ་ཅིང་རྒྱས་བར་སྩལ་བའི་དཀར་དམར་གྱི་སྤྲོ་སྟོན། ཇ་ཆང། འབྲས་ཚ་སོགས་ཀྱི་རྒྱུ་འབྲུར་འགུག་འོས་རྩིས་གཞི་ལྟར་དང། སྟོན་རྒྱབ་དངུལ། རྟ། གོས་དར། ཇ་ཐ་མི་ཁ། ཚན་གྲངས་སོགས་ལ་ཡུལ་ཐང་གནས་ཚད་ཀྱིས་གོང་འབེབས་བྱས་པར་

[076A]༄༅། །དངུལ་སྲང་སྟོང་ཕྲག་བཞི་དང་བཞི་བརྒྱ་ཉི་ཤུ་རྩ་གཉིས་ཞོ་བརྒྱད་སྐར་ཕྱེད་གསུམ་ཐོབ་པ་སོང་ཞིང། གཞན་ཡང་བཟོ་སྟོན་རིགས་རྒྱལ་ཚབ་དེ་མོ་རིན་པོ་ཆེ། བླ་མ་བྱམས་པ་རིན་པོ་ཆེ། བཀའི་གུང་བློན་བཞི། བསམ་འགྲུབ་
ཕོ་བྲང། སེར་འབྲས་དགེ་གསུམ་གྱི་བླ་མ་ཕྱག་མཛོད། རྣམ་རྒྱལ་གྲྭ་ཚང་པ། འཕྱོང་རྒྱས་རི་བོ་བདེ་ཆེན་པ། ལི་ཐང་སྡེ་པ་ཨ་འབུམ། དབུས་མདའ་དཔོན་འབུམ་ཐང་པ་དངོས་གྲུབ་རྣམ་རྒྱལ་རྣམས་སོ་སོ་ནས་བཟོ་སྟོན་གཟབ་རྒྱས་དང། ཁྱད་
པར་མདའ་དཔོན་དངོས་གྲུབ་རྣམ་རྒྱལ་ནས་བཟོ་གྲ་ཚུགས་པ་ནས་མ་གྲོལ་བར་ལ། རྗེ་བླ་མའི་སྐུའི་དུས་མཆོད་ཚེས་གསུམ་ནམ་བྱུང་ལ་འདོད་དཔལ་དོ་དམ་བཟོ་རིགས་ལ་ཇ་ཐུག་གསུམ་རེ་དང། དོ་དམ་པ་སོ་སོར་དམར་སྦྲོ་རྒྱས་པ་རེ་ཡང་བཏང་
ཞིང༑ སྐུ་མདུན་དར་ཧན་མཁན་པོ། མགྲོན་གཉེར་ཡོན་ཏན་ལེགས་གྲུབ། མགྲོན་གཉེར་དགེ་སློང་སྐལ་བཟང་དོན་གྲུབ། མགྲོན་གཉེར་སྨན་རམས་པ། འཕྲལ་བདེ་བ་ཕོ་བྲང་སྡེ་བ་དཀའ་བཅུ་བློ་བཟང་བསམ་འགྲུབ། སེར་སྔགས་བ་གྲྭ་
ཚང༑ ལྷ་ལྡན་སྨེ་རུ་གྲྭ་ཚང་པ། སྐེད་ཚང་རི་ཁྲོད་པ་དགེ་བཤེས་བློ་བཟང་དགེ་ལེགས་ཅན་སྤྱི་དང། རྣམ་རྒྱལ་གྲྭ་ཚང་གི་གྲྭ་པ་རྡོ་པ་སྐལ་བཟང་ཆོས་ལྡན། བྱང་ལྷ་རྩེ་དགའ་ལྡན་འོག་མིན་གླིང་པ་སྤྱི་སོ་སོགས་ཀྱིས་མཚོན་དྲག་ཞན་ཀུན་ནས་
བཟོ་སྟོན་ངོ་ཐོག་དང། དོད་གཞུང་འབུལ་གྱིས་ལས་ཁུངས་སོ་སོར་ཇ་ཆང་འཇམ་ཐུག་སོགས་སྤྲོ་སྟོན་གཏོང་མི་མཐའ་ཡས་བྱུང་ཞིང། འདི་ཁ་ནས་ཀྱང་ཇ་ཆང་ཐུག་བ་སོགས་དང། མཛོད་བཏགས་གོས་དར། དངུལ། ཟས་ཀྱི་རྣམ་གྲངས་ལ་

[076B] དེ་ཕྱིན་བཟོ་སྟོན་རིམ་གཏོང་བྱེད་མི་རྣམས་སོ་སོ་ནས་ཇི་ལྟར་བྱུང་མཐའ་དག་པར་འདྲི་བར་མ་སྤོབས་ཀྱང། རྒྱུ་སོང་དངོས་རིགས་ལ་ཡུལ་ཐང་གང་འབེབས་ལམ་ཙམ་དངུལ་སྲང་བརྒྱད་བརྒྱ་ནས་སུམ་བརྒྱ་ཡན་
ལོངས་ཀྱི་བསྙེན་བཀུར་གཟབ་རྒྱས་བསྟབས་ཤིང། འདོད་འཇོའི་དབལ་འཁྱིལ་གྱི་བཟོ་རིགས་དོ་དམ་དབུས་མདའ་དཔོན་འབུམ་ཐང་པ་དངོས་གྲུབ་རྣམ་རྒྱལ་སོགས་ངོ་གཡོག་རྣམས་དང། བཟོ་རིགས་དབུ་ཆེ་ཆུང་བྱིངས་གྲས་སོགས་མི་གྲངས་བརྒྱ་དང་བརྒྱད་ཅུ་གྱ་
གསུམ་སྐོར་ནས་ལས་རྒྱུན་ཟླ་བ་དྲུག་དང། བྱམས་འཇམ་དབྱངས་རྗེ་རིན་པོ་ཆེའི་སྐུ་བརྙན་རྣམས་ལ་བཟེ་རིགས་དབུ་ཆེ་ཆུང་བྱིངས་བཅས་མི་གྲངས་དགུ་བཅུ་གོ་ལྔས་ལས་རྒྱུན་ཟླ་བ་དགུ་ཨར་དཔོན་ལས་བྱེད་ངོ་གཡོག་རྡོ་ཤིང་བཟོ་རིགས་དབུ་ཆེ་ཆུང་བྱིངས་
བཅས་མི་གྲངས་བདུན་ཅུ་དོན་གཉིས་ནས་ལས་རྒྱུན་ཟླ་བ་གསུམ་དང་ཞག་བཅོ་ལྔ། སེར་འབྲས་དགེ་གསུམ་དུ་རྡོ་ཤིང་བཟོ་རིགས་མི་གྲངས་བཅོ་བརྒྱད་ཀྱིས་ཞག་ཉི་ཤུ་རྩ་ལྔ་རེ། འབུར་སྐུ་དོ་དམ་པ་དོ་གཡོག་འབུར་བཟོ་དབུ་ཆེ་ཆུང་བྱིངས་གྲས་ཤིང་རྐོས་པ་སོགས་
མི་གྲངས་བཞི་བཅུ་ཞེ་གཅིག་ནས་ལས་རྒྱུན་ཟླ་བ་བཞི། གོས་ཐང་དོ་དམ་པ་ངོ་གཡོག་བཟོ་རིགས་དབུ་ཆེ་ཆུང་བྱིངས་གྲས་བཅས་མི་གྲངས་དགུ་བཅུ་གོ་གསུམ་ནས་ལས་རྒྱུན་ཟླ་བ་གསུམ། གསེར་གདུང་ལོགས་བྲིས་དང་ཐང་བྲིས་བཅས་ཀྱི་དོ་དམ་པ་ངོ་གཡོག་རི་མོ་
བ་དབུ་ཆེ་ཆུང་བྱིངས་བཅས་མི་གྲངས་བཞི་བཅུ་ཞེ་གཉིས་ནས་ལས་རྒྱུན་ཟླ་བ་དྲུག་དང་ལོགས་བྲིས་ལ་ཟླ་བ་གཉིས། སེར་འབྲས་དགེ་གསུམ་སོ་སོར་དོ་དམ་ངོ་གཡོག་བྲིས་པ་དབུ་བྱིངས་མི་གྲངས་བཅུ་བཞིས་ལོགས་དྲིས་སུ་ལས་རྒྱུན་ཟླ་བ་རེ། གསུང་རབ་རྣམས་

[077A]༄༅། །དང་གཟུངས་སྔགས་གསེར་བྲིས་བཅས་ཀྱི་དོ་དམ་ངོ་གཡོག་གཟུངས་པར་རྒྱག་མི། བྲིས་ཡིག་པ་དབུ་བྱིངས་བཅས་མི་གྲངས་ལྔ་བཅུ་ད་ལྔ་ནས་ལས་རྒྱུན་ཟླ་བ་དྲུག་གཟུངས་སྒྲིལ་སེར་འབྲས་དགེ་གསུམ་དང་རྒྱུད་སྟོད་སྨད་ཀྱི་དགེ་
བཤེས་རྣམ་རྒྱལ་གྲྭ་ཚང་གི་གྲྭ་པ་སུམ་ཅུ་སྐོར་བཅས་ནས་ལས་རྒྱུན་ཟླ་བ་གསུམ་དང། བྱམས་འཇམ་དབྱངས། རྗེ་རིན་པོ་ཆེའི་སྐུ་བརྙན་བཅས་ཀྱི་གཟུངས་ལས་སུ་སེར་འབྲས་དགེ་གསུམ་དང་རྒྱུད་སྟོད་སྨད་རྣམས་ཀྱི་དགེ་བཤེས་བཅས་གྲྭ་གྲངས་སུམ་ཅུ་ཐམ་
པས་ཟླ་བ་གསུམ། གསུང་འབུམ་པར་རྐོའི་དོ་དམ་པ་དོ་གཡོག་དབུ་ཆེ་ཆུང་བྱིངས་བཅས་མི་གྲངས་ཉི་ཤུ་རྩ་བརྒྱད་ནས་ལས་རྒྱུན་ཟླ་བ་བརྒྱད་བཅས་སོང་བའི་གོང་གསལ་བཟོ་རིགས་ཁག་གི་ཕོགས་ཐོབ་དང་གླ་ཡོན། ཟླ་སྟོན་ཟུར་བསོས། མཚར་ཁ་བྱིན་
རིགས་ཀྱི་ཐོབ་བསྡོམས་འབྲུར་བཀུག་རུའི་ཁལ་ཆིག་འབུམ་སུམ་སྟོང་བཞི་བརྒྱ་བརྒྱད་ཅུ་གྱ་དགུ་བྲེ་བདུན་རྣམས་ཐོབ་པར། རྩམ། ནས། དངུལ། གོས་དར། ཇ་སོགས་དངོས་རིགས་སྣ་ཚོགས་སོང་བ་ལ་ཡུལ་ཐང་གོང་ཕབ་ཀྱི་དངུལ་སྲང་ཆིག་ཁྲི་སུམ་བརྒྱ་
བཞི་བཅུ་ཞེ་བརྒྱད་ཞོ་དགུ་སྐར་ཕྱེད་གསུམ་ཐོབ་པ་སོགས་མདོར་ན་ཡུལ་འདི་རྣམས་བརྗོད་ལས་འདས་པའོ། །དེ་ལྟར་བདག་ཅག་རྣམས་ཀྱི་འདྲེན་པ་དམ་པ་མཚན་བརྗོད་པར་དཀའ་བ་བཀའ་དྲིན་གསུམ་ལྡན་རྡོ་རྗེ་འཆང་ཐམས་ཅད་མཁྱེན་ཅིང་གཟིགས་པ་ཆེན་
པོ་དེ་ཉིད་ཀྱིས་གདུལ་བྱ་ལ་ཕན་ཐབས་ཁྱད་པར་ཅན་དུ་ཉེ་བར་གཟིགས་ཏེ། ལག་འགྲོའི་ཤུན་པ་བརྗེ་བའི་དཔེ་ཟླར་བསྒྲུན་པའི་ཚུལ་རེ་ཞིག་ཉེ་བར་བསྟན་པའི་ཟུད་འཇུག་དབང་གི་རྒྱལ་པོའི་ཟ་མ་ཏོག་བཞུགས་པའི་གནས་མཆོག་ལྷར་བཅས་སྐྱེ་དགུའི་མཆོད་

[077B] རྫི་ཕྱོགས་ཀྱི་རེག་པ་ཕོག་པ་ཙམ་གྱིས་བྱང་ཆུབ་མཆོག་ཏུ་ངེས་པར་འབྱུང་བར་བྱེད་པ་ཉིད་དུ་བཞུགས་ཏེ། ཚུལ་འདི་ཉིད་ཀྱིས་ཀྱང་རྒྱལ་བ་ཀུན་གྱི་ཐུགས་རྗེ་
ལས་རྨད་དུ་གྱུར་པའོ། །སླར་ཡང་དགོངས་རྫོགས་སུ་རྒྱལ་བའི་བཀའ་འགྱུར་རིན་པོ་ཆེ་སྔ་ལོ་པོད་གཉིས་བཞེངས་པ་དང་བཅས་ཁྱོན་བོད་བརྒྱ་དང་བཅུ་བཞི་རིན་ཆེན་དང་པའི་ཁུ་བས་བཞེངས་པར། གྲང་གསེར། ཤོག་བུ། རྒྱ་རམས་སོགས་དངོས་
རིགས་ལ་རི་གོང་ཡུལ་ཐང་ལྟར་བརྩིས་དངུལ་ཐོག་ཏུ་ཕབ་པར་སྲང་བརྒྱད་སྟོང་དྲུག་བརྒྱ་དང་གསུམ་སྐར་ལྔ་སོང་བ་འབྲུར་ཕབ་བཟང་འབྲུ་རུའི་ཁལ་བརྒྱད་ཁྲི་དྲུག་སྟོང་སུམ་ཅུ་བྲེ་བཅུ་བཅས་ཐོབ་པ་སོང། དོ་དམ་རྩེ་དྲུང་གྲལ་འཕྲོས་པ་བཞི་སྡེ་ནོར་བུ་རྒྱ་མཚོ་དང་
སྐྱི་སྦུག་དཀའ་བཅུ་ཡེ་ཤེས་རྒྱལ་མཚན་ངོ་གཡོག་བཅུ། དགེ་བཤེས་ཞུས་དག་པ་བཅུ་དྲུག་གསེར་རྒྱབ་པ་དྲུག་དང་ཇ་མ་གཅིག་ཨེ་སྙེའི་བྲིས་ཡིག་པ་དབུ་ཆེན་བཞི། བྱིངས་བརྒྱ་དང་བཞི་བཅུ་ཞེ་ལྔ། ཤོག་ལས་པ་དྲུག་ཅུ་རེ་ལྔ་དང་ལག་གཡོག་བརྒྱ་དང་ཉི་
ཤུ་ཐམ་པ་བཅས་ནས་ལས་རྒྱུན་ཟླ་གཉིས་ཞག་ཉི་ཤུ་རྩ་བརྒྱད་སོང་བའི་ཕོགས་ཡོན། འཛུགས་སྒང་གྲོལ་གསུམ་གྱི་སྟོན་མོ། སྟོན་རྒྱབ་གནང་ཆ་དང་ཐོན་གནང། ཟུར་ཆས་སོགས་ལ་སོང་རིགས་རྒྱུ་འགྲོར་འབེབས་འོས་རྩིས་གཞི་ལྟར་དང་དེ་ཕྱིན། ལུས་ཆས་
གོས་དར། ཇ་ཐ་མི་ཁ། རྟ་སོགས་དངོས་རིགས་ལ་ཡུལ་ཐང་བརྩིས་དངུལ་ཐོག་ཏུ་ཕབ་པར་སྲང་ལྔ་སྟོང་བརྒྱ་ལྔ་བཅུ་ཞོ་དྲུག་སོང་བ་འབྲུར་ཕབ་བཟང་འབྲུ་རུའི་ཁལ་ལྔ་ཁྲི་ཆིག་སྟོང་ལྔ་བརྒྱ་དང་དྲུག་ཐོབ་པ་སོང་ཞིང། བཟོ་སྟོན་དུ་འདི་ཁ་ནས། དོ་དམ། བྲིས་

[078A]༄༅། །ཞུས། འུལ་མི་སོགས་མི་གྲངས་སུམ་བརྒྱ་བདུན་ཅུ་སྐོར་ལ་ཉིན་འཁྱོངས་ཇ་ཆང། ཐུག་པ་སོགས་རྒྱས་པ། སྟེར་ཆར་མཛོད་བཏགས་གཉིས། བསོད་བཏགས་སུམ་ཅུ་སོ་གསུམ། སྐྱ་ཆེན་ཉིས་བརྒྱ་སུམ་ཅུ་སོ་དགུ་
དྲུག་བཏགས་ལྔ། གོས་ཆེན་གསེར་ཇུས་རྒྱབ་བཏགས་དང། ཁ་ཐི། རྡོ་རྗེ་སང་ལམ་མ་སོགས་ཡུག་ཆེན་ཡོད་པའི་དགུ་ཚན་བཅུ་གསུམ། གོས་ཡུག་ཐུད་ཡོད་པའི་དགུ་ཚན་བཞི། བདུན་ཚན་གཅིག་སུམ་ཚན་གཅིག་དངུལ་
ཊམ་སྲང་སུམ་ཅུ་སོ་དྲུག་བཀའ་བློན་ལྷན་རྒྱས་ནས། ཉིན་འཁྱོངས་ཇ་ཐུག་ཆང་སོགས་རྒྱས་པ། གནང་ཆར་མཛོད་བཏགས་གཉིས། བསོད་བཏགས་ཉི་ཤུ་རྩ་བདུན། སྐྱ་ཆེན་ཉིས་བརྒྱ་བཅོ་ལྔ། དངུལ་ཊམ་སྲང་སུམ་ཅུ་སོ་ལྔ་ཞོ་བརྒྱད་
སྐར་ལྔ། དོ་དམ་པ་གཉིས་ནས་ཇ་ཐུག་བརྒྱད། བསོད་བཏགས་བཞི། སྐྱ་ཆེན་ཉི་ཤུ་རྩ་བརྒྱད་བཅས་བྱང་སྣང། དེ་ལྟ་བུའི་རྟེན་དང་བརྟེན་པར་བཅས་པའི་མཆོད་སྡོང་ཆེན་པོ་ལ་ལག་དང་བཅས་པར་རྒྱལ་ཚབ་མཆོག་གི་སྤྲུལ་པའི་སྐུ་དང་
བསྟན་འགྲོའི་དཔལ་མགོན་དམ་པ་རྡོ་རྗེ་འཆང་ལྕང་སྐྱ་རིན་པོ་ཆེ་ལ་སོགས་པ་རྣམས་ཀྱི་བཀས་བསྐུལ་བ་ལ་བརྟེན་ངོས་ཅག་རྡོ་རྗེ་སློབ་དཔོན་གྱི་ལས་འཛིན་ཁུལ་བགྱིས་ཏེ་དམ་པ་གད་དེ་ཉིད་ཀྱི་སྐུ་ཞབས་གྲྭ་ཚང་པ་གྲྭ་གྲངས་སུམ་ཅུ་སྐོར་དང། རང་ཉིད་ཀྱི་གམ་
གཅར་བ་ཁ་ཤས་བཅས་པའི་ཚོགས་དབུར། བསྟན་པའི་གསལ་བྱེད་ལྕང་སྐྱ་མཆོག་སྤྲུལ་རིན་པོ་ཆེ་དང། རྒྱལ་ཚབ་མཆོག་གི་སྤྲུལ་སྐུ་རིན་པོ་ཆེ་རྣམས་སྤྱན་དྲངས། རབ་ཏུ་གནས་པའི་ཆོ་ག་སྦྱོར་དངོས་རྗེས་གསུམ་ཚང་བ་དགེ་ལེགས་རྒྱ་མཚོའི་ཆར་

[078B] དེ་དག་གི་སྐབས་ཀྱི་དགེ་བ་རྣམས་ཀྱང་ཚེ་རབས་ཀུན་ཏུ་རྗེ་བླ་མ་དེ་ཉིད་དང་མི་འབྲལ་བའི་རྒྱུར་བསྡོས་པས་བདག་གཞན་མ་ལུས་པའི་དོན་གཉིས་ལྷུན་གྱིས་འགྲུབ་པར་གདོན་མི་ཟའོ། །དཔག་མེད་དུས་
ནས་ཆེར་གོམས་ཐུགས་རྗེ་རྒྱ་མཚོའི་ཀློང་དག་ལས་ཐོན་སྤངས་རྟོགས་ཀྱི། །འདབ་སྟོང་རབ་བཞད་གཞན་ཕན་དྲི་བསུང་རྟག་ཏུ་འཕྲོ་བས་ཉོན་མོངས་ཚད་བསིལ་ཆེ། །ཕྱོགས་བརྒྱའི་སྐྱེ་བོའི་སྙིང་ལ་སིམ་པས་བྱིན་ཟ་ཆེར་བཅིལ་བདེ་ཆེན་རབ་སྟེར་པའི། །ལྷ་
དང་མི་ཡི་བླ་མ་སྐྱེ་དགུའི་འདྲེན་པ་མཆོག་གི་རྫུ་འཕྲུལ་ངོ་མཚར་གྱིས། །དྭང་བའི་མདངས་ལྡན་དགའ་བསྐྱེད་ཆུ་འཛིན་ནི། །རབ་གླལ་སྒྲ་དབྱངས་ཆེར་སྒྲོགས་གང་དེ་ལས། །སླར་ཡང་གདུལ་བྱའི་ཆེད་དུ་ཐུགས་རྗེའི་ཆར། །བབས་པའི་ཆི་ལས་སྐྲ་
རྩེ་ཙམ་ཞིག་བླངས། །འདི་ཡི་ཆ་ལས་ཀུནྡ་དུང་འདྲ་པའི། །རབ་དཀར་དགེ་བཅུང་ཟང་གང་མཆིས་པ། །དེས་ནི་མཐའ་དག་འགྲོ་བ་འཁོར་བ་ལས། །སྒྲོལ་ནུས་ས་བོན་བདག་རྒྱུད་ཆེར་ཐོབ་ཤོག་ཁྱད་པར་རྒྱལ་ཀུན་སྙིང་རྗེའི་ཆུ་ཤེལ་ཁམས། །
ཀུན་ཕན་བརྩེ་བའི་བཟོ་བོའི་བྱེད་པོ་ཡིས། །རབ་བསྐྲུན་གསར་བཞད་འཁྲུལ་པའི་ནག་ནོག་གིས། །གོས་མིན་ཀུན་གྱི་དཔལ་དུ་མྱུར་གསལ་ཤོག་དེ་ལྟའི་སྣང་བྱེད་ཕྱོགས་བརྒྱར་འཕྲོས་པ་ལས། །ཕན་བདེའི་རྩ་ལག་རྩ་བ་གྲགས་པའི་བསྟན། །
རབ་གསལ་འགྲོ་ཀུན་ཚུལ་དེར་ལོངས་སྤྱད་ནས། །ཟུང་འཇུག་དབང་གི་རྒྱལ་པོ་མཆོག་བརྙེས་ཤོག་བདག་སོགས་དེང་ནས་བཟུང་སྟེ་བྱང་ཆུབ་ཀྱི། །ཤིང་དབང་དྲུང་དུ་ཕྱི་ནང་དཔུང་ཚོགས་བཞིའི། །བདུད་རིགས་སྡེ་བཅས་བཅོམས་པའི་དཔའ་པའི་

[079A]༄༅། །བའི་རྟགས། །ཐོབ་མིན་དེ་བར་ཁྱོད་དྲུང་རབ་བསྙེན་ཤོག་མགོན་ཁྱོད་གསུང་གི་གསང་ཆེན་བླ་མེད་ཚོགས། །རྟག་ཏུ་མྱངས་པས་དེ་འབྲས་མདོན་གྱུར་ནས། །བྱང་ཆུབ་ཀུན་གྱི་རྩེར་སོན་རབ་ཐོབ་སྟེ། །ལྷག་མ་མེད་པའི་འགྲོ་
ཚོགས་དེར་འདྲེན་ཤོག་དེ་ཡི་བར་དུ་དལ་འབྱོར་ཚང་བའི་ལུས། །བརྒྱུད་མར་ཐོབ་ནས་སྲས་ཀྱི་ཐུ་བོ་ཆེར། །གྱུར་ཏེ་ལུས་ངག་ཡིད་ཀྱི་ལས་མཐའ་དག་དགྱེས་དང་འདྲེན་པ་ཁོ་ནར་བགྱིད་པར་ཤོག་འཇིག་རྟེན་ཁམས་ཚོགས་གངྒཱའི་བྱེ་
སྙེད་པ། །དེ་དག་ཐམས་ཅད་མི་མཐུན་ལས་དབེན་ཞིང། །ཆོས་དང་འབྱོར་པ་མཐའ་དག་རྫོགས་ལྡན་གྱི། །དཔལ་ལ་སྤྱོད་པའི་ཤིས་པས་ཁྱབ་གྱུར་ཅིག་ཅེས་རིགས་ཐམས་ཅད་ཀྱི་བདག་པོ། དཀྱིལ་འཁོར་ཐམས་ཅད་ཀྱི་མངའ་བདག་ལེགས་ཚོགས་ཐམས་ཅད་ཀྱི་
སྤྲོ་བ་དང་བསྡུ་བའི་གཞི་གཅིག་པུར་གྱུར་པ། དྲུག་པ་རྡོ་རྗེ་འཆང་ཆེན་པོ་ཐམས་ཅད་མཁྱེན་གཟིགས་ཆེན་པོ་བཀའ་དྲིན་མཚུངས་མེད་མཆོག་གིས་གདུལ་བྱ་རྟག་པར་འཛིན་པའི་བློ་དམ་པོས་བཅིངས་པ་རྣམས་དམ་པའི་ཆོས་ལ་བསྐུལ་བའི་ཕྱིར་ཏུ་རེ་ཞིག་ཆོས་ཀྱི་དབྱིངས་སུ་མནལ་བའི་ཚུལ་བསྟན་པའི་སྐུ་གདུང་རིན་པོ་ཆེ་
ཡིད་བཞིན་དབང་གི་རྒྱལ་པོའི་ཟ་མ་ཏོག་ལྷར་བཅས་སྐྱེ་དགུའི་མཆོད་སྡོང་ཆེན་པོ་ལེ་ལག་དྲིའི་གཙང་ཁང་དང་བཅས་པའི་ཐོག་མཐའ་བར་གསུམ་གྱི་ཆེ་བའི་ཡོན་ཏན་བརྗོད་པར་བྱེད་པའི་གཏམ་འདི་ནི་གཙོ་བོར་དམ་པ་གང་གི་རྒྱལ་ཚབ་དེ་མོ་སྤྲུལ་པའི་སྐུ་ཞྭ་སེར་བསྟན་པ་འཛིན་བྱེད་དཔལ་ལྡན་ནོ་མོན་ཧན་དང། བཀའ་
བློན་གུང་པཎྜིཏ། བཀའ་བློན་ཇ་སག་མདོ་མཁར་ཚེ་རིང་དབང་རྒྱལ་དང། ཐོན་སྲི་ཆོད་ཚེ་བརྟན། ཇ་སག་བླ་མ་ཉི་མ་རྒྱལ་མཚན། སྐུའི་གཅུང་པོ་གུང་ཀུན་དགའ་བསྟན་འཛིན། ཞམ་རིང་ནང་མ་སྐུ་མདུན་དར་ཧན་མཁན་པོ་སྐལ་བཟང་ཡོན་ཏན། མཆོད་དཔོན་སྡེ་དྲུག་མཁན་པོ་བློ་བཟང་རྣམ་རྒྱལ། གཟིམས་དཔོན་

[079B] གསོལ་དཔོན་རི་བདེ་མཁན་ཟུར་གྲགས་པ་མཐའ་ཡས། གསོལ་དཔོན་ངག་དབང་མཁྱིན་བརྩེ་སོགས་ཀྱིས་བསྐུལ་བ་ལ་བརྟན་ནས། རྡོ་རྗེ་འཆང་དེ་ཉིད་ཀྱི་གསུང་གི་བཏུད་རྩིའི་ཆ་ཤས་ཅུང་ཟད་ཙམ་མྱོང་བའི་དགའ་སྟོན་ཐེབ་བའི་སློབ་བུ་རྣམས་ཀྱི་ཐ་ཤལ་བཟློ་བཟང་དཔལ་ལྡན་ཡེ་ཤེས་ཀྱིས་སྦྱར་
བའོ༑༑    ༈    ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ།། སརྦ་མངྒ་ལི།།



