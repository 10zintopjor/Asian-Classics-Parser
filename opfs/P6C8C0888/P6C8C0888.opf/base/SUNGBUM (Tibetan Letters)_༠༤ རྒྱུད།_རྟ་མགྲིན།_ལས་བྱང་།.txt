༄༅། །ལས་བྱང་རྒྱུན་ཁྱེར་ལས་བཞི་ལྷུན་གྲུབ་ཅེས་བྱ་བ་བཞུགས་སོ། །

[001B] །ན་མོ་གུ་རུ་ཧ་ཡ་གྷྲི་ཝ་ཡེ། གཏུམ་དྲག་ཉམས་བརྒྱས་བདུད་དཔུང་བྱེ་བའི་སྙིང། །དུམ་བུར་འགས་མཛད་དབང་
ཆེན་ཡང་གསང་ལྷ། །བླ་མ་གུ་རུ་བདེ་བ་ཆེན་པོའི་དཔལ། །དབྱེར་མེད་ཞབས་ཀྱི་ཆུ་སྐྱེས་ལ་བཏུད་ནས། །དབང་ཆེན་ཁྲོས་པའི་ལས་བྱང་རྒྱུན་ཁྱེར་གྱི། །
ངག་འདོན་སྔ་འགྱུར་ཟབ་མོའི་ལུགས་བཞིན་སྤེལ། ། དེ་ལ་འདིར་བཀའ་གཏེར་ཟུང་ནས་བརྒྱུད་པའི་ཡང་གསང་ལྷ་དགུའི་ལས་བྱང་རྒྱུན་ཁྱེར་ཟབ་མོ་ཉམས་སུ་བླང་བ་ལ། ཐོག་
མར་རྩ་བརྒྱུད་ཀྱི་བླ་མ་རྣམས་མཐོ་བརྩེགས་སུ་བཞུགས་པར་མོས་ལ།  ཆོས་སྐུ་སྣང་མཐའ་ལོངས་སྐུ་པདྨ་དབང། །སྤྲུལ་སྐུ་པད་འབྱུང་གཏེར་སྟོན་འདར་འཕྱར་

[002A] །སོགས། །བརྒྱུད་གསུམ་རིག་འཛིན་བླ་མ་ལ་གསོལ་བ་འདེབས། །མཁའ་ལ་རིག་འཛིན་བརྒྱུད་པའི་ཆར་སྤྲིན་
འཐིབས། །བར་ལ་རྣལ་འབྱོར་གསང་སྔགས་འབྲུག་སྟོང་སྒྲོགས། །མཆོག་དང་ཐུན་མོང་དངོས་གྲུབ་ཆར་ཆེན་གྱིས། །སྒྲུབ་མཆོག་ཕུན་ཚོགས་འབྲས་
བུ་འགྲུབ་པར་ཤོག་ ཅེས་བརྗོད་པས་རྩ་བརྒྱུད་ཀྱི་བླ་མ་རྣམས་རིམ་བཞིན་རང་གི་སྤྱི་བོར་ཐིམ་པས་རྒྱུད་བྱིན་གྱིས་རླབས་པར་བསམ། སྐྱབས་སེམས་ནི།  རྩ་གསུམ་ལྷ་
ལ་སྐྱབས་སུ་མཆི། །མ་རྣམས་དོན་དུ་བྱང་ཆུབ་སེམས། །མི་འབྲལ་ཚད་མེད་བཞི་ལྡན་ངོས། །ཟབ་མོའི་འཕྲིན་ལས་བསྒོམ་པར་བྱ། ། ཞེས་ལན་

[002B] བདུན་རྣམ་དག་འབུལ་བ་ནི།  བླ་མ་རྟ་མགྲིན་ལྷ་ཚོགས་རྣམས། །མཁའ་དབྱིངས་བཞུགས་ལ་ཕྱག་འཚལ་ལོ། །གཉིས་མེད་ཡིད་ཀྱིས་སྐྱབས་སུ་མཆི། །དག་པའི་མཆོད་པ་བཞེས་སུ་གསོལ། །ཉེས་
ཚོགས་གང་མཆིས་བཤགས་ཤིང་བསྡོམ། །ཀུན་བཟང་སྤྱོད་ལ་རྗེས་ཡི་རངས། །རྫོགས་པའི་བྱང་ཆུབ་སེམས་བསྐྱེད་པའི། །སྲས་བཅས་རྒྱལ་བར་བདག་ལུས་འབུལ། །དགེ་ཀུན་བླ་མེད་བྱང་ཆུབ་བསྔོ། །
 བགེགས་བསྐྲད་པ་ནི།  རང་ཉིད་སྐད་གཅིག་གིས་དཔལ་ཁྲག་འཐུང་ཞལ་གཅིག་ཕྱག་གཉིས་པར་གསལ་བའི་ཐུགས་ཀ་ནས་མེ་མཚོན་ཁྲོ་བོའི་ཚོགས་དཔག་ཏུ་མེད་པ་སྤྲོས་པའི་གནོད་བྱེད་གདོན་ཐམས་ཅད་ཕྱིར་
བསྐྲད་པར་གྱུར་ བར་བསམ་ལ།  ཨོཾ་སུམྦྷ་ནི་ དྲག་ཏུ་བརྗོད་ལ་བགེགས་བསྐྲད།  ཨོཾ་རཾ་ཀྲོ་དྷ་རཀྵ་བཛྲ་ཛྭ་ལ་རཾ་ཏིཀྵ་ནཾ་བི་ཤྭ་ཛྭ་ལ་རཾ་ཕཊ་རཾ་རཾ།  ཞེས་སྔགས་ཙམ་གྱིས་བསྲུང་འཁོར་བསྒོམ། བཤགས་པ་ནི།  རང་གི་ཐུགས་ཀའི་
ས་བོན་ལས། །འོད་འཕྲོས་རྩ་གསུམ་ལྷ་ཚོགས་རྣམས། །མདུན་དུ་བཛྲ་ས་མ་ཛཿ་ནོངས་པར་གང་གྱུར་བཤགས་པར་བྱ། ། པདྨ་ཧེ་རུ་ཀའི་ཡིག་བརྒྱ་གང་མང་བརྗོད། བྱིན་འབེབས་པ་ནི།  ཨ་ལ་ལ་ཧོ། བྷ་ག་ཝན་
ས་མ་ཡ་ཧོ། ས་མ་ཡ་སྟཾ། བཛྲ་ཨཾ་ཀུ་ཤ་ཛཿ་ མཆོད་རྫས་བྱིན་རླབས་ནི།  རཾ་ཡཾ་ཁཾ། ཨ་དཧུ་པུ་ཨ་ག་ན་ཤ། ས་མ་ཡ་སྟྭཾ། སྥ་ར་ཎ་ཕཊ། སཾ་ཧ་ར་ན་ཧཱུཾ། ཨོཾ་བཛྲ་ཨ་ཧ་ར་ཨ་ཧ་ར་ཧཱུཾ། ཨོཾ་བཛྲ་དཧུ་པེ་ཧཱུཾ། ཨོཾ་

[003A]༄༅། །ཨོཾ་བཛྲ་བུཥྤེ་ཧཱུཾ།  ནས།  ཤཔྟའི་ བར་གྱིས་མཆོད།  ཨོཾ་ཨཱ་ཧཱུཾ། མཧཱ་པཉྩ་ཨ་མྲྀ་ཏ་ཧཱུཾ་ཧྲཱི་ཋ། ཨོཾ་བ་ལིང་ཏ། མཧཱ་བ་ལིང་ཏ་ཏེ་ཛྭ་བ་ལིང་ཏ། བ་ལ་བ་ཏི་གུ་ཧྱེ་
ས་མ་ཡ་ཧཱུཾ་ཧྲཱི། ཨོཾ་ཨཱ་ཧཱུཾ། མཧཱ་རཀྟ་ཛྭ་ལ་མཎྜལ་ཧཱུཾ། ཧཱུཾ། ཆོས་དབྱིངས་ནམ་མཁའི་ཀློངས་ཡངས་ལས། །ཆོས་རྣམས་སྣ་ཚོགས་རང་ཤར་བ། །རང་བཞིན་མེད་པའི་ཆུ་ཟླ་འདྲ། །
ཐུགས་རྗེས་ཆེན་པོས་ཀུན་ལ་ཁྱབ། །སྙིང་པོ་ཡེ་ཤེས་ཧཱུཾ་གི་དབྱིབས། །ཨེ་ཡཾ་རཾ་ཁཾ་སུཾ་ཡིག་ལས། །བྱུང་བའི་འབྱུང་ལྔའི་དཀྱིལ་འཁོར་སྟེང། །ཀཾ་ལས་རི་རབ་གྲུ་བཞི་དཀར། །དེ་སྟེང་བཧྲུཾ་ལས་
གཞལ་ཡས་ཁང། །ཕྱི་ནི་རིན་ཆེན་ལྔ་ལས་གྲུབ། །ནང་ནི་དྲག་པོའི་གཞལ་ཡས་ཁང། །གྲུ་བཞི་སྒོ་བཞི་རྒྱན་རྟ་བབས། །མཚན་ཉིད་ཡོངས་ཚང་རྔམ་བརྗིད་ཆགས། །ཕྱི་རོལ་པད་ར་དུར་ཁྲོད་
དང༑ ༑རྡོ་ར་མེ་ར་འབར་ཞིང་འཁྱིལ། །ནང་དུ་འཁོར་ལོ་རྩིབས་བཞིའི་སྟེང། །ཐོད་ར་ཟླུམ་པོས་བསྐོར་བའི་དབུས། །དམར་ནག་གྲུ་གསུམ་དཀྱིལ་འཁོར་སྟེང། །པཾ་ཨ་མ་དང་བཾ་ཡིག་ལས། །
པདྨ་ཉི་ཟླའི་རུ་ཏྲའི་གདན། །རྩིབས་བཞིར་པདྨ་ཉི་ཟླའི་སྟེང། །རིམ་བཞིན་དྲི་ཟ་གྲུལ་བུམ་དང། །ཀླུ་དང་གནོད་སྦྱིན་ཟུང་རེ་གདན། །སྒོ་བཞིར་པདྨ་ཟླ་གདན་རེ། །དབུས་སུ་ཧཱུཾ་ལས་ཧྲཱི་ཡིག་

[003B] ༑མཾ་སྔོན་འོད་ཟེར་འཕྲོ་འདུ་ལས། །བདག་ཉིད་པདྨ་དབང་ཆེན་སྐུ། །དམར་ནག་ཞལ་གསུམ་ཕྱག་དྲུག་པ། །དབུས་དམར་གཡས་དཀར་གཡོན་ཞལ་ལྗང། །དབུ་གཙུག་རྟ་ཞལ་རྟ་སྐད་འཚར། །
ཞལ་རྣམས་སྤྱན་གསུམ་དམར་ཟླུམ་གཡོ། །ཁམ་ནག་དབུ་སྐྲ་སྨ་ར་འབར། །ཕྱག་གཉིས་དང་པོས་པདྨ་དང། །བནྡྷ་བཟུང་ནས་ཡུམ་ལ་འཁྱུད། །ལྷག་མ་ལྕགས་ཀྱུ་བེ་ཅོན་གཡས། །གཡོན་གཉིས་
ཞགས་པ་རལ་གྲི་འཛིན། །ཐོད་སྐམ་རྩེ་ཕྲན་དབུ་ལ་བརྒྱན། །ཁམས་གསུམ་རྣམ་རྒྱལ་ཁྱུད་གཤོག་ཅན། །དཔལ་དང་དུར་ཁྲོད་ཆས་བརྒྱད་བརྒྱན། །ཞབས་བཞི་བརྐྱང་སྐུམ་ཚུལ་གྱིས་བཞུགས། །གསང་
ཡུམ་གར་དབང་ཙི་ཏྟ་དང། །ཐོད་ཁྲག་འཛིན་པས་ཡབ་ལ་འཁྲིལ། །གཉིས་ཀའི་གནས་གསུམ་ཡི་གེ་མཚན། །ཁྲག་འཐུང་རིགས་ལྔ་དབུ་ལ་བརྒྱན། །ཡབ་ཀྱི་གསང་གནས་ཧཱུཾ་ཡིག་ལས། །རྡོ་རྗེ་རྩེ་
ལྔའི་རྣམ་པ་ཅན། །ཡུམ་གྱི་མཁའ་གསང་བཾ་ཡིག་ལས། །པདྨ་འདབ་བརྒྱད་རྣམ་པར་གྱུར། །སྙོམས་འཇུག་བདེ་བའི་སྒྲས་བསྐུལ་ཏེ། །རྒྱལ་ཀུན་སྤྱན་དྲངས་ཡབ་ལ་ཐིམ། །འོད་ཞུ་རྡོ་རྗེ་ལམ་ནས་
ཐོན༑ ༑ཡུམ་གྱི་ཁར་བབ་ཐིག་ལེ་བརྒྱད། །ཨོཾ་སྭ་ཧྲཱི་ཧའི་རྣམ་པ་ཅན། །ཤར་སོགས་རིམ་བཞིན་རྩིབས་བཞིར་འཁོད། །ཛཿ་ཧཱུཾ་བཾ་ཧོཿའི་རྣམ་པ་ཅན། །སྒོ་བཞིའི་གདན་དུ་འཁོད་པ་ལས། །ཤར་དུ་

[004A]༄༅། །རྡོ་རྗེ་དབང་ཆེན་དཀར། །ཕྱག་གཉིས་རྡོ་རྗེ་དབྱུག་ཐོ་འཛིན། །ལྷོ་རུ་རིན་ཆེན་དབང་ཆེན་སྔོ། །ཕྱག་གཉིས་རིན་ཆེན་ལྕགས་ཀྱུ་འཛིན། །ནུབ་ཏུ་པདྨ་དབང་ཆེན་
དམར། །ཕྱག་གཉིས་པདྨ་ཞགས་པ་འཛིན། །བྱང་དུ་ལས་རབ་དབང་ཆེན་ལྗང། །ཕྱག་གཉིས་རལ་གྲི་རྩེ་གསུམ་འཛིན། །སྒོ་བཞིར་སྒོམ་ལྕགས་ཀྱུ་ཞགས། །ལྕགས་སྒྲོགས་དྲིལ་འཛིན་གཡོན་གློ་
སྙིང༑ ༑འཁོར་ཚོགས་ཀུན་ཀྱང་དུར་ཁྲོད་ཆས། །ཡེ་ཤེས་མེ་དཔུང་ཀློང་ན་བཞུགས། །ཨོཾ་བཛྲ་ས་མ་ཡ་ཛཿ་ཨོཾ་ཨེ་ཧྱ་ཧི་བྷ་ག་ཝན་མ་ཧཱ་ཀ་རུ་ནི་ཀ་ཏྲི་ཤྱ་ཧོ། ས་མ་ཡ་སྟྭཾ། ཛཿ་ཧཱུཾ་བཾ་ཧོཿ་ས་མ་ཡ་སྟྭཾ་
 ཞེས་སྙན་གསན་སྔོན་དུ་འགྲོ་བས་སྤྱན་དྲངས་དམ་ཡེ་དབྱེར་མེད་དུ་བསྲེ།  ཨ་ཏི་པུ་ཧོ། པྲ་ཏི་ཙྪ་ཧོ།  ཞེས་ཕྱག་བྱ།  ཨོཾ་སརྦ་ཏ་ཐཱ་ག་ཏ་མཧཱ་མདྨེ་ཤྭ་རི་ས་པཱ་རི་ཝ་ར་ཨརྒྷཾ་ ནས་  ཤཔྟའི་ བར་དང།  རཱུ་པ་ ནས་  སྤརཤའི་ བར་དང།།
དྷརྨ་དྷ་དཧུའི་ བར།  ཨོཾ་སརྦ་པཉྩ་ཨ་མྲྀ་ཏ་ཁ་རཾ་ཁཱ་ཧི། ཀ་ཡ་སིདྡྷི་ཨོཾ། ཝཀྐ་སིདྡྷི་ཨཱ་ཙིཏྟ་སིདྡྷི་ཧཱུཾ། མཧཱ་མཾ་ས་ཁཱ་ཧི། མཧཱ་རཀྟ་ཁཱ་ཧི། མཧཱ་ཀི་ནི་རི་ཏི་ཁཱ་ཧི། མཧཱ་བ་སུ་ཏ་ཁཱ་ཧི། མཧཱ་ཀོ་རོ་ཙ་
ན་ཁཱ་ཧི། མཧཱ་རཀྟ་ཁ་རཾ་ཁཱ་ཧི། མཧཱ་སུ་ཁ་བོ་དཧི་ཙིཏྟ་སཱ་ཧཱ། ཨ་མུ་ཀ་མཱ་ར་ཡ་ཕཊ། མཧཱ་མ་ས། མཧཱ་རཀྟ། མཧཱ་ཀི་ནི་རི་ཏི། མཧཱ་པཉྩ་ཨ་མྲྀ་ཏ་ཁ་རཾ་ཁཱ་ཧི།  ཞེས་ཕྱེ་མཆོད། སྨན་གཏོར་རཀྟ་བདེ་ཆེན་སྦྱོར་

[004B]  འོད་གསལ་དབྱིངས་ལས་མ་གཡོས་ཀྱང། །ཟུང་འཇུག་བདེ་ཆེན་རྣམ་རོལ་པ། །སྣ་ཚོགས་སྤྲུལ་བའི་སྐུར་སྟོན་པའི། །རྟ་མཆོག་ཚོགས་ལ་ཕྱག་འཚལ་བསྟོད། །བདག་སྙིང་པདྨ་འདབ་
བརྒྱད་སྟེང། །སྙིང་པོ་ཧྲཱི་ལ་སྔགས་ཀྱིས་བསྐོར། །དེ་ལས་འོད་འཕྲོས་དོན་གཉིས་བྱས། །དངོས་གྲུབ་ཀུན་བསྡུས་བདག་ལ་ཐིམ། །ཧྲཱི་བཛྲ་ཀྲོ་དྷ་ཧ་ཡ་གྷྲི་ཝ་ཧུ་ལུ་ཧུ་ལུ་ཧཱུཾ་ཕཊ། ཨོཾ་མཧཱ་ཀྲོ་དཧི་ཤྭ་རི་ཧཱུཾ་ཕཊ། ཨོཾ་བཛྲ་ཤྭ་ར་
ཀྲོ་དྷ་ཧཱུཾ་ཕཊ། ཨོཾ་རཏྣ་ཤྭ་ར་ཀྲོ་དྷ་ཧཱུཾ་ཕཊ། ཨོཾ་པདྨ་ཤྭ་ར་ཀྲོ་དྷ་ཧཱུཾ་ཕཊ། ཨོཾ་ཀརྨ་ཤྭ་ར་ཀྲོ་དྷ་ཧཱུཾ་ཕཊ། ཨོཾ་བཛྲ་ཨཾ་ཀུ་ཤ་ཛཿ་ཨོཾ་བཛྲ་པཱ་ཤ་ཧཱུཾ། ཨོཾ་བཛྲ་སྥོ་ཊ་བཾ། ཨོཾ་བཛྲ་གནྚ་ཧོཿ་ ཞེས་གཙོ་འཁོར་གྱི་སྔགས་ཅི་འགྲུབ་
བཟླ༑ ཡིག་བརྒྱ་བརྗོད།  རྣམ་ཐར་ཞལ་གསུམ་རིགས་ལྔ་ཐོད་པའི་རྒྱན། །ཡན་ལག་ཕྱག་དྲུག་དངོས་གྲུབ་མཚོན་ཆ་འཛིན། །བདེ་ཆེན་རྣམ་རོལ་རྟ་མགོ་མ་ཐོན་པོས་བརྗིད། །དམ་པ་དབང་གི་ལྷ་ལ་ཕྱག་འཚལ་བསྟོད་
བཛྲ་ཀྲོ་དྷ་ས་མ་ཡ་སྟྭཾ་ཧོ།  ཞེས་འཛབ་བཟླས་དང་འཛབ་བསྟོད། བཀའ་སྲུང་མཆོད་པ་ནི།  བཀའ་བསྡོད་གིང་ཆེན་སྡེ་ལྔ་གཟའ་གདོང་དང། །ཆོས་སྐྱོང་བེག་ཙེ་ལྕམ་སྲིང་འཁོར་བཅས་རྣམས། །སྐད་ཅིག་འདིར་གཤེགས་
དགྱེས་པའི་གདན་ལ་བཞུགས། །སྨན་རཀ་གཏོར་ཚོགས་འབུལ་ལོ་བཞེས་སུ་གསོལ། །ཨོཾ་པཉྩ་ཀིང་ཀ་ར། རཱ་ཧུ་ལ། རཀྨོ་པྲ་ཎ་ཨཏྨ་ས་པཱ་རི་ཝ་ར་ཨརྒྷཾ་ ནས།  ཤཔྟའི་ བར་དང། གོང་སྔགས་ལ།།

[005A]༄༅། །མཧཱ་པཉྩ་ཨ་མྲྀ་ཏ་ཁ་རཾ་ཁཱ་ཧི། མཧཱ་བ་ལིང་ཏ་ཁ་རཾ་ཁཱ་ཧི། མཧཱ་རཀྟ་ཁ་རཾ་ཁཱ་ཧི། དབང་དྲག་དཀྱིལ་འཁོར་སྤྱི་ཡི་བཀའ་བསྡོད་ནི། །སྲོག་ལ་དབང་བསྒྱུར་
གིང་ཆེན་སྡེ་ལྔ་དང། །གཟའ་གདོང་དྲེགས་པ་ལྕམ་སྲིང་འཁོར་དང་བཅས། །ལས་སུ་སངས་རྒྱས་བསྟན་པ་བསྲུང་བྱེད་ཅིང། །ཟས་སུ་དགྲ་བོའི་ཤ་ཕྲག་ཚོགས་རྣམས་རོལ། །དམ་ཉམས་དགྲ་བགེགས་
རྩང་ནས་གཅོད་མཛད་པའི། །དྲེགས་པ་མཐུ་རྩལ་ཅན་ལ་ཕྱག་འཚལ་བསྟོད། །ཕྱི་ནང་གསང་བའི་མཆོད་པ་འདི་བཞེས་ལ། །རྨད་བྱུང་རོལ་བའི་དངོས་གྲུབ་སྩལ་དུ་གསོལ།  །བཟོང་གསོལ་ཉེར་
བསྡུས་བྱ་བ་ནི། པདྨ་ཧེ་རུ་ཀའི་ཡིག་བརྒྱ་བརྗོད་ལ།  བླ་མ་དཀྱིལ་འཁོར་ལྷ་ཚོགས་ཀྱི། །ཐུགས་དང་འགལ་བའི་ལས་གང་མཆིས། །ནོངས་པའི་སེམས་ཀྱིས་བཟོད་པར་གསོལ། །གྲུབ་མཆོག་དངོས་གྲུབ་མྱུར་དུ་
སྩོལ༑ ༑ཨོཾ་མཧཱ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉྷཾ།  ཞེས་ཉེར་བསྡུས་དང།  ཧྲཱི་བཛྲ་ཀྲོ་དྷ་ཧ་ཡ་གྷྲི་ཝ་ཧུ་ལུ་ཧུ་ལུ་ཧཱུཾ་ཕཊ།  ཞེས་ལྷར་གསལ། འཚམས་སྔགས་བརྗོད་དེ་སྲུང་འཁོར་བསྒོམ།  ཧ་ཡ་གྷྲི་ཝ་ཧྲཱི་གབ་
པདྨོ་དྷ་ར་ཧྲཱི་གབ། པདྨ་དྷ་ར་ཧྲཱི་གབ། ཙནྚ་རཀྵ་ཧྲཱི་གབ། རུ་ལུ་རུ་ལུ་ཧཱུཾ་བྷྱོ་ཧཱུཾ།  ཞེས་ལུས་བསྲུང། དྲི་མེད་སྨོན་ལམ་གྱིས་འཚམས་སྦྱོར་བ་ནི།  དགེ་བ་འདི་ཡིས་འགྲོ་ཀུན་སེམས་ཅན་རྣམས། །པདྨ་རྒྱལ་པོའི་གོ་

[005B] །མ་རིག་ལྡོངས་པའི་སྐྱེ་ཚོགས་ཐམས་ཅད་ལ། །རོལ་བའི་རྟ་སྐད་ཕྱོགས་བཅུར་སྒྲོགས་པར་ཤོག་སྐུ་གསུང་ཐུགས་ཡོན་འཕྲིན་ལས་ཟ་མ་ཏོག་དངོས་གྲུབ་འཆི་མེད་བདུད་རྩིས་ལེགས་
གཏམས་ནས། །མཆོག་ཐུན་དོན་ཀུན་འགྲུབ་པ་རྡོ་རྗེའི་སྲོག་སྒྲུབ་མཛད་རྟ་མགྲིན་ལྷ་ཚོགས་བཀྲ་ཤིས་ཤོག་ ཅེས་དབང་ཆེན་ཡང་གསང་ཁྲོས་པའི་ལས་བྱང་རྒྱུན་འཁྱེར་མདོར་བསྡུས་འཁྲིགས་ཆགས་སུ་སྡེབས་པ་འདི་ཡང་
ཙྩན་ཧོ་ཆིད་ཨེ་རྟེ་ནི་ཅུན་ཝང་གཟུང་འཛིན་དབང་ཕྱུག་གིས། ༸མགོན་ཀྱཱ་ཁྲི་ཟུར་རིན་པོ་ཆེ་བརྒྱུད་ནས་ངག་བསྐུལ་བྱས་པའི་ངོ་མ་བཟློག་ཙམ་དུ། དམ་པའི་གསུང་ལས་བཏུས་ཏེ་འཁྲིགས་ཆགས་སུ་འགོད་པ་པོ། ཤ་གཟུགས་པ་པདྨ་རྒྱལ་པོ་རྩལ་དུ་འབོད་
པས་སྕག་ལས་སུ་བགྱིས་པའི་དགེ་བས་དབང་ཆེན་ལྷ་ཡིས་རྗེས་སུ་འཛིན་པའི་རྒྱུར་གྱུར་ཅིག་ །། ༄༅། །པདྨ་ཡང་གསང་ཁྲོས་པའི་རྒྱུན་འཁྱེར་མདོར་བསྡུས་བཞུགས་སོ།།  ༄༅། །ན་མོ་གུ་རུ་དེ་བ་སུ་ཁ་ཡེ།  འདིར་པདྨ་ཡང་
གསང་གི་རྣལ་འབྱོར་མདོར་བསྡུས་ཉམས་སུ་བླངས་པར་འདོད་པས། སྐྱབས་སེམས་ནི།  པདྨ་དབང་ཆེན་ལྷ་ཚོགས་ལ། །སྒོ་གསུམ་གུས་པས་སྐྱབས་སུ་མཆི། །པདྨ་དབང་ཆེན་བསྒོམ་བཟླས་ནི། །བདག་གི་སེམས་ཅན་
དོན་དུ་བགྱིད།  །ལན་གསུམ། མཆོད་རྫས་རྣམས་བྱིན་གྱིས་རླབས་པ་ནི།  རང་ཉིད་ལྷར་གསལ་ཐུགས་ཀ་ནས། །འོད་འཕྲོས་ཕྱི་ནང་གསང་མཆོད་དང། །སྨན་རག་གཏོར་མའི་སྐྱོན་སྦྱངས་ཏེ། །ཀུན་བཟང་མཆོད་པའི་
[006A]༄༅། །རྫས་སུ་གྱུར།  །དངོས་གཞི་ནི།  ཧཱུཾ་ཆོས་དབྱིངས་ངང་ལས་ཁྲག་ཞག་གི་རྒྱ་མཚོའི་རྦ་རླབས་རབ་འཁྲུག་པར། །གཞོམ་བྲལ་སྲུང་འཁོར་རྒྱས་པའི་དབུས། །
པདྨ་ཉི་ཟླ་རུ་ཏྲའི་སྟེང། །ཧྲཱི་དམར་མཾ་སྔོན་འོད་ཟེར་གྱི། །འཕྲོ་འདུས་འཕགས་མཆོད་འགྲོ་དོན་བྱས། །བདེ་གཤེགས་བྱིན་རླབས་ཚུར་བསྡུས་ནས། །ས་བོན་ལ་ཐིམ་པདྨ་དམར། །བནྡྷ་ཁྲག་གང་
རྣམ་པར་གྱུར། །པདྨ་ཡོངས་སུ་གྱུར་པ་ལས། །རང་ཉིད་དབང་ཆེན་རྟ་མཆོག་དཔལ། །དམར་ནག་གཞལ་གསུམ་ཕྱག་དྲུག་པ། །དབུས་དམར་གཡས་དཀར་གཡོན་ཞལ་ལྗང། །ཞལ་གདངས་མཆེ་
གཙིགས་ལྗགས་དམར་གཡོ། །སྤྱན་གསུམ་མེ་འབར་ཁྲོ་གཉེར་བསྡུས། །ཁམ་ནག་རལ་བར་རྟ་མགོས་མཛེས། །སྐམ་རློན་ཐོད་པ་སྦྲུལ་གདུག་བརྒྱན། །དང་པོའི་ཕྱག་གཉིས་པདྨ་དང། །བནྡྷ་
བཟུང་ནས་ཡུམ་ལ་འཁྱུད། །ལྷག་མ་ལྕགས་ཀྱུ་བེ་ཅོན་གཡས། །གཡོན་གཉིས་ཞགས་པ་རལ་གྲི་འཛིན། །ཐོད་སྐམ་རྩེ་ཕྲན་དབུ་ལ་བརྒྱན། །ཁམས་གསུམ་རྣམ་རྒྱལ་ཁྱུང་གཤོག་ཅན། །
དཔལ་དང་དུར་ཁྲོད་ཆས་ཀྱིས་བརྒྱན། །ཞབས་བཞི་བརྐྱང་བསྐུམ་ཚུལ་གྱིས་བཞུགས། །བནྡྷ་ཁྲག་གང་ཡོངས་གྱུར་ལས། །གསང་ཡུམ་མཐིང་ནག་ཙི་ཏྟ་དང། །ཐོད་ཁྲག་འཛིན་པས་ཡབ་ལ་འཁྱུད། །

[006B] །ཁྲག་འཐུང་རིགས་ལྔའི་དབུ་བརྒྱན་ཅན། །མེ་དཔུང་འབར་བའི་ཀློང་ན་བཞུགས། །ཐུགས་ཀའི་ས་བོན་འོད་ཟེར་གྱིས། །ཡེ་ཤེས་སྤྱན་དྲངས་དབྱེར་མེད་བསྟིམ། །
མཆོག་ཐུན་དངོས་གྲུབ་ཀུན་སྩོལ་བའི། །རྟ་མཆོག་ཡབ་ཡུམ་ལ་ཕྱག་འཚལ། །ཨོཾ་སརྦ་ཏ་ཐ་ག་ཏ་མཧཱ་པདྨེ་ཤྭ་ར་ས་པཱ་རི་ཝ་ར་ཨརྒྷཾ་ ནས་  ཤཔྟའི་ བར་དང།  མཧཱ་སུ་ཁ་བོ་དཧི་ཙི་ཏྟ་སཱཧཱ།  གོང་སྔགས་ལ།།
མཧཱ་པཉྩ་ཨ་མྲྀ་ཏ་ཁ་རཾ་ཁཱ་ཧི། མཧཱ་རཀྟ་ཁ་རཾ་ཁཱ་ཧི། མཧཱ་པ་ལི་ཏཾ་ཁཱ་ཧི། འོད་གསལ་དབྱིངས་ལས་མ་གཡོས་ཀྱང།  །ཞེས་སོགས་ཀྱིས་བསྟོད།  དབང་ཆེན་ཐུགས་ཀའི་ཧྲཱི་ཡིག་ལ། །སྔགས་འཕྲེང་
འོད་ཟེར་འབར་བས་བསྐོར། །དེ་ལས་འོད་འཕྲོས་དོན་གཉིས་བྱས། །དངོས་གྲུབ་ཀུན་བསྡུས་བདག་ལ་ཐིམ། །ཧྲཱི་བཛྲ་ཀྲོ་དྷ་ཧ་ཡ་གྷྲི་ཝ་ཧུ་ལུ་ཧུ་ལུ་ཧཱུཾ་ཕཊ། ཨོཾ་མཧཱ་ཀྲོ་དཧེ་ཤྭ་རི་ཧཱུཾ་ཕཊ།  ཞེས་ཡབ་ཡུམ་
སྙིང་པོ་ཅི་ནུས་བཟླས་མཐར། པདྨ་བཞི་སྦྱོར་གྱི་ཡིག་བརྒྱ་བརྗོད། ཀ་དག་མའི་གཏོར་འབུལ་མཐར།  དགེ་བ་འདི་ཡི་འགྲོ་ཀུན་ ཞེས་སོགས་དྲི་མེད་སྨོན་ལམ་གྱིས་འཚམས་སྦྱར།  སྐུ་གསུང་ཐུགས་ཡོན་མའི་ ཤིས་པ་བརྗོད་པས་མཐའ་
བརྒྱན་པར་བྱའོ། ། སྨྲ་པ། རྣམ་མང་བྱ་སྤྱོད་མང་བ་འགར། །ཕན་འདོད་བསམ་པས་ཚིག་བསྡུས་ཤིང། །དོན་གྱི་སྙིང་པོ་ཚང་བར་བཀོད། །བྱེད་པོ་ཆོས་ཀྱི་རྡོ་རྗེས་སོ། །ཛ་ཡནྟུ། ། ༄༅། ན་མོ་

[007A]༄༅། །གུ་རུ་སུ་ཁ་དེ་བ་ཡེ།  འདིར་དཔལ་རྟ་མགྲིན་གྱི་རྣལ་འབྱོར་ཉམས་སུ་བླང་བར་འདོད་པས།  སྐྱབས་སེམས་ནི། རྩ་བ་གསུམ་གྱི་ལྷ་ཚོགས་ལ། །སྒོ་གསུམ་གུས་པས་
སྐྱབས་སུ་མཆི། །པདྨ་དབང་ཆེན་བསྒོམ་བཟླས་ནི། །བདག་གིས་སེམས་ཅན་དོན་དུ་བགྱིད། ། ཅེས་པ་ལན་གསུམ། མཆོད་རྫས་རྣམས་བྱིན་གྱིས་རླབས་པ་ནི།  རང་ཉིད་ལྷར་གསལ་ཐུགས་ཀ་ནས། །འོད་འཕྲོས་
ཕྱི་ནང་གསང་མཆོད་དང། །སྨན་རག་གཏོར་མའི་སྐྱོན་སྦྱངས་ཏེ། །ཀུན་བཟང་མཆོད་པའི་རྫས་སུ་གྱུར། ། དངོས་གཞི་ནི།  ཆོས་དབྱིངས་ངང་ལས་ཁྲག་ཞག་གི་རྒྱ་མཚོའི་རྦ་ཀློང་རབ་འཁྲུགས་
པར། །གཞོམ་བྲལ་བསྲུང་འཁོར་རྒྱས་པའི་དབུས། །པདྨ་ཉི་ཟླའི་རུ་ཏྲའི་སྟེང། །རང་སེམས་ཧྲཱི་དམར་མཾ་སྔོན་པོ། །འོད་འཕྲོས་འཕགས་མཆོད་འགྲོ་དོན་བྱས། །བདེ་གཤེགས་བྱིན་རླབས་
ཚུར་བསྡུས་ནས། །ཡིག་འབྲུར་ཐིམ་པས་པདྨ་དམར། །བནྡྷ་ཁྲག་གང་རྣམ་པར་གྱུར། །པདྨ་ཡོངས་གྱུར་བདག་ཉིད་ནི། །དབང་ཆེན་ཞལ་གསུམ་ཕྱག་དྲུག་པ། །དབུས་དམར་གཡས་དཀར་
གཡོན་ཞལ་ལྗང། །ཞལ་གདངས་མཆེ་གཙིགས་ལྗགས་དམར་གཡོ། །སྤྱན་གསུམ་མེ་འབར་ཁྲོ་གཉེར་བསྡུས། །ཁམ་སེར་རལ་བར་རྟ་མགོས་མཛེས། །སྐམ་རློན་ཐོད་བ་སྦྲུལ་ནག་

[007B] །ཕྱག་དྲུག་པདྨ་བཧན་དམར་ཅན། །ཡུམ་ཆེན་གར་དབང་མ་ལ་འཁྱུད། །བར་བ་ཟུང་གིས་ལྕགས་ཀྱུ་ཞགས། །ཐ་མ་བེ་ཅོན་རལ་གྲི་བསྣམས། །ཞིང་ལྦགས་ཀོ་རློན་སྟག་ཤམ་སྦྲུལ། །
བྱུག་བའི་རྫས་གསུམ་སྐུ་ལ་བཀོད། །ཁམས་གསུམ་རྣམ་རྒྱལ་ཁྱུང་གཤོག་གདེངས། །ཞབས་བཞི་གཡས་བསྐུམ་གཡོན་བརྐྱང་བཞུགས། །བནྡྷ་ཁྲག་གང་ཡོངས་གྱུར་ལས། །གསང་ཡུམ་
མཐིང་ནག་ཙིཏྟ་དང། །ཐོད་ཁྲག་འཛིན་པས་ཡབ་ལ་འཁྱུད། །སྙོམས་འཇུག་མེ་དཔུང་འབར་བའི་དབུས། །བཞུགས་པའི་གནས་གསུམ་ཡི་གེ་ལས། །འོད་འཕྲོས་ཡེ་ཤེས་སྤྱན་དྲངས་ཏེ། །
དམ་ཚིག་པ་དང་དབྱེར་མེད་གྱུར། །མཆོག་ཐུན་དངོས་གྲུབ་ཀུན་སྩོལ་བའི། །དབང་ཆེན་ཡབ་ཡུམ་ལ་ཕྱག་འཚལ། །ཨོཾ་སརྦ་ཏ་ཐཱ་ག་ཏ་མཧཱ་པདྨེ་ཤྭ་ར་ས་པཱ་རི་ཝ་ར་ཨརྒྷཾ་ ནས་  ཤཔྟའི་ བར། གོང་
སྔགས་ལ་  མཧཱ་སུ་ཁ་བོ་དཧི་ཙི་ཏྟ་སཱཧཱ། མཧཱ་པཉྩ་ཨ་མྲྀ་ཏ་ཁ་རཾ་ཁཱ་ཧི། མཧཱ་རཀྟ་ཁ་རཾ་ཁཱ་ཧི། མཧཱ་བ་ལིངཾ་ཏ་ཁ་རཾ་ཁཱ་ཧི། འོད་གསལ་དབྱིངས་ལས་ ཤོ་ལོ་ཀ་གཅིག་གིས་བསྟོད།  དབང་ཆེན་ཐུགས་ཀའི་སྔགས་
འཕྲེང་ལས། །འོད་འཕྲོས་འགྲོ་ཀུན་སྡིག་སྒྲིབ་སྦྱངས། །རྒྱལ་བའི་སྐུ་གསུང་ཐུགས་བྱིན་རླབས། །རང་ལ་ཐིམ་པས་དབང་ཆེན་གྱུར། ། བར་མོས་ལ།  ཧྲཱི་བཛྲ་ཀྲོ་དྷ་ ཞེས་སོགས་ཡབ་ཡུམ་གྱི་བཟླས་པ་ཅི་

[008A]༄༅། །ནུས་སུ་བཟླས་མཐར། པདྨ་བཞི་སྦྱོར་གྱི་ཡིག་བརྒྱ་བརྗོད། ཀ་དག་མའི་གཏོར་བསྔོས་མཐར།  དགེ་བ་འདི་ཡིས་འགྲོ་ཀུན་ ཞེས་སོགས་  སྒྲོགས་པར་ཤོག་སྐུ་གསུང་ཐུགས་
ཡོན་མའི་ ཤིས་བརྗོད་སོགས་བྱའོ། །ཞེས་པ་འདི་ཡང་དོན་གཉེར་ཅན་འགའི་ཆེད་དུ། ༸ཆོས་ཀྱི་རྡོ་རྗེས་འཕྲལ་ལང་བྲིས་པའོ། །།



