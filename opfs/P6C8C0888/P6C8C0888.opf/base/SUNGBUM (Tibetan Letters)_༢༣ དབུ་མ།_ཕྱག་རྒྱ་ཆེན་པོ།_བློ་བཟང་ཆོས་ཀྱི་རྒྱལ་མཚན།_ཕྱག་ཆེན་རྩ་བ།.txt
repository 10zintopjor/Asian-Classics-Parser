
[001A]༄༅། །ཕྱག་ཆེན་རྩ་བ་རྒྱལ་བའི་གཞུང་ལམ་བཞུགས་སོ། །

[001B]༄༅། །ན་མོ་མཧཱ་[*MA H'A]མུ་དྲཱ་ཡ། ཀུན་ཁྱབ་ཀུན་གྱི་རང་བཞིན་ཕྱག་རྒྱ་ཆེ། །དབྱེར་མེད་བརྗོད་
བྲལ་སེམས་ཀྱི་རྡོ་རྗེའི་དབྱིངས། །རྗེན་པར་སྟོན་མཛད་ཁྱབ་བདག་གྲུབ་པའི་རྗེ། །ཟླ་མེད་བླ་མའི་
ཞབས་ལ་གུས་པས་འདུད། །མདོ་རྒྱུད་མན་ངག་རྒྱ་མཚོའི་བཅུད་བསྡུས་ནས། །ལེགས་པར་
འདོམས་མཛད་དགེ་ལྡན་བཀའ་བརྒྱུད་པ། །གྲུབ་མཆོག་དྷརྨཱ་[*DHARMA]བཛྲ་ཡབ་སྲས་ཀྱི། །བཀའ་སྲོལ་
ཕྱག་རྒྱ་ཆེན་པོའི་གདམས་པ་བྲི། །འདི་ལ་སྦྱོར་དངོས་མཇུག་གསུམ་ལས། །དང་པོ་བསྟན་དང་
ཐེག་ཆེན་ལ། །འཇུག་པའི་སྒོ་དང་གཞུང་ཤིང་ཕྱིར། །ཁ་ཙམ་ཚིག་ཙམ་མ་ཡིན་པའི། །སྐྱབས་

[002A]༄༅། །འགྲོ་སེམས་བསྐྱེད་ནན་ཏན་བྱ། །སེམས་ཀྱི་ཆོས་ཉིད་མཐོང་བ་ཡང། ཚོགས་
བསགས་སྒྲིབ་སྦྱངས་ལ་བལྟོས་པས། །ཡིག་བརྒྱ་འབུམ་ཙམ་ལྟུང་བཤགས་ནི། །བརྒྱ་ཕྱག་
གང་མང་སྔོན་བཏང་ནས། །དུས་གསུམ་སངས་རྒྱས་ཐམས་ཅད་དན། །དབེར་མེད་རྩ་བའི་ཟླ་
མ་ལ། །སྙིང་ནས་གསོལ་འདེབས་ཡང་ཡང་བྱ། །དངོས་གཞི་ཕྱག་རྒྱ་ཆེན་པོ་ལ། །བཞེད་ཚུལ་
མང་དུ་འདུག་ན་ཡང། མདོ་སྔགས་དབྱེ་བས་གཉིས་སུ་ཡོད། །ཕྱི་མ་རྡོ་རྗེའི་ལུས་ཉིད་ལ་ །
གནད་དུ་བསྣུན་སོགས་ཐབས་མཁས་ལས། །བྱུང་བའི་བདེ་ཆེན་འོད་གསལ་ཏེ། །ས་ར་ཧ་དང་

[002B] །ནཱ་རོ་མཻ་ཏྲིའི་ཕྱག་ཆེན་ཏེ། །གྲུབ་སྙིང་སྐོར་ནས་བསྟན་པ་ཡི། །བླ་མེད་རྒྱུད་སྡེའི་ཡང་སྙིང་ཡིན། །སྔོན་མ་
རྒྱས་འབྲིང་བསྡུས་གསུམ་གྱིས། །དངོས་བསྟན་སྟོང་ཉིད་བསྒོམ་ཚུལ་ཏེ། །འདི་ལས་གཞན་པའི་ཐཏ་པའི་ལམ། །མེད་ཅེས་
འཕགས་མཆོག་ཀླུ་སྒྲུབ་གསུང། །འདིར་ནི་དེ་ཡི་དགོངས་པ་བཞིན། །ཕྱག་རྒྱ་ཆེན་པོའི་ཁྲིད་ཕོག་སྟེ། །སེམས་ཀྱི་ངོ་སྤྲོད་བྱེད་
པའི་ཚུལ། །རྒྱུད་ལྡན་བླ་མའི་གསུང་བཞིན་བརྗོད། །ལྷན་ཅིག་སྐྱེས་སྦྱོར་གའུ་མ། །ལྔ་ལྡན་རོ་སྱོམྶ་ཡི་གེ་བཞི། །ཞི་བྱེད་གཅོད་
ཡུལ་རྫོགས་ཆེན་དང། །དབུ་མའི་ལྟ་ཁྲིད་ལ་སོགས་པ། །སོ་སོར་མིང་འདོགས་མང་ན་ཡང། །ངེས་དོན་ལུང་རིགས་ལ་མཁས་ཤིང་
ཉམས་མྱོང་ཅན་གྱི་རྣལ་འབྱོར་པས། །དཔྱད་ན་དགོངས་པ་གཅིག་ཏུ་འབབ། །དེས་ན་འདི་ལ་ལྟ་ཐོག་ནས། །སྒོམ་པ་འཚོལ་དང་

[003A]༄༅། །སྒོམ་ཐོག་ནས། །ལྟ་བ་འཚོ་བའི་ལུགས་གཉིས་ལས། །འདིར་ནི་ཕི་མའི་ལུགས་བཞིན་ཡིན། །
བསམ་གཏན་བདེ་བའི་སྟེགས་བུ་ལ། །ལུས་གནད་བདུན་དནད་ལྡན་བྱས་ལ། །རླུང་རོ་དགུ་ཕྲུགས་དག་ཏུ་བསལ། །
རིག་པ་དྭངས་སྙིགས་ལེགས་པར་ཕྱེ། །རྣམ་དག་དགེ་བའི་སེམས་ལྡན་པས། །སྐྱབས་འགྲོ་སེམས་བསྐྱེད་སྔོན་
དུ་བཏང། །ཟབ་ལམ་བླ་མའི་རྣལ་འབྱོར་བསྒོམ། །ཤུགས་དྲག་གསོལ་འདེབས་བརྒྱ་རྩ་སོགས། །བྱས་ནས་བླ་
མ་རང་ལ་བསྙིམ་[*BSTIM] །སྣང་བ་བན་བུན་དང་[*NGANG]དེ་ལ། །རེ་དོགས་ལ་སོགས་རྣམ་རྟོག་གིས། །བཅས་བཅོས་གང་ཡང་
མ་བྱེད་པར། །གཡོ་མེད་ཅུང་ཟད་མཉམ་པར་གཞོག་བརྒྱལ་དང་གཉིད་ལོག་ལྟ་བུ་ཡི། །ཡིད་བྱེད་བཀག་པ་

[003B] །མ་ཡེངས་དྲན་པའི་རྒྱང་སོ་ཚུགས། །འགྱུ་བ་རིག་པའི་ཤེས་བཞིན་སྡོགས། །རིག་ཅིང་གསལ་བའི་ངོ་བོ་ལ། །ཧྲིམ་
གྱིས་བསྒྲིམས་ལ་གཅེར་གྱིས་ལྟོས། །རྣམ་རྟོག་གང་དང་གང་སྐྱེས་པ། །དེ་དང་དེ་ཉིད་ངོས་ཟིན་བྱ། །ཡང་ན་རལ་བསྐོར་མཁན་
བཞིན་དུ། །རྣམ་རྟོག་ཅི་སྐྱེས་རྦད་རྦད་གཅོད། །བཅད་མཐར་གནས་པ་དེ་ཡི་ཚེ། །དྲན་པ་མ་ཤོར་ལྷོད་ཀྱིས་གློད། །ཧྲིམ་
གྱིས་བསྒྲིམས་ལ་ལྷོད་ཀྱིས་གློད། །སེམས་ཀྱི་འཇོག་ས་དེ་ན་གདའ། །ཞེས་དང་གཞན་ཡང་ཇི་སྐད་དུ། །འཇུར་བུས་བཅིངས་
པའི་སེམས་ཉིད་ནི། །གློད་ན་གྲོལ་བ་ཐེ་ཚོམ་མེད། །ཅེས་གསུངས་པ་ལྟར་མ་ཡེངས་གློད། །རྣམ་རྟོག་གང་སྐྱེས་ངོ་བོ་ལ། །
བལྟས་ཆེ་[*TSE]རང་ཡལ་སྟོང་སང་འཆར། །དེ་བཞིན་གནས་ཚེ་འང་[*TSE'ANG]བརྟགས་པ་ན། །མ་སྒྲིབས་སྟོང་གསལ་ཧྲིག་གེ་བ། །མཐོང་

[004A]༄༅། །བ་གནས་འགྱུ་འདྲེས་པ་ཞེས། །གྲགས་ཤིང་རྣམ་རྟོག་ཅི་སྐྱེས་ཀྱང། །མི་འགོག་འགྱུ་བ་ངོས་ཟིན་པར། །
བྱས་ཏེ་དེ་ཡི་ངོ་བོ་ལ། །འཇོག་པ་རྫིངས་ཀྱི་བྱ་བཙོན་ནི། །འཕུར་བའི་དཔེ་དང་མཚུངས་པ་ཡིན། །ཇི་ལྟར་གཟིངས་ནས་འཕུར་
བའི་བྱ་རོག་ནི། །ཕྱོགས་རྣམས་བསྐོར་ནས་སླར་ཡང་དེར་འབབ་བཞིན། །ཞེས་པ་ཇི་བཞིན་བསྐྱངས་པ་ལས། །མཉམ་
གཞག་ངོ་བོ་གང་གིས་ཀྱང། །མ་སྒྲིབས་དྭངས་ཤིང་གསལ་བ་དང། །གཟུགས་ཅན་གང་དུའང་མ་གྲུབ་པས། །སྟོང་སང་ནམ་
མཁའ་ལྟ་བུ་དང། །ཅི་ཡང་འཆར་བས་ཧྲིག་གེ་བ། །དེ་ལྟར་སེམས་ཀྱི་ཆོས་ཉིད་ནི། །མངོན་སུམ་ལྷག་གི་མཐོང་མོད་ཀྱང། །
འདི་ཞེས་གཟུང་ཞིང་བསྟན་དུ་མེད། །གང་ཤར་འཛིན་མེད་ལྷུག་པར་འཇོག་འདི་ནི་སངས་རྒྱས་སྦར་བཅངས་སུ། །གཏོད་པའི་

[004B] །དེང་སང་གངས་རིའི་སྐོམ་[*SGOM]ཆེན་པ། །ཕལ་ཆེར་དགོངས་པ་གཅིག་གིས་སྒྲོག་དེ་ལྟ་མོད་ཀྱི་ཚུལ་འདི་
ནི༑ ༑དང་པོའི་ལས་ཅན་སེམས་གནས་པ། །བསྒྲུབ་པའི་རྨད་བྱུང་ཐབས་མཁས་དང། །སེམས་ཀྱི་ཀུན་རྫོབ་ངོ་སྤྲོད་ཚུལ། །ཡིན་
ཞེས་ཆོས་ཀྱི་རྒྱལ་མཚན་སྨྲ། །ད་ནི་སེམས་ཀྱི་ཆོས་ཉིད་ལ། །ངོ་སྤྲོད་ཇི་ལྟར་བྱ་བའི་ཚུལ། །སངས་རྒྱས་རྣམས་ཀྱི་ཡེ་ཤེས་ཀུན། །ངུར་
སྨྲིག་འཛིན་པའི་ཚུལ་བཟུང་ནས། །བདག་བློ་རྨོངས་པའི་མུན་སེལ་བའི། །རྩ་བའི་བླ་མའི་ཞལ་གདམས་འགོད། །སྔར་གྱི་མཉམ་
གཞག་ངང་ཉིད་ལས། །མ་གཡོས་དྲངས་[*DVANGS]པའི་ཆུ་ནང་དུ། །ཇི་ལྟར་ཉེའུ་ཆུང་འཁྱུག་པ་ལྟར། །ཕྲ་མོའི་ཤེས་པས་སྒོམ་པ་པོའི། །སྐྱེས་
བུའི་རང་བཞིན་མཛངས་པར་བརྟག་འཕགས་པ་ཀླུ་སྒྲུམ་སྐྱོབ་ཉིད་ཀྱིས། །སྐྱེས་བུ་ས་མིན་ཆུ་མ་ཡིན། །མེ་མིན་རླུང་མིན་ནམ་མཁའ་

[005A]༄༅། །མིན༑ ༑རྣམ་ཤེས་མ་ཡིན་ཀུན་མིན་ན། །དེ་ལས་གཞན་ན་སྐྱེས་བུ་གང། །སྐྱེས་བུ་ཁམས་དྲུག་འདུས་པའི་ཕྱིར། །
ཡང་དག་མ་ཡིན་ཇི་ལྟ་བར། །དེ་བཞིན་ཁམས་ནི་རེ་རེ་ཡང། །འདུས་ཕྱིར་ཡང་དག་ཉིད་དུ་མིན། །གསུངས་པ་ཇི་བཞིན་བཙལ་
བ་ན༑ ༑མཉམ་གཞག་མཉམ་པར་འཇོག་མཁན་སོགས། །རྡུལ་ཕྲན་ཙམ་ཡང་མ་རྙེད་པ། །དེ་ཚེ་གཡེང་མེད་རྩེ་གཅིག་ཏུ། །ནམ་
མཁའ་ལྟ་བུའི་མཉམ་གཞག་སྐྱོང། །ཡང་ན་མཉམ་པར་གཞག་པའི་ངང། །གཟུགས་སུ་མ་གྲུབ་སྟོང་སང་ངེ། །སྒྲིབ་མེད་སྣ་
ཚོགས་འཆར་ཞིང་འཕྲོ། །འགག་མེད་གསལ་ཞིང་རིག་པའི་རྒྱུན། །ཆད་པ་མེད་པར་འཇུག་པའི་སེམས། །ལྟོས་མེད་སྣང་
ཞིང་འཛིན་པ་ཡི། །ཞེན་ཡུལ་མགོན་པོ་ཞི་བ་ལྷས། །རྒྱུད་དང་ཚོགས་ཞེས་བྱ་བ་ནི། །འཕྲེང་བ་དམག་སོགས་བཞིན་དུ་

[005B] །ཞེས་གསུངས་ལུང་དང་རིག་པ་ཡིས། །སྣང་ཚུལ་ལྟར་དུ་མ་གྲུབ་པའི། །ངང་དུ་རྩེ་གཅིཅ་མཉམ་པར་གཞོག་མདོར་ན་
བདག་གི་དགེ་བའི་བཤེས། །དོན་དང་མཐུན་པའི་ཐམས་ཅད་མཁྱེན། །སངས་རྒྱས་ཡེ་ཤེས་ཞལ་སྔ་ནས། །གང་ཤར་རྣམ་རྟོག་
འཛིན་པར་ཡོངས་རིག་ན། །དོན་དམ་ཆོས་དབྱིངས་གཞན་ལ་ལྟོས་མེད་འཆར། །ཤར་བའི་ངང་དུ་རིག་པ་ཞུགས་པ་ལ། །རྩེ་གཅིག་
མཉམ་པར་འཇོག་པ་ཨེ་མ་ཧོ། །ཞེས་གསུངས་དེ་བཞིན་དམ་པས་ཀྱང། །སྟོང་པའི་ངང་དུ་རིག་པའི་མདུང་བསྐོར་བྱ། །ལྟ་བ་ལ་
ཐོགས་ཐུག་མེད་དོ་དིང་རི་བ། །ཞེས་སོགས་དགོངས་པ་གཅིག་ཏུ་གནས། །རྗེས་ནི་ཕྱག་ཆེན་བསྒོམས་པ་ལས། །བྱུང་བའི་རྣམ་
དཀར་ཅི་མཆིས་པ། །དུས་གསུམ་དགེ་ཚོགས་རྒྱ་མཚོར་བཅས། །བླ་མེད་བྱང་ཆུབ་ཆེན་པོར་བསྔོ། །དེ་ལྟར་གོམས་ནས་ཚོགས་

[006A]༄༅། །དྲུག་གི་ཡུལ་དུ་སྣང་བ་ཅི་ཤར་ཡང། །སྣང་ཚུལ་ཞིབ་མོར་རྟོགས་ཤིག་དང། །གནས་ཚུལ་རྗེན་པར་ལྷང་
གིས་འཆར། །གང་ཤར་ངོས་འཛིན་ལྟ་བའི་གནད། །མདོར་ན་རང་སེམས་ལ་སོགས་པ། །གང་གང་སྣང་བའི་དོན་དེར་ནི། །
མ་འཛིན་དེ་དེའི་གནས་ཚུལ་དེ། །ངེས་པར་གྱིས་ལ་རྟག་ཏུ་དཀྱོངས། །འདི་ལྟར་ཤེས་ནས་འཁོར་འདས་ཀྱི། །ཆོས་ཀུན་རང་
བཞིན་གཅིག་ཏུ་སྦྱོར། །དེ་སྐད་དུ་ཡང་འཕགས་པ་ལྷས། །དངོས་པོ་གཅིག་གི་ལྟ་པོ་གང། །དེ་ནི་ཀུན་གྱི་ལྟ་བོར་[*POR]བཤད། །
གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་སྟོང་ཉིད་ཡིན། །ཅེས་གསུངས་དེ་ལྟར་ཆོས་ཉིད་ལ། །ཚུལ་བཞིན་མཉམ་པར་
བཞག་པའི་ངོར། །ཡོད་མེད་ལ་སོགས་འཁོར་འདས་ཀྱི། །སྤྲོས་པའི་མཐའ་དང་བྲལ་མོད་ཀྱི། །དེ་ལས་ལངས་ནས་བརྟགས་

[006B] །མིང་རྐྱང་བཏགས་ཡོད་ཙམ་ཞིག་གི་བྱ་བྱེད་རྟེན་འབྲེལ་བསྙོན་མེད་པར། །རྨི་ལམ་སྨིག་རྒྱུ་ཆུ་ཟླ་དང། །སྒྱུ་མ་ལྟ་བུར་
ངང་གིས་འཆར། །སྣང་བས་སྟོང་པ་མི་བསྒྲིབ་ཅིང། །སྟོང་པས་སྣང་བ་མི་འགོག་པ། །སྟོང་དང་རྟེན་འབྱུང་དོན་གཅིག་པའི། །ལམ་
བཟང་དི་ཚེ་མངོན་སུམ་འགྱུར། །དེ་སྐད་སྨྲ་བ་མང་ཐོས་སྤོང་བ་པ། །བློ་བཟང་ཆོས་ཀྱི་རྒྱལ་མཚན་ཞེས་བྱ་སྟེ། །དགེ་བས་འགྲོ་ཀུན་
ཞི་སྒོ་གཉིས་པ་དང། །བྲལ་བའི་ལམ་འདིས་མྱུར་དུ་རྒྱལ་གྱུར་ཅིག། །།སྨྲས་པ། ཡོད་མེད་སྐྱེ་འགག་མཐའ་བཞིའི་སྤྲོས་པ་
ཀུན༑ ༑དབུ་མར་བརྟུལ་བའི་བྲོད་བྲལ་ཕྱག་རྒྱ་ཆེ། །སྲིད་པའི་ནད་སེལ་ཉོན་མོངས་ཟུག་རྔུའི་སྨན། །འདི་ཀོ་ཐེག་གསུམ་ཐར་པའི་
འབབ་སྟེགས་ཡིན། །གངས་ཅན་མཁས་མང་ནོར་བུའི་བ་གམ་རྩེར། །བློ་བཟང་ཆོས་ཀྱི་རྒྱལ་མཚན་རབ་མཛེས་པའི། །ལེགས་བཤད་གསེར་

[007A]༄༅། །གྱི་དྲིལ་ཆེན་འཁྲོལ་བའི་སྒྲ། །ས་གསུམ་མྱ་ངན་སེལ་བའི་རོལ་མོར་བསྒྲགས། །ཚུལ་འདི་སྒོ་མང་བསམ་བློ་ཁལ་ཁ་ཡི་
[*,]མང་ཐོས་ལྷ་རམ་ཐུབ་བསྟན་ཉི་མ་ནས། །རྒྱུ་སྦྱར་པར་དུ་བསྐྲུན་པའི་རྣམ་དཀར་ནི། །འོ་མའི་ཆུ་གཏེར་མཁའ་ལ་འཕྱུར་འདྲ་དེས། །མཐའ་
ཡས་ཕ་མར་གྱུར་པའི་འགྲོ་བ་ཀུན། །མདོ་དང་སྔགས་ཀྱི་ཕྱག་རྒྱ་ཆེན་པོའི་ལམ། །སྙིང་དབུས་སྙིང་གི་ཉི་མར་མྱུར་འཆར་ཞིང། །ཀུན་བཟང་
སྣང་བ་རབ་འབྱམས་སྤྲོ་གྱུར་ཅིག་རྒྱུ་སྦྱོར་ཉིད་ཀྱང་མཐའ་ཡས་ཞིང་ཁམས་སུ། །ཟབ་ཞི་རྟེན་འབྱུང་དབུ་མ་ཆེན་པོའི་ཚུལ། །རྒྱལ་དང་རྒྱལ་
སྲས་མདུན་སར་སྨྲ་བ་ལ། །ཟླ་མེད་འཇམ་དཔལ་དཡངས་དང་ཚུངས་གྱུར་ཅིག།  ཅེས་པ་འདི་ཡང་འབྲས་སྒོ་མང་བསམ་བློ་ཁལ་ཁ་ལྷ་རམ་པ་ལུང་རིགས་རབ་འབྱམས་
སྨྲ་བ་ཐུབ་བསྟན་ཉི་མ་ནས་པཎ་ཆེན་བློ་བཟང་ཆོས་རྒྱན་གྱི་གསུང་དགེ་ལྡན་ཕྱག་རྒྱ་ཆེན་པོའི་རྩ་བ་པར་དུ་བསྐྲུན་པའི་སྨོན་ཚིག་ཏུ་སྐུ་བཅར་མཚན་ཞབས་དར་ཧན་དགའ་ལྡན་ཁྲི་བྱངས་སྤྲུལ་མིང་པས་སྦྱར་བ་དགེ་

[007B][BP]



