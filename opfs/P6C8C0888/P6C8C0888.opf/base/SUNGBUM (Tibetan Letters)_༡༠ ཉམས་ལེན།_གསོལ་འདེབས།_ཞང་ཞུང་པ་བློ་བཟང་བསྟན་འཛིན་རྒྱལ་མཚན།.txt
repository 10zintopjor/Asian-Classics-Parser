༄༅། །དུས་གསུམ་སངས་རྒྱས་ཀུན་གྱི་བདག་ཉིད་རྗེ་བཙུན་ཐམས་ཅད་མཁྱེན་གཟིགས་ཆེན་པོ་བློ་བཟང་དཔལ་ལྡན་ཡེ་ཤེས་དཔལ་བཟང་པོའི་གསང་རྣམ་གྱི་སྒོ་ནས་གསོལ་བ་འདེབས་ཚུལ་བཞུགས།།

[001] །ཨོཾ་སྭ་སྟི། གངས་རིའི་ལྗོངས་སུ་བློ་བཟང་ཡབ་གཅིག་རྗེ། །འོག་མིན་གནས་སུ་དཔལ་ལྡན་རྡོ་རྗེ་འཆང། །བདེ་ལྡན་ཞིང་གཙོ་ཚེ་དང་ཡེ་ཤེས་མགོན། །དབྱེར་མེད་དྲིན་ཅན་བླ་
མར་གསོལ་བ་འདེབས། །བདེ་ཆེན་ཟུང་འཇུག་ཉམས་བརྒྱའི་རོལ་པ་ལས། །མཐའ་ཡས་རྒྱུད་སྡེ་རྣམ་བཞིའི་ཡི་དམ་ལྷའི། །དཀྱིལ་འཁོར་གྲངས་མེད་སྤྲོ་ཞིང་བསྡུ་བའི་མགོན། །རྗེ་བཙུན་
རྡོ་རྗེ་འཆང་ལ་གསོལ་བ་འདེབས། །ཕྱོགས་བཅུའི་ཞིང་བཞུགས་སྟོབས་བཅུ་མདའ་རྣམས་དང། །ཚད་མར་གྱུར་པའི་དེ་སྲས་བཅས་རྣམས་ཀྱིས། །མགོན་ཁྱོད་བསྔགས་ཤིང་ལེགས་སོའི་
དབྱངས་སྒྲོག་པ། །འགྲོ་སྐྱོབས་རྗེ་བཙུན་བླ་མར་གསོལ་བ་འདེབས། །སྔོན་གྱི་སྔོན་ནས་རླབས་ཆེན་ཐུགས་བསྐྱེད་ཀྱིས། །རབ་འབྱམས་དག་པའི་ཕུན་ཚོགས་ཡོན་ཏན་ཀུན། །མགྲོན་དུ་
༄༅། །དུས་གསུམ་སངས་རྒྱས་ཀུན་གྱི་བདག་ཉིད་རྗེ་བཙུན་ཐམས་ཅད་མཁྱེན་གཟིགས་ཆེན་པོ་བློ་བཟང་དཔལ་ལྡན་ཡེ་ཤེས་དཔལ་བཟང་པོའི་གསང་རྣམ་གྱི་སྒོ་ནས་གསོལ་བ་འདེབས་ཚུལ་བཞུགས་སོ།།

[001] །ཨོཾ་སྭ་སྟི། གངས་རིའི་ལྗོངས་སུ་བློ་བཟང་ཡབ་གཅིག་རྗེ། །འོག་མིན་གནས་སུ་དཔལ་ལྡན་རྡོ་རྗེ་འཆང། །བདེ་ལྡན་ཞིང་གཙོ་ཚེ་དང་ཡེ་ཤེས་མགོན། །དབྱེར་མེད་དྲིན་ཅན་བླ་
མར་གསོལ་བ་འདེབས། །བད་ཆེན་ཟུང་འཇུག་ཉམས་བརྒྱའི་རོལ་པ་ལས། །མཐའ་ཡས་རྒྱུད་སྡེ་རྣམ་བཞིའི་ཡི་དམ་ལྷའི། །དཀྱིལ་འཁོར་གྲངས་མེད་སྤྲོ་ཞིང་བསྡུ་བའི་མགོན། །རྗེ་བཙུན་
རྡོ་རྗེ་འཆང་ལ་གསོལ་བ་འདེབས། །ཕྱོགས་བཅུའི་ཞིང་བཞུགས་སྟོབས་བཅུ་མངའ་རྣམས་དང། །ཚད་མར་གྱུར་པའི་དེ་སྲས་བཅས་རྣམས་ཀྱིས། །མགོན་ཁྱོད་བསྔགས་ཤིང་ལེགས་སོའི་
དབྱངས་སྒྲོག་པ། །འགྲོ་སྐྱོབས་རྗེ་བཙུན་བླ་མར་གསོལ་བ་འདེབས། །སྔོན་གྱི་སྔོན་ནས་རླབས་ཆེན་ཐུགས་བསྐྱེད་ཀྱིས། །རབ་འབྱམས་དག་པའི་ཕུན་ཚོགས་ཡོན་ཏན་ཀུན། །མགྲོན་དུ་

[002A]༄༅། །འདུས་འདྲའི་བདེ་བ་ཅན་ཞེས་གྲགས། །རྫོགས་སྨིན་སྦྱངས་མཐར་ཕྱིན་ལ་གསོལ་བ་འདེབས། །རྒྱལ་བ་ཀུན་གྱི་གསུང་གི་རྡོ་རྗེའི་དཔྱིད། །མཚན་དཔེས་བརྒྱན་ཅིང་འཇའ་ཚོན་ལྟར་
བཀྲ་བ། །སྟོན་པ་བླ་མེད་འོད་དཔག་མེད་ཅེས་བསྔགས། །བདེ་ལྡན་ཞིང་གཙོ་བླ་མར་གསོལ་བ་འདེབས། །ཁྱོད་ཀྱི་གསང་གསུམ་མི་ཟད་དཀྱིལ་འཁོར་ལ། །གྲངས་མེད་སྤྲུལ་པའི་ཟེར་ཕྲེང་ཕྱོགས་བཅུར་
བཀྱེ༑ ༑གང་འཚམས་འགྲོ་དོན་མཛད་པའི་སྐུའི་བཀོད་པ། །རབ་འབྱམས་རྒྱུད་གསུམ་འགེངས་ལ་གསོལ་བ་འདེབས། །ཁྱད་པར་ཕྲ་རྒྱས་དུག་ལྔའི་ཚང་མང་ཆེར། །སྡུག་བསྔལ་བྱིན་ཟས་གདུངས་པའི་
འགྲོ་བ་ལ། །བློ་ཆེན་གཞན་གྱིས་བོར་བའི་རྩོད་དུས་འདིར། །ཐུགས་རྗེས་ལྷག་པར་དགོངས་ལ་གསོལ་བ་འདེབས། །པད་དཀར་ལྟར་བསྔགས་རྣམ་འདྲེན་ཤཱཀྱའི་གཙོ། །འཕགས་པའི་ཡུལ་དུ་ཆོས་འཁོར་
བསྐོར་བའི་ཚེ། །དགྲ་བཅོམ་ཆེན་པོ་ཆུ་ཐུང་རབ་འབྱོར་སོགས། །ངོ་མཚར་འཕྲུལ་སྒྱུར་མཛད་ལ་གསོལ་བ་འདེབས། །དྭང་བའི་ཆུ་སྣོད་ཀུན་ཏུ་ཟླ་གཟུགས་བཞིན། །ཤམྦྷ་ལ་དང་འཕགས་ཡུལ་བོད་

[002B] །སྣ་ཚོགས་མོས་བློ་དང་མཐུན་ཡེ་ཤེས་སྐུ། །གྲངས་མེད་སྟོན་བའི་བྱེད་པོར་གསོལ་བ་འདེབས། །སྒྱུ་རྩལ་དྲུག་ཅུ་ལ་སོགས་འདོད་ཡོན་གྱིས། །རབ་ཕྱུག་བསྐལ་བ་འཛིན་པའི་ཡུལ་གྲུའི་མཚོར། །བདེ་ལྡན་ཞིང་གཙོའི་གསང་
གསུམ་ཆ་ཤས་ཅན། །རྣམ་པར་ཤར་བའི་རོལ་པར་གསོལ་བ་འདེབས། །འཚེ་བ་ཆོས་སུ་སྨྲ་བའི་ལྟ་ལོག་ཅན། །ཀླ་ཀློ་གདུག་པའི་དཔུང་ཚོགས་རྨེག་མེད་བཅོམ། །སངས་རྒྱས་བསྟན་པར་སྲི་ཞུའི་དབུ་འཕང་བསྟོད། །སྟོབས་ལྡན་
ཤར་ཕྱོགས་བདག་ལ་གསོལ་བ་འདེབས། །ལོངས་སྤྱོད་རྒྱས་ལ་ཤ་ཚུགས་ཁྱད་ཞུགས་པའི། །རྒྱ་མཚོའི་གླིང་ཕྲན་པྲྀ་ཡང་ཀུ་ལ་སོགས། །སྣ་ཚོགས་ཡུལ་གྲུར་འཇིགས་མེད་དཔུང་ཤུགས་ཀྱིས། །དབང་བསྒྱུར་དགེ་བཅུར་བཀོད་
ལ་གསོལ་བ་འདེབས། །ཀུན་གྱིས་བསྔགས་འོས་འཕགས་པའི་ཡུལ་སྤྱི་དང། །བདུད་བཅོམ་བྱང་ཆུབ་བརྙེས་པའི་གནས་ཀྱི་མཆོག་རྡོ་རྗེ་གདན་ལ་མཆོད་ཅིང་དབུ་འཕང་བསྟོད། །ཙངྒ་ལ་ཞེས་གྲགས་ལ་གསོལ་བ་འདེབས་
འགྱུར་མེད་རྡོ་རྗེ་གདན་དུ་པཎྜི་ཏ། །སངས་རྒྱས་འབྱུང་གནས་གཙུག་ལག་ཁང་སྐྱོང་ཚེ། །ས་སྤྱོད་སངས་རྒྱས་ཕྱོགས་ཀྱིས་མཆོད་ཅིང་བཀུར། །དུས་འདིར་སླར་ཡང་མངོན་མཛད་གསོལ་བ་འདེབས། །རིང་དུ་འདས་ཀྱང་བཟང་པོའི་
བག་ཆགས་དྲིས། །རབ་བསྒོས་རྨད་བྱུང་མཛད་བའི་དུས་སྐབས་འདིར། །རྒྱ་མཚོའི་གླིང་གི་སར་སྤྱོད་དྲེགས་ལྡན་ཀུན། །ཁྱོད་ཞབས་པདྨོར་གཏུགས་ལ་གསོལ་བ་འདེབས། །གཞོན་ནུ་ཉིད་ནས་ལེགས་སྦྱར་ཐོགས་མེད་མཁྱེན།།

[003A]༄༅། །ཝཱ་ར་ཎ་སེ་བཛྲ་ཨཱ་ས་ན། །བྱང་ཆུབ་ཆེན་པོར་མཆོད་བསྟོད་དཔག་མེད་མཛད། །ངོ་མཚར་མཛད་པའི་བདག་པོར་གསོལ་བ་འདེབས། །ལྷོ་ཕྱོགས་ས་མཐའ་རསྨི་ཤྭ་རི་བར། །ནོར་འཛིན་གཞིར་སྤྱོད་འཕགས་
ཡུལ་རྒྱལ་རྣམས་ཀུན། །གང་གི་གྲགས་དཀར་རྣ་ཆས་མཛས་མཛད་པ། །རྗེ་བཙུན་བཀའ་དྲིན་ཅན་ལ་གསོལ་བ་འདེབས། །འཇིག་རྟེན་དབང་ཕྱུག་གནས་མཆོག་ལྷུན་པོའི་སྦོར། །ལྷ་མིན་མཆེ་ཅན་མི་བསྲུན་སྦགས་པའི་སྐབས།།
བཀྲ་ཤིས་གྲུབ་པའི་གནས་ཀུན་བྱི་དོར་མཛད། །རྒྱལ་བའི་དགོངས་པ་གཟིགས་ལ་གསོལ་བ་འདེབས། །རང་བཞིན་སྤྲོས་པའི་མཐའ་ནི་ཀུན་བྲལ་གཟིགས། །ཀུན་རྫོབ་གདོད་ལུགས་རྨི་ལམ་ལྟ་བུའི་ངང། །འཇམ་དཔལ་དཔའ་བོ་དུས་ཀྱི་
གཤིན་རྗེའི་གཤེད། །གསལ་ལ་རྫོགས་པར་གཟིགས་ལ་གསོལ་བ་འདེབས། །མུ་ཁྱུད་ཅན་འདིར་ཉི་མའི་ཁ་ལོ་པ། །ཡོངས་སུ་འཆར་པའི་མགྲིན་པའི་རྔ་དབྱངས་ལ། །ལྷ་མོ་སྒྲོལ་མའི་ཨུཏྤལ་སྒྲ་ཡིན་ཞེས། །སྟོན་པས་དངོས་སུ་
འདོམས་ལ་གསོལ་བ་འདེབས། །ཁྱད་པར་དབང་ཕྱོགས་གྲུབ་པའི་དགའ་ཚལ་མཆོག་གནས་གསུམ་དཔའ་བོ་དཔའ་མོ་སྤྲིན་བཞིན་འདུ། །འདུ་འཛིས་དབེན་ཞིང་བསམ་གཏན་ས་བཟང་བ། །ཆོས་ཀྱི་ཕོ་བྲང་ཆེར་གཤེགས་བཞུགས་
གསོལ་འདེབས། །ནམ་ཞིག་ཕྱོགས་འདིའི་ལེགས་བྱས་རྭ་བ་རུ། །ཁྱོད་ཀྱི་གསང་གསུམ་ཆུད་པའི་སྐལ་དམན་ཚེ། །དག་པའི་རྫུ་འཕྲུལ་བཀོད་པ་བགྲང་ཡས་ཀྱི། །རྣམ་རོལ་རྗེ་བཙུན་བླ་མར་གསོལ་བ་འདེབས། །མདུན་གྱི་མཁའ་

[003B] །ཐུབ་ཆེན་འཕགས་མཆོག་གནས་བརྟན་བཅུ་དྲུག་གིས། །ཆུ་འཛིན་ལྟར་གཏིབས་བྱིན་གྱིས་རློབ་ཅིང་སྐྱོབ། །ཐུབ་པའི་སྲས་ཀྱི་མཆོག་ལ་གསོལ་བ་འདེབས། །གང་གི་བློ་གྲོས་མཁའ་ལྟར་ཡངས་
པ་ལ༑ ༑ཇི་ལྟ་ཇི་སྙེད་མཁྱེན་པའི་འོད་གསལ་འབར། །སྤྱན་རས་གཟིགས་དབང་ཧ་ལ་ཧ་ལ་དང། །རབ་མཚུངས་མཁྱེན་པའི་གཏེར་ལ་གསོལ་བ་འདེབས། །ཁྱོད་ཀྱི་ཕྱག་མཐིལ་མན་ཤེལ་མེ་ལོང་ངོས། །བརྒྱད་ཁྲི་བཞི་སྟོང་ཆོས་ཀྱི་རང་
གཟུགས་ནི་འཕགས་ཡུལ་ནཱ་ག་ར་ཡི་ཡི་གེར་འཆར། །ཏིང་འཛིན་སྒོ་བརྒྱ་བརྙེས་ལ་གསོལ་བ་འདེབས། །ཀཻ་ལ་ཤས་མཛེས་རིག་འཛིན་ཕོ་བྲང་ནས། །ས་བཅུའི་དབང་ཕྱུག་དཔའ་བོ་རྣམ་གནོན་རྗེས། །ཡེ་ཤེས་སྤྱན་གྱིས་གང་གི་མཛད་
པར་གཟིགས། །ཚུལ་དེར་ཡི་རང་མཛད་ལ་གསོལ་བ་འདེབས། །འདུས་པའི་རྡོ་རྗེ་གསུམ་གྱི་ཟབ་དོན་ལ། །བཤད་པ་མཛད་ཚེ་ནུ་ལྡན་མིག་སྨན་མདོག་གླེགས་བམ་མཁར་ཁྱེར་གསང་དམ་དགོས་པར་དགོངས། །ཁྱབ་བདག་བླ་
མའི་ཞབས་ལ་གསོལ་བ་འདེབས། །རྨི་ལམ་དུ་ཡང་ཉིད་ཀྱི་བླ་མ་རྣམས། །ཡང་ཡང་བྱོན་ནས་ལེགས་པའི་ལུང་སྟོན་མཛད། །བསྟན་སྲུངས་རྣམས་ཀྱིས་སྐྱེ་བོའི་སྤྱོད་ཚུལ་ཞུ། །ངོ་མཚར་མཐའ་ཡས་ཁྱོད་ལ་གསོལ་བ་འདེབས། །ལྷ་ལྡན་ཇོ་བོས་གཙང་
ལ་འབྱོན་པར་བསྐུལ། །ཚངས་དབང་རྣམས་ཀྱིས་གུས་པའི་ཕྱག་མཛད་ཅིང། །གསང་སྔགས་ཆོས་གྲྭར་ཟླ་བ་སྒྲོན་མེའི་མདོ། །འཆད་ཀྱིན་འདུག་ཅེས་གསན་ལ་གསོལ་བ་འདེབས། །ཁྱོད་ཀྱི་གསང་གསུམ་ཡོན་ཏན་མི་ཟད་པ། །ངོ་མཚར་རྣམ་ཐར་ཚོན་སྣ་བརྒྱ་

[004A]༄༅། །རྩའི་ཚོགས། །ཆ་ཤས་ཙམ་ཞིག་བདག་བློའི་མེ་ལོང་ལ། །ཡོངས་སུ་འཆར་འདི་དད་པའི་ཉེར་འཚོའི་དངོས། །གསང་དང་ཆེས་གསང་པུཎྜ་རི་ཀ་དང། །ཨུ་དུམ་རའི་མེ་ཏོག་ཚར་དུ་དངར། །བདག་བློ་དྭང་བའི་རྫིང་ནས་རབ་འཁྲུངས་པ། སྔ་མའི་དབང་བྱས་
མཚོན་ཙམ་ཕྲེང་བར་བསྟར། །ཁྱོད་ཀྱི་གསང་བའི་རྣམ་ཐར་ནམ་མཁའ་ལྟར། །རབ་ཡངས་རྒྱ་མཚོ་ལྟ་བུར་ཟབ་པའི་ཚོགས། །བདག་བློའི་ཡོལ་གོར་མཐའ་དག་ཡོངས་སུ་ཆུང། །མི་ཕྱེད་དད་པའི་རྩ་བ་ཚུགས་པར་ཤོག་རྣམ་གསུམ་དད་པའི་རྩ་བ་ལས་འཁྲུངས་པའི་
ཅི་གསུང་དང་དུ་ལེན་པའི་ལྷག་བསམ་གྱིས། །བླ་མའི་བཀའ་ལས་ཅུང་ཟད་ཙམ་མི་འདའ། །གཏན་གྱི་མདུན་མ་འགྲུབ་པར་བྱིན་གྱིས་རློབས། །དེང་ནས་བརྩམས་ཏེ་ཚེ་རབས་ཐམས་ཅད་དུ། །རྗེ་བཙུན་བླ་མ་ཁྱེད་ཀྱིས་རྗེས་སུ་བཟུང། །སྐུ་གསུང་ཐུགས་
ཀྱི་རྣམ་ཐར་མ་ལུས་པ། །ཡོངས་སུ་འཛིན་པའི་སྐལ་བཟང་ཐོབ་པར་ཤོག་ནམ་ཞིག་ཀ་ལཱ་པ་རུ་འཁོར་ལོ་ཅན། །རྫོགས་ལྡན་གསར་པའི་དགའ་སྟོན་འབོད་པའི་ཚེ། །འགྲོ་བ་འདི་ཀུན་ཁྱོད་ཀྱི་འཁོར་གྱུར་ནས། །སྟོང་གཟུགས་བདེ་ཆེན་ལམ་བཟང་ཐོག་གྱུར་
ཅིག། ཅེས་དུས་གསུམ་སངས་རྒྱས་ཀུན་གྱི་བདག་ཉིད་དོན་སླད་མཚན་ནས་སྨོས་བ་བརྗེ་བཙུན་ཐམས་ཅད་མཁྱེན་གཟིགས་ཆེན་བོ་བློ་བཟང་དཔལ་ལྡན་ཡེ་ཤེས་དཔལ་བཟང་པོའི་གསང་བའི་རྣམ་ཐར་གྱི་སྒོ་ནས་གསོལ་བ་འདེབས་པ་འདི་ལྟ་བུ་ཞིག་གྱིས་ཞེས་ཡོངས་ཀྱི་དགེ་བའི་བཤེས་གཉེན་གྲྭ་ཚང་མཁན་ཆེན་དཀའ་བཅུ་བློ་བཟང་བསྟན་པས་རིན་ཆེན་གཉིས་པའི་མེ་ཏོག་
དང་བཅས་ཏེ་ནན་ཏན་ཆེན་པོས་ཡང་ཡང་བསྐུལ་བའི་གསུང་ངོ་མ་ཆོགས་བར་དཔལ་ལྡན་བླ་མ་ཁྱབ་བདག་བཀའ་དྲིན་མཚུངས་མེད་དེ་ཉིད་ཀྱི་བཀའ་འབངས་ཀྱི་ཐ་མར་གཏོགས་པ་་ཤཱཀྱའི་དགེ་སློང་ཞང་ཞུང་པ་བློ་བཟང་བསྟན་འཛིན་རྒྱལ་མཚན་གྱིས་་ཐུབ་པས་མུ་སྟེགས་ཚར་བཅང་བའི་དུས་ཆེན་ཆོ་འཕྲུལ་ཟླ་བའི་ཡར་ངོའི་ཆིས་བཅོ་ལྔའི་ཉིན་ཐོགས་མེད་དང་སྦྱར་བའོ།།

[004B][BLANK PAGE]



