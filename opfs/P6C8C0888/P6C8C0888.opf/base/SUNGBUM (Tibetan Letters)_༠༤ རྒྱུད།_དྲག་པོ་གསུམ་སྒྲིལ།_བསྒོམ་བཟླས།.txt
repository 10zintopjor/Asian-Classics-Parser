༄༅། །དྲག་པོ་གསུམ་སྒྲིལ་གྱི་སྒོམ་བཟླས་དང་རྗེས་གནང་ཟིན་བྲིས་བཞུགས།།

[001] །ན་མོ་གུ་རུ་བཛྲ་པཱ་ཎ་ཡེ། འདིར་ཕྱག་རྡོར་དྲག་པོ་གསུམ་སྒྲིལ་གྱི་སྒོམ་བཟླས་མདོར་བསྡུས་ནི། བླ་མ་ལ་སྐྱབས་སུ་
མཆིའོ། །སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་མཆིའོ། །ལན་གསུམ། སེམས་ཅན་གྱི་དོན་དུ་སངས་རྒྱས་ཐོབ་པར་བྱ། དེའི་ཕྱིར་དུ་གསང་བདག་དྲག་པོ་
གསུམ་སྒྲིལ་གྱི་སྒོམ་བཟླས་ཉམས་སུ་བླང་བར་བྱའོ། །ལན་གསུམ། སྭ་བྷཱ་ལྦས་སྦྱངས། སྟོང་པའི་དང་ལས་པད་ཉིའི་སྟེང་དུ་རང་གི་སེམས་ཉིད་ཧཱུཾ་མཐིང་ག་དེ་ལས་
འོད་ཟེར་འཕྲོས། དོན་གཉིས་བྱས་འདུས་ཡོངས་སུ་གྱུར་པ་ལས། རང་ཉིད་དཔལ་ཕྱག་ན་རྡོ་རྗེ་སྐུ་མདོག་མཐིང་ནག་ཞལ་གཅིག་ཕྱག་གཉིས་ཀྱིས། གཡས་གསེར་

[002A]༄༅། །གྱི་རྡོ་རྗེ་རྩེ་ལྔ་པ་འཕྱར་ཞིང། གཡོན་སྡིགས་མཛུབ་ཐུགས་ཀར་གདེངས་པ། དབུ་སྐྲ་ཁམ་སེར་གྱེན་དུ་འཁྱིལ་བའི་གསེབ་ན་རྟ་མགོ་ལྗང་ཞུར་རྟ་སྐད་ལན་
གསུམ་འཚེར་བ། དེའི་སྤྱི་གཙུག་ཏུ་བྱ་ཁྱུང་རྒྱལ་པོ་སྐུ་མདོག་དཀར་པོ་སྤྱན་གསུམ་པ། མཆུ་སྡེར་རྡོ་རྗེ་དང་གཤོག་སྒྲོ་རལ་གྲི་ལས་བྱས་ཤིང་གཡུའི་ར་དབྲག་ན་རིན་པོ་ཆེ་
འབར་བས་བརྒྱན་པ། ཕྱག་གཉིས་ཀྱིས་ཀླུ་རིགས་བཞི་ཞལ་དུ་གསོལ་ཞིང་ཀླུ་རིགས་ལྔས་སྐུ་ལ་བརྒྱན་པ། གསང་བདག་ལ་ཀླུ་རིགས་ལྔ་དང་རིན་པོ་ཆེས་བརྒྱན་ཅིང་སྟག་
ལྤགས་ཀྱི་ཤམ་ཐབས་ཅན། ཞབས་གཡས་བསྐུམས་ཤིང་གཡོན་བརྐྱངས་པའི་སྟབས་ཀྱིས་ཡེ་ཤེས་ཀྱི་མེ་རབ་ཏུ་འབར་བའི་དབུས་ན་བཞུགས་པའི་སྤྱི་བོར་ཨོཾ་དཀར་
པོ༑ མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཨོཾ་བཛྲ་པཱ་ཎི་

[002B] ནས༑ ཤཔྟ་པྲ་ཏཱི་ཙྪ་ཧཱུཾ་སཱ་ཧཱའི་བར་གྱིས་མཆོད། ཕྱོགས་བཅུའི་རྒྱལ་བ་ཀུན་གྱི་སྐུ་གསུང་ཐུགས། །བྱ་ཁྱུང་རྒྱལ་པོ་རྟ་མགྲིན་གསང་བའི་བདག་རང་བཞིན་གཅིག་ཏུ་ཉེར་
བསྟན་འཁྲོ་བོའི་གཙོ། །དྲན་པས་བགེགས་དཔུང་འཇོམས་ལ་ཕྱག་འཚལ་བསྟོད། །བདག་ཅག་རྣམས་ལ་དེང་ནས་བྱང་ཆུབ་བར། །སྟེང་འོག་བར་གྱི་གདོན་བགེགས་ནད་ལ་སོགས། །དམ་ཆོས་སྒྲུབ་
པའི་འགལ་རྐྱེན་ཀུན་སེལ་ཞིང། །མཐུན་རྐྱེན་དངོས་གྲུབ་ཡིད་བཞིན་སྩལ་དུ་གསོལ། །ཛཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། རང་གི་ཐུགས་ཀར་པད་ཉིའི་སྟེང་དུ་ཧཱུཾ་ཡིག་གི་
མཐར་སྔགས་འཕྲེང་གིས་བསྐོར་བ་ལས་འོད་ཟེར་འཕྲོས། རང་གཞན་གྱི་ནད་གདོན་སྡིག་སྒྲིབ་ཐམས་ཅད་སྦྱངས། རྒྱལ་བ་སྲས་བཅས་ཀྱི་བྱིན་རླབས་ཐམས་ཅད་འོད་ཟེར་གྱི་རྣམ་པར་བསྡུས་ནས་
ཧཱུཾ་ཡིག་སྔགས་འཕྲེང་དང་བཅས་པ་ལ་ཐིམ་པས། ཚེ་དང་བསོད་ནམས་ལུང་རྟོགས་ཀྱི་ཡོན་ཏན་ཐམས་ཅད་རྒྱས་པར་གྱུར། ཨོཾ་བཛྲ་པཱ་ཎི་ཧ་ཡ་གྲཱི་ཝ་ག་རུ་ཌ་ཧཱུཾ་ཕཊ། ཅེས་ཅི་མང་བཟླ། མཇུག་ཏུ་
དགེ་བ་འདི་ཡིས་མྱུར་དུ་བདག་གསང་བའི་བདག་པ་འགྲུབ་གྱུར་ནས། །ཞེས་སོགས་བརྗོད་པར་བྱའོ། །ཞེས་གསང་བདག་དྲག་པོ་གསུམ་སྒྲིལ་གྱི་སྒོམ་བཟླས་མདོར་བསྡུས་འདི་ཡང་སྒྲུབ་ཐབས་རྡོ་རྗེ་

[003A]༄༅། །ཕ་ལམ་གྱི་དགོངས་པ་བཞིན་བན་གཟུགས་དྷརྨ་བྷ་དྲས་རང་གི་ཉམས་ལེན་དུ་བྲིས། མངྒ་ལཾ།། ་གཉེན་པོའི་ལྷ་གསུམ་གཅིག་ཏུ་འདུས་པའི་ངོ་བོ་དཔལ་གསང་བའི་བདག་པོས། བདག་
ལ་མཆོག་དང་མཐུན་མོང་ལ་སོགས་པའི་དངོས་གྲུབ་མ་ལུས་པ་སྩལ་དུ་གསོལ། ་ན་མོ་གུ་རུ་བཛྲ་པཱ་ཎ་ཡེ། འདིར་ཕྱག་རྡོར་དྲག་པ་གསུམ་སྒྲིལ་གྱི་རྗེས་གནང་བྱ་ཚུལ་ནི། མདུན་དུ་མཎྜལ་
གྱི་ཁར་སྣ་ཚོགས་པད་ཉིའི་སྟེང་དུ་ཚོམ་བུ་སྔོན་པོ་དང། དེའི་མདུན་དུ་འབུལ་གཏོར་ཟླུམ་པོ་མཐའ་མཐེབ་སྐྱུས་བསྐོར་བ་དང། མདུན་བསྐྱེད་ཀྱི་མཆོད་པ་ཆུ་གཉིས་ཉེར་སྤྱོད། རང་གི་མདུན་དུ་རྡོར་དྲིལ་
བུམ་པ་མེ་ནས་བགེགས་གཏོར་སོགས་བཤམས་ལ། བདག་བསྐྱེད་ལོགས་སུ་བཀོད་པ་ལྟར་བཏང། བསང་ཆུ་སྤྱི་ལྟར་སྒྲུབ། དེ་ནས་མདུན་གྱི་ཚོམ་བུ་ཨ་མྲྀ་ཏས་བསངས། སྭ་བྷཱ་ཝས་སྦྱངས་
སྟོང་པའི་དང་ལས་པད་ཉིའི་སྟེང་དུ་ཧཱུཾ་མཐིང་ག་དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་དཔལ་ཕྱག་ན་རྡོ་རྗེ་སྐུ་མདོག་མཐིང་ནག་ཅེས་པ་ནས། དམ་ཚིག་
པ་དང་གཉིས་སུ་མེད་པར་གྱུར། ཅེས་པའི་བར་བདག་བསྐྱེད་བཞིན་བྱ། དེ་ནས། ཐུགས་ཀར་པད་ཉིའི་སྟེང་དུ་ཧཱུཾ་ཡིག་གི་མཐར་སྔགས་འཕྲེང་གིས་བསྐོར་བ་ལས་འོད་ཟེར་གྱི་སྤྲོ་བསྡུ་དང་ལྡན་པར་བསམ་ལ་བཟླས་པ་བྱ་

[003B] སབྷཱ་ཝས་སྦྱངས། སྟོང་པའི་ངང་ལས་ཨོ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་བའི་མཆོད་གཏོར་རྣམས་ཕུལ་དུ་བྱུང་བའི་ལྷ་རྫས་སུ་
གྱུར༑ ཨོཾ་ཨཱཧཱུཾ། ལན་གསུམ། ལྷའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་བཛྲ་པཱ་ཎི་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ། ཨོཾ་བཛྲ་པཱ་ཎི་ས་པ་རི་ཝཱ་
ར་ཨརྒྷཾ་སོགས་ཀྱིས་མཆོད། ཕྱོགས་བཅུའི་རྒྱལ་བ་ཞེས་པ་ནས་ཡིད་བཞིན་སྩལ་དུ་གསོལ། ཞེས་པའི་བར་གྱིས་གསོལ་བ་གདབ། དེ་ནས་རྗེས་གནང་དངོས་ནི། ཕྱག་ཁྲུས་མཎྜལ་བགེགས་སྤྱོད་རྣམས་སྔོན་
དུ་འགྲོ་བས། འོ༑ ནམ་མཁའ་དང་ངང་མཉམ་པའི་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་བསན་དགོངས་པ་བྱང་ཆུབ་ཀྱི་མཆོག་ཏུ་སེམས་བསྐྱེད་
པ་གསལ་བཏབ་ནས་བསན་པར་ཞུ། བསན་བྱའི་ཆོས་ནི། ཕྱོགས་བཅུའི་རྒྱལ་བ་ཀུན་གྱི་སྐུ་གསུང་ཐུགས། བྱ་ཁྱུང་རྒྱལ་པོ་རྟ་མགྲིན་གསང་བའི་བདག་རང་བཞིན་གཅིག་ཏུ་ཉེར་བསྟན་ཁྲོ་བོའི་
གཙོ༑ ༑དྲན་པས་བགེགས་དཔུང་འཇོམས་ལ་ཕྱག་འཚལ་བསྟོད། །ཅེས་གསུངས་པ་ལྟར། ཕྱོགས་བཅུའི་རྒྱལ་བ་ཐམས་ཅད་ཀྱི་སྐུའི་བྱིན་མཐུ་ཐམས་ཅད་གཅིག་ཏུ་བསྡུས་པའི་ངོ་བོ་འོག་

[004A]༄༅། །གདོན་ཀླུ་དང་ས་བདག་གི་གཉེན་པོ་བྱ་ཁྱུང་རྒྱལ་པོ། གསུང་གི་བྱིན་མཐུ་ཐམས་ཅད་གཅིག་ཏུ་བསྡུས་པའི་ངོ་བོ་བར་གདོན་བཙན་དང་རྒྱལ་འགོང་གི་གཉེན་པོ་ཁྲོ་རྒྱལ་རྟ་མགྲིན་
ཐུགས་ཀྱི་བྱིན་མཐུ་ཐམས་ཅད་གཅིག་ཏུ་བསྡུས་པའི་ངོ་བོ་སྟེང་གདོན་གཟའ་དང་རྒྱུ་སྐར་གྱི་གཉེན་པོ་དཔལ་ཕྱག་ན་རྡོ་རྗེ་སྟེ། གཉེན་པོའི་ལྷ་གསུམ་གཅིག་ཏུ་བསྡུས་པའི་ལྷ་མཆོག་འདི་ཉིད་དྲན་པ་
ཙམ་གྱིས་སྟེང་འོག་བར་གསུམ་གྱི་གདོན་བགེགས་གྱི་གནོད་པ་ཐམས་ཅད་ལྷག་མེད་དུ་འཇོམས་ནུས་པའི་ཡིད་དམ་ཁྱད་པར་ཅན་ཕྱག་རྡོར་དྲག་པོ་གསུམ་བསྒྲིལ་གྱི་རྗེས་གནང་ཟབ་མོ་འབུལ་བ་ཡིན་པས་
ཐོག་མར་གནས་ཁང་ལྕང་ལོ་ཅན་དང། སློབ་དཔོན་ཕྱག་རྡོར་དྲག་པོ་གསུམ་བསྒྲིལ་དུ་མོས་པ་ལ་གསོལ་བ་འདེབས་པ་འདིའི་རྗེས་ཟློས་མཛོད། རྡོ་རྗེ་འཛིན་པ་དགོངས་སུ་གསོལ། །བདག་ནི་འགྲོ་ལ་
ཕན་དོན་དུ། །གཙོ་ཆེན་ཁྱོད་ལ་གསོལ་འདེབས་ཀྱི། །མ་ལུས་རྣམ་གནང་སྩལ་དུ་གསོལ། །ལན་གསུམ། རྒྱུད་དག་པའི་སླད་དུ་མཛུན་བསྐྱེད་ཀྱི་ཕྱག་རྡོར་དྲག་པོ་གསུམ་བསྒྲིལ་ལ་བླ་མ་ཡི་དམ་
སངས་རྒྱས་བྱང་སེམས་མཁའ་འགྲོ་ཆོས་སྲུང་གིས་བསྐོར་བའི་སྤྱན་སྔར་ཡན་ལག་བདུན་གྱི་སྒོ་ནས་བྱང་སྡོམ་འཛིན་པ་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི། ནས༑ སངས་

[004B] ཅེས་རྒྱུར་བཤགས་ལན་གསུམ། དེ་ནས་དབང་གི་གཞི་འགོད་པ་ནི། སློབ་མ་རྣམས་ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་སློབ་མ་རྣམས་ཀྱི་གོ་སར་པད་
ཉིའི་སྟེང་དུ་སློབ་མ་རྣམས་ཀྱི་སེམས་ཉིད་ཧཱུཾ་མཐིང་ག་དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས། སློབ་མ་རྣམས་རེ་རེ་ནས་དཔལ་ཕྱག་ན་རྡོ་རྗེ། ཞེས་པ་ནས། ཐུགས་ཀར་
ཧཱུཾ་སྔོན་པོས་མཚན་པར་གྱུར། ཅེས་པའི་བར་གྱིས་བསྐྱེད། དེ་ནས་དངོས་གཞི་ལ་ལྔ་ལས། དང་པོ་སྐུའི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། བླ་མ་རྡོ་རྗེ་འཛིན་པ་ཆེན་པོ་བདག་ལ་
དགོངས་སུ་གསོལ། བདག་ལ་དཔལ་ཕྱག་ན་རྡོ་རྗེའི་སྐུའི་རྗེས་གནང་དང་དབང་བསྐུར་བ་སྩལ་དུ་གསོལ། གསུམ། བླ་མ་ཕྱག་ན་རྡོ་རྗེའི་སྤྱི་གཙུག་གི་བྱ་ཁྱུང་རྒྱལ་པོའི་སྐུ་ལས་འོད་ཟེར་དཀར་པོའི་ཚོགས་
འཕྲོས་པ་སློབ་མ་རྣམས་ཀྱི་ལུས་ལ་ཕོག་པས། ལུས་ཀྱི་སྡིག་སྒྲིབ་ཐམས་ཅད་དག་སླར་ཡང་འོད་ཟེར་འཕྲོས་པས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྐུ་རྡོ་རྗེའི་ལྷ་
ཚོགས་ཀྱི་རྣམ་པར་སྤྱན་དྲངས་ལ། ཨརྒྷཾ་སོགས་ཀྱིས་མཆོད། སྐུ་རྡོ་རྗེའི་ལྷ་ཚོགས་རྣམས་ཀྱིས་སློབ་མ་རྣམས་ཀྱི་ལུས་སྐུ་རྡོ་རྗེའི་ངོ་བོར་བྱིན་གྱིས་བརླབ་ཏུ་གསོལ། ཨོཾ་སརྦ་ཏ་ཐཱ་ག་ཏ་ཨ་བཧི་ཥིཉྩ་
[005A]༄༅། །ཨོཾ༑ ཞེས་གསོལ་བ་བཏབ་པས། སྐུ་རྡོ་རྗེའི་ལྷ་ཚོགས་རྣམས་འོད་དུ་ཞུ་ནས་ཨོཾ་ཡིག་དཀར་པོར་གྱུར་ཏེ། སློབ་མ་རྣམས་ཀྱི་སྤྱི་བོར་འཁོད་པ་ལས་བདུད་རྩི་དཀར་པོའི་རྒྱུན་བབས་
པས༑ ལུས་ཀྱི་སྡིག་སྒྲིབ་ཐམས་ཅད་དག་སོང་སྙམ་པའི་མོས་པ་མཛོད། དེས་སྐུའི་རྗེས་གནང་དང་བུམ་པའི་དབང་ཐོབ། ལུས་གཉེན་པོའི་ལྷ་གསུམ་གྱི་སྐུར་སྒོམ་པ་ལ་དབང་བར་བྱས་སོ། །གཉིས་པ་གསུང་
གི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། བྱས་ལ་སྐུའི་ཞེས་པ་གསུང་གི་ལ་བསྒྱུར་ནས་གསོལ་འདེབས་ལན་གསུམ། བླ་མ་ཕྱག་ན་རྡོ་རྗེའི་དབུ་སྐྲའི་གསེབ་ཀྱི་རྟ་མགོ་ལྗང་ཞུར་
ལས་འོད་ཟེར་དམར་པོའི་ཚོགས་འཕྲོས་པ་སློབ་མ་རྣམས་ཀྱི་ངག་ལ་ཕོག་པས། ངག་གི་སྡིག་སྒྲིབ་ཐམས་ཅད་དག་ཕྱོགས་བཅུའི་སངས་རྒྱས་དང་  ྾ ། གསུང་རྡོ་རྗེའི་ལྷ་ཚོགས་ཀྱི་  ྾ ། གསུང་རྡོ་རྗེའི་ལྷ་
ཚོགས་རྣམས་ཀྱིས་སློབ་མ་རྣམས་ཀྱི་ངག་གསུང་རྡོ་རྗེའི་  ྾ ། ཨཱསརྦ་ཏ་ཐཱ་ག་ཏ་ཨ་བཧི་ཥིཉྩ་ཨཱ་ཞེས་  ྾ ། གསུང་རྡོ་རྗེའི་  ྾ ། ཨཱ་ཡིག་དམར་པོར་  ྾ ། ལྕེ་སྟེང་དུ་འཁོད་པ་ལས་བདུད་རྩི་དམར་པོའི་རྒྱུན་
བབས་པས། ངག་གི་སྡིག་སྒྲིབ་ཐམས་ཅད་དག། ལྕེ་རྡོ་རྗེ་དམར་པོ་རྩེ་ལྔ་པའི་རྩེ་རྣམས་ལ། ཨོཾ་བཛྲ་པཱ་ཎི་ཧ་ཡ་གྲའི་ཝ་ག་རུ་ཌ་ཧཱུཾ་ཕཊ། ཅེས་པས་མཚན་པར་གྱུར། བླ་མ་ཕྱག་ན་རྡོ་རྗེའི་ཐུགས་ཀ་ནས་སྔགས་

[005B] བླ་མའི་འཕྲེང་བ་ནས་བཟུང་སྟེ་སྔགས་ཀྱི་རྗེས་ཟློས་ལན་གསུམ་བྱ། དེས་གསུང་གི་རྗེས་
གནང་དང་གསང་བའི་དབང་ཐོབ། དག་གཉེན་པོའི་ལྷ་གསུམ་གྱི་སྔགས་བཟླ་བ་ལ་དབང་བར་བྱས་སོ། །གསུམ་པ་ཐུགས་ཀྱི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། བྱས་ལ་
ཐུགས་ཀྱི་ལ་བསྒྱུར་ནས་གསོལ་འདེབས་ལན་གསུམ། བླ་མ་ཕྱག་ན་རྡོ་རྗེའི་ཐུགས་ཀའི་ཧཱུཾ་ལས་འོད་ཟེར་སྔོན་པོའི་ཚོགས་འཕྲོས་པ་སློབ་མ་རྣམས་ཀྱི་ཡིད་ལ་ཕོག་པས། ཡིད་ཀྱི་སྡིག་སྒྲིབ་ཐམས་
ཅད་དག་ཕྱོགས་བཅུའི་  ྾ ། ཐུགས་རྡོ་རྗེའི་ལྷ་ཚོགས་ཀྱི་  ྾ ། ཐུགས་རྡོ་རྗེའི་ལྷ་ཚོགས་རྣམས་ཀྱིས་སློབ་མ་རྣམས་ཀྱི་ཡིད་ཐུགས་རྡོ་རྗེའི་  ྾ ། ཧཱུཾ་སརྦ་ཏ་ཐཱ་ག་ཏ་ཨ་བཧི་ཥྙྩི་ཧཱུཾ། ཞེས་  ྾ ། ཐུགས་
རྡོ་རྗེའི་  ྾ ། ཧཱུཾ་ཡིག་སྔོན་པོར་  ྾ ། སྙིང་གར་འཁོད་པ་ལས་བདུད་རྩི་སྔོན་པོའི་རྒྱུན་བབས་པས། ཡིད་ཀྱི་སྡིག་སྒྲིབ་ཐམས་ཅད་དག། ལུས་སྟོད་སྨད་ནས་འོད་དུ་ཞུ་ནས་ཐུགས་ཀའི་ཧཱུཾ་ལ་ཐིམས་
ཧཱུཾ་ཞབས་ཀྱུ་ནས་ནཱ་དའི་བར་དུ་ཞུ་ནས་མིདྨིགྶ་པར་བསམ་ལ་སྟོང་ཉིད་ཀྱི་ངང་དུ་མཉམ་པར་འཇོག་པར་ཞུ། དེས་ཐུགས་ཀྱི་རྗེས་གནང་དང་ཤེས་རབ་ཡེ་ཤེས་ཀྱི་དབང་ཐོབ། ཡིད་གཉེན་

[006A]༄༅། །པོའི་ལྷ་གསུམ་གྱི་རྫོགས་རིམ་སྒོམ་པ་ལ་དབང་བར་བྱས་སོ། །བཞི་པ་འཕྲིན་ལས་ཀྱི་རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། བྱས་ལ་འཕྲིན་
ལས་ཀྱི་ལ་བསྒྱུར་ནས་གསོལ་འདེབས་ལན་གསུམ། བླ་མ་ཕྱག་ན་རྡོ་རྗེའི་སྤྱི་གཙུག་གི་བྱ་ཁྱུང་རྒྱལ་པོའི་སྐུ་ལས་འོད་ཟེར་དཀར་པོའི་ཚོགས་འཕྲོས་པས། ཕྱོགས་བཅུའི་  ྾ ། ཞི་བྱེད་ཀྱི་ལྷ་
ཚོགས་དཀར་པོའི་རྣམ་པར་སྤྱན་དྲངས་སློབ་མ་རྣམས་ཀྱི་ལུས་ལ་ཐིམས་པས་ནད་གདོན་སྡིག་སྒྲིབ་ཐམས་ཅད་ཞི་བར་བསམ་ལ། སྔགས་ཀྱི་མཇུག་ཏུ་ཤནྟིཾ་ཀུ་རུ་སིདྡྷི་ཨ་བཧི་ཥྙྩི་ཨོཾ། ཞེས་
བརྗོད། སྐུའི་རིན་པོ་ཆེའི་རྒྱན་རྣམས་ལས་འོད་ཟེར་སེར་པོའི་ཚོགས་འཕྲོས་པས། ཕྱོགས་བཅུའི་  ྾ ། རྒྱས་བྱེད་ཀྱི་ལྷ་ཚོགས་སེར་པོའི་རྣམ་པར་  ྾ ། ཐིམས་པས། ཚེ་བསོང་ཤེས་རབ་རྒྱས་པར་
བསམ་ལ། སྔགས་ཀྱི་མཇུག་ཏུ། པུཥིཊི་ཀུ་རུ་སིདྡྷི་ཨ་བཧི་ཥྙྩི་ཏྲཾ། ཞེས་བརྗོད། སྤྱི་གཙུག་གི་རྟ་མགོ་ལྗང་ཞུར་ལས་འོད་ཟེར་དམར་པོའི་ཚོགས་འཕྲོས་པས། ཕྱོགས་བཅུའི་  ྾ ། དབང་བྱེད་ཀྱི་
ལྷ་ཚོགས་དམར་པོའི་རྣམ་པར་  ྾ ། ཐིམས་པས། སེམས་ཅན་ཐམས་ཅད་དབང་དུ་འདུས་པར་བསམས་ལ། སྔགས་ཀྱི་མཇུག་ཏུ་ཝ་ཤི་ཀུ་རུ་སིདྡྷི་ཨ་ཥྙྩི་ཧྲཱི་ཞེས་བརྗོད། ཐུགས་ཀའི་

[006B] ཕྱོགས་བཅུའི་  ྾ ། དྲག་བྱེད་ཀྱི་ལྷ་ཚོགས་སྔོན་པོའི་རྣམ་པར་  ྾ ། ཐམས་པས། བསྟན་འགྲོར་གནོད་པའི་དགྲ་བགེགས་ཐམས་ཅད་ཚར་གཅོད་
པའི་ནུས་པ་དང་ལྡན་པར་བསམས་ལ། སྔགས་ཀྱི་མཇུག་ཏུ་མ་ར་ཡ་སིདྡྷི་ཨ་བཧི་ཥྙྩི་ཧཱུཾ། ཞེས་བརྗོད། དེས་འཕྲིན་ལས་ཀྱི་རྗེས་གནང་དང་ཚིག་དབང་རིན་པོ་ཆེ་ཐོབ། གཉེན་པོའི་ལྷ་གསུམ་གྱི་
འཕྲིན་ལས་བཞི་སྒྲུབ་པ་ལ་དབང་བར་བྱས་སོ། །ལྔ་པ་ལྷ་བསྟིམས་པའི་རྗེས་གནང་གི། །མཎྜལ་སློབ་མའི་མགོར་བཞག་ལ། གཉེན་པོའི་ལྷ་གསུམ་གཅིག་ཏུ་འདུས་པའི་ངོ་བོ་དཔལ་གསང་
བའི་བདག་པོས་སློབ་མ་རྣམས་ལ་མཆོག་དང་མཐུན་མོང་ལ་སོགས་པའི་དངོས་གྲུབ་མ་ལུས་པ་སྩལ་དུ་གསོལ། ཞེས་གསོལ་བ་བཏབ་པས་ཚོམ་བུའི་ལྷ་འོད་དུ་ཞུ་ནས་སློབ་མ་རྣམས་ལ་ཐིམས་པས་
ལུས་ངག་ཡིད་གསུམ་བྱ་བ་དང་བཅས་པ་བྱིན་གྱིས་བརླབས་པར་བསམ། གཙོ་བོས་ཇི་ལྟར་སོགས་དང། དེད་ནས་བརྩམས་ཏེ་སོགས་དང། མཎྜལ། བསྔོ་སྨོན། ཤིས་བརྗོད་བཅས་བྱའོ། །འདི་དྷརྨ་བྷ་
དྲས་ཟིན་བྲིས་སུ་བྱས་པའོ། །དགེ་ལེགས་འཕེལ། ། །།། ་ཡོངས་འཛིན་པཎྜི་ཏའི་ལྟ་བའི་གནད་སྟོན་པའི་ཡིག་ཆུང་དངོས་གྲུབ་ཀུན་འབྱུང་ལས། མདོར་ཧྲིལ་གྱིས་དྲིལ་ན་འཁོར་བ་

[007A]༄༅། །འདི་ལ་ཡིད་བརྟན་གང་ཡང་མེད་སྙམ་དུ་ངེས་འབྱུང་དང། མ་སེམས་ཅན་འདི་ཐམས་ཅད་བདག་གཅིག་པུས་སྒྲོལ་ཐུབ་པ་ཞིག་བྱ། དེའི་ཕྱིར་དུ་སངས་རྒྱས་ཀྱི་གོ་འཕང་
ངེས་པར་ཐོབ་པར་བྱའོ་སྙམ་དུ་བྱང་ཆུབ་ཀྱི་སེམས་དང། སྣང་བ་འདི་ཐམས་ཅད་རང་གི་བློས་བཅོས་ནས་བཞག་པ་ཙམ་ཡིན། དོན་དུ་བདེན་པར་གྲུབ་པ་གང་ཡང་མེད་སྙམ་དུ་ལྟ་བའི་
ངང་དུ་འཇོག་ཅི་ཐུབ་དང། དེའི་ཚེ་རང་སེམས་བདེ་བ་ཆེན་པོར་སོང་བའི་མོས་པ་བྱ། དེ་ནས་སྣང་བ་ཤར་བ་ན་རང་སེམས་ཧེ་རུ་ཀ་ཡབ་ཡུམ་གྱི་སྐུར་ལྡང། སྣོད་བཅུད་ཐམས་ཅད་དག་པ་རབ་འབྱམས་འབའ་ཞིག་གོ་སྙམ་དུ་ཡང་དང་ཡང་དུ་གསམ་ཞིང་ཡིད་ལ་བྱའོ།། ཞེས་གསུངས་སོ།། །།



