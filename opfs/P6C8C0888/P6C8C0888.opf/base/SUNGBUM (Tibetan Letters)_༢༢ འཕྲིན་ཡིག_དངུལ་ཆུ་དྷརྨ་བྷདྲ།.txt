
[001A]༄༅། །ཞུ་འཕྲིན་གྱི་རིམ་པ་ཕྱོགས་གཅིག་ཏུ་བསྡེབས་པ་ཁ་བའི་དུས་ཀྱི་མེ་ཏོག་ཅེས་བྱ་བ་བཞུགས་སོ།།

[001B] །ན་མོ་གུ་རུ་མྙྫུ་གྷོ་ཥཱ་ཡ། སྙིང་གྲོགས་དམ་པ་དཔལ་འབྱོར་ཕུན་ཚོགས་ལགས་ལ་ཕུལ་བ་ཟློས་གར་གྱི་རོལ་མོ་ཞེས་བྱ་བ། ལེགས་བྱས་དཔལ་ལ་ལས་
གྲུབ་པའི་འདབ་བརྒྱ་པ། །རྣམ་དཔྱོད་སྦྲང་རྩིའི་འབྱོར་པ་མི་དམན་ཀྱང། །ཕུན་ཚོགས་གནས་ལྔ་རིག་པའི་རྟ་ལྗང་ཟེར། །ངོམས་མེད་འཐུང་པའི་སྨོན་འདྲིན་གང་དེའི་དྲུང། །དབང་
ཤེས་ལོག་པའི་ཡུལ་ལ་སྲེང་པའི་རྒྱུས། །ཉེས་ལྟུང་མིག་སྐྱེའི་གན་མཛོད་ལྟར་ཕྱུག་ཀྱང། །རྣམ་གསུམ་ཆོས་གོས་རྫུ་བག་ལ་བརྟེན་པའི། །གཟིག་ལྤགས་མནབས་
པའི་མགྲིན་བཟང་དེས་ཞུ་བ། །དེང་དུས་རྣམ་དཀར་རིན་ཆེན་རྡུལ་ཕུང་ལས། །གྲུབ་པའི་མཛེས་ལྡན་སྐུ་ཡི་ལྷུན་པོ་མཆོག་མི་མཐུན་རླུང་གིས་གཡོ་འགུལ་བྲལ་ངོས་ནས།།

[002A] །འཁོར་འབབས་རི་མཚོའི་དབུས་སུ་འགྱིང་ངོ་ཞེས། །གྲགས་སྙན་མགྲིན་རྔ་རྡུང་བའི་འཕྲིན་ཡིག་གི་ངང་མོ་སྐྱེས་བཟང་ལུས་འདེགས་ངོམས་པ་ཞིག་
ཉམ་ཆུང་ལུས་ཀྱི་པད་མཚོ་ལས་སྐྱེས་པའི། །འཇམ་མཉེན་ཉིང་ལག་ལོ་མའི་ཕང་དུ་ཆགས། །དེ་ཚེ་བདག་ཡིད་རབ་གསལ་མ་ཀུ་ར། །ཁྱོད་སྐུའི་སྣང་བརྙན་རི་མོས་སྤུང་
པ་དང། །ལྷན་ཅིག་དགའ་བདེ་རབ་དགའ་ཐོག་མའི་སས། །མ་མཚོན་དཔེ་ཟླར་ལྷན་སྐྱེས་བདེ་སྟོང་བཅལ། །བདག་ཀྱང་མཆོག་གསུམ་ག་པུར་འབྱུང་གནས་ཀྱི། །ཐུགས་
རྗེའི་གྲིབ་བསིལ་བསྟེན་པའི་བྱེད་པ་ལས། །ཟག་ཕུང་བྲོ་ནང་ཚ་གདུད་མི་ལྡན་མེད། །དལ་འབྱོར་སྙིང་པོ་ཨེ་རཎྜ་ཡི་སྦུན། །མཚམས་ཞུས་བཧོ་ཊའི་ཡིད་ཅན་རེ་སྐོང་མཆོག་

[002B] །གནས་གྶུམ་ཊཱ་ཀི་རྒྱལ་ཡུམ་འོ་མའི་མཚོ། །མཚོ་བྱུང་ལྷ་མོའི་རྗེས་འགྲོ་གང་དེ་ཡི། །མང་འཕྲིན་ལས་ཨུཏྤལ་དཀར་པོའི་
ཚལ༑ ༑དཀར་དཀར་ལྷག་བསམ་དག་པའི་ཟླ་ཟེར་གྱིས། །ཆེས་ཆེར་རྒྱས་བྱེད་སྲི་ཞུ་ཞབས་འདེགས་ལ། །ཡང་ཡང་འབད་པའི་བརྩོན་པ་ལྷོད་མེད་འཚལ། །བྱམས་བྱམས་བརྩེ་བས་
སྐྱོང་བའི་ཕ་མ་དང། །དུང་དུང་ཡིད་ལ་བཅགས་པའི་མཐའ་གྲོགས་དང། །གུས་གུས་ཞབས་ནས་འདེགས་པའི་འཁོར་གཡོག་ལ། །ཉེ་ཉིའི་ཐུགས་ཀྱིས་ཕན་པའི་ཐབས་ཚུལ་
འཚལ། །ལྷག་པར་རང་རྒྱུད་དྲང་པོའི་རང་ཚལ་གྱིས། །དགེ་སྡིག་བཅུ་ཟུང་བླང་དོར་འཛོལ་མེད་ངོས། །ལུགས་གཉིས་གསལ་པའི་ལེགས་བཤད་ཨཱ་དརཤ། །གཟིགས་ནས་འཁྲུལ་
སྤྱོད་དུ་ཞིན་ལ་བྱི་དོར་འཚལ། །དེང་དུས་གནས་ལྔ་མཐར་ཕྱིན་དཔྱོད་ལྡན་ལས། །བླུན་རྨོངས་འབྱོར་ལྔན་མགོ་འཕང་མཐོ་ན་ཡང། །བརྡ་དང་དག་བྱེད་སྙན་ངག་མངོན་བརྗོད་སོགས།།
དམ་པའི་ཕྱག་བཞེས་ལགས་པས་སློབ་སྦྱོང་འཚལ། །རྣམ་དཔྱོད་དྲི་བསུང་འབུམ་ཕྲག་རྟོག་འཕྲོ་བའི། །གྲང་སྐུ་མཛེས་ལྡན་དཔལ་གྱི་དུམ་བུ་ལས། །ཉེ་ཞོའི་རྒྱབ་རིང་ཀུན་

[003A]༄༅། །ནས་འབྱོལ་བའི་ཕྱིར། །ཟབ་བཞེས་རི་དྭགས་ལྟ་བས་བསྲུང་བར་འཚལ། །སླན་ཆད་མཐོན་པོའི་ལམ་གནས་རྟ་བདུན་ཟེར། །རབ་དམའ་གསེར་ལྡན་པད་མར་འབབ་
པ་བཞིན། །བརྩེ་བས་གང་སྤྱིའི་མོལ་འོས་རིམ་པ་ཡང། །ཚད་མེད་སྐལ་ལྡན་ཤིང་རྟའི་རྒྱུན་ལྟར་འཚལ། །ཞེས་པའི་ཞུ་མཆིད་ནམ་མཁའི་ཏ་མ་ལ། །འདེགས་བྱེད་སྟོང་ཁུན་མཛེས་མའི་སོར་འཕྲུལ་ལྶ།།
བྱུང་བའི་ལྷ་རྫས་འཇུག་པ་བརྒྱ་པ་ཅན། །བསྔགས་པའི་སྤྲིན་གྱི་སྒྲ་དབྱངས་སྒྲོག་པ་ཞིག་བྱ་མ་རྟ་ཡི་བསིར་བུས་ཉེར་བསྐྱོད་དེ། །གྲུ་འཛིན་གཉིས་པའི་ངོས་ནས་སྙོམ་ལས་པས། །མེ་ཡི་བགྲང་བྱའི་ཡིད་
སྲུབ་ཟླ་བ་ཡི། །དམར་ཕྱོགས་སྟོང་པ་དང་པོའི་ཆོས་ལ་ཕུལ།།    ༈   
དབུ་མཛད་བློ་བཟང་ཡོངས་གྲགས་ལགས་ལ་ཕུལ་བ་གནས་ལུགས་མེས་པོའི་དྲང་ཐིག་ཞེས་བྱ་བ། བློ་ངེས་འབྱུང་བསམ་པས་རྒྱུད་བསྐུལ་ནས། །བཟང་ཐག་ཆོད་བླ་མའི་ཞབས་དྲུང་
ནས༑ ༑ཡོངས་སྡོམ་གསུམ་བླངས་པའི་དོགས་དོན་མཆོག་གྲགས་ཅན་གྱི་སངས་རྒྱས་སྒྲུབ་དེར་འདུད། །དེང་སྐུ་ཁམས་འདབ་བརྒྱ་རབ་བརྒྱས་ཤིང། །ལས་རྣམ་དཀར་ཟེའུ་

[003B] །ཐུགས་བརྩེ་བའི་ཞལ་གདམས་སྦྲང་རྩིའི་བཅུད། །བདག་ཡིད་ཀྱི་རྐང་དྲུག་གསོས་སུ་སྩལ། །དེའི་གསུང་ལན་སྙིང་པོར་གྲིལ་ཏེ་གླེང། །སྤྱིར་རྒྱལ་སྲས་ཐོགས་མེད་
བཟང་པོ་སོགས། །རྗེ་སྔོན་བྱོན་གསུང་དང་བསྟུན་པ་ན། །སྦྲང་གསེར་གསུགས་ཁྱིམ་གནས་ལྟ་ཞོག་གི། །ཁྱེད་སྡོམ་གསུམ་བླངས་རྣམས་གཡང་ཏེ་གནོད། །དགོས་འདི་ནང་ཟས་ནོར་སྒྲུབ་པ་
ལས༑ ༑ཚེ་ཕྱི་མ་སྒྲུབ་པ་ལེགས་ཁུམས་མོད། །ཚེ་ཕྱི་མའི་རྒྱགས་ཕྱེ་མི་ལ་རྗེས། །ནོར་ཟང་ཟིང་སྦྱིན་པ་ཡིན་པར་གསུངས། །ནོར་སྒྲུབ་ལུགས་སྣ་ཚོགས་སྣང་ན་ཡང། །སྡིག་གཡོ་སྒྱུས་
བསགས་པའི་ནོར་རྫས་གྱིས། །དུས་ཡུན་རིང་མཆོད་སྦྱིན་མང་བྱས་ཀྱང། །ཁོང་ཉ་བསད་ཁྱི་སྟེར་དཔེ་དང་མཚུངས། །རྒྱུ་དེ་ཕྱིར་དམ་ཆོས་ལ་བརྟེན་ནས། །རྫས་ཆོས་མཐུན་དངོས་པོ་ཉེར་
བསྒྲུབས་ཏེ། །འཕྲལ་དོགས་པའི་ལོངས་སྤྱོད་བྱས་པའི་ལྷག་ཞིང་དམ་པར་མཆོད་དང་སྦྱིན་པ་ཡིས། །དུས་གཏན་བདེའི་ཡོ་བྱད་ཆགས་འཇུད་པ། །དེང་ཁྱིམ་གནས་སྐྱེ་བོའི་ཉམས་ལེན་དུ། །
དྲིན་འཁོར་མེད་ཉི་མའི་གཉེན་གྱིས་གསུངས། །ཚིག་འདི་སྐད་སྨྲ་བ་སྙོམ་ལས་ཅན། །ཆོས་མི་ནུས་འདི་ནང་དཔལ་ལ་ཆགས། །ཚེ་རིང་ཡང་ངན་འགྲོའི་རྒྱུ་གསོག་མཁན། །བན་སྤྲང་བཙུན་

[004A]༄༅། །ཞིག་གིས་དངུལ་ཆུ་ནས། །གསུང་སྙན་ཅིང་ཟབ་པའི་ལན་ཙམ་དུ། །ལོ་སྲིན་པོའི་འདོད་འཕེལ་ཟླ་བ་ཡི། །ཚེས་དམར་ཕྱོགས་རྒྱལ་བ་གཉིས་པའི་ཉིན། །གནས་གྲུ་འཛིན་རི་
བོའི་ངོས་སུ་ཕུལ།།    ༈    ཀ་བ་ལྟ་བུར་མཁྱེན་པའི་
སྤྱན་དཀྱུས་རིང། །ཁ་ཤའི་གཞུང་བཞིན་ཤེས་རྒྱུད་འཇམ་ཞིང་ལྷོད། །ག་པུར་ལྟར་དཀར་ལྷག་བསམ་དགེ་བ་ཅན། །ང་ཡི་སྙིང་ཐིག་ནུ་བོ་གང་དེའི་དྲུང། །ཅ་ཅོ་འཇིག་རྟེན་བྱ་བས་རྟག་བྲེལ་
ཡང༑ ༑ཆ་ལུགས་ཆོས་པའི་བརྟུལ་ཞུགས་ལ་གནས་ནས། །ཇ་སོགས་འདོད་ཡོན་ལ་རོལ་ངེས་མཚོན་པའི། །ཉ་གང་ཟླ་འདྲའི་ནད་མིས་ཞུ་བ་ལ། །ཏཱ་མིང་རྒྱལ་པོར་ཉེ་བའི་ས་ཕྱོགས་དེར། །
ཐ་ཆད་ཉེར་འཚེའི་རིམ་པ་བྲལ་ངོས་ནས། །ད་སྡོད་རང་ཡུལ་འབྱོན་པའི་གྲབས་གཤོམས་བཅས། །ན་གཞོན་མང་པོའི་དབུས་སུ་བཞུགས་ལས་ཆེ། །བ་རུའི་ནང་དུ་དངོས་པོ་བཅུག་པ་ལྟར། །ཕ་
རོལ་གཡུལ་འཁྲུག་ནད་སོགས་མི་མཐུན་རིགས། །བ་སྤུའི་ཉག་མ་ཙམ་གྱིས་མ་གོས་པར། །མ་ལུས་ཚང་མ་བདེ་བར་གནས་མུས་ལགས། །ཙ་རི་བསྐོར་བའི་ལག་རྟགས་སྨྱུག་ལྡོམ་ལྟར། །ཚ་

[004B] །ཛ་རེ་བགྲོད་པའི་དགོས་དོན་རིམ་པ་ཡང། །ཝ་ལ་ཡིད་ལ་བཞག་ནས་སྒྲུབ་ཐབས་འཚལ། །ཞྭ་ལྟར་དོགས་དཔོན་གཙུག་ཏུ་ཁྲུ་ངོས་ནས། །ཟུ་ཐབ་གཅིག་
ལ་བསྐོར་བའི་གྲོགས་རྣམས་ལ། །འ་མར་བུ་དང་བུ་ལ་མ་ཡིས་བཞིན། །ཡ་རབས་སྲི་ཞུ་དམན་ལ་སྐྱོང་ཐར་འཚལ། །ར་བ་དཀར་པོས་བསྐོར་བའི་བོད་ཡུལ་དུ། །ལ་ལུང་བརྒལ་ཏེ་བདེ་བར་
སླེབས་ཀྱི་ཡང། །ཤ་རུས་རྡོས་བཅས་སྒྱུ་མའི་ཕུང་པོ་ལ། །སི་ལེ་སྦྲམ་ལྟར་གཅེས་པའི་ཟབ་བཞེས་འཚལ། །ཧ་ཅང་སྙན་པའི་སྡེབས་ལེགས་མེད་ན་ཡང། །ཧ་རི་ཙནྡན་དྲི་ལྟར་མངར་བའི་དོན། །
ཨ་ཇོས་རྟེན་དང་བཅས་ཏེ་ཕུལ་པ་འདི། །ཨ་འཐས་སྙིང་གི་དཀྱིལ་དུ་བཅང་པར་འཚལ། །ཞེས་སོ།།    ༈   
ཞེས་བྱ་བ། །ཆོས་རྗེ་རྒྱལ་སྲས་བླ་མ་རིན་པོ་ཆེ། །དཔལ་ལྡན་ཐོགས་མེད་བཟང་པོའི་སྣང་བརྙན་ལ། །ཚེ་གང་སྲི་ཞུ་བགྱིས་པའི་རྣམ་དཀར་གྱིས། །རིང་པོར་མི་ཐོགས་རྫོགས་བྱང་སྒྲུབ་དེ་ལ། །དཔུང་ཆེན་
དུག་གསུམ་གོམས་འདྲིས་ཤུགས་དྲག་པས། །ཕྱུག་པོའི་ནོར་བཞིན་སྡིག་ལྟུང་སྣ་མང་ཡང། །ཆོས་ཀྱི་ལག་རྗེས་ཏིལ་གྱི་འབྲུར་མཚུངས་བའི། །བཟང་རྗུ་མཁན་པོས་ཞུ་ཆུང་ཕུལ་དོན་ལ། །དེང་

[005A]༄༅། །དུས་སྔོན་བསགས་བསོད་ནམས་ཤར་རི་ལས། །བྱུང་བའི་དལ་འབྱོར་རྟེན་གྱི་ཟླ་ཤེལ་མཆོག་མི་མཐུན་སྤྲིན་གྱི་སྒྲིབ་གཡོགས་མེད་ངོས་ནས། །འཕྲིན་ཡིག་འོད་ཟེར་སྤྲོས་
པས་བདག་ཡིད་ཚིམ། །ཕྲན་ཆུང་གོད་བྱ་རྒད་པོའི་ངང་ཚུལ་ཡང། །བྲག་ཕུག་བྱ་གདངས་ཡངས་པར་ལེགས་བཅས་ནས། །ཉམས་རྟོགས་གཤོག་པའི་རྩལ་དང་མི་ལྡན་མོད། །བཟླས་
བརྗོད་སྔ་དབྱངས་མ་ཆག་ཙམ་དུ་མཆིས། །མཚམས་ཞུས་སྙན་ཟབ་གསུང་འཕྲིན་གནང་དོན་ཀླ། །སྔ་འགྲོས་མྱོས་བྱེད་ཡོལ་གོ་འདིའི་གང་དང། །མི་གསོས་མགྱོགས་འགྲོའི་བཤད་
སྐམ་ཕྲཝྣ་ཙམ་ལས། །དགོངས་ངེས་དམིགས་བསལ་མེད་པས་དབྱིངས་གཅགས་དང། །སླད་ཆད་སྙན་སྒྲོན་ཞུ་འོས་རིགས་ཤར་ཚེ། །ཅུ་ཡུས་རྡུལ་བཞིན་ཕྲ་ཡང་ཞུ་བའི་ཧམ། །རི་བཞིན་བསྐྱེད་
ནས་བུ་ཡིས་མ་ལ་བཞིན། །འཛམས་བག་མེད་པར་ཞུ་འདུན་ཡོད་པ་ལགས། །ཞེས་པའི་ཀྮུ་མཆེད་ཆང་ལན་ཆུ་འཇལ་འདི། །མི་སྦྲུལ་དབ་ཟླའི་བཅུ་གསུམ་དུས་ཆེན་ཉིན། །ཤིང་ཤུན་ངོས་སུ་བསྟར་
ནས་དམ་ཆོས་ཀྱི། །མཐུན་རྐྱེན་སྦྱོང་བའི་སྦྱིན་བདག་ཆེན་པོར་ཕུལ།། ་དགེ་སློང་དགེ་ལེགས་ལགས་སུ་ཕུལ་བ་ཆུ་འཛིན་འཁྱོག་པོའི་སྒྲ་དབྱངས་ཞེས་བྱ་བ། །བློ་གྲོས་ལུས་ཀྱི་རྩ་ལ་གསུང་

[005B] །བྯང་པོའི་ཐུགས་ཀྱི་གཡུ་རལ་ལྷག་པར་རྒྱས། །དགྱེས་ཚོགས་སྔར་ཁྱིམ་ཕྱོགས་བཞིར་རབ་བགྲང་ནས། །ལེགྶ་བཤད་སྨྲ་བའི་སེངྒེ་གང་དེའི་དྲུང། །དཔུང་
པོའི་མིག་ལྟར་ཉེས་སྤྱོད་གྲངས་མང་ལ། །ཕྱུག་པོའི་མཛོད་བཞིན་སྡིག་ལྟུང་སྣ་འཛོམས་ཀྱང། །ཚེས་དང་སེམས་ཀྱང་ར་ཤིང་ཁ་གྱེས་པའི། །བཟང་མིན་སྦྱོང་ལྡན་བདག་གིས་མཆིད་
འདི་འབུལ། །དེང་དུས་གང་སྐུ་ཟླ་བའི་མ་མ་མཆོག་བྲོ་འཚལ་རྙོག་པའི་དྲི་མ་དང་བྲལ་ཏེ། །ཉེས་ལྟུང་རོ་དང་སྐད་ཅིག་མི་འགྲོགས་ཞིང། །ལུང་རྟོགས་བསམ་འཕེལ་ནོར་བུས་ཕྱུག་པོས་
ནུས༑ ༑སྙན་སྙན་དྲི་ཟའི་གླིང་བུའི་ཁེངས་པ་འཕྲོག་མཛེས་མཛེས་ན་ཆུང་སྒེག་མོའི་རྗེས་སུ་འགྲོ། ཟབ་ཟབ་དལ་འགྲོའི་གཏེར་ལ་ཅོ་འདྲི་བའི། །ཐུས་ཐུས་ཞལ་གྱི་གདམས་པ་སྩེལ་བའི་
ཚེ༑ ༑ཕང་ཕུང་དབྱར་སྐྱེས་སྤྲིན་ཕྲེང་འཁྲིགས་པའི་ཀློང། །དར་དིར་འབྲུག་གི་སྒྲ་དབྱངས་སྒྲོག་པ་ལ། །ཚང་ཚིང་ནགས་ཀྱི་ཁྲོད་དུ་མདངས་མཐའ་ཅན། །ལང་ལང་དགའ་བའི་གར་གྱིས་བྲེལ་བ་བཞི་
དགའ་སྤྲོས་མྱོས་པའི་བདག་ཡིད་རྫིང་བུ་རུ། །ཁྱེད་སྐུའི་ཟླ་དཀྱིལ་གསལ་བར་ཤར་བ་ན། །ལུས་ལ་བ་སྤུའི་ཀུནྜ་རབ་རྒྱས་ཤིང། །མིག་ཏུ་མཆི་མའི་རྒྱ་མཚོ་ལྷག་པར་འཕེལ། །བདག་ཀྱང་འབྱུང་ལུས་

[006A]༄༅། །སྟོན་གྱི་ཀུ་སུ་པ། །ན་འཆི་མོའི་རེག་པ་བྲལ་ངོས་ནས། །འདི་སྣང་སྲིད་བདེ་བྱེ་མའི་ཁང་བུ་ལ། །རྗེས་སུ་ཆགས་པའི་རོལ་རྩེར་དང་བཅས་གནས། །མཚམས་ཞུས་བྱམས་བརྩེ་
ཆུ་འཛིན་ལྡིང་ཁང་ནས། །རབ་སྨན་དཀའ་མཆིད་གྲུ་ཆར་ཟིམ་བུའི་ཚོགས། །ཕྲན་ཆུང་ཞིང་སའི་དབལ་དུ་ཉེར་ཕབ་ཀྱང། །བཀའ་བཞིན་བསྒྲུབ་འདོད་མྱུ་གུས་ཆེས་ཆེར་དབེན། །རྒྱུ་མཚན་ཞོ་འཐུང་བྱིས་
པའི་གནས་སྐབས་སུ། །སྔ་འདྲིས་བག་ཆགས་མཛའ་བས་མ་བཏང་ཡང། །ད་ཆ་ཤ་ཁྲག་ལུས་ཀྱི་ལང་ཚོ་དང། །ཕན་ཚུན་འགྲོན་བཞིན་ཉོན་མོངས་དུག་ལྔ་འཕེལ། །དེ་མཐུས་སིད་འབྱོར་
རྒན་པོའི་ཐིག་རིས་ལ། །བདག་སེམས་གཞོན་ནུ་ཀུན་ནས་སྲེད་པ་ནི། །འདབ་བརྒྱའི་ཟེའུ་འབྲུར་ཆགས་པའི་སྦྲང་རྩི་ལ། །དབྱངས་སྙན་སྒྲོག་པའི་ལྟག་ཆུང་བུད་པ་བཞིན། །བྱམས་བརྩེས་
དྲངས་པའི་ཕྱིན་དྲུག་སྤྱོད་པ་ལ། །ཉམ་ཆུང་བདག་གི་བློ་སྟོབས་ཞུམ་པ་ཡང། །དམར་ནག་ཁ་ཞང་ཆེ་བའི་རྒྱ་མཚོའི་སྟོང། །བགྲོད་པར་ཆས་པའི་ཚོང་ཕྲུག་གཞོན་ནུ་བཞིན། །ཆོས་རྣམས་
ཀུན་གྱི་གནས་ལུགས་སྟོང་པའི་གཤིས། །མ་བརྗེད་དྲན་པས་འཛིན་ལ་ངལ་བའི་བློ། །རི་དྭགས་ལྟེ་བའི་དྲི་བསྲུང་ཚང་བའི་སྤྲུལ། །འཁྱོག་པོ་མུན་ཅན་ཁུང་བུང་འབྲོས་པ་བཞིན། །བསྐྱེད་

[006B] །ཤིན་ཏུ་འཚེར་བའི་ཡིད་ཀྱི་ཁྱེབ་ཡང། །རབ་མང་སྐྱོན་གྱིས་སྔགས་པའི་ཕྱག་སྦལ་དུ། །འཁྲིད་ཕར་གཞོལ་བའི་ནག་ཆེན་ཆོམ་རྐུན་བཞིན། །མདོར་ན་
དམ་པའི་ཆོས་ལ་ཐོས་བསམ་དང། །སྒོམ་སྲུང་འཁོར་གསུམ་བྱ་བ་གང་ལ་ཡང། །སྔགས་པའི་ནད་ཀྱིས་ཉེན་པའི་སྐྱེས་བུ་ཡི། །འདྲིན་བྱེད་ཡུལ་གཟན་གོང་མངོན་པ་བཞན། ཡུལ་དབང་རྣམ་
ཤེས་འཕྲད་པའི་རྒྱུ་རྐྱེན་ལས། །ང་རྒྱལ་རྨོངས་སོགས་ཟག་པ་སྐྱེ་བ་ནི། །དྲོད་གཤེར་དུས་སུ་འཛོམས་པའི་ལྡུམ་ར་རུ། །སྔོ་ལྗང་དབང་སྐྱེས་རྐང་འཐུང་འདབ་འབྲས་བཞིན། །དེ་ཕྱིར་ཁྱེད་གསུང་ཡིད་
བཞིན་ནོར་གྱི་བུ། །ཕྲན་ཆུང་དབུལ་པོའི་སུག་པར་གནས་དཀའ་ཡང། །ཇི་སྐད་གསུངས་པ་དེ་བཞིན་རང་རྒྱུད་ལ། ཁེལ་བའི་ཡིད་སྨོན་ཙམ་ཞིག་བགྱིད་པ་ལགས། །སླར་ཆར་ལེགས་ཚོགས་རིན་ཆེན་
འབྱུང་བའི་གཞི། །དལ་རྟེན་རྒྱམྪོར་འཕྲོད་བཞེས་མི་དམན་ངོས། །བསྟན་འགྲོ་སྤྱི་དང་བྱེབྲག་ཉམ་ཆུང་བདག། །སྐྱབས་གྱི་འོག་ནས་གཞར་ཡང་འདོར་མེད་མཁྱེན། །ཞེས་པའི་ཞུ་མཆིང་
འཁོར་ལོའི་ལག་ལྡན་ཞིང། །ལྷ་རྫས་ལུས་འདོགས་ལ་ང་ཚོ་ངོམས་བཞིན་པར། །གྲུ་འཛིན་གཉིས་པར་གྲགས་པའི་དངུལ་ཆུ་ནས། །དམར་སེར་དཔག་ཟླའི་གྲལ་ཚེ་དག་པར་ཕུལ། དགེ་སློང་

[007A]༄༅། །ངག་དབང་རྣམ་རྒྱལ་ལགས་ལ་ཕུལ་བ་ཀ་ཤི་ཀའི་རྡོ་བ་ཞེས་བྱ་བ། དེ་སྣང་དཔལ་འབྱོར་གློག་གི་འདུ་འགོང་དང། །སྲིད་པའི་བདེ་འབྲས་ངག་གི་མེ་ཏོག་བཞིན། །ཁུམས་ནས་སྡོམ་
གསུམ་གཅེས་སྦུས་གཙོར་བཏོན་ཏེ། །ཆ་ཚང་ལམ་བཟང་སྒྲུབ་པའི་གྲོགས་མཆོག་དེར། །རང་ཡུལ་དགོན་གནས་ཉེ་གྲོགས་ཀུན་དར་ནས། །སྔོན་གསུམ་ནོད་དེ་དབེན་པར་རྟག་གནས་ཀྱང། །ཆོས་བརྒྱད་དཀར་
ནག་ཁྲ་གསུམ་སྙིང་ཁོངས་སུ། །ཤོག་པུར་སྣུམ་བཞིན་ཞུགས་ངེས་འདི་སྐད་ཞུ། །གྲོགས་ཁྱོད་ཆོས་མིན་བྱ་བས་དབེན་ངོས་ནས། །ཏིང་འཛིན་བདེ་བས་འཚོ་བའི་སྙན་གཏམ་ཅན། །དོན་ཚིག་བཟང་པོའི་འཕྲིན་
ཐིག་སྨིན་ལེགས་མས། །རིན་འཁོར་གཞོན་ནུའི་མགུལ་བ་ནས་འཁྲུད་དེ། །སྐབས་གསུམ་གོས་ཀྱིས་ཀླུ་བས་ནས་སྙོམ་ལས་པའི། །འདྲེན་བྱེད་གཞལ་བྱར་སྩལ་འབྱོར་ཐུགས་ལ་བཏགས། །བདག་ཀྱང་དུག་
གསུམ་རྐྱལ་བ་མ་འཐོར་ཞིང། །འཆི་ཆོས་སད་བྱ་གནངས་བྱའི་ངང་དུ་གནས། །ཆེད་ཞུས་ད་ལམ་གསུང་བྲིས་དགོངས་དོན་ཙམ། །མ་ཟད་སྔ་ལོའི་བཀའ་མཆིད་སྙིང་དབུས་སུ། །བཙེར་མོད་ལང་ལོང་བྱ་ངན་སྣ་
ཚོགས་ཀྱི། །གཞན་དབང་སོར་ལ་དབྱིངས་ཁྲལ་མ་གྱུར་ཏེ། །ཀིའུ་ཆུན་པོ་བསྟུམས་པའི་རས་དཀར་བཞིན། །རྨོངས་བདག་འགྲོགས་པས་ཁྱོད་ཉིད་ཉམས་འགྱུར་མོད། །མཚན་ལྡན་བླ་མ་དུ་མའི་ཞལ་སྒོ་ལས། །

[007B] །དག་སྣང་ཕྱོགས་མེད་འབྱོངས་པ་ཁྱོད་ཀྱི་བཀའ། །གྱིན་ལྡོག་མ་སྤོབས་ཕྱོགས་དེར་བཅར་འདུས་ལས། །དུས་ཚོད་རིས་ཅན་ཞུ་བའི་ཚོད་མ་ཐིངས། །ཁྲིམས་
ལྡན་དགེ་བརྩོན་གྲོགས་འདིའི་ཐོས་འཛིན་དུ། །ཁྱོད་འཕྲིན་དབྱར་སྐྱེས་རྡ་སྒྲ་བ་སྒྲགས་མོད་ཀྱི། །འབྱོན་མིན་ཕེབས་གསལ་མཁའ་དབྱིངས་ཨུ་ཏྤལ་ཆུན། །གང་འདི་ཁྱབ་ཀྱི་སྒྲ་འཛིན་རྒྱན་དུ་སྤུད། །ཅེས་པའི་
འཕྲིན་ཡིག་རབ་དྭངས་ཆུ་གཏེར་དབུས། །སྤྱན་རས་རྐང་དྲུག་གཞོན་ནུ་འབབ་པའི་སྟེགས། །རྩེ་བཅུད་སྦྲང་རྩིའི་རྒྱལ་མཚན་རང་བཅས་ཏེ། །གང་དང་སྐྱེ་གནས་གཅིག་པའི་ཕོ་ཉར་བསྐུར། ་མཁར་
ཁང་དཔོན་ཚང་ཚེ་དབང་རྡོ་རྗེ་ལགས་སུ་ཕུལ་བ་གནས་ལུགས་དབང་པོའི་གཞུངས་ཞེས་བྱ་བ། ཕོ་རྩལ་དགུ་དང་སྒྱུ་རྩལ་དྲུག་ཅུ་བཞི། །མི་ཆོས་གཙན་མ་དྲུག་ལྷག་བཅུ་ཕྲག་གཅིག། །བརྟག་པ་
བརྒྱད་དང་རིག་པ་བཅོ་བརྒྱད་ཀྱིས། །ཉེར་མཛེས་སྨོན་རྒྱལ་གཉིས་པའི་ཞབས་དྲུང་དུ། །མཁས་བཙུན་བཟང་དང་འཆད་རྩོད་རྩོམ་པ་དང། །ཐོས་བསམ་སྒོམ་དང་ལྟ་སྒོམ་སྤྱོད་པ་སྟེ། །ཡོན་ཏན་མེས་
བསྐྱུར་ཆུ་ཡིས་ཡོངས་སྟོངས་པའི། །སྙོམ་ལྡན་དགེ་སློང་མཆིང་ནས་འདི་སྐད་ཞུ། །དེང་སྐབས་ཉིད་སྐུའི་ཙན་དན་རྐང་འཐུང་མཆོག། །ཉེར་འཚོའི་རྡུལ་གྱི་ཁ་ལོས་མ་བསྐྱེད་ཀྱང། །ཚིག་སྦྱོར་

[008A]༄༅། །བསུང་ཞིམ་ལྡང་བའི་འཕྲིན་ཡིག་ནི། །སྐྱེས་བཅས་པོ་ཉའི་བསེར་བུས་བསྐྱོད་དེ་ལྷགས། །དེ་ཚེ་ཡིག་གཟུགས་ལེགས་པས་མིག་དབང་དང། །རྗོད་བྱེད་ཚིག་སྒྲ་སྙན་པས་
ཐོས་འཛིན་ཏེ། །བརྗོད་དོན་ཟབ་པས་སྟོང་གཟུགས་ཙི་ཏྟ་ཀ་སྔོན་མེད་བསམ་གཏན་དགའ་བདེའི་དཔལ་ལ་སྦྱར། །བདག་ཀྱང་གཏན་མདུན་དམ་པའི་ལྷ་ཆོས་ལ། །འགྱོད་མེད་ཉམས་ལེན་
བྲལ་བས་ཡིད་སྐྱོ་ཡང། །འདི་སྣང་བགྱི་འོས་དལ་འགྲོའི་གཉེར་མ་ལྟར། །གཅིག་ཟན་གཅིག་རྗེས་གནོན་ལ་སྤྱོད་པའི་བྲེལ། །ཆེད་ཞུས་བརྩེ་ལྡན་ཁྱོད་ཀྱིས་ཉམ་ཆུང་བདག་བཀའ་སློབ་གནང་སྐྱིན་
བཟང་པོས་འཕྲལ་ཡུན་ཀུན། །བསྐྱངས་དྲིན་གཟུགས་སུ་གྲུབ་ན་མཚུངས་པའི་དཔེར། །མཆོག་རབ་རི་བོ་བྱས་ཀྱང་ཆུང་གིས་དགོས། །དེ་ལྟའི་བཀའ་དྲིན་གཞལ་འདོད་ལྷག་བསམ་མདངས། །སྟོན་
མཚན་ཨུཏྤལ་མཛེས་སྡུག་ལ་འགོངས་ཡང། །སྙོམ་ལས་གཡེང་པའི་གཞན་དབང་བཙན་པོའི་རྗེས། །འབྲང་བདག་སེམས་རྩ་ཀུན་གསལ་གློག་ལ་འགྲན། །ལྷག་པར་གང་གི་བཀའ་
མདགས་ཐོད་བཅིངས་ཀྱིས། །བརྡ་དག་ལྕགས་ཁམས་ཚིག་སྦྱོར་དབྱིབས་ལེགས་སུ། །བསྒྲུབས་ཀྱང་དབྱང་གསུམ་ཡོངས་དག་གསེར་མདངས་སུ། །མ་ཐུབ་བཞིན་རས་བག་གསར་བས་

[008B] །འོན་ཀྱང་གཡར་ཞུས་རིག་གནས་ལེཚན་དང། །ཆབས་ཅིག་གསང་བསྒྲིགས་བརྡ་ཡི་བསྟན་བཅོས་ཀྱང། །ཧ་ཅང་འགྱང་གཞིར་གྱུར་མིན་དུས་ཀྱི་ཆར། །འབུལ་བདུན་ཟླ་གཟུགས་
ཡིད་ཀྱི་པད་མཚོར་མཆིས། །འབྱུང་འགྱུར་ཆར་ཡང་མཛད་བཟང་བསལ་དད་ཀྱིས། །ཟུག་རྡུའི་ཆ་གདུང་སེལ་པ་སྡང་བཞིན་ནས། །འཕྲལ་ཡུན་གཉིས་སུ་དག་པའི་ཕེབས་འོས་ཀྱང། །ལམ་གསུམ་
འགྲོ་བའི་རྒྱུན་ལ་ཅོ་འདྲིར་མཛོད། །ཅེས་པའི་ཞུ་འཕྲིན་འདབ་ཆགས་ལུས་དཀར་ཞིག་དྲི་བྲལ་ལྷ་གོས་གཤོག་ཡང་ཀྱིས་བཏབ་སྟེ། །དངུལ་ཆུའི་ཁེངས་འཕྲོག་ཤེལ་དཀར་རྩེ་མོ་ནས། །མཁའ་རུ་
དང་རྒྱས་གླིང་གི་པད་མཚོར་འཕུར།། ་བརྩེ་ལྡན་དམ་པ་ཚོད་དཔོན་དཔལ་འབྱོར་ཕུན་ཚོགས་ལགས་ནས་གཅུང་པོར་གནང་རྒྱུའི་འཕྲིན་ཡིག་གི་མ་ཕྱི་སྙན་ངག་གི་ལམ་ལས་འོངས་བ་ཞིག་དང་
ཚེ་སྒྲུབ་གྱིས་ཞེས་གསུང་པའི་ལན་རྣམ་པར་དཔྱོད་པའི་རང་མདངས་ཞེས་བྱ་བ། །ཤེས་བྱའི་ཀུན་གསལ་ཐ་གྲུ་འཇལ་པའི་རྣམ་དཔྱོད་དྲི་བསུང་འབུམ་འཕྲོ་ཡང། །མང་དུ་ཐོས་པའི་རླན་བྱེད་ཡོངས་བསྡུས་
ཐུགས་ཀྱི་བཅུད་དུ་ལེགས་བཟུང་ནས། །རྩོམ་འཆད་རྩོད་པའི་ཡལ་འདབ་མེ་ཏོག་ཕང་ཕུང་རྒོད་པའི་ཀློང་དཀྱིལ་ན། །ངོ་ཞིམ་དོན་གྱི་འབྲས་བཟང་གཡུར་ཟ་བརྩེ་ལྡན་འཆི་མེད་ལྗོན་པའི་དྲུང། །མཁས་མེད་རྐང་

[009A]༄༅། །འཐུང་འཁྲིགས་པའི་ནགས་ཀླུང་དུ། །ཐ་སྙད་ཚུལ་ལ་སྦྱངས་སྟོབས་ཕྲ་བའི་རྒྱུས། །མཁས་ལས་རྣམ་གསུམ་དྲི་གྲལ་ཕལ་པའི་ལྗོན། །སྙོམ་ལྡན་ནི་ཙུ་ལེ་ཡིས་
ཞུ་སྙིང་ལ། །དེང་སྐབས། གང་སྐུ་རིན་ཆེན་རི་ར། །སྙུན་འཚེའི་དྲི་བཞིན་ཆེས་ལྡང་ཡང། །མཛད་བཟང་བང་རིམ་མངོན་མཐོ་བར། །རྩ་ལག་གླིང་དབུས་བརྗིད་ངོས་ནས། །ཚིག་ཉུང་དོན་རྡོར་སྒྲིལ་
པའི་ཨ་ཀྵ་ར། །རྨད་བྱུང་སྐྱེས་བཅས་ཐགས་པའི་གཡོན་མིག་མ། །དོན་ཕིགས་གཏམ་གྱི་སྦྱོར་བ་མི་དམན་པར། །བྱ་མ་ལྟར་མངགས་སོན་བ་ཞིན་མངོན་དགའ་བཏས། །འོན་ཀྱང་མཛེས་སྐུ་སྲིད་
པའི་མིག་ཟུག་རྔུའི་སེར་སྤྲིན་དང་འགྲོགས་པའི། །རྒྱུ་མཚན་རྣོ་རྒྱུན་དར་བའི་མཚོན། །ཙིརྲའི་གཤེད་པོར་ཆས་པས་བཞུངས། །བདག་ཀྱང་སྒྱུ་ལུས་ཟླ་སྦྱིན་མེ་ཏོག་གསར། །བྲོ་ནད་པ་མོའི་རིག་པ་
དང་བཅས་ཀྱང། །དད་གུས་འདབ་རྒྱས་སེམས་ཀྱི་བཧྲ་མ་ར། །གདུང་དབྱངས་མགྲིན་འགྱུར་མ་འགགས་ཙམ་དུ་ལགས། །མཚམས་ཞུས་གསུང་འཕྲིན་སྩལ་བའི་བཞེད་དོན་ལྟར། །གང་གི་སྐུ་ཚེ་སྣང་
བྱེད་ཟུང་ཇི་བཞིན། །བརྟན་ཕྱིར་ཚེ་མཐའ་ཡས་དང་རྗེ་བཙུན་མ། །ཡིད་བཞིན་འཁོར་ལོའི་སྒོམ་བཟླས་ལུགས་སྲོལ་འདིའི། །སྙན་བརྒྱུད་མན་ངག་དག་ལས་འབྱུང་བ་བཞིན། །བརྩོན་སྟོབས་བསྐྱེད་དེ་བགྱིད་

[009B] །རྗེས་སྐྱེས་མཆོག་ལ་བསྲིང་བྱའི་ལེགས་བཤད་འཕྲེང། །སྡེབ་ལེགས་ཚིག་གི་སྲད་བུ་ལ་བརྒྱས་པ། །རབ་དཀར་འདྲི་གཞིའི་ངོས་སུ་འཕོས་འདི་ཡང། །བློ་ལྡན་མགུལ་པར་སྒྲ་ཚེ་སུད་
ཀྱང་འཚལ། །ཕྱིས་ཀང་ཀཱ་ཡའི་འཕྲོད་བཞེས་ལ། །གཞར་ཡང་གཡེང་བས་དབེན་པ་ནས། །རྗེས་སུ་བརྩེ་བའི་གསུངས་མཆོད་ཀྱང། །ཆད་མེད་སི་ཏའི་འགྲོས་བཞིན་མཁྱེན། །ཞེས་པའི་འཕྲིན་ཡིག་གཞན་གསོས་
བུ་དེ་འདེགས་རྟེན་བཀྲ་བའི་གཤོག་རླབས་དང། །སྙན་འགྱུར་ཀུ་ཧུའི་རང་སྒྲ་འཕྲོལ་བཞིན་གྲ་འཛིན་གཉིས་པའི་ཞིང་མཆོག་ནས། །གནམ་ལོའི་དབང་ཕྱིག་ཨཱཏྠ་སིདྡྷིའི་ས་གའི་ཡར་ཚེས་ཆེས་དགེ་བར། །ཆོས་གཟུགས་
འཛིན་པའི་དགེ་སྦྱོར་དེ་ཡིས་སོར་རྩེས་མངོན་པར་བསྐྲུན་ཏེ་ཕུལ།། ་གོང་གསལ་བཅུང་པོར་གནང་རྒྱུའི་འཕྲིན་ཡིག་གི་མ་ཕྱི་ནི། །ཚེ་སྔོན་ལས་སྨོན་རི་ཡི་དབང་པོ་ལྟར། །བརྟན་པོར་བསྒྲུབས་
ལས་དལ་འབྱོར་མི་ལུས་དང། །བཀྲ་བའི་བློ་གྲོས་མྱུར་མགྱོགས་བརྩོན་འགྲུས་སོགས། །ཤེས་ཀུན་ཚང་བའི་ནུ་བོ་གང་དེ་ལ། །ཆོས་སྲིད་དཔལ་འབྱོར་རྒྱས་པའི་མདུན་ས་ཆེར། །ཕུན་ཚོགས་སྦྱངས་
ཡོན་རྣམ་དཔྱོད་འགའ་མེད་ཀྱང། །ལོ་ཁུར་ལྕི་ཡང་བབས་ཀྱིས་གང་ཤེས་གཏམ། །ཤོག་བུའི་དོ་རར་བསྟར་ནས་འབུལ་སྙིང་ལ། །དེང་དུས་སྒྱུ་ལུས་ལྷ་ཡི་མེ་ཏོག་ཉེར་འཚེ་བྲལ་བས་མདངས་གསལ་ཞིང། །

[010A]༄༅། །ན་མཉམ་བློ་གསལ་མང་པོའི་དུས་སུ་རང་ཚུགས་ཟིན་པས་བརྗིད་ཆགས་ལ། །ཡིག་རྩིས་སྙིང་གི་ཟེའུ་འགྲུར་སྟེར་བའི་བཤེས་ལ་གུས་པའི་སྲི་ཞུ་མཁས། །ཉིན་མཚན་ཕྱེད་པར་ཡོན་
ཏན་སྦྱོང་ལ་བརྟུལ་ཕོད་བསྐྱེད་བཞིན་འཁོད་མུས་ནས། །སྙན་འགྱུར་དབྱངས་ལ་ངན་འབྲས་རྫོགས་པའི་གཏམ། །ཡི་གེའི་སྡེབ་འཁྲུལ་སྐྱོན་དང་མ་འདྲེས་ཤིང། །ལེགས་སྙོམས་གཟུགས་ཀྱིས་གཞན་
ཡིད་འཕྲོག་བཞིན་པར། །ཕུ་བོའི་ལག་རྩེར་སྨིན་པས་སྤྲོ་དགའ་འཕེལ། །འདིར་ཡང་ཆང་མར་རྒུད་པས་མ་སྨད་ཅིང། །སྣ་མར་བགྱི་བར་ཐུང་སོང་ཕྲ་ངོས་ནས། །བྱང་སྟོང་གསེར་ཁང་ཡུམ་རྗེའི་བཞེད་
དོན་ཚོགས། །བསྒྲུབ་ཕྱིར་བསྐྱོད་པའི་འདུན་པ་ཡིད་ངོར་བརྣགས། །མཚམས་ཞུས་འདྲིས་བཤེས་སྣང་ལྡན་སྒྲོལ་བྱེད་ལ། །འགྲན་པའི་ཕྱོགས་དར་དཀའི་སྦྱོང་དང་བླངས་ཏེ། །གང་ཞིག་ཡིད་ལ་གཅགས་
ནས་བཅར་བའི་དོན། །འབྲས་བུར་བཅས་ལ་བསམ་གཞགས་ལེགས་བཏང་ནས། །ལྷག་བསམ་རང་མདངས་གསལ་བའི་ཤིང་ཤུན་ངོས། །འཕྲུལ་ལྡན་སོར་མོས་བསྣན་པའི་སྨྲ་གུའི་རྗེས། །དབྱིབས་
ལེགས་ཨ་འདུས་ཀ་ཡི་འཕྲེང་ཚོགས་པུ། །འཆར་ཚུལ་སྔོན་བྱོན་ཐོན་མིའི་རྗེས་སུ་སློབས། །སྙན་སྙན་གྲེ་འགྱུར་དངོམས་པའི་རྩིས་སྐད་དང། །ཁྲོག་ཁྲོག་རྡེའུ་འདོགས་འཇོག་རྣམ་འགྱུར་གྱིས། །ཟབ་

[010B] །ངེས་ངེས་རྟོགས་ལ་སྲིད་སྒྲུབ་དར་ཚུལ་ཟུངས། །གཞན་ཡང་བརྡ་དག་མིང་གི་མངོན་བརྗོད་དང། །སྡེབ་སྦྱོར་སྙན་ངག་ལུགས་ཀྱི་བསྟན་བཅོས་སོགས། །
མཁས་པའི་ཚོགས་ལ་གྲགས་པའི་རིག་གནས་ཀྱི། །ནོར་བུས་ཐུགས་ཀྱི་བང་མཛོད་ཡངས་མི་འཚལ། །རང་རང་མཉམ་དང་མཐོ་དམན་སྐྱེ་བོའི་ཚོགས། །ཀུན་ལ་གོ་རིམ་མ་འཁྲུགས་སྲི་ཞུ་དང། །ཁ་གསལ་
གཏིད་དཔག་དཀའ་བའི་བློ་གྲོས་ཀྱིས། །འཇིག་རྟེན་མེས་པོའི་ཁངས་པ་ཐུང་ངུར་མཛོད། །སླད་ནས་དགེ་འབྱུང་གང་སྐུ་ཀུན་དའི་གཉེན། །འཚོ་སྐྱོང་རི་བོང་མཚན་མས་སྤྲས་ངོས་ནས། །གནས་ཚུལ་
མ་བསྒྲིབས་གསལ་བ་དང་པོའི་མཆིད། །སྙོན་ཚིག་མདངས་ཀྱིས་གངའི་རྗེས་འགྲོར་སྲིངས། །ཞེས་པའི་འཕྲིན་ཡིག་སྐྱེ་བ་ལྔ་པའི་ངུ། །ཀུན་རྨོངས་རིམས་ནད་འཕྲོག་ལ་མངོན་དགའ་ཞིག། །སྟོང་
ཁུན་སྒེག་མོའི་དར་དང་ཆབས་ཅིག་པར། །དོན་གྲུབ་ས་གའི་ཁར་ཆོས་བཟང་པོར་ཕུལ།། ་གཤེན་ཚངས་སྐུ་ཞབས་ཁྲི་ཆེན་མི་འགྱུར་གཙུག་ཕུང་དབང་གི་རྒྱལ་པོར་ཕུལ་བ་དག་སྣང་ནོར་བུའི་
འོད་ཟེར་ཞེས་བྱ་བ། གང་གི་ཞབས་སེན་ཟླ་འོད་ཀྱིས་ཕོག་པའི། །དབྱིག་ལྡན་ཕ་རབ་རྡུལ་གྱི་ཆ་ཤས་ཀྱང། །ལྷར་བཅས་སྐྱེ་ཆུའི་གཙུག་ན་བསྟེན་འོས་པའི། །རྣམ་མང་འགྲོ་འདྲེན་དམ་པའི་ཞབས་དྲུང་

[011A]༄༅། །དུ༑ ༑མི་ཕྱེད་དད་གསུམ་ལྷོ་ཕྱོགས་དྲི་བཞོན་གྱིས། །རྣམ་དཔྱོད་དཔལ་གྱི་དུམ་བུ་བསྐྱོད་ལས་སླར། །ཐོན་པའི་ཉམས་འགྱུར་དྲི་བསུང་རྫོགས་པའི་མཆིང། །སྙན་གྱི་དབང་པོར་གསོལ་
ལ་ཡུད་ཙམ་དགོངས། །རྒྱ་ཆེན་ཚོགས་གཉིས་ཤིང་རྟས་ཉེར་དྲངས་པའི། །མཚན་དཔེའི་འོད་ཟེར་འབུམ་ལྡན་སྐུའི་སྣང་བྱེད། །མཐུན་མིན་མི་གྷའི་ཕུང་པོས་མ་བསྒྲིབས་པར། །གཤེན་བསྟན་འདབ་
བརྒྱའི་ཉེར་འཚོར་བཞུགས་དབྱིངས་ནས། །ར་གནས་ཡི་ཟླ་བར་མངོན་དགོངས་ཤིང། །མཉེས་གཤིན་བྱམས་པའི་ཐུགས་ཀྱིས་ཉེར་དྲངས་ཏེ། །སྟོང་ཁུན་ལུས་ཕྲའི་དར་དང་ལྷན་ཅིག་ཏུ། །རིན་གཉིས་
ཙཀྲ་འདོད་བའི་ཡོན་ཏན་གྲངས། །ལྔ་རིག་མགྲིན་འགྱུར་སྒྲོག་པའི་ཀིངྐ་རས། །སྩལ་ཚེ་སྙིང་ལ་ཁྱོད་སྐུའི་སྣང་བརྙན་གསར། །ཀུན་རྟོག་པར་གྱིས་ལན་བརྒྱར་འདྲི་བཞིན་དུ། །གུས་པའི་སྙིམ་པད་
ཆོས་ཀྱི་འཁོར་ལོར་ཟུམ། །འདི་ན་ཐོས་བསམ་བགྲོད་བྱེད་འདེགས་འཇོག་བཞིན། །རེས་འཇོག་བྱེད་པའི་གུས་ལྡན་སྙོམས་ལས་པའང། །རིས་མེད་གྲུབ་པའི་མཐའ་དང་དམ་པའི་ཚོགས། །ཀུན་ལ་
དད་པའི་ཆུ་གཏེར་འཕེལ་མུར་གནས། །མཚམས་ཞུས་ཉི་མའི་གཉེན་གྱི་ལྗགས་ཡང་ས་ལས། །འོངས་པའི་ཤེར་ཕྱིན་མདོ་དང་ཨཀྵ་ར། །མཁའ་ཐིག་ཟླ་བའི་གྲོགས་ཀྱིས་ཉེར་འཁྱུད་པ། །ལན་མང་

[011B] །འབྱུང་འགྱུར་རྣམ་པར་དགེ་བའི་དུས་ན་ཡང། །ཞབས་ཟུང་འཁོར་ལོའི་རི་མོ་རྡོ་རྗེའི་ཁྲིར། །རྟག་ཆོས་རྣམ་བདུན་ངོ་བོར་རབ་བརྟན་ཅིང། །ཏིང་འཛིན་འགྱུར་མེད་ར་བ་བཙན་པོའི་
ནང། །གུས་པའི་ཡིད་ལྡན་བདག་ཀྱང་ཆུང་པ་དང། །ཐོག་མཐའ་བར་དགེ་དོན་ཚིག་བཟང་པོའི་ཀླུང། །ཉམས་འགྱུར་རིན་ཆེན་བྱེ་མ་འདྲེན་པ་གང། །རྨོངས་དྲིའི་གཤེད་པོར་སྩོལ་བའི་བཀའ་དྲིན་ཞུ། །ཞེས་པའི་
ཞུ་ཆུང་བགྲོད་བྱེད་དྲུག་ལྡན་གླུ། །དཀར་འཇམ་ལྷ་རྫས་སྟེགས་བུ་ལ་བཀོད་དེ། །མེ་སྟག་ཆུ་སྟོང་ཟླ་བའི་ཚེས་བཟང་པོར། །གུས་ལྡན་དགེ་སྦྱོང་དྷརྨའི་མིང་གིས་ཕུལ།། ་ལྕགས་རྟ་ལོ་ཡོངས་འཛིན་
ཆེན་པོ་བློ་བཟང་བསྟན་འཇམ་དཔལ་བཟང་པོར་ཕུལ་བའི་ཞུ་ཡིག་ཙི་ཏྟའི་རི་མོ་ཞེས་བྱ་བ། གང་གི་ཐུགས་རྗེས་བློ་ལྡན་གདུལ་བྱ་ལ། །ཀུན་བཟང་བ་དེ་ཆེན་སྐད་ཅིག་གིས་སྩོལ་ཞིང། །བསྟན་འཛིན་རྒྱལ་མཚན་ཏོག་གྱུར་བསམ་འཕེལ་དབང། །རྡོ་རྗེ་འཆང་
དབང་ཞབས་སྐྱེས་པད་དྲུང་དུ། །གཞན་དང་མི་མཉམ་གསང་གསུམ་ཡོན་ཏན་དང། །གཞལ་མེད་བཀའ་དྲིན་དྲན་པའི་དང་གུས་ཀྱིས། །སྙམ་པའི་འདབ་འཕྲེང་སྤྱི་བོའི་གཞིར་བཀོད་ནས། །ཙིཏ་ཏའི་རི་མོ་རྫོགས་པའི་
མཆིད་འདི་གསོལ། །ངོ་མཚར་རང་བཞིན་སྟོང་ལྡན་དུས་ཀྱི་ཆར། །ཞབས་བད་རྡོ་རྗེའི་ཁྲི་ལ་ཉེར་བཀོད་ནས། །བར་མེད་ཆོས་ཀྱི་འཁོར་ལོ་རྟག་བསྐོར་བ། །བསྟན་དང་བདག་སོགས་འགྲོ་བའི་དཔལ་དུ་ཆེ།།

[012A]༄༅། །འདི་ན་གསུང་ལས་སྐྱེས་པའི་ཐ་ཤལ་ཡང། །སྔོན་བྱོན་དམ་པས་བསྟེན་པའི་རི་སུལ་དུ། །བར་མེད་ངན་སྤྱོད་མཚན་གྱི་མུན་རུམ་ནས། །དད་གུས་གློག་འོང་འཚེར་བའི་ཁུལ་དུ་གནས་
མཚམས་སུ་གུས་པས་ཞུ་བའི་སྙིང་པོ་ནི། རྗེ་བཙུན་བླ་མ་མཁྱེན་བརྩེའི་གཏེར་ཆེན་ཁྱེད། །འཛམ་གླིང་ཆེ་དགུའི་མཆོད་སྟོང་ཉག་གཅིག་ཏུ། །འཕགས་པས་ནམ་མཁའི་མཛོད་ལ་མངའ་བརྙེས་ཤིང། །ཟག་
བཅས་འཁོར་བའི་ཕུན་ཚོགས་མཐའ་དག་གི་ངན་མཚང་མཁྱེན་པའི་སྤྱན་གྱིས་གཟིགས་པ་དང། །རིན་ཆེན་ས་ལེ་སྦྲམ་དང་ས་ཡི་རྡུལ། །མཚུངས་པའི་ཟབ་མོའི་ལྟ་བ་ཐུགས་ཆུད་པས། །སྟོང་གསུམ་གསེར་
གྱིས་བསྐང་སྟེ་རྟག་ཕུལ་ཡང། །ཉིད་ཀྱི་དོན་དུ་སྲེད་པའི་གོ་སྐབས་ཅི། །འོན་ཏེ་ཡེ་ཤེས་ལྡན་པ་ཉིས་སྟོང་དང། །མ་ནོར་ལམ་སྟོན་བླ་མ་མཉམ་པ་དང། །དམ་ལྡན་སློབ་མས་བླ་མ་མཆོད་པའི་ཚེ། །རྒྱལ་ཀུན་བླ་
མའི་སྐུ་ལ་བཞུགས་པ་དང། །ཕྱོགས་དང་དུས་ཀྱིས་བསྡུས་པའི་སངས་རྒྱས་ལས། །བླ་མའི་བ་སྤུ་གཅིག་ཀྱང་ལྷག་པ་སོགས། །རྡོ་རྗེ་འཆང་གིས་རྒྱུད་སྡེ་རྒྱ་མཚོ་ཆེར། །བླ་མ་མཆོག་མཐུན་དངོས་གྲུབ་ཀུན་གྱི་
གཞིར། །ལན་ཅིག་མིན་པར་ཡང་ཡང་བསྔགས་པ་ལ། །མཐུན་མོང་མིན་པའི་ངེས་པ་ཆེར་དྲངས་ཏེ། །ཚོང་དང་ཞིང་ལས་ཕྱུགས་ཀྱི་འཚོ་སྐྱོང་དང། །ཚུལ་འཆོས་ཁ་གསག་ལ་སོགས་ལོག་འཚོ་ལས། །བྱུང་

[012B] །རིན་གཉིས་སྲང་འཁོར་ཚེས་ཀྱི་གྲངས་ལོངས་བཅས། །བདག་དང་བདག་ལ་ལྟོས་པའི་འགྲོ་བ་ཀུན། །དེང་ནས་སྙིང་པོ་བྱང་ཆུབ་མ་ཐོབ་བར། །སྐྱིང་སྡུག་ལེགས་
ཉེས་གནས་སྐབས་ཅིར་གྱུར་ཀྱང། །སྙིང་ནས་རེ་ལྟོས་ཞུ་བའི་རྟེན་དུ་འབུལ། །མགོན་པོ་ཁྱེད་ལ་མཁྱེན་པའི་སྤྱན་མངའ་བས། །བདག་གི་ཡིད་ལ་ཇི་ལྟར་བརྣགས་པ་ལྟར། །འདི་ཕྱིའི་སྐྱེ་འཕྲེང་ཀུན་ཏུ་རྗེས་
གཟུང་ལ། །ཟབ་རྒྱས་དམ་ཆོས་འོ་མས་རྟག་ཏུ་སྐྱོང། །ཁྱད་པར་གསར་ལོའི་འབྲས་ལྡན་སྟོན་གྱི་དུས། །དབེན་པའི་རོལ་ཆགས་པའི་དགེ་སྦྱོང་རྣམས། །སྣང་མཐའི་མགོན་གྱི་ཞལ་དཀྱིལ་འདྲེན་བྱེད་
ཀྱི༑ ༑བདུད་རྩིར་བསྟེན་པ་དེ་ཚེ་མགོན་ཁྱོད་ཀྱི། །ཞབས་རྡུལ་ས་གསུམ་སྐྱེ་དགུའི་མཆོད་རྟེན་གང། །བདེ་ཆེན་འཁོར་ལོའི་རྒྱན་དུ་ཉེར་བཀོད་ནས། །གསུང་གི་གསང་བ་ཟབ་མོའི་ཟིལ་མངར་གྱིས། །
སྙིང་གི་བུམ་བཟང་འགྲེང་བའི་བཀའི་དྲིན་ཞུ། །གཞན་ཡང་རྒྱལ་སྲས་བདག་ཉིད་ཆེ་རྣམས་ཀྱི། །བརྩེ་ཡུལ་མ་དག་སྙིགས་མའི་འགྲོ་བར་ངེས། །འགྲོ་འདིའི་ཕན་བདེའི་སྦྲང་རྩི་འབྱུང་བའི་ཁུངས། །ཞྭ་སེར་
བསྟན་པའི་པད་ཚལ་མ་ལགས་སམ། །དེ་ཕྱིར་ཀུན་མཁྱེན་རྟ་བདུན་བདག་པོ་ཁྱོད། །བསིལ་ལྗོངས་ལྷ་ཡི་ལམ་དུ་རྟག་བཞུགས་ལ། །འཆད་རྩོད་རྩོམ་པའི་འོད་ཟེར་རྣོན་པོ་སྟོང། །འགྱེད་པའི་ཐུགས་

[013A]༄༅། །དམ་རྡོ་རྗེའི་མཆེད་ཟླར་བ་ཞེས། །དེ་སྐད་བྱམས་ལྡན་མ་མའི་སྤྱན་སྔ་རུ། །ཞོ་འཐུད་བྱིས་པའི་བླ་རྟོལ་སྨྲ་བ་བཞིན། །གུས་ལྡན་དགེ་སློང་ཆོས་བཟང་མིང་ལྡན་གྱི། །རབ་མྱོས་བགྲང་བྱའི་གྲལ་
ཚེས་བཟང་པོར་ཕུལ།། ་བཀྲ་ཤིས་དགེ་འཕེལ་དཔོན་སློབ་རིན་པོ་ཆེར་ཕུལ་བ་དྲང་གྟཾ་དཔྱིད་ཀྱི་ཕོ་ཉའི་མགྲིན་སྐྱེས་ཞེས་བྱ་བ། ཆོས་ཀུན་འཇལ་བའི་རྣམ་དཔྱོད་ཡར་ཟླ་ལྟར། །འྥེལ་བའི་འཆད་རྩོད་
རྩོམ་པའི་ཟེར་འཕྲེང་གིས། །རྒྱལ་བསྟན་ཀུནྡ་འཛུམ་པའི་གཉེན་ན་གཅིག་པུ། །མཚན་ལྡན་དགེ་བའི་བཤེས་ཀྱི་ཞབས་དྲུང་དུ། །བང་ཤེས་ལོག་པའི་ཡུལ་ལ་ཉེར་འཕྱན་པས། །ཕྱུག་པོའི་མཛོད་བཞིན་
ཉེས་ལྟུང་འདབ་རྒྱས་ཀྱང། །ཆོས་དང་རྗེས་མཐུན་བསམ་སྦྱོང་ཙདྣ་ན། །བྯང་པོའི་དྲི་བྲལ་ཕལ་ཤིང་དེས་ཞུ་བ། །བགྲང་ཡས་ལེགས་བྱས་ཆུ་གཏེར་ལས་ཐོན་པའི། །དལ་དང་འབྱོར་པའི་ཆ་རྫོགས་གཟུགས་
སྐུའི་ཉི། །མི་མཐུན་མཁའ་རླང་སྒྲིབ་དང་འགྲོགས་མིན་པར། །རྨད་བྱུང་མཛད་པའི་འོད་རྣོན་སྤྲོ་མུས་ནས། །བཀྲ་ཤིས་དགེ་མཚན་བླར་འཕེལ་ཆོས་ཀྱི་གྲྭའི། །རྣམ་གནོན་སྡེར་མོས་བཏེག་པའི་འཕང་མཐོའི་
ཁྲི༑ ༑ཞབས་སེན་ནོར་བུའི་འོད་ཀྱིས་མཛེས་སོ་ཞེས། །གྲགས་སྙན་ཐོས་པ་འཛིན་པའི་རྒྱན་དུ་སྦུད། །འདི་ན་གཙུག་རྒྱན་དམ་པ་མང་བསྟེན་པས། །སྒྲ་འཛིན་བུ་གར་ཐོས་པའི་ལམ་བྱང་ཡང། །དག་བྱེད་

[013B] །སེམས་རྒྱུད་ཉམས་རྟོགས་རླན་དང་བྲལ་བ་ཙམ། །མ་ཟིང་དལ་རྟེན་ལྗོན་པའི་སྡོང་པོ་ཡང། །འཆི་བདག་སྟ་རེ་རྣོན་པོའི་ཁམ་ཟས་སུ། །བྱེད་པའི་ཉེར་བསྔོགས་ཉིང་འཁྲུལ་འགྲང་
རྨིས་པས། །བྱེ་ཚན་སྟེང་གི་གསེར་མིག་ཅན་ལྟར་གནས། །མཚམས་ཞུས་སྔ་ལོའི་སྣོན་ཟླའི་ཚེས་བཟང་པོར། །རབ་སྙན་དབྱངས་ཅན་རྒྱུད་ལས་དྲངས་པའི་མཆིད། །འཇམ་དཔལ་སྙིང་པོའི་སླར་གཟུགས་ལྷ་ལ་
གོས༑ ༑རིན་གཉིས་ཙཀྲ་དང་བཅས་སྤྱིར་སྨིན་ཚེ། །རྙོག་བྲལ་ཀུན་གཞིའི་མ་ཀུ་ར་ནང་དུ། །ཁྱོད་སྐུའི་སྣང་བརྙན་འགོག་མེད་ཤར་ལས་སླར། །དད་ཅིང་གུས་པའི་ན་ཚོང་ཆར་དུས་ཀྱི། །གྱ་གྱུའི་འགྲོས་ལྡན་
མ་ལ་ཅོ་འདིར་གྱུར། །དེ་ལྟ་མ་ཡང་སེམས་ཀྱི་ཅང་ཤེས་དེ། །རྣམ་གསུམ་ལེ་ལོའི་སྒྲོག་གིས་མངོན་བཅིངས་ནས། །ཤེས་བྱའི་དབྱེ་ཐང་ཡངས་པོར་སྡེབ་ལེགས་ཀྱི། །རྩོམ་པའི་དཀྱུས་ཐོག་ཆོད་པའི་རེ་བ་ལྷོད། །ཁྱད་
པར་རབ་གསལ་འདྲེན་བྱེད་དཀྱིལ་འཁོར་དེ། །བསོད་ནམས་མིན་པའི་འགྲིབ་ཀྱིས་ནོན་ཉེ་བས། །དཀར་བའི་མདངས་བཀྲག་ཤིང་ཤུན་དོ་ར་རུ། །ཡུན་རིང་རྩེན་པའི་སྐལ་བ་ཤིན་ཏུ་ཕྲ། །དེ་ཕྱིར་སྙན་ཚིག་མངོན་བརྗོད་
ཟླ་བཞིན་མའི། །རེག་འཇམ་འོ་མ་འཛིན་པའི་དཀྱིལ་འཁོར་ལ། །རྣམ་དཔྱོད་གཞོན་ནུའི་སེན་རྗེས་འཇོག་པའི་རྡོ། །ཐོགས་པ་མིན་གང་ཁྱོད་ཀྱིས་བཟོད་པར་བརྗོད། །བདག་བློའི་ལང་ཚོ་དར་ལ་བབ་པའི་དུས། །སྙན་

[014A]༄༅། །གཞུང་རྒྱ་མཚོའི་དགོངས་པ་རབ་དཀྲུགས་ནས། །སྙིང་པོའི་ཟིལ་མངར་ཆ་ཙམ་བླངས་དུ་རེ། །རྣམ་དཔྱོད་ལྗགས་ཡངས་མཆོད་པའི་ཡོན་དུ་འབུལ། །དཔལ་ལྡན་དུས་ཀྱི་འཁོར་ལོའི་སྨིན་བྱེད་
ཙམ༑ ༑ཐོབ་པ་མིན་ཡང་རྒྱུད་དོན་སྨྲ་བའི་མགྲིན། །ཚངས་རིས་ཡུལ་སའི་བར་དུ་འདེགས་པ་ལས། །རང་མཚང་སྟོན་པའི་མེ་ལོང་གཞན་ན་གང། །འོན་ཏེ་ཉིད་ཀྱི་བཞེད་དགོངས་འཆི་མེད་ལྗོན། །བརྒྱ་ཕྲག་རོ་ལྡན་འབྲས་བུས་
མཛེས་པའི་ཕྱིར། །མདོར་བསྡུས་ཚིག་འཕྲེང་དང་མོའི་འཕུལ་ལྡིང་གིས། །ཤོག་བུའི་ལྷ་ལམ་བགེངས་པའི་ངལ་བ་བསྟེན། །དེ་ཕྱིར་གསར་གཞུང་དཔལ་གྱི་
དུམ་བུ་འདིར། །ལོག་རྟོག་གཉིས་པའི་ལྕེ་ལྡན་འཁྲིལ་གྱུར་ན། །མཛངས་ཞིབ་རྣམ་དཔྱོད་སྤྱན་གྱི་ཉེར་བཙས་ཏེ། །སྒྲུབ་བསུན་རི་དྭགས་ལྟེ་བའི་དྲི་ཡིས་སོལ། །སླད་མར་རྨད་བྱུང་མཚན་དཔེས་སྤྲས་པའི་སྐུ། །
མི་ཤིགས་རྡོ་རྗེའི་ཁྲི་ལ་རྟག་བཞུགས་ནས། །ཐོག་མཐའ་བར་དགེ་ཟབ་རྒྱས་ཆོས་ཀྱི་ཆར། །ཀུན་གསལ་ཕ་མཐའ་རྙེད་མིན་དེ་སྲིད་ཕོབ། །དད་གུས་མདོངས་སྒྲོས་སྒེག་པའི་མ་ཡཱུ་ར། །ཏིང་འཛིན་བཙན་
པོའི་ར་བ་ལ་ཆུད་ཅིང། །རྗེས་བརྩེའི་ཆུ་འཛིན་ལྟོ་བ་ལས་འཕོས་པའི། །བཀའ་འཕྲིན་སྒྲ་བརྒྱའི་ལྡིར་བ་རྒྱུན་མ་གཅོད། །དེ་སྐད་ཞུ་མཚོན་ལྷག་བསམ་མདངས་འཛིན་གོས། །རིན་ཆེན་ཁང་ཛུ་རམ་གྱི་འཁོར་

[014B] །གྲུ་འཛིན་གཉིས་པར་གྲགས་པའི་རི་སུལ་ནས། །སྒོ་གསུམ་དྭང་བས་ཕུལ་བ་ཛ་ཡནྟུ།། ་ཨོཾ་སསྟི། ཀ་རའི་རོ་ལྟར་མྱངས་ན་བདེ་སྟེར་ཞིང། །ཁ་བའི་མདངས་ལྟར་དཀར་བའི་
ཐུགས་ཀྱི་བཅུད། །ག་ནས་གསུངས་ཀྱང་སྙན་པའི་རང་བཞིན་ཅན། །ང་ཡི་ལག་རྩེར་སྩལ་ཕེབས་བཀའ་དྲིན་ཆེ། །ཅ་འགྲོས་དགེ་བའི་བར་ཆད་གནང་དོགས་ཀྱིས། །ཆ་ཤས་ཙམ་ཡང་སྙན་དུ་མ་གསོལ་བར། །
ཇ་ཡུན་ཙམ་ལ་ཆོས་སྒོར་ཞུགས་པ་འདིར། །ཉ་ཉུང་བསྲེས་པའི་དགོང་ཕྱོགས་མེད་པ་དང། །ཏ་ལའི་ལོ་མ་བཅད་པ་ཇི་བཞིན་དུ། །ཐ་ཚིག་སྙིང་ལ་བཀོད་པའི་ཡི་དམ་འགའ། །ད་ལྟ་སྲོག་གི་དབང་པོ་ལ་བབས་
ཀྱང༑ ༑ན་རྒས་འཆི་ཁའི་བར་ཡང་འདོར་སྙམ་མེད། །པ་ཏྲ་སྤས་ལས་མཛེས་མཆོན་ཙམ་མིན་པར། །ཕ་མ་སྤུན་ཟླ་མཛའ་གྲོགས་མཐའ་དག་ལ། །བ་མོའི་མདངས་ལ་འགྲན་པའི་ལྷག་བསམ་གྱིས། །མ་ཡེངས་
དམ་ཆོས་ཧུར་ཐོག་བགྱིང་འདུན་ལགས། །ཅོར་བདའ་དེད་མཛད་པའིལོང་མེད་པར། །ཚ་དྲག་བྱས་ནས་ཆོས་ཀྱི་སྒོར་ཞུགས་ཀྱང། ཛ་རེ་འཇིག་རྟེན་ཆོས་བརྒྱད་རྗེས་འབྲངས་ན། །ཝ་སྐྱེས་སྔོ་ཆོས་ཅན་
དང་མཚུངས་མ་ཟད། །ཞྭ་སེར་བསྟན་དང་མཇལ་བའི་ལག་རྗེས་སུ། །ཟ་དགའ་འཐུང་སྐྱིད་ཙམ་ལས་མ་བྱུང་ན། །འ་ཅག་མ་རབས་ཀུན་ལ་རྒྱལ་ཁམས་མིས། །ཡ་ག་སྒྲོག་པའི་རྒྱུ་རུའང་ཅིས་མི་འགྱུར། །ར་མདའ་

[015A]༄༅། །མཆོག་གསུམ་བཟང་ཞེས་གསུང་པའི་བཀའ། །ལ་ལུང་བརྒལ་ཏེ་བཙལ་ཡང་རྙེད་དཀའ་བའི། །ཤ་ཚ་ཐུགས་ཉེས་དྲངས་པའི་གསུང་བགྲོས་ཏེ། །ས་གནམ་འཛོལ་ཡང་སྒྲུབ་པའི་འདུན་
པ་ལགས། །ཧ་ཅང་སྐྱེས་སྦྱངས་བློ་ཡིན་ཕྲ་བས། །ཨ་ཇོའི་གསུང་ལན་ཐེབས་པའི་རེ་ཟད་ཀྱང། །ཧ་ལོག་གྱ་ཉེས་མེད་པའི་ཁུལ་བྱས་ཏེ། །ཨ་ལ་ལན་མེད་གྱུར་དོགས་གུས་པས་ཕུལ།། ཞེས་པ་འདི་ཡང་ཇེ་དྲུང་བློ་བཟང་
ཚེ་རིང་ནས་ཇོ་ཇོའི་འཕྲིན་ལན་དུ་དགོས་ཚུལ་ལྟར་དྷརྨ་བྷ་དྲས་བྲིས།། ་མི་རྗེ་གསོལ་དཔོན་ཆེན་པོ་མཁས་གྲུབ་བློ་བཟང་དར་རྒྱས་པའི་ཞལ་སྔ་ནས་ལ་ཕུལ་བ་བུང་བའི་རང་སྒྲ་ཞེས་བྱ་བ། སྲིད་ན་ཆེར་རློམ་ཕལ་གྱི་དོ་ཀེ་བརྩེར། །བདེ་འབྱུང་
གཙུག་ན་མཚན་མོའི་མགོན་བོ་བཞིན། །གུས་པས་མཆོད་པའི་ཞབས་སྟེགས་སུ་ཝ་རྞའི། །འདབ་བརྒྱ་མངོན་པར་བཞད་པ་དེའི་དྲུང་དུ། །ལག་པའི་པདྨོ་སེམས་ཀྱི་ཁང་པའི་གཞིར། །དད་གུས་ཟླ་དཀྱིལ་འོད་ཀྱིས་
ཟུམ་གྱུར་ཀྱང། །ཉི་ཁྲི་ཆིག་སྟོང་བ་སྤུ་ཟིང་པའི་ལུས། །བཏུད་དེ་གསོལ་ལ་བརྩེ་བས་ལུང་ཙམ་དགོངས། །རྫོགས་ལྡན་གསར་དུ་ཚེས་པའི་དུས་ཀྱི་ཆར། །གསལ་རྫོགས་མཚན་དཔེའི་དཀྱིལ་འཁོར་མངོན་དྭངས་
ཤིང༑ ༑རིས་མེད་བསྟན་དང་འགྲོ་བའི་སྲོག་ཟུངས་སུ། །ཉེར་འབའ་མཛད་པའི་འོད་སྟོང་སྤྲོ་དབྱིངས་ནས། །དྲི་ཟའི་གླིང་བུ་སྟོང་གིས་མཚོན་དཀའ་བའི། །སྙན་འགྱུར་ཟབ་ཅིང་རྒྱ་ཆེའི་བཀའ་ཐམ་ནི། །ལྷ་རྫས་

[015B] །གནང་རྟེན་དང་བཅས་སྤྱི་བོར་སྩལ་བ་ན། །སྒྲ་འཛིན་འཇུག་དོགས་ལ་བབ་ལེགས་བཤད་ཀྱི། །བདུད་རྩིས་གཏམས་པའི་ཡིད་ཀྱི་ཀ་ལ་ཤར། །དགའ་བདེའི་རླབས་འཕྲེང་
གཡོ་བའི་དད་གུས་མཚོ། །ཀུན་གསལ་ཕ་མཐའ་འཚོལ་ཕྱིར་ཁོལ་བར་གྱུར། །འདི་ན་སྐྱབས་གསུམ་ཐུགས་རྗེའི་སྦྲང་ཆར་གྱིས། །བསྐྱངས་པས་སྲོག་གི་ལོ་འདབ་མ་བསྐམས་ཀྱང། །གཏན་མདུན་འབྲས་
བུས་སྟོབས་པས་ཨེ་རཎྜའི། །ལྗོན་པ་གཉིས་པ་ལྟ་བུར་གནས་མུས་ལགས། །མཚམས་ཞུས་ནགས་གྲོང་སྟག་རྟའི་ཁྲོ་དུལ་བཞིན། །མང་ཐོས་རྒྱ་མཚོ་བརྒལ་ནས་བསམ་སྒོམ་གྱི། །ནོར་བུའི་གླིང་དུ་གསོན་
པའི་དམ་པ་ཁྱེད། །རྣམ་གཡེང་དབུལ་བའི་སྐྱོན་དང་ག་ལ་འགྲོགས། །སྲིད་འབྱོར་སྲིན་མོའི་འཛུམ་དཀར་སླུ་བྲིད་དང། །རང་དོན་དུག་ཅན་སྦྲུལ་གྱི་གདེངས་ཀ་ལྟར། །གཟིགས་ནས་གཞན་ཆེད་ཁོ་ནར་རྒྱལ་
པོའི་སྲིད། །སྐྱོང་ལས་གུད་ན་དལ་འབྱོར་དོན་ལྡན་གང། །ལུས་ཀྱིས་དབེན་པ་ཙམ་ཞིག་ལྷུར་བླངས་ཀྱང། །སེམས་རྒྱུད་རང་དོན་གཡེང་བར་འབྱམས་ཀླས་ཤིང། །གཅིག་པུར་བསྡད་པའི་སྡུག་ཡུས་ཁོངས་
འཚངས་ཅན། །ཐེག་མཆོག་སེམས་དཔའི་འཇུག་ངོགས་ཡིན་ནམ་ཅི། །འོན་ཏེ་དེང་དུས་མགོ་རིག་ཕལ་མོ་ཆེའི། །བསྒྲུབ་བྱ་ཚེ་འདིའི་བདེ་ཐབས་ཙམ་ཡིན་ཀྱང། །སྲིད་འབྱོར་ཡང་རྩེར་དོར་ནས་དབེན་པའི་རོ། །མྱོང་

[016A]༄༅། །བཞེད་དུས་གསུམ་རྒྱལ་བའི་གཞུང་ལམ་སྟེ། །ཞི་བའི་ནགས་སུ་རང་རྒྱུད་སྒྲིབ་པའི་དྲི། །མཁའ་མཉམ་འགྲོ་བ་སྒྲོལ་ཕྱིར་སྦྱོང་བྱེད་པ། །བསྟན་དང་འགྲོ་དོན་ཡོངས་ཀྱི་ཕུལ་ལོ་ཞེས།།
བསྔགས་པའི་དྲིལ་ཆེན་བསྒྲགས་པའང་ལན་འགའ་ཐོས། །དེ་ཕྱིར་བདག་ཉིད་ཆེན་པོའི་ལེགས་མཛད་ཆ། །ཇི་ལྟར་བསྟན་ཀྱང་དོན་དང་ལྡན་མཐོང་ནས། །ཟབ་ཡངས་ཐུགས་ཀྱི་བཞེད་པ་འབྲས་ལྡན་དུ། །འགྱུར་
བའི་སྨོན་འདུན་ཞུ་ལ་གཅིག་ཏུ་སྤྲོ། །སླད་མར་མཚན་དཔེའི་ལང་ཚོ་རབ་རྒྱས་སྐུ། །གཞོམ་བྲལ་རྡོ་རྗེའི་ཁམས་སུ་འཚོ་གཞེས་ནས། །འཁོར་གསུམ་སྤྲིན་གྱི་མྱུ་གུ་ཆད་མེད་དུ། །བསྟན་འགྲོའི་བདེ་ལེགྶ་
སྨན་པའི་ཡོན་དུ་ཕོབྶ། །ལེགས་བཤད་སྦྲང་རྩིས་འཚོ་བའི་རྐང་དྲུག་བདག་ཐུགས་རྗེའི་ཉིན་བྱེད་སྣང་བས་བྱང་ཆེན་བར། །བསྐྱངས་ལས་རྟོགས་པའི་གཤོག་རྩལ་ཡོངས་རྫོགས་ཏེ། །ཟུང་འཇུག་
ལྷ་ཡི་ལམ་དུ་ལྡོང་ནུས་སྕོལ། །དེ་སྐད་ཞུ་མཚོན་རབ་དཀར་ལྷ་ཡི་དང། །རིན་གཉིས་འཁོར་ལོ་རྩེ་མོའི་གྲངས་ལྡན་བཅས། །སྐྱེ་བདག་ཁྲུམས་ཟླའི་ཡར་ཚེས་བཟང་པོའི་ཉིན། །གུས་ཕྲན་སློབ་བུའི་ཐ་
ཤལ་གང་དེས་ཕུལ།། མགྲོན་གཉེར་སྨན་རི་བའི་ཞུ་ཡིག་བཀའ་ལན་བཞུགས། འརྒྱལ་ཀུན་མཁྱེན་བརྩེ་ནུས་པའི་ཆུ་ཀླུང་འབུམ། །རིགས་གསུམ་རྒྱ་མཚོར་འཁྱིལ་པ་ལས་ཐོན་པའི། །བློ་བཟང་གྲགས་པའི་

[016B] །ཡོངས་གྲགས་ས་འཛིན་མཆོག་དེས་རྣམ་ཀུན་སྐྱོངས། །ཆོས་དང་སྲིད་ཀྱི་གཙུག་ལག་གསེར་ལྡན་མ། །ཟབ་ཡངས་མཁྱེན་པའི་ལྟོ་བར་བསྐྱིལ་ལས་སླར། །ལེགས་བཤད་
གསར་པའི་དག་བྱེད་གཙང་མའི་རྒྱུན། །སྐྱུག་མཁས་མི་རྗེ་དམ་པའི་ཞབས་དྲུང་དུ། །སྡོམ་གསུམ་བླངས་ཀྱང་ལྟུང་བའི་ཁུར་གྱིས་ནོན། །དབེན་པར་གནས་ཀྱང་རྣམ་གཡེང་བྲན་དུ་གྱུར། །ན་ཚོད་རྒན་ཀྱང་བྱིས་པའི་
བློ་གྲོས་ཅན། །འགལ་འདུའི་ཕུང་པོས་གུས་པས་ཉེར་གསོལ་བ། །དགེ་མཚན་བྱེ་བས་གཏམས་པ་ངང་གི་དུས། །རྣམ་སྨིན་ཡོན་ཏན་བརྒྱད་ཆང་སྐུའི་ཉིན་བྱེད། །ཉེར་འཚེ་ཕྲ་མོའི་སྤྲིན་དང་མི་འགྲོགས་ཤིང། །རླབས་
ཆེན་མཛད་བཟང་འོད་སྣང་འཐུལ་དབྱིངས་ནས། །དབེན་པར་ལྐོག་ཉལ་བྱེད་པའི་བན་རྒན་ལ། །བོང་བ་གསེར་དུ་གཟིགས་པའི་སྤྱན་རྒྱང་གིས། །བརྗོད་བྱ་ལེགས་པར་བཤད་པའི་བཀའ་ཡི་འཕྲིན། །རྗོད་བྱེད་
རྒྱན་མང་མདངས་ཀྱིས་མངོན་བཀྲ་བ། །གནང་སྐྱེས་རབ་དཀར་འཆི་མེད་ལྷ་ཡི་གོས། །བསྲེགས་བཅད་བརྡར་བས་འགྱུར་ཆེད་སུ་ཝརྞ། །འབྲུ་མཆོག་སཱ་ལུའི་འབྲས་དཀར་ཕྱིས་བུར་བཅས། །སྩལ་ཕེབས་སྙིམ་
པའི་འདབ་རྩེར་ཆགས་པའི་མོད། །རབ་དགའི་ས་ལ་གནས་འདྲའི་དགའ་བ་དང། །བཀའ་དྲིན་རྗེས་སུ་དྲན་པའི་གུས་པ་དང། །སྐུ་ཡི་རིམ་གྲོར་བརྩོན་འདོད་འདུན་པ་སྟེ། །དེ་གསུམ་ཕན་ཚུན་འགྲན་པ་ལྟ་བུར་

[017A]༄༅། །འཕེལ། །འདི་ན་གུས་པའི་ཡིད་ལྡན་དགེ་སྦྱོང་བདག་དལ་འབྱོར་གྲུ་ཆེན་ན་རྒས་རྙིངྒོགྶ་སུ། །བྱས་པར་མ་ཟད་འཆི་བདག་ནུབ་རིའི་རྩིར། །སོན་པའི་ཉི་མོ་བཞིན་དུ་མངོན་གྱུར་ཀྱང། །དོན་ཆུང་
འདི་སྣང་ཁེ་ཉན་ཕྲ་མོ་དང། །ལང་ལོང་འདུ་འཇིའི་གཡེང་བས་སེམས་བསླུས་ནས། །གཏན་འདུན་ཡིད་ལ་སྨོན་པའི་ཡུལ་ཙམ་དུ། །བྱད་ཅིང་སོས་དལ་ངང་དུ་གནས་མུས་ལགས། །མཚམས་གསོལ་རྒྱལ་དབང་པདྨ་ཀ་ར་ཡིས་
འཛུམ་ཞལ་ལན་གསུམ་བཞད་པའི་ཡུལ་གྲུ་འདིའི། །དཀར་ནག་ལས་ཀྱི་བྱེད་པོས་མི་ཡི་བདག་ཆར་ལྡན་དུས་ཀྱི་ཉི་མ་ལྟ་བུའི་མཐར། །འབངས་ལ་སིམ་པ་སྟེར་བའི་མི་ཡི་ལྷ། །རྒྱལ་བསྟན་གཅེས་པར་སྐྱོང་བའི་ཆོས་
ཀྱི་རྗེ༑ ༑ལེགས་ཉེས་སྦུ་རིས་འབྱེད་པའི་དྲང་སྲོང་ཆེ། །ཁྱོད་ཀོ་སྣང་མཐའི་ལུང་གིས་བསྐོས་པ་འདི། །ཡིད་བཞིན་ནོར་བུ་གཙུག་གི་རྒྱན་མཆོག་ཏུ། །ཐོབ་པ་ཇི་བཞིན་རབ་དགས་བསྐྱོད་ཡིད་ཀྱིས། །ཞབས་ཟུང་འགྱུར་མེད་རྡོ་
རྗེ་ལྟར་བརྟན་ཅིང། །བསྟན་འགྲོར་སྨན་པའི་ཐུགས་ཀྱི་བཞེད་པ་ཀུན། །གེགས་མེད་ལྷུན་གྱིས་གྲུབ་པར་གྱུར་ཅིག་ཅེས། །སླུ་མེད་བླ་མ་ལྷ་སྲུང་དབང་གསོལ་ནས། །དྲང་སྲོང་བདེན་པའི་ཚིག་བཞིན་ཡང་དང་ཡང། །སྒྲོག་པའི་
འདུན་པ་ཡིད་ངོར་བརྣགས་ཏེ་མཆིས། །དེ་སྐད་ཞུ་བའི་རི་མོ་སྤྱན་ལམ་དུ། །འདེགས་མཚོན་རབ་དཀར་ལྷ་ཡི་གོས་བཟང་དང། །སྟོང་འཁུན་མཛེས་མའི་སོར་འཕྲུལ་གྱིས་བསྐྲུན་པའི། །དབང་གི་མདངས་རིས་འཛིན་པའི་བཟང་
གོས་ཁ། །དམ་རྫས་རིལ་བུར་བཅས་པ་དགེ་བྱེད་ལོའི། །མགོ་ཟླའི་དམར་ཕྱོགས་བཟང་པོ་གསུམ་པའི་ཉིན། །དབེན་གནས་དངུལ་ཆུའི་ས་འཛིན་ཕུག་ཡངས་ནས། །གུས་པའི་ཡིད་ལྡན་དྷརྨ་བྷ་དྲས་ཕུལ། །



