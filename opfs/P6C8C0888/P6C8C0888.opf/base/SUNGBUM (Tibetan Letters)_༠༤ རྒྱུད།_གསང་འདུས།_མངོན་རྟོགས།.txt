   ༈   
འདིར་དཔལ་གསང་བ་འདུས་པ་ཡབ་ཡུམ་ལྷན་སྐྱེས་ཀྱི་མངོན་རྟོགས་སྐུ་གསུམ་ལམ་འཁྱེར་གྱི་གནད་ཚང་བར་ཉམས་སུ་ལེན་ཚུལ་ནི། དངོས་དང་བརྒྱུད་པའི་རྗེ་བཙུན་བླ་མ་ལ། །གསོལ་བ་འདེབས་
སོ་བདག་རྒྱུད་བྱིན་གྱིས་རློབས། །རིམ་གཉིས་ཟབ་མོའི་གྲུ་ཆེན་ནང་བཞུགས་ནས། །ཀུན་མཁྱེན་ཡེ་ཤེས་རྒྱ་མཚོར་འཇུག་པར་ཤོག་རང་གི་སྙིང་གའི་ཧཱུཾ་གི་འོད་ཟེར་གྱིས་སྣོང་བཅུད་ཐམས་ཅད་

[038B] རང་ཡང་འོད་དུ་དུ་ཞུ་ནས་ཧཱུཾ་ལ་ཐིམ། ཧཱུཾ་གི་ཞབས་ཀྱུ་ཨཱུ་ནི་ཧེ་ལ། ཧ་ནི་ཧའི་མགོ་པོ་ལ། མགོ་བོ་ནི་ཟླ་ཚེས་ལ། ཟླ་ཚེས་ནི་ཐིག་ལེ་ལ། ཐིག་ལེ་ནི་ནཱ་ང་ལ། ནཱ་ང་ཡང་འོད་གསལ་དུ་
ཐིམ་པར་གྱུར། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷ་ཝ་ཨཱཏྨ་ཀོ་ཉཧཾ་ཞེས་པ་མི་འཆི་བ་ཚེས་སྐུའི་ལམ་འཁྱེར་རོ། །སྟོང་པའི་ངང་ལས་སྐད་ཅིག་གིས་རྡོ་རྗེ་ས་གཞི་རབ་གུར་བླ་རེ་མེ་རི་དང་བཅས་པའི་དབུས་སུ་མཚན་
ཉིད་ཐམས་ཅད་ཡོངས་སུ་རྫོགས་པའི་གཞལ་ཡས་ཁང་གྲུ་བཞི་སྒོ་བཞི་པའི་ནང་དུ་སྣ་ཚོགས་པདྨ་དང་ཉི་མའི་གདན་གྱི་སྟེང་དུ། ཧཱུཾ་ལས་བྱུང་པའི་ཉི་མའི་དཀྱིལ་འཁོར། དེའི་དབུས་སུ་ཨོཾ་ལས་བྱུང་
བའི་ཟླ་བའི་དཀྱིལ་འཁོར། དེའི་སྟེང་དུ་ཨཱ་ལས་བྱུང་བའི་པདྨ་དམར་པོ་འདབ་མ་བརྒྱད་པའི་ལྟེ་བར། ཨོཾ་ཨཱ་ཧཱུཾ་གི་ཡི་གེ་གསུམ་སྟེང་ནས་སྟེང་དུ་བརྩེགས་པར་གྱུར། དེ་ཐམས་ཅད་གཅིག་ཏུ་འདྲེས་པ་
ལས་ཟླ་བའི་དཀྱིལ་འཁོར་ཆ་ཐམས་ཅད་ཡོངས་སུ་རྫོག་པ་ཞིག་ཏུ་གྱུར། དེ་ལས་འོད་ཟེར་འཕྲོས། སྣོད་བཅུད་ཐམས་ཅད་བསྡུས་ཏེ་ཟླ་བ་ལ་ཐིམ། ཨོཾ་དྷརྨ་བྷཱ་ཏུ་སྭ་བྷཱ་ཝ་ཨཱ་དྨ་ཀོ་ཏ་ཧཾ་སྣོད་བཅུད་ཀྱི་ཆོས་
ཐམས་ཅད་ཀྱི་རྩ་བ་རླུང་སེམས་ཙམ་ཟླ་བར་སྣང་བ་དེ་དའོ། །ཟླ་བའི་སྟེང་དུ་ཆུ་ལས་ཆུ་བུར་རྡོལ་བའི་ཚུལ་དུ་ཟླ་བ་ལས་བྱུང་བའི་ཨོཾ་དཀར་པོ། ཨཱ་དམར་པོ། ཧཱུཾ་སྔོན་པོ། དེ་ལས་འོད་ཟེར་འཕྲོས། ཕྱོགས་

[039A] དེ་ལ་ཐིམ། དེ་ཡོངས་སུ་གྱུར་པ་ལས། རྡོ་རྗེ་དཀར་པོ་རྩེ་ལྔ་པ་ལྟེ་བ་ལ་ཨོཾ་ཨཱ་ཧཱུཾ་གིས་མཚན་པ། བཛྲ་ཨཱཏྨ་ཀོཉ་ཧཾ་རྡོ་རྗེ་
ཡི་གེ་དང་བཅས་པ་ཡོངས་སུ་གྱུར་པ་ལས། རང་ཉིད་དང་པོའི་མགོན་པོ་སྐུ་མདོག་དཀར་པོ་དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་
པ༑ རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟའ་ཅན་དུ་གྱུར། ཅེས་པ་ནི་བར་དོ་ལོངས་སྐུའི་ལམ་འཁྱེར་རོ། །རང་བཞིན་གྱི་གནས་ནས་དེ་བཞིན་གཤེགས་པ་ཡབ་ཡུམ་སེམས་ཅན་འདུལ་བའི་ཕྱིར་དུ་
སྙོམས་པར་ཞུགས་པའི་བྱང་ཆུབ་ཀྱི་སེམས་ལས་གྲུབ་པའི་མི་བསྐྱོད་པས་ནམ་མཁའི་ཁམས་ཐམས་ཅད་ཁྱབ་པར་བྱས། དེས་སེམས་ཅན་ཐམས་ཅད་ལ་བྱིན་གྱིས་བརླབས་པས་ཟག་པ་མེད་པའི་བདེ་བ་
དང་ཡིད་བདེ་བ་ཐོབ་པར་གྱུར། མི་བསྐྱོད་པ་ཐམས་ཅད་ཀྱང་གཞལ་ཡས་ཁང་གི་ནང་དུ་གཅིག་ཏུ་འདྲེས་པ་ལ། རང་ཉིད་རྗེས་སུ་ཞུགས་པས་རང་ཉིད་སྤྲུལ་སྐུ་རྡོ་རྗེ་སེམས་དཔའ་སྔོན་པོ་སྔོ་དཀར་དམར་བའི་
ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟའ་ཅན་དུ་གྱུར། རང་ཉིད་དམ་ཚིག་སེམས་པའི་ཐུགས་ཀར་
[039B] དེའི་ཐུགས་ཀར་ཟླ་བའི་གདན་ལ་རྡོ་རྗེ་སྔོན་
པོ་རྩེ་ལྔ་པའི་ལྟེ་བའི་ནང་དུ་ཏིང་ངེ་འཛིན་སེམས་དཔའ་ཧཱུཾ་ཡིག་སྔོན་པོ། དམ་ཚིག་སེམས་དཔའི་རལ་བའི་ཅོད་པན་ལ་རྡོ་རྗེ་འཆང་ཡབ་ཡུམ་གྱིས་བརྒྱན་པར་གྱུར། ཅེས་པ་ནི་སྐྱེ་བ་སྤྲུལ་སྐུའི་ལམ་འཁྱེར་རོ། །རང་གི་
སྙིང་གནས་རང་རིགས་ཀྱི་རིག་མ་ཕྱུང། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། རིག་མ་སྟོང་པ་ཉིད་དུ་གྱུར། སྟོང་པའི་ངང་ལས་ཁཾ་ལས་རྡོ་རྗེ་ཁཾ་གིས་མཚན་པ། དེ་ཡོངས་སུ་གྱུར་པ་ལས་རེག་བྱ་རྡོ་རྗེ་མ་སྔོན་
མོ་མི་བསྐྱོད་པའི་དབུ་རྒྱན་ཅན། སྔོ་དཀར་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། དབུ་སྐྲ་རལ་པ་ཕྱེད་བཅིངས་སུ་བྱས་པ། ཤིན་ཏུ་
སྒེག་ཅིང་བཞིན་འཛུམ་བག་དང་ལྡན་པ། ཟུར་གྱིས་ལྟ་བ་ལ་སོགས་པའི་རྣམ་འགྱུར་གྱིས་མཛེས་པ། ལང་ཚོ་དར་ལ་བབ་ཅིང་འདོད་ཡོན་ལྔའི་དགའ་བས་རོ་བ་ལ། ཡབ་ཡུམ་གཉིས་ཀྱི་སྤྱི་བོར་ཨོཾ་དཀར་
པོ༑ མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོས་མཚན་པར་གྱུར། ཐུགས་ཀའི་ཧཱུཾ་ལས་འོད་ཟེར་འཕྲོས་པས་རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོ་

[040A]༄༅། །གཉིས་སུ་མེད་པར་གྱུར། རང་རང་གི་རིགས་བདག་ཡབ་ཡུམ་གྱི་བྱང་ཆུབ་ཀྱི་སེམས་ཀྱི་ཆུ་རྒྱུན་གྱིས་དབང་བསྐུར་བར་གྱུར། ཅེས་བསྐྱེད་ལ། ཨོཾ་སརྦ་ཏ་ཐཱ་ག་ཏ་ཨརྒྷཾ། པཱ་དྱཾ༑ པུཥྤེ་
དྷཱུ་པེ༑ ཨཱ་ལོ་ཀེ། གནྡྷེ༑ ནཻ་ཝི་དྱཱེ། ཤཔྟ། རཱུ་པ༑ ཤཔྟ༑ གནྡྷེ༑ ར་ས༑ སྤརཤ་པཱུ་ཛ་མེ་གྷ་ས་མུ་དྲ་སྤ་ར་ཎས་མ་ཡ་ཤྲི་ཡེ་ཨཱ་ཧཱུཾ། གིས་ཕྱི་མཆོད་དང། བཛྲ་དྷཱི་ཀ་ཨོཾ་ཨཱ་ཧཱུཾ། སྤརཤ་བཛྲ་ཨོཾ་ཨཱ་ཧཱུཾ། གིས་ནང་
མཆོད་ཕུལ། མི་བསྐྱོད་རྡོ་རྗེ་ཡེ་ཤེས་ཚེ། །རྡོ་རྗེ་དབྱིངས་ནི་མཁས་པ་ཆེ། །རྡོ་རྗེ་གསུམ་མཆོག་དཀྱིལ་འཁོར་གསུམ། །གསང་བའི་དབྱངས་ལ་ཕྱག་འཚལ་ལོ། །ཞེས་པའམ་ཡང་ན། དུས་གསུམ་རྡོ་རྗེའི་
ཐུགས་ཡིན་སྲིད་དང་ཐར་གྱུར་གང། །ཞི་ཞིང་སྒྲིབ་མེད་དག་པ་ནམ་མཁའི་ངོ་བོ་ཉིད། །སངས་རྒྱས་རྣམ་རྒྱས་བྱང་ཆུབ་དབང་ཕྱུག་རྡོ་རྗེ་ཅན། །དེ་ལ་ལུས་ངག་ཡིད་ཀྱིས་རྟག་ཏུ་ཕྱག་འཚལ་ལོ། །
ཞེས་པས་བསྟོད། དེ་ནས་བསྐྱེད་རིམ་ཕྲ་རགས་ཇི་ལྟར་ནུས་པ་བསྒོམ་ལ། སྐྱོན༑ ཨོཾ་ཨཱ་ཧཱུཾ། དང༑ ཨོཾ་ཨཱ་བཛྲ་དཧྲི་ཀ་ཧཱུཾ་ཧཱུཾ། དང༑ ཨོཾ་ཨཱ་སྤརཤ་བཛྲ་ཁཾ་ཧཱུཾ། རྣམས་ཅི་ནུས་བཟླས་ལ་ཡིག་བརྒྱས་ལྷག་
ཆད་བསྐང། མཇུག་ཏུ། གཞལ་ཡས་ཁང་གི་ཆ་སོ་སོ་ཡང་རང་གི་ལུས་ཀྱི་ཆ་སོ་སོ་ལ་ཐིམ་པར་གྱུར། དགེ་བ་འདི་ཡིས་མྱུར་དུ་བདག་སངས་རྒྱས་ཀུན་གྱི་ཀུན་བདག་ཉིད། །རྡོ་རྗེ་འཆང་དབང་ཐོབ་གྱུར་

[040B]འགྲོ་བས་ཀྱང་ནི་དེ་ཐོབ་ཤོག་བྱང་ཆུབ་ཕྱིར་ནི་སྦྱོང་གང་དང། །རྫོགས་སངས་རྒྱས་མི་གང་ཡིན་པ། །བྱང་ཆུབ་རྡོ་རྗེས་གར་གསུངས་པའི། །སྤྱོད་དེ་གཉིས་ཀའང་བདག་སྤྱོད་ཤོག་སླུ་མེད་བླ་མ་དཀོན་མཆོག་
བྱིན་རླབས་དང། །ཆོས་དབྱིངས་མི་འགྱུར་རྟེན་འབྲེལ་སླུ་མེད་མཐུས། །བདག་གི་ལེགས་སྨོན་གྲུབ་ནས་རྣམ་མཁྱེན་གྱི། །སངས་རྒྱས་མྱུར་དུ་ཐོབ་པའི་བཀྲ་ཤིས་ཤོག་ཅེས་བསྔོ་སྨོན་ཤིས་བརྗོད་བྱའོ། །ཞེས་དཔལ་
གསང་བ་འདུས་པ་ཡབ་ཡུམ་ལྷན་སྐྱེས་ཀྱི་མངོན་རྟོགས་དབེན་ས་སྙན་བརྒྱུད་ཀྱི་མན་ངག་ལས་བྱུང་བ་རྣལ་འབྱོར་དག་རིམ་སྙིང་པོ་ཞེས་བྱ་བ་འདི་ནི། སྡོམ་བརྩོན་རྣམ་པར་དཔྱོད་པའི་བློ་ལྡན་དགེ་སློང་བློ་
བཟང་རྡོ་རྗེས་ནན་ཆེན་པོས་བསྐུལ་བའི་ངོར་་ཤཱཀྱའི་དགེ་སློང་དྷ་རྨ་བྷ་དྲས་སྦྱར་བས་ཕན་ཐོགས་པར་གྱུར་ཅིག་



