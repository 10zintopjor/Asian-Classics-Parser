
[001A]༄༅། །ཁ་དོག་དཀར་དམར་བཞུགས་སོ། །

[001B] །ཁ་ཅིག། ཁ་དོག་ཡིན་ན། དམར་པོ་ཡིན་པས་ཁྱབ་ཟེར་ན་ཆོས་དུང་དཀར་པོའི་ཁ་དོག་ཆོས་ཅན། དམར་པོ་ཡིན་པར་ཐལ། ཁ་དོག་ཡིན་པའི་
ཕྱིར༑ དེར་ཐལ། དཀར་པོ་ཡིན་པའི་ཕྱིར། དེར་ཐལ། ཆོས་དུང་དཀར་པོའི་ཁ་དོག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན་དམར་པོ་མ་ཡིན་པར་ཐལ། དཀར་པོ་
ཡིན་པའི་ཕྱིར། དེར་ཐལ། ཆོས་དུང་དཀར་པོའི་ཁ་དོག་དང་གཅིག་ཡིན་པའི་ཕྱིར། གཞན་ཡང། ཨིནྡྲ་ནི་ལའི་ཁ་དོག་ཆོས་ཅན་དམར་པོ་ཡིན་པར་ཐལ། ཁ་དོག་ཡིན་པའི་
ཕྱིར༑ ཁྱབ་པ་ཁས། དེར་ཐལ། སྔོན་པོ་ཡིན་པའི་ཕྱིར། དེར་ཐལ། དབང་སྔོན་གྱི་ཁ་དོག་ཡིན་པའི་ཕྱིར། རྩ་བར་འདོད་ན་དེ་ཆོས་ཅན་དམར་པོ་མ་ཡིན་པར་ཐལ། སྔོན་པོ་
[002A]༄༅། །ཡིན་པའི་ཕྱིར། དེར་ཐལ། ཨིནྡྲ་ནི་ལའི་ཁ་དོག་དང་གཅིག་ཡིན་པའི་ཕྱིར། གཞན་ཡང། སངས་རྒྱས་རིན་ཆེན་འབྱུང་ལྡན་གྱི་ཁ་དོག་ཆོས་ཅན། དཀར་པོ་ཡིན་པར་ཐལ་
ཁ་དོག་ཡིན་པའི་ཕྱིར། དེར་ཐལ། སེར་པོ་ཡིན་པའི་ཕྱིར། དེར་ཐལ། སངས་རྒྱས་རིན་ཆེན་འབྱུང་ལྡན་གྱི་ཁ་དོག་དང་གཅིག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དཀར་པོ་མ་ཡིན་
པར་ཐལ། སེར་པོ་ཡིན་པའི་ཕྱིར། དེར་ཐལ། གསེར་མདོག་ཡིན་པའི་ཕྱིར། ཁ་ཅིག། ཁ་དོག་ཡིན་ན། དཀར་པོ་ཡིན་པས་ཁྱབ་ཟེར་ན་ཨིནྡྲ་ནི་ལའི་ཁ་དོག་ཆོས་ཅན། དཀར་པོ་ཡིན་པར་
ཐལ༑ ཁ་དོག་ཡིན་པའི་ཕྱིར། དེར་ཐལ། སྔོན་པོ་ཡིན་པའི་ཕྱིར་དེར་ཐལ། དབང་སྔོན་གྱི་ཁ་དོག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དཀར་པོ་མ་ཡིན་པར་ཐལ། སྔོན་པོ་ཡིན་པའི་

[002B] དེར་ཐལ། དབང་སྔོན་གྱི་ཁ་དོག་ཡིན་པའི་ཕྱིར་གཞན་ཡང། རིན་པོ་ཆེ་དབང་གི་རྒྱལ་པོ་སེར་པོའི་ཁ་དོག་ཆོས་ཅན། དཀར་པོ་ཡིན་པར་ཐལ། ཁ་དོག་ཡིན་པའི་ཕྱིར། དེར་ཐལ། སེར་པོ་ཡིན་པའི་ཕྱིར། ཁྱབ་ཏེ། སེར་པོ་དང་དཀར་
པོ་སོགས་ཁ་དོག་གི་བྱེ་བྲག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དཀར་པོ་མ་ཡིན་པར་ཐལ། སེར་པོ་ཡིན་པའི་ཕྱིར། དེར་ཐལ། རིན་པོ་ཆེ་དབང་གི་རྒྱལ་པོ་སེར་པོའི་ཁ་དོག་དང་གཅིག་ཡིན་པའི་ཕྱིར། ཁ་ཅིག་ན་རེ། ཨིནྡྲ་ནི་ལ་
སྔོན་པོ་ཡིན་ཟེར་ན། ཨིནྡྲ་ནི་ལ་ཆོས་ཅན། ཁ་དོག་ཡིན་པར་ཐལ། སྔོན་པོ་ཡིན་པའི་ཕྱིར། ཁྱབ་ཏེ། སྔོན་པོ་དང་སེར་པོ་དཀར་པོ་སོགས་ཁ་དོག་གི་བྱེ་བྲག་ཡིན་པའི་ཕྱིར། དེར་ཐལ། གཟུགས་ཉི་ཤུ་དང་ཁ་དོག་བཅུ་གཉིས་འདྲེན་རྒྱུ་ཡོད་པའི་
ཕྱིར༑ རྩ་བར་འདོད་ན། ཨིནྡྲ་ནི་ལ་ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། ཁ་དོག་ཡིན་པའི་ཕྱིར། འདོད་ན། ཨིནྡྲ་ནི་ལ་ཆོས་ཅན། མིག་ཤེས་ཀྱི་བཟུང་བྱ་ཡིན་པར་ཐལ། གཟུགས་ཀྱི་སྐྱེ་མཆེད་ཡིན་པའི་ཕྱིར། འདོད་ན། ཨིནྡྲ་
ནི་ལ་ཆོས་ཅན། མིག་ཤེས་ཀྱི་བཟུང་བྱ་མ་ཡིན་པར་ཐལ། རེག་བྱ་ཡིན་པའི་ཕྱིར། མ་གྲུབ་ན། ཨིནྡྲ་ནི་ལ་རེག་བྱ་ཡིན་པར་ཐལ་གསེར་རེག་བྱ་ཡིན་པའི་ཕྱིར། དེར་ཐལ། རྡོ་རེག་བྱ་ཡིན་པའི་ཕྱིར། དེར་ཐལ། ས་རེག་བྱ་ཡིན་པའི་
ཕྱིར༑ དེར་ཐལ། འབྱུང་བ་བཞི་རེག་བྱ་ཡིན་པའི་ཕྱིར། གཞན་ཡང། ས་སེར་པོ་སེར་པོ་ཡིན་པར་ཐལ། ཨིནྡྲ་ནི་ལ་སྔོན་པོ་ཡིན་པའི་ཕྱིར། འདོད་ན། ས་སེར་པོ་ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། སེར་པོ་ཡིན་པའི་ཕྱིར། ཁྱད་

[003A]༄༅། །པ་སྒྲུབ་ཟིན། འདོད་ན། དེ་ཆོས་ཅན། གཟུགས་ཀྱི་སྐྱེ་མཆེད་མ་ཡིན་པར་ཐལ། རེག་བྱའི་སྐྱེ་མཆེད་ཡིན་པའི་ཕྱིར། དེར་ཐལ། རེག་བྱ་ཡིན་པའི་ཕྱིར། དེར་ཐལ། འབྱུང་བ་བཞི་གང་རུང་ཡིན་པའི་ཕྱིར། དེར་ཐལ་
ས་ཡིན་པའི་ཕྱིར། དེར་ཐལ། ས་སེར་པོ་ཡིན་པའི་ཕྱིར། གཞན་ཡང། མེ་དམར་པོ་དམར་པོ་ཡིན་པར་ཐལ། ས་དཀར་པོ་དཀར་པོ་ཡིན་པའི་ཕྱིར། འདོད་ན། མེ་དམར་པོ་ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། དམར་པོ་
ཡིན་པའི་ཕྱིར། ཁྱབ་ཏེ། དེ་དེའི་བྱེ་བྲག་ཡིན་པ་སྒྲུབ་ཟིན་འདོད་ན། དེ་ཆོས་ཅན། གཟུགས་ཀྱི་སྐྱེ་མཆེད་མ་ཡིན་པར་ཐལ། རེག་བྱའི་སྐྱེ་མཆེད་ཡིན་པའི་ཕྱིར། དེར་ཐལ། འབྱུང་བ་བཞི་པོ་གང་རུང་ཡིན་པའི་ཕྱིར། དེར་ཐལ་
མེ་ཡིན་པའི་ཕྱིར། དེར་ཐལ། མེ་དམར་པོ་ཡིན་པའི་ཕྱིར། གཞན་ཡང། མེ་ནག་པོ་ནག་པོ་ཡིན་པར་ཐལ། མེ་དམར་པོ་དམར་པོ་ཡིན་པའི་ཕྱིར། འདོད་ན། མེ་དཀར་པོ་དཀར་པོ་ཡིན་པར་ཐལ། མེ་ནག་པོ་ནག་པོ་ཡིན་པའི་ཕྱིར་
འདོད་ན། མེ་དཀར་པོ་ཆོས་ཅན། རེག་བྱའི་སྐྱེ་མཆེད་མ་ཡིན་པར་ཐལ། དཀར་པོ་ཡིན་པའི་ཕྱིར། འདོད་མི་ནུས་ཏེ། རེག་བྱ་ཡིན་པའི་ཕྱིར། དེར་ཐལ། ཚ་ཞིང་སྲེག་པ་ཡིན་པའི་ཕྱིར། དེར་ཐལ། མེ་ཡིན་པའི་ཕྱིར། ཁྱབ་ཏེ་
ཚ་ཞིང་སྲེག་པ་མོའི་མཚན་ཉིད་ཡིན་པའི་ཕྱིར། གཞན་ཡང་ཆུ་སྔོན་པོ་སྔོན་པོ་ཡིན་པར་ཐལ། མེ་དམར་པོ་དམར་པོ་ཡིན་པའི་ཕྱིར། འདོད་ན། ཆུ་སྔོན་པོ་ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། སྔོན་པོ་ཡིན་པའི་ཕྱིར་

[003B] རེག་བྱ་ཡིན་པའི་ཕྱིར། དེར་ཐལ། རླན་ཞིང་གཤེར་བ་ཡིན་པའི་ཕྱིར། དེར་ཐལ། ཆུ་ཡིན་པའི་ཕྱིར་ཁྱབ་ཏེ། རླན་ཞིང་གཤེར་བ་ཆུའི་མཚན་ཉིད་ཡིན་པའི་ཕྱིར་ཁ་ཅིག་ན་རེ། གཟུགས་ཕུང་ཡིན་ན། གཟུགས་ཀྱི་
སྐྱེ་མཆེད་ཡིན་པས་ཁྱབ་ཅེས་ཟེར་ན། སྒྲ་ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། གཟུགས་ཕུང་ཡིན་པའི་ཕྱིར། དེར་ཐལ་གཟུགས་ཕུང་ལ་ལྔར་དབྱེ་རྒྱུ་ཡོད་པའི་གཅིག་ཡིན་པའི་ཕྱིར། དེར་ཐལ། གཟུགས་ཕུང་ལ་གཟུགས་སྒྲ་
དྲི་རོ་རེག་བྱ་ལྔར་དབྱེ་རྒྱུ་ཡོད་པའི་ཕྱིར། རྩ་བར་འདོད་ན་དེ་ཆོས་ཅན། མིག་ཤེས་ཀྱི་བཟུང་བྱ་ཡིན་པར་ཐལ། གཟུགས་ཀྱི་སྐྱེ་མཆེད་ཡིན་པའི་ཕྱིར། ཁྱབ་ཏེ། མིག་ཤེས་ཀྱི་བཟུང་བྱ་གཟུགས་ཀྱི་སྐྱེ་མཆེད་ཀྱི་མཚན་ཉིད་ཡིན་པའི་ཕྱིར་
འདོད་ན། དེ་མི་འཐད་པར་ཐལ། རྣ་ཤེས་ཀྱི་ཉན་བྱ་ཡིན་པའི་ཕྱིར། དེར་ཐལ། སྒྲ་ཡིན་པའི་ཕྱིར། ཁྱབ་ཏེ། རྣ་ཤེས་ཀྱི་ཉན་བྱ་སྒྲའི་མཚན་ཉིད་ཡིན་པའི་ཕྱིར། གཞན་ཡང། ཙན་དང་གྱི་དྲི་ཆོས་ཅན། གཟུགས་ཀྱི་སྐྱེ་མཆེད་ཡིན་པར་
ཐལ༑ གཟུགས་ཕུང་ཡིན་པའི་ཕྱིར། དེར་ཐལ། གཟུགས་ཕུང་ལྔ་ཡོད་པའི་གཅིག་ཡིན་པའི་ཕྱིར། དེར་ཐལ། ཞིམ་པའི་དྲི་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། མིག་ཤེས་ཀྱི་བཟུང་བྱ་མ་ཡིན་པར་ཐལ། སྣ་ཤེས་ཀྱི་བཟུང་བྱ་ཡིན་
པའི་ཕྱིར། དེར་ཐལ། དྲི་ཡིན་པའི་ཕྱིར། ཁྱབ་ཏེ། སྣ་ཤེས་ཀྱི་བཟུང་བྱ་དྲིའི་མཚན་ཉིད་ཡིན་པའི་ཕྱིར། གཞན་ཡང། བུ་རམ་གྱི་རོ་ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། གཟུགས་ཀྱི་ཕུང་པོ་ཡིན་པའི་ཕྱིར། དེར་ཐལ། གཟུགས་

[004A]༄༅། །ཕུང་ལ་ལྔ་ཡོད་པའི་གཅིག་ཡིན་པའི་ཕྱིར། དེར་ཐལ་ཞིམ་པའི་རོ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། མིག་ཤེས་ཀྱི་བཟུང་བྱ་མ་ཡིན་པར་ཐལ། ལྕེ་ཤེས་ཀྱི་མྱང་བྱ་ཡིན་པའི་ཕྱིར། དེར་ཐལ། རོ་
ཡིན་པའི་ཕྱིར། ཁྱབ་ཏེ། ལྕེ་ཤེས་ཀྱི་མྱང་བྱ་རོའི་མཚན་ཉིད་ཡིན་པའི་ཕྱིར། ཁ་ཅིག་ན་རེ། ཁྱོད་ཁ་དོག་ཡིན་ན། ཁ་དོག་ཁྱོད་ཡིན་པས་ཁྱབ་ཟེར་ན། དཀར་པོ་ཆོས་ཅན། ཁ་དོག་ཁྱོད་ཡིན་པར་ཐལ། ཁྱོད་ཁ་དོག་ཡིན་པའི་ཕྱིར། དེར་ཐལ་
རྩ་བའི་ཁ་དོག་བཞི་པོ་གང་རུང་ཡིན་པའི་ཕྱིར། དེར་ཐལ་དཀར་པོ་ཡིན་པའི་ཕྱིར། རྩ་བར་འདོད་ན། ཁ་དོག་ཆོས་ཅན་ཁྱོད་ཡིན་ན་དཀར་པོ་ཡིན་པས་ཁྱབ་པར་ཐལ། ཁྱོད་དཀར་པོ་ཡིན་པའི་ཕྱིར། རྟགས་ཁས། མ་གྲུབ་ན། དངོས་
འདོད་ན། ཨིནྡྲ་ནི་ལའི་ཁ་དོག་ཆོས་ཅན། དཀར་པོ་ཡིན་པར་ཐལ་ཁ་དོག་ཡིན་པའི་ཕྱིར། དེར་ཐལ། རྩ་བའི་ཁ་དོག་བཞི་གང་རུང་ཡིན་པའི་ཕྱིར། དེར་ཐལ། སྔོན་པོ་ཡིན་པའི་ཕྱིར།། སྔོན་གྱི་དཔེ་རྙིང་ཞིག་ན་དགོན་པ་གསར་ཚུགས་ཀྱི་དུས་བརྩི་
བཞག་ལ་གནང་བ་ཡིན་གསུངས་འདུག།    ༈    །།ཀུན་མཁྱེན་འཇམ་དབྱངས་བཞད་པའི་རྡོ་རྗེའི་གསུང་དངོས་ཟིན་བྲིས་སུ་བཏབ་པ་བསྡུས་གྲྭའི་རྣམ་བཞག་ཚེ་ལོང་ཞིག་བཞུགས་སོ།། །།བསྡུས་གྲྭའི་རྣམ་བཞག་འཆད་པ་ལ། དགག་
བཞག་སྤང་གསུམ་ལས། དང་པོ་ལ་ཁ་ཅིག། གཞི་གྲུབ་ན། རྟག་པ་ཡིན་པས་ཁྱབ་ཟེར་ན། བུམ་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་པོ་ཡིན་པའི་ཕྱིར། མ་གྲུབ་ན། དེར་ཐལ་

[004B] རྩ་བར་འདོད་ན། དེ་ཆོས་ཅན། རྟག་པ་མ་ཡིན་པར་ཐལ། དངོས་པོ་ཡིན་པའི་ཕྱིར། མ་གྲུབ་ན། དེར་ཐལ། བེམ་ཤེས་ལྡན་མིན་འདུ་བྱེད་གསུམ་པོ་གང་རུང་ཡིན་པའི་ཕྱིར། མ་གྲུབ་ན། དེར་ཐལ། བེམ་པོ་
ཡིན་པའི་ཕྱིར་ཏེ། བུམ་པ་ཡིན་པའི་ཕྱིར། ཁ་ཅིག། དངོས་པོ་ཡིན་ན། ཤེས་པ་ཡིན་པས་ཁྱབ་ཟེར་ན། སྒྲ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གཟུགས་ཤེས་ལྡན་མིན་འདུ་བྱེད་གསུམ་
པོ་གང་རུང་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ་སྒྲ་ཡིན་པའི་ཕྱིར། ཁྱབ་ཏེ། སྒྲ་ཡིན་ན། དེ་གསུམ་པོ་གང་རུང་ཡིན་པས་ཁྱབ་པའི་ཕྱིར། རྩ་བར་འདོད་ན། དེ་ཆོས་ཅན། ཤེས་པ་མ་ཡིན་པར་ཐལ། བེམ་པོ་ཡིན་
པའི་ཕྱིར། དེར་ཐལ། གཟུགས་ཡིན་པའི་ཕྱིར། མ་གྲུབ་ན། དེར་ཐལ། སྒྲ་ཡིན་པའི་ཕྱིར། ཁ་ཅིག། ཤེས་པར་མ་གྱུར་པའི་དངོས་པོ་ཡིན་ན། བེམ་པོ་ཡིན་པས་ཁྱབ་ཟེར་ན། སྒྲ་མི་རྟག་པ་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེར་ཐལ། ལྡན་མིན་འདུ་བྱེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། གཟུགས་ཀྱི་ཕུང་པོ་ཡིན་པར་ཐལ། བེམ་པོ་ཡིན་པའི་ཕྱིར། འདོད་ན། དེ་ཆོས་ཅན། གཟུགས་ཀྱི་ཕུང་པོ་མ་ཡིན་པར་ཐལ། འདུ་བྱེད་ཀྱི་ཕུང་
པོ་ཡིན་པའི་ཕྱིར། དེར་ཐལ། ལྡན་མིན་འདུ་བྱེད་ཡིན་པའི་ཕྱིར་མ་གྲུབ་ན། སྒྲ་ཆོས་ཅན། ཁྱོད་མི་རྟག་པ་ལྡན་མིན་འདུ་བྱེད་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། ཁ་ཅིག། ཤེས་པ་ཡིན་ན། ཚད་མ་ཡིན་པས་ཁྱབ་ཟེར་ན་

[005A]༄༅། །མངོན་སུམ་སྐད་ཅིག་གཉིས་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཡང་དག་པའི་ཤེས་པ་ཡིན་པའི་ཕྱིར་ཏེ། མངོན་སུམ་ཡིན་པའི་ཕྱིར། རྩ་བར་འདོད་ན་དེ་ཆོས་
ཅན༑ གསར་དུ་མི་བསླུ་བའི་རིག་པ་ཡིན་པར་ཐལ། ཚད་མ་ཡིན་པའི་ཕྱིར། ཁྱབ་ཏེ། དེ་ཚད་མའི་མཚན་ཉིད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། གསར་དུ་རྟོགས་པའི་བློ་ཡིན་པར་ཐལ་གསར་དུ་མི་བསླུ་བའི་
ཤེས་པ་ཡིན་པའི་ཕྱིར། འདོད་ན། དེ་ཆོས་ཅན། གསར་དུ་མི་བསླུ་བའི་རིག་པ་དང། གསར་དུ་རྟོགས་པའི་བློ་གཉིས་ཀ་མ་ཡིན་པར་ཐལ། རྟོགས་ཟིན་རྟོགས་པའི་རིག་པ་ཡིན་པའི་ཕྱིར་ཏེ། བཅད་ཤེས་ཡིན་པའི་ཕྱིར། གཞན་
ཡང༑ དྲན་ཤེས་ཆོས་ཅན། ཚང་མ་ཡིན་པར་ཐལ། ཤེས་པ་ཡིན་པའི་ཕྱིར་ཏེ། དྲན་ཤེས་ཡིན་པའི་ཕྱིར། རྩ་བར་འདོད་མི་ནུས་ཏེ། བཅད་ཤེས་ཡིན་པའི་ཕྱིར། ཁ་ཅིག། དངོས་པོ་ཡིན་ན། བེམ་ཤེས་གང་རུང་ཡིན་
པས་ཁྱབ་ཟེར་ན། ཉིན་མཚན་གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྐ་ཙིག་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ལྡན་མིན་འདུ་བྱེད་ཡིན་པའི་ཕྱིར། རྩ་བར་
འདོད་ན། དེ་ཆོས་ཅན། དེ་གཉིས་གང་རུང་མ་ཡིན་པར་ཐལ། བེམ་པོ་མ་ཡིན་པ་གང་ཞིག། ཤེས་པ་མ་ཡིན་པའི་ཕྱིར། དང་པོ་གྲུབ་སྟེ། རྡུལ་དུ་གྲུབ་བ་མ་ཡིན་པའི་ཕྱིར། ཁྱབ་ཏེ། རྡུལ་དུ་གྲུབ་པ་བེམ་པོའི་མཚན་ཉིད་ཡིན་

[005B] གོང་དུ་འདོད་མི་ནུས་ཏེ། ལྡན་མིན་འདུ་བྱེད་ཡིན་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན། ཤེས་པ་མ་ཡིན་པར་ཐལ། ལྡན་མིན་འདུ་བྱེད་ཡིན་པའི་ཕྱིར་ཏེ། ལེ་ཟླ་ཞག་གསུམ་གང་རུང་ཡིན་པའི་ཕྱིར། ཁ་ཅིག། ཡོད་ན་
དངོས་པོར་རྟོགས་པའི་ཚད་མ་ཡོད་པས་ཁྱབ་ཟེར་ན། རྟག་པ་ཆོས་ཅན། དེར་ཐལ། དེའི་ཕྱིར། རྟགས་སླ། འདོད་ན། དེ་ཆོས་ཅན་དངོས་པོ་ཡིན་པར་ཐལ། དངོས་པོར་རྟོགས་པའི་ཚད་མ་ཡོད་པའི་ཕྱིར། མ་ཁྱབ་ན། རྟག་པ་
ཆོས་ཅན། ཁྱོད་དངོས་པོར་རྟོགས་པའི་ཚད་མ་ཡོད་ན། ཁྱོད་དངོས་པོ་ཡིན་པས་ཁྱབ་པར་ཐལ། ཁྱོད་བདག་མེད་ཡིན་པའི་ཕྱིར། གཞན་ཡང། འདུས་མ་བྱས་ཀྱི་ནམ་མཁའ་ཆོས་ཅན། དེར་ཐལ། དེའི་ཕྱིར་རྟགས་སླ། འདོད་ན། དེ་
ཆོས་ཅན། དངོས་པོ་ཡིན་པར་ཐལ། དངོས་པོར་རྟོགས་པའི་ཚད་མ་ཡོད་པའི་ཕྱིར། འདོད་མི་ནུས་ཏེ། རྟག་པ་ཡིན་པའི་ཕྱིར་ཏེ། མེད་དགག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཆོས་ཅན་དེ་དང་གཅིག་ཡིན་པའི་ཕྱིར་
གཞན་ཡང་དེ་ཆོས་ཅན། ཁྱོད་ཀྱི་རྒྱུ་ཡོད་པར་ཐལ། ཁྱོད་དངོས་པོ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་པོར་རྟོགས་པའི་ཚད་མ་ཡོད་པའི་ཕྱིར། རྟགས་ཁས། འདོད་མི་ནུས་ཏེ་རྟག་པ་ཡིན་པའི་ཕྱིར། ཁ་ཅིག་
གཞི་གྲུབ་ན། དངོས་པོར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡོད་པས་ཁྱབ་ཟེར་ན། རྟག་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། དངོས་པོར་རྟོགས་པའི་ཚད་མ་ཡོད་པར་ཐལ། དངོས་པོར་རྟོགས་པའི་
[006A]༄༅། །ཚད་མ་ཡོད་པར་རྟོགས་པའི་ཚད་མ་ཡོད་པའི་ཕྱིར། མ་ཁྱབ་ན། དངོས་པོར་རྟོགས་པའི་ཚད་མ་ཆོས་ཅན། ཁྱོད་ཡོད་པར་རྟོགས་པའི་ཚད་མ་ཡོད་ན། ཁྱོད་ཡོད་པས་ཁྱབ་པར་ཐལ། བདག་མེད་ཡིན་པའི་
ཕྱིར༑ རྩ་བར་འདོད་ན། དེ་ཆོས་ཅན། དངོས་པོ་ཡིན་པར་ཐལ་དངོས་པོར་རྟོགས་པའི་ཚད་མ་ཡོད་པའི་ཕྱིར། མ་ཁྱབ་ན། དེ་ཆོས་ཅན། ཁྱོད་དངོས་པོར་རྟོགས་པའི་ཚད་མ་ཡོད་ན། ཁྱོད་དངོས་པོ་ཡིན་པས་ཁྱབ་པར་ཐལ་
བདག་མེད་ཡིན་པའི་ཕྱིར། གཞན་ཡང། རྟག་པ་ཆོས་ཅན། དངོས་པོར་རྟོགས་པའི་ཚད་མ་ཡོད་པར་རྟོགས་པའི་ཚད་མ་མེད་པར་ཐལ་དངོས་པོར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། དངོས་པོར་རྟོགས་པའི་ཚད་མ་མེད་ངེས་ཡིན་པའི་ཕྱིར། མ་ཁྱབ་ན། དངོས་པོར་རྟོགས་པའི་ཚད་མ་ཆོས་ཅན་ཁྱོད་མེད་ངེས་ཡིན་ན། ཁྱོད་མེད་པར་རྟོགས་པའི་ཚད་མ་ཡོད་པས་ཁྱབ་པར་ཐལ། བདག་
མེད་ཡིན་པའི་ཕྱིར། ཁ་ཅིག། གཞི་གྲུབ་ན། རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པས་ཁྱབ་ཟེར་ན། བུམ་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་པོ་ཡིན་པའི་
ཕྱིར༑ རྩ་བར་འདོད་ན། བུམ་པ་ཆོས་ཅན། རྟག་པར་རྟོགས་པའི་ཚད་མ་ཡོད་པར་ཐལ། རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པའི་ཕྱིར། མ་ཁྱབ་ན། རྟག་པར་རྟོགས་པའི་ཚད་མ་ཆོས་ཅན། ཁྱོད་དངོས་

[006B] ཁྱོད་ཡོད་པས་ཁྱབ་པར་ཐལ། བདག་མེད་ཡིན་པའི་ཕྱིར། གོང་དུ་འདོད་ན། བུམ་པ་ཆོས་ཅན་རྟག་པ་ཡིན་པར་ཐལ། རྟག་པར་རྟོགས་པའི་ཚད་མ་ཡོད་པའི་ཕྱིར། འདོད་མི་ནུས་ཏེ། མི་རྟག་པ་ཡིན་
པའི་ཕྱིར་ཏེ། བེམ་པོ་ཡིན་པའི་ཕྱིར་ཏེ། བུམ་པ་ཡིན་པའི་ཕྱིར་ཁ་ཅིག། གཞི་གྲུབ་ན། མི་རྟག་པར་རྟོགས་པའི་ཚད་མ་ཡོང་པས་ཁྱབ་ཟེར་ན། གཞལ་བྱ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ་
ཤེས་བྱ་དང་དོན་གཅིག་ཡིན་པའི་ཕྱིར། རྩ་བར་འདོད་མི་ནུས་ཏེ་རྟག་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་རྟག་པར་རྟོགས་པའི་ཚད་མ་ཡོད་པར་ཐལ། ཁྱོད་དེར་རྟོགས་པའི་རྣམ་མཁྱེན་ཡོད་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ཤེས་བྱ་དང་དོན་གཅིག་ཡིན་པའི་ཕྱིར། ཁ་ཅིག། མི་རྟག་པར་རྟོགས་པའི་ཚད་མ་ཡོད་ན། གཟུགས་སུ་རྟོགས་པའི་ཚད་མ་ཡོད་པས་ཁྱབ་ཟེར་ན། དངོས་པོ་ཆོས་ཅན། དེར་ཐལ་
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མི་རྟག་པ་ཡིན་པའི་ཕྱིར་ཏེ། སྐད་ཅིག་མ་ཡིན་པའི་ཕྱིར་ཏེ། འདུས་བྱས་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། གཟུགས་ཡིན་པར་ཐལ། དེར་རྟོགས་པའི་ཆད་མ་ཡོད་པའི་
ཕྱིར༑ མ་ཁྱབ་ན། གཟུགས་ཆོས་ཅན། ཁྱོད་དུ་རྟོགས་པའི་ཚད་མ་ཡོད་ན། ཁྱོད་ཡིན་པས་ཁྱབ་པར་ཐལ། ཁྱོད་བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། བེམ་པོ་ཡིན་པར་ཐལ། གཟུགས་ཡིན་པའི་ཕྱིར། འདོད་མི་

[007A]༄༅། །ནུས་ཏེ། ལྡན་མིན་འདུ་བྱེད་ཡིན་པའི་ཕྱིར། མ་གྲུབ་ན་དེར་ཐལ། དངོས་པོ་དང་གཅིག་ཡིན་པའི་ཕྱིར། གཞན་ཡང། རྣམ་མཁྱེན་ཆོས་ཅན། གཟུགས་སུ་རྟོགས་པའི་ཚད་མ་ཡོད་པར་ཐལ། དངོས་
པོར་རྟོགས་པའི་ཚད་མ་ཡོད་པའི་ཕྱིར་ཏེ། དངོས་པོ་ཡིན་པའི་ཕྱིར། གཟུགས་ཤེས་ལྡན་མིན་འདུ་བྱེད་གསུམ་པོ་གང་རུང་ཡིན་པའི་ཕྱིར། ཤེས་པ་ཡིན་པའི་ཕྱིར་ཏེ། རྣམ་མཁྱེན་ཡིན་པའི་ཕྱིར་རྩ་བར་འདོད་ན། དེ་ཆོས་ཅན་
གཟུགས་ཡིན་པར་ཐལ། གཟུགས་སུ་རྟོགས་པའི་ཚད་མ་ཡོད་པའི་ཕྱིར་འདོད་མི་ནུས་ཏེ། ཤེས་པ་ཡིན་པའི་ཕྱིར། ཁྱབ་ཏེ། གཟུགས་ཤེས་གཉིས་འགལ་བ་ཡིན་པའི་ཕྱིར་ཏེ། བདག་མེད་ཡིན་པའི་ཕྱིར། ཁ་ཅིག། དངོས་པོར་
རྟོགས་པའི་ཚད་མ་ཡོད་ན། ཤེས་པར་རྟོགས་པའི་ཚད་མ་ཡོད་པས་ཁྱབ་ཟེར་ན། ཀ་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན་དེ་ཆོས་ཅན། དེར་ཐལ། དངོས་པོ་ཡིན་པའི་ཕྱིར་ཏེ། དོན་བྱེད་ནུས་པ་ཡིན་པའི་ཕྱིར། མ་གྲུབ་ན་
དེ་ཆོས་ཅན། དེར་ཐལ། གདུང་འདེགས་ཀྱི་དོན་བྱེད་ནུས་པ་ཡིན་པའི་ཕྱིར། ཁྱབ་ཏེ། དེ་ཀ་བའི་མཚན་ཉིད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཤེས་པ་ཡིན་པར་ཐལ། ཤེས་པར་རྟོགས་པའི་ཚད་མ་ཡོད་པའི་ཕྱིར་
མ་ཁྱབ་ན། དེ་ཆོས་ཅན། ཁྱོད་ཤེས་པར་རྟོགས་པའི་ཚད་མ་ཡོད་ན། ཁྱོད་ཤེས་པ་ཡིན་པས་ཁྱབ་པར་ཐལ། ཁྱོད་བདག་མེད་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། ཤེས་པ་མ་ཡིན་པར་ཐལ། གཟུགས་ཡིན་པའི་ཕྱིར་ཏེ་

[007B] གཞན་ཡང། སྒྲ་ཆོས་ཅན། དེར་ཐལ་དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མི་རྟག་པ་ཡིན་པའི་ཕྱིར། མ་གྲུབ་ན། སྒྲ་མི་རྟག་པ་ཡིན་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་
ཅན༑ ཤེས་པར་ཐལ། ཤེས་པར་རྟོགས་པའི་ཚད་མ་ཡོད་པའི་ཕྱིར་འདོད་མི་ནུས་ཏེ། བེམ་པོ་ཡིན་པའི་ཕྱིར་ཏེ། བེམ་པོར་རྟོགས་པའི་ཚད་མ་ཡོད་པའི་ཕྱིར་ཏེ། སྒྲ་ཡིན་པའི་ཕྱིར། ཁ་ཅིག། དངོས་པོར་རྟོགས་པའི་ཚད་མ་ཤེས་
པར་རྟོགས་པའི་ཚད་མ་ཡོད་ན། ཤེས་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པས་ཁྱབ་ཟེར་ན། བུམ་པ་ཆོས་ཅན་དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་པོར་རྟོགས་པའི་ཚད་མ་
ཤེས་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་པོར་རྟོགས་པའི་ཚད་མ་ཚད་མ་ཡིན་པའི་ཕྱིར། མ་གྲུབ་ན། དེར་ཐལ། དངོས་པོ་ཡིན་པའི་ཕྱིར། ཁ་ཅིག། ཤེས་པར་རྟོགས་པའི་ཚད་མ་ཡོད་ན། ཚད་མར་
རྟོགས་པའི་ཚད་མ་ཡོད་པས་ཁྱབ་ཟེར་ན། སྒྲ་རྟག་འཛིན་རྟོག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཤེས་པ་ཡིན་པའི་ཕྱིར་ཏེ། ལོག་ཤེས་ཡིན་པའི་ཕྱིར་ཏེ་སྒྲ་རྟག་འཛིན་རྟོག་པ་ཡིན་
པའི་ཕྱིར། རྩ་བར་འདོད་ན། དེ་ཆོས་ཅན། ཚད་མ་ཡིན་པར་ཐལ་ཚད་མར་རྟོགས་པའི་ཚད་མ་ཡོད་པའི་ཕྱིར། འདོད་མི་ནུས་ཏེ། ཆད་མིན་གྱི་བློ་ཡིན་པའི་ཕྱིར། ཁ་ཅིག། ཁྱོད་འཛིན་པའི་བློ་ཡོད་པར་རྟོགས་པའི་ཚད་མ་

[008A]༄༅། །ཡོད་ན། ཁྱོད་འཇལ་བའི་བློ་ཡོད་པར་རྟོགས་པའི་ཚད་མ་ཡོད་པས་ཁྱབ་ཟེར་ན། རི་བོང་རྭ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཡོད་མེད་གང་རུང་ཡིན་པའི་ཕྱིར་
ཁྱབ་ཏེ། ཡོད་མེད་གང་རུང་ཡིན་ན། ཁྱོད་འཛིན་པའི་བློ་ཡོད་པས་ཁྱབ་པའི་ཕྱིར། རྩ་བར་འདོད་ན། དེ་ཆོས་ཅན། ཡོད་པར་འཇལ་བའི་ཚད་མ་ཡོད་པར་ཐལ། ཁྱོད་འཇལ་བའི་བློ་ཡོད་པར་རྟོགས་པའི་ཚད་མ་ཡོང་པའི་
ཕྱིར༑ འདོད་ན། དེ་ཆོས་ཅན། ཡོད་པར་ཐལ། ཡོད་པར་འཇལ་བའི་ཚད་མ་ཡོད་པའི་ཕྱིར། འདོད་མི་ནུས་ཏེ། མེད་ངེས་ཡིན་པའི་ཕྱིར་མ་གྲུབ་ན། རི་བོང་རྭ་མེད་པར་ཐལ། བདག་མེད་ཡིན་པའི་ཕྱིར། །ཁ་ཅིག་
ཁྱོད་བུམ་པའི་དངོས་རྒྱུ་ཡིན་ན། ཁྱོད་ཡིན་ན་བུམ་པའི་དངོས་རྒྱུ་ཡིན་པས་ཁྱབ་ཟེར་ན། བུམ་པའི་སྔ་ལོགས་སུ་བྱུང་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ་ཁྱོད་བུམ་པའི་རྒྱུ་གང་ཞིག། ཁྱོད་
དང་བུམ་པའི་བར་ལ་ཆོས་གཞན་གྱིས་མཆོད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་སྔ་ལོགས་སུ་བྱུང་བ་དང་ཁྱོད་ཀྱི་བར་ཆོས་གཞན་གྱིས་མཆོད་པར་ཐལ། དངོས་པོ་ཡིན་པའི་ཕྱིར་རྩ་བར་འདོད་ན། བུམ་པའི་སྔ་
ལོགས་སུ་བྱུང་བའི་སྔ་ལོགས་སུ་བྱུང་བ་ཆོས་ཅན། དེར་ཐལ་དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བུམ་པའི་རྒྱུ་ཡིན་པའི་ཕྱིར་ཏེ། བུམ་པའི་བརྒྱུད་རྒྱུ་ཡིན་པའི་ཕྱིར། མ་གྲུབ་ན་དངོས་པོ་ཆོས་ཅན། ཁྱོད་

[008B]བརྒྱུད་རྒྱུ་ཡིན་པར་ཐལ། དངོས་པོ་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། ཁྱོད་བུམ་པའི་དངོས་རྒྱུ་མ་ཡིན་པར་ཐལ་ཁྱོད་བུམ་པ་བརྒྱུད་ནས་སྐྱེད་བྱེད་ཡིན་པའི་ཕྱིར། ཁ་
ཅིག། ཁྱོད་བུམ་པའི་དངོས་འབྲས་ཡིན་ན། ཁྱོད་ཡིན་ན་བུམ་པའི་དངོས་འབྲས་ཡིན་པས་ཁྱབ་ཟེར་ན། བུམ་པའི་ཕྱི་ལོགས་སུ་བྱུང་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། བུམ་པ་ཆོས་ཅན་ཁྱོད་ཀྱི་ཕྱི་ལོགས་སུ་བྱུང་བ་
ཁྱོད་ཀྱི་དངོས་འབྲས་ཡིན་པར་ཐལ། དངོས་པོ་ཡིན་པའི་ཕྱིར་རྩ་བར་འདོད་ན། བུམ་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བུམ་པའི་འབྲས་བུ་ཡིན་
པའི་ཕྱིར་ཏེ། བུམ་པའི་བརྒྱུད་འབྲས་ཡིན་པའི་ཕྱིར། མ་གྲུབ་ན་བུམ་པ་ཆོས་ཅན། ཁྱོད་ཀྱི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་ཁྱོད་ཀྱི་བརྒྱུད་འབྲས་ཡིན་པར་ཐལ། དངོས་པོ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན་
ཁྱོད་བུམ་པ་ལས་དངོས་སུ་སྐྱེས་པར་ཐལ། ཁྱོད་བུམ་པའི་དངོས་འབྲས་ཡིན་པའི་ཕྱིར། འདོད་མི་ནུས་ཏེ། ཁྱོད་དང་བུམ་པ་གཉིས་ཀྱི་བར་ལ་ཆོས་གཞན་གྱིས་ཆོད་པའི་ཕྱིར། ཁ་ཅིག། ཆོས་དེའི་འབྲས་བུ་ཡིན་ན། ཆོས་དེའི་
བརྒྱུད་འབྲས་མ་ཡིན་པས་ཁྱབ་ཟེར་ན། འོ་ན་བུམ་པའི་རྒྱུ་ཡིན་ན། བུམ་པའི་དངོས་རྒྱུ་ཡིན་པས་ཁྱབ་པར་ཐལ། ཆོས་དེའི་འབྲས་བུ་ཡིན་ན། ཆོས་དེའི་བརྒྱུད་འབྲས་མ་ཡིན་པས་ཁྱབ་པའི་ཕྱིར་རྟགས་ཁས། འདོད་ན། བུམ་

[009A]༄༅། །པའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བ་ཆོས་ཅན། དེར་ཐལ། དེའི་ཕྱིར་ཏེ། བུམ་པའི་བརྒྱུད་རྒྱུ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་སྔ་ལོགས་སུ་བྱུང་བའི་སྔ་ལོགས་
སུ་བྱུང་བ་ཁྱོད་ཀྱི་བརྒྱུད་རྒྱུ་ཡིན་པར་ཐལ། འདུས་བྱས་ཡིན་པའི་ཕྱིར། གོང་དུ་འདོད་མི་ནུས་ཏེ། བུམ་པའི་བརྒྱུད་རྒྱུ་ཡིན་པའི་ཕྱིར། ཁ་ཅིག། ཁྱོད་གཟུགས་ཡིན་ན། ཁྱོད་ཡིན་ན་གཟུགས་ཡིན་པས་ཁྱབ་ཟེར་ན། སྒྲ་ཆོས་
ཅན༑ དེར་ཐལ། དེའི་ཕྱིར་ཏེ། གཟུགས་སྒྲ་དྲི་རོ་རེག་བྱ་གང་རུང་ཡིན་པའི་ཕྱིར་ཏེ། གཟུགས་ཡིན་པའི་ཕྱིར་ཏེ། སྒྲ་ཡིན་པའི་ཕྱིར། རྩ་བར་འདོད་ན། སྒྲར་གྱུར་པའི་རྣམ་མཁྱེན་ཆོས་ཅན་དེར་ཐལ། དེའི་ཕྱིར། འདོད་
ན༑ དེ་ཆོས་ཅན། བེམ་པོ་ཡིན་པར་ཐལ། གཟུགས་ཡིན་པའི་ཕྱིར། འདོད་མི་ནུས་ཏེ། ཤེས་པ་ཡིན་པའི་ཕྱིར་ཏེ། ཚད་མ་ཡིན་པའི་ཕྱིར་ཏེ་རྣམ་མཁྱེན་ཡིན་པའི་ཕྱིར། ཁ་ཅིག། ཁྱོད་ཤེས་པ་ཡིན་ན། ཁྱོད་ཀྱི་རྒྱུ་
ཡིན་ན་ཤེས་པ་ཡིན་པས་ཁྱབ་ཟེར་ན། བུམ་འཛིན་རྟོག་པ་ཆོས་ཅན་དེར་ཐལ། དེའི་ཕྱིར། འདོད་ན། དེའི་རྒྱུར་གྱུར་པའི་བུམ་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། ཁོ་ཁོ་རང་ཡིན་པར་ཐལ། ཁོ་ཡོད་པའི་
ཕྱིར༑ མ་གྲུབ་ན། བུམ་འཛིན་རྟོག་པའི་རྒྱུར་གྱུར་པའི་བུམ་པ་ཡོད་པར་ཐལ། བུམ་འཛིན་རྟོག་པ་ཡོད་པའི་ཕྱིར། གོང་དུ་འདོད་མི་ནུས་ཏེ། བེམ་པོ་ཡིན་པའི་ཕྱིར།    ༈    སྐྱེད་བྱེད་རྒྱུའི་མཚན་ཉིད་

[009B]ཉིད་དུ་འཇོག། བུམ་པ་ལ་དངོས་སུ་ཕན་འདོགས་བྱེད་བུམ་པའི་དངོས་རྒྱུའི་མཚན་ཉིད། བུམ་པ་ལ་བརྒྱུད་ནས་ཕན་འདོགས་བྱེད། བུམ་པའི་བརྒྱུད་རྒྱུའི་མཚན་ཉིད། རྒྱུ་
དེ་ལ་དབྱེ་ན། དངོས་རྒྱུ། བརྒྱུད་རྒྱུ། བརྒྱུད་རྒྱུའི་བརྒྱུད་རྒྱུ་སོགས་ཡོད།    ༈    གཞི་གྲུབ་ན། སྤྱི་དང་བྱེ་བྲག་གཉིས་ཀ་ཡིན་པས་ཁྱབ་ཟེར་ན། ཀ་བུམ་གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན་
དེར་ཐལ། དངོས་པོ་ཡིན་པའི་ཕྱིར། རྩ་བར་འདོད་ན། ཀ་བུམ་གཉིས་ཆོས་ཅན། སྤྱི་ཡིན་པར་ཐལ། སྤྱི་དང་བྱེ་བྲག་གཉིས་ཀ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་བྱེ་བྲག་ཡོད་པར་ཐལ། ཁྱོད་སྤྱི་ཡིན་པའི་ཕྱིར། འདོད་
ན༑ དེ་ཆོས་ཅན། ཁྱོད་ཡིན་པ་ཡོད་པར་ཐལ། ཁྱོད་ཀྱི་བྱེ་བྲག་ཡོད་པའི་ཕྱིར། འདོད་མི་ནུས་ཏེ། ཁྱོད་ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། གཞན་ཡང། ཤེས་བྱ་ཆོས་ཅན། དེར་ཐལ་དེའི་ཕྱིར། རྟགས་གྲུབ་སྟེ། རྟག་པ་
ཡིན་པའི་ཕྱིར་ཏེ། ཤེས་བྱ་དང་གཅིག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། བྱེ་བྲག་ཡིན་པར་ཐལ། དེ་གཉིས་ཀ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་སྤྱི་ཡོད་པར་ཐལ་ཁྱོད་བྱེ་བྲག་ཡིན་པའི་ཕྱིར། འདོད་
མི་ནུས་ཏེ། གཞི་གྲུབ་ན། ཁྱོད་ཡིན་པས་ཁྱབ་པའི་ཕྱིར། ཁ་ཅིག། ཡིན་པ་སྲིད་པའི་ཤེས་བྱ་ཡིན་ན། སྤྱི་ཡིན་པས་ཁྱབ་ཟེར་ན། བུམ་པ་དང་གཅིག་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། ཁྱོད་ཡིན་པ་ཡོད་པའི་
[010A]༄༅། །ཤེས་བྱ་ཡིན་པའི་ཕྱིར་ཏེ། བུམ་པ་དེ་ཁྱོད་ཀྱི་ཡིན་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཁྱོད་དང་གཅིག་གི་ཡིན་པ་ཡིན་པར་ཐལ། ཁྱོད་གཞི་གྲུབ་པའི་ཕྱིར། རྩ་བར་འདོད་
ན༑ བུམ་པ་དང་གཅིག་ཆོས་ཅན། ཁྱོད་ཀྱི་བྱེ་བྲག་ཡོད་པར་ཐལ། ཁྱོད་སྤྱི་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་ཡིན་པ་དུ་མ་ཡོད་པར་ཐལ། ཁྱོད་ཀྱི་བྱེ་བྲག་ཡོད་པའི་ཕྱིར། འདོད་མི་ནུས་ཏེ། ཁྱོད་ཡིན་
པ་གཅིག་ལས་མེད་པའི་ཕྱིར་ཏེ། ཁྱོད་ཆོས་ཅན་དེ་དང་གཅིག་ཡིན་པའི་ཕྱིར། ཁ་ཅིག། གཞི་གྲུབ་ན། ཁྱོད་དང་གཅིག་ཁྱོད་དང་གཅིག་ཡིན་པས་ཁྱབ་ཟེར་ན། བུམ་པ་ཆོས་ཅན། དེར་ཐལ། དེའི་ཕྱིར། འདོད་
ན༑ བུམ་པ་དང་གཅིག་དངོས་པོ་ཡིན་པར་ཐལ། བུམ་པ་དང་གཅིག་བུམ་པ་དང་གཅིག་ཡིན་པའི་ཕྱིར། འདོད་མི་ནུས་ཏེ། དེ་དང་གཅིག་རྟག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་དང་གཅིག་རྟག་པ་ཡིན་པར་
ཐལ༑ གཞི་གྲུབ་པའི་ཕྱིར། གཞན་ཡང། བུམ་པ་དང་གཅིག་ཆོས་ཅན། བུམ་པའི་ལྡོག་པ་ཡིན་པར་ཐལ། བུམ་པ་དང་གཅིག་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་དང་གཅིག་ཡིན་ན་ཁྱོད་ཀྱི་ལྡོག་
པ་ཡིན་པས་ཁྱབ་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ལྟོ་ལྡིར་བའི་མཚོན་བྱ་ཡིན་པར་ཐལ་བུམ་པའི་ལྡོག་པ་ཡིན་པའི་ཕྱིར། མ་ཁྱབ་ན། བུམ་པ་ཆོས་ཅན་ཁྱོད་ཀྱི་ལྡོག་པ་ཡིན་ན་

[010B] ཁྱོད་ལྟོ་ལྡིར་བའི་མཚོན་བྱ་ཡིན་པའི་ཕྱིར། རྩ་བར་འདོད་ན། ལྟོ་ལྡིར་བ་ཆོས་ཅན། ཁྱོད་ཡིན་ན། བུམ་པ་དང་གཅིག་ཡིན་པས་ཁྱབ་པར་ཐལ། དེ་ཁྱོད་ཀྱི་མཚོན་བྱ་
ཡིན་པའི་ཕྱིར། ཁྱབ་ཏེ། དེ་ཁྱོད་ཀྱི་མཚོན་བྱ་ཡིན་ན༑ དེ་ཡིན་ན། ཁྱོད་ཡིན་པས་ཁྱབ་པ་དང། ཁྱོད་ཡིན་ན་དེ་ཡིན་པས་ཁྱབ་པ་སོགས་སྒོ་བརྒྱད་ཀ་ངེས་དགོས་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན་
གསེར་བུམ་ཆོས་ཅན། བུམ་པ་དང་གཅིག་ཡིན་པར་ཐལ། ལྟོ་ལྡིར་བ་ཡིན་པའི་ཕྱིར་ཏེ། གསེར་བུམ་ཡིན་པའི་ཕྱིར། འདོད་ན། དེ་ཆོས་ཅན། བུམ་པ་ཡིན་ན། ཁྱོད་ཡིན་པས་ཁྱབ་པར་ཐལ། ཁྱོད་བུམ་པ་དང་གཅིག་ཡིན་པའི་ཕྱིར་
འདོད་ན། རྫ་བུམ་ཆོས་ཅན། དེར་ཐལ། དེའི་ཕྱིར་ཏེ། བུམ་པའི་བྱེ་བྲག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ་ཁྱོད་བུམ་པ་ཡིན། ཁྱོད་བུམ་པ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་བུམ་པ་
ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། ཁྱབ་ཏེ། དེ་ལྟ་བུ་བུམ་པའི་བྱེ་བྲག་གི་མཚན་ཉིད་ཡིན་པའི་ཕྱིར། ཁ་ཅིག་བུམ་པ་དང་འགལ་བ་བུམ་པ་དང་འགལ་བ་ཡིན་པར་ཐལ། དེ་དང་མི་འགལ་བ་དེ་དང་མི་འགལ་པ་ཡིན་པའི་
ཕྱིར་ན་མ་ཁྱབ། འདོད་མི་ནུས་ཏེ། དེ་དང་འགལ་བ་དེ་དང་མི་འགལ་བ་ཡིན་པའི་ཕྱིར་ཏེ། དེ་དང་འགལ་བ་ཡང་ཡིན། བུམ་པ་ཡང་ཡིན་པའི་གཞི་མཐུན་པ་ཡོད་པའི་ཕྱིར་ཏེ། གསེར་བུམ་ཟངས་བུམ་གཉིས་དེ་དེ་ཡིན་པའི་ཕྱིར་

[011A]༄༅། །མ་གྲུབ་ན། དེ་ཆོས་ཅན། དེ་འདྲའི་གཞི་མཐུན་པ་ཡིན་པར་ཐལ། དང་པོ་གང་ཞིག། ཕྱི་མ་ཡིན་པའི་ཕྱིར། དང་པོ་གྲུབ་སྟེ། ཁྱོད་བུམ་པ་དང་ཐ་དད། ཁྱོད་ཀྱང་ཡིན་བུམ་པ་ཡང་ཡིན་པའི་གཞི་
མཐུན་པ་མེད་པའི་ཕྱིར། དང་པོ་གྲུབ་སྟེ། ཁྱོད་ཡོད། བུམ་པ་དང་གཅིག་མ་ཡིན་པའི་ཕྱིར། གཉིས་པ་གྲུབ་སྟེ། བདག་མེད་ཡིན་ན་ཁྱོད་མ་ཡིན་པས་ཁྱབ་པའི་ཕྱིར། རྩ་རྟགས་གཉིས་པ་མ་གྲུབ་ན། དེ་ཆོས་ཅན། བུམ་པ་ཡིན་
པར་ཐལ། བུམ་པའི་བྱེ་བྲག་ཡིན་པའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར། གཞན་ཡང། དངོས་པོ་དང་འགལ་བ་དངོས་པོ་དང་འགལ་བ་ཡིན་པར་ཐལ། བུམ་པ་ལ་དེའི་ཕྱིར། འདོད་མི་ནུས་ཏེ་དེ་དང་འགལ་
བ་དེ་དང་མི་འགལ་བ་ཡིན་པའི་ཕྱིར་ཏེ། དེ་དང་འགལ་བ་ཡང་ཡིན་དངོས་པོ་ཡང་ཡིན་པའི་གཞི་མཐུན་པ་ཡོད་པའི་ཕྱིར། མངོན་རྗེས་གཉིས་དེ་དེ་འདྲའི་གཞི་མཐུན་པ་ཡིན་པའི་ཕྱིར་ཏེ། དེ་དང་པོ་གང་ཞིག། ཕྱི་མ་ཡིན་པའི་
ཕྱིར༑ དང་པོ་གྲུབ་སྟེ། ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། གཉིས་པ་གྲུབ་སྟེ། ཚད་མ་ཡིན་པའི་ཕྱིར། གཞན་ཡང་དངོས་པོ་དང་འགལ་བ་ཡང་ཡིན་དངོས་པོའི་བྱེ་བྲག་ཡང་ཡིན་པའི་གཞི་མཐུན་པ་མེད་པར་
ཐལ༑ དེ་དང་འགལ་བ་དེ་དང་འགལ་བ་ཡིན་པའི་ཕྱིར། འདོད་མི་ནུས་ཏེ། གཟུགས་སྒྲ་གཉིས་རེ་རེ་ནས་དེ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དང་པོ་གང་ཞིག། ཕྱི་མ་ཡིན་པའི་ཕྱིར། དང་པོ་གྲུབ་སྟེ་

[011B] གཉིས་པ་གྲུབ་སྟེ། ཆོས་ཅན་དེ་དང་གཅིག་ཡིན་པའི་ཕྱིར། ཁ་ཅིག། སྤྱི་དང་འགལ་བ་སྤྱི་དང་འགལ་བ་ཡིན་པར་ཐལ། བྱེ་བྲག་དང་འགལ་བ་བྱེ་བྲག་དང་འགལ་བ་མ་ཡིན་པའི་ཕྱིར་ན། མ་
ཁྱབ༑ རྟགས་གྲུབ་སྟེ། དེ་དང་འགལ་བ་དེ་དང་མི་འགལ་བ་ཡིན་པའི་ཕྱིར་ཏེ། དེ་དང་འགལ་བ་དང་དེ་གཉིས་ཀྱི་གཞི་མཐུན་ཡོད་པའི་ཕྱིར་ཏེ། ཀ་བུམ་གཉིས་དེ་ཡིན་པའི་ཕྱིར་ཏེ། དེ་དང་པོ་གང་ཞིག། ཕྱི་མ་ཡིན་པའི་ཕྱིར། དང་པོ་
གྲུབ་སྟེ། བྱེ་བྲག་ཡིན་ན། ཀ་བུམ་གཉིས་མ་ཡིན་པས་ཁྱབ་པའི་ཕྱིར། གཉིས་པ་གྲུབ་སྟེ། དངོས་པོའི་བྱེ་བྲག་ཡིན་པའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར། རྩ་བར་འདོད་ན་སྤྱི་དང་འགལ་བ་སྤྱི་དང་འགལ་བ་མ་
ཡིན་པར་ཐལ། དེ་དང་འགལ་བ་དེ་དང་མི་འགལ་བ་ཡིན་པའི་ཕྱིར། དེ་དང་འགལ་བ་ཡང་ཡིན། དེ་ཡང་ཡིན་པའི་གཞི་མཐུན་པ་ཡོད་པའི་ཕྱིར་ཏེ། ཡིན་པ་མི་སྲིད་པའི་ཤེས་བྱ་དེ་ཡིན་པའི་ཕྱིར་ཏེ། དེ་དང་པོ་གང་ཞིག། ཕྱི་མ་ཡིན་
པའི་ཕྱིར། དང་པོ་གྲུབ་སྟེ། སྤྱི་ཡིན་ན། དེ་མ་ཡིན་པས་ཁྱབ་པའི་ཕྱིར། གཉིས་པ་གྲུབ་སྟེ། ཀ་བུམ་གཉིས་དེ་ཁྱོད་ཀྱི་བྱེ་བྲག་ཡིན་པའི་ཕྱིར། ཁ་ཅིག། ཆོས་དེ་དང་འགལ་བ་ཡིན་ན་ཆོས་དེ་མ་ཡིན་པས་ཁྱབ་ཟེར་ན། འོ་ན། ཤེས་བྱ་
དང་འགལ་བ་ཡིན་ན། ཤེས་བྱ་མ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། རྟག་དངོས་གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དང་ཤེས་བྱའི་གཞི་མཐུན་མེད་པའི་ཕྱིར་ཏེ་

[012A]༄༅། །བདག་མེད་ཡིན་ན། ཁྱོད་མ་ཡིན་པས་ཁྱབ་པའི་ཕྱིར་རྩ་བར་འདོད་མི་ནུས་ཏེ། ཤེས་བྱ་ཡིན་པའི་ཕྱིར་ཏེ། ཡོད་པ་ཡིན་པའི་ཕྱིར། ཁྱབ་ཏེ། ཡོད་པ། ཚད་མས་དམིགས་པ། གཞལ་བྱ། ཚད་
མའི་གཞལ་བྱ། གཞི་གྲུབ། ཚད་མས་གྲུབ་པ་རྣམས་དོན་གཅིག་པའི་ཕྱིར། གཞན་ཡང། མཚན་ཉིད་ཆོས་ཅན། མཚོན་བྱ་མ་ཡིན་པར་ཐལ། དེ་དང་འགལ་བ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེ་ཆོས་ཅན། དེར་
ཐལ༑ ཁྱོད་མཚོན་བྱ་དང་ཐ་དད། ཁྱོད་ཀྱང་ཡིན། མཚོན་བྱ་ཡང་ཡིན་པའི་གཞི་མཐུན་པ་མེད་པའི་ཕྱིར། དང་པོ་སླ། གཉིས་པ་གྲུབ་སྟེ། མཚན་མཚོན་གཉིས་འགལ་བ་ཡིན་པའི་ཕྱིར། རྩ་བར་འདོད་མི་ནུས་ཏེ། རྫས་ཡོད་
ཆོས་གསུམ་ཚང་བ་ཁྱོད་ཀྱི་མཚན་ཉིད་ཡིན་པའི་ཕྱིར། མ་གྲུབ་ན། དེ་མཚན་ཉིད་ཀྱི་མཚན་ཉིད་ཡིན་པར་ཐལ། བཏགས་ཡོད་ཆོས་གསུམ་ཚང་བ་མཚོན་བྱའི་མཚན་ཉིད་ཡིན་པའི་ཕྱིར་གཞན་ཡང། མཚན་ཉིད་མཚན་
ཉིད་ཡིན་པར་ཐལ། དེ་མཚོན་བྱ་མ་ཡིན་པའི་རྒྱུ་མཚན་ཡོད་པའི་ཕྱིར། འདོད་མི་ནུས་ཏེ། མཚན་ཉིད་མཚོན་བྱ་ཡིན་པའི་ཕྱིར། ཁ་ཅིག། ལྟོ་ལྡིར་བའི་མཚོན་བྱ་ལྟོ་ལྡིར་བའི་མཚོན་བྱ་ཡིན་ཟེར་ན། དེ་ཆོས་ཅན། དངོས་
པོར་ཐལ། ལྟོ་ལྡིར་བའི་མཚོན་བྱ་ཡིན་པའི་ཕྱིར། འདོད་མི་ནུས་ཏེ། རྟག་པ་ཡིན་པའི་ཕྱིར། མ་གྲུབ་ན། ལྟོ་ལྡིར་བ་ཆོས་ཅན་ཁྱོད་ཀྱི་མཚོན་བྱ་རྟག་པར་ཐལ། མཚན་ཉིད་ཡིན་པའི་ཕྱིར་ཏེ། བུམ་པའི་མཚན་ཉིད་ཡིན་པའི་

[012B] གཞན་ཡང། བུམ་པའི་མཚན་ཉིད་བུམ་པའི་མཚན་ཉིད་དུ་ཐལ། འདོད་པའི་ཕྱིར། འདོད་ན། དེ་ཆོས་ཅན། མཚན་ཉིད་དུ་ཐལ། བུམ་བའི་མཚན་ཉིད་ཡིན་པའི་ཕྱིར། འདོད་མི་ནུས་ཏེ། མཚོན་བྱ་ཡིན་པའི་ཕྱིར་ཏེ་
བུམ་པའི་རྫས་ཡོད་ཆོས་གསུམ་ཚང་བ་དེ་ཁྱོད་ཀྱི་མཚན་ཉིད་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་རྫས་ཡོད་ཆོས་གསུམ་ཚང་བ་ཁྱོད་ཀྱི་མཚན་ཉིད་ཀྱི་མཚན་ཉིད་ཡིན་པར་ཐལ། ཁྱོད་མཚོན་བྱ་ཡིན་པའི་ཕྱིར་
གཞན་ཡང། དུམ་པའི་མཚན་ཉིད་ཀྱི་མཚན་ཉིད་མཚན་ཉིད་དུ་ཐལ། བུམ་པའི་མཚན་ཉིད་མཚན་ཉིད་ཡིན་པའི་ཕྱིར། འདོད་མི་ནུས་ཏེ། དེའི་མཚན་ཉིད་ཡོད་པའི་ཕྱིར་ཏེ། དེའི་རྫས་ཡོད་ཆོས་གསུམ་ཚང་བ་དེ་དེའི་མཚན་ཉིད་ཡིན་
པའི་ཕྱིར། མ་གྲུབ་ན། བུམ་པའི་མཚན་ཉིད་ཆོས་ཅན། ཁྱོད་ཀྱི་རྫས་ཡོད་ཆོས་གསུམ་ཚང་བ་ཁྱོད་ཀྱི་མཚན་ཉིད་ཀྱི་མཚན་ཉིད་ཡིན་པར་ཐལ། ཁྱོད་མཚོན་བྱ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་མཚན་
ཉིད་མཚོན་བྱ་མིན་པར་ཐལ། ཁྱོད་མཚོན་བྱ་ཡིན་པའི་ཕྱིར་ཁ་ཅིག། བཏགས་ཡོད་ཆོས་གསུམ་ཚང་བའི་མཚོན་བྱ། བཏགས་ཡོད་ཆོས་གསུམ་ཚང་བའི་མཚོན་བྱ་ཡིན་ཟེར་ན། བཏགས་ཡོད་ཆོས་གསུམ་ཚང་བའི་
མཚོན་བྱ་ཆོས་ཅན། བཏགས་ཡོད་ཆོས་གསུམ་ཚང་བ་ཡིན་ན་ཁྱོད་ཡིན་པས་ཁྱབ་པར་ཐལ། ཁྱོད་དེའི་མཚོན་བྱ་ཡིན་པའི་ཕྱིར་འདོད་ན། བུམ་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ་

[013A]༄༅། །མཚོན་བྱ་ཡིན་པའི་ཕྱིར། ཁྱབ་ཏེ། བཏགས་ཡོད་ཆོས་གསུམ་ཚང་བ་མཚོན་བྱའི་མཚན་ཉིད་ཡིན་པའི་ཕྱིར། རྩ་བར་འདོད་ན། བཏགས་ཡོད་ཆོས་གསུམ་ཚང་བ་ཆོས་ཅན། ཁྱོད་ཡིན་ན་བུམ་
པ་ཡིན་པས་ཁྱབ་པར་ཐལ། བུམ་པ་ཁྱོད་ཀྱི་མཚོན་བྱ་ཡིན་པའི་ཕྱིར། འདོད་ན། ཤེས་བྱ་ཆོས་ཅན། བུམ་པ་ཡིན་པར་ཐལ། བཏགས་ཡོད་ཆོས་གསུམ་ཚང་བ་ཡིན་པའི་ཕྱིར། ཁྱབ་པ་ལས། འདོད་ན་ཤེས་
བྱ་ཆོས་ཅན། མི་རྟག་པ་ཡིན་པར་ཐལ། བུམ་པ་ཡིན་པའི་ཕྱིར་འདོད་མི་ནུས་ཏེ། རྟག་པ་ཡིན་པའི་ཕྱིར། ཁ་ཅིག། རྫས་ཡོད་ཆོས་གསུམ་ཚང་བའི་མཚོན་བྱ་རྫས་ཡོད་ཆོས་གསུམ་ཚང་བའི་མཚོན་བྱ་ཡིན་ཟེར་ན། དེ་ཆོས་
ཅན༑ རྫས་ཡོད་ཆོས་གསུམ་ཚང་པ་ཡིན་ན་ཁྱོད་ཡིན་དགོས་པར་ཐལ། ཁྱོད་དེའི་མཚོན་བྱ་ཡིན་པའི་ཕྱིར། འདོད་ན། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན་
དེར་ཐལ། མཚན་ཉིད་ཡིན་པའི་ཕྱིར། ཁྱབ་ཏེ། དེ་དེའི་མཚོན་བྱ་ཡིན་པའི་ཕྱིར། གོང་དུ་མ་གྲུབ་ན། དེ་ཆོས་ཅན། དེར་ཐལ། རྟག་པའི་མཚན་ཉིད་ཡིན་པའི་ཕྱིར། རྩ་བར་འདོད་ན། ཆོས་དང་སྐད་ཅིག་མ་མ་ཡིན་པའི་
གཞི་མཐུན་པ་ཆོས་ཅན། ཁྱོད་ཡིན་ན། རྫས་ཡོད་ཆོས་གསུམ་ཚང་བ་ཡིན་པས་ཁྱབ་པར་ཐལ། ཁྱོད་དེའི་མཚོན་བྱ་ཡིན་པའི་ཕྱིར་འདོད་ན། རྟག་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། རྫས་

[013B] མཚན་ཉིད་མ་ཡིན་པའི་ཕྱིར་ཏེ། མཚོན་བྱ་ཡིན་པའི་ཕྱིར། ཁ་ཅིག། བུམ་པའི་སྤྱི་བུམ་པའི་སྤྱི་ཡིན་པར་ཐལ། བུམ་པའི་བྱེ་བྲག་བུམ་པའི་བྱེ་བྲག་ཡིན་པའི་ཕྱིར། མ་གྲུབ་ན། དེར་
ཐལ༑ ཤེས་བྱའི་བྱེ་བྲག་ཤེས་བྱའི་བྱེ་བྲག་ཡིན་པའི་ཕྱིར་ན་མ་ཁྱབ། མ་གྲུབ་ན། ཤེས་བྱའི་བྱེ་བྲག་ཆོས་ཅན། ཁྱོད་ཤེས་བྱའི་བྱེ་བྲག་ཡིན་པར་ཐལ། ཁྱོད་ཤེས་བྱ་ཡིན། ཁྱོད་ཤེས་བྱ་དང་བདག་གཅིག་ཏུ་འབྲེལ། ཁྱོད་མ་ཡིན་
ཞིང་ཤེས་བྱ་ཡིན་པའི་གཞི་མཐུན་པ་དུ་མ་ཡོད་པའི་ཕྱིར། དང་པོ་གྲུབ་སྟེ། ཡོད་པའི་ཕྱིར། གཉིས་པ་གྲུབ་སྟེ། ཤེས་བྱ་དང་བདག་ཉིད་གཅིག་ཏུ་གྱུར་པའི་ཡོད་པ་ཡིན་པའི་ཕྱིར། གསུམ་པ་གྲུབ་སྟེ། ཡོད་པ་དེ་ཡང་
དེ་ཡིན། ཤེས་བྱ་དེ་ཡང་དེ་ཡིན་པའི་ཕྱིར། ཁ་ཅིག། སྤྱི་ཡིན་ན། ཁྱོད་ཀྱི་བྱེ་བྲག་ཁྱོད་ཀྱི་བྱེ་བྲག་ཡིན་པས་ཁྱབ་ཟེར་ན། དངོས་པོ་ཆོས་ཅན། དེར་ཐལ། དེའི་ཕྱིར། འདོད་ན། དངོས་པོའི་བྱེ་བྲག་ཆོས་ཅན། དངོས་པོ་
ཡིན་པར་ཐལ། དངོས་པོའི་བྱེ་བྲག་ཡིན་པའི་ཕྱིར། འདོད་མི་ནུས་ཏེ། རྟག་པ་ཡིན་པའི་ཕྱིར། མ་གྲུབ་ན། དངོས་པོ་ཆོས་ཅན་ཁྱོད་ཀྱི་བྱེ་བྲག་རྟག་པ་ཡིན་པར་ཐལ། ཁྱོད་ཀྱི་བྱེ་བྲག་ཡོད་པའི་ཕྱིར་ཏེ། ཁྱོད་སྤྱི་ཡིན་
པའི་ཕྱིར། ཁ་ཅིག། དངོས་པོའི་བྱེ་བྲག་དངོས་པོའི་བྱེ་བྲག་ཡིན་པར་ཐལ། རྟག་པ་ལ་དེའི་ཕྱིར་ན། མ་ཁྱབ། མ་གྲུབ་ན་རྟག་པའི་བྱེ་བྲག་ཆོས་ཅན། དེར་ཐལ། ཁྱོད་རྟག་པ་ཡིན་ཁྱོད་རྟག་པ་དང་བདག་གཅིག་ཏུ་འབྲེལ་
[014A]༄༅། །ཁྱོད་མ་ཡིན་ཞིང་རྟག་པ་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། དང་པོ་མ་གྲུབ་ན། རྟག་པ་ཆོས་ཅན། ཁྱོད་ཀྱི་བྱེ་བྲག་རྟག་པ་ཡིན་པར་ཐལ། ཁྱོད་ཀྱི་བྱེ་བྲག་ཡོད་པའི་ཕྱིར། གཉིས་པ་མ་
གྲུབ་ན། རྟག་པའི་བྱེ་བྲག་ཆོས་ཅན། རྟག་པ་དང་བདག་གཅིག་ཏུ་འབྲལ་བར་ཐལ། རྟག་པ་དང་ཐ་དད་གང་ཞིག། རྟག་པ་ཡིན་པའི་ཕྱིར། གསུམ་པ་གྲུབ་སྟེ། ཤེས་བྱ་དེ་ཡང་དེ་ཡིན། རྟག་པ་དེ་ཡང་དེ་ཡིན། ཡོད་པ་
དེ་ཡང་དེ་ཡིན་པའི་ཕྱིར། ཁ་ཅིག། ཁྱོད་ཀྱི་བྱེ་བྲག་ཁྱོད་ཀྱི་བྱེ་བྲག་ཡིན་ན། ཁྱོད་ཀྱི་སྤྱི་ཁྱོད་ཀྱི་སྤྱི་ཡིན་པས་ཁྱབ་ཟེར་ན། རྟག་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་ཟིན། འདོད་ན། རྟག་པ་ཆོས་ཅན། རྟག་པའི་
སྤྱི་ཡིན་པར་ཐལ། རྟག་པའི་སྤྱིའི་བྱེ་བྲག་ཡིན་པའི་ཕྱིར་མ་གྲུབ་ན། རྟག་པ་ཆོས་ཅན། དེར་ཐལ། རྟག་པའི་སྤྱི་ཁྱོད་ཀྱི་སྤྱི་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཁྱོད་ཀྱི་སྤྱི་དང་ཁྱོད་ཁྱོད་ཀྱི་བྱེ་བྲག་གང་རུང་མ་
ཡིན་པར་ཐལ། བདག་མེད་ཡིན་པའི་ཕྱིར། ཁ་ཅིག། ཁྱོད་ཀྱི་སྤྱི་དང་བྱེ་བྲག་གཉིས་ཀ་ཁྱོད་མ་ཡིན་ན། ཁྱོད་ཀྱི་སྤྱི་དང་བྱེ་བྲག་གཉིས་ཀ་མེད་པས་ཁྱབ་ཟེར་ན། རྣམ་མཁྱེན་ཆོས་ཅན་དེར་ཐལ། དེའི་ཕྱིར། མ་གྲུབ་ན་
རྣམ་མཁྱེན་གྱི་སྤྱི་དང་རྣམ་མཁྱེན་གྱི་བྱེ་བྲག་གཉིས་ཀ་རྣམ་མཁྱེན་མ་ཡིན་པར་ཐལ། དང་པོ་མ་ཡིན་པ་གང་ཞིག། ཕྱི་མ་མ་ཡིན་པའི་ཕྱིར། རྟགས་སླ། རྩ་བར་འདོད་ན། དེ་ཆོས་ཅན། ཁྱོད་ཀྱི་སྤྱི་དང་བྱེ་བྲག་གཉིས་ཀ་མེད་

[014B]པའི་ཕྱིར། ཁ་ཅིག། བདག་མེད་ཡིན་ན་ཁྱོད་ཡིན་པས་ཁྱབ་ན་ཁྱོད་ཀྱི་སྤྱི་ཁྱོད་ཡིན་པས་ཁྱབ་ཟེར་ན། མངོན་སུམ་ཚད་མ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ་
བདག་མེད་ཡིན་ན་མངོན་སུམ་ཤེས་པ་ཡིན་པས་ཁྱབ་པའི་ཕྱིར་ཏེ་བདག་མེད་ཡིན་ན་མངོན་སུམ་ཡོད་པས་ཁྱབ་པའི་ཕྱིར། རྩ་བར་འདོད་ན། མངོན་སུམ་ཚད་མའི་སྤྱི་ཆོས་ཅན། ཁྱོད་མངོན་སུམ་ཚད་མ་མ་ཡིན་པར་ཐལ། ཤེས་
པ་མ་ཡིན་པའི་ཕྱིར་ཏེ། དངོས་པོ་མ་ཡིན་པའི་ཕྱིར་ཏེ། རྟག་པ་ཡིན་པའི་ཕྱིར། མ་གྲུབ་ན། མངོན་སུམ་ཚད་མ་ཆོས་ཅན་ཁྱོད་ཀྱི་སྤྱི་རྟག་པ་ཡིན་པར་ཐལ། བྱེ་བྲག་ཡིན་པའི་ཕྱིར་ཏེ། དངོས་པོ་ཡིན་པའི་ཕྱིར། ཁ་ཅིག་
བདག་མེད་ཡིན་ན་ཁྱོད་ཡིན་པས་ཁྱབ་ན། རི་བོང་རྭ་ཁྱོད་ཡིན་པས་ཁྱབ་ཟེར་ན། རྗེས་དཔག་ཚད་མ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། མངོན་སུམ་ཚད་མ་དང་རིགས་པ་མཚུངས་པའི་ཕྱིར། རྩ་བར་འདོད་ན། རི་
བོང་རྭ་ཆོས་ཅན། ཁྱོད་རྗེས་དཔག་ཚད་མ་མ་ཡིན་པར་ཐལ་མེད་དེས་ཡིན་པའི་ཕྱིར། ཁ་ཅིག། ཀ་བ་ཁྱོད་ཡིན། བུམ་པ་ཁྱོད་ཡིན། ཤེས་བྱ་ཁྱོད་ཡིན། རྟག་པ་ཁྱོད་ཡིན་ན། ལྟོ་ལྡིར་བ་ཁྱོད་ཡིན་པས་ཁྱབ་ཟེར་ན། མཚོན་བྱ་
ཆོས་ཅན། དེར་ཐལ། དེའི་ཕྱིར། དང་པོ་གྲུབ་སྟེ། གདུང་འདེགས་ཀྱི་དོན་བྱེད་ནུས་པ་ཀ་བའི་མཚན་ཉིད་ཡིན་པའི་ཕྱིར། གཉིས་པ་གྲུབ་སྟེ། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་བུམ་པའི་མཚན་ཉིད་ཡིན་

[015A]༄༅། །པའི་ཕྱིར། གསུམ་པ་གྲུབ་སྟེ། བློའི་ཡུལ་དུ་བྱ་རུང་ཤེས་བྱའི་མཚན་ཉིད་ཡིན་པའི་ཕྱིར། བཞི་པ་གྲུབ་སྟེ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་རྟག་པའི་མཚན་ཉིད་ཡིན་
པའི་ཕྱིར། རྩ་བར་འདོད་ན། ལྟོ་ལྟིར་བ་ཆོས་ཅན། མཚོན་བྱ་མ་ཡིན་པར་ཐལ། མཚན་ཉིད་ཡིན་པའི་ཕྱིར། ཁ་ཅིག། ཡོད་པ་ཁྱོད་ཡིན། དངོས་པོ་ཁྱོད་ཡིན། རྟག་པ་ཁྱོད་ཡིན་ན། ཁྱོད་ཁྱོད་རང་ཡིན་པས་ཁྱབ་ཟེར་
ན༑ བཏགས་ཡོད་ཆོས་གསུམ་ཚང་བ་ཆོས་ཅན། དེར་ཐལ། དེའི་ཕྱིར། དང་པོ་གྲུབ་སྟེ། ཚད་མའི་དམིགས་པ་ཡོད་པའི་མཚན་ཉིད་ཡིན་པའི་ཕྱིར། གཉིས་པ་གྲུབ་སྟེ། དོན་བྱེད་ནུས་པ་དངོས་པོའི་མཚན་ཉིད་ཡིན་
པའི་ཕྱིར། གསུམ་པ་གྲུབ་སྟེ། རྟག་པའི་མཚན་ཉིད་ཡོད་པའི་ཕྱིར། རྩ་བར་འདོད་མི་ནུས་ཏེ། བཏགས་ཡོད་ཆོས་གསུམ་ཚང་བ་རྫས་ཡོད་ཆོས་གསུམ་ཚང་བ་ཡིན་པའི་ཕྱིར། མ་གྲུབ་ན། བཏགས་ཡོད་ཆོས་གསུམ་
ཚང་བ་ཆོས་ཅན། རྫས་ཡོད་ཆོས་གསུམ་ཚང་བ་ཡིན་པར་ཐལ་མཚོན་བྱའི་མཚན་ཉིད་ཡིན་པའི་ཕྱིར། ཁ་ཅིག། ཤེས་བྱ་ཁྱོད་ཡིན། གཞལ་བྱ་ཁྱོད་ཡིན། ཡོད་པ་ཁྱོད་ཡིན་ན། ཁྱོད་ཤེས་བྱའི་བྱེ་བྲག་མ་ཡིན་པས་
ཁྱབ་ཟེར་ན། རྟག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་གསུམ་རེ་རེ་ནས་ཆོས་ཅན། རྟག་པ་ཡིན་པར་ཐལ། ཁྱོད་དང་རྟག་པའི་གཞི་མཐུན་ཡོད་པའི་ཕྱིར་ཏེ། བུམ་པ་དང་གཅིག་དང། འདུས་མ་བྱས་ཀྱི་

[015B] ཁ་ཅིག། རྟག་པ་ཁྱོད་ཡིན། མི་རྟག་པ་ཁྱོད་ཡིན། ཤེས་བྱ་ཁྱོད་ཡིན་ན། ཁྱོད་མཚན་མཚོན་གང་རུང་ཡིན་པས་ཁྱབ་ཟེར་ན། རྟག་པ་ཁོ་ན་དང་དངོས་པོ་ཁོ་ན་གང་རུང་ཆོས་ཅན། དེར་
ཐལ༑ དེའི་ཕྱིར། དང་པོ་མ་གྲུབ་ན། རྟག་པ་ཆོས་ཅན། དེ་གང་རུང་ཡིན་པར་ཐལ། རྟག་པ་ཁོ་ན་ཡིན་པའི་ཕྱིར། གཉིས་པ་མ་གྲུབ་ན། མི་རྟག་པ་ཆོས་ཅན། དེ་གང་རུང་ཡིན་པར་ཐལ་དངོས་པོ་ཁོ་ན་ཡིན་པའི་ཕྱིར་
གསུམ་པ་སླ། རྩ་བར་འདོད་ན། དེ་གང་རུང་ཡོད་པར་ཐལ། དེ་གང་རུང་མཚན་མཚོན་གང་རུང་ཡིན་པའི་ཕྱིར། འདོད་མི་ནུས་ཏེ། དང་པོ་མེད་པ་གང་ཞིག། ཕྱི་མ་མེད་པའི་ཕྱིར། ཁོ་ན་རེ། རྟག་པ་ཁོ་ན་ཆོས་ཅན། ཁྱོད་
དང་དངོས་པོ་ཁོ་ན་གང་རུང་ཡོད་པར་ཐལ། ཁྱོད་བདག་མེད་ཡིན་པའི་ཕྱིར་ན་མ་ཁྱབ། འོ་ན་ཁྱོད་རང་ལ། རི་བོང་རྭ་དང་ཁྱི་མགོ་རྡོ་རིལ་གང་རུང་ཡོད་པར་ཐལ། འདོད་པའི་ཕྱིར་འདོད་མི་ནུས་ཏེ། དེ་གཉིས་ཀ་རྣམ་པ་ཐམས་ཅད་དུ་
མེད་ངེས་ཡིན་པའི་ཕྱིར། ཁ་ཅིག། བུམ་པ་ཁྱོད་ཡིན། བུམ་པ་མ་ཡིན་ཞིང་ཁྱོད་ཡིན་པའི་གཞི་མཐུན་པ་དུ་མ་གྲུབ་ན། ཁྱོད་བུམ་པའི་སྤྱི་ཡིན་པས་ཁྱབ་ཟེར་ན། དངོས་པོ་ཁོ་ན་ཆོས་ཅན་དེར་ཐལ། དེའི་ཕྱིར། དང་པོ་སླ། གཉིས་
པ་མ་གྲུབ་ན། བུམ་པ་མ་ཡིན་ཞིང་དངོས་པོ་ཁོ་ན་ཡིན་པ་དུ་མ་གྲུབ་པར་ཐལ། ཀ་བ་དེ་ཡང་དེ་ཡིན། ཤེས་པ་དེ་ཡང་དེ་ཡིན། རྣམ་མཁྱེན་དེ་ཡང་དེ་ཡིན་པའི་ཕྱིར། གཞན་ཡང། བུམ་པ་དང་གཅིག་ཁྱོད་ཡིན། བུམ་པ་དང་གཅིག་མ་

[016A]༄༅། །ཡིན་ཞིང་ཁྱོད་ཡིན་པའི་གཞི་མཐུན་པ་དུ་མ་གྲུབ་ན། ཁྱོད་བུམ་པ་དང་གཅིག་གི་སྤྱི་ཡིན་པས་ཁྱབ་པར་ཐལ། བུམ་པ་ལ་དེའི་ཕྱིར། འདོད་ན། རྟག་པ་ཁོ་ན་ཆོས་ཅན། དེར་ཐལ་དེའི་ཕྱིར། དང་
པོ་མ་གྲུབ་ན། བུམ་པ་དང་གཅིག་ཆོས་ཅན། རྟག་པ་ཁོ་ན་ཡིན་པར་ཐལ། རྟག་པ་ཡིན་པའི་ཕྱིར། ཁྱབ་སྟེ། རྟག་པ་ཡིན་ན་རྟག་པ་ཁོ་ན་ཡིན་པས་ཁྱབ་པའི་ཕྱིར། དེར་ཐལ། དངོས་པོ་ཡིན་ན། དངོས་པོ་ཁོ་ན་ཡིན་པས་
ཁྱབ་པའི་ཕྱིར་ཏེ། བདག་མེད་ཡིན་པའི་ཕྱིར། གཉིས་པ་གྲུབ་སྟེ། བུམ་པའི་སྤྱི་དེ་ཡིན། བུམ་པའི་བྱེ་བྲག་ཀྱང་དེ་ཡིན་པའི་ཕྱིར། ཁ་ཅིག། སྤྱི་ཁྱོད་ཡིན་ན། ཁྱོད་སྤྱི་ཡིན་པས་ཁྱབ་ཟེར་ན། སྤྱི་དང་གཅིག་ཆོས་ཅན། དེར་ཐལ་
དེའི་ཕྱིར། མ་གྲུབ་ན། སྤྱི་ཆོས་ཅན། དེར་ཐལ། སྤྱིའི་ལྡོག་པ་ཡིན་པའི་ཕྱིར། མ་གྲུབ་ན། སྤྱི་ཆོས་ཅན། ཁྱོད་ཁྱོད་ཀྱི་ལྡོག་པ་ཡིན་པར་ཐལ། ཁྱོད་གཞི་གྲུབ་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་དུ་མ་ཡོད་པར་
ཐལ། ཁྱོད་སྤྱི་ཡིན་པའི་ཕྱིར། འདོད་ན། སྤྱི་ཆོས་ཅན། ཁྱོད་དང་གཅིག་དུ་མ་མེད་པར་ཐལ། བདག་མེད་ཡིན་པའི་ཕྱིར། ཁ་ཅིག། སྤྱི་དང་བྱེ་བྲག་གང་རུང་ཡིན་ན། མཚན་མཚོན་གང་རུང་ཡིན་པས་ཁྱབ་ཟེར་ན། ཀ་བུམ་
གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན་དེར་ཐལ། བྱེ་བྲག་ཡིན་པའི་ཕྱིར་ཏེ། ཤེས་བྱའི་བྱེ་བྲག་ཡིན་པའི་ཕྱིར་ཏེ། ཤེས་བྱའི་ཁྱབ་བྱ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། མཚན་

[016B] མཚན་ཉིད་མ་ཡིན་པ་གང་ཞིག། མཚོན་བྱ་མ་ཡིན་པའི་ཕྱིར། དང་པོ་གྲུབ་སྟེ། ཁྱོད་ཀྱི་མཚོན་བྱ་མེད་པའི་ཕྱིར། གཉིས་པ་གྲུབ་སྟེ། ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར།    ༈   
རང་ལུགས་ལ། བཏགས་ཡོད་ཆོས་གསུམ་ཚང་བ་མཚོན་བྱའི་མཚན་ཉིད། བཏགས་ཡོད་ཀྱི་ཆོས་གསུམ་ཡོད་དེ། སྤྱིར་མཚོན་བྱ་ཡིན་པ་རང་གི་མཚན་གཞིའི་སྟེང་དུ་ཚད་མས་གྲུབ་པ། རང་ཉིད་ཀྱི་མཚན་ཉིད་ལས་གཞན་
པའི་ཆོས་གཞན་གྱི་མཚོན་བྱ་མི་བྱེད་པ་དང་གསུམ་འཇོག། རྫས་ཡོད་ཆོས་གསུམ་ཚང་བ་མཚན་ཉིད་ཀྱི་མཚན་ཉིད་དུ་འཇོག། རྫས་ཡོད་ཀྱི་ཆོས་གསུམ་ནི། སྤྱིར་མཚན་ཉིད་ཡིན་པ། རང་གི་མཚན་གཞིའི་སྟེང་དུ་ཚད་མས་གྲུབ་
པ༑ རང་ཉིད་ཀྱི་མཚོན་བྱ་ལས་ཆོས་གཞན་གྱི་མཚན་ཉིད་མི་བྱེད་པ་གསུམ་འཇོག། སྤྱིར་མཚོན་བྱ་དེ་ལ་ཡང། འདུས་བྱས་སུ་གྱུར་པའི་མཚོན་བྱ་དང། འདུས་མ་བྱས་སུ་གྱུར་པའི་མཚོན་བྱ་གཉིས་ཡོད། དང་པོ་འདུས་བྱས་
སུ་གྱུར་པའི་མཚོན་བྱ་དེ་ལ་ཡང། གཟུགས་སུ་གྱུར་པའི་མཚོན་བྱ་ཤེས་པར་གྱུར་པའི་མཚོན་བྱ། ལྡན་མིན་འདུ་བྱེད་དུ་གྱུར་པའི་མཚོན་བྱ་གསུམ་ཡོད། དང་པོ་གཟུགས་རུང་གཟུགས་ཀྱི་མཚན་ཉིད་གཟུགས་དེ་ལ་དབྱེ་
ན༑ གཟུགས་ཀྱི་སྐྱེ་མཆེད། སྒྲའི་སྐྱེ་མཆེད། དྲིའི་སྐྱེ་མཆེད་རོའི་སྐྱེ་མཆེད། རེག་བྱའི་སྐྱེ་མཆེད་དང་ལྔ་ཡོད། མིག་ཤེས་ཀྱི་བཟུང་བྱ་གཟུགས་ཀྱི་སྐྱེ་མཆེད་ཀྱི་མཚན་ཉིད། རྣ་ཤེས་ཀྱི་ཉན་བྱ་སྒྲའི་སྐྱེ་མཆེད་ཀྱི་མཚན་ཉིད་

[017A]༄༅། །སྣ་ཤེས་ཀྱི་སྣོམ་བྱ་དྲིའི་སྐྱེ་མཆེད་ཀྱི་མཚན་ཉིད་ལྕེ་ཤེས་ཀྱི་མྱོང་བྱ་རོའི་སྐྱེ་མཆེད་ཀྱི་མཚན་ཉིད། ལུས་ཤེས་ཀྱི་མྱོང་བྱ་རེག་བྱའི་སྐྱེ་མཆེད་ཀྱི་མཚན་ཉིད། གཉིས་པ་ཤེས་པ་དེ་ལ་དབྱེ་ན། ཚད་
མར་གྱུར་པའི་མཚོན་བྱ། ཚད་མ་མ་ཡིན་པར་གྱུར་པའི་དེ་གཉིས་ཡོད། གསར་དུ་མི་བསླུ་བའི་རིག་པ་ཚད་མའི་མཚན་ཉིད། གསལ་ཞིང་རིག་པ་ཤེས་པའི་མཚན་ཉིད། ལྡན་མིན་འདུ་བྱེད་ལ་མཚན་ཉིད་འཇོག་ན། གཟུགས་
ཤེས་གང་རུང་དུ་མ་གྱུར་པའི་འདུ་བྱས་ལྡན་མིན་འདུ་བྱེད་ཀྱི་མཚན་ཉིད། སྤྱི་བྱེ་བྲག་ལ་དབྱེ་ན། ཁྱབ་བྱེད་སྤྱིའི་མཚན་ཉིད། བུམ་པའི་ཁྱབ་བྱེད་བུམ་པའི་སྤྱིའི་མཚན་ཉིད། བུམ་པ་ཁྱབ་བྱེད་ཡིན་པ་བུམ་པ་སྤྱི་ཡིན་པའི་
མཚན་ཉིད། ཁྱབ་བྱ་བྱེ་བྲག་གི་མཚན་ཉིད། བུམ་པ་ཁྱབ་བྱ་ཡིན་པ། བུམ་པ་བྱེ་བྲག་ཡིན་པའི་མཚན་ཉིད། བུམ་པའི་ཁྱབ་བྱ། བུམ་པའི་བྱེ་བྲག་གི་མཚན་ཉིད་དུ་འཇོག། ཁ་ཅིག། ཆོས་དེ་ཡིན་ན། ཆོས་དེའི་ལྡོག་
པ་ཡིན་པས་ཁྱབ་ཟེར་ན། བུམ་པ་ཡིན་ན། བུམ་པའི་ལྡོག་པ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། གསེར་བུམ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། བུམ་པའི་ལྡོག་པ་མ་ཡིན་པར་
ཐལ༑ བུམ་བ་དང་ཐ་དད་ཡིན་པའི་ཕྱིར་ཏེ། བུམ་པའི་བྱེ་བྲག་ཡིན་པའི་ཕྱིར། ཁ་ཅིག། ཆོས་དེ་དང་གཅིག་ཡིན་ན། ཆོས་དེ་ཡིན་པས་ཁྱབ་ཟེར་ན། ཀ་བུམ་གཉིས་ཆོས་ཅན། ཀ་བུམ་གཉིས་ཡིན་པར་ཐལ། ཀ་བུམ་

[017B] ཀ་བུམ་གཉིས་དང་གཅིག་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། གཞི་གྲུབ་པའི་ཕྱིར། རྩ་བར་འདོད་ན། ཀ་བུམ་གཉིས་ཆོས་ཅན་
ཀ་བ་ཡིན་པར་ཐལ། ཀ་བུམ་གཉིས་ཡིན་པའི་ཕྱིར། འདོད་མི་ནུས་ཏེ་བུམ་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཀ་བུམ་གཉིས་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། ཀ་བ་དང་བུམ་པ་གཉིས་ཀ་
མ་ཡིན་པར་ཐལ། བདག་མེད་ཡིན་པའི་ཕྱིར།    ༈    སྐྱེས་ལ་མ་འགག་པ་ད་ལྟར་བའི་མཚན་ཉིད། མ་སྐྱེས་པ་མ་འོང་བའི་མཚན་ཉིད། ཞིག་པ་འདས་པའི་མཚན་ཉིད་ཟེར་ན། དམ་བཅའ་དང་པོ་ལ་རི་བོང་རྭ་ཆོས་ཅན་
མཚན་ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྐྱེས་ལ་མ་ཞིག་པ་ཡིན་པའི་ཕྱིར་ཏེ། མ་ཞིག་པ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཡོད་པར་ཐལ། ད་ལྟར་བ་ཡིན་པའི་ཕྱིར་
འདོད་མི་ནུས། དམ་བཅའ་གཉིས་པ་ལ་རི་བོང་རྭ་ཆོས་ཅན། སྐྱེ་བའི་རྒྱུ་ཡོད་ཀྱང་མ་སྐྱེས་པའི་ཆ་ཡིན་པར་ཐལ། སྐྱེ་བའི་རྒྱུ་ཡོད་ཀྱང་མ་སྐྱེས་པའི་ཕྱིར། དེར་ཐལ། མ་འོངས་པའི་ཕྱིར་ནམ་ཁྱབ། རྟགས་གྲུབ་སྟེ། མེད་ངེས་
ཡིན་པའི་ཕྱིར། འོ་ན་ཁྱོད་རང་ལ། མ་འོངས་ན་མ་འོངས་པ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། སྒྲ་རྟག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། འོངས་པར་ཐལ། མ་འོངས་པར་
[018A]༄༅། །རྟགས་མ་གྲུབ་པའི་ཕྱིར། འདོད་ན། དེ་ཆོས་ཅན། ཡོད་པར་ཐལ། འོངས་བའི་ཕྱིར། འདོད་མི་ནུས་ཏེ། མེད་ངེས་ཡིན་པའི་ཕྱིར། མ་གྲུབ་ན། སྒྲ་ཆོས་ཅན། ཁྱོད་རྟག་པ་མེད་ངེས་ཡིན་པར་ཐལ་
ཁྱོད་མི་རྟག་པ་ཡིན་པའི་ཕྱིར། ཁ་ཅིག། གཞི་གྲུབ་ན། ད་ལྟར་བ་ཡིན་པས་ཁྱབ་ཟེར་ན། བུམ་པ་འདས་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཡོད་པའི་ཕྱིར། འདོད་ན། བུམ་
པ་འདས་པ་ཆོས་ཅན། ད་ལྟར་བ་མ་ཡིན་པར་ཐལ། འདས་པ་ཡིན་པའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར། གཞན་ཡང་བུམ་པ་རང་གི་རྒྱུ་དུས་ནས་མ་སླེབ་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་
ཆོས་ཅན། ད་ལྟར་བ་མ་ཡིན་པར་ཐལ། མ་སླེབ་པ་ཡིན་པའི་ཕྱིར་དེར་ཐལ། མ་འོངས་པ་ཡིན་པའི་ཕྱིར། མ་གྲུབ་ན། རྩིས་དང་བྱས་པས། བུམ་པ་རང་གི་རྒྱུ་དུས་ནས་མ་སླེབ་པ་མ་འོངས་པ་ཡིན་པར་རྟགས་མ་གྲུབ་ཟེར་ན་
བུམ་པ་ཆོས་ཅན། ཁྱོད་རང་གི་རྒྱུ་དུས་ནས་མ་སླེབ་པ་མ་འོངས་པ་ཡིན་པར་ཐལ། ཁྱོད་རང་གི་རྒྱུའི་དུས་སུ་མ་སྐྱེས་པ་ཡིན་པའི་ཕྱིར་ཏེ། འདུས་བྱས་ཡིན་པའི་ཕྱིར། གཞན་ཡང། བུམ་པའི་དུས་སུ་བུམ་པའི་རྒྱུ་ཐལ་བ་ཆོས་ཅན་
དེར་ཐལ། དེའི་ཕྱིར། དེར་ཐལ། འདས་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་དུས་སུ་ཁྱོད་ཀྱི་རྒྱུ་ཐལ་བ་འདས་པ་ཡིན་པར་ཐལ། ཁྱོད་ཀྱི་དུས་སུ་ཁྱོད་ཀྱི་རྒྱུ་ཐལ་བ་ཡོད་པའི་ཕྱིར། དེར་ཐལ། ཁྱོད་ཀྱི་དུས་

[018B] མ་གྲུབ་ན་དེ་ཆོས་ཅན། དེར་ཐལ། འདུས་བྱས་ཡིན་པའི་ཕྱིར། རྩ་བར་འདོད་ན། བུམ་པའི་དུས་སུ་བུམ་པའི་རྒྱུ་ཆོས་ཅན། ཡོད་པར་ཐལ། ད་ལྟར་བ་ཡིན་པའི་ཕྱིར། ཁྱབ་སྟེ་
དུས་གསུམ་གང་རུང་ཡིན་ན། ཡོད་པས་ཁྱབ་པའི་ཕྱིར། གཞན་ཡང་བུམ་པའི་དུས་སུ་བུམ་པའི་འབྲས་བུ་ཆོས་ཅན། ཡོད་པར་ཐལ། དུས་གསུམ་གང་རུང་ཡིན་པའི་ཕྱིར་ཏེ། མ་འོངས་པ་ཡིན་པའི་ཕྱིར། མ་གྲུབ་ན། བུམ་
པ་ཆོས་ཅན། ཁྱོད་ཀྱི་དུས་སུ་ཁྱོད་ཀྱི་འབྲས་བུ་མ་འོངས་པ་ཡིན་པར་ཐལ། ཁྱོད་ཀྱི་འབྲས་བུ་ཁྱོད་ཀྱི་དུས་སུ་འདས་པ་དང་མ་འོངས་པ་གང་རུང་ཡིན་པ་གང་ཞིག། འདས་པ་མ་ཡིན་པའི་ཕྱིར་དང་པོ་གྲུབ་སྟེ། དངོས་པོ་ཡིན་
པའི་ཕྱིར། གཉིས་པ་མ་གྲུབ་ན། དེ་ཆོས་ཅན། ཁྱོད་ཀྱི་དུས་སུ་ཁྱོད་ཀྱི་འབྲས་བུ་འདས་པ་མ་ཡིན་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། བུམ་པ་ཆོས་ཅན། ཁྱོད་ཀྱི་འབྲས་བུ་ཁྱོད་ཀྱི་དུས་སུ་མེད་པར་ཐལ་
ཁྱོད་བདག་མེད་ཡིན་པའི་ཕྱིར། ཁ་ཅིག། ཆོས་དེའི་འབྲས་བུ་ཡིན་ན། ཆོས་དེའི་དུས་སུ་མེད་པས་ཁྱབ་ཟེར་ན། སྐྱེས་པའི་འབྲས་བུ་ཆོས་ཅན། དེར་ཐལ། དེའི་ཕྱིར། འདོད་ན། སྐྱེས་པའི་འབྲས་བུ་ཆོས་ཅན། ཁྱོད་ཡོད་པའི་
དུས་མི་སྲིད་པར་ཐལ། ཁྱོད་སྐྱེས་པའི་དུས་སུ་ཁྱོད་མེད་པ་གང་ཞིག། ཁྱོད་མ་སྐྱེས་པའི་དུས་སུ་ཁྱོད་མེད་པའི་ཕྱིར། དང་པོ་མ་གྲུབ་ན་དངོས། རྩ་བར་འདོད་ན། དེ་ཆོས་ཅན། ཁྱོད་སྐྱེས་པའི་དུས་སུ་ཡོད་པར་ཐལ། དངོས་པོ་ཡིན་

[019A]༄༅། །པའི་ཕྱིར། ཁ་ཅིག། འབྲས་བུ་ཡིན་ན། སྐྱེས་ཟིན་པས་ཁྱབ་ཟེར་ན། སྐྱེ་བཞིན་པའི་འབྲས་བུ་ཆོས་ཅན། དེར་ཐལ། དེའི་ཕྱིར། དེར་ཐལ། སྐྱེ་བཞིན་པའི་འབྲས་བུ་ཡོད་པའི་ཕྱིར། དེར་
ཐལ༑ འབྲས་བུ་མ་འོངས་པ་ཡོད་པའི་ཕྱིར། རྩ་བར་འདོད་ན་སྐྱེ་བཞིན་པའི་འབྲས་བུ་བཞག་ཏུ་མེད་པར་ཐལ། དེ་སྐྱེས་ཟིན་པའི་ཕྱིར། འདོད་མི་ནུས་ཏེ། དེ་ཡོད་པའི་ཕྱིར་ཏེ། ཕལ་ཆེར་སྐྱེས་ལ་ཡོངས་སུ་མ་རྫོགས་པའི་
འབྲས་བུ་ཡོད་པའི་ཕྱིར། གཞན་ཡང་སྐྱེས་པའི་འབྲས་བུ་སྐྱེས་པའི་དུས་སུ་ཡོད་པར་ཐལ། སྐྱེས་པའི་འབྲས་བུ་སྐྱེས་པའི་དུས་དེ་སྐྱེས་པའི་འབྲས་བུ་སྐྱེས་པའི་དུས་ཡིན་པའི་ཕྱིར། མ་གྲུབ་ན་སྐྱེས་པའི་འབྲས་བུ་ཆོས་
ཅན༑ ཁྱོད་སྐྱེས་པའི་དུས་ཁྱོད་སྐྱེས་པའི་དུས་ཡིན་པར་ཐལ་དངོས་པོ་ཡིན་པའི་ཕྱིར། ཁ་ཅིག། སྐྱེས་པའི་འབྲས་བུ་མེད་ཟེར་ན། དེ་ཆོས་ཅན། ཁྱོད་ཀྱི་འབྲས་བུ་ཡོད་པར་ཐལ། ཁྱོད་ཀྱི་རྒྱུ་ཡོད་པའི་ཕྱིར། དེར་ཐལ། ཁྱོད་
དངོས་པོ་ཡིན་པའི་ཕྱིར། རྟགས་གྲུབ་སྟེ། སྐྱེས་པ། འཇིག་པ། མི་རྟག་པ་གསུམ་ཀ་དངོས་པོ་ཡིན་པའི་ཕྱིར། དེས་ན་རང་ལུགས་ལ་སྐྱེས་ཀྱང་མ་ཞིག་པ་ད་ལྟར་བའི་མཚན་ཉིད། མཚན་གཞི་བུམ་པ་ལྟ་བུ་ལ་བྱེད་
རང་དུས་ད་ལྟར་བར་ལྟོས་ཏེ་ཐལ་བ་འདས་པའི་མཚན་ཉིད། དཔེར་ན། བུམ་པ་ལ་ལྟོས་ཏེ་ཐལ་བ། བུམ་པའི་འདས་པའི་མཚན་ཉིད་མཚན་གཞི་བུམ་པའི་རྒྱུ་ལྟ་བུ་ལ་བྱེད། དཔེར་ན། བུམ་པའི་རྒྱུ་དེ་བུམ་པའི་འདས་པ་

[019B] བུམ་པ་འདས་པ་མ་ཡིན། བུམ་པ་འདས་པ་ནི། བུམ་པའི་མ་འོངས་པ་ཡིན། རང་དུས་ད་ལྟ་བ་ལ་ལྟོས་ཏེ་རྒྱུ་ཡོད་ཀྱང་མ་སྐྱེས་པ། མ་འོངས་པའི་མཚན་ཉིད། བུམ་པ་ལ་ལྟོས་ཏེ་རྒྱུ་ཡོད་ཀྱང་མ་སྐྱེས་པ། བུམ་པའི་
མ་འོངས་པའི་མཚན་ཉིད། དཔེར་ན། བུམ་པའི་འབྲས་བུ་དེ། བུམ་པའི་མ་འོངས་པ་ཡིན་ཀྱང། བུམ་པ་མ་འོངས་པ་མ་ཡིན། བུམ་པ་མ་འོངས་པ་ནི། བུམ་པའི་འདས་པ་ཡིན་པའི་ཕྱིར། དེ་ལ་ཁོ་ན་རེ་བུམ་པ་འདས་པ་དང་
བུམ་པའི་འདས་པ་དོན་མི་གཅིག་ཟེར་ན། མི་འཐད་པར་ཐལ། དེ་གཉིས་དོན་གཅིག་པའི་ཕྱིར། དེར་ཐལ། བུམ་པ་འདས་པ་ཡིན་ན། བུམ་པའི་འདས་པ་ཡིན་པས་ཁྱབ། བུམ་པའི་འདས་པ་ཡིན་ན། བུམ་པ་འདས་པ་ཡིན་པས་
ཁྱབ་པའི་ཕྱིར། དེར་ཐལ། བུམ་པ་མ་འོངས་པའི་དོན་ཡོད་པའི་ཕྱིར་ན་མ་ཁྱབ། འོ་ན་ཁྱོད་རང་ལ། བུམ་པའི་རྒྱུ་ཡོད་ཀྱང་བུམ་པ་མ་སྐྱེས་པའི་ཆ་དེ་ཆོས་ཅན། ཁྱོད་བུམ་པའི་མ་འོངས་པ་ཡིན་པར་ཐལ། ཁྱེད་བུམ་པ་མ་འོངས་པ་
ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱེད་ཀྱི་རྒྱུ་ཡོད་ཀྱང་མ་སྐྱེས་པའི་ཆ་དེ་ཁྱོད་མ་འོངས་པ་ཡིན་པར་ཐལ། ཁྱོད་མ་འོངས་པ་ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ་འདུས་བྱས་ཡིན་པའི་ཕྱིར། རྩ་
བར་འདོད་ན། དེ་ཆོས་ཅན། ཁྱོད་བུམ་པའི་དུས་སུ་མ་སླེབ་པར་ཐལ། ཁྱོད་བུམ་པའི་དུས་སུ་མ་འོངས་པའི་དངོས་པོ་ཡིན་པའི་ཕྱིར། འདོད་མི་ནུས་ཏེ། ཁྱོད་བུམ་པའི་དུས་སུ་བྱུང་ཟིན་པའི་ཕྱིར། མ་གྲུབ་ན། བུམ་པ་ཆོས་ཅན་

[020A]༄༅། །ཁྱོད་ཀྱི་རྒྱུ་ཡོད་ཀྱང་མ་སྐྱེས་པའི་ཆ་ཁྱོད་ཀྱི་དུས་སུ་འདས་ཟིན་པར་ཐལ། ཁྱོད་སྐྱེ་དགོས་ཁྱོད་ཀྱི་དུས་སུ་འདས་ཟིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་སྐྱེ་དགོས་ཡོད་པའི་ཕྱིར་
ཏེ༑ ཁྱོད་འདུས་བྱས་ཡིན་པའི་ཕྱིར། གཞན་ཡང། བུམ་པའི་རྒྱུ་ཡོད་ཀྱང་མ་སྐྱེས་པའི་ཆ་ཆོས་ཅན། ཁྱོད་བུམ་པ་ཐལ་བ་ཡིན་པར་ཐལ། ཁྱོད་བུམ་པ་འདས་པ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་བུམ་པ་བྱུང་
ནས་ཞིག་པའི་ཆ་ཡིན་པར་ཐལ། ཁྱོད་བུམ་པ་ཐལ་བ་ཡིན་པའི་ཕྱིར། འདོད་མི་ནུས་ཏེ། ཁྱོད་བུམ་པ་སྐྱེ་དགོས་མ་སྐྱེས་པའི་ཆ་ཡིན་པའི་ཕྱིར། གཞན་ཡང། བུམ་པ་ལ་ལྟོས་ཏེ་འདས་པ་ཡིན་ན་ཁྱོད་བུམ་པ་འདས་པ་ཡིན་
དགོས་པར་ཐལ། བུམ་པ་ལ་ལྟོས་ཏེ་མ་འོངས་པ་ཡིན་ན། ཁྱོད་བུམ་པ་མ་འོངས་པ་ཡིན་པས་ཁྱབ་པའི་ཕྱིར། འདོད་ན། བུམ་པའི་རྒྱུ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བུམ་པ་ལ་
ལྟོས་ཏེ་ཞིག་ཟིན་པའི་ཕྱིར། །མ་གྲུབ་ན། དེ་ཆོས་ཅན། དེར་ཐལ་བུམ་པ་ལ་ལྟོས་ཏེ་འགག་ཟིན་པའི་ཕྱིར་ཏེ། བུམ་པའི་རྒྱུ་ཡིན་པའི་ཕྱིར། རྩ་བར་འདོད་ན། བུམ་པའི་རྒྱུ་ཆོས་ཅན། ཁྱོད་བུམ་པ་ཐལ་བ་ཡིན་པར་ཐལ་
ཁྱོད་བུམ་པ་འདས་པ་ཡིན་པའི་ཕྱིར། ཁྱབ་ཏེ། བུམ་པ་འདས་པ་འཇོག་ཚེ་བུམ་པ་ཐལ་བ་དེ་འཇོག་པའི་ཕྱིར། དེར་ཐལ། བུམ་པ་ཐལ་བ་འཇོག་པའི་ཚེ། བུམ་པ་ཞིག་ཟིན་པ་འཇོག། བུམ་པ་ཞིག་ཟིན་པ་འཇོག་པའི་ཚེ་

[020B] སོང་བའམ་ཞིག་པ་གསུམ་པོ་གང་རུང་འཇོག་བའི་ཕྱིར། དེར་ཐལ། བུམ་པ་འདས་པའི་དོན་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། གོང་དུ་འདོད་ན། བུམ་པའི་
རྒྱུ་ཆོས་ཅན། ཁྱོད་གཟུགས་ཅན་གང་ཡང་རུང་བ་ཞིག་ཞིག་པ་ཡིན་པར་ཐལ། ཁྱོད་བུམ་པ་ཞིག་པ་ཡིན་པའི་ཕྱིར། འདོད་མི་ནུས་ཏེ། ཁྱོད་བུམ་པའི་རྒྱུ་ཡིན་པའི་ཕྱིར། གཞན་ཡང། བུམ་པ་ལ་ལྟོས་ཏེ་འདས་པ་ཡིན་ན་
འདས་པ་ཡིན་པས་ཁྱབ་པར་ཐལ། བུམ་པ་ལ་ལྟོས་ཏེ་མ་འོངས་པ་ཡིན་ན། བུམ་པ་མ་འོངས་པ་ཡིན་པས་ཁྱབ་པའི་ཕྱིར། རྟགས་ཁས་འདོད་ན། བུམ་པའི་རྒྱུ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན་
དེར་ཐལ། བུམ་པ་ལ་ལྟོས་ཏེ་ཞིག་པ་ཡིན་པའི་ཕྱིར་ཏེ། བུམ་པའི་རྒྱུ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། འདས་པ་མ་ཡིན་པར་ཐལ། ད་ལྟར་བ་ཡིན་པའི་ཕྱིར་ཏེ། དངོས་པོ་ཡིན་པའི་ཕྱིར་ཏེ། བུམ་པའི་རྒྱུ་
ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་རྒྱུ་ཁྱོད་ཀྱི་རྒྱུ་ཡིན་པར་ཐལ། ཁྱོད་འདུས་བྱས་ཡིན་པའི་ཕྱིར་གཞན་ཡང། བུམ་པའི་སྔ་ལོགས་སུ་བྱུང་བའི་ཚད་མ་ཆོས་ཅན་དེར་ཐལ། དེའི་ཕྱིར། མ་གྲུབ་ན་
དེ་ཆོས་ཅན། དེར་ཐལ། བུམ་པའི་རྒྱུ་ཡིན་བའི་ཕྱིར། མ་གྲུབ་ན་བུམ་པ་ཆོས་ཅན། ཁྱོད་ཀྱི་སྔ་ལོགས་སུ་བྱུང་བའི་ཚད་མ་ཁྱོད་ཀྱི་རྒྱུ་ཡིན་པར་ཐལ། ཁྱོད་འདུས་བྱས་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། འདས་པ་

[021A]༄༅། །མ་ཡིན་པར་ཐལ། ད་ལྟར་བ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྐྱེས་ཟིན་ལ་མ་ཞིག་པ་ཡིན་པའི་ཕྱིར་ཏེ། ཚད་མ་ཡིན་པའི་ཕྱིར། ཁ་ཅིག། བུམ་པ་ལ་ལྟོས་ཏེ་ཞིག་པ་དེ། བུམ་
བ་འདས་པའི་མཚན་ཉིད་དུ་འཇོག་ཟེར་ན། བུམ་པ་སྐྱེ་བཞིན་པ་ཆོས་ཅན། བུམ་པ་འདས་པ་ཡིན་པར་ཐལ། བུམ་བ་ལ་ལྟོས་ཏེ་འདས་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་བུམ་པ་ལ་ལྟོས་ཏེ་ཞིག་བ་
ཡིན་པའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། འདས་པ་མ་ཡིན་པར་ཐལ། སྐྱེས་ཟིན་པ་མ་ཡིན་པ་གང་ཞིག། ཞིག་པ་མ་ཡིན་པའི་ཕྱིར། དང་པོ་གྲུབ་སྟེ། སྐྱེ་དགོས་ཡིན་པའི་ཕྱིར་
ཏེ༑ ཆོས་ཅན་དེ་དང་གཅིག་ཡིན་པའི་ཕྱིར། གཉིས་པ་གྲུབ་སྟེ་སྐྱེ་དགོས་ཡིན་པའི་ཕྱིར། ཁ་ཅིག། སྐྱེས་ལ་མ་འགག་པ་ད་ལྟར་བའི་མཚན་ཉིད་ཟེར་ན། རི་བོང་རྭ་ཆོས་ཅན། ད་ལྟར་བ་ཡིན་པར་ཐལ། མཚན་ཉིད་
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྐྱེས་ལ་མ་འགག་པ་དང་འགག་པ་གང་རུང་གང་ཞིག། སྐྱེས་ལ་འགག་པ་མ་ཡིན་པའི་ཕྱིར། དང་པོ་གྲུབ་སྟེ། སྐྱེས་ལ་བྱུང་མ་བྱུང་གང་རུང་ཡིན་བའི་ཕྱིར་ཏེ། བདག་མེད་
ཡིན་པའི་ཕྱིར། གཉིས་བ་སླ། རྩ་བར་འདོད་ན། དེ་ཆོས་ཅན། ཡོད་པར་ཐལ། འདས་པ་ཡིན་པའི་ཕྱིར། ཁྱབ་ཏེ། འདས་མ་འོངས་ད་ལྟར་གསུམ་པོ་གང་རུང་ཡིན་ན། གཞི་གྲུབ་པས་ཁྱབ་པའི་ཕྱིར་འདོད་མི་ནུས་སོ། །

[021B] བུམ་པའི་རང་དུས་ལ་མ་བསྡད་པ་དེ། བུམ་པའི་འདས་པའི་མཚན་ཉིད་ཟེར་ན། རི་བོང་རྭ་ཆོས་ཅན། བུམ་པའི་འདས་པ་ཡིན་པར་ཐལ། བུམ་པའི་རང་དུས་ལ་མ་བསྡད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་བུམ་
པའི་རང་དུས་སུ་ཡོད་པར་ཐལ། ཁྱོད་བུམ་པའི་རང་དུས་སུ་མ་བསྡད་པ་མ་གྲུབ་པའི་ཕྱིར། འདོད་མི་ནུས་ཏེ། བུམ་པའི་དུས་སུ་མེད་ངེས་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དུས་དང་རྣམ་པ་ཐམས་ཅད་དུ་མེད་ངེས་
ཡིན་པའི་ཕྱིར། ཁ་ཅིག། འདས་དང་མ་འོངས་ད་ལྟར་གསུམ་པོ་གང་རུང་ཡིན་ན། དུས་གསུམ་པོ་གང་རུང་ཡིན་པས་ཁྱབ་ཟེར་ན། འོ་ན་འདས་པ་ཡིན་ན། འདས་པའི་དུས་ཡིན་པས་ཁྱབ་པ་དང། ད་ལྟར་བ་ཡིན་ན། ད་ལྟར་བའི་
དུས་ཡིན་པས་ཁྱབ་པ་སོགས་ཡོད་པར་ཐལ། འདོད་པའི་ཕྱིར། འདོད་ན། བུམ་པ་ཞིག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན་དེ་ཆོས་ཅན། དེར་ཐལ། ཁྱོད་བུམ་པ་འདས་པ་ཡིན་པའི་ཕྱིར། མ་གྲུབ་ན། བུམ་པ་
ཆོས་ཅན། ཁྱོད་ཞིག་པ་ཁྱོད་འདས་པ་ཡིན་པར་ཐལ། ཁྱོད་ཞིག་པ་ཡོད་པའི་ཕྱིར། རྩ་བར་འདོད་ན། དེ་ཆོས་ཅན། དུས་ཡིན་པར་ཐལ། འདས་པའི་དུས་ཡིན་པའི་ཕྱིར། འདོད་ན། དེ་ཆོས་ཅན། དངོས་པོ་ཡིན་པར་ཐལ་
དུས་ཡིན་པའི་ཕྱིར། འདོད་མི་ནུས་ཏེ། རྟག་པ་ཡིན་པའི་ཕྱིར་ཏེ་མེད་དགག་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཞིག་པ་མེད་དགག་ཡིན་པར་ཐལ། ཁྱོད་ཞིག་བ་ཡོད་པའི་ཕྱིར། གཞན་ཡང། བུམ་
[022A]༄༅། །བའི་རྒྱུ་ཡོད་ཀྱང་བུམ་པ་མ་སྐྱེས་པའི་ཆ་ཆོས་ཅན་མ་འོངས་པའི་དུས་ཡིན་པར་ཐལ། མ་འོངས་པ་ཡིན་པའི་ཕྱིར་ཏེ་བུམ་པ་མ་འོངས་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན་ཁྱོད་ཀྱི་
རྒྱུ་ཡོད་ཀྱང་ཁྱོད་མ་སྐྱེས་པའི་ཆ་ཁྱོད་མ་འོངས་པ་ཡིན་པར་ཐལ། ཁྱོད་འདུས་བྱས་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དུས་ཡིན་པར་ཐལ། མ་འོངས་པའི་དུས་ཡིན་པའི་ཕྱིར། འདོད་ན། དེ་ཆོས་ཅན། འདུས་བྱས་
ཡིན་པར་ཐལ། དུས་ཡིན་པའི་ཕྱིར། འདོད་ན། ད་ཆོས་ཅན། རྟག་པ་མ་ཡིན་པར་ཐལ། འདུས་བྱས་ཡིན་པའི་ཕྱིར། འདོད་མི་ནུས་ཏེ། མེད་དགག་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱི་རྒྱུ་ཡོད་ཀྱང་མ་
སྐྱེས་པའི་ཆ་མེད་དགག་ཡིན་པར་ཐལ། ཁྱོད་འདུས་བྱས་ཡིན་པའི་ཕྱིར། གཞན་ཡང། བུམ་པ་ཡོད་པ་ཆོས་ཅན། ད་ལྟར་བའི་དུས་ཡིན་པར་ཐལ། ད་ལྟར་བ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཡོད་པ་ད་ལྟར་
བ་ཡིན་པར་ཐལ། ཁྱོད་ད་ལྟར་བ་ཡིན་པའི་ཕྱིར། མ་གྲུབ་ན་བུམ་པ་ཆོས་ཅན། ཁྱོད་ད་ལྟར་བ་ཡིན་པར་ཐལ། ཁྱོད་འདུས་བྱས་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། མི་རྟག་པ་ཡིན་པར་ཐལ། ད་ལྟར་བའི་
དུས་ཡིན་པའི་ཕྱིར། འདོད་མི་ནུས་ཏེ། རྟག་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཡོད་པ་རྟག་པ་ཡིན་པར་ཐལ་ཁྱོད་ཡོད་པ་ཡོད་པའི་ཕྱིར། ཁ་ཅིག། གཞི་གྲུབ་ན། ད་ལྟར་བ་ཡིན་པས་ཁྱབ་ཟེར་བ་དང་

[022B] འོ་ན། འདས་པ་ཆོས་ཅན། ད་ལྟར་བ་ཡིན་པར་ཐལ། གཞི་གྲུབ་པའི་ཕྱིར། འདོད་ན། འདས་པ་ཆོས་ཅན། ཡོད་པར་ཐལ། ད་ལྟར་བ་ཡིན་པའི་ཕྱིར། བྱས་པ་ལ་ཁོ་ན་རེ། འདས་པ་ཡོད་ལ་མི་
འཇོག་ཟེར་ན། འདས་པ་མེད་པར་ཐལ། འདུས་བྱས་ཐམས་ཅད་ཀྱི་སྟེང་གི་འདས་པ་དེ་ནི་མ་ཡིན་པ་གང་ཞིག། འདུས་མ་བྱས་ཐམས་ཅད་ཀྱི་སྟེང་གི་དེ་ནི་མ་ཡིན་པའི་ཕྱིར། ཕྱི་མ་སླ། དང་པོ་མ་གྲུབ་ན། འདུས་བྱས་ཐམས་ཅད་ཀྱི་སྟེང་གི་
འདས་པ་ཆོས་ཅན། འདས་པ་མ་ཡིན་པར་ཐལ། ད་ལྟར་བ་ཡིན་པའི་ཕྱིར་ཏེ། གཞི་གྲུབ་པའི་ཕྱིར། གཞན་ཡང། བུམ་པ་ཞིག་པ་ཆོས་ཅན། ད་ལྟར་བ་ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་ཁས། འདོད་ན། བུམ་
པ་འདས་པ་མེད་པར་ཐལ། བུམ་པ་ཞིག་པ་བུམ་པ་འདས་པ་མ་ཡིན་པའི་ཕྱིར། མ་ཁྱབ་ན། བུམ་པ་ཆོས་ཅན། ཁྱོད་ཞིག་པ་ཁྱོད་འདས་པ་མ་ཡིན་ན། ཁྱོད་འདས་པ་མེད་པས་ཁྱབ་པར་ཐལ། བདག་མེད་ཡིན་པའི་ཕྱིར་
གཞན་ཡང། དངོས་པོ་ཞིག་པ་མེད་པར་ཐལ། དངོས་པོ་འདས་པ་མེད་པའི་ཕྱིར་ཏེ། དངོས་པོ་ཞིག་པ་དེ་དངོས་པོ་འདས་པ་མ་ཡིན་པའི་ཕྱིར། མ་ཁྱབ་ན། དངོས་པོ་ཆོས་ཅན། ཁྱོད་ཞིག་པ་ཁྱོད་འདས་པ་མ་ཡིན་ན། ཁྱོད་འདས་པ་
མེད་པས་ཁྱབ་བར་ཐལ། ཁྱོད་བདག་མེད་ཡིན་པའི་ཕྱིར། ཁ་ཅིག་དངོས་པོ་འདས་པ་དངོས་པོ་འདས་པ་ཡིན་པར་ཐལ། དངོས་པོ་འདས་པ་ཡོད་པའི་ཕྱིར། འདོད་ན། དངོས་པོ་འདས་པ་དངོས་མེད་ཡིན་པར་ཐལ། དངོས་པོ་འདས་

[023A]༄༅། །པ་ཞིག་པ་ཡིན་པའི་ཕྱིར་ཏེ། འདས་པ་ཡིན་པའི་ཕྱིར་འདོད་ན། དངོས་པོ་འདས་པ་དངོས་མེད་མ་ཡིན་པར་ཐལ། དངོས་པོ་འདས་པའི་དུས་ཡོད་པའི་ཕྱིར་ནམ་ཁྱབ། ཁོ་ན་རེ་ཁྱབ་པར་ཐལ། དུས་
ཡིན་ན། དངོས་པོ་ཡིན་པས་ཁྱབ་པའི་ཕྱིར་ན་ཡང་མ་ཁྱབ། བྱས་པ་ལ་ཁོ་ན་རེ། དངོས་པོ་ཞིག་པའི་དུས་སུ་དངོས་པོ་ཡོད་པར་ཐལ། དེའི་དུས་སུ་དངོས་པོ་གང་ཡང་རུང་བ་ཞིག་ཡོད་པའི་ཕྱིར་ན་མཁྱབ། འོ་ན་ཁྱོད་རང་ལ། དངོས་པོའི་
རྒྱུའི་དུས་སུ་དངོས་པོ་ཡོད་བར་ཐལ། དེའི་རྒྱུའི་དུས་སུ་དངོས་པོ་གང་ཡང་རུང་བ་ཞིག་ཡོད་པའི་ཕྱིར། ཁྱབ་པ་ཁས། འདོད་ན་དངོས་པོ་ཆོས་ཅན། བདག་ལས་སྐྱེས་པར་ཐལ། རང་གི་རྒྱུའི་དུས་སུ་ཡོད་པའི་ཕྱིར། འདོད་མི་ནུས་ཏེ། བདག་མེད་ཡིན་པའི་ཕྱིར་གཞན་
ཡང༑ འབྲས་བུ་དེ་ལ་རང་གི་རྒྱུའི་དུས་ནས་གྲུབ་ཟིན་པའི་འབྲས་བུ་ཞིག་ཡོད་པར་ཐལ། དངོས་པོ་དེ་རང་གི་རྒྱུའི་དུས་ནས་གྲུབ་ཟིན་པའི་འབྲས་བུ་ཡིན་པའི་ཕྱིར། དེར་ཐལ། འབྲས་བུ་གང་ཞིག་རང་གི་རྒྱུའི་དུས་ནས་གྲུབ་ཟིན་པའི་
ཕྱིར༑ དང་པོ་སླ། ཕྱི་མ་མ་གྲུབ་ན། དངོས་པོ་ཆོས་ཅན། རང་གི་རྒྱུའི་དུས་སུ་མེད་པར་ཐལ། རང་གི་རྒྱུའི་དུས་སུ་གྲུབ་མ་ཟིན་པའི་ཕྱིར། འདོད་ན། དེ་ཆོས་ཅན། རང་གི་རྒྱུའི་དུས་སུ་ཡོད་པར་ཐལ། དངོས་པོ་ཡིན་པའི་ཕྱིར་
ཁྱབ་བ་ཁས། རྩ་བར་འདོད་ན། ཁྱོད་ཀྱི་རྒྱུ་མེད་པར་ཐལ་ཁྱོད་རང་གི་རྒྱུའི་དུས་ནས་གྲུབ་ཟིན་པའི་ཕྱིར། འདོད་མི་ནུས་ཏེ། འདུས་བྱས་ཡིན་པའི་ཕྱིར།    ༈    རྣམ་མཁྱེན་ཆོས་ཅན། དངོས་པོར་རྟོགས་

[023B] ཚད་མ་གང་ཞིག། དངོས་པོར་ཁྱོད་ཀྱི་གཞལ་བྱ་ཡིན་པའི་ཕྱིར། འདོད་ན། རྩིས་དང་བྱས་པས། ཁ་ཅིག། རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་འདོད་ཟེར་ན། འོ་ན། ཚད་མ་ཡིན་
པར་ཐལ། རྣམ་མཁྱེན་དངོས་པོར་རྟོགས་པའི་ཚད་མ་ཡིན་པའི་ཕྱིར། ཁྱབ་ཏེ། བུམ་པ་དངོས་པོར་རྟོགས་པའི་ཚད་མ་ཡིན་ན་ཚད་མ་ཡིན་པས་ཁྱབ་པའི་ཕྱིར། དེར་ཐལ། བུམ་པ་ཡོད་པར་རྟོགས་པའི་ཚད་མ་ཡིན་ན། ཚད་
མ་ཡིན་པས་ཁྱབ་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཡོད་པར་རྟོགས་པའི་ཚད་མ་ཡིན་ན། ཚད་མ་ཡིན་པས་ཁྱབ་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། རྟག་པ་མ་ཡིན་པར་ཐལ། ཚད་མ་
ཡིན་པའི་ཕྱིར། གཞན་ཡང། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས་དེ་ལྟར་རྩི་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། རྣམ་མཁྱེན་རྣམ་མཁྱེན་དངོས་བོར་རྟོགས་
པའི་ཚད་མ་ཡིན་པར་འདོད་ཅེས་རྩི་རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྩོད་གཞི་ཡང་རྣམ་མཁྱེན་ཡིན། དངོས་པོར་རྟོགས་རྒྱུའི་སྒྲུབ་བྱ་དེ་ཡང་རྣམ་མཁྱེན་ཡིན་པས་དེ་ལྟར་རྩི་པའི་ཕྱིར། དེར་ཐལ། རྣམ་མཁྱེན་
ཆོས་ཅན། དངོས་པོར་ཁྱོད་ཀྱི་གཞལ་བྱ་ཡིན་པར་ཐལ། ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། རྣམ་མཁྱེན་དངོས་པོར་རྣམ་མཁྱེན་གྱི་གཞལ་བྱ་ཡིན་པར་འདོད་ཅེས་རྩི་རིགས་པའི་

[024A]༄༅། །ཕྱིར༑ ཡང་ཁ་ཅིག། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་བར་རྟོགས་པའི་ཚད་མ་ཡིན་པར་ཐལ། ཚད་མ་གང་ཞིག། དངོས་པོར་རྟོགས་པའི་ཚད་མ་ཡིན་པར་ཁྱོད་ཀྱི་གཞལ་
བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་འདོད་ཅེས་རྩི་རིགས་ཟེར་ན། འོ་ན། ཚད་མ་ཡིན་པར་ཐལ། རྣམ་མཁྱེན་
དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པའི་ཕྱིར། ཁྱབ་ཏེ། བུམ་པ་བུམ་པ་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་ན། ཚད་མ་ཡིན་དགོས་པའི་ཕྱིར་གཞན་ཡང། དེ་འདྲའི་
ཐལ་འགྱུར་གྱི་གསལ་བར་འདོད་ལན་བཏབ་པས་དེ་ལྟར་རྩི་མི་རིགས་པར་ཐལ། དེ་འདྲའི་ཐལ་འགྱུར་གྱི་གསལ་བར་འདོད་ལན་བཏབ་པས་རྣམ་མཁྱེན་རྣམ་མཁྱེན་རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་རྟོགས་པའི་
ཚད་མ་ཡིན་པར་འདོད་ཅེས་རྩི་རིགས་པའི་ཕྱིར། དེར་ཐལ། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་པར་ཐལ། ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། རྣམ་
མཁྱེན་རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་འདོད་ཅེས་རྩི་རིགས་པ་གང་ཞིག། དེའི་རྗེས་ཀྱི་ཡིན་པར་ཞེས་པ་དེ་ལ་ཡང་དྲུག་སྒྲའི་ནུས་པ་ཡོད་པའི་ཕྱིར། དང་པོ་སླ། ཕྱི་མ་མ་གྲུབ་ན། དེར་ཐལ། རྣམ་མཁྱེན་ཆོས་

[024B] དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། དངོས་པོར་རྟོགས་པའི་ཚད་མ་ཡིན་པར་ཁྱོད་ཀྱི་གཞལ་བྱ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ལན་བཏབ་པས། རྣམ་མཁྱེན་རྣམ་མཁྱེན་
དངོས་པོར་རྟོགས་པའི་ཚད་མ་ཡིན་པར་རྣམ་མཁྱེན་གྱི་གཞལ་བྱ་ཡིན་པར་རྟགས་མ་གྲུབ་ཅེས་རྩི་རིགས་པའི་ཕྱིར། ཡང་ཁ་ཅིག་རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡིན་པར་ཐལ། ཚད་མ་
ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། རྣམ་མཁྱེན་རྣམ་མཁྱེན་རྣམ་མཁྱེན་དངོས་པོར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡིན་པར་འདོད་ཟེར་ན་མི་འཐད་བར་ཐལ། དེ་ལ་རྣམ་མཁྱེན་
གཉིས་བྱས་ནས་རྩི་རིགས་པའི་ཕྱིར། དེར་ཐལ། དངོས་པོར་རྟོགས་པའི་ཚད་མ་དང་པོ་ལ་དྲུག་སྒྲའི་ནུས་པ་ཡོད་ཀྱང། ཕྱི་མའི་དྲུག་སྒྲའི་ནུས་པ་སྔ་མས་ཁེག་སོང་བའི་ཕྱིར། གཞན་ཡང་རྣམ་མཁྱེན་ཆོས་ཅན། དངོས་པོར་རྟོགས་
པའི་ཚད་མ་བུམ་པར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། གོང་མ་ལྟར་རིགས་པ་མཚུངས་པར་ཐལ། འདོད་པའི་ཕྱིར་འདོད་མི་ནུས་ཏེ། དེ་འདྲའི་
ཐལ་འགྱུར་གྱི་གསལ་བར་འདོད་ལན་བཏབ་བས་དྲུག་སྒྲ་གཅིག་ལས་མི་འོངས་པའི་ཕྱིར། དེར་ཐལ། བུམ་པར་ཞེས་པ་དེ་ལ་དྲུག་སྒྲའི་ནུས་པ་མེད་པའི་ཕྱིར། གཞན་ཡང། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་

[025A]༄༅། །ཚད་མར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས་སྔ་མ་དང་རིགས་མཚུངས་པར་ཐལ། འདོད་བའི་ཕྱིར། འདོད་ན་རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡོད་པར་རྟོགས་བའི་ཆེད་མ་ཡིན་
པར་ཐལ། ཚད་མ་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས་དེ་ལྟར་རྩི་རིགས་པར་ཐལ། འདོད་པའི་ཕྱིར། འདོད་ན། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཤེས་བྱར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་
འདོད་ལན་བཏབ་པས་རྣམ་མཁྱེན་གསུམ་བྱས་ནས་རྩི་རིགས་པར་ཐལ་འདོད་པའི་ཕྱིར། འདོད་ན། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་བས་དྲུག་སྒྲ་
གསུམ་འཕར་རིགས་པར་ཐལ་འདོད་པའི་ཕྱིར། འདོད་མི་ནུས་ཏེ། ཡོད་རྟོགས་དང་ཡིན་རྟོགས་གཉིས་ཀྱི་ཡིན་རྟོགས་ལ་དྲུག་སྒྲའི་ནུས་པ་ཡོད་ཀྱང། ཡོད་རྟོགས་ལ་དེ་མེད་པའི་ཕྱིར། དེར་ཐལ། རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡོད་
པར་ཐལ། དེ་ལྟར་ཡོད་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། རྣམ་མཁྱེན་དངོས་པོར་རྟོགས་པའི་ཚད་མ་ཡོད་པར་འདོད་ཅེས་རྩི་རིགས་པ་ལས་གཞན་མི་འཕར་བའི་ཕྱིར། ཁ་ཅིག། རྣམ་མཁྱེན་
ཆོས་ཅན། ཡིན་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། དྲུག་སྒྲ་གཉིས་འཕར་བར་ཐལ། རྣམ་མཁྱེན་ཆོས་

[025B] དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། དྲུག་སྒྲ་གཉིས་འཕར་བའི་ཕྱིར་ན་མ་ཁྱབ། དེར་ཐལ། དངོས་
པོར་རྟོགས་པའི་ཚད་མ་དང་པོར་བྱུང་ན་དྲུག་སྒྲའི་ནུས་པ་ཡོད་ཀྱང། རྗེས་སུ་ཅི་ཙམ་བརྩེགས་ཀྱང་དེ་མེད་པའི་ཕྱིར། དེར་ཐལ། ཡོད་པར་རྟོགས་པའི་ཚད་མ་དེ་ཡང་དེ་དང་རིགས་མཚུངས་པའི་ཕྱིར། ཁ་ཅིག། རྣམ་མཁྱེན་
ཆོས་ཅན། དངོས་བོར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་དངོས་པོར་རྟོགས་པའི་ཚད་མ་ཕྱི་མ་ལ་དྲུག་སྒྲའི་ནུས་པ་མེད་
པར་ཐལ། རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་དངོས་པོར་རྟོགས་པའི་ཚད་མ་ཕྱི་མ་ལ་དྲུག་སྒྲའི་
ནུས་པ་མེད་པའི་ཕྱིར་ན་མ་ཁྱབ། འདོད་མི་ནུས་ཏེ། རྗེས་སུ་ཡིན་པར་རྟོགས་པའི་ཚད་མ་བྱུང་ན་དེའི་སྔོན་དུ་དངོས་པོར་རྟོགས་པའི་ཚད་མ་ཅི་ཙམ་བརྩེགས་ཀྱང་སོ་སོར་དྲུག་སྒྲའི་ནུས་པ་འཕར་དགོས་པའི་ཕྱིར། ཁ་ཅིག། རྣམ་མཁྱེན་
ཆོས་ཅན། དངོས་བོར་རྟོགས་པའི་ཚད་མ་ཡོད་པར་རྟགས་པའི་ཚད་མ་ཡོད་པ་ཡིན་པར་རྟོགས་པའི་ཚད་མ་ཡིན་པར་ཐལ། དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས་དྲུག་སྒྲ་གསུམ་ཡོད་པར་
[026A]༄༅། །ཐལ༑ ཐལ་འགྱུར་སྔ་མ་ལ་དེའི་ཕྱིར་ནམ་ཁྱབ། འདོད་མི་ནུས་ཏེ། དེ་ལ་དྲུག་སྒྲ་གཅིག་ལས་མེད་པའི་ཕྱིར། གཞན་ཡང་རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་པར་ཐལ་
དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། རྣམ་མཁྱེན་དངོས་པོར་རྟོགས་པའི་ཚད་མ་ཡིན་པར་འདོད་ཅེས་ཟེར་ན། མི་འཐད་པར་ཐལ། དེ་ལ་རྣམ་མཁྱེན་གཉིས་བྱས་ནས་རྩི་རིགས་
པའི་ཕྱིར། དེར་ཐལ། རྟོགས་བྱ་རྟོགས་བྱེད་ཀྱི་ནུས་པ་རྩོད་གཞིའི་སྟེང་དུ་འབར་བའི་ཕྱིར། དེར་ཐལ། དེ་འདྲའི་ཐལ་འགྱུར་གྱི་རྟོགས་བྱ་ཡང་རྣམ་མཁྱེན། རྟོགས་བྱེད་ཀྱང་རྣམ་མཁྱེན་ཡིན་བས་ན་དེ་ལྟར་དུ་རྩི་རིགས་པའི་
ཕྱིར།    ༈    བུམ་བས་དག་པའི་ས་ཕྱོགས་ཆོས་ཅན། བུམ་པ་མེད་པར་ཐལ། བུམ་པའི་དགག་གཞི་ཡིན་པའི་ཕྱིར། འདོད་ན། རྩིས་དང་བྱས་པས། བུམ་པས་དག་པའི་ས་ཕྱོགས་སུ་བུམ་པ་མེད་པར་
འདོད་ཟེར་ན། དེ་ལྟར་རྩི་མི་རིགས་པར་ཐལ། དེ་ལ། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་མེད་པར་འདོད་ཅེས་རྩི་རིགས་པའི་ཕྱིར། དེར་ཐལ། བུམ་
ལས་དག་པའི་ས་ཕྱོགས་བུམ་པའི་དགག་གཞི་བྱེད་པ་ལ་ཡུལ་དུས་གནས་སྐབས་བཞི་ལ་བལྟོས་པའི་ནང་ནས་ཡུལ་ལ་བལྟོས་ཏེ་བྱེད་དགོས་པའི་ཕྱིར། གཞན་ཡང། བུམ་པས་དག་པའི་ས་ཕྱོགས་ཆོས་ཅན། བུམ་པའི་དགའ་

[026B] ཁྱོད་ཡོད་པ་གང་ཞིག། བུམ་པ་མེད་པའི་ཕྱིར། འདོད་ན། རྩིས་དང་བྱས་པས། བུམ་པས་དག་པའི་ས་ཕྱོགས་བུམ་པའི་དགག་གཞི་ཡིན་བར་འདོད་ཟེར་ན། འོ་ན། བུམ་པ་མེད་པར་ཐལ། བུམ་པས་དག་པའི་
ས་ཕྱོགས་བུམ་པའི་དགག་གཞི་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། བུམ་པས་དག་པའི་ས་ཕྱོགས་བུམ་པའི་དགག་གཞི་བྱེད་པ་ལ་ཡུལ་དུས་གནས་སྐབས་བཞི་ལ་ལྟོས་ཏེ་བྱེད་དགོས་པའི་ཕྱིར། དེར་ཐལ། ཡུལ་
དུས་གནས་སྐབས་བཞི་ལ་མ་ལྟོས་པར་བུམ་པའི་དགག་གཞི་བྱས་ན་བུམ་པ་མེད་དགོས། ཡུལ་དུས་གནས་སྐབས་བཞི་ལམ་ལྟོས་པར་བུམ་པ་ཡོད་བས་ན་དགག་གཞི་བྱེད་མི་ཐུབ་པའི་ཕྱིར། ཡང་ཁ་ཅིག། བུམ་པས་དག་པའི་ས་ཕྱོགས་
ཆོས་ཅན། ཁྱོད་བུམ་པའི་དགག་གཞི་ཡིན་པར་ཐལ། ཁྱོད་ཡོད་པ་གང་ཞིག། བུམ་པ་མེད་པའི་ཕྱིར། འདོད་ན། ཅིས་དང་བྱས་པས་བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པའི་དགག་གཞི་
ཡིན་པར་འདོད་ཟེར་ན། འོ་ན། བུམ་པའི་དགག་གཞི་ཡིན་པར་ཐལ། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པའི་ཕྱིར། ཁྱབ་ཏེ། ཤེས་བྱ་ཆོས་ཅན་གྱི་སྟེང་དུ་བུམ་པའི་དགག་
གཞི་ཡིན་ན། བུམ་པའི་དགག་གཞི་ཡིན་དགོས་པའི་ཕྱིར། གོང་དུ་འདོད་ན། བུམ་བ་མེད་པར་ཐལ། བུམ་པའི་དགག་གཞི་ཡིན་པའི་ཕྱིར་འདོད་མི་ནུས་ཏེ། ཀ་བུམ་གཉིས་ཡོད་པའི་ཕྱིར། གོང་གི་རྩི་ལུགས་དེ་མི་

[027A]༄༅། ། འཐད་བར་ཐལ། དེ་འདྲའི་ཐལ་འགྱུར་གྱི་གསལ་བར་འདོད་ལན་བཏབ་པས། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པས་དག་པའི་ས་ཕྱོགས། བུམ་པས་དག་པའི་ས་
ཕྱོགས་ཆོས་ཅན་གྱི་སྟེང་དུ་བུམ་པའི་དགག་གཞི་ཡིན་པར་འདོད་ཅེས་རྩི་རིགས་པའི་ཕྱིར། དེར་ཐལ། དེ་ལྟར་བརྩིས་པས་ཡུལ་གྱི་ནས་པར་སོང་ཚུལ་རྣམས་ཚང་ཟིན་པའི་ཕྱིར། ཁ་ཅིག། དེ་འདྲའི་ཐལ་འགྱུར་གྱི་གསལ་
བར་འདོད་ལན་བཏབ་བས། བུམ་བས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པས་དག་པའི་ས་ཕྱོགས། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པའི་དགག་གཞི། བུམ་པའི་དག་པའི་ས་
ཕྱོགས་ཆོས་ཅན་གྱི་སྟེང་དུ་ཡིན་པར་འདོད་ཅེས་རྩི་རིགས་ཟེར་ན་མི་འཐད་པར་ཐལ། དེ་ལ་འདོད་ལན་བཏང་བས། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པས་དག་པའི་ས་ཕྱོགས་ཞེས་པ་ནས། ཡིན་པ་ཞེས་
པའི་བར་ལ་དགག་གཞི་ལྷག་བ་འཕར་བ་ལ་དགོས་པ་ཅི་ཡང་མེད་པའི་ཕྱིར། དེར་ཐལ། བུམ་བས་དག་བའི་ས་ཕྱོགས་ཆོས་ཅན་གྱི་སྟེང་དུ་བུམ་པས་དག་པའི་ས་ཕྱོགས་བུམ་པའི་དགག་གཞི་བྱེད་པ་ལ་ཡུལ་དུས་གནས་སྐབས་
ཐམས་ཅད་དུ་མི་བྱེད་ལ། དེའི་སྟེང་ཁོ་ནར་བྱེད་པས་ན་དེ་ལྟར་དུ་རྩི་རིགས་པའི་ཕྱིར། དེར་ཐལ། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པས་དག་པའི་ས་ཕྱོགས། བུམ་པས་དག་པའི་ས་ཕྱོགས་ཆོས་ཅན་

[027B]པས། དེའི་སྟེང་ཁོ་ནར་བུམ་པའི་དགག་གཞི་བྱེད་པར་གསལ་བར་བསྟན་པ་དེ་ཡིན་པའི་ཕྱིར། ཁ་ཅིག། བུམ་པས་དག་པའི་ས་ཕྱོགས་ཆོས་ཅན། ཁྱོད་བུམ་པའི་
དགག་གཞི་ཡིན་པར་ཐལ། ཁྱོད་ཡོད་པ་གང་ཞིག། བུམ་པ་མེད་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པའི་དགག་གཞི་བུམ་པས་དག་
པའི་ས་ཕྱོགས་ཆོས་ཅན་གྱི་སྟེང་དུ་ཡིན་པར་འདོད་ཅེས་རྩི་རིགས་ཟེར་ན། འོ་ན། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་ཡོད་མེད་གང་ཡིན་ཀྱང་བུམ་པའི་དགག་གཞི་བྱས་ཆོག་པར་ཐལ་འདོད་པའི་ཕྱིར། འདོད་ན། བུམ་
པས་དག་པའི་ས་ཕྱོགས་ཆོས་ཅན་གྱི་སྟེང་དུ་རི་བོང་རྭ་ཡང་བུམ་པའི་དགག་གཞི་ཡིན་པར་ཐལ། འདོད་པའི་ཕྱིར། འདོད་མི་ནུས་སོ། །ཁ་ཅིག། དེ་འདྲའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། བུམ་པས་དག་
པའི་ས་ཕྱོགས་ཆོས་ཅན་གྱི་སྟེང་དུ་བུམ་པས་དག་པའི་ས་ཕྱོགས་བུམ་པའི་དགག་གཞི་ཡིན་པར་འདོད་ཅེས་རྩི་རིགས་ཟེར་ན། འོ་ན། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་ཤེས་བྱ་ཡང་བུམ་པའི་དགག་གཞི་ཡིན་
པར་ཐལ། འདོད་པའི་ཕྱིར། འདོད་ན། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་དངོས་པོ་ཡང་བུམ་པའི་དགག་གཞི་ཡིན་པར་ཐལ། འདོད་པའི་ཕྱིར། འདོད་ན། དེའི་སྟེང་དུ་དངོས་པོ་དངོས་པོ་དང་གཅིག་ཡིན་པར་

[028A]༄༅། །ཐལ༑ འདོད་པའི་ཕྱིར། འདོད་ན། དངོས་པོ་ཆོས་ཅན་ཁྱོད་ཡིན་ན། དེའི་སྟེང་དུ་དངོས་པོ་ཡིན་པས་ཁྱབ་པ་དང། དེའི་སྟེང་དུ་དངོས་པོ་ཡིན་ན། ཁྱོད་ཡིན་པས་ཁྱབ་པ་གཉིས་ཀ་ཡོད་པར་ཐལ་
དེའི་སྟེང་དུ་དངོས་པོ་ཁྱོད་དང་གཅིག་ཡིན་པའི་ཕྱིར། འདོད་ན་བུམ་པ་ཆོས་ཅན། དེའི་སྟེང་དུ་དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར། ཁྱབ་པ་ཁས། འདོད་ན། བུམ་པ་ཆོས་ཅན། དེའི་སྟེང་དུ་ཡོད་པར་
ཐལ༑ འདོད་པའི་ཕྱིར། འདོད་ན། བུམ་པ་ཆོས་ཅན། ཁྱོད་ཁྱོད་ཀྱི་དགག་གཞི་ཆོས་ཅན་གྱི་སྟེང་དུ་མེད་པར་ཐལ། ཁྱོད་དགག་གཞི་ཅན་གྱི་ཆོས་ཡིན་པའི་ཕྱིར། ཁ་ཅིག། བུམ་པའི་དགག་གཞི་ཆོས་ཅན་གྱི་སྟེང་དུ་
ཤེས་བྱ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། དེའི་སྟེང་དུ་ཤེས་བྱ་ཤེས་
ཟེར་ན༑ མི་འཐད་པར་ཐལ། དེ་ལ། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ། བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་ཆོས་ཅན་གྱི་
སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་ཤེས་བྱ་དང་གཅིག་ཡིན་པར་འདོད་ཅེས་རྩི་རིགས་པའི་ཕྱིར། དེར་ཐལ། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན། དངོས་པོར་རྟོགས་པའི་ཚད་མ་ཡིན་

[028B] དེ་ལྟར་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བར་འདོད་ལན་བཏབ་པས། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་
བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན་གྱི་སྟེང་དུ་བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན། བུམ་པའི་དགག་གཞི་ཆོས་ཅན་གྱི་སྟེང་དུ་རྣམ་མཁྱེན་ཆོས་ཅན་གྱི་སྟེང་དུ་དངོས་པོར་རྟོགས་
པའི་ཚད་མ་ཡིན་པར་འདོད་ཅེས་རྩི་རིགས་པའི་ཕྱིར། དེར་ཐལ་རྣམ་མཁྱེན་ཆོས་ཅན་གྱི་སྟེང་དུ་བུམ་པ་ཆོས་ཅན། ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་
བཏབ་པས། རྣམ་མཁྱེན་ཆོས་ཅན་གྱི་སྟེང་དུ་བུམ་པ། རྣམ་མཁྱེན་ཆོས་ཅན་གྱི་སྟེང་དུ་བུམ་པ་དང་གཅིག་ཡིན་པར་འདོད་ཅེས་རྩི་རིགས་པའི་ཕྱིར།    ༈    རྟག་པ་ཡིན་པར་ཐལ། ཡོད་པ་གང་ཞིག་དངོས་པོ་
མ་ཡིན་པའི་ཕྱིར། འདོད་ན། ཁྱོད་རྟག་པ་ཡིན་པར་ཐལ། རྟག་པ་ཡིན་པའི་ཕྱིར། འདོད་ན། ཁྱོད་ཀྱི་རྒྱུ་ཡོད་ན་གང་དྲན་དྲན་ཡིན་པས་ཁྱབ་པར་ཐལ། ཁྱོད་རྟག་པ་ཡིན་པའི་ཕྱིར་ན་མ་ཁྱབ། འོ་ན། ཁྱོད་རང་ལ་ཁྱོད་ཆོས་
ཅན༑ ཁྱེད་ཀྱི་རྒྱུ་ཡོད་ན་ཁྱོད་གང་དྲན་དྲན་ཡིན་པས་ཁྱབ་པར་ཐལ། ཁྱོད་རྟག་པ་ཡིན་པའི་ཕྱིར། མ་གྲུབ་ན། ཁྱོད་རྟག་པ་ཡིན་པར་ཐལ། རྟག་པ་ཡིན་པའི་ཕྱིར། གོང་དུ་འདོད་ན། བུམ་པ་ཆོས་ཅན། དེར་ཐལ། དེའི་ཕྱིར་

[029A]༄༅། །ཁྱབ་པ་ཁས། མ་གྲུབ་ན། དེ་ཆོས་ཅན། ཁྱོད་ཀྱི་རྒྱུ་ཡོད་པར་ཐལ། ཁྱོད་འདུས་བྱས་ཡིན་པའི་ཕྱིར། གོང་དུ་འདོད་ན་བུམ་པ་ཆོས་ཅན། གང་དྲན་དྲན་མ་ཡིན་པར་ཐལ། རྟག་དངོས་
གཉིས་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ་དངོས་པོ་ཁོ་ན་ཡིན་པའི་ཕྱིར་ཏེ། བུམ་པ་ཡིན་པའི་ཕྱིར། གཞན་ཡང། ཡིན་པར་ཐལ། ཡིན་པ་དང་མ་ཡིན་པ་གང་རུང་གང་ཞིག་མ་ཡིན་པ་མ་ཡིན་པའི་
ཕྱིར༑ འདོད་ན། མ་ཡིན་པ་མ་ཡིན་པར་ཐལ། ཡིན་པའི་ཕྱིར། འདོད་ན། མ་ཡིན་པ་མ་ཡིན་པ་དང་ཡིན་པ་གཉིས་ཀ་ཡིན་པར་ཐལ། མ་ཡིན་པ་མ་ཡིན་པ་གང་ཞིག། ཡིན་པའི་ཕྱིར་ན་མ་ཁྱབ། འདོད་ན་མ་ཡིན་པ་ཆོས་ཅན་
མ་ཡིན་པ་དང་ཡིན་པ་གཉིས་ཀ་མ་ཡིན་པར་ཐལ། བདག་མེད་ཡིན་པའི་ཕྱིར། འདོད་ན་དངོས། གཞན་ཡང། རྟག་པ་མ་ཡིན་པ་མ་ཡིན་པ་དང་ཡིན་པ་གཉིས་ཀ་ཡིན་པར་ཐལ། རྟག་པ་ཡིན་པ་གང་ཞིག་མ་ཡིན་པ་མ་ཡིན་
པ་དང་ཡིན་པ་གཉིས་ཀ་ཡིན་པའི་ཕྱིར། འདོད་ན། རྟག་པ་མ་ཡིན་པ་ཆོས་ཙམ་མ་ཡིན་པ་དང་ཡིན་པ་གཉིས་ཀྱི་གཞི་མཐུན་ཡིན་པར་ཐལ། དེ་གཉིས་ཀ་ཡིན་པའི་ཕྱིར། འདོད་ན། དེ་ཆོས་ཅན། དེ་གཉིས་ཀྱི་གཞི་མཐུན་མ་ཡིན་
པར་ཐལ། དེ་གཉིས་ཀྱི་གཞི་མཐུན་མི་སྲིད་པའི་ཕྱིར། དེར་ཐལ་བདག་མེད་ཡིན་ན་དེ་གཉིས་མིན་དགོས་པའི་ཕྱིར། གཞན་ཡང། རྟག་པ་མ་ཡིན་པ་མ་ཡིན་པ་དང་ཡིན་པ་གཉིས་ཀ་མ་ཡིན་པར་ཐལ། དེ་ལྟར་ཡིན་པར་

[029B] རྟག་པ་མ་ཡིན་པ་དེ། མ་ཡིན་པ་དང་ཡིན་པ་གཉིས་ཀ་ཡིན་པར་ཁས་བླངས་སོང་བ་དང། རྟག་པ་མ་ཡིན་པ་དང་ཡིན་པ་གཉིས་ཀ་ཡིན་པར་ཁས་བླངས་སོང་བ་གང་རུང་ཡིན་དགོས། ཕྱི་མ་མ་ཡིན་པའི་ཕྱིར་
དང་པོ་གྲུབ་སྟེ། དེ་འདྲའི་ཁས་བླངས་སོང་ཚུལ་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། ཕྱི་མ་མ་གྲུབ་ན། བུམ་པ་མ་ཡིན་པ་དང་ཡིན་པ་གཉིས་ཀ་ཡིན་པར་ཐལ། དེ་ལྟར་ཡིན་པར་ཁས་བླངས་པས་སྤྱིར་སོང་བ་གང་ཞིག་
དེ་ཡིན་པའི་ཕྱིར། འདོད་ན། བུམ་པ་ཆོས་ཅན། མ་ཡིན་པ་དང་ཡིན་པ་གཉིས་ཀ་མ་ཡིན་པར་ཐལ། མ་ཡིན་པ་དང་མ་ཡིན་པ་གཉིས་ཀ་ཡིན་པའི་ཕྱིར་ཏེ། མ་ཡིན་པའི་ཕྱིར། ཁྱབ་ཏེ། རྟག་པ་ཡིན་ན་རྟག་པ་དང་རྟག་པ་
གཉིས་ཀ་ཡིན་པས་ཁྱབ་པའི་ཕྱིར། གཞན་ཡང། བུམ་པ་མི་རྟག་པ་དང་རྟག་པ་གཉིས་ཀ་ཡིན་པར་ཐལ། དེ་ལྟར་ཡིན་པར་ཁས་བླངས་བས་སྤྱིར་སོང་བ་གང་ཞིག། དེ་ཡིན་པའི་ཕྱིར། དང་པོ་ཁྱོད་རང་གི་ཁས་བླངས་སོང་ཚུལ་
ལ་དངོས། འདོད་ན། རྟག་པ་དང་དངོས་པོ་གཉིས་འགལ་བ་མ་ཡིན་པར་ཐལ། དེ་གཉིས་ཀྱི་གཞི་མཐུན་ཡོད་པའི་ཕྱིར་ཏེ། བུམ་པ་དེ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། དེ་གཉིས་ཀྱི་གཞི་མཐུན་ཡིན་པར་ཐལ་
དེ་གཉིས་ཀ་ཡིན་པའི་ཕྱིར། རྟག་ཁས། གཞན་ཡང། རྣམ་མཁྱེན་མ་ཡིན་པ་དང་རྟག་པ་གཉིས་ཀ་ཡིན་པར་ཐལ། འདོད་པའི་ཕྱིར་འདོད་ན། རྣམ་མཁྱེན་ཆོས་ཅན། མ་ཡིན་པ་དང་རྟག་པ་གཉིས་ཀྱི་གཞི་མཐུན་ཡིན་པར་
[030A]༄༅། །ཐལ༑ དེ་གཉིས་ཀ་ཡིན་པའི་ཕྱིར། རྟགས་ཁས། འདོད་ན་རྣམ་མཁྱེན་ཆོས་ཅན། དེ་གཉིས་ཀྱི་གཞི་མཐུན་མ་ཡིན་པར་ཐལ་མ་ཡིན་པ་དང་དངོས་པོ་གཉིས་ཀྱི་གཞི་མཐུན་ཡིན་པའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། མ་ཡིན་པ་གང་ཞིག། དངོས་པོ་ཡིན་པའི་ཕྱིར། རྟགས་སླ། གཞན་ཡང། རྣམ་མཁྱེན་མ་ཡིན་པ་དང་རྟག་པ་གཉིས་ཀ་མ་ཡིན་པར་ཐལ། རྣམ་མཁྱེན་མ་ཡིན་པ་དང་དངོས་པོ་གཉིས་ཀ་ཡིན་པའི་
ཕྱིར༑ དེར་ཐལ། རྣམ་མཁྱེན་མ་ཡིན་པ་གང་ཞིག། དངོས་པོ་ཡིན་པའི་ཕྱིར། དང་པོ་མ་གྲུབ་ན། རྣམ་མཁྱེན་མ་ཡིན་པར་ཐལ་རྟག་པ་ཡིན་པའི་ཕྱིར། ཕྱི་མ་མ་གྲུབ་ན། རྣམ་མཁྱེན་ཆོས་ཅན། དངོས་པོ་ཡིན་པར་ཐལ། ཤེས་
པ་ཡིན་པའི་ཕྱིར། གཞན་ཡང། རྣམ་མཁྱེན་མ་ཡིན་པ་དང་དངོས་པོ་གཉིས་ཀ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། རྟག་པ་ཡིན་པའི་ཕྱིར། ཁྱབ་ཏེ། རྟག་པ་ཡིན་ན། རྣམ་མཁྱེན་མ་ཡིན་པ་དང་རྟག་པ་
གཉིས་ཀྱི་གཞི་མཐུན་ཡིན་པས་ཁྱབ་པའི་ཕྱིར། དེར་ཐལ། རྟག་པ་ཡིན་ན། རྣམ་མཁྱེན་མ་ཡིན་པས་ཁྱབ་པ་གང་ཞིག། རྟག་པ་ཡང་ཡིན་པས་ཁྱབ་པའི་ཕྱིར། དང་པོ་སླ། ཕྱི་མ་མ་གྲུབ་ན། རྟག་པ་ཆོས་ཅན། ཁྱོད་
ཡིན་ན། ཁྱོད་ཡིན་པས་ཁྱབ་པར་ཐལ། ཁྱོད་བདག་མེད་ཡིན་པའི་ཕྱིར། གཞན་ཡང། རྟག་པ་ཡིན་ན། རྣམ་མཁྱེན་མ་ཡིན་པ་དང་རྟག་པ་གཉིས་ཀ་ཡིན་པས་ཁྱབ་པར་ཐལ། དེ་ཡིན་ན། རྣམ་མཁྱེན་མ་ཡིན་པ་དང་རྟག་

[030B]ཁ་ཅིག་འདིར་མ་ཁྱབ་ཟེར། གཞན་ཡང། བུམ་པ་ཡོད་པ་དང་རྟག་པ་གཉིས་ཀ་ཡིན་པར་ཐལ། འདོད་པའི་ཕྱིར། འདོད་ན། བུམ་པ་ཆོས་ཅན། རྟག་པ་ཡིན་
པར་ཐལ། ཡོད་པ་དང་རྟག་པ་གཉིས་ཀ་ཡིན་པའི་ཕྱིར། མ་ཁྱབ་ན། རྟག་པ་ཆོས་ཅན། ཡོད་པ་དང་ཁྱོད་གཉིས་ཀ་ཡིན་ན་ཁྱོད་ཡིན་པས་ཁྱབ་པར་ཐལ། ཁྱོད་བདག་མེད་ཡིན་པའི་ཕྱིར། གཞན་ཡང། བུམ་པ་
ཡོད་པ་དང། རྟག་པ་གཉིས་ཀ་མ་ཡིན་པར་ཐལ། དེ་ལྟར་ཡིན་པར་ཁས་བླངས་པས་བུམ་པ་དེ་སོང་བ་གང་ཞིག། དེ་མ་ཡིན་པའི་ཕྱིར། དང་པོ་གྲུབ་སྟེ། བུམ་པ་སྒྲུབ་པ་དང་དགག་པ་གཉིས་ཀ་ཡིན་པར་ཁས་བླངས་པས་
བུམ་པ་དེ་སོང་བའི་ཕྱིར། མ་གྲུབ་ན། བུམ་པ་སྒྲུབ་པ་དང་དགག་པ་གཉིས་ཀ་ཡིན་པར་ཐལ། དེ་ལྟར་ཡིན་པར་ཁས་བླངས་པས་སྤྱིར་སོང་བ་གང་ཞིག། དེ་ཡིན་པའི་ཕྱིར། ཕྱི་མ་མ་གྲུབ་ན། བུམ་པ་སྒྲུབ་པ་དང་སྤྱིར་དགག་
པ་གཉིས་ཀ་ཡིན་པར་ཐལ། བུམ་པ་སྒྲུབ་པ་དང་སྤྱིར་རྟག་པ་གཉིས་ཀ་ཡིན་པའི་ཕྱིར་ཏེ། རྟག་པ་རྣམས་སྤྱིར་དགག་པར་འཇོག་པའི་ཕྱིར། གཞན་ཡང། རྟག་པར་རྟོགས་པའི་ཚད་མ་ཡོད་པར་ཐལ། རྟག་པ་ཡིན་པའི་
ཕྱིར༑ འདོད་ན། རྟག་པར་རྟོགས་པའི་ཚད་མ་ཡོད་པ་དང་མི་རྟག་པ་གཉིས་ཀ་ཡིན་པར་ཐལ། དེ་ཡོད་པ་དང། རྟག་དངོས་གང་རུང་གང་ཞིག། དེ་ཡོད་པ་དང། རྟག་པ་གཉིས་ཀ་མ་ཡིན་པའི་ཕྱིར་དང་པོ་མ་གྲུབ་ན། རྟག་

[031A]༄༅། །པར་རྟོགས་པའི་ཚད་མ་ཆོས་ཅན། ཡོད་པ་དང་རྟག་དངོས་གང་རུང་ཡིན་པར་ཐལ། ཁྱོད་གཞི་གྲུབ་པའི་ཕྱིར། གཉིས་པ་མ་གྲུབ་ན། དེ་ཡོད་པ་དང་དངོས་པོ་གཉིས་ཀ་མ་ཡིན་པར་ཐལ་
དེ་ཡོད་པ་དང་རྟག་པ་གཉིས་ཀ་ཡིན་པའི་ཕྱིར། མ་གྲུབ་ན། རྟག་པར་རྟོགས་པའི་ཚད་མ་ཆོས་ཅན། ཡོད་པ་དང་རྟག་པ་གཉིས་ཀ་ཡིན་པར་ཐལ། དེ་ལྟར་མ་ཡིན་ན་དངོས་འགལ་ཡིན་པའི་ཕྱིར། འདོད་ན། དེ་ཆོས་
ཅན༑ ཡོད་པ་དང། རྟག་པ་གཉིས་ཀ་མ་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། བྱས་པ་ལ་ཁོ་ན་རེ། རྟག་པར་རྟོགས་པའི་ཚད་མ་ཡོད་པ་དང། དངོས་པོར་རྟོགས་པའི་ཚད་མ་ཡོང་པ་གཉིས་ཀ་ཡིན་པར་ཐལ་
འདོད་པའི་ཕྱིར། འདོད་ན། རྟག་པར་རྟོགས་པའི་ཚང་མ་ཡོད་པ་དང། རྟག་པར་རྟོགས་པའི་ཚད་མ་མེད་པ་གཉིས་ཀ་ཡིན་པར་ཐལ་ལོ། །འདོད་པའི་ཕྱིར། འདོད་ན། རྟག་པར་རྟོགས་པའི་ཚད་མ་ཆོས་ཅན། ཁྱོད་
ཡོང་བ་དང་ཁྱོད་མེད་པ་གཉིས་ཀ་མ་ཡིན་པར་ཐལ། ཁྱོད་བདག་མེད་ཡིན་པའི་ཕྱིར་ན་མ་ཁྱབ་ཏེ། རྟག་པར་རྟོགས་པའི་ཚད་མ་ཡོད་པ་དང་དངོས་པོ་གཉིས་ཀ་ཡིན་པའི་ཕྱིར། གཞན་ཡང། རྟག་པར་རྟོགས་པའི་ཚད་
མ་ཡོད་པ་དང་རྟག་པར་རྟོགས་པའི་ཚད་མ་མེད་པ་གཉིས་ཀ་ཡིན་པར་ཐལ། དེ་ཡོད་པ་དང་དངོས་པོར་རྟོགས་པའི་ཚད་མ་ཡོད་པ་གཉིས་ཀ་ཡིན་པའི་ཕྱིར། དེར་ཐལ། དེ་ཡོད་པ་དང་དངོས་པོ་གཉིས་ཀ་ཡིན་པའི་ཕྱིར་

[031B] དེ་ཡོད་པ་དང་དངོས་པོ་གཉིས་ཀྱི་གཞི་མཐུན་ཡིན་པའི་ཕྱིར། མ་གྲུབ་ན། རྟག་པར་རྟོགས་པའི་ཚད་མ་ཆོས་ཅན་ཡོད་པ་དང་དངོས་པོ་གཉིས་ཀྱི་གཞི་མཐུན་ཡིན་པར་ཐལ། དངོས་པོ་ཡིན་པའི་ཕྱིར། གཞན་ཡང་
དེ་ཡོད་པ་དང་རྟག་པར་རྟོགས་པའི་ཚད་མ་མེད་པ་གཉིས་ཀ་ཡིན་པར་ཐལ། དེ་ལྟར་ཡིན་པར་ཁས་བླངས་པས། རྟག་པར་རྟོགས་པའི་ཚད་མ་དེ་ཡོད་པ་དང། རྟག་པར་རྟོགས་པའི་ཚད་མ་དེ་རྟག་པར་རྟོགས་པའི་ཚད་མ་མེད་
པ་གཉིས་ཀ་ཡིན་པར་ཁས་བླངས་སོང་བ་གང་ཞིག། དེ་ལྟར་ཡིན་པའི་ཕྱིར། དང་པོ་གྲུབ་སྟེ། དེ་ཡོད་པ་དང། དངོས་པོ་གཉིས་ཀའི་གཞི་མཐུན་ཡིན་པར་ཁས་བླངས་པས། དེ་ཡོད་པ་དང་དེ་དངོས་པོ་གཉིས་ཀྱི་གཞི་མཐུན་ཡིན་
པར་ཁས་བླངས་སོང་བའི་ཕྱིར། གཉིས་པ་ཡང་གྲུབ་སྟེ། དང་པོ་གང་ཞིག། ཕྱི་མ་ཡིན་པའི་ཕྱིར། དང་པོ་གྲུབ་སྟེ། རྟག་པ་ཡིན་པའི་ཕྱིར། གཉིས་པ་མ་གྲུབ་ན། རྟག་པར་རྟོགས་པའི་ཚང་མ་ཆོས་ཅན། རྟག་པར་རྟོགས་པའི་
ཚང་མ་མེད་པར་ཐལ། དངོས་པོ་ཡིན་པའི་ཕྱིར།    ༈    རྟགས་གསལ་དང་བཅས་པའི་སྒོ་ནས་ཐལ་བ་བཀོད་པའི་ངག་ཐལ་འགྱུར་གྱི་མཚན་ཉིད་ཟེར་ན། སྒྲ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ་
དེའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་ཕྱིར། མ་གྲུབ་ན་སྒྲ་ཆོས་ཅན། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཡོད་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན་རྟགས་གསལ་དང་

[032A]༄༅། །བཅས་པའི་ཐལ་འགྱུར་ཡིན་པར་ཐལ། འདོད་པའི་ཕྱིར་འདོད་ན། དེ་ཆོས་ཅན། ཁྱོད་ཀྱི་རྟགས་གསལ་ངོས་འཛིན་ཚུལ་ཡོད་པར་ཐལ། འདོད་པའི་ཕྱིར། འདོད་མི་ནུས། ཁ་ཅིག། ཐལ་
འགྱུར་ཡིན་ན། རྟགས་གསལ་རྩོད་གཞི་གསུམ་ཀ་དང་ལྡན་པའི་ཐལ་འགྱུར་ཡིན་པས་ཁྱབ་ཟེར་ན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། རྟགས་
གསལ་དང་བཅས་པའི་ཐལ་འགྱུར་ཡིན་པའི་ཕྱིར་ཏེ། རྟགས་གསལ་ཐ་མི་དད་ཀྱི་ཐལ་འགྱུར་ཡིན་པའི་ཕྱིར་ཏེ། རྟགས་གསལ་གཉིས་ཀ་ལ་དངོས་པོ་བཀོད་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་
ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། རྩོད་གཞི་དང་ལྡན་པའི་ཐལ་འགྱུར་ཡིན་པར་ཐལ། འདོད་པའི་ཕྱིར། འདོད་ན། ཁྱོད་ཀྱི་རྩོད་གཞི་ངོས་འཛིན་ཚུལ་ཡོད་པར་ཐལ། འདོད་པའི་ཕྱིར་
འདོད་མི་ནུས་ཏེ། རྩོད་གཞི་མེད་ཅིང་རྟགས་གསལ་གཉིས་ཙམ་དང་ལྡན་པའི་ཐལ་འགྱུར་ཡིན་པའི་ཕྱིར། ཁ་ཅིག། རྟགས་གསལ་རྩོད་གཞི་གསུམ་དང་ལྡན་པའི་ཐལ་འགྱུར་ཡིན་ན། རྟགས་གྲུབ་པས་ཁྱབ་ཟེར་ན་
བུམ་པ་ཆོས་ཅན། དངོས་པོ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། ཁྱོད་བུམ་པས་རྩོད་གཞི། དངོས་པོས་གསལ་བ། རྟག་པས་རྟགས་བྱས་པའི་ཐལ་

[032B] རྩ་བར་འདོད་ན། དེ་ཆོས་ཅན། ཁྱོད་ཀྱི་རྟགས་ལ་རྟགས་མ་གྲུབ་ཀྱི་ལན་མི་ཐེབས་པར་ཐལ། ཁྱོད་རྟགས་གྲུབ་པའི་ཐལ་འགྱུར་ཡིན་པའི་ཕྱིར། འདོད་ན། བུམ་པ་རྟག་པར་ཐལ། བུམ་པ་ཆོས་ཅན་
དངོས་པོ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་མི་ཐེབས་པའི་ཕྱིར་འདོད་མི་ནུས། ཁ་ཅིག། རྟགས་གསལ་རྩོད་གཞི་གསུམ་ཀ་གྲུབ་པའི་ཐལ་འགྱུར་ཡིན་ན། ཁྱབ་
པ་གྲུབ་པའི་ཐལ་འགྱུར་ཡིན་པས་ཁྱབ་ཟེར་ན། བུམ་པ་ཆོས་ཅན་བེམ་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། ཁྱོད་བུམ་པས་རྩོད་གཞི། བེམ་པོས་གསལ་
བ༑ དངོས་པོས་རྟགས་བྱས་པའི་ཐལ་འགྱུར་ཡིན་པའི་ཕྱིར། རྩ་བར་འདོད་ན། དངོས་པོ་ཡིན་ན་བེམ་པོ་ཡིན་པས་ཁྱབ་པར་ཐལ། ཐལ་འགྱུར་དེའི་རྗེས་ཁྱབ་གྲུབ་པའི་ཕྱིར། རྟགས་ཁས། ཁ་ཅིག། རྗེས་ཁྱབ་གྲུབ་པའི་
ཐལ་འགྱུར་ཡིན་ན། ཐུར་ཁྱབ་གྲུབ་པའི་ཐལ་འགྱུར་ཡིན་པས་ཁྱབ་ཟེར་ན། དངོས་པོ་ཡིན་པར་ཐལ། ཤེས་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། ཤེས་པ་ཡིན་ན། དངོས་པོ་ཡིན་པས་
ཁྱབ་པ་རྗེས་ཁྱབ་གང་ཞིག། དེ་གྲུབ་པའི་ཕྱིར། དང་པོ་མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཤེས་པ་ཡིན་ན། དངོས་པོ་ཡིན་པས་ཁྱབ་པ། ཁྱོད་ཀྱི་རྗེས་ཁྱབ་ཡིན་པར་ཐལ། ཁྱོད་དངོས་པོས་གསལ་བ། ཤེས་པས་

[033A]༄༅། །རྟགས་བྱས་པའི་ཐལ་འགྱུར་ཡིན་པའི་ཕྱིར། གཉིས་པ་མ་གྲུབ་ན། ཤེས་པ་ཡིན་ན། དངོས་པོ་ཡིན་པས་ཁྱབ་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། དངོས་པོ་ཡིན་ན། ཤེས་
པ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་ཐུར་ཁྱབ་རྣལ་མ་ངེས་པའི་ཕྱིར། འདོད་ན། སྒྲ་ཆོས་ཅན། དེར་ཐལ། དེའི་ཕྱིར་ཏེ། བེམ་པོ་ཡིན་པའི་ཕྱིར་ཏེ། རྡུལ་དུ་གྲུབ་པ་ཡིན་པའི་ཕྱིར་ཏེ། གཟུགས་ཅན་བཅུ་པོ་གང་
རུང་ཡིན་པའི་ཕྱིར། ཁ་ཅིག། ཁྱོད་ཀྱི་རྗེས་ཁྱབ་རྣལ་མར་ངེས་ན། རྗེས་ཁྱབ་ཕྱིན་ཅི་ལོག་ངེས་པས་ཁྱབ་ཟེར་ན། ཤེས་པ་ཡིན་པར་ཐལ། ཚང་མ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན་དེར་ཐལ། དེའི་ཕྱིར་
འདོད་ན། ཚད་མ་ཡིན་ན། ཤེས་པ་མ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ཕྱིན་ཅི་ལོག་ངེས་པའི་ཕྱིར་ཁྱབ་ཏེ། དེའི་རྗེས་ཁྱབ་ཕྱིན་ཅི་ལོག་ཀློང་བའི་ཚེ། རྟགས་དེ་ཡིན་ན་གསལ་བ་དེ་མ་ཡིན་
པས་ཁྱབ་པ་ཀློང་རིགས་པ་གང་ཞིག། དེ་ངེས་པའི་ཕྱིར། གཉིས་པ་ཁས། དང་པོ་མ་གྲུབ་ན། དེ་ཀློང་ཚེ་དེ་ལྟར་དུ་ཀློང་རིགས་པར་ཐལ། དེ་ཀློང་ཚུལ་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། ཁ་ཅིག། ཁྱོད་ཀྱིཐུར་ཁྱབ་
རྣལ་མ་ངེས་ན། ཁྱོད་ཀྱི་ཐུར་ཁྱབ་རྣལ་མ་ངེས་པའི་ཐུར་ཁྱབ་རྣལ་མ་ངེས་པས་ཁྱབ་ཟེར་ན། ཚད་མ་ཆོས་ཅན། ཤེས་པ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། ཤེས་

[033B] དངོས་པོ་ཡིན་པས་ཁྱབ་པ་ཁྱོད་ཀྱི་ཐུར་ཁྱབ་གང་ཞིག། དེ་ཁྱབ་པའི་ཕྱིར། དང་པོ་དེར་ཐལ། ཁྱོད་ཤེས་པས་གསལ་བ། དངོས་པོས་རྟགས་བྱས་པའི་ཐལ་འགྱུར་ཡིན་པའི་ཕྱིར་ཏེ་ཁྱོད་ཚད་མས་རྩོད་གཞི། ཤེས་པས་
གསལ་བ། དངོས་པོས་རྟགས་བྱས་པའི་ཐལ་འགྱུར་ཡིན་པའི་ཕྱིར་ཏེ་དེ་འདྲའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར་རྩ་བར་འདོད་ན། དེ་འདྲའི་ཐལ་འགྱུར་གྱི་རྗེས་ཁྱབ་ངེས་པར་ཐལ། དའི་ཐུར་ཁྱབ་ཀྱི་ཐུར་
ཁྱབ་ངེས་པའི་ཕྱིར། ཁྱབ་ཏེ། ཐུར་ཁྱབ་ཀྱི་ཐུར་ཁྱབ་དང་རྗེས་ཁྱབ་གཉིས་འདྲ་བའི་ཕྱིར། མ་ཁྱབ་མཚམས་ལ། འདོད་ན་དངོས་པོ་ཡིན་ན་ཤེས་པ་ཡིན་དགོས་པར་ཐལ། དེ་དེའི་རྗེས་ཁྱབ་གང་ཞིག། དེ་འདྲའི་ཐལ་འགྱུར་གྱི་
རྗེས་ཁྱབ་ངེས་པའི་ཕྱིར། བྱས་པ་ལ་ཁོ་ན་རེ། ཐུར་ཁྱབ་རྣལ་མ་ངེས་ན། ཐུར་ཁྱབ་རྣལ་མར་ངེས་པའི་ཐུར་ཁྱབ་རྣལ་མ་ངེས་པས་ཁྱབ་པར་ཐལ། རྗེས་ཁྱབ་རྣལ་མ་ངེས་ན། རྗེས་ཁྱབ་རྣལ་མར་ངེས་པའི་རྗེས་ཁྱབ་རྣལ་མ་ངེས་པས་ཁྱབ་
པའི་ཕྱིར་ན་མ་ཁྱབ། རྟགས་གྲུབ་སྟེ། རྗེས་ཁྱབ་ཅི་ཙམ་བརྩེགས་ཀྱང་རྗེས་ཁྱབ་ཁོ་ནར་འདོད་པ་དེ་ཡིན་པའི་ཕྱིར། འདོད་ན། ཚད་མ་ཆོས་ཅན། གསར་དུ་མི་བསླུ་བའི་རིག་པ་ཡིན་པར་ཐལ་དངོས་པོ་ཡིན་པའི་ཕྱིར་ཞེས་པའི་
ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། གསར་དུ་མི་བསླུ་བའི་རིག་པ་ཡིན་ན། དངོས་པོ་ཡིན་པས་ཁྱབ་པའི་ཕྱིར། རྩ་བར་འདོད་ན། དེ་འདྲའི་ཐལ་འགྱུར་གྱི་རྗེས་ཁྱབ་ངེས་པར་ཐལ། དེའི་ཐུར་ཁྱབ་ཀྱི་ཐུར་ཁྱབ་ངེས་
[034A]༄༅། །པའི་ཕྱིར། ཁྱབ་ཏེ། དེའི་ཐུང་ཁྱབ་དང་པོ་ཀློང་ཚེ། གསར་དུ་མི་བསླུ་བའི་རིག་པ་ཡིན་ན། དངོས་པོ་ཡིན་པས་ཁྱབ་པ་ཀློང། དེ་ཁྱབ་ཅེས་སྨྲས་པའི་ཚེ་ན། དངོས་པོ་གསལ་བར་བཀོད་ནས་
གསར་དུ་མི་བསླུ་བའི་རིག་བརྟགས་ལ་བཀོད་ཚེ། དེའི་ཐུར་ཁྱབ་ཀློང་ཚེ། དངོས་པོ་ཡིན་ན། གསར་དུ་མི་བསླུ་བའི་རིག་པ་ཡིན་པས་ཁྱབ་པ་ཀློང་དགོས་པའི་ཕྱིར། དེར་ཐལ། དེའི་ཐུར་ཁྱབ་ཀྱི་ཐུར་ཁྱབ་ཀློང་ཚུལ་ཡོད་པའི་ཕྱིར་ཏེ་
བདག་མེད་ཡིན་པའི་ཕྱིར། ཁ་ཅིག། ཁྱོད་ཀྱི་ཐུར་ཁྱབ་ཀྱི་ཐུར་ཁྱབ་ངས་ན། ཁྱོད་ཀྱི་ཐུར་ཁྱབ་ངེས་པས་ཁྱབ་ཟེར་ན། ཤེས་བྱ་ཆོས་ཅན། ཤེས་པ་ཡིན་པར་ཐལ། རྣམ་མཁྱེན་ཡིན་པའི་ཕྱིར་ཞེས་པའི་ཐལ་འགྱུར་ཆོས་
ཅན༑ དེར་ཐལ། དེའི་ཕྱིར་ཏེ། ཁྱོད་ཀྱི་རྗེས་ཁྱབ་རྣལ་མ་དེས་པའི་ཕྱིར་ཏེ། ཁྱོད་ཤེས་པས་གསལ་བ། རྣམ་མཁྱེན་གྱིས་རྟགས་བྱས་པའི་ཐལ་འགྱུར་ཡིན་པའི་ཕྱིར། འདོད་ན། དེ་འདྲའི་ཐལ་འགྱུར་ཆོས་ཅན།།
ཁྱོད་ཀྱི་ཐུར་ཁྱབ་རྣལ་མར་ངེས་པའི་ཐུར་ཁྱབ་རྣལ་མར་ངེས་པའི་ཐུར་ཁྱབ་རྣལ་མར་ངེས་པར་ཐལ། དེའི་ཐུར་ཁྱབ་ངེས་པའི་ཕྱིར། ཁྱབ་ཏེ། དེའི་ཐུར་ཁྱབ་དང་ཐུར་ཁྱབ་གསུམ་པ་གཉིས་ཀློང་ཚུལ་མཚུངས་པའི་ཕྱིར་
དེར་ཐལ། ཐུར་ཁྱབ་ལྔ་པ་དང་གསུམ་པ་གཉིས་མཚུངས་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན། ཤེས་པ་ཡིན་ན། རྣམ་མཁྱེན་ཡིན་དགོས་པར་ཐལ། ཁྱོད་ཀྱི་ཐུར་ཁྱབ་ངེས་པའི་ཕྱིར། འདོད་མི་

[034B] ཁ་ཅིག། ཐུར་ཁྱབ་ངེས་ན། ཁྱོད་ཀྱི་ཐུར་ཁྱབ་ཕྱིན་ཅི་ལོག་ངེས་པས་ཁྱབ་ཟེར་ན། རྟག་པ་ཡིན་པར་ཐལ། མི་རྟག་པ་མ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། རྟག་པ་ཡིན་ན། མི་རྟག་པ་
མ་ཡིན་པས་ཁྱབ་པ་ཁྱོད་ཀྱི་ཐུར་ཁྱབ་གང་ཞིག། དེ་ངེས་པའི་ཕྱིར། གཉིས་པ་སླ། དང་པོ་གྲུབ་སྟེ། ཁྱོད་རྟག་པས་གསལ་བ་མི་རྟག་པ་མ་ཡིན་པས་རྟགས་བྱས་པའི་ཐལ་འགྱུར་ཡིན་པའི་ཕྱིར་རྩ་བར་འདོད་ན། རྟག་བ་ཡིན་
ན༑ མི་རྟག་པ་མ་ཡིན་པ་མ་ཡིན་པས་ཁྱབ་བར་ཐལ། དེ་འདྲའི་ཐལ་འགྱུར་གྱི་ཐུར་ཁྱབ་ཕྱིན་ཅི་ལོག་ངེས་པའི་ཕྱིར། ཁྱབ་ཏེ། རྟག་པ་ཡིན་ན། མི་རྟག་པ་མ་ཡིན་པ་མ་ཡིན་པས་ཁྱབ་པ་དེའི་ཐུར་ཁྱབ་ཕྱིར་ཅི་ལོག་ཡིན་པའི་ཕྱིར་
མ་གྲུབ་ན། དེ་འདྲའི་ཐལ་འགྱུར་ཆོས་ཅན། དེར་ཐལ། ཁྱོད་རྟག་པས་གསལ་བ། མི་རྟག་པ་མ་ཡིན་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། ཁ་ཅིག། ཁྱོད་ཀྱི་འགལ་ཁྱབ་རྣལ་མར་ངེས་ན་ཁྱོད་ཀྱི་འགལ་ཁྱབ་ཕྱིན་
ཅི་ལོག་ངེས་པས་ཁྱབ་ཟེར་ན། བུམ་པ་ཆོས་ཅན། མི་རྟག་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན་དེར་ཐལ། དེའི་ཕྱིར་ཏེ། རྟག་པ་ཡིན་ན་མི་རྟག་པ་མ་ཡིན་དགོས་པའི་ཕྱིར། དེར་ཐལ། རྟག་
པ་ཡིན་ན་མི་རྟག་པ་མ་ཡིན་པས་ཁྱབ་པ་དེའི་འགལ་ཁྱབ་ཡིན་པའི་ཕྱིར། གོང་དུ་འདོད་ན། རྟག་པ་ཡིན་ན། མི་རྟག་པ་མ་ཡིན་པ་མ་ཡིན་དགོས་པར་ཐལ། དེའི་འགལ་ཁྱབ་ཕྱིན་ཅི་ལོག་ངེས་པའི་ཕྱིར། ཁྱབ་ཏེ། རྟག་པ་

[035A]༄༅། །ཡིན་ན། མི་རྟག་པ་མ་ཡིན་པ་མ་ཡིན་པས་ཁྱབ་པ་དེའི་འགལ་ཁྱབ་ཕྱིན་ཅི་ལོག་ཏུ་ཀློང་ཚུལ་ཡིན་པའི་ཕྱིར་ཏེ། དེ་འདྲའི་ཐལ་འགྱུར་དེ་མི་རྟག་པས་གསལ་བ། རྟག་པས་རྟགས་བྱས་པའི་ཐལ་འགྱུར་
གང་ཞིག། སྤྱིར་འགལ་ཁྱབ་ཕྱིན་ཅི་ལོག་ཀློང་ཚེ་རྟགས་དེ་ཡིན་ན། གསལ་བ་དེ་མ་ཡིན་པ་མ་ཡིན་པས་ཁྱབ་པ་ཀློང་བའི་ཕྱིར་རྟགས་གཉིས་ཀ་གྲུབ་སྟེ། བདག་མེད་ཡིན་པའི་ཕྱིར། ཁ་ཅིག། ཁྱོད་ཐལ་འགྱུར་གང་ཞིག། ཁྱོད་
ཀྱི་རྟགས་གསལ་རྩོད་གཞི་རྣམས་གྲུབ་ཅིང། རྗེས་ཁྱབ་དང་ལྡོག་ཁྱབ་གྲུབ་ན། ཁྱོད་ཐལ་འགྱུར་ཡང་དག་ཡིན་པས་ཁྱབ་ཟེར་ན་བུམ་པ་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་
འགྱུར་ཆོས་ཅན། དེར་ཐལ། དེའི་ཕྱིར། དང་པོ་གྲུབ་སྟེ། རྟགས་གསལ་ཐ་མི་དད་ཀྱི་ཐལ་འགྱུར་ཡིན་པའི་ཕྱིར། གཉིས་པ་མ་གྲུབ་ན། དེ་འདྲའི་ཐལ་འགྱུར་གྱི་རྟགས་གསལ་རྩོད་གཞི་རྣམས་གྲུབ་པར་ཐལ། དེ་ལ་
རྟགས་མ་གྲུབ་ཀྱི་ལན་ཡང་ཐེབ། གསལ་བར་འདོད་ལན་ཡང་ཐེག་བུམ་པས་རྩོད་གཞི་བྱས་པའི་ཐལ་འགྱུར་ཡིན་པའི་ཕྱིར། རྟགས་གསུམ་པ་མ་གྲུབ་ན། དེའི་རྗེས་ཁྱབ་དང་ལྡོག་ཁྱབ་གཉིས་གྲུབ་པར་ཐལ། དེའི་རྗེས་
ཁྱབ་གྲུབ་པ་གང་ཞིག། ལྡོག་ཁྱབ་གྲུབ་པའི་ཕྱིར། དང་པོ་གྲུབ་སྟེ། དངོས་པོ་ཡིན་ན། དངོས་པོ་ཡིན་པས་ཁྱབ་པའི་ཕྱིར་ཁྱབ་ཏེ། དེ་དངོས་པོས་རྟགས་གསལ་གཉིས་ཀ་བྱས་པའི་ཐལ་འགྱུར་ཡིན་པའི་ཕྱིར། གཉིས་པ་

[035B] དངོས་པོ་མ་ཡིན་ན། དངོས་པོ་མ་ཡིན་པས་ཁྱབ་པ་དེའི་ལྡོག་ཁྱབ་གང་ཞིག། དེ་ཁྱབ་པའི་ཕྱིར། གཉིས་པ་སླ་དང་པོ་གྲུབ་སྟེ། དེ་དངོས་པོས་རྟགས་གསལ་གཉིས་ཀ་བྱས་པའི་ཐལ་འགྱུར་ཡིན་པའི་ཕྱིར། གོང་དུ་འདོད་
ན༑ དེ་འདྲའི་ཐལ་འགྱུར་ཆོས་ཅན། ཐལ་འགྱུར་ཡང་དག་མ་ཡིན་པར་ཐལ། སྒྲུབ་བྱེད་འཕེན་པའི་ཐལ་འགྱུར་ཡང་དག་ཀྱང་མ་ཡིན། རང་གི་འདོད་པ་སྒྲུབ་ནུས་ཀྱི་ཐལ་འགྱུར་ཡང་དག་ཀྱང་མ་ཡིན་པའི་ཕྱིར། དང་པོ་གྲུབ་སྟེ། རྟགས་
མ་གྲུབ་པའི་ཐལ་འགྱུར་མ་ཡིན་པའི་ཕྱིར། གཉིས་པ་མ་གྲུབ་ན་དེ་འདྲའི་ཐལ་འགྱུར་ཆོས་ཅན། རང་གི་རྟགས་ཅན་གཏན་ཚིགས་དེ་རང་གི་གསལ་བ་དེ་སྒྲུབ་པའི་སྒྲུབ་བྱེད་དུ་རུང་བར་ཐལ། ཁྱོད་རང་གི་འདོད་པ་སྒྲུབ་ནུས་ཀྱི་
ཐལ་འགྱུར་ཡང་དག་ཡིན་པའི་ཕྱིར། འདོད་མི་ནུས་ཏེ། རྟགས་གསལ་ཐ་མི་དད་ཀྱི་ཐལ་འགྱུར་ཡིན་པའི་ཕྱིར། ཁ་ཅིག། ཁྱོད་ཐལ་འགྱུར་གང་ཞིག། ཁྱོད་ཀྱི་རྟགས་གསལ་རྩོད་གཞི་རྣམས་གྲུབ་ཅིང། རྗེས་ཁྱབ་དང་ལྡོག་
ཁྱབ་གྲུབ་པའི་རྟག་གསལ་ཐ་དད་ཀྱི་ཐལ་འགྱུར་ཡིན་ན། ཐལ་འགྱུར་ཡང་དག་ཡིན་པས་ཁྱབ་ཟེར་ན། གསེར་བུམ་ཆོས་ཅན། ལྟོ་ལྡིར་བ་ཡིན་པར་ཐལ། བུམ་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་
ཏེ༑ ཁྱོད་གསེར་བུམ་གྱིས་རྩོད་གཞི། ལྟོ་ལྡིར་བས་གསལ་བ། བུམ་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། གཉིས་པ་མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྟགས་གསལ་རྩོད་གཞི་རྣམས་གྲུབ་བར་ཐལ། ཁྱོད་

[036A]༄༅། །གསེར་བུམ་གྱི་རྩོད་གཞི། ལྟོ་ལྡིར་བས་གསལ་བ། བུམ་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། གསུམ་པ་མ་གྲུབ་ན་དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྗེས་ཁྱབ་དང་ལྡོག་ཁྱབ་གྲུབ་
ཅིང༑ རྟགས་གསལ་ཐ་དད་ཀྱི་ཐལ་འགྱུར་ཡིན་པར་ཐལ། ཁྱོད་ཀྱི་རྗེས་ཁྱབ་ཀློང་ཚོ་བུམ་པ་ཡིན་ན་ལྟོ་ལྡིར་བ་ཡིན་པས་ཁྱབ་པ་ཀློང། ལྡོག་ཁྱབ་ཀློང་ཚེ་ལྟོ་ལྡིར་བ་མ་ཡིན་ན་བུམ་པ་མ་ཡིན་པས་ཁྱབ་པ་ཀློང། ཁྱོད་ལྟོ་ལྡིར་བས་
གསལ་བ། བུམ་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། གོང་དུ་འདོད་ན། དེ་འདྲའི་ཐལ་འགྱུར་ཆོས་ཅན། ཐལ་འགྱུར་ཡང་དག་མ་ཡིན་པར་ཐལ། སྒྲུབ་བྱེད་འཕེན་པའི་ཐལ་འགྱུར་ཡང་དག་མ་ཡིན་པ་གང་ཞིག་
རང་གི་འདོད་པ་སྒྲུབ་ནུས་ཀྱི་ཐལ་འགྱུར་ཡང་དག་མ་ཡིན་པའི་ཕྱིར། དང་པོ་མ་གྲུབ་ན། དེ་ཆོས་ཅན། སྒྲུབ་བྱེད་འཕེན་པའི་ཐལ་འགྱུར་ཡང་དག་མ་ཡིན་པར་ཐལ། མི་འདོད་པ་ཐལ་བར་འཕེན་པའི་ཐལ་འགྱུར་མ་ཡིན་པའི་
ཕྱིར༑ གཉིས་པ་མ་གྲུབ་ན། གསེར་བུམ་བུམ་པར་ཚད་མས་ངེས་ནས་གསེར་བུམ་ལྟོ་ལྡིར་བར་ཚང་མས་ངེས་དགོས་ཀྱི་གང་ཟག་ཡོད་པར་ཐལ། དེ་འདྲའི་ཐལ་འགྱུར་དེ་རང་གི་འདོད་པ་སྒྲུབ་ནུས་ཀྱི་ཐལ་འགྱུར་ཡང་དག་ཡིན་
པའི་ཕྱིར། འདོད་ན། བུམ་པ་ཆོས་ཅན། གསེར་བུམ་ཁྱོད་དུ་ཚད་ནས་ངེས་ནས་གསེར་བུམ་ལྟོ་ལྡིར་བར་ཚད་མས་ངེས་དགོས་ཀྱི་གང་ཟག་མེད་པར་ཐལ། ཁྱོད་ལྟོ་ལྡིར་བའི་མཚོན་བྱ་ཡིན་པའི་ཕྱིར། ཁ་ཅིག། མི་འདོད་

[036B] སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པས་ཁྱབ་ཟེར་ན། སྒྲ་རྟག་པ་དང་བྱས་པར་འདོད་པའི་གང་ཟག་གི་ངོར་སྒྲ་ཆོས་ཅན་མི་རྟག་པ་ཡིན་པར་ཐལ། བྱས་པ་ཡིན་པའི་
ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། མི་འདོད་པ་ཐལ་བར་འཕེན་པའི་ཐལ་འགྱུར་གང་ཞིག། ཐལ་འགྱུར་ཡང་དག་ཡིན་པའི་ཕྱིར། དང་པོ་གྲུབ་སྟེ། གང་ཟག་དེའི་ངོར་མི་འདོད་པ་ཐལ་བར་འཕེན་པའི་
ཐལ་འགྱུར་ཡིན་པའི་ཕྱིར། དེར་ཐལ། དེའི་ངོར་སྒྲ་མི་རྟག་པར་མི་འདོད་བཞིན་དུ་ཐལ་བར་འཕེན་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་རྟགས་གཉིས་བ་མ་གྲུབ་
ན༑ དེ་འདྲའི་ཐལ་འགྱུར་ཆོས་ཅན། ཐལ་འགྱུར་ཡང་དག་ཡིན་པར་ཐལ། བྱས་པའི་རྟགས་ཀྱི་སྒྲ་མི་རྟག་པར་ཐལ་ངག་གི་སྒོ་ནས་སྒྲུབ་པར་བྱེད་པའི་ཐལ་འགྱུར་ཡང་དག་ཡིན་པའི་ཕྱིར། དེར་ཐལ། དེ་འདྲའི་ཐལ་འགྱུར་
ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། གོང་དུ་འདོད་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྟགས་ཚད་མས་བསལ་ཞིང་ཁྱབ་པ་ཚད་མས་གྲུབ་པར་ཐལ། ཁྱོད་སྒྲུབ་བྱེད་འཕེན་པའི་ཐལ་འགྱུར་ཡང་དག་
ཡིན་པའི་ཕྱིར། འདོད་མི་ནུས་ཏེ། ཁྱོད་ཀྱི་རྟགས་ཚད་མས་གྲུབ་པའི་ཕྱིར་ཏེ། སྒྲ་བྱས་པ་ཡིན་པའི་ཕྱིར། ཁ་ཅིག། སྒྲུབ་བྱེད་འཕེན་པའི་ཐལ་འགྱུར་ཡིན་ན། སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པས་ཁྱབ་

[037A]༄༅། །ཟེར་ན། གྲང་ཅན་གྱིས་བདག་རྟག་པར་སྒྲུབ་འདོད་ནས་བདག་ཆོས་ཅན། སྐད་ཅིག་མ་ཡིན་པར་ཐལ། འཇིག་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། སྐད་ཅིག་མ་མ་
ཡིན་པའི་རྟགས་ཀྱིས་བདག་མི་འཇིག་པར་སྒྲུབ་པར་བྱེད་པའི་སྒྲུབ་བྱེད་འཕེན་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན། བདག་རྟག་པར་སྒྲུབ་པར་
བྱེད་པའི་རྟགས་ཡང་དག་ཡོད་པར་ཐལ། དེ་འདྲའི་ཐལ་འགྱུར་དེ་སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པའི་ཕྱིར། འདོད་ན། བདག་རྟག་པ་ཡིན་པར་ཐལ། དེ་རྟག་པར་སྒྲུབ་པར་བྱེད་པའི་རྟགས་ཡང་དག་ཡོད་པའི་ཕྱིར་
འདོད་མི་ནུས། གཞན་ཡང། རིག་བྱེད་པས། སྒྲ་རྟག་པར་སྒྲུབ་འདོད་ནས། སྒྲ་ཆོས་ཅན། ནམ་མཁའི་ཡོན་ཏན་མ་ཡིན་པར་ཐལ། འབྱུང་བ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ་
རིག་བྱེད་པས་སྒྲ་ཆོས་ཅན། འབྱུང་བ་མ་ཡིན་ཏེ། རང་བྱུང་ཡིན་པའི་ཕྱིར་ཞེས་པའི་སྦྱོར་བ་དེ། རང་གི་ལྡོག་དོན་དུ་འཕེན་པའི་ཐལ་འགྱུར་ཡིན་པའི་ཕྱིར། གཞན་ཡང། རིག་བྱེད་བས་བདག་རྟག་པར་
སྒྲུབ་འདོད་ནས། མིག་སོགས་ཆོས་ཅན། འདུས་བསགས་མ་ཡིན་པར་ཐལ་གཞན་དོན་མི་བྱེད་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། དེར་ཐལ། འདུས་བསགས་ཀྱི་རྟགས་ཀྱིས་མིག་སོགས་གཞན་

[037B]ཐལ་འགྱུར་ཡིན་པའི་ཕྱིར། དེར་ཐལ། འདུས་བསགས་མ་ཡིན་པར་ཐལ་ཞེས་པའི་གསལ་བ་དེ་ལྡོག་ནས་འདུས་བསགས་རྟགས་སུ་བཀོད། གཞན་དོན་མི་བྱེད་པའི་ཕྱིར་
ཞེས་པའི་རྟགས་དེ་ལྡོག་ནས་གཞན་དོན་བྱེད་པ་བསྒྲུབ་བྱའི་ཆོས་སུ་བཀོད་ནས། མིག་སོགས་ཀྱི་སྟེང་དུ་གཞན་དོན་བྱེད་པར་སྒྲུབ་པར་བྱེད་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་
ཕྱིར༑ རྩ་བར་འདོད་ན། འདུས་བསགས་དེ་མིག་སོགས་ཀྱིས་གཞན་དོན་བྱེད་པར་སྒྲུབ་པར་བྱེད་པའི་རྟགས་ཡང་དག་ཡིན་པར་ཐལ། འདོད་པའི་ཕྱིར། འདོད་ན། འདུས་བསགས་དེ་མིག་སོགས་ཀྱིས་བདག་གི་དོན་བྱེད་པར་སྒྲུབ་
བར་བྱེད་པའི་རྟགས་ཡང་དག་ཡིན་པར་ཐལ། དེ་མིག་སོགས་ཀྱིས་གཞན་དོན་བྱེད་པར་སྒྲུབ་པར་བྱེད་པའི་རྟགས་ཡང་དག་གང་ཞིག་འདིའི་སྐབས་ཀྱི་གཞན་ཞེས་པ་དེ་གཞི་བདག་ལ་བྱེད་པའི་ཕྱིར་དང་པོ་ཁས་
གཉིས་པ་གྲུབ་སྟེ། འདིའི་སྐབས་ཀྱི་གཞན་ཞེས་པ་དེའི་སྙེགས་ས་ཡོད་པའི་ཕྱིར། གོང་དུ་འདོད་མི་ནུས་ཏེ། འདུས་བསགས་དེ་མིག་སོགས་ཀྱིས་གཞན་དོན་བྱེད་པར་སྒྲུབ་པར་བྱེད་པའི་འགལ་རྟགས་ཡིན་པའི་ཕྱིར་
ཚིག་འཁྲིའི་དབང་དུ་བགྱིས་ན། ཁ་ཅིག། བུམ་པས་རྩོད་གཞི་ཡོད་པས་རྟགས་བྱས་པའི་ཐལ་འགྱུར་ཡིན་ན། རྩོད་གཞི་དང་ལྡན་པའི་ཐལ་འགྱུར་ཡིན་པས་ཁྱབ་ཟེར་ན། དངོས་པོ་ཡིན་པར་ཐལ། བུམ་པས་རྩོད་གཞི་
[038A]༄༅། །ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན་དེར་ཐལ། དེའི་ཕྱིར་ཏེ། བུམ་པས་རྩོད་གཞི་ཡོད་པ་རྟགས་སུ་བཀོད་པའི་ཐལ་འགྱུར་ཡིན་པའི་ཕྱིར་ཏེ། དངོས་པོས་གསལ་བ། བུམ་
པ་ལ་རྩོད་གཞི་ཡོད་པ་རྟགས་སུ་བཀོད་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱི་རྩོད་གཞི་ཡོད་པར་ཐལ། ཁྱོད་
རྩོད་གཞི་དང་ལྡན་པའི་ཐལ་འགྱུར་ཡིན་པའི་ཕྱིར། འདོད་མི་ནུས་ཏེ། རྟགས་གསལ་གཉིས་ཙམ་དང་བཅས་པའི་ཐལ་འགྱུར་ཡིན་པའི་ཕྱིར། གཞན་ཡང། དངོས་པོས་གསལ་པ། རྟག་པས་རྟགས་བྱས་པའི་ཐལ་
འགྱུར་ཡིན་ན། དངོས་པོས་གསལ་བ་བྱས་པའི་ཐལ་འགྱུར་ཡིན་པས་ཁྱབ་པར་ཐལ། བུམ་པས་རྩོད་གཞི་ཡོད་པས་རྟགས་བྱས་པའི་ཐལ་འགྱུར་ཡིན་ན། རྩོད་གཞི་དང་ལྡན་པའི་ཐལ་འགྱུར་ཡིན་པས་ཁྱབ་པའི་ཕྱིར། འདོད་
ན། དངོས་པོས་གསལ་བ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། དངོས་པོས་གསལ་བ་རྟག་བརྟགས་སུ་བཀོད་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་
ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། གསལ་བ་དང་བཅས་པའི་ཐལ་འགྱུར་ཡིན་པར་ཐལ། དངོས་པོས་གསལ་བ་བྱས་པའི་ཐལ་འགྱུར་ཡིན་པའི་ཕྱིར། འདོད་ན། དེ་ཆོས་

[038B] རྟགས་གསལ་གཉིས་ཀ་དང་བཅས་པའི་ཐལ་འགྱུར་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། རྟགས་ཙམ་བཀོད་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་ཕྱིར་ཏེ་བདག་མེད་
ཡིན་པའི་ཕྱིར། གཞན་ཡང། ཤེས་བྱས་རྩོད་གཞི་དངོས་པོས་གསལ་བ་བྱས་པའི་ཐལ་འགྱུར་ཡིན་ན། ཤེས་བྱས་རྩོད་གཞི་བྱས་པའི་ཐལ་འགྱུར་ཡིན་པས་ཁྱབ་པར་ཐལ། དངོས་པོས་གསལ་བ་རྟག་པས་རྟགས་བྱས་
པའི་ཐལ་འགྱུར་ཡིན་ན། དངོས་པོས་གསལ་པ་བྱས་པའི་ཐལ་འགྱུར་ཡིན་པས་ཁྱབ་པ་དེའི་ཕྱིར། འདོད་ན། ཤེས་བྱས་རྩོད་གཞི་དངོས་པོ་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་
ཐལ༑ དེའི་ཕྱིར་ཏེ། ཤེས་བྱའི་རྩོད་གཞི་དངོས་པོ་གསལ་བར་བཀོད་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་ཕྱིར། མ་གྲུབ་ན། ཤེས་བྱས་རྩོད་གཞི་དངོས་པོ་ཆོས་ཅན་ཁྱོད་གསལ་བར་
བཀོད་པའི་ཐལ་འགྱུར་ཡོད་པར་ཐལ། བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱི་རྩོད་གཞི་ངོས་འཛིན་ཚུལ་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། རྟགས་གསལ་གཉིས་ཙམ་དང་
བཅས་པའི་ཐལ་འགྱུར་ཡིན་པའི་ཕྱིར་ཏེ། བདག་མེད་ཀྱིས་རྟགས་ཤེས་བྱས་རྩོད་གཞི། དངོས་པོ་གསལ་བར་བཀོད་པའི་རྟགས་གསལ་གཉིས་ཙམ་དང་བཅས་པའི་ཐལ་འགྱུར་ཡིན་པའི་ཕྱིར། མ་གྲུབ་ན། དེར་ཐལ། དེ་

[039A]༄༅། །འདྲའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། གཞན་ཡང། ཤེས་བྱས་རྩོད་གཞི་དངོས་པོས་གསལ་བ། རྟག་པས་རྟགས་བྱས་པའི་ཐལ་འགྱུར་ཡིན་ན། རྟགས་གསལ་
རྩོད་གཞི་གསུམ་ཀ་དང་ལྡན་པའི་ཐལ་འགྱུར་ཡིན་པས་ཁྱབ་པར་ཐལ། གོང་གི་ཁས་ལེན་རྣམས་འཐད་པའི་ཕྱིར། འདོད་ན། ཤེས་བྱས་རྩོད་གཞི་དངོས་པོས་གསལ་བ་རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན་
དེར་ཐལ། དེའི་ཕྱིར་ཏེ། ཤེས་བྱས་རྩོད་གཞི་དངོས་པོས་གསལ་བརྟག་པ་རྟགས་སུ་བཀོད་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་ཕྱིར། མ་གྲུབ་ན། ཤེས་བྱས་རྩོད་གཞི་དངོས་པོས་
གསལ་བ་རྟག་པ་ཆོས་ཅན། ཁྱོད་རྟགས་སུ་བཀོད་པའི་ཐལ་འགྱུར་ཡོད་པར་ཐལ། ཁྱོད་བདག་མེད་ཡིན་པའི་ཕྱིར། གཞན་ཡང། ཁྱོད་རང་ལ། ཤེས་བྱས་རྩོད་གཞི་དངོས་པོས་གསལ་བ་རྟག་པས་རྟགས་བྱས་པའི་
ཐལ་འགྱུར་ཡིན་ན། འགལ་ཁྱབ་གྲུབ་པའི་ཐལ་འགྱུར་ཡིན་དགོས་པར་ཐལ། འདོད་པའི་ཕྱིར། འདོད་ན། བུམ་པ་ཆོས་ཅན། བདག་མེད་ཡིན་པར་ཐལ། ཤེས་བྱས་རྩོད་གཞི་དངོས་པོས་གསལ་བ་རྟག་པ་ཡིན་པའི་ཕྱིར་
ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། ཤེས་བྱ་བརྩོད་གཞི་དངོས་པོས་གསལ་བ་རྟག་པ་རྟགས་སུ་བཀོད་པའི་ཐལ་འགྱུར་ཡིན་པར་སྔར་ལྟར་སྒྲུབ། གོང་དུ་འདོད་ན། ཤེས་བྱས་རྩོད་གཞི་དངོས་པོས་

[039B] བདག་མེད་མ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་འགལ་ཁྱབ་གྲུབ་པའི་ཕྱིར། ཁྱབ་ཏེ། དེའི་འགལ་ཁྱབ་ཀློང་ཚུལ་ཡོད་པའི་ཕྱིར། འདོད་ན། རི་བོང་རྭ་ཆོས་ཅན། དེར་ཐལ། དེའི་ཕྱིར་ཏེ་
དངོས་པོས་གསལ་བ་རྟག་པ་ཡིན་པའི་ཕྱིར་ཏེ། དངོས་པོས་རྩོད་གཞི་དངོས་པོས་གསལ་བ་དངོས་པོས་རྟགས་གསུམ་ཀ་རྟག་པ་ཡིན་པའི་ཕྱིར་ཏེ། དེ་གསུམ་ཀ་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར་གོང་དུ་འདོད་མི་ནུས་ཏེ་
ཡོད་མེད་གང་རུང་ཡིན་པའི་ཕྱིར། གཞན་ཡང། བུམ་པས་རྩོད་གཞི་དངོས་པོས་གསལ་བ་ཡོད་པས་རྟགས་བྱས་པའི་ཐལ་འགྱུར་ཡིན་ན་ཁྱབ་པ་མ་གྲུབ་པའི་ཐལ་འགྱུར་ཡིན་དགོས་པར་ཐལ། གོང་གི་ཁས་ལེན་རྣམས་འཐད་པའི་
ཕྱིར༑ འདོད་ན། རྣམ་མཁྱེན་ཆོས་ཅན། མངོན་སུམ་ཚད་མ་ཡིན་པར་ཐལ། བུམ་པས་རྩོད་གཞི་དངོས་པོས་གསལ་བ་ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། བུམ་པས་རྩོད་གཞི་དངོས་
པོས་གསལ་བ་ཡོད་པ་རྟགས་སུ་བཀོད་པའི་ཐལ་འགྱུར་ཡིན་པའི་ཕྱིར་སོགས་གོང་ལྟར་སྒྲུབ། རྩ་བར་འདོད་ན། བུམ་པས་རྩོད་གཞི་དངོས་པོས་གསལ་བ་ཡོད་པ་ཡིན་ན། མངོན་སུམ་ཚད་མ་ཡིན་པས་མ་ཁྱབ་པར་ཐལ། དེའི་ཁྱབ་པ་
མ་གྲུབ་པའི་ཕྱིར། འདོད་ན། བདག་མེད་ཡིན་ན། མངོན་སུམ་ཚད་མ་ཡིན་པས་མ་ཁྱབ་པར་ཐལ། འདོད་པའི་ཕྱིར། འདོད་མི་ནུས་ཏེ། བདག་མེད་ཡིན་ན། མངོན་སུམ་ཤེས་པ་ཡིན་པས་ཁྱབ་པའི་ཕྱིར་ཏེ། དེ་ཡིན་ན་

[040A]༄༅། །མངོན་སུམ་དངོས་པོ་ཡིན་པས་ཁྱབ་པའི་ཕྱིར་ཏེ། དེ་ཡིན་ན། མངོན་སུམ་ཡོད་པས་ཁྱབ་པའི་ཕྱིར་ཏེ། མངོན་སུམ་གྱི་དགག་གཞི་མེད་པའི་ཕྱིར། གཞན་ཡང། རྟག་པས་གསལ་བ། རྟག་
པས་རྟགས་བྱས་པའི་ཐལ་འགྱུར་ཡིན་ན། ཁྱོད་ཀྱི་ཁྱབ་པ་གྲུབ་པས་ཁྱབ་པར་ཐལ། འདོད་པའི་ཕྱིར། འདོད་ན། བུམ་པ་ཆོས་ཅན་དངོས་པོ་ཡིན་པར་ཐལ། རྟག་པས་གསལ་བརྟག་པ་ཡིན་པའི་ཕྱིར་ཞེས་པའི་
ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། སྔར་ལྟར་འཕེན་འདོད་ན། རྟག་པས་གསལ་བ་རྟག་པ་ཡིན་ན། དངོས་པོ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། ཤེས་བྱ་ཆོས་ཅན། ཐལ་ཕྱིར་
ཁྱབ་པ་ལས། འདོད་མི་ནུས་ཏེ། རྟག་པ་ཡིན་པའི་ཕྱིར། གཞན་ཡང། རྟག་པས་གསལ་བ་རྟག་པས་རྟགས་བྱས་པའི་ཐལ་འགྱུར་ཡིན་ན། ཁྱོད་ཀྱི་འགལ་ཁྱབ་མ་གྲུབ་པས་ཁྱབ་པར་ཐལ། འདོད་པའི་ཕྱིར། འདོད་
ན༑ བུམ་པ་ཆོས་ཅན། རྟག་དངོས་གཉིས་ཡིན་པར་ཐལ། རྟག་པས་གསལ་བ་རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན་ཐལ། ཕྱིར། འདོད་ན། རྟག་པས་གསལ་བ་རྟག་པ་ཡིན་ན་རྟག་དངོས་གཉིས་ཡིན་
པས་ཁྱབ་པར་ཐལ། འདོད་པའི་ཕྱིར། འདོད་མི་ནུས་ཏེ། བདག་མེད་ཡིན་ན། དེ་གཉིས་མ་ཡིན་པས་ཁྱབ་པའི་ཕྱིར། གཞན་ཡང། དངོས་མེད་ཀྱིས་གསལ་བ་དངོས་མེད་ཀྱིས་རྟགས་བྱས་པའི་ཐལ་འགྱུར་ཡིན་ན། ཁྱོད་ཀྱི་

[040B] འདོད་པའི་ཕྱིར། འདོད་ན། གསེར་བུམ་ཆོས་ཅན། བུམ་པ་ཡིན་པར་ཐལ། དངོས་མེད་ཀྱིས་གསལ་བ་དངོས་མེད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཐལ་ཕྱིར་ཏེ། དངོས་
མེད་ཀྱིས་གསལ་བ་དངོས་མེད་རྟགས་སུ་བཀོད་པའི་ཐལ་འགྱུར་ཡིན་པའི་ཕྱིར་ཏེ། དེ་འདྲའི་ཐལ་འགྱུར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན། བུམ་པ་མ་ཡིན་ན། དངོས་མེད་ཀྱིས་གསལ་བ་དངོས་མེད་
མ་ཡིན་པས་ཁྱབ་པར་ཐལ་ལོ། །འདོད་ན། རྟག་པ་ཆོས་ཅན། ཐལ་ཕྱིར། ཁྱབ་པ་ཁས། འདོད་ན། རྟག་པ་ཆོས་ཅན། དངོས་མེད་ཀྱིས་གསལ་བ་རྟག་པ་མ་ཡིན་པར་ཐལ། དེ་དངོས་མེད་མ་ཡིན་པའི་ཕྱིར་འདོད་ན་
དངོས་མེད་ཀྱིས་གསལ་བ་ཡོད་པ་མ་ཡིན་པར་ཐལ། དེ་རྟག་པ་མ་ཡིན་པ་གང་ཞིག། དངོས་པོ་མ་ཡིན་པའི་ཕྱིར། དང་པོ་ཁས། གཉིས་པ་མ་གྲུབ་ན། དངོས་མེད་ཆོས་ཅན། ཁྱོད་ཀྱིས་གསལ་བ་དངོས་པོ་མ་ཡིན་པར་ཐལ་
ཁྱོད་བདག་མེད་ཡིན་པའི་ཕྱིར། གོང་དུ་འདོད་ན། དངོས་མེད་ཆོས་ཅན། ཁྱོད་ཀྱིས་གསལ་བ་ཡོད་པར་ཐལ། ཁྱོད་ཀྱིས་གསལ་བ་བྱས་པ་ཡོད་པའི་ཕྱིར། ཁྱབ་ཏེ། དེ་ཁྱོད་གསལ་བ་ཡིན་པའི་མཚན་ཉིད་ཡིན་པའི་ཕྱིར་
གཞན་ཡང། ཡོད་པའི་གསལ་བ་རྟག་པས་རྟགས་བྱས་པའི་ཐལ་འགྱུར་ཡིན་ན། ཁྱོད་ཀྱི་ཐུར་ཁྱབ་མ་ངེས་པས་ཁྱབ་པར་ཐལ། རྩ་བའི་དམ་བཅའ་རྣམས་འཐད་པའི་ཕྱིར། འདོད་ན། བདག་མེད་ཡིན་པར་ཐལ། ཡོད་པས་

[041A]༄༅། །གསལ་བ་རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། རྟགས་སླ། འདོད་ན། བདག་མེད་ཡིན་ན། ཡོད་པས་གསལ་བརྟག་པ་ཡིན་པས་མ་ཁྱབ་པར་
ཐལ༑ འདོད་པའི་ཕྱིར། འདོད་མི་ནུས་ཏེ། དེ་ཡིན་ན། ཡོད་པས་གསལ་བ་བྱས་པ་རྟག་པ་ཡིན་པས་ཁྱབ་པའི་ཕྱིར་ཏེ། དེ་ཡིན་ན། ཡོད་པས་སྒྲུབ་བྱའི་ཚེས་བྱས་པ་རྟག་པ་ཡིན་པས་ཁྱབ་པའི་ཕྱིར་བྱས་པ་ལ་
ཁོ་ན་རེ། རི་བོང་རྭ་ཆོས་ཅན། ཡོད་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ཡོད་པར་ཐལ། བདག་མེད་ཡིན་ན་ཡོད་པས་གསལ་བརྟག་པ་ཡིན་པས་ཁྱབ་པའི་ཕྱིར། འདོད་ན་དེ་འདྲའི་
ཐལ་འགྱུར་གྱི་གསལ་བ་ལ་འདོད་ལན་ཐེབས་པར་ཐལ། དེ་འདྲའི་ཐལ་འགྱུར་གྱི་གསལ་བ་ཡོད་པའི་ཕྱིར་ན་ཡང་མ་ཁྱབ། འདོད་ན་རི་བོང་རྭ་ཡོད་པར་ཐལ། འདོད་པའི་ཕྱིར། འདོད་མི་ནུས། ཁ་ཅིག་ཁྱོད་ཀྱི་
བཀོད་ཚུལ་གྱི་རྟགས་ཀྱི་ངོ་བོ་གྲུབ་ན། ཁྱོད་ཀྱི་རྟགས་གྲུབ་པས་ཁྱབ་ཟེར་ན། བུམ་པ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཏེ། རྟག་པ་
དེ་ཁྱོད་ཀྱི་རྟགས་སུ་བཀོད་པ་གང་ཞིག། རྟག་པའི་ངོ་བོ་གྲུབ་པའི་ཕྱིར་དང་པོ་གྲུབ་སྟེ། ཁྱོད་ཀྱི་རྟགས་ངོས་འཛིན་ཚུལ་ཡོད་པའི་ཕྱིར། གཉིས་པ་གྲུབ་སྟེ། རྟག་པ་ཡོད་པའི་ཕྱིར། རྩ་བར་འདོད་ན། དེ་འདྲའི་ཐལ་འགྱུར་

[041B] དེའི་རྟགས་གྲུབ་པའི་ཕྱིར། འདོད་ན། བུམ་པ་རྟག་པ་ཡིན་པར་ཐལ། བུམ་པ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་
རྟགས་ལ་རྟགས་མ་གྲུབ་ཀྱི་ལན་མི་ཐེབས་པའི་ཕྱིར། ཁྱབ་ཏེ། དེ་ལ་རྟགས་མ་གྲུབ་ཀྱི་ལན་འདེབས་ཚེ། བུམ་པ་རྟག་པ་ཡིན་པ་རྟགས་མ་གྲུབ་ཅེས་རྩི་རིགས་པའི་ཕྱིར། དེར་ཐལ། དེ་འདྲའི་ཐལ་འགྱུར་བུམ་པས་རྩོད་གཞི། མ་
བྱས་པས་གསལ་བ། རྟག་པས་རྟགས་བྱས་པའི་ཐལ་འགྱུར་ཡིན་པའི་ཕྱིར། ཡང་ཁ་ཅིག། རང་གི་རྟགས་ཀྱི་ངོ་བོ་གྲུབ་པའི་ཐལ་འགྱུར་ཡིན་ན། རྟགས་གྲུབ་པའི་ཐལ་འགྱུར་ཡིན་པས་ཁྱབ་ཟེར་ན་རི་བོང་རྭ་ཆོས་ཅན་
ཡོད་པ་ཡིན་པར་ཐལ། རྟག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཐལ། ཕྱིར་ཏེ། ཁྱོད་རྟག་པ་རྟགས་སུ་བཀོད་པའི་ཐལ་འགྱུར་གང་ཞིག། རྟག་པའི་ངོ་བོ་གྲུབ་པའི་ཕྱིར། རྟགས་གཉིས་ཀ་གྲུབ་སྟེ། བདག་
མེད་ཡིན་པའི་ཕྱིར། རྩ་བར་འདོད་ན། དེ་འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་མི་ཐེབས་པར་ཐལ། འདོད་པའི་ཕྱིར། འདོད་ན། རི་བོང་རྭ་རྟག་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཁ་
ཅིག༑ ཐལ་འགྱུར་ཐལ་འགྱུར་མིན་ཀྱང། ཐལ་འགྱུར་གྱི་རྟགས་གསལ་ངོས་འཛིན་ཚུལ་མེད་ཟེར། ཁ་ཅིག། ཐལ་འགྱུར་ཐལ་འགྱུར་ཡིན་ཀྱང། ཐལ་འགྱུར་གྱི་རྟགས་གསལ་ངོས་འཛིན་ཚུལ་མེད་ཟེར་ན་གཉིས་ཀི་མ་འཐད་དེ་
[042A]༄༅། །དེའི་རྟགས་གསལ་ངོས་འཛིན་ཚུལ་ཡོད་པའི་ཕྱིར་ཏེ་དེའི་རྟགས་ངོས་འཛིན་ཚུལ་ཡོད་པ་གང་ཞིག། དེའི་གསལ་བ་ཡང་ངོས་འཛིན་ཚུལ་ཡོད་པའི་ཕྱིར། དང་པོ་གྲུབ་སྟེ། བུམ་པ་དེ་དེ་ཡིན་པའི་ཕྱིར་ཏེ་
བུམ་པ་དེ་ཐལ་འགྱུར་གྱི་རྟགས་སུ་བཀོད་པ་ཡིན་པའི་ཕྱིར་ཏེ་བུམ་པ་དེ་ཐལ་འགྱུར་གྱི་རྟགས་གཏན་ཚིག་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཐལ་འགྱུར་གྱི་རྟགས་གཏན་ཚིག་ཡིན་པར་ཐལ། བདག་མེད་ཡིན་
པའི་ཕྱིར། གོང་གི་རྟགས་གཉིས་པ་མ་གྲུབ་ན། ཐལ་འགྱུར་གྱི་གསལ་བ་ངོས་འཛིན་ཚུལ་ཡོད་པར་ཐལ། མི་རྟག་པ་དེ་ཡང་ཐལ་འགྱུར་གྱི་གསལ་བ་བྱས་ཆོག་པའི་ཕྱིར་ཏེ། དེ་དེའི་གསལ་བར་བཀོད་པའི་ཕྱིར་ཏེ། དེ་དེའི་
སྒྲུབ་བྱའི་ཆོས་ཡིན་པའི་ཕྱིར་ཏེ། དེ་དེའི་སྒྲུབ་བྱའི་ཆོས་སུ་བཟུང་བ་ཡིན་པའི་ཕྱིར། ཁྱབ་ཏེ། དེའི་སྒྲུབ་བྱའི་ཆོས་སུ་བཟུང་བ། དེའི་སྒྲུབ་བྱའི་ཆོས་ཀྱི་མཚན་ཉིད་ཡིན་པའི་ཕྱིར་གོང་དུ་མ་གྲུབ་ན། མི་རྟག་པ་ཐལ་
འགྱུར་གྱི་སྒྲུབ་བྱའི་ཆོས་སུ་བཟུང་བར་ཐལ། མི་རྟག་པ་དེ་སྒྲུབ་བྱའི་ཆོས་སུ་བཟུང་བའི་ཐལ་འགྱུར་ཡོད་པའི་ཕྱིར་གཞན་ཡང། ཐལ་འགྱུར་གྱི་རྟགས་གསལ་ངོས་འཛིན་ཚུལ་ཡོད་པར་ཐལ། བདག་མེད་ཡིན་ན་
ཐལ་འགྱུར་གྱི་རྟགས་གསལ་གཉིས་ཀ་ཡིན་དགོས་པའི་ཕྱིར། དེར་ཐལ། དེ་ཡིན་ན། དེའི་རྟགས་ཡིན་པས་ཁྱབ་པ་གང་ཞིག། གསལ་བ་ཡང་ཡིན་པས་ཁྱབ་པའི་ཕྱིར། དང་པོ་གྲུབ་སྟེ། བདག་མེད་ཡིན་ན། ཁྱོད་ཐལ་

[042B] མ་གྲུབ་ན། དེ་དང་དེ་ཆོས་ཅན། བདག་མེད་ཡིན་ན། ཁྱོད་ཐལ་འགྱུར་གྱི་རྟགས་སུ་བཀོད་པ་ཡོད་པས་ཁྱབ་པར་ཐལ། ཁྱོད་བདག་མེད་ཡིན་པའི་ཕྱིར། གོང་གི་
རྟགས་གཉིས་པ་མ་གྲུབ་ན། བདག་མེད་ཡིན་ན། ཐལ་འགྱུར་གྱི་གསལ་བ་ཡིན་དགོས་པར་ཐལ། དེ་ཡིན་ན་ཁྱོད་ཐལ་འགྱུར་གྱི་གསལ་བར་བཀོད་པ་ཡོད་པས་ཁྱབ་པའི་ཕྱིར། མ་གྲུབ་ན། དེ་དང་དེ་ཆོས་ཅན། བདག་མེད་
ཡིན་ན་ཁྱོད་ཐལ་འགྱུར་གྱི་གསལ་བར་བཀོད་པ་ཡོད་པས་ཁྱབ་པར་ཐལ། ཁྱོད་བདག་མེད་ཡིན་པའི་ཕྱིར། བྱས་པ་ལ་ཁོ་ན་རེ་ཐལ་འགྱུར་ཆོས་ཅན། ཁྱོད་རྟགས་གསལ་ཐ་དད་ཀྱི་ཐལ་འགྱུར་ཡིན་པར་ཐལ། མཚན་ཉིད་
ཀྱིས་རྟགས་དང། བདག་མེད་ཀྱིས་གསལ་བ་བྱས་པའི་ཐལ་འགྱུར་ཡིན་པའི་ཕྱིར། དེར་ཐལ། བདག་མེད་ཁྱོད་ཀྱི་གསལ་བ་དང་མཚན་ཉིད་ཁྱོད་ཀྱི་རྟགས་ཡིན། ཁྱོད་ཐལ་འགྱུར་ཡིན་པའི་ཕྱིར་ཟེར་ན་མ་ཁྱབ་
འོ་ན༑ ཁྱོད་རང་ལ། རྟོག་པ་ཆོས་ཅན། བདག་མེད་འཛིན་པའི་རྟོག་པ་དང། བུམ་འཛིན་རྟོག་པ་གཉིས་ཀ་ཡིན་པར་ཐལ། བདག་མེད་དེ་ཁྱོད་ཀྱི་ཞེན་ཡུལ་ཡིན་པ་གང་ཞིག། བུམ་པ་དེ་ཡང་ཁྱོད་ཀྱི་ཞེན་ཡུལ་ཡིན། ཁྱོད་རྟོག་
པ་ཡིན་པའི་ཕྱིར། འདོད་ན། འཛིན་སྟངས་ཐ་དད་པའི་རྟོག་པ་ཡིན་པར་ཐལ། འདོད་པའི་ཕྱིར། འདོད་ན། རྟོག་པ་ལ་འཛིན་སྟངས་འགལ་བ་ཅན་ཡོད་པར་ཐལ། བུམ་འཛིན་རྟོག་པ་དང། བདག་མེད་རྟོག་པ་གཉིས་མི་

[043A]༄༅། །འགལ་བ་དེའི་ཕྱིར། འདོད་མི་ནུས་ཏེ། རྟོག་པ་ཡིན་ན་འཛིན་སྟངས་གཅིག་ཁོ་ན་ཅན་ཡིན་དགོས་པའི་ཕྱིར། ཡང་ཁོ་ན་རེ། ཐལ་འགྱུར་ཆོས་ཅན། རྩོད་གཞི་དང་ལྡན་པའི་ཐལ་འགྱུར་ཡིན་
པར་ཐལ། ཐལ་འགྱུར་གང་ཞིག། ཁྱོད་ཀྱི་རྩོད་གཞི་ངོས་འཛིན་ཚུལ་ཡོད་པའི་ཕྱིར་ན་མ་ཁྱབ། འདོད་མི་ནུས་ཏེ། རྩོད་གཞི་དང་མི་ལྡན་པའི་ཐལ་འགྱུར་ཁྱོད་ཡིན་པའི་ཕྱིར། འོ་ན་ཁོ་རང་ལ། རྟོག་པ་ཆོས་ཅན། དགག་
རྟོག་ཡིན་པར་ཐལ། རྟོག་པ་གང་ཞིག། དགག་པ་ཁྱོད་ཀྱི་ཞེན་ཡུལ་ཡིན་པའི་ཕྱིར། འཁོར་གསུམ། འདོད་མི་ནུས་ཏེ། སྒྲུབ་རྟོག་ཁྱོད་ཡིན་པའི་ཕྱིར། བྱས་པ་ལ་ཁོ་ན་རེ། ཐལ་འགྱུར་ཆོས་ཅན། རྩོད་གཞི་དང་མི་ལྡན་
པའི་ཐལ་འགྱུར་ཁྱོད་མ་ཡིན་པར་ཐལ། ཁྱོད་ཐལ་འགྱུར་གང་ཞིག། ཁྱོད་ཀྱི་རྟགས་གསལ་རྩོད་གཞི་གསུམ་ཀ་ཡོད་པའི་ཕྱིར་ན་མ་ཁྱབ། ཡང་ཁོ་ན་རེ། དེ་ཆོས་ཅན། ཁྱོད་རྩོད་གཞི་དང་ལྡན་པའི་ཐལ་འགྱུར་ཡིན་
པར་ཐལ། ཐལ་འགྱུར་གང་ཞིག། ཁྱོད་ཀྱི་རྟགས་གསལ་རྩོད་གཞི་རྣམས་ཡོད་པའི་ཕྱིར་ན་ཡང་མ་ཁྱབ། འོ་ན་ཁོ་རང་ལ་རྟོག་པ་ཆོས་ཅན། བུམ་འཛིན་རྟོག་པ་ཡིན་པར་ཐལ། ཁྱོད་རྟོག་པ་གང་ཞིག། བུམ་པ་ཁྱོད་
ཀྱི་ཞེན་ཡུལ་ཡིན་པའི་ཕྱིར། འདོད་ན། དེ་ཆོས་ཅན། ཀ་བ་འཛིན་པའི་རྟོག་པ་ཡང་ཡིན་པར་ཐལ། རྟོག་པ་གང་ཞིག། ཀ་བ་ཁྱོད་ཀྱི་ཞེན་ཡུལ་ཡིན་པའི་ཕྱིར། རྟགས་གཉིས་ཀ་གྲུབ་སྟེ། གཞི་གྲུབ་ན། རྟོག་པའི་ཞེན་

[043B] འདོད་ན། དེ་ཆོས་ཅན་ཁྱོད་འཛིན་སྟངས་ཐ་དད་པ་ཅན་གྱི་རྟོག་པ་ཡིན་པར་ཐལ། ཀ་བའོ་སྙམ་པའི་རྟོག་པ་དང། བུམ་པའོ་སྙམ་པའི་རྟོག་པ་གཉིས་ཀ་ཡིན་པའི་ཕྱིར། འདོད་མི་ནུས་ཏེ། རྟོག་པ་
ཡིན་པའི་ཕྱིར། ཁ་ཅིག། ཐལ་འགྱུར་ཆོས་ཅན། སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པར་ཐལ། ཐལ་འགྱུར་གང་ཞིག་སྒྲ་དེ་ཁྱོད་ཀྱི་རྩོད་གཞི། མ་བྱས་པ་ཁྱོད་ཀྱི་གསལ་བ་རྟག་པ་ཁྱོད་ཀྱི་རྟགས་ཡིན་པའི་
ཕྱིར་ན་མ་ཁྱབ་ཏེ། དེ་དེ་གསུམ་ཀ་དང་ལྡན་པའི་ཐལ་འགྱུར་མ་ཡིན་པའི་ཕྱིར། འོ་ན་ཁོ་རང་ལ། རྟོག་པ་ཆོས་ཅན། བདག་མེད་རྟོག་པ་དང། བུམ་འཛིན་རྟོག་པ་གཉིས་ཀ་ཡིན་པར་ཐལ་རྟོག་པ་གང་ཞིག། བདག་མེད་དེ་
ཁྱོད་ཀྱི་ཞེན་ཡུལ་ཡིན། བུམ་པ་དེ་ཡང་དེ་ཡིན་པའི་ཕྱིར། དང་པོ་མ་གྲུབ་ན། བདག་མེད་ཆོས་ཅན། རྟོག་པའི་ཞེན་ཡུལ་ཡིན་པར་ཐལ། ཁྱོད་ཞེན་ཡུལ་དུ་བྱེད་པའི་རྟོག་པ་ཡོད་པའི་ཕྱིར་གཉིས་པ་མ་གྲུབ་ན། བུམ་པ་
ཆོས་ཅན། རྟོག་པའི་ཞེན་ཡུལ་ཡིན་པར་ཐལ། ཁྱོད་ཞེན་ཡུལ་དུ་བྱེད་པའི་རྟོག་པ་ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་འཛིན་རྟོག་པ་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་ན། སྒྲུབ་རྟོག་དང། དགག་
རྟོག་གཉིས་ཀྱི་གཞི་མཐུན་ཡོད་པར་ཐལ། རྟོག་པ་དེ་རང་ཡུལ་གང་ཟག་གི་བདག་མེད་རྟོགས་པའི་རྟོག་པ་དང། བུམ་པ་རྟོགས་པའི་རྟོག་པ་གཉིས་ཀ་ཡིན་པའི་ཕྱིར། འདོད་ན། སྒྲུབ་པ་དང་དགག་པ་གཉིས་ཀྱི་གཞི་མཐུན་

[044A]༄༅། །ཡོད་པར་ཐལ། སྒྲུབ་རྟོག་དང་དགག་རྟོག་གཉིས་ཀྱི་གཞི་མཐུན་ཡོད་པའི་ཕྱིར། འདོད་མི་ནུས། ཁ་ཅིག། ཐལ་འགྱུར་ཡང་དག་ཡིན་ན། སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་
པས་ཁྱབ་ཟེར་ན། རྣམ་མཁྱེན་ཆོས་ཅན། རྣལ་འབྱོར་མངོན་སུམ་ཡིན་པར་ཐལ། གང་ཟག་གི་བདག་མེད་ཕྲ་རགས་གང་རུང་མངོན་སུམ་དུ་རྟོགས་པའི་ཞི་ལྷག་ཟུང་འབྲེལ་གྱི་རྣལ་འབྱོར་མངོན་སུམ་ཡིན་པའི་ཕྱིར་ཞེས་
པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས་འདོད་ན། དེ་ཆོས་ཅན། ཁྱོད་ཀྱི་གསལ་བ་ཚད་མས་བསལ་བར་ཐལ། ཁྱོད་སྒྲུབ་བྱེད་འཕེན་པའི་ཐལ་འགྱུར་ཡང་དག་ཡིན་པའི་ཕྱིར། འདོད་མི་
ནུས་ཏེ། ཁྱོད་ཀྱི་གསལ་བ་ཚད་མས་གྲུབ་པའི་ཕྱིར། དེར་ཐལ་རྣམ་མཁྱེན་རྣལ་འབྱོར་མངོན་སུམ་ཡིན་པ་ཚད་མས་གྲུབ་པའི་ཕྱིར། ཁ་ཅིག། ཐལ་འགྱུར་ཐལ་འགྱུར་མ་ཡིན་ཟེར་ན། འོ་ན་སྒྲུབ་ངག་སྒྲུབ་ངག་མ་ཡིན་
པར་ཐལ། འདོད་པའི་ཕྱིར། འདོད་ན། རྟགས་སྦྱོར་རྟགས་སྦྱོར་མ་ཡིན་པར་ཐལ། འདོད་པའི་ཕྱིར། འདོད་ན། རྟགས་སྦྱོར་གི་རྟགས་སུ་བཀོད་པ་རྟགས་སྦྱོར་གྱི་རྟགས་སུ་བཀོད་པ་མ་ཡིན་པར་ཐལ་འདོད་པའི་ཕྱིར། འདོད་
ན༑ རྟགས་སྦྱོར་གྱི་རྟགས་སུ་བཀོད་པ་རྟགས་སྦྱོར་གྱི་རྟགས་གྱི་མཚན་ཉིད་མ་ཡིན་པར་ཐལ། འདོད་པའི་ཕྱིར། གཞན་ཡང། ཁྱོད་རང་ལ། རྟགས་སྦྱོར་ཡིན་ན། རྟགས་གསལ་རྩོད་གཞི་གསུམ་ཀ་དང་ལྡན་པའི་སྦྱོར་བ་ལ་བདག་ཡིན་

[044B] ཁྱོད་ཀྱི་རྟགས་སྦྱོར་རྟགས་སྦྱོར་མ་ཡིན་པའི་བློ་རྩེ་ཡོད་པའི་ཕྱིར། འདོད་ན། རྟགས་སྦྱོར་ལྟར་སྣང་མེད་པར་ཐལ། འདོད་པའི་ཕྱིར། འདོད་ན། རྟགས་སྦྱོར་ལ་ཡང་དག་ལྟར་སྣང་གཉིས་སུ་དབྱེ་མི་རིགས་
པར་ཐལ། འདོད་པའི་ཕྱིར། འདོད་མི་ནུས་ཏེ། རྟགས་སྦྱོར་ལ་སྦྱོར་བ་འགོད་ཚུལ་གྱི་སྒོ་ནས་ཡང་དག་ལྟར་སྣང་གཉིས་ཡོད་པའི་ཕྱིར། གཞན་ཡང། རྟགས་སྦྱོར་ཡིན་ན། རྟགས་གསལ་རྩོད་གཞི་གསུམ་ཀ་དང་ལྡན་པའི་སྦྱོར་
བ་ཡང་དག་ཡིན་པས་མ་ཁྱབ་པར་ཐལ། དེ་ལ། མཚན་ཉིད་ཙམ་བཀོད་པའི་རྟགས་སྦྱོར་དང། དམ་བཅའ་ཙམ་བཀོད་པའི་དེ་གཉིས་ཡོད་པའི་ཕྱིར། དེར་ཐལ། དང་པོ་ཡོད་པ་གང་ཞིག། ཕྱི་མ་ཡོད་པའི་ཕྱིར། དང་པོ་
གྲུབ་སྟེ། མཚན་ཉིད་ཙམ་བཀོད་ལ་དམ་བཅའ་མ་བཀོད་པའི་རྟགས་སྦྱོར་དེ་དང་པོ་ཡིན་པའི་ཕྱིར། ཕྱི་མ་གྲུབ་སྟེ། དམ་བཅའ་ཙམ་བཀོད་ལ་མཚན་ཉིད་མ་བཀོད་པའི་རྟགས་སྦྱོར་དེ་ཕྱི་མ་ཡིན་པའི་ཕྱིར་ཏེ། དེ་ལྟ་བུའི་
རྟགས་སྦྱོར་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། ཡང་ཁོ་ན་རེ། ཐལ་འགྱུར་ཆོས་ཅན། རང་གི་ཐལ་བ་བཀོད་པའི་ཐལ་འགྱུར་ཡིན་པར་ཐལ། ཐལ་འགྱུར་ཡིན་པའི་ཕྱིར་ན་མ་ཁྱབ། འོ་ན། རྟགས་ཙམ་བཀོད་
ལ་ཐལ་བ་མ་བཀོད་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། འདོད་མི་ནས། གཞན་ཡང། ཁྱོད་རང་ལ། རྟགས་སྦྱོར་ཡིན་ན། རང་གི་རྟགས་གཏན་ཚིགས་བཀོད་པའི་རྟགས་སྦྱོར་ཡིན་དགོས་པར་ཐལ། དེ་

[045A]༄༅། །ཡིན་ན། རང་གི་ཐལ་བ་བཀོད་པའི་ཐལ་འགྱུར་ཡིན་པས་ཁྱབ་པ་དེའི་ཕྱིར། འདོད་ན། དམ་བཅའ་ཙམ་བཞག་ལ་རྟགས་མ་བཀོད་པའི་རྟགས་སྦྱོར་ལྟར་སྣང་དེ་ཉིད་ཆོས་ཅན། དེར་ཐལ་དེའི་
ཕྱིར་ཏེ། དེ་ཡོད་པའི་ཕྱིར། དེར་ཐལ། ཁྱོད་རྟགས་མ་བཀོད་པའི་རྒྱུ་མཚན་གྱིས་རྟགས་སྦྱོར་ལྟར་སྣང་དུ་སོང་བའི་ཕྱིར་ཏེ། དེ་འདྲའི་ཐལ་འགྱུར་ཀྱང་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་མི་ནུས་
ཏེ༑ ཆོས་ཅན་དེ་ཡིན་པའི་ཕྱིར།    ༈    ཁྱོད་རང་གི་མཚན་ཉིད་ཀྱིས་གྲུབ་ན། ཁྱོད་ཀྱི་གཞན་སེལ་ཡིན་ན། དོན་རང་མཚན་གྱི་གཞན་སེལ་ཡིན་པས་ཁྱབ་ཟེར་ན། བློ་ཆོས་ཅན། དེར་ཐལ་དེའི་ཕྱིར་
འདོད་ན། བུམ་འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་ཆོས་ཅན། དེར་ཐལ། དེའི་ཕྱིར་ཏེ། བུམ་པའི་བློའི་གཞན་སེལ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་འཛིན་རྟོག་པ་ལ་ཁྱོད་
མ་ཡིན་པ་ལས་ལོག་པར་སྣང་བ་ཁྱོད་ཀྱི་བློའི་གཞན་སེལ་ཡིན་པར་ཐལ། ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། གོང་དུ་འདོད་ན། བུམ་འཛིན་རྟོག་
པ་ལ་བུམ་པ་མ་ཡིན་པ་ལས་ལོག་པར་སྣང་བ་ཆོས་ཅན། རང་གི་མཚན་ཉིད་ཀྱིས་གྲུབ་པར་ཐལ། དོན་རང་མཚན་གྱི་གཞན་སེལ་ཡིན་པའི་ཕྱིར། འདོད་མི་ནུས་ཏེ། ཁྱོད་རང་གི་མཚན་ཉིད་ཀྱིས་མ་གྲུབ་པའི་ཕྱིར་ཏེ་

[045B] རྟོག་པས་སྒྲོ་བཏགས་ཡིན་པའི་ཕྱིར་ཏེ། བློའི་གཞན་སེལ་ཡིན་པའི་ཕྱིར། ཡང་ཁ་ཅིག་རང་མཚན་ཡིན་ན། ཁྱོད་ཀྱི་གཞན་སེལ་གསུམ་པོ་གང་རུང་ཡིན་ན། དོན་རང་མཚན་གྱི་གཞན་
སེལ་ཡིན་པས་ཁྱབ་ཟེར་ན། བུམ་པ་ཆོས་ཅན། དེར་ཐལ། དེའི་ཕྱིར་ཏེ། རང་གི་མཚན་ཉིད་ཀྱིས་གྲུབ་པའི་ཕྱིར། འདོད་ན་བུམ་པ་དང་བུམ་པ་མ་ཡིན་པའི་གཞི་མཐུན་པ་མེད་པ་ཆོས་ཅན་དོན་རང་མཚན་གྱི་
གཞན་སེལ་ཡིན་པར་ཐལ། བུམ་པའི་གཞན་སེལ་གསུམ་པོ་གང་རུང་ཡིན་པའི་ཕྱིར་ཏེ། དེའི་དོན་རང་མཚན་གྱི་གཞན་སེལ། དེའི་མེད་དགག་གི་གཞན་སེལ། དེའི་བློའི་གཞན་སེལ་གསུམ་པོ་གང་རུང་ཡིན་པའི་ཕྱིར་ཏེ་
དེའི་མེད་དགག་གི་གཞན་སེལ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་དང་ཁྱོད་མ་ཡིན་པའི་གཞི་མཐུན་པ་མེད་པ་ཁྱོད་ཀྱི་མེད་དགག་གི་གཞན་སེལ་ཡིན་པར་ཐལ། ཁྱོད་གཞི་གྲུབ་པའི་ཕྱིར། རྩ་བར་
འདོད་ན། བུམ་པ་དང་བུམ་པ་མ་ཡིན་པའི་གཞི་མཐུན་པ་མེད་པ་ཆོས་ཅན། རང་མཚན་གྱི་གཞན་སེལ་ཡིན་པར་ཐལ། དོན་རང་མཚན་གྱི་གཞན་སེལ་ཡིན་པའི་ཕྱིར། འདོད་ན། དེ་ཆོས་ཅན། མ་ཡིན་དགག་ཡིན་
པར་ཐལ། རང་མཚན་གྱི་གཞན་སེལ་ཡིན་པའི་ཕྱིར། འདོད་མི་ནུས་ཏེ། མེད་དགག་ཡིན་པའི་ཕྱིར། གཞན་ཡང། བུམ་པའི་སྟེང་གི་གང་ཟག་གི་བདག་མེད་ཆོས་ཅན། དོན་རང་མཚན་གྱི་གཞན་སེལ་ཡིན་པར་ཐལ་
[046A]༄༅། །བུམ་པའི་གཞན་སེལ་གསུམ་པོ་གང་རུང་ཡིན་པའི་ཕྱིར་དེར་ཐལ། དེའི་དོན་རང་མཚན་གྱི་གཞན་སེལ། དེའི་བློའི་གཞན་སེལ། དེའི་མེད་དགག་གི་གཞན་སེལ་གསུམ་པོ་གང་རུང་ཡིན་པའི་ཕྱིར་
ཏེ༑ བུམ་པའི་མེད་དགག་གི་གཞན་སེལ་ཡིན་པའི་ཕྱིར་ཏེ། བུམ་པའི་སྟེང་གི་མེད་དགག་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། གཞན་སེལ་དང་དངོས་པོ་གཉིས་ཀ་ཡིན་པར་ཐལ། དོན་རང་མཚན་གྱི་
གཞན་སེལ་ཡིན་པའི་ཕྱིར། ཁྱབ་ཏེ། དོན་རང་མཚན་གྱི་གཞན་སེལ། རང་མཚན་དུ་གྱུར་པའི་གཞན་སེལ། དངོས་པོར་གྱུར་པའི་གཞན་སེལ། དངོས་པོར་གྱུར་པའི་མ་ཡིན་དགག་རྣམས་དོན་གཅིག་པའི་ཕྱིར། བྱས་པ་
ལ་ཁོ་ན་རེ། བུམ་འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་ཆོས་ཅན། བློ་ཡིན་པར་ཐལ། བློའི་གཞན་སེལ་ཡིན་པའི་ཕྱིར་ན་མ་ཁྱབ། བྱས་པ་ལ་ཁོ་ན་རེ། དེ་ལ་ཁྱབ་པ་ཡོད་པར་ཐལ། དོན་རང་མཚན་
གྱི་གཞན་སེལ་ཡིན་ན། རང་མཚན་ཡིན་པས་ཁྱབ་པའི་ཕྱིར་ན་འགལ་ཁྱབ་ལ་འབུད། ཁ་ཅིག། བློའི་གཞན་སེལ་གསུམ་པོ་གང་རུང་ཡིན་ན། བློའི་གཞན་སེལ་ཡིན་པས་ཁྱབ་ཟེར་ན། བློ་མ་ཡིན་པ་ལས་ལོག་པ་ཆོས་
ཅན༑ དེར་ཐལ། དེའི་ཕྱིར་ཏེ། དེའི་བློའི་གཞན་སེལ། དེའི་དོན་རང་མཚན་གྱི་གཞན་སེལ། དེའི་མེད་དགག་གི་གཞན་སེལ་གསུམ་པོ་གང་རུང་ཡིན་པའི་ཕྱིར་ཏེ། དེའི་དོན་རང་མཚན་གྱི་གཞན་སེལ་ཡིན་པའི་ཕྱིར། མ་གྲུབ་ན་

[046B] ཁྱོད་མ་ཡིན་པ་ལས་ལོག་པ། ཁྱོད་ཀྱི་དོན་རང་མཚན་གྱི་གཞན་སེལ་ཡིན་པར་ཐལ། ཁྱོད་ཡིན་པ་སྲིད་པའི་དངོས་པོ་ཡིན་པའི་ཕྱིར། རྩ་བར་འདོད་ན། བློ་མ་ཡིན་པ་ལས་ལོག་པ་ཆོས་ཅན། བློའི་གཞན་སེལ་མ་
ཡིན་པར་ཐལ། དོན་རང་མཚན་གྱི་གཞན་སེལ་ཡིན་པའི་ཕྱིར། མ་གྲུབ་ན། བློ་ཆོས་ཅན། ཁྱོད་མ་ཡིན་པ་ལས་ལོག་པ། དོན་རང་མཚན་གྱི་གཞན་སེལ་ཡིན་པར་ཐལ། ཁྱོད་ཡིན་པར་གྱུར་པ་ཡོད་པའི་དངོས་པོ་ཡིན་པའི་
ཕྱིར༑ ཁ་ཅིག། ཁྱོད་བློའི་གཞན་སེལ་གསུམ་པོ་གང་རུང་གང་ཞིག། རྟོག་པས་སྒྲོ་བཏགས་པ་དེ་བློའི་གཞན་སེལ་གྱི་མཚན་ཉིད་ཟེར་ན། བློ་དང་བློ་མ་ཡིན་པའི་གཞི་མཐུན་པ་མེད་པ་ཆོས་ཅན། མཚོན་བྱ་དེར་ཐལ་
མཚན་ཉིད་དེའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར། འདོད་ན། དེ་ཆོས་ཅན། མ་ཡིན་དགག་ཡིན་པར་ཐལ། བློའི་གཞན་སེལ་ཡིན་པའི་ཕྱིར། འདོད་མི་ནུས་ཏེ། བློའི་མེད་དགག་གི་གཞན་སེལ་ཡིན་པའི་ཕྱིར་
ཁ་ཅིག། མེད་དགག་གི་གཞན་སེལ་གསུམ་པོ་གང་རུང་ཡིན་ན། མེད་དགག་གི་གཞན་སེལ་ཡིན་པས་ཁྱབ་ཟེར་ན། མེད་དགག་འཛིན་པའི་རྟོག་པ་ལ་མེད་དགག་མ་ཡིན་པ་ལས་ལོག་པར་སྣང་བ་ཆོས་ཅན་དེར་ཐལ། དེའི་ཕྱིར་ཏེ་
དེའི་རང་མཚན་གྱི་གཞན་སེལ། དེའི་བློའི་གཞན་སེལ། དེའི་མེད་དགག་གི་གཞན་སེལ་གསུམ་པོ་གང་རུང་ཡིན་པའི་ཕྱིར་ཏེ། དེའི་བློའི་གཞན་སེལ་ཡིན་པའི་ཕྱིར། མ་གྲུབ་ན། མེད་དགག་ཆོས་ཅན་ཁྱོད་འཛིན་རྟོག་པ་ལ་

[047A]༄༅། །ཁྱོད་མ་ཡིན་པ་ལས་ལོག་པར་སྣང་བ་ཁྱོད་ཀྱི་བློའི་གཞན་སེལ་ཡིན་པར་ཐལ། ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། རྩ་
བར་འདོད་ན། མེད་དགག་འཛིན་པའི་རྟོག་པ་ལ་མེད་དགག་མ་ཡིན་པ་ལས་ལོག་པར་སྣང་བ་ཆོས་ཅན། མེད་དགག་ཡིན་པར་ཐལ། མེད་དགག་གི་གཞན་སེལ་ཡིན་པའི་ཕྱིར། ཁྱབ་ཏེ། མེད་དགག་
གི་གཞན་སེལ་མེད་དགག་ཏུ་གྱུར་པའི་གཞན་སེལ། མེད་དགག། མེད་དགག་ཡིན་པའི་གཞན་སེལ་རྣམས་དོན་གཅིག་པའི་ཕྱིར། གོང་དུ་འདོད་ན། དེ་ཆོས་ཅན། མེད་དགག་མ་ཡིན་པར་ཐལ། མ་ཡིན་དགག་ཡིན་པའི་ཕྱིར་
མ་གྲུབ་ན། མེད་དགག་ཆོས་ཅན། ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་པ་མ་ཡིན་དགག་ཡིན་པར་ཐལ། ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་ཡོད་པའི་ཕྱིར་ཏེ། གང་ཟག་གི་
བདག་མེད་ཡིན་པའི་ཕྱིར། ཁ་ཅིག། གཞི་གྲུབ་ན། ཁྱོད་ཀྱི་གཞན་སེལ་གསུམ་ཀ་ཡོད་པས་ཁྱབ་ཟེར་ན། ཤེས་བྱ་ཆོས་ཅན། དེར་ཐལ། དེའི་ཕྱིར། འདོད་ན། ཤེས་བྱ་ཆོས་ཅན། ཁྱོད་ཀྱི་དོན་རང་མཚན་གྱི་གཞན་
སེལ་ཡོད་པར་ཐལ། ཁྱོད་ཀྱི་གཞན་སེལ་གསུམ་ཀ་ཡོད་པའི་ཕྱིར་འདོད་མི་ནུས་ཏེ། འདུས་མ་བྱས་ཀྱི་ཆོས་ཡིན་པའི་ཕྱིར། ཁྱབ་ཏེ། འདུས་མ་བྱས་ཀྱི་ཆོས་ཡིན་ན། ཁྱོད་ཀྱི་མེད་དགག་གི་གཞན་སེལ་དང། བློའི་གཞན་

[047B] དེར་ཐལ་དང་པོ་ཡོད་པས་ཁྱབ་པ་གང་ཞིག། ཕྱི་མ་ཡོད་པས་ཁྱབ་པའི་ཕྱིར། དང་པོ་གྲུབ་སྟེ། གཞི་གྲུབ་ན། ཁྱོད་དང་ཁྱོད་མ་ཡིན་པའི་གཞི་མཐུན་པ་མེད་པ། ཁྱོད་ཀྱི་མེད་
དགག་གི་གཞན་སེལ་ཡིན་པས་ཁྱབ་པའི་ཕྱིར། ཕྱི་མ་དེར་ཐལ་གཞི་གྲུབ་ན། ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་ཁྱོད་ཀྱི་བློའི་གཞན་སེལ་ཡིན་པས་ཁྱབ་པའི་ཕྱིར། ཡང་ཁོ་ན་རེ། མེད་དགག་ཆོས་ཅན་
མེད་དགག་གི་གཞན་སེལ་ཡིན་པར་ཐལ། མེད་དགག་ཡིན་པའི་ཕྱིར་འདོད་ན། དེ་ཆོས་ཅན། ཁྱོད་ཁྱོད་ཀྱི་གཞན་སེལ་མ་ཡིན་པར་ཐལ། ཁྱོད་བདག་མེད་ཡིན་པའི་ཕྱིར་ན་མ་ཁྱབ། འོ་ན། རྣམ་མཁྱེན་ཆོས་ཅན། ཁྱོད་ཁྱོད་རྟོགས་
པའི་བློ་མ་ཡིན་པར་ཐལ། ཁྱོད་བདག་མེད་ཡིན་པའི་ཕྱིར། འདོད་མི་ནུས་ཏེ། ཆོས་ཐམས་ཅད་རྟོགས་པའི་བློ་ཡིན་པའི་ཕྱིར། །ཡང་ཁ་ཅིག། རང་གི་དངོས་མིང་གི་མཐར་དགག་ཚིག་འབྱར་བའི་ཆོས་དེ་དགག་པའི་མཚན་
ཉིད༑ དེ་མ་འབྱར་བའི་ཆོས་དེ་སྒྲུབ་པའི་མཚན་ཉིད་ཟེར་ན་ཆོས་ཉིད་ཆོས་ཅན། སྒྲུབ་པ་ཡིན་པར་ཐལ། མཚན་ཉིད་དེའི་ཕྱིར་ཏེ། ཆོས་ཉིད་ཅེས་པ་དེ་ཁྱོད་ཀྱི་དངོས་མིང་གང་ཞིག་དེ་ལ་དགག་ཚིག་མ་འབྱར་བའི་ཕྱིར་
རྟགས་རེ་རེ་ནས་གྲུབ་སྟེ། བདག་མེད་ཡིན་པའི་ཕྱིར། གོང་དུ་འདོད་ན། ཆོས་ཉིད་ཆོས་ཅན། རང་གི་དགག་བྱ་བཅད་པ་ལམ་ལྟོས་པར་གཞལ་དུ་ཡོད་པར་ཐལ། སྒྲུབ་པ་ཡིན་པའི་ཕྱིར། ཁྱབ་ཏེ་སྒྲུབ་པ་ལ་རང་གི་

[048A]༄༅། །དགག་བྱ་བཅད་བ་ལས་ལྟོས་བར་བསྒྲུབ་པ་ཞིག་དགོས་པའི་ཕྱིར་ཏེ། སྒྲུབ་པ་ཞེས་པའི་དོན་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། འདོད་ན། ཆོས་ཉིད་ཆོས་ཅན། རང་གི་དགག་
བྱ་བཅད་པ་ལ་མ་ལྟོས་པར་གཞལ་དུ་ཡོད་པ་མ་ཡིན་པར་ཐལ་ཁྱོད་རང་གི་དགག་བྱ་བཅད་པའི་ཚུལ་གྱིས་རྟོགས་བྱ་ཡིན་པའི་ཕྱིར། དེར་ཐལ། མེད་དགག་ཡིན་པའི་ཕྱིར་ཏེ། ཆོས་ཉིད་ཡིན་པའི་ཕྱིར། ཡང་
ཁ་ཅིག། རང་གི་དངོས་མིང་གི་མཐར་མེད་ཚིག་འབྱར་བའི་ཆོས་མེད་དགག་གི་མཚན་ཉིད། རང་གི་དངོས་མིང་གི་མཐར་མ་ཡིན་ཞེས་པའི་ཚིག་འབྱར་བའི་ཆོས་དེ། མ་ཡིན་དགག་གི་མཚན་ཉིད་ཟེར་ན། དམ་བཅའ་དང་པོ་
ལ༑ སངས་རྒྱས་ཚེ་དཔག་མེད་ཆོས་ཅན། མེད་དགག་ཡིན་པར་ཐལ་རང་གི་དངོས་མིང་གི་མཐར་མེད་ཚིག་འབྱར་བའི་ཆོས་ཡིན་པའི་ཕྱིར། དེར་ཐལ། རང་གི་དངོས་མིང་གི་མཐར་མེད་ཚིག་འབྱར་བ་གང་ཞིག་
ཆོས་ཡིན་པའི་ཕྱིར། དང་པོ་མ་གྲུབ་ན། དེ་ཆོས་ཅན། རང་གི་དངོས་མིང་གི་མཐར་མེད་ཚིག་འབྱར་བར་ཐལ། སངས་རྒྱས་ཚེ་དཔག་མེད་ཅེས་པའི་སྒྲ་དེ། ཁྱོད་ཀྱི་དངོས་མིང་གང་ཞིག། དེ་ལ་མེད་ཚིག་འབྱར་བའི་ཕྱིར་
དང་པོ་མ་གྲུབ་ན། དེ་ཆོས་ཅན། ཁྱོད་ཅེས་པའི་སྒྲ་ཁྱོད་ཀྱི་དངོས་མིང་ཡིན་པར་ཐལ། ཁྱོད་གཞི་གྲུབ་པའི་ཕྱིར། རྟགས་གཞན་རྣམས་སླ། གོང་དུ་འདོད་ན། སངས་རྒྱས་ཚེ་དཔག་མེད་ཆོས་ཅན། གང་ཟག་མ་ཡིན་པར་

[048B] མེད་དགག་ཡིན་པའི་ཕྱིར། འདོད་མི་ནུས་ཏེ། སངས་རྒྱས་འཕགས་པ་ཡིན་པའི་ཕྱིར། དམ་བཅའ་གཉིས་པ་ལ། བྲམ་ཟེ་ཆང་མི་འཐུང་བ་ཆོས་ཅན། མ་ཡིན་དགག་ཡིན་པར་ཐལ། རང་གི་དངོས་མིང་གི་མཐར་མ་
ཡིན་ཞེས་པའི་ཚིག་འབྱར་བའི་ཆོས་ཡིན་པའི་ཕྱིར། དེར་ཐལ་བྲམ་ཟེ་ཆང་མི་འཐུང་ཞེས་པ་དེ་ཁྱོད་ཀྱི་དངོས་མིང་གང་ཞིག། དེ་ལ་མ་ཡིན་ཞེས་པའི་ཚིག་འབྱར་བའི་ཕྱིར། དང་པོ་མ་གྲུབ་ན། བྲམ་ཟེ་ཆང་མི་འཐུང་བ་
ཆོས་ཅན། ཁྱོད་ཅེས་བརྗོད་པའི་སྒྲ་ཁྱོད་ཀྱི་དངོས་མིང་ཡིན་པར་ཐལ། ཁྱོད་གཞི་གྲུབ་པའི་ཕྱིར། གཉིས་པ་མ་གྲུབ་ན། དེ་ལ་མ་ཡིན་ཞེས་པའི་ཚིག་འབྱར་བར་ཐལ། བྲམ་ཟེ་ཆང་མི་འཐུང་བ་ཞེས་པ་དེ། དེ་འཐུང་
བ་མ་ཡིན་ཞེས་པའི་དོན་ཡིན་པའི་ཕྱིར། གོང་དུ་འདོད་ན། བྲམ་ཟེ་ཆང་མི་འཐུང་བ་ཆོས་ཅན། མ་ཡིན་དགག་མ་ཡིན་པར་ཐལ་མེད་དགག་ཡིན་པའི་ཕྱིར། དེར་ཐལ། དེ་ལྟར་ཡིན་པ་ལེགས་བཤད་སྙིང་པོ་དང་
སྤྱན་རས་གཟིགས་བརྟུལ་ཞུགས་སོགས་ནས་བཤད་པའི་ཕྱིར། ཁོ་ན་རེ། རང་ཞེས་བརྗོད་པའི་སྒྲས་རང་མ་ཡིན་པའི་ཆོས་བཅད་བའི་ཚུལ་གྱིས་རྗོད་པར་བྱེད་པའི་ཆོས་དེ། གཞན་སེལ་གྱི་མཚན་ཉིད་དུ་འཇོག་ཟེར་
ན༑ བུམ་པ་ཆོས་ཅན། གཞན་སེལ་ཡིན་པར་ཐལ། རང་ཞེས་བརྗོད་པའི་སྒྲས་རང་མ་ཡིན་པའི་ཆོས་བཅད་པའི་ཚུལ་གྱིས་རྗོད་པར་བྱེད་པའི་ཆོས་ཡིན་པའི་ཕྱིར་ཏེ། རང་ཞེས་བརྗོད་པའི་སྒྲ་དེ་སེལ་འཇུག་གི་སྒྲ་

[049A]༄༅། །ཡིན་པའི་ཕྱིར་ཏེ། གཞི་གྲུབ་པའི་ཕྱིར། གོང་དུ་འདོད་ན། བུམ་པ་ཆོས་ཅན། གཞན་སེལ་མ་ཡིན་པར་ཐལ། དགག་པ་མ་ཡིན་པའི་ཕྱིར་ཏེ། སྒྲུབ་པ་ཡིན་པའི་ཕྱིར་ཏེ། བུམ་པ་དང་གཅིག་
ཡིན་པའི་ཕྱིར། བྱས་པ་ལ་ཁོ་ན་རེ། བུམ་པ་ཞེས་བརྗོད་པའི་སྒྲ་ཆོས་ཅན། དགག་སྒྲ་ཡིན་པར་ཐལ། གཞན་སེལ་གྱི་སྒྲ་ཡིན་པའི་ཕྱིར་ན་རྣམ་པ་གཅིག་ཏུ་མ་ཁྱབ། མ་གྲུབ་ན། དེར་ཐལ་སེལ་འཇུག་གི་སྒྲ་ཡིན་པའི་
ཕྱིར་ན་ཡང་མ་ཁྱབ། མ་གྲུབ་ན། དེ་ཆོས་ཅན། སེལ་འཇུག་གི་སྒྲ་ཡིན་པར་ཐལ། རྗོད་བྱེད་ཀྱི་སྒྲ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཅེས་བརྗོད་པའི་སྒྲ་དེ་རྗོད་བྱེད་ཀྱི་སྒྲ་ཡིན་པར་ཐལ། བདག་
མེད་ཡིན་པའི་ཕྱིར། རྩ་བར་འདོད་ན། རྗོད་བྱེད་ཀྱི་སྒྲ་ཡིན་ན་དགག་སྒྲ་ཡིན་དགོས་པར་ཐལ། བུམ་པ་ཞེས་བརྗོད་པའི་སྒྲ་དེ་དགག་སྒྲ་ཡིན་པའི་ཕྱིར། འདོད་ན། དགག་སྒྲ་མ་ཡིན་པའི་སྒྲུབ་པའི་སྒྲ་མེད་པར་ཐལ་
འདོད་པའི་ཕྱིར། འདོད་ན། རང་གི་དགག་བྱ་མ་བཀག་པར་ཆོས་གཞན་བརྗོད་པའི་སྒྲ་མེད་པར་ཐལ། འདོད་པའི་ཕྱིར། འདོད་མི་ནུས། གཞན་ཡང། བུམ་འཛིན་རྟོག་པ་དགག་རྟོག་ཡིན་པར་ཐལ་འདོད་པའི་
ཕྱིར༑ འདོད་མི་ནུས་ཏེ། སྒྲུབ་རྟོག་ཡིན་པའི་ཕྱིར། བུམ་པ་ཆོས་ཅན། ཁྱོད་འཛིན་རྟོག་པ་སྒྲུབ་རྟོག་ཡིན་པར་ཐལ། ཁྱོད་སྒྲུབ་པ་ཡིན་པའི་ཕྱིར། གཞན་ཡང། སྒྲུབ་འཇུག་གི་བློ་ཡིན་ན། སྒྲུབ་པ་ཡིན་

[049B] རྗོད་བྱེད་ཀྱི་སྒྲ་ཡིན་ན། དགག་སྒྲ་ཡིན་དགོས་པའི་ཕྱིར། འདོད་ན། བདག་མེད་མངོན་སུམ་དུ་རྟོགས་པའི་མངོན་སུམ་ཆོས་ཅན། དེར་ཐལ། དེའི་ཕྱིར་ཏེ། མངོན་སུམ་ཡིན་པའི་ཕྱིར། གོང་དུ་འདོད་ན། དེ་
ཆོས་ཅན། སྒྲུབ་པ་མ་ཡིན་པར་ཐལ། དགག་པ་ཡིན་པའི་ཕྱིར་ཏེ་མ་ཡིན་དགག་ཡིན་པའི་ཕྱིར། བདག་མེད་མངོན་སུམ་དུ་རྟོགས་པའི་བློ་ཡིན་པའི་ཕྱིར། གཞན་ཡང། གང་ཟག་གི་བདག་མེད་ཀྱིས་ཁྱད་པར་དུ་བྱས་
པའི་མངོན་སུམ་ཆོས་ཅན། དེར་ཐལ། དེའི་ཕྱིར་ཏེ། མངོན་སུམ་ཡིན་པའི་ཕྱིར། ཁྱབ་ཏེ། མངོན་སུམ་ལ་སྒྲུབ་འཇུག་གི་བློ་ཞིག་དགོས་པའི་ཕྱིར། རྩ་བར་འདོད་ན། དེ་ཆོས་ཅན། སྒྲུབ་པ་མ་ཡིན་པར་ཐལ། དགག་
པ་ཡིན་པའི་ཕྱིར་ཏེ། མ་ཡིན་དགག་ཡིན་པའི་ཕྱིར་ཏེ། དགག་པར་གྱུར་པའི་བློ་ཡིན་པའི་ཕྱིར། གཞན་ཡང། སེལ་འཇུག་གི་བློ་ཡིན་ན་སེལ་བ་ཡིན་པས་ཁྱབ་པར་ཐལ། སྒྲུབ་འཇུག་གི་བློ་ཡིན་ན་སྒྲུབ་པ་
ཡིན་དགོས་པའི་ཕྱིར། རྟགས་ཁས། འདོད་ན། བུམ་འཛིན་རྟོག་པ་ཆོས་ཅན། དེར་ཐལ། དེའི་ཕྱིར་ཏེ། རྟོག་པ་ཡིན་པའི་ཕྱིར་འདོད་ན། དེ་ཆོས་ཅན། དགག་པ་ཡིན་པར་ཐལ། སེལ་བ་ཡིན་པའི་ཕྱིར་
ཁྱབ་ཏེ། དགག་པ། སེལ་བ། གཞན་སེལ། ལྡོག་པ་རྣམས་དོན་གཅིག་པའི་ཕྱིར། འདོད་ན། དེ་ཆོས་ཅན། དགག་པར་གྱུར་པའི་རྟོག་པ་ཡིན་པར་ཐལ། དགག་པ་གང་ཞིག། རྟོག་པ་ཡིན་པའི་ཕྱིར། འདོད་ན། དེ་
[050A]༄༅། །ཆོས་ཅན། དགག་རྟོག་ཡིན་པར་ཐལ། འདོད་པའི་ཕྱིར་འདོད་ན། བུམ་པ་དགག་པ་ཡིན་པར་ཐལ། འདོད་པའི་ཕྱིར། འདོད་མི་ནུས། གཞན་ཡང་སེལ་འཇུག་གི་སྒྲ་ཡིན་ན། སེལ་བ་
ཡིན་དགོས་པར་ཐལ། སེལ་འཇུག་གི་བློ་ཡིན་ན། སེལ་བ་ཡིན་དགོས་པའི་ཕྱིར། འདོད་ན། ཀ་པ་ཞེས་བརྗོད་པའི་སྒྲ་ཆོས་ཅན། དེར་ཐལ་དེའི་ཕྱིར་ཏེ། རྗོད་བྱེད་ཀྱི་སྒྲ་ཡིན་པའི་ཕྱིར། མ་གྲུབ་ན། ཀ་བ་
ཆོས་ཅན། ཁྱོད་ཅེས་བརྗོད་པའི་སྒྲ། རྗོད་བྱེད་ཀྱི་སྒྲ་ཡིན་པར་ཐལ། ཁྱོད་བདག་མེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དགག་པའི་སྒྲ་ཡིན་པར་ཐལ། སེལ་བ་གང་ཞིག། སྒྲ་ཡིན་པའི་ཕྱིར་
འདོད་མི་ནུས་ཏེ། སྒྲུབ་པ་བརྗོད་པའི་སྒྲ་ཡིན་པའི་ཕྱིར། མ་གྲུབ་ན། ཀ་བ་ཆོས་ཅན། ཁྱོད་བརྗོད་པའི་སྒྲ་སྒྲུབ་པ་བརྗོད་པའི་སྒྲ་ཡིན་པར་ཐལ། ཁྱོད་སྒྲུབ་པ་ཡིན་པའི་ཕྱིར། གཞན་ཡང་སྒྲུབ་འཇུག་གི་བློ་
ཡིན་ན། སྒྲུབ་པ་ཡིན་དགོས་པར་ཐལ། སེལ་འཇུག་གི་སྒྲ་དང་སེལ་འཇུག་གི་བློ་གང་རུང་ཡིན་ན། སེལ་བ་ཡིན་པས་ཁྱབ་པ་དེའི་ཕྱིར། འདོད་ན། གང་ཟག་གི་བདག་མེད་ཀྱིས་ཁྱད་པར་དུ་བྱས་པའི་མངོན་སུམ་
ཚད་མ་ཆོས་ཅན། དེར་ཐལ། དེའི་ཕྱིར་ཏེ། རང་ཡུལ་གྲུབ་པ་དེ་རྫས་གཅིག་གི་ངོ་བོ་སོ་སོར་མི་འབྱེད་པར་རང་ཡུལ་ཡིན་པའི་ཚུལ་གྱིས་འཇུག་པའི་བློ་ཡིན་པའི་ཕྱིར་ཏེ། མངོན་སུམ་ཡིན་པའི་ཕྱིར་རྩ་བར་འདོད་

[050B] དེ་ཆོས་ཅན། སྒྲུབ་པ་མ་ཡིན་པར་ཐལ། དགག་པ་ཡིན་པའི་ཕྱིར་ཏེ། གང་ཟག་གི་བདག་མེད་ཀྱིས་ཁྱད་པར་དུ་བྱས་པའི་རྟག་དངོས་གང་རུང་ཡིན་པའི་ཕྱིར། གཞན་ཡང། མངོན་སུམ་མ་ཡིན་པ་ལས་ལོག་
པར་གྱུར་པའི་མངོན་སུམ་དང། རྟག་དངོས་གཉིས་ཀྱིས་སྟོང་པའི་མངོན་སུམ་དང། མངོན་སུམ་དང་མངོན་སུམ་མ་ཡིན་པའི་གཞི་མཐུན་པས་སྟོང་པའི་མངོན་སུམ་རེ་རེ་ནས་ཆོས་ཅན། སྒྲུབ་པ་ཡིན་པར་ཐལ། སྒྲུབ་
འཇུག་གི་བློ་ཡིན་པའི་ཕྱིར་ཏེ། རང་ཡུལ་ཡིན་མིན་གྱི་ཆ་སོ་སོར་མི་འབྱེད་པར་ཕྱོགས་གཅིག་པའི་ཚུལ་གྱིས་འཇུག་པའི་བློ་ཡིན་པའི་ཕྱིར་ཏེ། མངོན་སུམ་ཡིན་པའི་ཕྱིར། རྩ་བར་འདོད་མི་ནུས་ཏེ་དགག་པ་
ཡིན་པའི་ཕྱིར་ཏེ། རང་གི་དངོས་མིང་ལ་དགག་ཚིག་འབྱར་བའི་ཆོས་ཡིན་པའི་ཕྱིར། ཡང་ཁོ་ན་རེ། ཁྱོད་དགག་པ་ཡིན་ན། ཁྱོད་ཅེས་བརྗོད་པའི་སྒྲ་དགག་སྒྲ་ཡིན་དགོས་པར་ཐལ། ཁྱོད་སྒྲུབ་པ་ཡིན་ན། ཁྱོད་
ཅེས་བརྗོད་པའི་སྒྲ་སྒྲུབ་པ་བརྗོད་པའི་སྒྲ་ཡིན་པས་ཁྱབ་པའི་ཕྱིར་ཟེར་ན་མ་ཁྱབ། འདོད་ན། ཆོས་དབྱིངས་ཆོས་ཅན། དེར་ཐལ་དེའི་ཕྱིར་ཏེ། མེད་དགག་ཡིན་པའི་ཕྱིར། འདོད་ན། ཆོས་དབྱིངས་ཞེས་བརྗོད་
པའི་སྒྲ་དགག་སྒྲ་མ་ཡིན་པར་ཐལ། དེ་དགག་སྒྲ་མ་ཡིན་པར་མ་ཟད་དགག་ཚིག་ཙམ་ཡང་མ་ཡིན་པའི་ཕྱིར་ཏེ། ཆོས་ཞེས་པའི་ཚིག་དགག་ཚིགས་ཡིན་པ་གང་ཞིག། དབྱིངས་ཞེས་པའི་ཚིག་དེ་ཡང་དེ་མ་ཡིན་

[051A]༄༅། །པའི་ཕྱིར། དེ་བཞིན་དུ་ཡོངས་གྲུབ་ཆོས་ཅན། དེར་ཐལ་དེའི་ཕྱིར། འདོད་ན། ཡོངས་གྲུབ་ཆོས་ཅན། ཁྱོད་ཅེས་པའི་སྒྲ་དགག་སྒྲ་མ་ཡིན་པར་ཐལ། ཁྱོད་ཅེས་པའི་སྒྲས་རང་གི་
དགག་བྱ་དངོས་སུ་འགོག་པར་མི་བྱེད་པའི་ཕྱིར་ཏེ། ཁྱོད་ཅེས་པའི་སྒྲས་རང་གི་དགག་བྱ་བདག་གཉིས་དངོས་སུ་འགོག་པར་མི་བྱེད་པའི་ཕྱིར། ཁྱབ་ཏེ། རང་ཉིད་དགག་རྟོག་དང། དགག་སྒྲ་གང་རུང་དུ་འགྱུར་
པ་ལ༑ རང་གི་དགག་བྱ་དངོས་སུ་འགོག་པར་བྱེད་པ་ཞིག་དགོས་ཀྱི་ཤུགས་དང་དེ་མ་ཡིན་པའི་མི་གསལ་བའི་ཚུལ་གྱིས་འཇོག་མི་ཐུབ་པའི་ཕྱིར། ཡང་ཁ་ཅིག། རང་གི་དངོས་མིང་གི་མཐར་མེད་ཚིག་འབྱར་བའི་
ཆོས་དེ་མེད་དགག་གི་མཚན་ཉིད། རང་གི་དངོས་མིང་གི་མཐར་མ་ཡིན་ཞེས་པའི་ཚིག་འབྱར་བའི་ཆོས་དེ་མ་ཡིན་དགག་གི་མཚན་ཉིད་ཟེར་ན། དང་པོ་ལ། སངས་རྒྱས་ཚེ་དཔག་མེད་ཆོས་ཅན། དེར་ཐལ་དེའི་
ཕྱིར་ཏེ། སངས་རྒྱས་ཚེ་དཔག་མེད་ཅེས་པའི་སྒྲ་དེ་ཁྱོད་ཀྱི་དངོས་མིང་གང་ཞིག། དེའི་མཐར་མེད་ཚིག་འབྱར་པའི་ཕྱིར། དང་པོ་མ་གྲུབ་ན། དེ་ཆོས་ཅན། ཁྱོད་ཅེས་བརྗོད་པའི་སྒྲ་ཁྱོད་ཀྱི་དངོས་མིང་
ཡིན་པར་ཐལ། ཁྱོད་གཞི་གྲུབ་པའི་ཕྱིར། ཕྱི་མ་སླ། རྩ་བར་འདོད་ན། དེ་ཆོས་ཅན། དངོས་མེད་ཡིན་པར་ཐལ། མེད་དགག་ཡིན་པའི་ཕྱིར། འདོད་མི་ནུས་ཏེ། སངས་རྒྱས་འཕགས་པ་ཡིན་པའི་ཕྱིར་གཞན་

[051B] ཆགས་མེད་སྡང་མོང་གཉིས་རེ་རེ་ནས་ཆོས་ཅན། དེར་ཐལ། དེའི་ཕྱིར་ཏེ། རང་གི་དངོས་མིང་གི་མཐར་མེད་ཚིག་འབྱར་བ་གང་ཞིག། ཆོས་ཡིན་པའི་ཕྱིར། གོང་དུ་འདོད་ན། དེ་ཆོས་ཅན་འདུས་མ་བྱས་ཡིན་པར་
ཐལ༑ མེད་དགག་ཡིན་པའི་ཕྱིར། འདོད་མི་ནུས་ཏེ། དངོས་པོ་ཡིན་པའི་ཕྱིར་ཏེ། ཤེས་པ་ཡིན་པའི་ཕྱིར་ཏེ། དགེ་བའི་རྩ་བ་ཡིན་པའི་ཕྱིར། གཞན་ཡང། དམ་བཅའ་གཉིས་པ་ལ། བྲམ་ཟེ་ཆང་འཐུང་བ་མ་ཡིན་
པ་ཆོས་ཅན། དེར་ཐལ། དེའི་ཕྱིར་ཏེ། བྲམ་ཟེ་ཆང་འཐུང་བ་ན་ཡིན་ཞེས་པ་དེ་ཁྱོད་ཀྱི་དངོས་མིང་གང་ཞིག། དེའི་མཐར་མ་ཡིན་ཞེས་པའི་ཚིག་འབྱར་བའི་ཕྱིར། གོང་དུ་འདོད་ན། དེ་ཆོས་ཅན་མ་ཡིན་དགག་མ་ཡིན་
པར་ཐལ། མེད་དགག་ཡིན་པའི་ཕྱིར་ཏེ། དེ་ལྟར་དུ་མཁས་པ་དུ་མས་བཤད་པའི་ཕྱིར། གཞན་ཡང། མི་སྐྱེ་བ་དང། སྐྱེ་བ་མ་ཡིན་པ་གཉིས་རེ་རེ་ནས་ཆོས་ཅན། དམ་བཅའ་གཉིས་པ་ལ། དེར་ཐལ། དེའི་
ཕྱིར་ཏེ། མི་སྐྱེ་བ་ཞེས་པའི་ཚིག་གི་ཐོག་མར་མི་ཞེས་པའི་ཚིག་འབྱར་བ་གང་ཞིག། སྐྱེ་བ་མིན་ཞེས་པའི་ཚིག་གི་མཐར་མ་ཡིན་ཞེས་པའི་ཚིག་འབྱར་བའི་ཕྱིར། རྩ་བར་འདོད་ན། དེ་གཉིས་རེ་རེ་ནས་ཆོས་ཅན། མ་
ཡིན་དགག་མ་ཡིན་པར་ཐལ། རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་ཆོས་གཞན་གང་ཡང་མི་འཕེན་པའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར་གཞན་ཡང། མི་འགག་པ་དང་འགག་པ་

[052A]༄༅། །མ་ཡིན་པ་གཉིས་རེ་རེ་ནས་ཆོས་ཅན། དམ་བཅའ་གཉིས་པ་ལ། དེར་ཐལ། དེའི་ཕྱིར། འདོད་ན། དེ་གཉིས་རེ་རེ་ནས་ཆོས་ཅན་མ་ཡིན་དགག་མ་ཡིན་པར་ཐལ། རང་ཞེས་བརྗོད་པའི་སྤྲས་དང་
གི་དགག་བྱ་བཀག་ཤུལ་དུ་ཆོས་གཞན་གང་ཡང་མི་འཕེན་པའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར། གཞན་ཡང་དེས་ཆོས་གཞན་མི་འཕེན་པར་ཐལ། དེ་འཛིན་པའི་རྟོག་པས་ཀྱང་མི་འཕེན། དེ་བརྗོད་
པའི་སྒྲས་ཀྱང་མི་འཕེན་པའི་ཕྱིར། མ་གྲུབ་ན། རི་བོང་རྭ་མི་སྐྱེ་མི་འགག་ཅེས་པ་འདིས་ཀྱང་ཆོས་གཞན་འཕེན་པར་ཐལ། འདོད་པའི་ཕྱིར། ཁ་ཅིག། རང་གི་དངོས་མིང་ལ་དགག་ཚིག་འབྱར་བའི་ཆོས་
དགག་པའི་མཚན་ཉིད། དེ་མ་འབྱར་བའི་ཆོས་སྒྲུབ་པའི་མཚན་ཉིད་ཟེར་ན། དམ་བཅའ་གཉིས་པ་ལ། ཆོས་དབྱིངས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཆོས་དབྱིངས་ཞེས་པའི་དག་དེ་
ཁྱོད་ཀྱི་དངོས་མིང་གང་ཞིག། དེ་ལ་དགག་ཚིག་མ་འབྱར་བའི་ཕྱིར། དང་པོ་སླ། ཕྱི་མ་མ་གྲུབ་ན། དེ་ལ་དགག་ཚིག་མ་འབྱར་བར་ཐལ། ཆོས་ཞེས་པ་དེ་ཡང་མིན། དབྱིངས་ཞེས་པ་དེ་ཡང་མ་ཡིན་པའི་ཕྱིར་
རྟགས་རེ་རེ་ནས་གྲུབ་སྟེ། དེ་ལྟར་དུ་མཁས་པ་དུ་མས་བཤད་པའི་ཕྱིར། དེ་བཞིན་དུ། ཆོས་ཉིད་ཆོས་ཅན། མཚོན་བྱ་དེར་ཐལ་མཚན་ཉིད་དེའི་ཕྱིར་ཏེ། རང་གི་དངོས་མིང་ལ་དགག་ཚིག་མ་འབྱར་བ་གང་ཞིག་

[052B] དང་པོ་གྲུབ་སྟེ། ཆོས་ཉིད་ཅེས་པའི་དག་ཁྱོད་ཀྱི་དངོས་མིང་གང་ཞིག། དེ་ལ་དགག་ཚིག་མ་འབྱར་བའི་ཕྱིར། དང་པོ་སླ། ཕྱི་མ་གྲུབ་སྟེ། ཆོས་ཞེས་པ་དེ་དེ་མ་ཡིན། ཉིད་ཅེས་པ་དེ་ཡང་དེ་མ་ཡིན་
པའི་ཕྱིར། དང་པོ་སླ། ཕྱི་མ་གྲུབ་སྟེ། དེ་ངོ་བོ་སྟོན་བྱེད་ཀྱི་ཚིག་ཡིན་པའི་ཕྱིར། རྩ་བར་འདོད་མི་ནུས་ཏེ། དགག་པ་ཡིན་པའི་ཕྱིར་ཏེ། མེད་དགག་ཡིན་པའི་ཕྱིར་ཏེ། ཆོས་ཉིད་ཡིན་པའི་ཕྱིར། དེ་བཞིན་དུ་ཡོངས་
གྲུབ་ཀྱང་སྐྱོན་དུ་འཕེན། ཁ་ཅིག། རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་ཆོས་གཞན་མི་འཕེན་པ་སྒྲུབ་པའི་མཚན་ཉིད། དེ་འཕེན་པ་དགག་པའི་མཚན་ཉིད་ཟེར་ན། དང་པོ་ལ། རི་བོང་རྭ་ཆོས་ཅན། དེར་ཐལ་
དེའི་ཕྱིར་ཏེ། རང་བརྗོད་པའི་སྒྲས་རང་གི་དགག་བྱ་འགོག་པར་མི་བྱེད་པའི་ཕྱིར་ཏེ། རང་གི་དགག་བྱ་མེད་པའི་ཕྱིར། མ་གྲུབ་ན། རི་བོང་རྭ་ཆོས་ཅན། ཁྱོད་ཀྱི་དགག་བྱ་མེད་པར་ཐལ། ཁྱོད་དགག་གཞི་མ་ཡིན་པའི་
ཕྱིར་ཏེ། མེད་ངེས་ཡིན་པའི་ཕྱིར། རྩ་བར་འདོད་ན། རི་བོང་རྭ་ཆོས་ཅན། ཡོད་པར་ཐལ། སྒྲུབ་པ་ཡིན་པའི་ཕྱིར། འདོད་མི་ནུས། གཉིས་པ་ལ། ཆོས་དབྱིངས་ཆོས་ཅན། དེར་ཐལ། དེའི་ཕྱིར་འདོད་ན། དེ་ཆོས་ཅན་
རང་བརྗོད་པའི་སྒྲས་རང་གི་དགག་བྱ་དངོས་སུ་འགོག་པར་བྱེད་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། རང་བརྗོད་པའི་སྒྲ་ལ་རང་གི་དགག་བྱ་འགོག་བྱེད་ཀྱི་ཚིག་འབྱར་བ་ཡིན་པར་ཐལ། འདོད་པའི་ཕྱིར། ཁྱབ་

[053A]༄༅། །ཏེ༑ རང་བརྗོད་པའི་སྒྲ་ལ་དེ་འགོག་བྱེད་ཀྱི་ཚིག་མ་འབྱར་ན་ངེས་དེ་འགོག་པར་བྱེད་མི་ཐུབ་པའི་ཕྱིར། ཁ་ཅིག། དགག་པ་ཡིན་ན། རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་ཆོས་
གཞན་ཤུགས་ལ་འཕེན་པས་ཁྱབ་ཟེར་ན་ཡང། ཆོས་དབྱིངས་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། མ་ཡིན་དགག་ཡིན་པར་ཐལ། འདོད་པའི་ཕྱིར། ཁྱབ་ཏེ། རང་བརྗོད་པའི་སྒྲས་རང་གི་དགག་བྱ་བཀག་ཤུལ་
དུ་ཆོས་གཞན་ཤུགས་ལ་འཕེན་པའི་དགག་པ་དང། དེ་ལྟར་དངོས་སུ་འཕེན་པའི་དེ་དང། དེ་ལྟར་དངོས་ཤུགས་གཉིས་ཀར་འཕེན་པའི་དེ་དང། དེ་ལྟར་སྐབས་ཐོབ་ཀྱིས་འཕེན་པའི་དེ་དང་བཞི་པོ་གང་ཡིན་ཀྱང། མ་ཡིན་
དགག་ཡིན་དགོས་པའི་ཕྱིར། མ་ཡིན་དགག་བཞི་ཡང་བཞག་ཏུ་ཡོད་དེ་ལྷས་བྱིན་ཚོན་པོ་ཉིན་པར་ཟས་མི་ཟ་ཞེས་པས་རང་གི་དགག་བྱ་ལྷས་བྱིན་ཚོན་པོ་ཉིན་པར་ཟས་ཟ་བ་དངོས་སུ་བཀག་ནས། མཚན་མོ་ཟ་བ་
ཤུགས་ལ་འཕེན་པའི་དགག་བ་དང། ལྷས་བྱིན་ཚོན་པོ་ཉིན་པར་ཟས་མི་ཟ་བ་རིང་པ་མ་ཡིན་པ་ཡོད་ཅེས་པས། རང་གི་དགག་བྱ་ལྷས་བྱིན་ཚོན་པོ་ཉིན་མོ་ཟ་བ་དངོས་སུ་བཀག་ནས་མཚན་མོ་ཟ་བ་ཤུགས་ལ་འཕེན་ཞིང་
རིང་བ་མ་ཡིན་པ་ཡོད་ཅེས་བས། ཚོན་བོ་དངོས་སུ་བསྒྲུབ་པའི་རང་གི་དགག་བྱ་བཀག་ཤུལ་དུ་ཆོས་གཞན་དངོས་ཤུགས་གཉིས་ཀར་འཕེན་པའི་དགག་པ་དག་སྐྱེས་བུ་དེ་རྒྱལ་རིགས་དང་བྲམ་ཟེའི་རིགས་གང་རུང་ཡིན་

[053B] བྲམ་ཟེའི་རིགས་མིན་ཞེས་པ་ལྟ་བུ། རང་གི་དགག་བྱ་བཀག་ཤུལ་དུ་ཆོས་གཞན་སྐབས་ཐོབ་ཀྱི་འཕེན་པའི་དེ་དང། བུམ་པ་བདེན་མེད་དུ་ཡོད་པ་ལྟ་བུ་རང་གི་དགག་བྱ་བཀག་
ཤུལ་དུ་ཆོས་གཞན་དངོས་སུ་འཕེན་བའི་དགག་པ་དང་བཞི་རྣམས་སུ་ཡོད་པའི་ཕྱིར། དེ་སྐད་དུ་ཡང། ལྡོག་པ་བསྡུས་པ་ལས། དགག་པ་དོན་གྱིས་བསྟན་པ་དང། །ཚིག་གཅིག་སྒྲུབ་པར་བྱེད་པ་དང་།དེ་ལྡན་རང་ཚིག་
མི་སྟོན་པ། །མ་ཡིན་ཞེས་བསྟན་པའི་ཕྱིར། ཁ་ཅིག། ཁྱོད་དགག་པ་ཡིན་ན། ཁྱོད་འཛིན་རྟོག་པ་ཡིན་ན། དགག་རྟོག་ཡིན་པས་ཁྱབ་ཁྱོད་འཛིན་རྟོག་པ་དགག་རྟོག་ཡིན་ན། ཁྱོད་དགག་པ་ཡིན་པས་ཁྱབ་ཟེར་ན་
དང་པོ་ལ། གང་ཟག་གི་བདག་མེད་ཆོས་ཅན། དེར་ཐལ། དེའི་ཕྱིར་མེད་དགག་ཡིན་པའི་ཕྱིར། འདོད་ན། གང་ཟག་གི་བདག་མེད་ཀྱི་དོན་སྤྱི་མ་ཤར་ཀྱང། དེ་སྒྲ་སྤྱི་ཙམ་གྱི་སྒོ་ནས་འཛིན་པའི་རྟོག་པ་ཆོས་ཅན། དགག་
རྟོག་ཡིན་པར་ཐལ། གང་ཟག་གི་བདག་མེད་འཛིན་པའི་རྟོག་པ་ཡིན་པའི་ཕྱིར་ཏེ། དེ་སྒྲ་སྤྱི་ཙམ་གྱི་སྒོ་ནས་འཛིན་པའི་རྟོག་པ་ཡིན་པའི་ཕྱིར་ཏེ། དེ་མིང་ཙམ་གྱི་སྒོ་ནས་འཛིན་པའི་རྟོག་པ་ཡིན་པའི་ཕྱིར་ཏེ། དེའི་སྒོ་ནས་
འཛིན་པའི་རྟོག་པ་ཡོད་པའི་ཕྱིར། མ་གྲུབ་ན། གང་ཟག་གི་བདག་མེད་ཆོས་ཅན། ཁྱོད་མིང་ཙམ་གྱི་སྒོ་ནས་འཛིན་པའི་རྟོག་པ་ཡོད་པར་ཐལ། བདག་མེད་ཡིན་པའི་ཕྱིར། གོང་དུ་འདོད་ན། དེས་རང་གི་དགག་བྱ་དངོས་
[054A]༄༅། །སུ་འགོག་པར་བྱེད་པར་ཐལ། དེ་དགག་རྟོག་ཡིན་པའི་ཕྱིར། ཁྱབ་ཏེ། རང་གི་དགག་བྱ་དངོས་སུ་འགོག་པར་མི་བྱེད་ན་དེ་དགག་རྟོག་མ་ཡིན་དགོས་པའི་ཕྱིར་ཏེ། བུམ་འཛིན་རྟོག་པ་དགག་
རྟོག་མ་ཡིན་པའི་རྒྱུ་མཚན་ཡོད་པའི་ཕྱིར། གཞན་ཡང། རང་ཉིད་དགག་རྟོག་ཏུ་འཇོག་བ་ལ། རང་གི་དགག་བྱ་དངོས་སུ་བཅད་པའི་ཚུལ་གྱིས་འཛིན་པའི་རྟོག་པ་ཞིག་མི་དགོས་པར་ཐལ། དེ་ལྟར་དངོས་སུམ་བཅད་པར་
འཛིན་པའི་དགག་རྟོག་ཡིན་བ་ཞིག་ཡོད་པའི་ཕྱིར། མ་གྲུབ་ན་བདག་མད་ཀྱི་དོན་སྤྱི་མ་ཤར་ཀྱང་སྒྲ་སྤྱི་ཙམ་གྱི་སྒོ་ནས་འཛིན་པའི་རྟོག་པ་ཆོས་ཅན། དགག་རྟོག་མ་ཡིན་པར་ཐལ། དེ་ལྟར་དངོས་སུམ་བཅད་པར་
འཛིན་པའི་རྟོག་པ་ཡིན་པའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར། འདོད་ན། དེ་དགག་རྟོག་ཡིན་པར་ཐལ། གང་ཟག་གི་བདག་མེད་དགག་པ་ཡིན་པའི་ཕྱིར། ཁྱབ་པ་ཁས། འདོད་ན་དངོས། དེ་བཞིན་
དུ་ཆོས་ཉིད་ཀྱི་དོན་སྤྱི་མ་ཤར་ཀྱང་དེ་སྒྲ་སྤྱི་ཙམ་གྱི་སྒོ་ནས་འཛིན་པའི་རྟོག་པ་དང། ཆོས་དབྱིངས་ཀྱི་དོན་སྤྱི་མ་ཤར་ཀྱང་དེ་ལྟར་འཛིན་པའི་རྟོག་པ་དང། བུམ་མེད་ཀྱི་དེ་ལྟར་འཛིན་པའི་རྟོག་པ་སོགས་རེ་རེ་ནས་སྐྱོན་དུ་འཕེན་
གཞན་ཡང། དགག་རྟོག་ཡིན་ན། ཁྱོད་ཀྱི་ཞེན་ཡུལ་དགག་པ་ཡིན་པས་ཁྱབ་པར་ཐལ། ཁྱོད་འཛིན་རྟོག་པ་དགག་རྟོག་ཡིན་ན། ཁྱོད་དགག་པ་ཡིན་པས་ཁྱབ་པའི་ཕྱིར། རྟགས་ཁས། འདོད་ན། གང་ཟག་གི་བདག་

[054B] དེར་ཐལ། དེའི་ཕྱིར་ཏེ། དགག་པ་གང་ཡང་རུང་བ་ཞིག་གི་སྟེང་དུ་ཁྱད་ཆོས་འཛིན་པའི་རྟོག་པ་ཡིན་པའི་ཕྱིར། གང་ཟག་གི་བདག་མེད་ཀྱི་སྟེང་དུ་ཁྱད་ཆོས་འཛིན་པའི་
རྟོག་པ་ཡིན་བའི་ཕྱིར། མ་གྲུབ་ན། གང་ཟག་གི་བདག་མེད་ཆོས་ཅན། ཁྱོད་གང་ཟག་གི་བདག་ཏུ་འཛིན་པའི་རྟོག་པ་ཁྱོད་ཀྱི་སྟེང་དུ་ཁྱད་ཆོས་འཛིན་པའི་རྟོག་པ་ཡིན་པར་ཐལ། ཁྱོད་མེད་དགག་ཡིན་པའི་ཕྱིར། རྩ་བར་
འདོད་ན། གང་ཟག་གི་བདག་མེད་གང་ཟག་གི་བདག་ཏུ་གྲུབ་པ་ཡོད་པར་ཐལ། དེའི་ཞེན་ཡུལ་དགག་པ་ཡིན་པའི་ཕྱིར། འདོད་མི་ནུས་གཞན་ཡང། གང་ཟག་གི་བདག་མེད་ཆོས་ཅན། ཁྱོད་གང་ཟག་གི་བདག་ཏུ་འཛིན་
པའི་རྟོག་པ་དགག་རྟོག་ཡིན་པར་ཐལ། ཁྱོད་དགག་པ་རྣམ་པ་གཉིས་པོ་གང་རུང་ཡིན་པའི་ཕྱིར། གཞན་ཡང། གང་ཟག་གི་བདག་མེད་མེད་པར་འཛིན་པའི་རྟོག་པ་དང། གང་ཟག་གི་བདག་མེད་མ་ཡིན་པར་འཛིན་པའི་རྟོག་
པ་དང། གང་ཟག་གི་བདག་མེད་མ་ཡིན་པ་རྟག་པར་འཛིན་པའི་རྟོག་པ་སོགས་རེ་རེ་ནས་ཆོས་ཅན། ཁྱད་ཀྱི་ཞེན་ཡུལ་དགག་པ་ཡིན་པར་ཐལ། ཁྱོད་དགག་རྟོག་ཡིན་པའི་ཕྱིར་ཏེ། དགག་པའི་ཆོས་ཀྱི་སྟེང་དུ་ཁྱད་ཆོས་
འཛིན་པའི་རྟོག་པ་ཡིན་པའི་ཕྱིར། ཁྱབ་ཏེ། དེ་ལྟ་བུའི་རྟོག་པ་ཡིན་ན། རང་གི་ཞེན་ཡུལ་ཡོད་མེད་གང་ཡིན་ཀྱང་དགག་རྟོག་ཡིན་པ་ལ་ཁྱད་པར་མེད་པའི་ཕྱིར། རྩ་བར་འདོད་ན། དེའི་ཞེན་ཡུལ་ཆོས་ཅན། ཡོད་

[055A]༄༅། །པར་ཐལ། དགག་པ་ཡིན་པའི་ཕྱིར། འདོད་མི་ནུས་ཏེ། དེ་དག་གི་ཞེན་ཡུལ་མེད་པའི་ཕྱིར་ཏེ། དེ་དག་ལོག་ཤེས་ཡིན་པའི་ཕྱིར་ཏེ། གང་ཟག་གི་བདག་མེད་པ་མ་ཡིན་པ་སོགས་རེ་རེ་ནས་གཞི་
མ་གྲུབ་པའི་ཕྱིར། ཁ་ཅིག། རང་གི་མིང་ལ་དགག་ཚིག་འབྱར་བའི་གཞི་དགག་པའི་མཚན་ཉིད་ཟེར་ན། གང་ཟག་གི་བདག་མེད་གང་ཟག་གི་བདག་ཏུ་གྲུབ་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། རང་
གི་མིང་ལ་དགག་ཚིག་འབྱར་བ་གང་ཞིག། གཞི་ཡིན་པའི་ཕྱིར་དང་པོ་གྲུབ་སྟེ། རང་གི་མིང་ལ་བདག་མེད་ཅེས་པའི་ཚིག་འབྱར་བའི་ཕྱིར། གཉིས་པ་གྲུབ་སྟེ། དེ་བསྒྲུབ་ཀྱི་དཔག་གཞི་ཡིན་པའི་ཕྱིར་ཏེ། དེ་དེ་བསྒྲུབ་ཀྱི་
རྩོད་གཞི་ཡིན་པའི་ཕྱིར་ཏེ། དེ་བསྒྲུབ་ཀྱི་ཆོས་ཅན་ཡིན་པའི་ཕྱིར། ཁྱབ་ཏེ། དེ་གསུམ་དོན་གཅིག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དྭགས་པ་མ་ཡིན་པར་ཐལ། གཞི་མ་གྲུབ་པའི་ཕྱིར། ཁོ་ན་རེ། གང་
ཟག་གི་བདག་མེད་གང་ཟག་གི་བདག་ཏུ་གྲུབ་པར་འཛིན་པའི་རྟོག་པ་ཆོས་ཅན། ཁྱོད་ཀྱི་ཞེན་ཡུལ་དགག་པ་ཡིན་པར་ཐལ། ཁྱོད་དགག་རྟོག་ཡིན་པའི་ཕྱིར་ཟེར་ན། མ་ཁྱབ་ཏེ། རང་ཉིད་དགག་རྟོག་ཏུ་འཇོག་པ་ལ། རང་
གི་ཞེན་ཡུལ་ཡོད་མེད་གང་ཡིན་ཀྱང་ཆོས་གཞན་བཅད་པའི་ཚུལ་གྱིས་འཛིན་པའི་རྟོག་པ་ཞིག་འཇོག་པའི་ཕྱིར། དེར་ཐལ། རང་གི་བརྗོད་བྱའི་དོན་ཡོད་མེད་གང་ཡིན་ཀྱང། ཆོས་གཞན་བཅད་པའི་ཚུལ་གྱིས་བརྗོད་

[055B] དེར་ཐལ། དགག་ཚིག་ཡིན་ན། རང་གི་བརྗོད་བྱའི་དོན་ཡོད་པས་མ་ཁྱབ་པའི་ཕྱིར། མ་གྲུབ་ན། སྐྱེ་བ་སྔ་ཕྱི་དང་ལས་འབྲས་མེད་ཅེས་པའི་ཚིག་ཆོས་ཅན། རང་གི་བརྗོད་བྱའི་
དོན་ཡོད་པར་ཐལ། དགག་ཚིག་ཡིན་པའི་ཕྱིར་ཏེ། སྐྱེ་བ་སྔ་ཕྱི་དང་ལས་འབྲས་སོགས་འགོག་པར་བྱེད་པའི་ཚིག་ཡིན་པའི་ཕྱིར། འདོད་མི་ནུས་ཏེ། དེ་དག་གི་བརྗོད་བྱའི་དོན་མེད་པའི་ཕྱིར་ཏེ། སྐྱེ་བ་སྔ་ཕྱི་དང་ལས་
འབྲས་གཞི་གྲུབ་པའི་ཕྱིར། ཁ་ཅིག། རང་བརྗོད་པའི་སྒྲས་རང་གི་དགག་བྱ་དངོས་སུ་བཀག་པའི་ཤུལ་དུ་ཆོས་གཞན་སྒྲུབ་པ་དངོས་སུ་འཕེན་ན། དེས་དེ་ལྟར་ཤུགས་ལ་མི་འཕེན་པས་ཁྱབ། དེ་ལྟར་ཤུགས་ལ་འཕེན་
ན༑ དེ་ལྟར་དངོས་སུ་མི་འཕེན་པས་ཁྱབ་ཟེར་ན། དང་པོ་ལ། ལྷས་བྱིན་ཚོན་པོ་ཉིན་མོ་མི་ཟ་བ་རིང་པ་མ་ཡིན་པ་ཡོད་པ་ཆོས་ཅན་དེར་ཐལ། དེའི་ཕྱིར་ཏེ། ཉོན་མོ་མི་ཟ་ཞེས་པས། རང་གི་དགག་
བྱ་དངོས་སུ་བཀག་པ་གང་ཞིག། རིང་པ་མ་ཡིན་པ་ཡོད་ཅེས་པས་ཚོན་པོ་དངོས་སུ་སྒྲུབ་པའི་ཕྱིར། རྩ་བར་འདོད་མི་ནུས་ཏེ། དེས་ཆོས་གཞན་སྒྲུབ་པ་ཤུགས་ལ་ཡང་འཕེན་པའི་ཕྱིར། དེར་ཐལ་
ཉིན་མོ་མི་ཟ་ཞེས་པས། མཚན་མོ་ཟ་བ་ཤུགས་ལ་འཕེན་པའི་ཕྱིར། དེར་ཐལ། ལྷས་བྱིན་ཚོན་པོ་ཉིན་མོ་མི་ཟ་བ་རིད་པ་མ་ཡིན་པ་ཡོད་ཅེས་པའི་ཚིག་དེ། ཚིག་གཅིག་གིས་ཆོས་གཞན་སྒྲུབ་པ་དངོས་

[056A]༄༅། །ཤུགས་གཉིས་ཀ་ལ་འཕེན་པའི་དགག་ཚིག་ཡིན་པའི་ཕྱིར་ཏེ། སྔར་གྱི་ཚིག་གཅིག་སྒྲུབ་པར་བྱེད་ཅེས་པའི་དོན་ཡོད་པའི་ཕྱིར། ཡང་ཁོ་ན་རེ། དགག་པ་བརྗོད་པའི་
སྒྲ་ཡིན་ན། རང་གི་བསྟན་བྱའི་གཙོ་བོ་དངོས་སུ་སྟོན་པའི་ཚིག་ཡིན་པས་ཁྱབ་ཟེར་ན། སྐྱེས་བུ་དེ་རྒྱལ་རིགས་དང་བྲམ་ཟེའི་རིགས་གང་རུང་ཡིན་ཀྱང། གང་ཡིན་མ་ཤེས་པའི་ཚེ། བྲམ་ཟེའི་རིགས་
མིན་ཞེས་པའི་ཚིག་ཆོས་ཅན། རང་གི་བསྟན་བྱའི་གཙོ་བོ་དངོས་སུ་སྟོན་པའི་ཚིག་ཡིན་པར་ཐལ། དགག་པ་བརྗོད་པའི་སྒྲ་ཡིན་པའི་ཕྱིར། མ་གྲུབ་ན། དེ་ཆོས་ཅན། དགག་པ་བརྗོད་པའི་སྒྲ་
ཡིན་པར་ཐལ། རང་གི་བསྟན་བྱའི་གཙོ་བོ་རང་ཚིག་གིས་མི་སྟོན་པར་སྐབས་ཐོབས་ཀྱིས་འཕེན་པའི་དགག་པ་བརྗོད་པའི་ཚིག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་ལྟ་བུའི་
དགག་པ་ཡོད་པའི་ཕྱིར། དེར་ཐལ། སྔར་གྱི་རང་ཚིག་མི་སྟོན་ཞེས་པའི་སྐབས་ཀྱི་དགག་པ་ཡོད་པའི་ཕྱིར། རྩ་བར་འདོད་ན། དེ་ལྟ་བུའི་ཚིག་དེ། རང་གི་བསྟན་བྱའི་གཙོ་བོ་དངོས་སུ་
སྟོན་པའི་ཚིག་མ་ཡིན་པར་ཐལ། སྐྱེས་བུ་དེ་རྒྱལ་རིགས་སུ་སྟོན་པ་དེའི་བསྟན་བྱའི་གཙོ་བོ་གང་ཞིག། དེས་དེ་དངོས་སུ་སྟོན་པར་མི་བྱེད་པའི་ཕྱིར། དེར་ཐལ། དེ་ལྟ་བུའི་ཚིག་དེ་སྐབས་ཐོབ་ཀྱིས་

[056B] དེར་ཐལ། དེ་ལྟར་དུ་སྟོན་པའི་དགག་པ་ཡོད་པའི་ཕྱིར། དེས་ན་སྐབས་འདིར་དགག་སྒྲུབ་ཀྱི་རྣམ་བཞག་གཏན་ལ་ཕབས་པ་ལ་ཆོས་ཅན། དགོས་པ་ཡོད་དེ། ཉེས་པའི་སྐྱོན་
ཐམས་ཅད་མ་ལུས་པར་བསལ་ནས་ཡོན་ཏན་ཐམས་ཅད་མ་ལུས་པར་ཁོང་དུ་ཆུད་ཅིང་བདེ་བར་གཤེགས་པའི་གོ་འཕང་འཐོབ་པའི་ཆེད་ཡིན་པའི་ཕྱིར། ཞེས་སྟོན་པར་བྱེད་པ་ལ། རྣམ་འགྲེལ་ལས། སྐྱོན་བྲལ་ཡོན་
ཏན་གསུམ་བདེར་གཤེགས། །ཞེས་སོགས་ཀྱི་གཞུང་འདི་བྱུང་བ་ཡིན་པའི་ཕྱིར།། །།འདི་ཉིད་ཀུན་མཁྱེན་འཇམ་དབྱངས་བཞད་པས་ཚིག་བཞག་ཏུ་གནང་བ་གྲྭ་མང་གིས་ཟིན་བྲིས་སུ་བཏབ་པ་ཡིན་གཤིས་གོང་འོག་ཟློས་པ་ལྟ་བུ་དང་
གཞན་དབྱད་གཞི་ཅན་འགའ་ཞིག་ཡོད་ཀྱང་བློ་གསར་བ་རྣམས་ལ་རིགས་པའི་འཕྲུལ་བསྟན་པ་ཡིན་སྲིད་སྙམ་གྱིས། བསྒྱུར་བཅོས་མང་པོ་བྱེད་རྒྱུའི་སྟེང་སྟོངས་མ་བྱུང་བས་ཕལ་ཆེར་བཏང་སྙོམས་སུ་བཞག་