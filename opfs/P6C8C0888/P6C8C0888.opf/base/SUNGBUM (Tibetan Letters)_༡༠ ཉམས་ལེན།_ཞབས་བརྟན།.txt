
[001A]༄༅། །ན་མོ་གུ་རུ་མཉྫུ་གྷོ་ཥཱ་ཡ། རབ་འབྱམས་ཕྱོགས་བཅུའི་ཞིང་བཞུགས་རྒྱལ་ཀུན་གྱི། །མཁྱེན་བརྩེའི་ཡེ་ཤེས་རྫོགས་ལྡན་སྤྲིན་རུམ་ནས། །ཆོས་སྤྱིན་འཛད་པ་མེད་པ་འདོད་རྒུའི་ཆར། །འབེབས་མཁས་རྗེ་བཙུན་བླ་མས་དགེ་ལེགས་སྩོལ། །
རབ་དཀར་བདེ་མཆོག་འཁོར་ལོ་ཚེ་དཔག་མེད། །རྣས་པར་རྒྱལ་མ་ཡིད་བཞིན་འཁོར་ལོ་སོགས། །འཆི་མེད་ཚེ་ཡི་དཔལ་སྟེར་ཡི་དམ་ལྷས། །འཁོར་འདས་བརྟན་གཡོའི་ཚེ་བཅུད་ཆར་དུ་ཕོ། །བློ་གྲོས་བཟང་པོའི་ཆ་ཤས་ཡོངས་རྫོགས་ཤིང། །རྣམ་དག་
ཚུལ་ཁྲིམས་རི་དྭགས་མཚན་མས་མཛེས། །སྐལ་ལྡན་ཐར་འདོད་ཀུན་དའི་གཉེན་གཅིག་པུ། །མཆོག་སྤྲུལ་གཉིས་སྐྱེས་རྒྱལ་པོར་གསོལ་བ་འདེབས། །རབ་ཡངས་བློ་གྲོས་བཟང་པོའི་ཐུགས་བསྐྱེད་མཐུས། །མདོ་སྔགས་ལམ་གྱི་གནས་ཚུལ་ཀུན་རྟོགས་
ནས༑ ༑དེ་དོན་ཁྲིམས་ལྡན་གདུལ་བྱའི་ཚོགས་རྣམས་ལ། །འདོམས་མཁས་མཆོག་གི་སྤྲུལ་སྐུ་ཞབས་བརྟན་ཤོག་བློ་བཟང་རྒྱལ་བསྟན་ཆུ་སྐྱེས་ཟེ་འབྲུའི་རྩེར། །ངེས་འབྱུང་ཚུལ་ཁྲིམས་སྦྲང་རྩིའི་བཅུད་ཆགས་པ། །ཐར་འདོད་ར་ཡིག་གཉིས་
པའི་གསོས་སྨན་དུ། །སྟེར་མཛད་ཉིན་མོའི་སྣང་བ་འགོག་མེད་ཤོག་བློ་གསལ་གདུལ་བྱའི་ནོར་འཛིན་དཔལ་མོའི་གཞིར། །བཟང་པོའི་ཐུགས་མཁའ་ལས་བབས་ཆོས་ཆར་གྱིས། །སྡོམ་གསུམ་ཚུལ་ཁྲིམས་མྱུ་གུ་སྤེལ་བའི་ཕྱིར། །གཟུགས་
སྐུའི་སྤྲིན་བཞོན་འགྱུར་མེད་རབ་བརྟན་ཤོག་མགོན་ཁྱོད་ཁ་སྦྱོར་བདུན་ལྡན་རྡོ་རྗེའི་སྐུར། །དཔག་མེད་བསྐལ་པའི་སྔོན་ནས་བཞེངས་ཟིན་ཀྱང། །ཀུན་གསལ་མཐའ་དང་མཉམ་སོང་རིས་མེད་འགྲོའི། །མོས་བློ་དེ་དེར་སྟོན་པ་དངོས་པོའི་གཤིས་

[001B] །རབ་མཚམས་ངུར་སྨྲིག་འཛིན་པའི་རྣམ་རོལ་སྐུ། །འགྱུར་མེད་རྡོ་རྗེའི་ཁམས་སུ་རྟག་བཞུགས་ནས། །མཁས་བཙུན་བཟང་པོའི་རྣམ་ཐར་གཙང་བར་ཤོག་འཆད་པས་དད་ལྡན་གདུལ་བྱའི་རེ་སྐྱོང་ཅིང། །རྩོད་
པས་ལོག་རྟོག་ས་བོན་དྲུང་ནས་འབྱིན། །རྩོམ་པས་རྒྱལ་བསྟན་ཡར་ངོའི་ཟླ་བ་བཞིན། །སྤེལ་བའི་མཛད་འཕྲིན་གེགས་མེད་མཐར་ཕྱིན་ཤོག་རྩིང་སྤྱོད་དྲི་བྲལ་སྒོ་གསུམ་ཨཱ་དར་ཤར། །ལྷ་ཆོས་བདུན་གྱི་སྐྱེ་མཆེད་མཛེས་པའི་གཟུགས་མངོན་ཤར་ཐབས་
ཤེས་མཚན་ལྡན་འདུས་པའི་སྡེ། །སྤྲིན་དུས་དག་བྱེད་རྒྱུན་བཟང་ལྟར་འཕེལ་ཤོག་བླ་མ་ཡི་དམ་སྲུང་མའི་བྱིན་རླབས་དང། །ཆོས་དབྱིངས་བདེན་སྟོབས་རྒྱུ་འབྲས་སླུ་མེད་མཐུས། །དྲང་སྲོང་བདེན་པའི་ཚིག་གིས་སྨོན་པའི་དོན། །ཐོགས་པ་མེད་པར་
ལྷུན་གྱིས་འགྲུབ་གྱུར་ཅིག་ཅེས་བཀའ་དྲིན་མཚུངས་མེད་དམ་པ་རྗེ་བཙུན་བདེ་ཆེན་པ་ཆེན་པོ་ཡེ་ཤེས་སྦྱིན་པའི་ཞལ་སྔ་ནས་ཀྱི་མཆོག་གི་སྤྲུལ་པའི་སྐུ་བློ་བཟང་ཚུལ་ཁྲིམས་དཔལ་བཟང་པོའི་ཞབས་བརྟན་གསོལ་བདེབས་འདི་ཡང། ལུང་དང་མངོན་
པར་རྟོགས་པའི་ཡོན་ཏན་གྱི་ནོར་བུས་ཐུགས་ཀྱི་བང་མཛོད་ཡོངས་སུ་གཏམས་པ་བླ་མ་གནས་བརྟན་ལགས་རེན་པོ་ཆེའི་བཀས་བསྐུལ་བ་སྤྱི་བོས་ནོས་ཏེ་དགེ་སློང་དྷརྨ་བྷ་དྲས་དབང་ཕྱུག་གི་ཁོའི་ཐ་སྐར་ཟླ་བའི་དཀར་ཕྱོགས་ཀྱི་རྫོགས་པ་གཉིས་པའི་
ཉིན་དབེན་གནས་བདེ་ཆེན་དུ་སྦྱར་བའི་ཡི་གེ་པ་ནི་དགེ་སློང་བློ་བཟང་རྡོ་རྗེའོ།། ཤུ་བྷཾ།། །



