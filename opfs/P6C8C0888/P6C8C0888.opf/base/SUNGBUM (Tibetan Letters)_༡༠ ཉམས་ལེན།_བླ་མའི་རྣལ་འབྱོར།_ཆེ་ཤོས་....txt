༄༅། །བླ་མའི་རྣལ་འབྱོར་གཞན་ངག་ལད་མོ་ཞེས་བྱ་བ་བཞུགས་སོ། །

[001A] །ན་མོ་གུ་རུ་བྷྱ་བླ་མའི་རྣལ་འབྱོར་ཉམས་སུ་ལེན་པར་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང། འདི་ལྟར། རང་མདུན་
མཁའ་དབྱིངས་དབུས་སུ་འཇའ་འོད་ཀྱི། །གུར་ཁྱིམ་དབུས་སུ་པདྨ་ཟླ་ཉིའི་གདན། །བརྩེགས་པའི་སྟེང་དུ་རྩ་བའི་བླ་མ་མཆོག་སྐུ་མདོག་དཀར་དམར་ཕྱག་
གཡས་ཆོས་འཆད་དང། །གཡོན་པ་མཉམ་བཞག་སྟེང་དུ་ཚེ་བུམ་བསྣམས། །ཆོས་གོས་གསུམ་གསོལ་གསེར་མདོག་པཎ་ཞྭས་མཛེས། །
རྡོ་རྗེ་དཀྱིལ་ཀྲུང་གནས་གསུམ་ཡི་གེ་གསུམ། །མཚན་པའི་སྐྱབས་གསུམ་འདུས་པའི་ངོ་བོར་གྱུར། །གྲངས་མེད་ལུས་སྤྲུལ་སྒོ་གསུམ་གུས་

[002A] །ཕྱག་འཚལ། །རབ་འབྱམས་ཀུན་བཟང་མཆོད་སྤྲིན་རྒྱ་མཚོ་འབུལ། །རབ་མང་སྡིག་ལྟུང་མ་ལུས་སོ་སོར་བཤགས་
བགྲང་ཡས་རྒྱལ་སྲས་སྤྱོད་ལ་རྗེས་ཡི་རང། །ཉོན་མོངས་ནད་སེལ་དམ་ཆོས་འདུད་རྩི་སྩོལ། །འགྲོ་ལ་ཕན་བདེ་སྩོལ་ཕྱིར་རྟག་བཞུགས་གསོལ།།
འདིས་མཚོན་དགེ་རྣམས་བྱང་ཆུབ་ཐོབ་ཕྱིར་བསྔོ། །བདག་གཞན་ལུས་ངག་མ། བླ་མའི་སྐུ་ལས་བདུད་རྩི་འོད་ཟེར་ཚོགས། །རང་གི་སྤྱི་བོའི་ཚངས་
བུག་ནང་བརྒྱུད་དེ། །ལུས་ཀྱི་ནང་གང་སྡིག་སྒྲིབ་ཉེས་ལྟུང་ཀུན། །བྱང་ཞིང་དག་ནས་སྐྱབས་འོག་ཚུད་པར་གྱུར། །མཚན་སྔགས་ཅི་ནུས་སུ་བཟླ་

[002B]འདི་ཕྱིའི་ལེགས་ཚོགས་མ་ལུས་འབྱུང་བའི་གནས། །དྲིན་ཅན་བླ་མ་མཉེས་པ་རྣམ་གསུམ་གྱིས། །རྟག་ཏུ་མཉེས་ཤིང་ཅི་གསུང་
སྒྲུབ་པ་སོགས། །བསམ་སྦྱོར་ཚུལ་བཞིན་བསྟན་པར་བྱིན་གྱིས་རློབས། །དལ་འབྱོར་རྙེད་དཀའ་ཚེ་ལ་ལོང་མེད་དང། །ནམ་འཆི་ངེས་མེད་ངན་འགྲོའི་སྡུག་བསྔལ་བསམ། །ལས་འབྲས་མི་
བསླུ་འཁོར་བའི་སྡུག་བསྔལ་ལ། །ཞེན་ལོག་ངེས་འབྱུང་སྐྱེ་བར་བྱིན་གྱིས་རློབས། །རྣམ་དག་བསམ་པ་དེ་ཡིས་གཞིར་བཟུང་ནས། །དྲན་ཤེས་བག་ཡོད་ཚུལ་བཞིན་ལེགས་བསྟེན་པའི། །བསྟན་རྩ་
སོ་སོར་ཐར་པའི་བཅས་ཁྲིམས་ལ། སྒྲུབ་པ་སྙིང་པོར་བྱེད་པར་བྱིན་གྱིས་རློབས། །རང་ཉིད་གཅེས་འཛིན་རྒུད་པ་ཀུན་གྱི་སྒོ། །མཐོང་ནས་མ་རྣམས་སྒྲོལ་བའི་ཁུར་འཁྱེར་བའི། །བྱང་ཆུབ་སེམས་
མཆོག་རྟག་ཏུ་མི་འབྲལ་བར། །ཉམས་ལེན་སྙིང་པོར་བྱེད་པར་བྱིན་གྱིས་རློབས། །ཕྱི་རོལ་ཀུན་རྟོག་སྤྲོས་པ་རྒྱང་བསྲིང་སྟེ། །ཡང་དག་དོན་ལ་གཉིས་སྣང་ནུབ་པ་ཡི། །ཞི་ལྷག་ཟུང་དུ་འབྲེལ་བའི་
རྣལ་འབྱོར་མཆོག་མྱུར་དུ་རྒྱུད་ལ་སྐྱེ་བར་བྱིན་གྱིས་རློབས། །ཐུན་མོང་ལམ་གྱི་སྣོད་དུ་ལེགས་གྱུར་ནས། །རྣམ་དག་དབང་བཞིས་བདག་རྒྱུད་ལེགས་སྨིན་ཅིང། །རིམ་གཉིས་ལམ་གྱི་བགྲོད་

[003A]༄༅། །པ་མཐར་ཕྱིན་ཏེ། །སྐུ་གསུམ་གོ་འཕང་བདེ་བླག་ཐོབ་གྱུར་ཅིག་དེང་ནས་སྐྱེ་ཞིང་སྐྱེ་བ་ཐམས་ཅད་དུ། །འདྲེན་མཆོག་བླ་མ་ཁྱེད་དང་མི་འབྲལ་བར། །གསུང་
གསང་བདུད་རྩིའི་རོ་ཡིས་རྟག་འཚོ་ཞིང། །མགོན་པོ་ཁྱོད་ཀྱིས་འབྲལ་མེད་རྗེས་འཛིན་ཤོག་དཔལ་ལྡན་བླ་མ་ཁྱེད་སྐུ་་ཁྱོད་ལ་བསྟོད་ཅིང་་ཞེས་བླ་མའི་རྣལ་འབྱོར་གཞན་ངག་ལད་མོ་
རྗེས་འཛིན་སྨོན་ཚིག་བཅས་འདི་ལྟ་བུ་ཞིག་དགོས་ཞེས་དཀའ་བཅུ་ཆེན་མོ་སྨོན་ལམ་རྒྱ་མཚོ་ནས་ཡང་ཡང་རྣ་བ་འཛེར་བའི་དོ་མ་བཟློག་པར་འདུ་གསུམ་སྙོམས་ལས་པ་བན་རྒན་ཆོས་ཀྱི་རྡོ་རྗེས་བྲིས་པའོ།། །།



﻿༄༅། །བླ་མའི་རྣལ་འབྱོར་བྱིན་རླབས་དངོས་གྲུབ་འདྲེན་པའི་ཀྱོ་བ་ཞེས་བྱ་བ་བཞུགས་སོ། །

[001A] །ན་མོ་གུ་རུ་བཛྲ་དཧར་ཡ། རིགས་ཀུན་ཁྱབ་བདག་རྡོ་རྗེ་འཆང། །རིགས་སྟོང་དབྱེར་མེད་རྡོ་རྗེ་སེམས། །རིགས་ཀུན་སྤྲོ་
མཛད་བླ་མ་མཆོག་རིགས་ཀྱི་བདག་པོར་དུས་ཀུན་བསྟེན། །རྟེན་བཟང་རྙེད་དཀའ་ཚེ་མཇུག་འདིར། །བྱང་ཆེན་ཐར་པའི་ཁང་བཟང་དུ། །བགྲོད་བྱེད་
ཟབ་ལམ་འཕྲུལ་འདེགས་འདིར། །དཔྱོད་ལྡན་གུས་པས་བསྟེན་པར་རིགས། །དེ་ལ་འདིར་བླ་མའི་རྣལ་འབྱོར་བསྒོམ་པར་འདོད་པས། སྐྱབས་འགྲོ་སེམས་བསྐྱེད་
སྤྱི་དང་མཐུན་པར་སྔོན་དུ་བཏང་ནས། རང་མདུན་ཀུན་གསལ་ངོས་ཡངས་པོར། །ཡེ་ཤེས་ཕོ་བྲང་མཆོག་གི་དབུས། །སྣ་ཚོགས་ཆུ་སྐྱེས་ཉི་ཟླའི་སྟེང། །

[002A]༄༅། །རྩ་བའི་བླ་མ་རྡོ་རྗེ་ཆོས། །དམར་པོ་ཕྱག་གཉིས་རྡོར་དྲིལ་བསྣམས། །གསང་ཡུམ་འཕགས་མོ་སྐུ་མདོག་དམར། །གྲི་ཐོད་
འཛིན་དང་མཉམ་སྦྱོར་སྐུའི། །ཐུགས་ཀའི་འོད་ཀྱིས་ཕྱོགས་བཅུ་ནས། །སྐྱབས་གནས་མ་ལུས་སྤྱན་དྲངས་བསྟིམ། །ཀུན་འདུས་རྩ་བའི་བླ་མ་ལ། །
སྒོ་གསུམ་གུས་ཕྱག་དང་བཅས་པའི། །ཀུན་བཟང་ཕྱི་ནང་གསང་བ་ཡི། །མཆོད་ཚོགས་འབུལ་ཞིང་ཉེས་པའི་ཚོགས། །སྙིང་ནས་འགྱོད་བཤགས་
རང་གཞན་གྱི། །དགེ་ལ་ཡི་རངས་ཆོས་འཁོར་བསྐུལ། །བསྐལ་བར་མི་གཡོ་རྟག་བརྟན་གསོལ། །དགེ་རྩ་བྱང་ཆུབ་ཐོབ་ཕྱིར་བསྔོ། །རིན་ཆེན་

[002B] །རི་གླིང་ཉི་ཟླས་བརྒྱན་པའི་ཚོགས། །བདག་པོས་བཟུང་དང་མ་བཟུང་བའི། །དངོས་འབྱོར་ཡིད་ཀྱིས་སྤྲུལ་ནས་མཆོད། །སྐྱབས་གནས་ཀུན་འདུས་བླ་མ་ལ། །གསོལ་
འདེབས་དབང་བཞིའི་དངོས་གྲུབ་སྩོལ། །ལན་གསུམ། བླ་མའི་ཐུགས་ཀའི་ཧཱུཾ་འོད་ཀྱིས། །དབང་ལྷའི་ཚོགས་ཀུན་སྤྱན་དྲངས་ཏེ། །དབང་བསྐུར་དྲི་བྲལ་བསྐྱེད་རིམ་དང། །བུམ་དབང་ཐོབ་ཅིང་
སྤྲུལ་སྐུ་འགྲུབ། །བླ་མ་ཡབ་ཡུམ་སྙོམས་འཇུག་སྒྲས། །རྒྱལ་རྣམས་སྤྱན་དྲངས་བྱང་སེམས་ཞུ། །སྦྱོར་མཚམས་ནས་འོངས་བྱང་ཆུབ་སེམས། །མྱང་བས་གསང་དབང་ལོངས་སྐུ་
འགྲུབ། །རང་ལྷར་གསལ་བ་མན་དག་བཞིན། །ཧེ་རུ་ཀ་ཡི་གཟུགས་སུ་བསྒྱུར། །བླ་མས་ཕྱག་རྒྱ་གནང་བ་ལ། །སྙོམས་འཇུག་ཤེར་དབང་ཆོས་སྐུ་འགྲུབ། །བླ་མས་ཟུང་འཇུག་བརྡའ་
སྤྲད་པས། །ཚིག་དབང་ཐོབ་ཅིང་སྐུ་བཞི་ཡི། །ས་བོན་བཞག་ཅིང་མི་སློབ་པའི། །ཟུང་འཇུག་འགྲུབ་པའི་སྐལ་བཟང་གྱུར། །སླར་ཡང་ལམ་ཡོངས་རྫོགས་དང་འབྲེལ་བའི་ཕུར་ཚུགས་གསོལ་
འདེབས་ནི། འདི་ཕྱིའི་ལེགས་ཚོགས་མ་ལུས་པའི། །འབྱུང་གནས་སྐྱབས་མགོན་དམ་པ་མཆོག་གཙུག་ཏུ་བཀུར་ཞིང་ཅི་གསུང་ཀུན། །བཀའ་སྒྲུབ་མཆོད་པས་མཉེས་བྱེད་ཤོག་

[003A]༄༅། །ཡིད་བརྟན་མི་རུང་འདི་སྣང་གི་ཕུན་ཚོགས་སྒྱུ་མའི་བསླུ་བྲིད་ལ། །ཞེན་ལོག་སྐྱོ་ཤས་དྲག་པོ་ཡིས། །ཆུང་བའི་ཉམས་ལེན་མཐར་ཕྱིན་ཤོག་སྲིང་འབྱོར་
གློག་འོད་སྐད་ཅིག་མར། །མི་རྟག་ཚུལ་བསམ་ངེས་འབྱུང་དང། །བསླབ་གསུམ་ཡོན་ཏན་མཐོང་བ་ཡི། །འབྲིང་གི་ཉམས་ལེན་མཐར་ཕྱིན་ཤོག་འགྲོ་ཀུན་ཕ་མར་ངེས་རྙེད་ནས། །སྒྲོལ་བའི་
ཁུར་ཆེན་ལྷག་བསམ་གྱིས། །རྙེད་དཀའ་བྱང་སེམས་རིན་པོ་ཆེ། །ཕྱིན་དྲུག་ཉམས་ལེན་མཐར་ཕྱིན་ཤོག་སྣོད་བཅུང་ལྷ་ཡི་འཁོར་ལོ་རུ། །ཤར་བའི་བསྐྱེད་རིམ་ཕྲ་རགས་ཀུན། །
མཐར་ཕྱིན་སྙིང་དབུས་ངེས་དོན་གྱི། །བླ་མའི་ཞལ་བཟང་མཇལ་བར་སྨོན། །ནམ་ཞིག་ཚེ་ཟད་འཆི་བའི་ཚེ། །གནད་གཅོད་གཤིན་རྗེའི་འཇིགས་ལས་སྐྱོབ། །བླ་མ་རྡོ་རྗེ་རྣལ་འབྱོར་མ། །
རང་སེམས་ཐུགས་དང་ཡོངས་འདྲེས་ཤོག་ནང་གི་མཁའ་སྤྱོད་མ་གྲུབ་ན། །བླ་མ་རྗེ་བཙུན་མ་ཚོགས་ཀྱིས། །ཡིད་འོང་མཆོད་སྤྲིན་མདུན་བསུས་ཏེ། །མཁའ་སྤྱོད་ཞིང་དུ་ཁྲིད་པར་ཤོག་
དེར་ཡང་བླ་མ་རྣལ་འབྱོར་མས། །སྨིན་གྲོལ་གདམས་པས་ཚིམ་མཛད་མཐུས། །རིང་མིན་ཟུང་འཇུག་ཧེ་རུ་ཀའི། །གོ་འཕང་མཆོག་དེ་མྱུར་ཐོབ་ཤོག་ ཅེས་བླ་མའི་རྣལ་འབྱོར་བྱིན་རླབས་དངོས་

[003B]
སུ་བགྱིས་པའོ།། །



