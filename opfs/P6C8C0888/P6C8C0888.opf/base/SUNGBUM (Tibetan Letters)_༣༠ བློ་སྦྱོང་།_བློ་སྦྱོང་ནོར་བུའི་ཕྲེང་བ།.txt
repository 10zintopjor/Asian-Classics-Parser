
་༄༅། །བློ་སྦྱོང་ནོར་བུའི་ཕྲེང་བ་ཞེས་བྱ་བ་བཞུགས་སོ། ཆ་་

[001B] །ན་མོ་གུ་རུ་མཉྫུ་གྷོ་ཥཱ་ཡ། །ཚངས་དབང་འཁོར་བསྒྱུར་ལ་སོགས་པ། །སྲིད་ན་ཆེར་རློམ་རྣམས་
ཀྱིས་ཀྱང། །སྨྲ་བར་མ་ནུས་གསུང་རབ་ནི། །སྟོན་མཛད་ཐུབ་པའི་དབང་པོར་འདུད། །སྟོན་དེས་ཇི་ལྟར་བསྟན་པ་ལ། །
རིགས་པས་མི་བསླུར་དེས་རྙེད་ནས། །བསྟན་པ་ཁོ་ན་གཅེས་མཛད་པའི། །མཁས་པ་རྣམས་ལ་ཕྱག་འཚལ་ལོ། །གཉེན་གྱི་
མཐར་ཐུག་ཕ་མས་ཀྱང། །བསྐྱེད་པར་མ་ནུས་ཆོས་ཀྱི་བློ། །བསྐྱེད་མཛད་བཀའ་དྲིན་མཚུངས་མེད་པའི། །བླ་མ་རྣམས་ལ་
ཕྱག་འཚལ་ནས། །བློ་སྦྱོང་ནོར་བུའི་ཕྲེང་བ་འདི། །ཚིག་གི་སྲང་བུར་ལེགས་བརྒྱུས་ཏེ། །ཤེས་འདོད་གསར་བུའི་གྲོགས་རྣམས་ལ།།

[002A] །རྒྱན་དུ་བྱེད་པར་བདག་ཡིད་སྤྲོ། །དེ་ལ་བདག་ཅག་གི་སྟོན་པ་མཉམ་མེད་ཤཱཀྱའི་རྒྱལ་པོ་དེ་ཉིད་ཀྱིས་རང་ཅག་
རྣམས་ལ་བརྩེ་བ་ཆེན་མོས་ཉེ་བར་དགོངས་ཏེ་གནོད་པ་ལས་བཟློག་ཅིང་ཕན་པ་ལ་སྦྱོར་བའི་ཐབས་སུ་ནི་བླང་དོར་བྱེད་ཚུལ་དཔེ་དོན་སྣ་ཚོགས་ཀྱི་སྒོ་
ནས་ལེགས་པར་གསུངས་པའི་གསུང་རབ་ངོ་མཚར་རྨད་དུ་བྱུང་བ་དག་ནི་དེང་སང་གི་བར་དུ་བཞུགས་པ་འདི་ཡིན་ལ། དེ་འཛིན་གྱི་སྐྱེས་བུ་དམ་
བ་རྣམས་ཀྱང་སེམས་ཅན་ཐམས་ཅད་ཀྱི་ཕན་བདེའི་འབྱུང་གནས་ནི་རྒྱལ་བའི་བསྟན་པ་འབའ་ཞིག་ཏུ་གཟིགས་ནས། འདི་ཉིད་ཕྱོགས་དུས་ཐམས་
ཅད་དུ་དར་ཞིང་རྒྱས་ལ་ཡུན་རིང་དུ་གནས་པའི་ཐབས་སུ་ཐོས་བསམ་བསྒོམ་གསུམ་དང། འཆང་རྩོད་རྩོམ་གསུམ་མཛད་པ་ཡིན་ནོ། །

[002B] ཚེ་རིང་བ་དང་བསོད་ནམས་ཆེ་བ་ལ་སོགས་པའི་ཕན་བདེ་འབྱུང་བར་འདོད་པ་དག་གིས་ནི། བཀའ་དང་བསྟན་
བཅོས་རྣམས་སུ་བླང་བར་གསུངས་པ་དག་ནི་བླང་ལ། དོར་བར་གསུངས་པ་དག་ནི་འདོར་དགོས་ཀྱི། དེ་ལྟར་མ་བྱས་པར་སངས་རྒྱས་ཀྱི་དྲུང་དུ་དངོས་སུ་ཕྱིན་ཀྱང་ཕན་ཐོགས་པ་མེད་དེ། དེ་ཡང་
སྔོན་ལྷོ་ལམ་ནས་དགེ་སློང་གཉིས་སྟོན་པ་ལ་ཕྱག་འཚལ་བའི་ཕྱིར་མཉན་ཡོད་དུ་དོང་བའི་ལམ་ཀར་སྐོམ་པས་གདུངས་བཞིན་སོང་བ་ལས། རྫིང་ཆུ་ཞིག་གི་འགྲམ་ཏུ་ཕྱིན་ཏེ་བལྟས་པ་ན་སྲོག་ཆགས་
ཀྱིས་གང་བར་འདུག་པས་གཅིག་གིས་སྨྲས་པ། བསྐལ་བ་འབུམ་ཕྲག་སྟོང་དག་ཏུ། །གང་ཞིག་མཐོང་བར་རབ་དཀའ་བས། །བདག་གིས་ཆུ་དག་འཐུངས་ནས་ནི། །དེ་ནས་འདྲེན་པ་ལྟ་བར་བྱ། །གཅིག་
ཤོས་ཀྱིས། གང་ཞིག་སེམས་ཅན་རྣམས་ལ་ཐུགས་ནས་ཐུགས་རྗེ་ཞིང། །སྲིད་པ་ཀུན་ལ་ཆགས་པ་གཏན་ནས་སྤངས་གྱུར་པ། །དེ་ཡི་བསྟན་མཆོག་འདི་ལ་བསླབ་པ་བླངས་པ་ཡིས། །སྲོག་ཉིད་སྤད་
གི་སྲོག་ཆགས་གསང་བར་བྱ་བ་མིན། །ཅེས་སྨྲས་ཏེ། སྔ་མས་ནི་ཆུ་འཐུངས་ནས་སོང་ངོ། །ཕྱི་མས་ནི་ཆུ་མ་འཐུངས་པར་ཤི་སྟེ་རྒྱལ་ཆེན་བཞིའི་ལྷར་སྐྱེས་ཤིང་སྟོན་པའི་དྲུང་དུ་ཕྱིས་ཏེ་ཆོས་ཐོས་ནས་

[003A]༄༅། །རྒྱུན་ཞུགས་སུ་གྱུར་ཏོ། །གཅིག་ཤོས་ཀྱིས་སྟོན་པའི་དྲུང་དུ་སོང་སྟེ་ཕྱག་འཚལ་ནས་ལམ་དུ་གདུངས་པ་རྣམས་གསོལ་བ་ན། སྟོན་པས། ང་ཡི་བསྟན་ལ་མ་གུས་པར་
དེས་ནི་ང་མཐོང་ཅི་ཞིག་ཕན། །དེས་ནི་ང་ལ་བལྟས་ན་ཡང། །མཐོང་བ་མ་ཡིན་མཆོད་པ་མིན། །ད་ཡི་བསླབ་ལ་གང་སློབ་པའི། །དགེ་སློང་དེས་ནི་ང་མཐོང་སྟེ། །ཤེས་རབ་དམན་པ་ཁྱོད་
ཀྱིས་ནི། །སངས་རྒྱས་མངོན་སུམ་མ་མཐོང་ངོ། །ཞེས་བཀའ་བསྩལ་བར་འདུལ་བ་ལུང་ཕྲན་ཚིགས་ལས་གསུངས་པ་བཞིན་ནོ། །འདིར་སྨྲས་པ། སྐུ་གདུང་ན་བཟའ་ལྟ་བུ་ལ། །མཆོད་དང་གནས་
ཆེན་ཕྱག་བསྐོར་སོགས། །དགེ་བ་ཡིན་ཀྱང་རེ་དག་ཕྱིར། །གཞན་ལ་གནོད་པ་སྤོང་བར་རིགས། །བླ་མའི་དབུ་སྐྲ་ལྟ་བུ་ལ། །གུས་པས་གཅེས་པར་གཟུང་འདུག་ཀྱང། །བཀའ་ལ་ཅིར་ཡང་མི་སེམས་
པ། །ཇི་འདྲའི་དང་གུས་ཡིན་པ་དཔྱོད། །ཞེས་བྱའོ། །རང་གཞན་གང་ལ་ཡང་བསྟོད་སྨད་དྲག་ན་ཕན་པ་ཉུང་ཞིང་གནོད་པ་མང་སྟེ། དེ་ཡང་སྔོན་རྒྱལ་པོ་ཞིག་གིས་དགོས་པ་འགའ་ཞིག་
གི་ཕྱིར་དུར་ཁྲོད་གཉིས་བཤམས་ལ། གཅིག་ཏུ་ནི་སྐྱེས་པའི་རོ་དང། གཅིག་ཏུ་ནི་བུད་མེད་ཀྱི་རོ་དོར་བར་ཁྲིམས་བཅས་སོ། །ཕྱིས་མ་ནིང་ཞིག་ཤི་ནས་དེ་ནི་སྐྱེས་པ་དང་བུད་མེད་གང་ཡང་མ་ཡིན་

[003B] ཞིང་གྲུ་གསུམ་ཞིག་ལ་ཤིང་ཨེ་རན་ད་སྐྱེས་པའི་རྩར་རོ་ངོ་བོར་རོ། །དེར་ཝ་ཞིག་འོངས་ཏེ་དོ་དེ་ཟབ་དང། བྱ་རོག་ཅིག་ཤིང་དེའི་ཁ་ན་འདུག་པ་ངེས་ཟ་བར་འདོད་ནས་
ཝ་ལ་བསྟོད་པ། ཇི་ལྟར་ཁྱོད་ནི་སེང་གེའི་མགྲིན་པ་དང། །ཇི་ལྟར་ཁྱུ་མཆོག་ཤུལ་དང་ལྡང་བ་ཡི། །རི་དྭགས་རྒྱལ་པོ་ཁྱོད་ལ་ཕྱག་འཚལ་ན། །གསོལ་བའི་ཕམ་བབས་ལས་ནི་ཐུགས་དཔག་མཛོད། །
ཝ་ས། བྱ་ཡི་རབ་མཆོག་མཁའ་འགྲོ་བ། །ཕྱོགས་ཀུན་གསལ་བར་མཛད་ནས་ནི། །རིན་ཆེན་སྦྲམ་ལྟར་མཛོས་གྱུར་བ། །ཤིང་མཆོག་རྩེ་ལ་བཞུགས་པ་གང། །བྱ་རོག་གིས། སྐལ་ལྡན་ཆེན་པོ་ལྟ་
བའི་ཕྱིར། །ཁྱོད་ཀྱི་དྲུང་དུ་བདག་མཆིས་ཏེ། །རི་དྭགས་རྒྱལ་ཁྱོད་ཕྱག་འཚལ་ན། །གསོལ་བའི་ཕམ་བབས་ཐུགས་དཔག་མཛོད། །ཝས། རྨ་བྱའི་མགྲིན་པ་ལྟ་བུ་ཡི། །ཕོ་རོག་ལྟ་ན་སྡུག་པ་ཁྱོད།།
ཀུན་དགའ་བྱེད་པ་རྣམས་ཀྱི་གཙོ། །ཅི་བདེང་གསོལ་གྱི་མར་སྦྱོན་ཅིག་དེ་བབས་ནས་ཝ་དང་ལྷན་ཅིག་རོ་ཟ་བ་ན། ཕྱོགས་དེར་དྲང་སྲོང་སྤྱི་ཆེར་ཞིག་འདུག་པ་དེས་སྨྲས་པ། ལྗོན་ཤིང་ཐ་ཆང་གྲིབ་
མ་ལ། །ངོ་ཚ་མེད་པ་འདུག་ནས་སུ། །ཐ་ཆང་དེ་ལ་ལོངས་སྤྱོད་བ། །ཨེ་མའོ་རིང་ཞིག་ལོན་ནས་མཐོང། །བྱ་རོག་གིས་དེ་ཐོས་ནས། །འདི་ལྟར་སེང་གེ་རྨ་བྱ་དག་དམ་པའི་ཤལ་ལོངས་སྤྱོད་ན།།

[004A]༄༅། །གནན་གྱི་བྱིན་པས་འཚོ་བ་ཡི། །སྤྱི་ཆེར་འདིར་ནི་ཅི་ཞིག་གཏོགས། །དྲང་སྲོང་དེ་ཡང་མི་བཟོད་པ་སྐྱེས་ཏེ། འདབ་ཆགས་ཐ་ཆད་བྱ་རོག་དང། །རྐང་བཞིའི་ཐ་ཆད་ཝ་དང་ནི། །
ལྗོན་ཤིང་ཐ་ཆད་ཨེ་རན་ད། །མི་ཡི་ཐ་ཆང་མ་ནིང་རོ། །ཞིང་གི་ཐ་ཆད་གྲུ་གསུམ་སྟེ། །དོ་ཚ་མེད་རྣམས་འདུས་ལ་ལྟོས། །བྱ་རོག་དེ་ལྷག་པར་ཁྲོས་ནས་དྲང་སྲོང་གི་མེ་ཁང་དུ་ཞུགས་ཏེ་རིལ་པ་སྤྱི་
བླུགས་བཅག་ནས་བྲོས་སོ། །ཕྱིས་དྲང་སྲོང་མེ་ཁང་དུ་ཞུགས་ནས་དེ་མཐོང་སྟེ་བྱ་རོག་གིས་བྱས་པར་རིག་ནས། སུ་ལའང་འདི་འདྲ་མི་སྨྲ་སྟེ། །དོ་ཚ་མེད་པའི་གདུག་སེམས་ཀྱིས། །མེ་ཁང་མ་རུང་བྱས་
ནས་ནི། །རིལ་པ་ཡང་ནི་བཅག་པར་གྱུར། །བསྔགས་འོས་སྨད་པར་འོས་ཀྱང་རུང། །ཡོད་ཡེ་ཅུང་ཐར་སྨྲ་མི་བྱ། །བློ་དང་ལྡན་པས་རྟག་ཏུ་ནི། །ཁ་དོག་པས་ནི་བདེ་བ་འཐོབ། །ཅེས་སྨྲས་པར་འདུལ་
བ་ལུང་གཞི་ལས་གསུངས་པ་བཞིན་ནོ། །འདིར་སྨྲས་བ། ངག་ནི་མ་བསྲུངས་ཡན་བཏད་ན། །སྡིག་ཚིག་སྨྲ་བའི་ཁ་རྣམས་ནི། །རིམ་གྱིས་རིམ་གྱིས་གདངས་འགྱུར་བས། །ཕལ་ཆེར་ཁ་དོག་ལེགས་
པར་འགྱུར། །ཞེས་བྱའོ། ་ཡུལ་ཕྱོགས་གང་དུ་ཡད་གཞན་དང་མ་མཐུན་པ་ལས་བདེ་བ་འབྱུང་དཀའ་ཞིང་མི་བདེ་བ་འབྱུང་སླ་སྟེ། དེ་ཡང་སྔོན་བྱུང་བ་ཡུལ་ཞིག་ན་བྲན་མོ་ཞིག་འབྲས་

[004B] མེ་མཆེད་ནས་བྲེས་བསྲེགས་ཏེ་གླང་པོ་ཆེ་
མང་པོ་ཚིག་གོ་རྒྱལ་པོས་སྨན་པ་ཁ་གླང་པོ་ཆེའི་དཔྱད་ཅི་ཡོད་དྲིས་པས། སྔོན་སྨན་པ་དེའི་ནས་ཀྱི་ཞིང་སྤྲེའུ་རྣམས་ཀྱིས་མ་རུང་བར་བྱས་པའི་ཤ་ཁོ་ན་ཡོད་པ་དེ་བསམས་ནས་སྨྲས་པ། སྤྲེའུ་
ཡི་ཞག་གིས་གླང་པོ་ཆེ་རྣམས་ལ་བསྐུས་ན་སོས་པར་འགྱུར་རོ། །དེར་རྒྱལ་པོའི་བཀས་རྔོན་པ་རྣམས་ཉེ་འཁོར་གྱི་སྤྲེའུ་ཐམས་ཅད་བཟུང་སྟེ་རྒྱལ་པོ་ལ་ཕུལ་ལོ། །རྒྱལ་པོས་སྨན་པ་ལ་གཏད་པ་ན་དེས་ད་
རྣམས་གསོན་བོར་ཆོས་སོ། །དེའི་ཚེ་ལྟས་ཚིགས་བཅད་སྨྲས་པ། གྲོང་རྡལ་དང་ནི་གྲོང་ཁྱེར་ན། །མི་མཐུན་ཡོད་པར་གནས་མི་བྱ། །ལུག་དང་བྲན་མོ་མ་མཐུན་པས། །སྤྲེའུ་རྣམས་ནི་བརླག་བར་གྱུར།།
ཞེས་པ་ལུང་གཞི་ལས་གསུངས་པ་བཞིན་ནོ། །འདིར་སྨྲས་པ། དང་པོར་གཉིས་ཙམ་འཁོན་གྱུར་ཀྱང། །མཐར་ནི་དུ་མར་མཆོད་གྱུར་པས། །བདེ་བའི་གོ་སྐབས་ཉམས་བྱེད་པའི། །མི་མཐུན་ཤ་ཁོ་ན་སྤང་
བར་རིགས། །ཞེས་བྱའོ། ་གྲོགས་སུ་བཟུང་ན་ཆུང་དུས་ཀྱང་ཆེན་པོ་ལ་ཕན་ཐོགས་པར་འགྱུར་བ་ཡོད་དེ། དེ་ཡང་སྔོན་བྱུང་བ་རི་ཞིག་ཏུ་སེང་གེ་གཅིག་གནས་པ་དེས་ཉིན་རེ་བཞིན་སྲོག་

[005A]༄༅། །ཆགས་རྣམས་བསད་དེ་ཤ་བཟང་པོ་ཟོས་ནས་ངན་བ་པོར་བ་ལ་ལྔ་བརྒྱས་ཟོས་ནས་དིང་ཞིག་ལོན་ཏོ། །དུས་ཤིག་ན་སེང་གེ་དེ་མཚན་མོ་འགྲོ་བ་ན་ཁྲོན་པར་ལྷུང་བ་དང་ཝ་བཞི་
བརྒྱ་གོ་དགུ་ནི་བྲོས་སོ། །གཅིག་ནི་ཁྲོན་པའི་ཉེ་འཁོར་དུ་འཆག་ཅིང་དེ་འབྱིན་པའི་ཐབས་ཚོལ་བ་ན་མཚོའུ་དུ་ཞིག་ཡོང་བ་མཐོང་ནས། དེས་ཕྱོགས་ཤིག་ནས་བྲུས་ཏེ་མཚེའུ་ཡི་ཆུས་ཁྲོན་པ་བཀད་པ་དད་
སེང་གེ་རང་ཉིད་བྱུང་བར་གྱུར་ཏོ། །དེར་ལྷས། སྟོབས་ཆེ་བའམ་གཞན་ཀྱང་རུང། །གྲོགས་པོ་དག་ཏུ་བྱ་དགོས་ཏེ། །ཝས་ནི་ཁྲོན་པ་རྙིང་པ་ནས། །སེངྒེ་ཕྱུང་བར་གྱུར་ལ་ལྟོས། །ཞེས་སྨྲས་པར་
ལུང་གཞི་ལས་གསུངས་པ་བཞིན་ནོ། །འདིར་སྨྲས་པ། ཆེ་བ་ཉམས་པར་མ་དེས་ཤིང། །ཆུད་པ་ཕན་བར་ཆ་མེད་པས། །རྒྱགས་པས་ཁྱད་གསོད་མི་བྱ་བར། །གྲོགས་སུ་བྱའམ་བཏང་སྙོམས་བྱ། །
ཞེས་བྱའོ། ་གཞན་ལ་བསླུ་བ་མེད་ན་མཐར་རང་ལ་ཁ་ཟས་ཙམ་ཡང་རྙེད་དཀའ་བར་འབྱུང་བ་ཡོད་དེ། དེ་ཡང་སྔོན་བྱུང་བ་ཕྱོགས་ཤིག་ན་བྱི་པའི་དཔོན་པོ་བྱི་བ་ལྔ་བརྒྱ་དང་བཅས་གནས་
སོ། །དེ་ན་བྱི་ལ་མེ་སྐྱེས་བྱ་བ་རྒས་ནས་བྱི་བ་བཟུང་མ་ནུས་པས་ཐབས་བསམས་ཏེ་སྤྱོད་ལམ་ཞི་བས་གནས་པ་བྱི་བ་དག་གིས་ལན་མང་དུ་མཐོང་ནས་དྲིས་པ་ན། བྱི་ལ་དེས་བདག་གཞོན་པའི་

[005B] །བྱི་བ་རྣམས་ཀྱིས་ཡིད་ཆེས་ནས་དད་པ་སྐྱེས་ཏེ་ཉིན་བཞིན་བསྐོར་པ་བྱས་ནས་ལུང་དུ་འཇུག་པ་ན་དེས་ཐ་མ་གང་ཡིན་པ་བཟུང་
ཞིང་ཟའོ། །བྱི་དཔོན་དེས་ཞང་པོ་ཁྱོད་ཅི་གསོལ། ང་ནི་རྩྭ་སྐམ་འདྲ་ཟ་བ་ཡིན། རེ་ཞིག་ན་བྱི་བ་ཉུང་དུ་རེ་གྱུར་པས། བྱི་དཔོན་དེས་བྱི་ལའི་ཇུག་པ་ལ་བརྟགས་ན་སུ་ཅན་དུ་མཐོང་ནས། དེས་
མི་མངོན་པའི་ས་ཞིག་ཏུ་གནས་ནས་ཐ་མའི་བྱི་བ་ཟ་བ་དང། དེས་རྒྱང་རིང་པོར་འདུག་སྟེ་སྨྲས་པ། ཞང་པོའི་ཡན་ལག་རྒྱས་གྱུར་ཅིང། །བདག་གི་ཚོགས་ནི་འགྲིབས་གྱུར་ལ། །འབྲས་བུ་རྩ་བ་
ཟོས་པ་ཡི། །རྟུག་པ་སླུ་ཅན་མི་འབྱུང་བས། །དཀའ་ཐུབ་ཆོས་འདི་དཀའ་ཐུབ་མིན། །དཀའ་ཐུབ་འདི་ནི་དོན་ཕྱིར་ཏེ། །བྱི་བ་རྣམས་ནི་འགྲིབས་གྱུར་པས། །མེ་སྐྱེས་ཁྱོད་ནི་བཀྲ་ཤིས་ཤོག་ཅེས་
སྨྲས་ནས་ཡུལ་གཞན་དུ་བྲོས་བས་བྱི་ལ་དེ་ཁ་ཟས་ཀྱིས་ཕོངས་པར་ལུང་གཞི་ལས་གསུངས་པ་བཞིན་ནོ། །འདིར་སྨྲས་པ། གཞན་གྱི་མགོ་བསྐོར་བསླུ་བྲིང་རྣམས། །མང་ན་དོན་ཆེ་མཉམས་གྱུར་
པས། །རན་པའི་གྲར་འཇུག་མི་འདོད་ན། །བསླུ་ཟོག་ཉུང་བར་བྱ་དགོས་སོ། །ཞེས་བྱའོ། ་རང་གི་རིགས་ལ་གནོད་པ་མང་དུ་བྱས་ན་རང་ཉིད་ཡུལ་མེད་པར་འགྱུར་བ་ཡོད་དེ། དེ་ཡང་

[006A]༄༅། །སྔོན་བྱུང་བ་ཆུ་གླིང་ཞིག་ན་ཆུ་སེག་ལྔ་བརྒྱ་གནས་པ་ལས་དུས་ཞིག་ན་ཆུ་སྲེག་རྒན་པོ་ཞིག་གིས་ཆུ་སྲེག་དེ་རྣམས་ཀྱི་སྒོད་དང་ཕྲུ་གུ་རྣམས་ཟོས་ནས་དལ་བུས་འཆག་ཅིང། རེས་
འགའ་བྱ་བ་མེད་པ་ན་རྐང་པ་གཅིག་བསྐུམས་ནས་འདུག་གོ་དེ་ནས་ཆུ་སྲེག་རྣམས་བུ་དང་བྲལ་བས་གདུངས་ནས་དཔོན་པོའི་དྲུང་དུ་སོང་སྟེ་ཞུས་པ་དང། ངེས་རང་གི་འཁོར་རྣམས་གདུངས་པ་མཐོང་
ནས་ཆུ་གླིང་དེར་བྱུལ་པ་ན། །ཆུ་སེག་རྒན་པོ་དེས་ཕྱོགས་ཤིག་ཏུ་རྐང་པ་བཏེག་སྟེ་གནས་པ་མཐོང་ནས། དཔོན་པོ་དེས་འཕྲིགས་པ། འདི་ནི་རང་གི་རིགས་ཀྱི་ཕྱིར་རྒོལ་བ་རང་བཞིན་ངན་པ་ཡིན་ནོ་སྙམས་
ནས་སྨྲས་པ། བདག་ཅག་སྒོ་ང་ཕྲུ་གུ་དང། །བུས་ཆགས་རྣམས་ཀྱང་ཟོས་ནས་ནི། །རྐང་པ་བཙུགས་ནས་འདུག་པ་དེ། །ཀྱི་མ་ཁྱོད་ཀྱི་བརྟུལ་ཞུགས་ཡིན། །ཞེས་པ་དང། །གཞན་རྣམས་ཀྱིས་
བདེན་ཏེ། གོམ་པ་དལ་བུས་འདོར་བྱེད་ཅིང། །དལ་བུ་དལ་བུས་སྨྲ་བ་དང། །གཉའ་བ་གྱུར་གྱུར་བྱེད་པ་ནི། །དེ་ནི་ངན་གཡོའི་མཚན་ཉིད་ཡིན། །དཔོན་པོས། ཁུ་གུ་རེ་ཞིག་ཆུ་སྲེག་རྣམས་མ་
འཁྲགས་ཀྱི་བར་དུ་སེམས་པ་དེ་བར་གྱིས་ཤིག་དེར་རྒན་པོ་དེ་བྲོས་ནས་ཡུལ་མེད་པར་གྱུར་ཞིང་གཞན་རྣམས་བདེ་བར་གྱུར་ཏོ། །ཞེས་ལུང་སྨན་གྱི་གཞི་ལས་གསུངས་པ་བཞིན་ནོ། །འདིར་སྨྲས་པ་

[006B] །གནོད་པའི་བྱ་བ་མེད་དྲགས་ན། །རུལ་ཞིང་མནམ་པའི་ཁ་ཟས་ལྟར། །སྤོང་བར་འགྱུར་བས་བག་ཡོད་བྱ། །ཞེས་བྱའོ། །སྔོན་ཆད་བྱེད་མ་མྱོང་བའི་
བྱ་བ་བྱེད་པ་ལ་ཞ་ད་ཉིད་ཀྱིས་ཀྱང་མ་བརྟགས་ལ། བློ་ལྡན་གཞན་ལ་ཡང་མ་དྲིས་པར་གྱ་ཚོམ་དུ་བྱེད་ན་འཕུད་བར་འགྱུར་བ་ཡོད་དེ། དེ་ཡང་སྔོན་དགོན་པའི་གནས་ཤིག་ན་སྤྲེའུ་ཡི་ཚོགས་ཤིག་གནས་ཏེ་
དེ་འཁྱམས་པ་ན་ཁྲོན་པར་ཟླ་བའི་གཟུགས་བརྙན་ཤར་བ་མཐོང་ནས་ཚོགས་ཀྱི་དཔོན་པོས་སྨྲས་པ། ཟླ་བ་ཁྲོན་པར་ལྷུང་གི་འཇིག་རྟེན་ཟླ་བ་མེད་པར་བྱའམ་ཅི། དབྱུང་ངོ། །དེ་རྣམས་ཀྱིས་སྨྲས་པ་
ལེགས་ཀྱི། དབྱུང་ངོ། །དེ་རྣམས་ཀྱིས་གྲོས་བྱ་བ་ན་གཞན་དག་གིས་སྨྲས་པ། སྤྲེའུ་བརྒྱུས་ལ་དབྱུང་ངོ། །ཅེས་དེ་རྣམས་ཀྱིས་སྤྲེའུ་བརྒྱུས་ཏེ། དང་པོ་པས་ཤིང་གི་ཡལ་ག་ལ་འཇུས་ཏེ། དེའི་མཇུག་
མ་ལ་གཞན་གྱིས་འཇུས་ཤིང། དེ་བཞིན་དུ་ཐམས་ཅད་འཇུས་པས་ཡལ་ག་ལྷག་པར་གཡུར་ཟོས་སོ། །ཆུ་གློངས་པ་དང་ཟླ་བའི་གཟུགས་ཀྱང་མི་མངོན་པར་གྱུར། ཡལ་ག་ཡང་ཆག་ནས་ཐམས་
ཅད་ཁྲོན་བར་ལྟུང་སྟེ་ཤིའོ། །དེར་ལྷས། འདི་ན་བླུན་པོ་གང་དག་ལ། །འདྲེན་པ་བླུན་པོ་ཡོད་གྱུར་པ། །དེ་དག་ཐམས་ཅད་བརླག་འགྱུར་ཏེ། །ཟླ་བ་འབྱིན་པའི་སྤྲེའུ་བཞིན། །ཅེས་སྨྲས་པར་ལུང་

[007A]༄༅། །གཞི་ལས་གསུངས་པ་བཞིན་ནོ། །འདིར་སྨྲས་པ། བླུན་པོས་རང་ཉིད་མི་ཤེས་བཞིན། །མཁས་པ་གཞན་ལ་མ་དྲིས་པར། །བྱ་བ་སྣ་ཚོགས་བྱེད་པ་ལ། །ཁེ་ཉེན་གང་
འབྱུང་ཡེ་མ་དེས། །ཞེས་བྱའོ། ་ཕྲ་མ་ཅན་གྱི་ཚིག་ལ་ཡིད་རྟོན་པར་བྱས་པ་ལས་ཕུང་ཁྲོལ་ཆེན་པོ་འབྱུང་བ་ཡོད་དེ། དེ་ཡང་སྔོན་བྱུང་ནགས་ཚལ་ཞིག་ན་ཕྲུ་གུ་དང་བཅས་པའི་སེང་གེ་མོ་
ཞིག་གིས། འབྲངས་ནས་རིང་པོ་མ་ལོན་པའི་བ་ཞིག་བསང་དེ་ཤ་ཁྱེར་པ་དང། བ་དེའི་བེའུ་སེང་གེ་མོའི་ཕྱི་བཞིན་དུ་སོང་ངོ། །སེང་གེ་དེས་བེའུ་དེ་མ་བསད་པར་རང་གི་ཕྲུ་གུ་དང་གཉིས་ཀ་བསྣུན་པར་
བྱས་ནས་དེ་གཉིས་ཆེན་པོར་གྱུར་ཏོ། །ཕྱིས་སེང་གེ་མོས་འཆི་ཀར། ཁྱོད་གཉིས་ནུ་མ་གཅིག་ལ་ནུ་ནུ་བའི་སྤུན་ཡིན་པས། ཕྲ་མ་ཅན་གྱི་ཚིག་མ་ཉན་པར་མི་བྱའོ། །ཟེར་ནས་ཤིའོ། །སེང་གེ་
དང་གླང་གཉིས་བདེ་བར་གནས་བ་ལས། སེང་གེ་དེའི་ལྷག་མ་ཟ་བའི་ཝ་རང་པོ་ཞིག་ཡོད་ཅིང། ཉིན་གཅིག་ལ་སེང་གེ་དེས་རི་དྭགས་བསད་དེ་ཤ་ཟོས་ནས་མྱུར་པར་ཚང་དུ་སོང་སྟེ་གླང་དང་རྩེ་ཞིང་འཁོད་པ་
ཝ་དེས་མཐོང་ནས། ཁྱུ་མཆོག་འདི་ནི་བདག་གི་ལྟོའི་དགྲར་འགྱུར་གྱི། འདི་གཉིས་དབྱེ་བར་བྱའོ་སྙམ་ནས། ཁྱུ་མཆོག་གི་མདུན་དུ་རྣ་ཕབ་སྟེ་འདུག་པ་དང། དེས་སྨྲས་པ། ཞད་པོ་རླུང་ཚ་བ་དག་མི་ལྡང་

[007B] ཝས། རབ་ཏུ་འབར་བ་ལྡང་ངོ། ཅི་ཉེས། སེང་གེ་འདི་ན་རེ། ཁོ་བོ་ཤ་གཞན་མི་རྙེད་ན་ཁྱུ་མཆོག་འདི་ཟའོ་ཟེར་རོ། །གླང་གིས། སེང་གེ་མོའི་ཁ་ཆེམས་སྨྲས་ནས་ཁྱོད་དེ་སྐད་མ་ཟེར་ཅིག་
ཝས། ཁོ་བོས་ཁྱོད་ལ་ཕན་སེམས་ཀྱིས་སྨྲས་པ་ཡིན། གླང་གིས། འོ་ན་གོ་རིམ་ཇི་ལྟར་འོད། ཝས། སེང་གེ་དེ་ཚང་ནས་བྱུང་སྟེ་བྱ་སྨྱངས་བྱེད་ཅིང་གླལ་བར་འགྱུར་བ་དང། ཕྱོགས་བཞིར་བལྟས་ནས་
སྐད་ཐིད་གསུམ་ཕྱུང་སྟེ་ཁྱོད་ཀྱི་མདུན་དུ་འོང་ན་ཁྱོད་ལ་གནོད་པའི་རྟགས་སོ་ཞེས་སྨྲས་པ། །དེ་ནས་ཝ་དེས་སེང་གེ་ལ་ཡང་སྔར་བཞིན་སྨྲས་ནས། ཁྱུ་མཆོག་དེ་ལྟས་ནས་བྱུང་སྟེ། བྱ་སྨྱངས་བྱེད་
ཅིང་འབུ་སྒྲ་འབྱིན་པ་དང་ཕུག་ཐིག་བྱས་ནས་རྔམ་པ་བྱས་ཏེ་ཁྱོད་ཀྱི་མདུན་དུ་འོད་ན་ཁྱེད་ལ་གནོད་པའི་རྟགས་ཡིན་ཞེས་སོ། །དེ་གཉིས་རང་བཞིན་གྱིས་རྟག་ཏུ་དེ་ལྟར་བྱེད་མོད་ཀྱང་སྔོན་ཆང་ལན་འགའ་
ཡང་མ་བརྟགས་ལ། ཝས་དབྱེན་བྱས་པ་ན་ཕན་ཚུན་བརྟགས་ཏེ། ཝས་སྨྲས་པ་ལྟར་གྱུར་པ་ན། སེང་གེས་ཁྱུ་མཆོག་གི་བྲང་ལ་སྡེར་མོས་བཏབ། ཁྱུ་མཆོག་གིས་རྭས་སེང་གེའི་ལྟོ་དྲལ་ཏེ་
གཉིས་ཀ་ཤི་བ་དང། ལྷས། སྐྱེ་བོ་སྡིག་ཅན་འགྲོགས་པ་ལས། །མི་ཡིས་བཟང་པོ་མཐོང་མི་འགྱུར། །སེང་གེ་ཁྱུ་མཆོག་མཛའ་པ་ལ། །ཝ་ཡིས་ཐ་དད་ཕྱེ་ལ་ལྟོས། །ཞེས་སྨྲས་པར་འདུལ་བ་

[008A]༄༅། །ལུང་རྣམ་འབྱེད་ལས་གསུངས་པ་བཞིན་ནོ། །འདིར་སྨྲས་པ། སྐྱེ་བོ་ངན་པའི་དབྱེན་ཚིག་ལ། །རྟོན་པས་འཕུད་བ་ཤིན་ཏུ་མང། །དེའི་ཕྱིར་གཡོ་ཅན་རྣམས་ལ་ནི། །བག་
ཟོན་འདོད་པའི་འོས་མིན་ནོ། །ཞེས་བྱའོ། ་རང་ཉིད་ཀྱི་དོན་སྒྲུབ་པའི་ཐབས་སུ་བསམས་ཏེ་གཞན་ལ་ཕྲ་མའི་ཚིག་སྨྲ་བ་ནི་རང་ལ་གནོད་པ་ཆེན་པོར་འགྱུར་བ་ཡིན་ཏེ། དེ་ཡང་སྔོན་བྱུང་
སེང་གེ་མོ་ཕྲུ་གུ་བཅས་དང། སྟག་མོ་ཕྲུ་གུ་བཅས་ཡོད་པ་ལས། སེང་གེ་མོ་སྤྱོད་ཡུལ་དུ་སོང་བ་ན། དེའི་ཕྲུ་གུས་འཁྱམས་ཏེ་སྟག་མོའི་གན་དུ་སོང་བ་སྟག་མོས་རང་གི་ཕྲུ་གུ་དང་ལྷན་དུ་ནུ་མ་བསྣུན་པར་
བྱས་པ་དང། སེང་གེ་མོས་རང་གི་ཕྲུ་གུ་བཙལ་ནས་དེར་སོང་བ་སྟག་མོས་མཐོང་ནས་འབྲོས་པར་བརྩམས་སོ། །སེང་གེ་མོས། ནུ་མོ་མ་འབྲོས་ཤིག་ཁྱོད་ཀྱིས་ཁོ་མོའི་ཕྲུ་གུ་གསོས་པས་
ཁྱོད་སྤྱོད་ཡུལ་དུ་སོང་ན་ཁོ་མོ་ཡང་ཁྱོད་ཀྱི་ཕྲུ་གུ་གསོའོ། །ཟེར་བས། དེ་གཉིས་ལྷན་ཅིག་འཁོད་ནས། སེང་གེའི་ཕྲུ་གུ་ནི་མཆེ་བཟང་དང། སྟག་གི་ཕྲུ་གུ་ནི་དཔུང་བཟང་དུ་མིང་བཏགས་སོ། །
ཕྱིས་དེ་གཉིས་ཀྱི་མ་གཉིས་པོ་ཤི་ནས། མཆེ་བཟང་དང་དབུང་བཟང་གཉིས་སོ་སོར་སོང་སྟེ་རི་དྭགས་བསད་ནས་ཤ་ཟོས་ཤིང་ཁྲག་འཐུངས་ཏེ་གནས་སོ། །དུས་ཞིག་ན་དེ་གཉིས་ལྷན་ཅིག་ཏུ་འདོད་པ་དང་

[008B] སྟག་འདི་ནི་བདག་གི་ལྟོའི་དགྲར་འགྱུར་གྱི་དབྱེ་བར་བྱའོ་སྙམ་ནས་ནུབ་མོ་སེང་གེ་ལ་སྨྲས་པ། སྟག་འདི་ཁྱོད་ལ་གནོད་པར་འོད་དོ། །གོ་རིམ་
ཇི་ལྟར། སྟག་འདི་ཚང་ནས་བྱུང་སྟེ་བྱ་སྨྱངས་བྱེད་ཅིང་གླལ་བ་དང། ཕྱོགས་བཞིར་བལྟས་ནས་སྐད་ཐང་གསུམ་ཕྱུང་སྟེ་ཁྱོད་ཀྱི་མདུན་དུ་འོད་ན་ཁྱོད་ལ་གནོད་པའི་རྟགས་སོ། །ཞེས་སོ། །ཡང་ཝ་
དེས་སྟག་ལ་སྡང་བཞིན་དུ་སྨྲས་སོ། །ཕྱིས་དེ་གཉིས་ཕན་ཚུན་བརྟགས་ན་དེ་ལྟར་གྱུར་པ་མཐོང་ངོ། །དེ་ལ་སེང་གེས་སྨྲས་པ། ཆུ་ཞིང་ཕུན་སུམ་ཚོགས་པ་དང། །རྩལ་དད་ཤུགས་དང་ལྡན་པ་
ཡི། །མཆེ་བ་བཟང་ལ་རྒལ་བྱེད་པ། །དཔུང་བཟང་དེ་ནི་རིགས་པ་མིན། །སྟག་གིས་ཀྱང། ཆུ་ཞིང་ཕུན་སུམ་ཚོགས་པ་དང། །རྩལ་དང་ཤུགས་དང་ལྡན་པ་ཡི། །དབུང་བཟང་ལ་ནི་རྒོལ་
བྱེད་པ། །མཆེ་བཟང་དེ་ནི་དགྲ་ས་བམ་ན། །སེང་གེས། ཁྱོད་ལ་སུས་སྨྲས། ཝ་འདིས་སོ། །སྟག་གིས་ཀྱང། ཁྱོད་ལ་སུས་སྨྲས། ཝ་འདིས་སོ། །དེ་ལ་སེང་གེས། ངན་པ་འདི་
བདག་ཅག་གཉིས་འབྱེད་པར་བྱེད་དོ་སྙམ་ནས་ཝ་ལ་ཐལ་ལྕག་གིས་བསྣུན་ཏེ་བསང་བ་དང། ལྷས། གཞན་གྱི་ཚིག་གིས་མཛའ་བཤེས་མི་སྲང་ཞིང། །གཞན་གྱིས་སྨྲས་པ་དག་ལ་བརྟག་པར་བྱ།།

[009A]༄༅། །འབྱེད་པར་འདོད་པ་སྐབས་ཚོལ་བྱེད་པས་ན། །སྐྱ་བོ་ཕྲ་མ་ཅན་ལ་ཡིད་མ་རྟོན། །ཝ་སྐྱེས་གྲོད་པ་བརྫུན་ཏུ་སྨྲ་བྱེད་པ། །མཛའ་བཤེས་འབྱེད་པར་བྱེད་པས་སྐྱེས་ཏོ་རེ། །
ཕྲ་མ་སྨྲ་བ་དེ་ནི་བསད་གྱུར་ནས། །བདེ་བས་མཛའ་བཤེས་དགའ་བར་བྱེད་ལ་ལྟས། །ཞེས་སྨྲས་པར་ལུང་རྣམ་འབྱེད་ལས་གསུངས་པ་བཞིན་ནོ། །འདིར་སྨྲས་པ། ཕྲ་མའི་ཚིག་ནི་སྨྲས་པ་ཡིས།།
དད་ཉིད་དེས་པར་ཉམས་པར་འགྱུར། །དེའི་ཕྱིར་རང་གནོད་མི་འདོད་ན། །ནམ་ལང་དེ་ནི་མ་བྱེད་ཅིག་ཅེས་བྱའོ། ་བརྟག་དབྱར་མ་བྱུང་ལར་གྱི་ཚམ་དུ་བྱ་བ་བྱེད་པ་དག་ལ་དོན་
མེད་དུ་སྐྲག་པར་འགྱུར་བ་ཡང་ཡོད་དེ། དེ་ཡང་སྔོན་མཚེའུ་ཞིག་གི་འགྲམ་ན་ཤིང་བིལ་བའི་ཚལ་ཡོད་པ་དེར་རི་བོང་དྲུག་གནས་སོ། །ཕྱིས་ཤིག་ན་ཤིང་ནས་བིལ་བ་གཅིག་མཚེའུ་ཡི་ནང་དུ་ལྷུང་བ་ན་ཆལ་
ཟེར་བའི་སྒྲ་བྱུང་ངོ། །རི་བོང་དྲུག་གིས་དེ་ཐོས་ནས་སྐྲག་སྟེ་བྲོས་སོ། །དེ་ལ་ཝ་དག་མཐོང་ནས་དྲིས་པས། རི་བོད་གིས་ཆལ་ཆལ་ཟེར་བ་བྱུང་ངོ། །དེ་ནས་ཝ་དག་ཀྱང་བྲོས། ཝ་དག་ལས་སྤྲེའུ་
རྣམས་ཐོས་ཏེ་བྲོས། སྤྲེའུ་རྣམས་ལས་རི་དྭགས་གཞན་རྣམས་དང། དེ་ལས་སེང་གེ་དག་ཟོས་ནས་རི་ཞིག་ཏུ་ཕྱིན་པ་ན་དེར་སེང་གེ་རལ་པ་ཅན་གཅིག་འདུག་པ་དེས་རྒྱུ་མཚན་དྲིས་པ་ན་

[009B] །ཡང་དེས། ཆལ་དེ་གང་དུ་བྱུང། དེ་ཇི་འདྲ་ཞིག་ཡིན་དྲིས་པས། སེང་གེ་སོགས་དེ་རྣམས་ཀྱིས་གང་ལས་ཐོས་པ་རིམ་གྱིས་དྲིས་ནས་རི་བོད་ལ་གཏུགས་པ་ན་རི་བོད་དག་གིས་
བདག་ཅག་གིས་མངོན་སུམ་དུ་མཐོང་སྟེ། དེ་བསྟན་པར་བྱའོ། །ཞེས་མཚེའུ་དེར་ཕྱིན་པ་ན། སེང་གེ་རལ་པ་ཅན་གྱིས་རེ་ཞིག་བརྟགས་ན་བིལ་པ་ལྷུང་བའི་སྒྲ་ཡིན་པར་ཤེས་ནས། ཐམས་ཅད་དབུགས་ཕྱུང་
བར་མཛད་དོ། །དེར་ལྷས། རབ་ཏུ་གྲགས་པས་འགྲོ་མི་བྱ། །བདག་ཉིད་ཀྱིས་ནི་མངོན་སུམ་བྱ། །བིལ་བ་རྡིབ་པས་ནགས་ཚལ་ནི། །རྐང་བཞི་མེད་པར་བྱས་ལ་ལྟོས། །ཞེས་སྨྲས་པར་ལུང་
ནམ་འབྱེད་ལས་གསུངས་པ་བཞིན་ནོ། །འདིར་སྨྲས་པ། བག་མེད་གྱ་ཚོམ་ཐལ་ཆེས་པས། །དོན་མེད་འགྲོ་འདུག་བྱེད་པ་དང། །དོན་ལྡན་མི་བྱེད་སོགས་འབྱུང་བས། །རྟོག་ཅིང་དཔྱོད་པའང་
དགོས་པར་སྣང། །ཞེས་བྱའོ། ་གཞན་ལ་ཁ་ཙམ་གྱི་བསླབ་ཡར་བསྟན་ནས་རང་ཉིད་མི་རིགས་པ་ལ་འཛེམ་པར་མི་བྱེད་པ་དག་ལ་འཕྲལ་དུ་རང་དམས་བར་འགྱུར་བ་ཡོད་དེ། དེ་ཡང་
སྔོན་ལམ་པོ་ཆེ་ཞིག་ནས་རི་སྐེག་མོ་རབ་ཏུ་མང་པོ་བརྒྱུས་པ་དང་གཅིག་གིས་གཞན་རྣམས་ལ་ཁྱེད་ཅག་ཏིལ་མ་ཟ་ཤིག་མཁྲིས་ནད་བྱུང་ན་མི་ལེགས་སོ་ཞེས་སྨྲས་ཤིང། རང་ཉིད་ཤིང་རྟ་འོང་བའི་

[010A]༄༅། །ལམ་ཁ་ན་ཏིལ་དག་ཐུ་ཞིང་ཟ་བ་ན་ཤིང་རྟའི་འཁོར་ལོས་དེའི་མགོ་བཅད་དེ་ཤིའོ། །དེར་ལྷས། གཞན་ལ་རྗེས་སུ་སྟོན་བྱེད་ཅིང། །རང་ཉིད་སྒྲུབ་པར་མི་བྱེད་པ། །ཁ་རྐམ་
ཆགས་པའི་རང་བཞིན་ཅན། །རི་སྐེག་མོ་ནི་འཁོར་ལོས་བཅོམ། །ཞེས་སྨྲས་འཐར་ལུང་རྣམ་འབྱེད་ལས་གསུངས་པ་བཞིན་ནོ། །འདིར་སྨྲས་པ། ཕན་དང་མི་ཕན་འདི་ཡིན་ཞེས། །གཞན་
ལ་ཇི་ཙམ་སྟོན་འདུག་ཀྱང། །རང་ཉིད་ཆོས་བཞིན་མི་བྱེད་ན། །གཞན་ལས་ཆེས་ལྷག་ཉམས་པ་ཡོད། །ཞེས་བྱའོ། ་གཞན་གྱི་སྐྱོན་ནས་སྨྲས་པས་རང་ལ་གནོད་པར་
འགྱུར་བ་ཡོད་དེ། དེ་ཡང་སྔོན་བྱུང་ཁྱིམ་བདག་གཅིག་གིས་ཞིང་རྨོང་པ་ན། ཕ་མ་སོགས་དང་བྲལ་བའི་བུ་ཞིག་འོངས་ཏེ་སྨྲས་པ། ཞང་པོ་ཁྱོད་དལ་གསོ་ཞིག་ཁོ་བོས་རྨོས། ཟེར་ནས་
གཤོལ་བླངས་ཏེ་རྨོས་ཤིང་བྱ་བ་གཞན་ཡང་མང་དུ་བསྒྲུབས་སོ། །ཕྱིས་ཁྱིམ་བདག་ངེས་བུ་འདིས་བདག་ལ་ཕན་ཐོགས་པས་བདག་གི་བུ་མོ་འདི་ལ་སྦྱིན་ནོ་སྙམ་ནས་བུ་དེ་ལ་བུ་མོ་སྦྱིན་པར་སྨྲས་སོ། །ཡང་
དུས་ཤིག་ན་ཁྱིམ་བདག་དེའི་ཞིང་རྨོ་པའི་གླང་གཉིས་ལས་གཅིག་གིས་ལོ་ཐོག་ཟ་བར་འདོད་ནས་རྒྱུག་པ་ན་བུ་དེས་ཤིང་ཚལ་ཞིག་འཕངས་བ་གླང་གི་རྭ་ལ་ཕོག་ནས་རྭ་ཆག་གོ་ཕྱིས་ཤིག་ན་ཡང་རྒྱུག་

[010B] །དེའི་ཚེ་གླང་དེ་ལ་ཆག་རྡུམ་ཅེས་མིང་ཆགས་སོ། །ཕྱིས་དུས་ཤིག་ན་བུ་དེས་ཁྱིམ་བདག་དེ་ལ་སྨྲས་པ། ཞད་པོ་ཇི་ལྟར་ཁས་བླངས་པ་
བཞིན་དུ་བུ་མོ་དལ་སྩོལ་ཅིག་ཁྱིམ་བདག་དེས་ཆུང་མ་ལ་སྨྲས་པ་ན། ཆུང་མས་བུ་འདི་ལ་བཟའ་བཏུང་ཙམ་ཡང་མེད་པས་འདི་ལ་མི་སྦྱིན་ནོ། །ཟེར་བས། ཁྱིམ་བདག་དེས་བུ་འདི་བདག་གི་
ལས་ཕལ་ཆེར་སྒྲུབ་པ་ཡིན་པས་མི་སྦྱིན་ནོ་ཟེར་ན་དེར་ཉིད་འགྲོ་བར་འགྱུར་གྱི། རེ་ཞིག་བསླུ་བར་བྱའོ་སྙམ་སྟེ། བུ་སྟོན་མོ་བྱེད་དགོས་པས། ས་ལུ་དག་སྒྲུབས་ཤིག་དེས་བསྒྲུབས་པ་ན་
བུ་རམ་སྒྲུབས་ཤིག་དེ་ཡང་བསྒྲུབས་པ་ན། གྲོ་དག་སྒྲུབས་ཤིག་ཡང་བསྒྲུབས་པ་ན། ས་ལུ་སྔ་མ་དག་ཟང་ཀྱི། ཡང་སྒྲུབས་ཤིག་བུ་དེས་འདི་ནི་བསླུ་བར་བྱེད་ཀྱི། མི་མང་པོའི་མདུན་
དུ་སྨྲ་བར་བྱའོ་སྙམ་ནས། མི་མང་པོའི་མདུན་དུ་ཞང་པོ་བག་མ་རྫོངས་ཤིག་ཁྱིམ་བདག་གིས་ལྟོ་གོལ་པ་ཁྱོད་ལ་སུ་ཞིག་བུ་མོ་སྦྱིན། དེས་གླང་དག་ཉི་མ་ཕོག་སར་ཤིང་ལ་བཏགས་ཏེ་སོང་ངོ། །
འཇིག་རྟེན་ཆགས་ནས་རིང་པོ་མ་ལོན་པ་ན་དུད་འགྲོ་ཡང་སྨྲ་ཤེས་པ་ཡིན་པས་གླང་དེ་དག་གིས་སྨྲས་པ། ཀྱེ་མི་ཁྱོད་སྔོན་ནི་བདག་ཅག་ལ་ཕ་མ་ལྟར་སྐྱོང་བར་བྱེད་ན་དེ་རིང་ཅིར་གྱུར། བུ་དེས་རྒྱུ་མཚན་
[011A]༄༅། །ལབ་པ་དང། གླང་དག་གིས་ཅི་རྒྱལ་པོ་ལ་མ་ཞུས་སམ། ཆེ་བཞི་མེད་དོ། །བདག་ཅག་ཆེ་བཞི་བྱའོ། །ཇི་ལྟར་བྱེད། ཁོ་བོ་ཅ་གཞག་བདུན་དུ་རྩྭ་ཆུ་མི་སྦྱིན་པར་
བཏགས་ཏེ། རྩྭ་ནང་དུ་བཏང་ནས། གལ་ཏེ་བདག་བདེན་ན། རྒྱལ་པོས་ཡིད་མ་ཆེས་ཀྱི་བར་དུ་གླང་འདི་དག་རྩྭ་ཟ་བར་མ་གྱུར་ཅིག་ཅེས་བདེན་པ་གསོལ་ཅིག་ཁོ་བོ་ཅག་ཀྱང་རྩྭ་མི་ཟ་བོར་བྱའོ། །
ཞེས་པས་བུ་དེ་རྒྱལ་པོ་ལ་ཞུས་ནས། གླང་དག་ཤིང་ལ་བཏགས་པ་ན། ཆག་རྡུམ་གྱིས་གཞན་དག་ལ་དྲིས་བ། དི་ཁོ་བོ་ཅག་ཉེས་པ་བྱས་སམ། གཞན་དག་གིས་རྒྱུ་མཚན་ལབ་པོ། །ཆག་
རྡུམ་གྱིས། གལ་ཏེ་བདག་བཏང་ན་རྡོ་བ་ཡང་ཟ་ན་རྩྭ་ལྟ་ཅི་སྨོས། གཞན་དག་གིས། བུ་དེ་ནི་བདག་ཅག་ལ་ཕ་མ་ལྟར་འདུག་པས་དེ་ལྟར་མ་བྱེད་ཅིག་དེས་སྨྲས་པ། དེ་ནི་ཁོ་བོ་ལ་ཆག་
རྡུམ་ཞེས་བོད་པས་ཁོ་བོ་དེ་ལྟར་མི་བྱེད། །བུ་དེས་ཉིན་རེ་ཞིང་གླང་དག་ལ། རུར་ད་མ་ཞེས་དྲི་བ་ན། དེ་དག་གིས་ཆག་རྡུམ་གྱི་རྒྱུ་མཚན་ལབ་པས། འོ་ན་ཇི་ལྟར་བྱ། གླང་དག་གིས། ཆག་
རྡུམ་གྱི་སྣ་ཕུག་ཤིག་གལ་ཏེ་ངེས་རྩྭ་ཟ་ན། བདག་ཅག་རྭས་སྣ་བླངས་ཏེ་ཉི་མ་ལ་ལྟ་བར་བྱའོ། །དེའི་ཚེ་ཁྱོད་ཀྱིས། གླང་འདི་དག་གིས་ཆེ་བཞི་རང་ཅག་ཏུ་མ་ཟད། ཉི་མ་ཡང་ཡོད་དོ། །

[011B] །ཅེས་བྱོས་ཤིག་ཞག་བདུན་པ་ལ་རྒྱལ་པོའི་མདུན་དུ་གྲོས་བཏབ་པ་བཞིན་བྱས་པ་ན། གཞན་ནི་རྩྭ་མ་ཟོས་ལ། ཆག་རྡུམ་ནི་ཟ་བར་བརྩམས་པའི་ཚེ་གླང་ཞིག་གིས་སྣ་ནས་རྭས་
བཏེགས་ཏེ་ཉིམ་ལ་བལྟས་སོ། །དེས་རྒྱལ་པོ་ཡིད་ཆེས་ནས། ཁྱིམ་བདག་གི་བུ་མོ་བུ་དེ་ལ་བྱིན་ནོ། ་ཡང་སྡོན་བྱུང་ཤིང་རྟ་སྤྱོད་མཁན་ཞིག་ལ་བུ་དགའ་བྱེད་དང་ས་རི་ཞེས་པ་
གཉིས་ཡོད་ཅིང། ཕྱིས་དགའ་བྱེད་ལས་བེའུ་རུ་འདེ་ལ་དང། ས་རི་ལས་བེའུ་ཁུ་ཡུ་ཞིག་འབྲངས་ནས་ཆེན་པོར་གྱུར་པའི་དུས་སུ་ཤིང་རྟ་བ་དག་རང་རང་གི་གླང་བཟང་ཞེས་སྨྲས་པ་ན། ཤིང་རྟ་སྤྱོད་པ་ངེས་
བདག་གི་གླང་བཟང་ངོ། །གཞན་དག་གིས་དེ་ཇི་ལྟར་ཤེས། ངེས་ལམ་དམའ་བ་ནས་ཤིང་རྟ་ཁལ་འདི་ཙམ་བཞག་སྟེ་ཀར་ཤ་པ་ཎ་ལྔ་བརྒྱ་སྐུགས་སུ་བཅུག་ནས་གླད་གཉིས་བདའ་བར་བྱའོ་ཞེས་དེ་ལྟར་བྱས་པ་
ན་ཤིང་རྟ་པས་དགའ་བྱེད་རུ་འདེལ་སོད་ཞིག་ས་རི་ཁུ་ཡུ་སོང་ཞིག་ཅེས་དེང་ཀྱང་དེ་གཉིས་མ་འགུལ་པས་གཞན་རྣམས་ཀྱིས། ཁྱོད་ཕམ་གྱི། སྐུགས་འཇོལ་ཅིག་ཅེས་ཏེ། དེས་ཀར་ཤ་པ་
ཎ་ལྔ་བརྒྱ་འཇལ་ལོ། །ཤིང་རྟ་པ་དེ་ཁྲོས་ནས་ལྕག་གིས་མང་དུ་གཞུས་པ་ན་གླང་གཉིས་ཀྱིས་སྨྲས་པ། ཁོ་བོ་ཅག་མ་ཉེས་ཀྱི། ཁྱོད་དང་ཉེས་སོ། །ཇི་ལྟར་གྱུར། རང་ཅག་གཉིས་ལ་

[012A]༄༅། །རུ་འདེལ་དང་ཁུ་ཡུ་ཞེས་མི་སྙན་པ་སྨྲས་སོ། །འོན་ཀྱང། ལམ་ཆེས་དམའ་བ་ནས་ཁལ་ཉིས་འགྱུར་བཞག་སྟེ་སྐུགས་ནོར་ཉིས་འགྱུར་གྱིས་ཁོ་བོ་ཅག་གཉིས་ངོས་ཤིག་མིད་
མི་སྙན་བ་མ་བརྗོད་ཅིག་སྐུགས་ནོད་དུ་གཞུག་གོ་ཞེས་པས། ཤིང་རྟ་པ་རེས་གླང་གིས་སྨྲས་པ་བཞིན་བྱས་ཏེ། དགའ་བྱེད་སོང་ཤིག་ས་རི་སོང་ཤིག་ཅེས་པས། གླང་གཉིས་མྱུར་
བ་ཁོ་ནར་ཐད་ལ་བསྐྱལ་ཏེ། ཤིང་རྟ་པ་དེས་ཀད་ཤ་པ་ཎ་སྟོང་ཐོབ་པོ། །དེར་ལྷས། གང་ཚེ་ཁལ་ནི་ཆེས་ལྕི་ཞིང། །གང་ཚེ་ལམ་ཡང་ཆེས་དམའ་བ། །དེ་ཚེ་དེ་གཉིས་ཁལ་ཁྱེར་ཞིང། །དེ་ཚེ་
ཤིང་རྟ་འདྲེན་པར་བྱེད། །ཡིད་དུ་འོང་བ་བརྗོད་བྱས་ན། །ཤིན་ཏུ་ལྕི་བའི་ཁལ་ཁྱེར་ཞིང། །དེ་ཡང་རྙེད་དང་ལྡན་གྱུར་ལ། །དེ་གཉིས་ཀྱང་ནི་ཡིད་དགའ་གྱུར། །དེ་པས་ཡིད་འོང་བརྗོད་བྱ་ཞིང། །
ཡིད་མི་འོད་བ་ནམ་ཡང་མིན། །ཡིད་དུ་འོད་བ་བརྗོད་བྱེད་ན། །དག་བར་འགྱུར་ཞིང་སྡིག་མེད་ཡིན། །ཞེས་སྨྲས་པར་ལུང་རྣམ་འབྱེད་ལས་གསུངས་པ་བཞིན་ནོ། །འདིར་སྨྲས་པ། གཞན་གྱི་
སྐྱོན་ནས་སྨྲས་པ་ཡིས། །ཕ་རོལ་ཡིད་ནི་མི་དགའ་ཞིང། །ཚུར་ལ་གནོད་པར་བྱེད་པས་ན། །བྱ་བ་དེ་ཡང་སྤང་བའི་རིགས། །ཞེས་བྱའོ། ་རྙེད་པ་ལ་ཧ་ཅང་ཞེན་ཆེས་པས་

[012B] དེ་ཡང་སྔོན་རྐུན་པོ་ལྔ་བརྒྱས་རི་འོར་ཞིག་བཅོམ་སྟེ་ལོག་པ་དང། ལམ་དུ་གླང་པོ་ཆེ་ཤི་བ་མཐོད་ནས་ཉིས་བརྒྱ་ལྔ་བཅུ་ནི་ཤ་བཅད་ཅིང་བརྩོས་ལ། ཉིས་བརྒྱ་ལྔ་བཅུས་ནི་
ཆུལ་བྟ་སོང་དོ། །དེར་ཤ་འཚེད་པ་དག་ནི་ཆུད་སོད་བ་རྣམས་བསད་ན་མི་ལྔ་བརྒྱ་དི་རྐུན་རྫས་ནི་བདག་ཅག་ཉིས་བརྒྱ་ལྔ་བཅུའི་རྙེད་པར་འགྱུར་རོ་སྙམ་ནས་ཤ་ཇི་ཙམ་འགྲངས་པར་ཟོས་ནས་ལྷག་མ་ལ་
དུག་པྟབ་བོ། །ཆུང་སོང་བ་དག་ཀྱང་དེ་ལྟར་བསམས་ཏེ་ཆུ་འཐུངས་ནས་ལྷག་མལ་དུག་བླུགས་ཏེ་ཁྱེད་འོངས་སོ། །དེ་ལ་ཤ་ཟོས་པ་དག་ནི་ཆུ་དུག་ཅན་འཐུངས་ལ། ཆུ་འབུངས་པ་རྣམས་ནི་ཤ་དུག་ཅན་
ཟོས་ཕན་སེམས་ཅད་ད་ཉིད་དུ་ཤིའོ། །རེ་ཞིག་ན་ཝ་ཞིག་འོངས་ཏེ་མཐོང་ནས། འདི་མྱུར་དུ་ཟད་པར་མི་བྱ་བ་ད་ངན་པ་ནས་རིམ་གྱིས་ཟའོ་སྙམ་སྟེ། གཞུ་མཆོག་ཁར་བཅུག་ནས་གཞུ་རྒྱུད་བཅའ་བར་
བརྩམས་པ་དང་གཞུ་རྒྱུད་ཆད་དེ་མཆོག་མས་དཀན་ལ་ཟུག་ནས་ཤིའོ། །དེར་ལྷས། བསག་བར་ཡང་ནི་བྱ་མོད་ཀྱི། །ལྷག་པར་བསག་པར་མི་བྱའོ། །བསོག་ལ་ཆགས་པའི་ཝ་ངན་པ། །གཞུ་
ཡིས་བསད་པར་གྱུར་ལ་ལྟོས། །ཞེས་སྨྲས་པར་ལུང་དགོས་ཀྱི་གཞི་ལས་གསུངས་པ་བཞིན་ནོ། །འདིར་སྨྲས་པ། ཧ་ཅང་པ་སོགས་ལ་ཞེན་པ་ནི། །གནོད་པ་ཆེན་པོ་འབྱུང་བའི་གཞི། །དེའི་ཕྱིར་གང་

[013A]༄༅། །བྱུང་ཙམ་དག་གིས། །ཆོག་ཤེས་པ་ནི་བདེ་བ་ཡིན། །ཞེས་བྱ་བ་སྟེ་བརྗོད་པར་བྱ་བ་དངོས་ནི་རེ་ཞིག་དེ་ཙམ་དུ་བཞག་གོ་འདི་དག་ནི་འདུལ་བ་ལུང་གི་དཔེ་ཀློག་བྱེད་བའི་
སྐབས་ཤིག་ཏུ་བྲིས་པ་སྟེ། ལར་ནི་ཤེས་འདོད་རྣམས་ཀྱིས་འདུལ་བ་ལུང་དང། མདོ་མཛངས་བླུན། རྒྱ་ཆེར་རོལ་པ། ལས་བརྒྱ་པ། རྟོགས་བརྗོད་བརྒྱ་པ་རྣམས་ལ་བལྟས་ནས་སྔར་
དགེ་བ་བྱས་པ་རྣམས་ལ་ཕན་ཡོན་ཇི་ལྟར་བྱུང་བ་དང། སྡིག་པ་བྱས་པ་རྣམས་ལ་ཉེས་དམིགས་ཇི་ལྟར་བྱུང་བ་རྣམས་ཤེས་ན་རང་གི་ཉམས་ལེན་ལ་མཁོ་ཆེ་བར་སྣང་ངོ། །ཅེས་བློ་སྦྱོད་
ནོར་བུའི་ཕྲེང་བ་ཞེས་བྱ་བ་འདི་ནི་མཐའ་འཁོབ་ཡུལ་དུ་འཁྱམས་པའི་གྱིན་པ་བློ་བཟང་ཚུལ་ཁྲིམས་ཞེས་པ་ཞིག་གིས་བྲིས་པ་འདིས་ཀྱང་བསྟན་བ་རིན་པོ་ཆེ་ཡུན་རིང་དུ་གནས་པར་གྱུར་ཅིག། ཞུ་བདག་།
།།མངྒ་ལཾ།། །།

[013B][BLANK PAGE]


