
[001A]༄༅།  །འཕགས་མ་གདུགས་དཀར་མོའི་སྒྲུབ་ཐབས་མཆོག་སྩོལ་ནོར་བུ་ཞེས་བྱ་བ་བཞུགས་སོ། །།

[001B] །ཡེ་ཤེས་དྲི་མེད་གདུགས་དཀར་གཡས་ཕྱོགས་སུ། །མཛེས་པར་འཁོར་བས་ཉེར་འཚེའི་གཡུལ་རྒྱལ་ཞིང། །དགེ་ལེགས་
མཚན་མ་ཀུན་ནས་མངོན་གསལ་བའི། །མཆོག་སྩོལ་ནོར་བུའི་ཕྱང་ཕྲུལ་གཡོ་འདི་ལོངས།  །འཕགས་མ་གདུགས་དཀར་སོའི་སྒོམ་བཟླས་ཉམས་སུ་ལེན་པ་ལ་
སྐྱབས་སེམས་ཚད་མེད་བཞི་ཚིག་ཙམ་དུ་མ་སོང་བར་རྒྱུད་དང་འདྲེས་པ་སྔོན་དུ་བཏང་ནས།  རང་ཉིད་སྐད་ཅིག་གིས་འཕགས་མ་གདུགས་དཀར་མོར་གསལ་བའི་ཐུགས་ཀའི་
ཨོཾ་ཡིག་ལས་འོད་ཟེར་འཕྲོས། རང་བཞིན་གྱི་གནས་ནས་བླ་མ་དང་གཉིས་སུ་མེད་པའི་འཕགས་མ་གདུགས་དཀར་མོ་ལ་སངས་རྒྱས་དང་བྱང་ཆུབ་སེམས་

[002A] །དཔའི་ཚོགས་ཀྱིས་བསྐོར་བ་སྤྱན་དྲངས། མདུན་གྱི་ནམ་མཁར་བཞུགས་པར་ བསམ།  རྒྱལ་བ་ཀུན་གྱི་མཚན་མཆོག་གཙུག་
ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །གཞན་གྱིས་མི་ཐུབ་གཙུག་ཏོར་གདུགས་དཀར་ཞེས། །ཡོངས་སུ་གྲགས་པའི་ཞབས་
ལ་ཕྱག་འཚལ་ལོ། །དངོས་བཤམས་ཡིད་སྤྲུལ་མཆོད་པ་མ་ལུས་འབུལ། །ཐོགས་མེད་ནས་བསགས་སྡིག་ལྟུང་ཐམས་ཅད་བཤགས། །དགེ་ལ་ཡི་
རང་བསྐུལ་ཞིང་གསོལ་བ་འདེབས། །འདིས་མཚོན་དགེ་བ་བྱང་ཆུབ་ཆེན་པོར་བསྔོའོ།  །ཞེས་ཡན་ལག་བདུན་པ་ཕུལ་རྗེས་  ཚོགས་ཞིང་རྣམས་རང་གནས་སུ་

[002B] བསམ། དེ་ནས།  ཨོཾ་སྭ་བྷཱ་ཝ་ཤུདྡྷ་སརྦ་དྷརྨས་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ་རང་གི་སེམས་
ཉིད་ཨོཾ་ལས་གདུགས་དཀར་པོའི་ཏོག་ཨོཾ་གྱིས་མཚན་པ་ལས་འོད་ཟེར་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས་རང་ཉིད་བཅོམ་ལྡན་འདས་མ་གདུགས་དཀར་མོ་ཅན་རྡོ་རྗེ་
གཙུག་ཏོར་ཕྱིར་བཟློག་པ་ཆེན་མོ། སྤྲུལ་པའི་དབུ་སྟོང་དང་ཕྱག་སྟོང་མངའ་བ། སྤྱན་བྱེ་བ་བརྒྱ་སྟོང་མངའ་བ། མི་ཕྱེད་འབར་བའི་མཚན་རྟགས་ཅན། རྡོ་རྗེ་ཡངས་པ་ཆེན་མོ་ས་གསུམ་གྱི་དཀྱིལ་
འཁོར་ལ་མངའ་མཛད་མ། སྐུ་མདོག་དཀར་མོ་སྒེག་པ་དང་དཔའ་པའི་ཉམས་ཅན་གྱི་རྩ་ཞལ་ཉིས་བརྒྱ་དཀར་བ། འཇིགས་སུ་རུང་བ་དང་རྒོད་པའི་ཉམས་ཅན་གྱི་གཡས་ཞལ་ཉིས་བརྒྱ་སེར་པོ། གཤེ་
བ་དང་རྔམ་པའི་ཉམས་ཅན་གྱི་རྒྱབ་ཞལ་ཉིས་བརྒྱ་དམར་པོ། སྙིང་རྗེ་བ་དང་ཞི་བའི་ཉམས་ཅན་གྱི་གཡོན་ཞལ་ཉིས་བརྒྱ་ལྗང་ཁུ། ངོ་མཚར་བ་དང་དྲག་པོའི་ཉམས་ཅན་གྱི་སྟེང་ཞལ་ཉིས་བརྒྱ་
སྔོན་པོ། ཞལ་རེ་རེའང་སྤྱན་གསུམ་གསུམ་དང་ལྡན་ཞིང། དབུ་རེ་རེ་ལ་ཁྲོ་བོའི་རྡོ་རྗེ་འབར་བས་མཚན་པ། དབུའི་སྟེང་དུ་གདུང་བདུན། བདེ་གཤེགས་བཅུ་སོགས་ཡང་དག་པར་རྫོགས་པའི་
[003A]༄༅། །སངས་རྒྱས་བྱེ་བ་ཕྲག་བདུན་གྱི་ཅོད་པན་འཆང་བ། ཕྱག་གཡས་གཡོན་གྱི་དང་པོས་འཁོར་ལོ་དང་བཅས་པའི་སྐྱབས་སྦྱིན་དང། མདའ་དང་བཅས་པའི་གདུགས་དཀར་
པོའི་ཡུ་བ་ཐུགས་ཀར་འཛིན་ཅིང། གཡས་གཡོན་གྱི་ལྷག་མ་དགུ་བཅུ་རྩ་དགུ་ན་འཁོར་ལོ་དང་མདའ། གཡས་ཀྱི་ཕྱག་ལྷག་མ་བཞི་བརྒྱས་རྡོ་རྗེ་རིན་པོ་ཆེ་པདྨ་སྣ་ཚོགས་རྡོ་རྗེ་
རྣམས་བརྒྱ་ཕྲག་རེ་རེ་འཛིན་ཅིང། གཡོན་གྱི་ཕྱག་ལྷག་མ་བཞི་བརྒྱས་གཞུ་དང་རལ་གྲི་ཞགས་པ་ལྕགས་ཀྱུ་རྣམས་བརྒྱ་ཕྲག་རེ་རེ་འཛིན་པ། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་
ཅིང༑ དར་གྱི་སྟོད་གཡོགས་དང་སྨད་གཡོགས་མཛེས་པར་གསོལ་བ། ཞབས་གཡས་ལྔ་བརྒྱ་བརྐྱངས་པས་རྒྱལ་པོའི་ཆད་པའི་འཇིགས་པ་ལ་སོགས་པ་འཇིགས་པ་ཆེན་པོ་ཐམས་
ཅད་གནོན་པར་མཛད་ཅིང། གཡོན་ལྔ་བརྒྱ་བསྐུམས་པས་མདངས་འཕྲོག་པ་ལ་སོགས་པའི་གདོན་ཐམས་ཅད་འཇོམས་པར་མཛད་པ། སྐུའི་ཆ་ཐམས་ཅད་ལ་ཟུར་གྱིས་བལྟ་བ་དང། ཆེར་
བགྲད་པ་དང། གློག་ལྟར་འཁྱུག་པ་དང། དྲག་ཏུ་གཟིར་བ་ལ་སོགས་པའི་སྤྱན་བྱེ་བ་བརྒྱ་སྟོང་མངའ་བ། གར་གྱི་ཉམས་དགུ་དང་ལྡན་ཞིང། བ་སྤུའི་བུ་ག་ཐམས་ཅད་ནས་བསྐལ་བའི་

[003B]
ཨོཾ་དཀར་པོ། མགྲིན་པར་ཨཱདྨར་པོ། ཐུགས་ཀར་ཧཱུཾ་སྔོན་པོ་ཨོཾ་ཡིག་དཀར་པོས་མཚན་པ། དེ་ལས་འོད་ཟེར་འཕྲོས། རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་
སྤྱན་དྲངས། ཨོཾ་ཨརྒྷཾ་པྲ་ཏཱི་ཙྪ་སཱཧཱ། ཛཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་ཐམས་
ཅད་ཀྱིས་མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས། དེ་རྣམས་ཀྱིས་ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་གསུང་ཞིང་བུམ་ཆུས་དབང་བསྐུར་བས་ལུས་
གང་དྲི་མ་དག་ཆུའི་ལྷག་མ་སྤྱི་བོར་ལུད་པ་ཡོངས་སུ་གྱུར་པ་ལས་རྣམ་པར་སྣང་མཛད་ཀྱིས་དབུ་བརྒྱན་པར་གྱུར།  མཆོད་པ་བྱ་རྒྱུད་ལྟར་བྱིན་གྱིས་བརླབ་ལ།  ཨོཾ་ཨུཥྞཱི་ཥ་སི་ཏཱ་ཏ་པ་ཏྲེ་ས་པཱ་རི་ཝ་ར་
ཨརྒྷཾ་པྲ་ཏཱི་ཙྪ་སཱཧཱ།  ནས།  ཤཔྟ་ འི་བར་གྱིས་མཆོད།  བདེ་གཤེགས་ཐུགས་རྗེའི་གཙུག་ཏོར་ལས་འཁྲུངས་ཤིང། །བདེ་འབྱུང་བསྟན་ལ་གནོད་བྱེད་ཚར་བཅད་ནས། །བདེ་ལེགས་འབྲས་བུ་ཉེ་བར་

[004A]༄༅། །སྩོལ་མཛད་པའི། །བདེ་མཆོག་གདུགས་དཀར་ཅན་ལ་ཕྱག་འཚལ་བསྟོད།  །དེ་ནས།  རང་གི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་ཨོཾ་ཡིག་གི་མཐར་བཟླས་བྱའི་སྔགས་ཀྱིས་བསྐོར་བ་
ལས་འོད་ཟེར་འཕྲོས་པས། ནད་གདོན་བར་ཆད་ཐམས་ཅད་སྦྱངས། བཅོམ་ལྡན་འདས་མའི་སྐུ་གསུང་ཐུགས་ཀྱི་དངོས་གྲུབ་ཐམས་ཅད་ཐོབ་པར་ བསམ་པ་སོགས་སྐབས་སུ་གང་བབས་ཀྱི་དམིགས་པ་ལས་ཡིད་གཞན་དུ་
མ་ཡེངས་པར།  ཏདྱ་ཐཱ། ཨོཾ་ཨ་ན་ལེ་ཨ་ན་ལེ། ཁ་ས་མེ་ཁ་ས་མེ། བཧཻ་རེ་བཧཻ་རེ། སཽ་མེ་སཽ་མེ། སརྦ་བུད་དྷ་ཨ་དཧི་ཥྛ་ན་ཨདྷི་ཥྛི་ཏེ་སཱཧཱ།  ཨོཾ་སརྦ་ཏ་ཐཱ་ག་ཏོ་ཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ། ཧཱུཾ་མ་མ་ཧཱུཾ་ནི་སཱཧཱ། ཞེས་སྦྲེལ་བ་དང།  ཨོཾ་སརྦ་ཏ་ཐཱ་ག་ཏོ་ཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་
ཧཱུཾ་མ་མ་ཧཱུཾ་ནི་སཱཧཱ།  ཞེས་པ་རྣམས་ཅི་ནུས་སུ་བཟླ། འདི་ལ་བསྙེན་པ་སོང་ནས། ལས་སྔགས་ཟློ་བར་འདོད་ན།  རང་ལྷར་གསལ་བའི་སྐུ་ལས་མཚོན་དུ་མ་ཐོགས་པའི་ཁྲོ་བོ་དང་ཁྲོ་མོའི་ཚོགས་དཔག་ཏུ་མེད་པ་འཕྲོས་ཏེ། ཕ་རོལ་
གྱི་རིག་སྔགས་ཀྱི་ཞགས་པ་བཅད་ནས་སྔགས་སྦྱོར་བ་པོ་དང་ཟློ་བ་པོ་ཕུར་བུས་བཏབ་ཅིང་མནན་པར་ བསམ་ནས།  ཨོཾ་ཨ་སི་ཏཱ་ སོགས་གཟུངས་རིང་ཅི་ནུས་བཟླས་རྗེས་ཡིག་བརྒྱ་བརྗོད།  བདག་བསྐྱེད་ཀྱི་ཡེ་ཤེས་པ་ཕྱུང་སྟེ་
མདུན་གྱི་ནམ་མཁར་བཞུགས་པར་ བསམ། སྔར་བཞིན་མཆོད་བསྟོད་བྱ།  བཅོམ་ལྡན་འདས་གདུགས་དཀར་མོས་བདག་དང་སེམས་ཅན་ཐམས་ཅད་ཀྱི་ནད་གདོན་བར་ཆད་ཐམས་ཅད་ཉེ་བར་ཞི་ཞིང་དངོས་གྲུབ་མ་ལུས་

[004B]  ཞེས་འདོད་དོན་ལ་གསོལ་བ་གདབ།  གང་ཡང་བདག་བློ་ སོགས་ཀྱིས་ནོངས་པ་བཟོད་པར་གསོལ་ཏེ།  ཡེ་ཤེས་པ་རང་བཞིན་གྱི་གནས་སུ་གཤེགས། རང་དམ་ཚིག་པའི་ང་རྒྱལ་གྱིས་གནས་ནས་ བསྔོ་
སྨོན་བཀྲ་ཤིས་བརྗོད་ཅིང་མི་དམིགས་པས་རྒྱས་གདབ་པར་བྱའོ། །འཕགས་མ་གདུགས་དཀར་མོའི་སྒྲུབ་ཐབས་མཆོག་སྩོལ་ནོར་བུ་ཞེས་བྱ་བ་འདི་ཇོ་རིག་ཐུ་ཝང་གི་ཤོག་ཞབས་དྲུང་བློ་བཟང་ལེ་ཕྲཾ་གྱིས་རྒྱུན་འདོན་བྱེད་རྒྱུར་ཤིན་ཏུ་མདོར་བསྡུས་འདི་ལྟ་བུ་ཞིག་དགོས་ཞེས་བསྐུལ་
ངོར། ་ཞྭ་སེར་ཅོད་པན་འཛིན་པའི་ཐ་ཤས་བཙུན་པ་ངག་དབང་བློ་བཟང་བསྟན་པའི་རྒྱལ་མཚན་གྱིས་སྦྱར་བའོ།། །།།



﻿
[001A]༄༅། །འཕགས་མ་གདུགས་དཀར་ཅན་གྱི་སྒྲུབ་ཐབས་མཆོག་ཐུན་དངོས་གྲུབ་ཆར་འབེབས་བཞུགས། །

[001B] །ན་མོ་གུ་རུ་ཤཱཀྱ་མུ་ན་ཡེ། འཕགས་པ་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་ནས་བྱུང་བའི་གདུགས་དཀར་མོ་ཅན་གཞན་གྱིས་མི་ཐུབ་མ་སྒྲུབ་པར་འདོད་པས་ཁྲུས་དང་གཙང་སྦྲ་ལ་གནས་པའི་
སྒོ་ནས་སྟན་བདེ་བ་ལ་ལུས་རྣམ་སྣང་གི་ཆོས་བདུན་ལྡ་ན་དུ་བྱས་ཏེ། སྐྱབས་འགྲོ་སེམས་བསྐྱེད་སྤྱི་ལྟར་སྔོན་དུ་བཏང་ནས། སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ་
དིའི་ཕྱིར་དུ་འཕགས་མ་གདུགས་དཀར་ཅན་བསྒྲུབ་པར་བྱའོ་སྙམ་དུ་བསམས་ལ། རང་ཉིད་འཕགས་མ་གདུགས་དཀར་མོ་ཅན་དུ་གསལ་བའི་སྙིང་ཁར་ཟླ་བའི་དཀྱིལ་འཁོར་གྱི་སྟེང་དུ་ཨོཾ་ཡིག་དཀར་པོས་མཚན་པ་
དེ་ལས་འོད་ཟེར་འཕྲོས། རང་བཞིན་གྱི་གནས་ནས་བླ་མ་དང་གཉིས་སུ་མེད་པའི་འཕགས་མ་གདུགས་དཀར་ཅན་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་བཛྲ་ས་མཱ་ཛཿ་ཞེས་བས་

[002A] །སྤྱན་དྲངས། འོད་ཟེར་རང་གི་སྙིང་ཁར་ཐིམ། རྒྱལ་བ་ཀུན་གྱི་མཚན་མཆོག་གཙུག་ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །གཞན་གྱིས་མི་ཐུབ་གཙུག་ཏོར་གདུགས་དཀར་ཞེས། །
ཡོངས་སུ་གྲགས་པ་དེ་ལ་ཕྱག་འཚལ་ལོ། །ཞེས་པས་ཕྱག་བྱ། ཨོཾ་ཨཱ་ཧཱུཾ་གིས་མཆོད་པ་རྣམས་ཕུལ་དུ་བྱུང་བའི་ལྷ་རྫས་སུ་བྱིན་གྱིས་བརླབས་ལ། ཨོཾ་སརྦ་ཏ་ཐཱ་ག་ཏོཥྞཱི་ཥསི་ཏ་ཏཔ་ཏྲེ་པ་རི་ཝཱ་ར་ཨརྒྷཾ། ནས། ཤཔྟ་པྲ་
ཏཱིཙྪཾ་ཧཱུཾ་སཱཧཱ། ཞེས་པའི་བར་གྱིས་མཆོད། བདག་གིས་ཚེ་རབས་སྔོན་ནས་ད་ལྟའི་བར། །སྒོ་གསུམ་གྱིས་བསགས་སྡིག་ལྟུང་ཇི་སྙེད་ཀུན། །མི་འཆབ་འཕགས་མ་འཁོར་བཅས་སྤྱན་སྔ་རུ། །འཆགས་ཤིང་ཕྱིན་ཆད་མི་
བགྱིད་ཡང་དག་སྡོམ། །བསོད་ནམས་ཞིང་བཞུགས་རྒྱལ་བ་སྲས་བཅས་དང། །ཉན་ཐོས་རང་རྒྱལ་སོ་སོ་སྐྱེ་བོ་ཡིས། །བསྐྲུན་པའི་རླབས་ཆེན་དགེ་ཚོགས་ཕུལ་བྱུང་ལ། །བདག་ནི་རྣམ་པ་ཀུན་ཏུ་རྗེས་ཡི་རང། །དུག་གསུམ་གྱིས་
མྱོས་སྲིད་པའི་མཆོད་འཁྱམས་པའི། །ཉམ་ཐག་ཡིད་ཅན་ཐར་པའི་ལམ་བཟང་པོར། །བཀྲི་མཁས་རྒྱལ་བ་སྲས་དང་བཅས་རྣམས་ཀྱིས། །ཟབ་དང་རྒྱ་ཆེའི་ཆོས་འཁོར་བསྐོར་དུ་གསོལ། །ཕ་མར་གྱུར་པའི་འགྲོ་བ་མ་ལུས་

[002B] །སྐྱོན་བྲལ་ཡོན་ཏན་ཀུན་གྱི་མཛོད་འཛིན་པའི། །སྐུ་གསུམ་གོ་འཕང་དམ་པ་མ་ཐོབ་བར། །འཚོ་ཞིང་གཞེས་བར་སྙིང་ནས་བདག་གསོལ་འདེབས། །སྔོན་བྱོན་རྒྱལ་བ་སྲས་དང་བཅས་རྣམས་ཀྱིས། །རླབས་ཆེན་ཚོགས་གཉིས་ཇི་སྙེད་སྤྱད་པ་ཀུན། །འགྲོ་
ཀུན་སངས་རྒྱས་ཐོབ་པའི་རྒྱུར་བསྔོས་བཞིན། །བདག་གི་དགེ་ཚོགས་ཀུན་ཀྱང་བསྔོ་བར་བགྱི། ཞེས་སོགས་སམ། བསྡུ་ན། རབ་འབྱམས་ཞིང་བཞུགས་རྒྱལ་བ་སྲས་བཅས་ལ། །གུས་པས་ཕྱག་འཚལ་མཆོད་འབུལ་སྡིག་ལྟུང་བཤགས། །དགེ་ལ་ཡི་
རང་ཆོས་འཁོར་བསྐོང་བར་བསྐུལ། །བསྐལ་བརྒྱར་བཞུགས་གསོལ་དགེ་ཚོགས་བྱང་ཆེན་བསྔོ། ཞེས་དང། སེམས་ཅན་ཐམས་ཅད་སྡུག་བསྔལ་དང་བྲལ་བར་གྱུར་ཅིག་སེམས་ཅན་ཐམས་ཅད་བདེ་བ་དང་མི་འབྲལ་བར་གྱུར་ཅིག་སེམས་ཅན་ཐམས་ཅད་
སངས་རྒྱས་ཀྱི་བདེ་བས་བདེ་བར་གྱུར་ཅིག་སེམས་ཅན་ཐམས་ཅད་སངས་རྒྱས་ཀྱི་མྱང་འདས་བླ་ན་མེད་པའི་མྱ་ངན་ལས་འདའ་བར་གྱུར་ཅིང། །ཅེས་བརྗོད་ཅིང། ཚོགས་ཞིང་རྣམས་རང་ལ་ཐིམ་པས་བྱིན་གྱིས་བརླབས་པར་གྱུར་པར་བསམ། དེ་ནས། ཨོཾ་ཤཱུ་ནྱ་
ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་པཾ་ལས་པདྨ། ཨ་ལས་ཟླ་བའི་དཀྱིལ་འཁོར་ཉ་གང་བའི་སྟེང་དུ། རང་གི་སེམས་ཉིད་ཨོཾ་ཡིག་དཀར་པོ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས་
ཚུར་འདུས་ཨོཾ་ཡིག་ལ་ཐིམ་པ་ཡོངས་སུ་གྱུར་པ་ལས། བདག་ཉིད་ལྷ་མོ་གདུགས་དཀར་ཅན་སྐུ་མདོག་སྟོན་ཀའི་ཟླ་བ་ལྟར་དཀར་བ། ཞལ་གཅིག་ཕྱག་གཉིས་པ། སྤྱན་གཉིས་ལས་བྱམས་དང་སྙིང་རྗེའི་འོད་ཟེར་འཕྲོ་བ། ཕྱག་གཡས་སྐྱབས་སྦྱིན་དང་

[003A]༄༅། །གཡོན་གདུགས་དཀར་པོ་གསེར་གྱི་ཡུ་བ་དང་ཏོག་གིས་མཚན་པ་འཛིན་པ། རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན། ཕྱག་གདུབ། ཞབས་གདུབ་ལ་སོགས་པའི་རྒྱན་སྣ་ཚོགས་པས་བརྒྱན་པ། ལྷ་རྫས་ཀྱི་དར་གྱི་ན་
བཟས་ཀླུབས་ཤིང་མཚན་དང་དཔེ་བྱད་བཟང་པོས་མཛོས་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ་དཀར་པོ། མགྲིན་པར་ཨཱདྨར་པོ། ཐུགས་ཀར་ཧཱུཾ་སྔོན་པོ་ཨོཾ་དཀར་ངོས་མཚན་པ། དེ་ལས་འོད་ཟེར་འཕྲོས། རང་འདྲའི་ཡེ་
ཤེས་པ་ཨོཾ་བཛྲ་ས་མཱ་ཛཞེས་པས་སྤྱན་དྲངས། ཛཧཱུཾ་བཾ་ཧོཿ་གཉིས་སུ་མེད་པར་ཐིམ། སླར་ཡང་ཨོཾ་ལས་འོད་ཟེར་འཕྲོས་པས། དབང་གི་ལྷ་དེ་བཞིན་གཤེགས་པ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛས་སྤྱན་དྲངས། དེ་བཞིན་གཤེགས་པ་
ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷིཥེ་ཀ་ཏ་ས་མ་ཡ་ཤྲཱི་ཧཱུཾ། ཞེས་གསུངས་ཤིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང། དྲིམ་དག་ཆུ་ལྷག་མ་ཡར་ལུད་པ་
ལས་རྣམ་པར་སྣང་མཛད་སྤྲུལ་སྐུའི་རྣམ་པ་ཅན་གྱིས་དབུ་བརྒྱན་པར་གྱུར་པར་བསམས་ལ། རང་གི་སྙིང་ཁར་འཕགས་མ་མཚོན་གང་པ་ཨོཾ་དང་བཅས་པ་ཞིག་གསལ་བཏབ་ནས་རྩེ་གཅིག་ཏུ་ཅི་ནུས་མཉམ་པར་འཇོག་དེ་ཉིད་ལ་སྐྱོ་བར་གྱུར་ན་རང་འཕགས་མར་
གསལ་བའི་མདུན་དུ་པད་ཟླའི་གདན་ལ་འཕགས་མ་རང་འདྲ་བཞིག་སྐད་ཅིག་གིས་སྤྱན་དྲངས་ནས་བཞུགས་པ་ལ། རྒྱལ་བཀུན་གྱི་མཚན་མཆོག་གཙུག་ཏོར་ནས། ཞེས་སོགས་ཀྱི་ཕྱག་བྱ། མཆོད་རྫས་རྣམས། ཨ་མྲྀ་ཏས་བསངས། སྭ་བྷཱ་ཝས་སྦྱངས་

[003B] ཨོཾ་ཨ་རྒྷཾ། ནས། ཤ་པྟ་ཨཱཧཱུཾ་གི་བར་
གྱིས་བྱིན་གྱིས་བརླབས་ནས། དྲི་མེད་གཙང་མ་ལས་བྱུང་བའི། །ལྷ་རྫས་བཟང་པོའི་མཆོད་ཡོན་འདི། །བདག་གིས་གུས་པས་འབུལ་ལགས་ན། །བཞེས་ནས་བདག་ལ་དངོས་གྲུབ་སྩོལ། །ཨོཾ་སརྦ་ཏ་ཐཱ་ག་ཏོ་ཥྞཱི་ཥ་སི་ཏ་ཏ་པ་ཏྲེ་ས་པ་རི་ཝཱ་ར་ཨ་རྒྷཾ་པྲ་ཏཱི་ཙྪ་ཧཱུཾ་སཱ་ཧཱ་
ཞེས་དང། དེ་བཞིན་དུ། མཆོད་ཡོན་གྱི་གནས་སུ། ཞབས་བསིལ། མེ་ཏོག་བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ། ཞེས་དང། ཨརྒྷཾ་གྱི་གནས་སུ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ་གནྡྷེ། ནཻ་བི་དྱ། ཤཔྟ་སོགས་
བཅུག་ལ་མཆོད། བསྡུན་སྔགས་རྐྱང་གིས་དབུལ། བསྟོད་པ་ནི། བདེ་གཤེགས་ཀུན་གྱི་མཚན་མཆོག་གཙུག་ཏོར་ནས། །ལེགས་པར་སྤྲུལ་བའི་ལྷ་མོ་གདུགས་དཀར་ཅན། །གངས་རིའི་དབང་པོར་དབང་གཞུས་སྤུད་པ་བཞིན། །ཕུན་ཚོགས་མཚན་དཔེའི་
དཔལ་འབར་ཁྱོད་ལ་བསྟོད། །ཤེལ་གྱི་ལྗོན་ཤིང་ཡལ་ག་བརྐྱངས་འདྲའི་ཕྱག་གཡས་པས་འགྲོ་ལ་མི་འཇིགས་སྐྱབས་སྦྱིན་མཛད། །གཡོན་པ་ཉོན་མོངས་གདུང་སྐྱོབ་གདུགས་དཀར་འཛིན། །རིན་ཆེན་དུ་མའ་རྒྱན་འཆང་ཁྱོད་ལ་བསྟོད། །གང་ཞིག་དྲན་
པས་བདུད་རིགས་བར་གཅོད་སོགས། །མི་མཐུན་རྒུད་པ་ཐམས་ཅད་ཕྱིར་བཟློག་ཅིང། །ཚུལ་བཞིན་བསྟེན་ན་དངོས་གྲུབ་མཆོག་སྩོལ་པའི། །ལྷ་མོ་གདུགས་དཀར་ཅན་ལ་གུས་པས་བསྟོད། ཅེས་བརྗོད་ཅིང་བཟླས་པ་བྱ་བ་ནི། བདག་མདུན་གཉིས་ཀའི་ཐུགས་

[004A]༄༅། །ཀར་ཨོཾ་ཡིག་གི་མཐར་སྔགས་འཕྲེང་གིས་བསྐོར་བ་ལ་དམིགས་ནས་ཞལ་དང་ལྟེ་བར་མགལ་མེའི་འཁོར་ལོ་ལྟར་འཁོར་བ་ལས་མེ་འོད་རབ་ཏུ་འཕྲོས་པས་རང་གཞན་ཐམས་ཅད་ཀྱི་ནད་གདོན་སྡིག་སྒྲིབ་བར་གཅོད་མི་མཐུན་པའི་ཕྱོགས་ཐམས་ཅད་བྱ་སྤུ་
མེས་ཚིག་པ་ལྟར་གཞོབ་ཐུལ་ཐུལ་བསྲེག་པར་བསམས་ལ། ཏ་དྱ་ཐཱ། ཨོཾ་ཨ་ན་ལེ་ཨ་ན་ལེ། བི་ཥ་དེ་བི་ཥ་དེ། བཻ་རེ་བཻ་རེ། བཛྲ་དྷ་རི། བནྡྷ་བནྡྷ་ཎི། བྫྲ་པཱ་ཎི་ཕཊ། ཧཱུཾ་ཧཱུཾ་ཕཊ་ཕཊ་ཧཱུཾ་དྲུཾ་བནྡྷ་ཕཊ་སཱ་ཧཱ། ཞེས་པ་འབུམ་ལ་སོགས་པ་ཅི་ནུས་སུ་བཟླ་བར་བྱའོ། །ཡིག་
བརྒྱས་ལྷག་ཆད་ཁ་བསྐངས། ཐུན་མཚམས་སུ་མདུན་བསྐྱེད་ལ་དམིགས་པའི་མངོ་འདོན་ཞིང། ལྷ་མོའི་གཏོར་མ་ཕྱག་ལེན་ལྟར་བཤམས་ལ་བྱིན་གྱིས་བརླབས་ནས། འཕགས་མ་དུགས་དཀར་ཅན་གྱི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་
དྲངས་ཏེ་གསོལ་བར་གྱུར་བར་བསམས་ལ། ཨོཾ་སརྦ་ཏ་ཐཱ་ག་ཏོ་ཥྞཱི་ཥ་སི་ཏ་ཏ་པ་ཏྲེ་ཨི་དཾ་བ་ལིཾ་ཏ་སཱ་ཧཱ། ཞེས་པ་གསུམ་མ་མ་བདུན་གྱིས་དབུལ། སྔར་ལྟར། ཨ་རྒྷཾ་སོགས་ཀྱིས་མཆོད་ཅིང་བསྟོད། ལེགས་ལྡན་གྱི་གཏོར་མ་ནང་མཆོད་དང་བཅས་
པ་བསངས། སྦྱངས། སྟོང་པའི་ངང་ལས། ཡཾ་ལས་རླུང། རཾ་ལས་རླུང། རཾ་ལས་མེ། ཀཾ་ལས་མི་མགོའི་སྒྱེད་བུ་གསུམ་གྱི་སྟེང་དུ། ཨ་ལས་ཐོད་པ་ཡངས་ཤིང་རྒྱ་ཆེ་བའི་ནང་དུ་ཤ་ལྔ་བདུད་རྩི་ལྔ་ཞུ་བ་ལས་བདུད་རྩིའི་རྒྱ་མཚོ་བདེ་སྟོང་གི་རང་བཞིན་དུ་གྱུར་པར་བསམས་ལ་
འབྲུ་གསུམ་གྱིས་བྱིན་གྱིས་བརླབས་ནས། རང་གི་མདུན་དུ་སྣ་ཚོགས་པདྨ་དང་ཉི་མའི་སྟེང་དུ་མགོན་པོ་ལེགས་ལྡན་སྐུ་མདོག་མཐིང་ནག་རབ་ཏུ་ཁྲོས་པའི་ཉམས་ཅན། ཞལ་གཅིག་ཕྱག་གཉིས་པ། གཡས་བེང་ཆེན་འཕྱར་ཞིང། གཡོན་ཞགས་པ་བསྣམས་

[004B] ཞབས་གཡས་བསྐུམས་ཤིང་གཡོན་བརྐྱང་བའི་སྟབས་ཀྱིས་མེ་དཔུང་འབར་བའི་དབུས་ན་བཞུགས་པའི་སྤྱི་བོར་ཨོཾ། མགྲིན་པར་ཨཱཐུགྶ་ཀར་ཧཱུཾ་གིས་མཚན་པ། རང་གི་ཐུགས་ཀ་ནས་འོད་འཕྲོས་པས་
ཡེ་ཤེས་པ་སྤྱན་དྲངས། ཛཧཱུཾ་བཾ་ཧོགྙིས་སུ་མེད་པར་གྱུར་པར་བསམས་ལ། བྱིན་གྱིས་བརླབས་པའི་མཆོད་པ། ཨོཾ་བཛྲ་ཨརྒྷཾ་སོགས་ཀྱིས་དབུལ། མགོན་པོ་ལེགས་ལྡན་གྱི་ལྗགས་རྡོ་རྗེའི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་
གྱུར་པར་བསམས་ལ། ཨོཾ་མཧཱ་ཀཱ་ལ་མཱ་ཏྲི་ག་ཎ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་ཏཱུཾ་ཕཊ་སཱ་ཧཱ། ཞེས་པ་གསུམ་གྱིས་ཕུལ་ནས། ཆུ་གཉིས་ཉེར་སྤྱོད་ནང་མཆོད་དང་བཅས་པས་ཀྱང་མཆོད་ལ། ཧཱུཾ། སྲིན་པོའི་གཟུགས་ཀྱིས་གདུག་པ་ཅན། །
ཚར་གཅོད་བྱད་ཆུབ་སེམས་དཔའ་ཆེ། །གྲོང་ཁྱེར་གསུམ་བརྩེ་གས་འཇིག་བྱེད་པ། །ལེགས་ལྡན་འཁོར་དང་བཅས་ལ་བསྟོད། ཅེས་བསྟོད་ཅིང་འདོད་དོན་ལ་གསོལ་བ་གདབ། དགེ་བ་འདི་ཡིས་མྱུར་དུ་བདག་འཕགས་མ་གདུགས་དཀར་ཅན་གྲུབ་
ནས། ཞེས་སོས་བསྔོ་སྨོན་བྱ་ཞིང། རྟེན་ཡོད་ན་བརྟན་བཞུགས་དང། མེད་ན་གཤེགས་སུ་གསོལ་ལ་ཤིས་བརྗོད་ཅི་རིགས་པ་བྱའོ། །ཞེས་པ་འདི་ནི་ཡིག་མཁན་ཡེ་ཤེས་གཉེན་གྱིས་བསྐུལ་བ་ལྟར་ཆོས་སྨྲ་བའི་དགེ་སློང་བློ་བཟང་ཡེ་ཤེས་ཀྱིས་
སློབ་དཔོན་ཙནྡྲ་གོ་མིའི་གཞུང་དང་བསྟུན་ནས་བགྱིས་པ་དགེ་ལེགས་འཕེལ།། །།



﻿
[001A]༄༅། །བཅོམ་ལྡན་འདས་མ་གདུགས་དཀར་མོ་ཅན་གྱི་སྒྲུབ་ཐབས་དངོས་གྲུབ་བདུད་རྩིའི་བུམ་བཟང་ཞེས་བྱ་བ་བཞུགས།། །།

[001B] །ཨོཾ་སསྟི། གསེར་གྱི་ལྷུན་པོ་རྟ་བདུན་བྱེ་བའི་གཟིལ། །འཁྱུད་པ་ཇི་བཞིན་མཚན་དཔེའི་འོད་བརྒྱ་ཡིས། །ཕྱི་ནང་མུན་ཚོགས་དྲུང་ནས་འབྱིན་མཛད་བ། །ཐུབ་དབང་
ལྷ་ཡི་བླ་མ་དེ་ལ་འདུད། །རྒྱལ་བ་མ་ལུས་གཅིག་ཏུ་བསྡུས་པ་ཡི། །མཁྱེན་དང་བརྩེ་བའི་ཡེ་ཤེས་དུར་སྨྲིག་གར། །མཆོག་གི་རོལ་པའི་སྒྱུ་འཕྲུལ་གསང་གསུམ་གྱིས། །བསྒྱུར་མཛད་
བློ་བཟང་གྲགས་པའི་དཔལ་ལ་འདུད། །སྤྲུལ་བའི་དབུ་དང་ཕྱག་ཞབས་སྟོང་མངའ་ཞིང། །རབ་འབར་བྱེ་བའི་སྤྱན་གྱིས་བདུད་སྡེའི་དཔུང། །མ་ལུས་མཐར་མཛད་བཅོམ་ལྡན་
གདུགས་དཀར་མོ། །སོ་བདུན་ལྷ་མོར་བཅས་པས་དགེ་ལེགས་སྩོལ། །འཕགས་མ་ཁྱོད་ཀྱི་འཕྲིན་ལས་རྣམ་པ་བཞིས། །གནམ་བསྐོས་མི་ཡི་རྗེ་བོའི་བཞེད་པའི་དོན། །མ་

[002A]༄༅། །ལུས་ལྷུན་འགྲུབ་ཞྭ་སེར་རིང་ལུགས་དང། །འགྲོ་ཀུན་བདེ་སྐྱིད་རྫོགས་ལྡན་བཞིན་དུ་སྤེལ། །མགོན་ཁྱོད་མཆོད་པའི་ལས་ཀྱི་རིམ་པ་དང། །བསྙེན་ཅིང་བསྒྲུབ་པའི་རིན་ཆེན་གྱིས་
གཏམས་པའི། །དོགས་འདོད་བདུད་རྩིའི་བུམ་བཟང་འདིར་ཕྱེ་ཡི། །སྐལ་ལྡན་ཚོགས་རྣམས་དགོས་འདོད་ཅི་བདེར་ལོངས།  །དེ་ལ་འདིར་བཅོམ་ལྡན་འདས་དེ་བཞིན་གཤེགས་བའི་གཙུག་ཏོར་ལས་བྱུང་བའི་གདུགས་
དཀར་པོ་ཅན་མཆོད་ཅིར་བསྒྲུབ་པའི་རིམ་པ་ལ་རྒྱ་བོད་ཀྱི་མཁས་གྲུབ་ཚད་ལྡན་དུ་མས་བཀྲལ་བའི་ཚུལ་མང་བོ་དང། དཀྱིལ་འཁོར་གྱི་ལྷའི་རྣམ་གྲངས་ལའང་བཅུ་བདུན་མ། ཉེར་གསུམ་མ། ལྷ་མང། གཙོ་རྐྱང། དེ་ལ་ལེགས་ལྡན་མཆེད་
གསུམ་གྱིས་བསྐོར་བ། ཞལ་གསུམ་ཕྱག་བརྒྱད་མ་ལེགས་ལྡན་གསུམ་གྱིས་བསྐོར་བ། ཞལ་གསུམ་ཕྱག་དྲུག་མ་ལེགས་ལྡན་མཆེད་གསུམ་གྱིས་བསྐོར་བ་དང། གཙོ་རྐྱང་ཞལ་གཅིག་ཕྱག་གཉིས་མ་སོགས་དུ་མར་བཞུགས་པ་
ལས་འདིར་དེ་དག་ཐམས་ཅད་ཀྱི་གཙོ་བོའམ་རྩ་བ་ལྟ་བུ་ལྷ་མང་བསྒྲུབ་པར་འདོད་པའི་གང་ཟག་གིས་འདི་ཉིད་ཀྱི་དབང་བསྐུར་བ་ནོས་པ་སྔོན་དུ་བཏང་ཞིང། དམ་ཚིག་དང་སྡོམ་པ་མིག་གི་འབྲས་བུ་ལྟར་བསྲུང་བ་གཞིར་བཟུངས། རི་བོ་དང་

[002B] སྨན་ལྗོངས། རྒྱ་མཚོ་དང་ཆུ་བླུང་ཆེན་བོའི་དོགས་སམ། རང་གི་ཁྱིམ་ལ་སོགས་པ་ཡིད་དང་མཐུན་པའི་གནས་སུ་བྱི་དོར་དང་གཙང་སྦྲ་ལེགས་པར་བྱ། བཅོམ་ལྡན་འདས་མའི་དྲིས་འབུར་གྱི་སྐུ་དང་དཀྱིལ་འཁོར། མཉམ་མེད་ཤཱཀྱའི་རྒྱལ་པོའི་སྐུ་སོགས་རྟེན་
བཀྲམས་པའི་མདུན་དུ་བཅོམ་ལྡན་འདས་མ་འཁོར་བཅས་ལ་འབུལ་བའི་དཀར་གཏོར་ཟླུམ་བོ་དང། ལེགས་ལྡན་མཆེད་གསུམ་དང་སྦྱི་སྒོས་ཀྱི་ཆོས་བསྲུང་ལ་དམར་གཏོར་རེ་རེའམ་བསྡུན་གཅིག། ཕྱོགས་སྐྱོང་སྡེ་བརྒྱད་བགེགས་སོགས་ལ་སྣོད་ཆེ་བ་གཅིག་གི་ནང་དུ་བཟའ་
བཅའ་སྣ་ཚོགས་ཀྱིས་བསྐོར་བའི་ཞལ་ཟས་སྐེད་དཀྲིས་ཅན་གསུམ། ཆོས་བསྲུང་གི་གཏོར་མའི་མདུན་དུ་གཞི་བདག་གཏོར་མ། རྒྱལ་ཆེན་བཞི་ལ་འབུལ་བའི་གཏོར་མ་ཞལ་ཟས་སྐད་དཀྲིས་མ་བཞི། བདག་བསྐྱེད་ལ་འབུལ་བའི་ཆུ་གཉིས་སྔོན་དུ་འགྲོ་བའི་ཉེར་
སྤྱོད་དང། མདུན་བསྐྱེད་ལ་འབུལ་བའི་ཆུ་བཞི་སྔོན་དུ་འགྲོ་བའི་ཉེར་སྤྱོད། གཞན་ཡང་བཀྲ་ཤིས་རྫས་རྟགས་སོགས་སྒྲུབ་པ་པོའི་སྤྲོ་བ་དང་བསྟུན་ཏེ་འདུ་བྱས། སྒྲུབ་པ་པོ་རྣམས་ཁྲུས་དང་གཙང་སྦྲལ་གནས་པས་སྟན་བདེ་བ་ལ་ཚུལ་དང་མཐུན་པར་འདུག་པའི་མདུན་
ངོས་སུ་རྡོ་རྗེ་དྲིལ་བུ་སོགས་མཆོད་པའི་རོལ་མོ་རྣམས་ཚར་དུ་དངར། འགྲོ་བ་མཐའ་དག་འཁོར་བ་སྡུག་བསྔལ་གྱི་རྒྱ་མཚོ་ལས་སྒྲོལ་བའི་ཕྱིར་དུ་རྫོགས་པའི་སངས་རྒྱས་ཀྱི་གོ་འཕང་ཚེ་འདི་ཉིད་ལ་ཐོབ་པར་བྱ། དེའི་ཕྱིར་དུ་འཕགས་མ་གདུགས་དཀར་མོ་ཅན་བསྒྲུབ་པར་
བྱ་སྙམ་པའི་འདུན་པ་བརྟན་པོས་འདི་ལྟར་ཉམས་སུ་བླང་བར་བྱ་སྟེ་ཐལ་མོ་ཁོང་སྟོང་དུ་སྦྱར་བ་ལས་མཛུབ་མོའི་ཚིགས་བཀུག་སྟེ་མཐེ་བོང་དང་སྦྱར་བ་དེ་བཞིན་གཤེགས་པའི་དམ་རྒྱ་གནས་ལྔར་གཏུགས་ཏེ། ཨོཾ་སརྦ་ཏ་ཐཱ་ག་ཏ་ཨུད་བྷ་ཝ་ཡེ་སཱཧཱ། ལན་ལྔས་

[003A]༄༅། །ཕུང་པོ་དང་ཁམས་དང་སྐྱེ་མཆེད་རྣམས་བྱིན་གྱིས་བརླབས།  ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱཀྐ་ཙིཏྟ་བཛྲ་པྲ་ཎ་མི་ན་སརྦ་ཏ་ཐཱ་ག་ཏ་བཛྲ་པཱ་ད་བྷནྡྷ་ནཾ་ཀ་རོ་མི། ཕྱོགས་བཅུན་བཞུགས་པའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ། བྱང་ཆུབ་སྙིང་པོ་ལ་མཆིས་ཀྱི་བར་དུ་བདག་ཉིད་དུས་ཐམས་ཅད་དུ་ཡོང་ཡེ་འབུལ་ན། སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱིས་བདག་བཞེས་སུ་གསོལ། བདག་ལ་དངོས་གྲུབ་བླ་ན་
མེད་པ་སྩལ་དུ་གསོལ། ཞེས་བདག་ཉིད་འབུལ། སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །བདག་དང་གཞན་དོན་བསྒྲུབ་སླད་དུ། །བདག་གིས་བྱང་ཆུབ་སེམས་བསྐྱེད་དོ། །ཕྱོགས་བཅུ་དག་
ན་བཞུགས་པ་ཡི། །སངས་རྒྱས་བྱང་ཆུབ་སེམས་དཔའ་གསོན། །བདག་གིས་རྫོགས་པའི་བྱང་ཆུབ་ཕྱིར། །དེང་ནས་བྱང་ཆུབ་སེམས་བསྐྱེད་དོ། །ལན་གསུམ་གྱིས་སེམས་བསྐྱེད། དེ་ནས་བསོད་ནམས་ཀྱི་ཚོགས་མངོན་བར་འདུ་བྱ་བའི་
སླད་དུ། རང་འཕགས་མ་གདུགས་དཀར་མོར་གསལ་བའི་ཐུགས་ཀར་ཟླ་བའི་དཀྱིལ་འཁོར་ལ་གནས་པའི་གདུགས་དཀར་པོ་གསེར་གྱི་ཡུ་བཅན་གྱི་ཏོག་ལ། ཨོཾ་ཡིག་གིས་མཚན་པའི་འོད་ཟེར་གྱིས་འཕགས་མ་གདུགས་
དཀར་མོའི་དཀྱིལ་འཁོར་གྱི་ལྷ་ཚོགས་ལ། སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། འོད་ཟེར་རང་གི་སྙིང་ཁར་ཐིམ། གང་གི་དྲིན་གྱིས་བདེ་ཆེན་ཉིད། །སྐད་ཅིག་

[003B] །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །རྒྱལ་བ་ཀུན་གྱི་མཚན་མཆོག་གཙུག་ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །གཞན་གྱིས་མི་ཐུབ་གཙུག་ཏོར་གདུགས་
དཀར་ཞེས། །ཡོངས་སུ་གྲགས་པ་དེ་ལ་ཕྱག་འཚལ་ལོ། །མཆོད་པ་རྣམས། ཨོཾ་ཏྲཾ་བྷནྡྷ་སཱཧཱ། ཞེས་པས་བསངས། ཨོཾ་སྭ་བྷཱ་ཤུདྡྷསརྦ་དྷརྨཱས་བྷཱ་ཝ་ཤུདྡྷོཉཧཾ། སྟོང་བ་ཉིད་དུ་གྱུར། ཞེས་བས་སྦྱངས། སྟོང་བའི་ངང་ལས་ཨོཾ་ལས་རིན་པོ་ཆེ་
ལས་གྲུབ་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ། དྲི་ཆབ། ཞལ་ཟས། རོལ་མོ་རྣམས་དྭངས་ཤིང་ཐོགས་བ་མེད་བ་ནམ་
མཁའ་དང་མཉམ་པར་གྱུར། ཨོཾ་ཨརྒྷཾ་ཨཱཧཱུཾ། ཨོཾ་བཱ་དྱཾ་ཨཱཧཱུཾ། ཨོཾ་པུཥྤེ་ཨཱཧཱུཾ། ཨོཾ་དྷཱུ་པེ་ཨཱཧཱུཾ། ཨོཾ་ཨཱ་ལོ་ཀེ་ཨཱཧཱུཾ། ཨོཾ་གནྡྷ་ཨཱཧཱུཾ། ཨོཾ་ནཻ་བིདྱ་ཨཱཧཱུཾ། ཨོཾ་ཤཔྟ་ཨཱཧཱུཾ། ཞེས་བྱིན་གྱིས་བརླབས། སྙིང་ཁ་ནས་སྤྲོས་བའི་མཆོད་པའི་
ལྷ་མོ་ནམ་མཁའི་དབྱིངས་ཁྱབ་བ་རྣམས་ཀྱིས་མཆོད་པར་བསམ་ལ། ཨོཾ་གུ་རུ་སརྦ་ཏ་ཐཱ་ག་ཏོཥྞི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་ཨརྒྷཾ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་བི་དྱ། ཤཔྟ་པྲ་ཏཱིཙྪ་སཱཧཱ། ཞེས་བས་མཆོད། བདག་གིས་སྡིག་པ་
བགྱིས་པ་རྣམས། །རྫོགས་སངས་རྒྱས་ཀྱིས་མཁྱེན་པ་བཞིན། །དེ་ལྟར་བདག་གིས་སོ་སོར་བཤགས། །སླད་ནས་དེ་ལྟར་ཡོང་མི་བགྱིད། །སྲོག་ཆགས་སྡུག་བསྔལ་ཞི་བྱའི་ཕྱིར། །བདག་ཉིད་ཇི་སྲིད་འཚོ་བར་དུ། །སངས་

[004A]༄༅། །རྒྱས་ཆོས་དང་དགེ་འདུན་ལ། །གུས་པས་ཡང་དག་སྐྱབས་སུ་མཆི། །ཆོས་ཀྱི་ལོངས་སྤྱོད་སྣ་ཚོགས་ལ། །མཉམ་པར་བཞག་པས་ཡི་རང་ངོ། །མི་རྟོག་བློ་གྲོས་བསྐྱེད་པའི་ཕྱིར། །ཆོས་ཀྱི་འཁོར་ལོ་བསྐོར་བར་
བསྐུལ། །གདུལ་བྱ་ཇི་སྲིད་འཚོ་བར་དུ། །མྱ་ངན་མི་འདའ་གསོལ་བ་འདེབས། །སྔོན་གྱི་རྒྱལ་བའི་སྲས་རྣམས་ཀྱིས། །སྨོན་ལམ་ཇི་ལྟར་མཛད་པ་བཞིན། །བདག་ཀྱང་དགེ་བའི་སེམས་ཀྱིས་སུ། །དེ་བཞིན་དུ་ནི་སྨོན་ལམ་
འདེབས། ཞེས་ཡན་ལག་བདུན་པ་བྱ། མར་གྱུར་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག། སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག། སེམས་ཅན་ཐམས་
ཅད་སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག་སེམས་ཅན་ཐམས་ཅད་ཉེ་རིང་ཆགས་སྡང་དང་བྲལ་བའི་བཏང་སྙོམས་ཚད་མེད་པ་ལ་སེམས་གནས་པར་གྱུར་ཅིག་ཅས་ཚད་མེད་བཞི་བསྒོམས། ཚོགས་ཞིང་རྣམས་
རང་ལ་ཐིམ་པས་བྱིན་གྱིས་བརླབས་པར་གྱུར། ཞེས་བརྗོད་ཅིང་བསམ་སྟེ་བསོད་ནམས་ཀྱི་ཚོགས་འདུ་བྱ། དེ་ནས་བསྲུང་བའི་འཁོར་ལོ་བསྒོམ་པ་ནི། རང་གི་ཐུགས་ཀའི་ཧཱུཾ་ཡིག་ལས་འོད་ཟེར་ཕྱོགས་བཅུར་འཕྲོས། འོག་ཐམས་ཅད་རྡོ་རྗེའི་ས་
གཞི༑ ལོགས་ཐམས་ཅད་རྡོ་རྗེའི་རྭ་བ། སྟེང་ཐམས་ཅད་རྡོ་རྗེའི་གུར། གུར་གྱི་འོག་རྭ་བའི་སྟེང་དུ་རྡོ་རྗེའི་བླ་བྲེ་དང་བཅས་པས་བསྐོར་བར་གྱུར་པའི་སྟེང་འོག་ཕྱོགས་མཚམས་ཐམས་ཅད་ཡེ་ཤེས་ཀྱི་མེ་དཔུང་རབ་ཏུ་འབར་

[004B] ཞེས་བརྗོད་ཅིང་གསལ་བཏབ་དེ་ནས། རྭ་བའི་དབུས་སུ་བྷཱུཾ་ཡོངས་སུ་གྱུར་པ་ལས་ཡེ་ཤེས་ཀྱི་གཞལ་ཡས་ཁང་གྲུ་བཞི་སྒོ་བཞི་པ་ཕྱི་ནས་རིམ་པ་བཞིན་སྔོ་སར་དམར་ལྗང་དཀར་བའི་རྩིག་པ་རིམ་པ་ལྔ་དང་ལྡན་པའི་
སྟེང་དུ་རིན་པོ་ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་པ་དང་གྲུ་བཞི་པ་ལ་སོགས་པས་སྤྲས་པ། དེའི་སྟེང་ན་གནས་པའི་གསེར་གྱི་སྐ་རགས་བཞིའི་ཕྱི་ངོས་སུ་ཆུ་སྲིན་གྱི་ཁ་ནས་མུ་ཏིག་གི་དོ་ཤལ་དང་དོ་ཤལ་ཕྱེད་པ་
འཕྱང་བ། དེའི་ཕྱི་ངོས་སུ་བྱ་འདབ་ལས་འཕྱང་བའི་རེན་པོ་ཆེའི་ཤར་བུ། དེའི་སྟེང་ན་པདྨ་འདབ་མ་ཕྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་བུམ་པ་ནས་ཐོན་པའི་རྒྱལ་མཚན་དང་བ་དན་བརྒྱད་བརྒྱད་ཀྱིས་མཛས་
པར་བྱས་པ། ཕྱིའི་སྟེང་གི་ཟུར་བཞི་ལ་གདུགས་བཞིས་བརྒྱན་པ། རྩིག་པའི་འགྲམ་ནས་འདོད་ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་སྟབས་དང་ཁ་དོག་སྣ་ཚོགས་པའི་ལྷ་མོ་རྣམས་ཀྱིས་མཆོད་པ་བྱེད་བཞིན་པ། སྒོ་
དང་སྒོ་ཁྱུད་ཀྱི་ཕྱིའི་མཚམས་དང་རྩིག་པའི་ཕྱི་ནང་གི་ཟུར་བཞིར་ཟླ་བ་ཕྱེད་པ་ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེས་བརྒྱན་པ། སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་པའི་སྟེང་དུ་བུམ་པ་ལ་གནས་པའི་ཀ་བ་བཞི་
བཞིས་བཏེག་པའི་རྟ་བབས་སྣམ་བུ་བཅུ་གཅིག་དང་ལྡན་པའི་རྩེ་མོར་ཆོས་ཀྱི་འཁོར་ལོའི་གཡས་གཡོན་དུ་རི་དྭགས་ཕོ་མོ་དང་བཅས་པ། རྟ་བབས་ཀྱི་གཡས་གཡོན་དུ་བུམ་པ་བཟང་པོ་ལས་སྐྱེས་པའི་དཔག་བསམ་གྱི་ཤིང་ལ་

[005A]༄༅། །རྒྱལ་སྲིད་རིན་པོ་ཆེ་སྣ་བདུན་དང་བར་བར་དུ་གྲུབ་པ་ཐོབ་པ་དང་སྤྲིན་གྱི་གསེབ་ནས་བྱུང་བའི་ལྷ་མེ་ཏོག་གི་ཕྲེང་བ་བཟུང་བ་རྣམས་ཀྱིས་ཀུན་ནས་མཛེས་བར་བྱས་པ། ནང་ཀ་བ་བརྒྱད་ཀྱིས་བཏེག་པའི་རྡོ་རྗེའི་
གདུང་གིས་མཛེས་པར་ཕུབ་པའི་རྩེ་མོ་རྡོ་རྗེ་ནོར་བུ་རིན་པོ་ཆེའི་ཏོག་གིས་སྤྲས་པའི་ནང་གི་ཤར་སྔོ། ལྷོ་སེར། ནུབ་དམར། བྱང་ལྗང། དབུས་དཀར་པའི་ནང་དུ་འཁོར་ལོ་སེར་པོ་རྩིབས་བཅུ་དྲུག་པ་ལྟེ་བ་མུ་ཁྱུད་དང་བཅས་པའི་
ལྟེ་བའི་ནང་དུ་སྣ་ཚོགས་པདྨ་འདབ་མ་བརྒྱད་པའི་ལྟེ་བར་སེང་གེས་བཏེག་པའི་རིན་པོ་ཆེའི་ཁྲི། ཕྱོགས་བཞིའི་ཤར་དུ་གླང་ཆེན། ལྷོར་རྟ་མཆོག་ནུབ་ཏུ་རྨ་བྱ། བྱང་དུ་མཁའ་ལྡིང་རྣམས་ཀྱིས་བཏེག་པའི་རིན་པོ་ཆེའི་ཁྲི། འཁོར་
ལོའི་རྩིབས་བཅུ་དྲུག་དང། སྟེང་འོག་དང། ཕྱི་ནང་གི་གྲྭ་བཞི་དང། སྒོ་བཞིར་སྣ་ཚོགས་པདྨ་དང་ཟླ་ཉིའི་གདན་རེ་རེ།  ཞེས་གཞལ་ཡས་ཁང་གདན་དང་བཅས་པ་བསྐྱེད་ལ། ཡེ་ཤེས་ཀྱི་ཚོགས་འདུ་བྱ་བའི་ཕྱིར་རམ་ཆོས་ཀྱི་སྐུ་ཐོབ་པའི་ཕྱིར།  ཨོཾ་སྭ་བྷཱ་ཝ་
ཤུདྡྷཱསརྦ་དྷརྨཱས་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། དེ་ལྟར་བདག་གི་དེ་ཁོ་ན་ཉིད་དོན་དམ་པར་སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ་ལྷའི་དེ་ཁོ་ན་ཉིད་ཀྱང་དེ་བཞིན་ཡིན་པས་དེ་གཉིས་ཆུ་དང་འོ་མའི་འདྲེས་པ་
བཞིན་དུ་རྣམ་པར་མི་རྟོག་པའི་སྣང་བའི་སྒོ་དེ་ཉིད་དུ་བདག་དང་ལྟའི་དེ་ཁོ་ན་ཉིད་དབྱེར་མི་ཕྱེད་པར་གྱུར།  ཞེས་སྟོང་ཉིད་སྒོམ་བ་བྱ་རྒྱུད་རང་ལམ་གྱི་སྟོང་པའི་སྐུ་ཞེས་བྱའོ།  །སྟོང་པའི་ངང་ལས་ཨོཾ་སརྦ་ཏ་ཐཱ་ག་ཏ་ཨུཥྞཱི་ཥི་སི་ཏཱ་ཏ་བ་ཏྲེ་ཧཱུཾ་ཕཊ་སཱཧཱ། ཞེས་

[005B] བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པའི་རྣམ་པ་ཅན་གྱི་རང་གི་སེམས་ཟླ་བའི་དཀྱིལ་འཁོར་དུ་གྱུར་པའི་སྟེང་དུ་སྔགས་ཀྱི་གདངས་ཀྱི་རྣམ་པར་ནམ་མཁའ་
ལ་གྲགས་པ་དེ་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ་ལྟར། ཡིག་འབྲུ་བྲིས་པའི་རྣམ་པ་ཅན་དུ་འཁོད་པ་ཡོངས་སུ་གྱུར་པ་ལས། གདུགས་དཀར་པོའི་ཏོག་ལ་ཨོཾ་ཡིག་གིས་མཚན་པའི་མཐར་ཨོཾ་སརྦ་ཏ་ཐཱ་ག་ཏོཥྞཱ་ཥི་
སི་ཏཱ་ཏ་པ་ཏྲེ་ཧཱུཾ་ཕཊ་སཱཧཱ། ཞེས་པས་མཚན་པར་གྱུར། ཟླ་བ་དང་ཕྱག་མཚན་སྔགས་དང་བཅས་པ་ལས་འོད་ཟེར་སྣ་ཚོགས་བྱུང་བའི་རྩེ་མོ་ལ་གདུགས་དཀར་མོ་ཅན་གྱི་ལྷའི་གཟུགས་དཔག་ཏུ་མེད་བ་བྱུང་ནས་ནམ་མཁའི་
དབྱིངས་ཐམས་ཅད་ཁྱབ་པར་བྱས། རྒྱལ་བ་ཐམས་ཅད་ལ་མཆོད་པའི་སྤྲིན་ཆེན་པོ་སྤྲུལ་པས་ལེགས་པར་མཆོད། གཞན་ཡང་སྤྲིན་ཆེན་པོ་སྤྲུལ་པ་ལས་བདུད་རྩིའི་ཆར་རྒྱུན་བབས་པས་དམྱལ་བ་ལ་སོགས་པའི་འགྲོ་བ་ཐམས་
ཅད་ཀྱི་སྡུག་བསྔལ་གྱི་མེ་རྣམས་ཞི་ཞིང་དེ་རྣམས་ཚིམ་པར་བྱས་ནས་ལྷའི་སྐུ་དང་བཅས་པའི་འོད་ཟེར་སླར་ལོག་རང་གི་སེམས་ཟླ་བའི་དཀྱིལ་འཁོར་དང་ཕྱག་མཚན་སྔགས་དང་བཅས་པ་ལ་ཞུགས་པ་ཡོངས་སུ་གྱུར་པ་ལས་
དབུས་སུ་སེང་གེས་བཏེག་པའི་རིན་པོ་ཆེའི་ཁྲིའི་སྟེང་དུ་རང་ཉིད་བཅོམ་ལྡན་འདས་མ་གདུགས་དཀར་པོ་ཅན་རྡོ་རྗེ་གཙུག་ཏོར་ཕྱིར་བཟློག་པ་ཆེན་མོ། སྤྲུལ་པའི་དབུ་སྟོང་མངའ་བ། ཕྱག་སྟོང་མངའ་བ། སྦྱན་བྱེ་བ་བརྒྱ་སྟོང་མངའ་

[006A]༄༅། །བ༑ མི་ཕྱེད་འབར་བའི་མཚན་རྟགས་ཅན། རྡོ་རྗེ་ཡངས་པ་ཆེན་མོ་ས་གསུམ་གྱི་དཀྱིལ་འཁོར་ལ་མངའ་མཛད་པ། སྐུ་མདོག་དཀར་མོ་སྒེག་པ་དང་དཔའ་བའི་ཉམས་ཅན་གྱི་རྩ་ཞལ་ཉིས་བརྒྱ་དཀར་བ། འཇིགས་
སུ་རུང་བ་དང་རྒོད་པའི་ཉམས་ཅན་གྱི་གཡས་ཞལ་ཉིས་བརྒྱ་སེར་པོ། གཤེ་བ་དང་རྔམས་པའི་ཉམས་ཅན་གྱི་རྒྱབ་ཞལ་ཉིས་བརྒྱ་དམར་པོ། །སྙིང་རྗེ་བ་དང་ཞི་བའི་ཉམས་ཅན་གྱི་གཡོན་ཞལ་ཉིས་བརྒྱ་ལྗང་ཁུ། དེ་མཚར་བ་དང་དྲག་པོའི་
ཉམས་ཅན་གྱི་སྟེང་ཞལ་ཉིས་བརྒྱ་སྔོན་པོ། ཞལ་རེ་རེ་ཡང་སྤྱན་གསུམ་གསུམ་དང་ལྡན་ཞིང། དབུ་རེ་རེ་ལ་ཁྲོ་བའི་རྡོ་རྗེ་འབར་བས་མཚན་པ། དབུའི་སྟེང་དུ་གདུང་བདུན། བདེ་གཤེགས་བཅུ་སོགས་ཡང་དག་པར་རྫོགས་པའི་
སངས་རྒྱས་བྱེ་བ་ཕྲག་བདུན་གྱི་ཅོད་པན་འཆང་བ། ཕྱག་གཡས་གཡོན་གྱི་དང་པོས་འཁོར་ལོ་དང་བཅས་པའི་སྐྱབས་སྦྱིན་དང་མངའ་དང་བཅས་པའི་གདུགས་དཀར་པོའི་ཡུ་བ་ཐུགས་ཀར་འཛིན་ཅིང། གཡས་གཡོན་གྱི་
ལྷག་མ་དགུ་བཅུ་རྩ་དགུ་ན་འཁོར་ལོ་དང་མདའ། གཡས་ཀྱིཕྱག་ལྷག་མ་བཞི་བརྒྱས་རྡོ་རྗེ་རིན་པོ་ཆེ་པདྨ་སྣ་ཚོགས་རྡོ་རྗེ་རྣམས་བརྒྱ་ཕྲག་རེ་རེ་འཛིན་ཅིང། གཡོན་གྱི་ཕྱག་ལྷག་མ་བཞི་བརྒྱས་གཞུ་དང་རལ་གྲི་ཞགས་པ་
ལྕགས་ཀྱུ་རྣམས་བརྒྱ་ཕྲག་རེ་རེ་འཛིན་པ། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་ཅིང། དར་གྱི་སྟོད་གཡོགས་དང་སྨད་གཡོགས་མཛེས་པར་གསོལ་བ། ཞབས་གཡས་པ་ལྔ་བརྒྱ་བརྐྱངས་པས་རྒྱལ་པོའི་ཆད་པའི་འཇིགས་

[006B] གཡོན་པ་ལྔ་བརྒྱ་བསྐུམས་པས་མདངས་འཕྲོག་པ་ལ་སོགས་པའི་གདོན་ཐམས་ཅད་འཇོམས་པར་མཛད་པ། སྐུའི་ཆ་ཐམས་ཅད་ལ་ཟུར་གྱིས་བལྟ་བ་དང། ཆེར་
བགྲད་པ་དང། གློག་ལྟར་འགྱུར་བ་དང། དྲག་ཏུ་གཟེར་བ་ལ་སོགས་པའི་སྤྱན་བྱེ་བ་བརྒྱ་སྟོང་མངའ་བ། གར་གྱི་ཉམས་དགུ་དང་ལྡན་ཅིང། བ་སྤུའི་བུ་ག་ཐམས་ཅད་ནས་བསྐལ་པའི་མེ་ལྟ་བུའི་རྡོ་རྗེའི་མེ་འོད་རབ་ཏུ་འབར་བས་ས་གསུམ་གྱི་
དཀྱིལ་འཁོར་རྒྱས་པར་འགེངས་པའི་སེམས་ཅན་ཐམས་ཅད་འཇིགས་པ་མ་ལུས་པ་ལས་སྐྱོབ་པའི་བདག་ཉིད་ཅན་དུ་གྱུར། ཤར་གྱི་གླང་པོ་ཆེས་བཏེག་པའི་རིན་པོ་ཆེའི་ཁྲིའི་སྟེང་དུ་དྲག་ཤུལ་ཆེན་མོ་དཀར་མོ། ལྷོར་རྟ་མཆོག་གིས་
བཏེག་པའི་རིན་པོ་ཆེའི་ཁྲིའི་སྟེང་དུ་གཏུམ་པ་ཆེན་མོ་སེར་མོ། ནུབ་ཏུ་རྨ་བྱས་བཏེག་པའི་རིན་པོ་ཆེའི་ཁྲིའི་སྟེང་དུ་འབར་བ་ཆེན་མོ་དམར་མོ། བྱང་དུ་མཁའ་ལྡིང་གིས་བཏེག་པའི་རིན་པོ་ཆེའི་ཁྲིའི་སྟེང་དུ་སྟོབས་ཆེན་མ་ལྗང་ཁུ་རྣམས་
གཡས་རྡོ་རྗེ་དཀུང་བསྟེན་ཅིང། གཡོན་རིན་པོ་ཆེའི་བུམ་པ་འཛིན་པ། མཚམས་བཞིར་བདུད་རྩིས་གང་བའི་བུམ་པ་བཞི། འཁོར་ལོ་རྩིབས་བཅུ་དྲུག་པའི་ཤར་གྱི་རྩིབས་དང་པོ་ལ་གོས་དཀར་མོ་སེར་མོ། གཉིས་པ་ལ་ཁྲོ་གཉེར་
ཅན་སྔོ་སངས། གསུམ་པ་ལ་རྒྱལ་བའི་རྡོ་རྗེ་འཕྲེང་བ་མ་ལྗང་ཁུ། བཞི་པ་ལ་པདྨའི་མངོན་མཚན་མ་དམར་མོ་རྣམས་གཡས་བགྲང་འཕྲེང་དང་གཡོན་ཨུཏྤལ་འཛིན་པ། ལྷོའི་རྩིབས་དང་པོ་ལ་གཞན་གྱིས་མི་ཐུབ་པ་དཀར་མོ་

[007A]༄༅། །གཉིས་པ་ལ་རྡོ་རྗེ་མཆུ་ཅན་མ་སེར་མོ། གསུམ་པ་ལ་ཞི་བའི་ལྷ་རྣམས་ཀྱིས་མཆོད་མ་ནག་མོ། བཞི་པ་ལ་གཟི་བརྗིད་ཆེན་མོ་ལྗང་ཁུ་རྣམས་གཡས་རིན་པོ་ཆེ་དང་གཡོན་དབྱིག་པ་ལ་བརྟེན་པ། ནུབ་ཀྱི་
རྩིབས་དང་པོ་ལ་སྟོབས་ཆེན་མ་ནག་མོ། གཉིས་པ་ལ་རྡོ་རྗེ་ལུ་གུ་རྒྱུད་མ་སེར་མོ། གསུམ་པ་ལ་རྡོ་རྗེ་རིག་འཛིན་མ་དམར་མོ། བཞི་པ་ལ་རྡོ་རྗེ་རིག་སེར་ཕྲེང་མ་ལྗང་ཁུ་རྣམས། གཡས་རྡོ་རྗེ་དང་གཡོན་བགྲང་འཕྲེང་འཛིན་པ་
བྱང་གི་རྩིབས་དང་པོ་ལ་རྡོ་རྗེ་རིན་ཆེན་མ་དམར་མོ། གཉིས་པ་ལ་རྡོ་རྗེ་གཙུག་ཏོར་མ་དཀར་མོ། གསུམ་པ་ལ་རྣམ་པར་བསྒྱིང་བའི་རྡོ་རྗེ་མ་ལྗང་ཁུ། བཞི་པ་ལ་གསེར་འོད་ལྟ་བུའི་སྤྱན་མངའ་མ་སེར་མོ་རྣམས་གཡས་སྣ་ཚོགས་རྡོ་
རྗེ་དང། གཡོན་བགྲང་འཕྲེང་འཛིན་པ། སྟེང་དུ་རྡོ་རྗེ་སྒྲོལ་མ་དང་འོག་ཏུ་པདྨའི་སྤྱན་གཉིས་དཀར་མོ་གཡས་སྐྱབས་སྦྱིན་དང་གཡོན་མཉམ་གཞག་མཛད་པ། ནང་གི་ཤར་ལྷོར་སྒེག་མོ་མ་དཀར་མོ་ཕྱག་གཉིས་རྡོ་རྗེ་
དཀུར་བསྟེན་ནས་འགྱིངས་པའི་ཚུལ་གྱིས་འཛིན་པ། ལྷོ་ནུབ་ཏུ་འཕྲེང་བ་མ་སེར་མོ་ཕྱག་གཉིས་ཀྱིས་རིན་པོ་ཆེའི་འཕྲེང་བ་འཛིན་པ། ནུབ་བྱང་དུ་གླུ་མ་དམར་མོ་ཕྱག་གཉིས་ཀྱིས་པི་ཝང་འཛིན་པ། བྱང་ཤར་དུ་གར་མ་ལྗང་
ཁུ་ཕྱག་གཉིས་ཀྱིས་རྡོ་རྗེ་བསྣམས་ནས་གར་བྱེད་པ། ཕྱིའི་ཤིར་ལྷོར་བདུག་སྤོས་མ་དཀར་མོ་སྤོས་སྣོད་འཛིན་པ། ལྷོ་ནུབ་ཏུ་མེ་ཏོག་མ་སེར་མོ་མེ་ཏོག་གི་སྣོད་འཛིན་པ། ནུབ་བྱང་དུ་མར་མེ་མ་དམར་མོ་མར་མེ་འཛིན་པ། བྱང་

[007B] ཤར་སྒོར་ལྕགས་ཀྱུ་མ་དཀར་མོ་ལྕགས་ཀྱུ་འཛིན་པ། ལྷོ་སྒོར་ཞགས་པ་མ་སེར་མོ་ཞགས་པ་འཛིན་པ། ནུབ་སྒོར་ལྕགས་སྒྲོག་མ་དམར་མོ་ལྕགས་སྒྲོག་འཛིན་པ། བྱང་
སྒོར་དྲིལ་བུ་མ་ལྗང་ཁུ་དྲིལ་བུ་འཛིན་པ། ལྷ་མོ་ཐམས་ཅད་ཀྱང་རིན་པོ་ཆེའི་རྒྱན་གྱིས་བརྒྱན་ཅིང། དར་གྱི་སྟོད་གཡོགས་སྨད་གཡོགས་ཅན། རྡོ་རྗེའི་སྐྱིལ་དཀྲུང་གིས་བཞུགས་པ། ཕྱི་རོལ་གྱི་ཁོར་ཡུག་ལ་རྒྱལ་པོ་ཆེན་པོ་བཞི། ཕྱོགས་
སྐྱོང་བཅུ་ལ་སོགས་པ་འཁོར་དང་བཅས་པར་གྱུར། ཞེས་བསྒོམ་སྟེ་སྤྲུལ་སྐུ་འགྲུབ་པའི་ནུས་པ་འཇོག་བྱེད་དོ། །དེ་ནས། ལྷ་ཐམས་ཅད་ཀྱི་སྤྱི་བོར་ཨོཾ་ལས་འཁོར་ལོ་དཀར་པོའི་ལྷེ་བར་ཨོཾ་གྱིས་མཚན་པ། མགྲིན་པར་ཨཱལས་པདྨ་དམར་པོའི་
ལྟེ་བར་ཨཱས་མཚན་པ། ཐུགས་ཀར་ཧཱུཾ་ལས་རྡོ་རྗེ་སྔོན་པོའི་ལྟེ་བར་ཧཱུཾ་གིས་མཚན་པར་གྱུར། ཨོཾ་སརྦ་ཏ་ཐཱ་ག་ཏ་ཨུད་བྷ་ཝ་ཡེ་སཱཧཱ།  ཞེས་ལན་ལྔས་སྔར་བཞིན་དམ་རྒྱ་གནས་ལྔར་གཏུགས་ཏེ་བྱིན་གྱིས་བརླབས།  རང་གི་ཐུགས་ཀའི་ས་བོན་
གྱི་འོད་ཟེར་གྱིས་བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། དད་པ་དང་ནི་དམ་ཚིག་གིས། །ཚུར་གཤེགས་ཚུར་གཤེགས་བཅོམ་ལྡན་འདས། །བདག་གི་མཆོད་ཡོན་བཞེས་ནས་ཀྱང། །མཆོད་པས་བདག་ལ་དགྱེས་
པར་མཛད། །ཛི་ན་ཇི་ཀ། བྷ་ག་ཝ་ཏེ་ཨུཥྞཱི་ཥ་སི་ཧཱ་ཧ་པ་ཏྲེ་ས་པ་རི་ཝཱ་ར་ཨེ་ཧྱེ་ཧི། ཨརྒྷཾ་པྲ་ཏཱིཙྪ་སཱཧཱ། ཛཧཱུཾ་བཾ་ཧོརང་རང་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་འཕྲོས། དབང་གི་ལྷ་རྣམས་སྤྱན་

[008A]༄༅། །དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་སཱཧཱ། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་བདུད་རྩིས་གང་བའི་བུམ་པ་ཐོགས། ཨོཾ་
སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར་བས་ལུས་གང་དྲི་མ་དག་ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། གཙོ་མོ་ལ་རྣམ་པར་སྣང་མཛད་སྤྲུལ་སྐུའི་རྣམ་པ་ཅན་གྱིས་དབུ་
བརྒྱན་ཅིང། འཁོར་རྣམས་ལ་གཙོ་མོས་རྒྱས་བཏབ། དབང་གི་ལྷ་རྣམས་རང་ཉིད་ལ་ཐིམ་པར་གྱུར།  དེ་ནས་བདག་བསྐྱེད་ཀྱི་མཆོད་པ་རྣམས།  ཨོཾ་ཏྲ་བཾནྡྷ་སཱཧཱ། ཨོཾ་སྭ་བྷཱ་ཝ་ཤུདྡྷཱ་སརྦ་དྷརྨཱ་སྭ་བྷ་ཝ་ཤུདྡྷོཉ་ཧཾ། སྟོང་པ་ཉིད་དུ་གྱུར་
སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག། བདུག་སྤོས། མར་མེ། དྲི་ཆབ། ཞལ་ཟས་རོལ་མོ་རྣམས་དྭངས་
ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨརྒྷཾ། ཨཱཧཱུཾ། པཱ་དྱ་ཨཱཾཧཱུ། པུཥྤེ་ཨཱཧཱུ། དྷཱུ་པེ་ཨཱ་ཧཱུཾ། ཨཱ་ལོ་ཀེ་ཨཱཧཱུཾ། གནྡྷེ་ཨཱཧཱུ། ནཻ་བི་དྱ་ཨཱཧཱུཾ། ཤྤྟ་ཨཱཧཱུཾ། ཞེས་པས་བྱིན་གྱིས་བརླབས། ཨོཾ་སརྦ་
ཏ་ཐཱ་ག་ཏོ་ཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་ཨརྒྷཾ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་བི་དྱ། ཤཔྟ་པྲ་ཏཱིཙྪ་སཱཧཱ།  ཞེས་པ་ཆུ་གཉིས་ཉེར་སྤྱོད་རོལ་མོ་དང་བཅས་པས་མཆོད།  རྒྱལ་བ་ཀུན་གྱི་མཚན་མཆོག་གཙུག་ཏོར་ནས།།

[008B] །གཞན་གྱིས་མི་ཐུབ་གཙུག་ཏོར་གདུགས་དཀར་ཞེས། །ཡོངས་སུ་གྲགས་པ་དེ་ལ་ཕྱག་འཚལ་བསྟོད། །སྤྲུལ་པའི་དབུ་དང་ཕྱག་ནི་སྟོང་མངའ་ཞིང། །བྱེ་བ་བརྒྱ་སྟོང་སྤྱན་ལྔན་
དཔའ་མོ་གང། །ཕས་རྒོལ་འཇོམས་ལ་ཐོགས་མེད་མཐུ་ལྔན་པ། །མི་ཕྱེད་འབར་བའི་རྟགས་འཆང་དེ་ལ་འདུད། །དེ་བཞིན་གཤེགས་པའི་གཙུག་ཏོར་ཆོས་དབྱིངས་ཁམས། །རྣམ་དག་འོད་གསལ་ངང་ལས་ལྷ་མོའི་སྐུར།།
རབ་བཞེངས་བཅོམ་ལྡན་འདས་མ་ཐུགས་རྗེའི་གཏེར། །དཔལ་ལྡན་རྒྱལ་ཀུན་ཡུམ་གྱུར་བསྟོད་པར་བགྱི། །འཇིགས་རུངས་རྒོད་དང་རྔམས་གཤེ་སྙིང་རྗེ་དང། །ངོ་མཚར་ཉམས་ཅན་སྤྲུལ་པའི་དབུ་སྟོང་ལས། །འབར་བའི་
ཆུ་འཛིན་སྲིད་གསུམ་ཁྱོན་འགེངས་པ། །སྤྲོས་ལས་བགེགས་འཇོམས་རྡོ་རྗེའི་སེར་ཆེན་འབབས། །བརྒྱ་ཕྲག་བཅུ་ཡི་བདག་ཉིད་ཕྱག་གི་ཁྱོན། །གདེངས་པས་བདུད་དཔུང་མཐར་བྱེད་མཚོན་ཆའི་ཚོགས། །བཟོད་དཀའ་དུས་མཐའི་
མེ་དང་ལྷན་ཅིག་ཏུ། །འཕྱར་བས་ཡིད་སྲུབས་སྡེ་བཅས་རྩད་ནས་འབྱིན། །གསེར་གྱི་ཡུ་ཅན་ཨིནྡྲ་ནཱི་ལའི་ཏོག་མཛེས་པས་ཉེར་བཀྲ་སྲིད་གསུམ་ཀུན་ཁྱབ་པའི། །གངས་རིའི་མདངས་འཛིན་གདུགས་དཀར་གྲིབ་བསིལ་གྱིས།།
འགྲོ་རྣམས་གཏན་གྱི་བདེ་བའི་དཔལ་ལ་འགོད། །བརྒྱ་ཕྲག་ལྔ་ལྔའི་གཡས་གཡོན་ཞབས་ཀྱི་ཚོགས། །ཕྱོགས་བཅུའི་ཞིང་རྣམས་གཡོ་བའི་སྟང་སྟབས་ཀྱིས། །འཇིགས་ཆེན་བགེགས་རིགས་འབྱུང་པོ་གདོན་གྱི་ཚོགས། །བརྒྱལ་

[009A]༄༅། །ཞིང་མྱོས་པའི་རྣམ་འགྱུར་ཅིར་ཡང་སྟོན། །བྱེ་བའི་བདག་ཉིད་སྤྱན་ཚོགས་འཕྲིན་ལས་བཞིའི། །རོལ་པས་རབ་འཁྲུག་གཟིགས་པའི་ཆ་ཤས་རེས། །སྒྲུབ་པ་པོ་ལ་དངོས་གྲུབ་བདེ་བླག་ཏུ། །སྩོལ་ཞིང་ནག་བོའི་ཕྱོགས་
རྣམས་ལྷག་མེད་འཇོམས། །གདུང་བདུན་བདེ་གཤེགས་བཅུ་ཡི་ཅོད་པན་ཆེ། །འཛིན་ཅིང་ཚངས་པའི་ང་རོའི་གསུང་གི་དབྱངས། །གང་གི་དབུགས་འབྱིན་སྩོལ་ཞིང་མཁྱེན་པའི་གཏེར། །དཔག་མེད་མངའ་བའི་མགོན་ཁྱོད་བསྟོད་
པར་བགྱི། །དྲག་ཤུལ་ཆེ་དང་གཏུམ་ཆེན་འབར་བ་མོ། །སྟོབས་ཆེན་ལྷ་མོ་དྲན་པས་སྡུག་བསྔལ་ཀུན། །སེལ་ཞིང་ལས་བཞི་གྲུབ་པའི་མཆོག་སྩོལ་བ། །བཅོམ་ལྡན་འདས་མ་རྣམས་ལ་མཆོད་པར་བགྱི། །གོས་དཀར་
ཁྲོ་གཉེར་ཅན་སོགས་འཁོར་ལོའི་རྩིབས། །ལ་གནས་རིག་སྔགས་ལྷ་མོ་རྣལ་འབྱོར་མའི། །ཡིད་ལ་རེ་བའི་འབྲས་བུ་བདེ་བླག་ཏུ། །སྩོལ་མཛད་རྡོ་རྗེའི་ལྷ་མོ་རྣམས་ལ་བསྟོད། །སྟེང་འོག་ཕྱོགས་ཀྱི་གྲྭ་དང་སྒོ་བཞིན། །རོལ་པའི་
མཛེས་མ་འགྱིང་སྒེག་ཁྲོ་ཞིང་བརྗིད། །ཚེ་དང་དཔལ་དང་བསོད་ནམས་ལོངས་སྤྱོད་རྣམས། །བདེ་བླག་ཉིད་དུ་སྩོལ་མཛད་རྣམས་ལ་བསྟོད། །བཀའ་ཡི་ལས་བྱེད་ལེགས་ལྡན་ནག་པོ་ཆེ། །གྲོང་ཁྱེར་གསུམ་བརྩེགས་འཇིགས་བྱེད་
མཆེད་གསུམ་དང། །ཚངས་དབང་བརྒྱ་བྱིན་རྒྱལ་ཆེན་ཕྱོགས་སྐྱོང་སོགས། །འཇིགས་རུང་དཔུང་ཚོགས་དང་བཅས་བསྟོད་པར་བགྱི། །དེ་ལྟར་བཅོམ་ལྡན་འདས་མ་བསྟོད་པའི་མཐུས། །ས་ཡི་དབང་ཕྱུག་སྐུ་ཚེ་རབ་བརྟན་ཅིང་

[009B] །འགྲོ་ཀུན་བདེ་སྐྱིད་དཔལ་ལ་སྤྱོད་པར་ཤོག་དཔལ་འབྱོར་ལོངས་སྤྱོད་ཚེ་དང་བསོད་ནམས་དང། མངའ་ཐང་ལ་སོགས་ཡར་ངོའི་ཟླ་བཞིན་འཕེལ། །ཐུབ་བསྟན་སྙིང་པོ་གྲགས་པའི་རིང་
ལུགས་མཆོག་ནམ་ཡང་ཆད་མེད་རྟག་ཏུ་འཕེལ་བར་མཛོད། །ཟབ་གསལ་གཉིས་མེད་རྣལ་འབྱོར་བརྟན་པོ་ཡིས། །ཕུང་སོགས་བག་ཆགས་ཀུན་སྦྱངས་ས་བཅུ་དང། །ལམ་ལྔའི་བགྲོད་པ་ཚེ་འདིར་མཐར་ཕྱིན་ནས། །མགོན་
ཁྱོད་གོ་འཕང་མངོན་དུ་བྱེད་པར་ཤོག། ཅེས་བསྟོད་ནས་བཟླས་པའི་དམིགས་པ་ནི། རང་གི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ས་བོན་གྱི་མཐར་སྔགས་འཕྲེང་གིས་བསྐོར་བ་ལས་འོད་ཟེར་སྲིང་གསུམ་ཐམས་ཅད་ཁྱབ་པར་འཕྲོས་ཡེ་ཤེས་ཀྱི་རྡོ་རྗེ་མེའི་རང་བཞིན་དུ་གྱུར་ནང་
གདོན་སྡིག་སྒྲིབ་ཐམས་ཅད་གཞོབ་ཐུལ་གྱིས་བསྲེགས། མེའི་སྒྲ་དང་སྲིད་གསུམ་གྱི་སེམས་ཅན་ཐམས་ཅད་བཅོམ་ལྡན་འདས་མར་གྱུར་པའི་ཞལ་ནས་སྔགས་ཀྱི་སྒྲ་འབྲུག་ལྟར་སྒྲོགས་པ་དང། ཡང་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བཅོམ་ལྡན་འདས་ཀྱིས་
དཀྱིལ་འཁོར་གྱི་རྣམ་པར་སྤྱན་དྲངས་ཏེ་བདག་ཉིད་ལ་ཐིམ་པས་དངོས་གྲུབ་ཐམས་ཅད་སྩོལ་བར་བསམ་པ་དང། མདུན་བསྐྱེད་ཀྱི་སྐབས་སུ་བཤད་པའི་ཞི་རྒྱས་དབང་དྲག་གི་འཕྲིན་ལས་ཀྱི་དམིགས་པ་རྣམས་དང་བཅས་ཏེ། ཏདྱ་ཐཱ། ཨོཾ་ཨ་ན་ལེ་ཨ་ན་ལེ། ཁ་ས་མེ་ཁ་ས་
མེ༑ བཻ་རེ་བཻ་རེ། སོ་མེ་སོ་མེ། སརྦ་བུདྡྷ་ཨ་དྷིཥྵཱ་ན་ཨ་དཧི་ཥྛི་ཏེ་སཱཧཱ། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་དའུའི་ཕཊ། ཧཱུཾ་མ་མ་ཧཱུཾ་ནི་སཱཧཱ། ཞེས་སྦྲེལ་བ་དང། ཨོཾ་སརྦ་ཏ་ཐཱ་ག་ཏོ་ཥྞཱ་ཥི་སི་ཏཱ་ཏ་པ་ཏྲེ་ཧཱུཾ་ཕཊ། ཧཱུཾ་མ་མ་ཧཱུཾ་ནི་སཱ་ཧཱ། ཞེས་པ་རྣམས་

[010A]༄༅། །བཟླ་མཇུག་ཏུ་ཡིག་བརྒྱས་ལྷག་ཆད་ཁ་བསྐང། ཨོཾ་ཏྲཾ་བནྡྷ་སཱཧཱ། ཨོཾ་སྭ་བྷཱ་ཝ་ཤུདྡྷཱསརྦ་དྷརྨཱས་བྷཱ་ཝ་ཤུདྡྷོཉྷཾ། སྟོང་པ་ཉིད་དུ་གྱུར། སྟོང་པའི་ངང་ལས་བྷཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ལས་
གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར་ཨོཾ་ཨཱ་ཧཱུཾ། ལན་གསུམ་གྱིས་གཏོར་མ་བྱིན་གྱིས་བརླབས། བཅོམ་ལྡན་འདས་མའི་ལྗགས་རྡོ་རྗེའི་འོང་ཟེར་གྱི་སྦུ་གུས་དྲངས་ཏེ་གསོལ་བར་གྱུར། ཨོཾ་སརྦ་ཏ་ཐཱ་ག་ཏོཥྞཱ་ཥི་སི་ཏཱ་ཏ་པ་ཏྲེ་ས་པ་རི་
ཝཱ་ར་ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི། ལན་གསུམ་མམ་བདུན་གྱིས་གཏོར་མ་འབུལ། ཨརྒྷཾ་སོགས་ཀྱིས་མཆོད། རྒྱལ་བ་ཀུན་གྱི་མཚན་མཆོག་གཙུག་ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །གཞན་གྱིས་མི་ཐུབ་གཙུག་
ཏོར་གདུགས་དཀར་ཞེས། །ཡོངས་སུ་གྲགས་པ་དེ་ལ་ཕྱག་འཚལ་ལོ། །རྒྱལ་བ་བྱེ་བ་དུན་དང་འཕགས་པའི་འཁོར། །དྲང་སྲོང་རིག་སྔགས་འཆང་དང་ཚངས་དབང་དང། །དྲག་པོ་རི་སྲས་དང་བཅས་སྲེད་མེད་བུ། །ལེགས་
ལྡན་ནག་པོ་གདུང་བདུན་བདེ་གཤེགས་བཅུ། །ཕྱག་འོས་རྣམས་ལ་གུས་པས་ཕྱག་བྱས་ནས། །བདེ་གཤེགས་གཙུག་ནས་གསང་སྔགས་ཚིག་ཕྱུང་སྟེ་གང་གི་བསྔགས་པ་འཁོར་ལ་བཀའ་སྩལ་པས། །དཔལ་ལྡན་གདུགས་
དཀར་ཅན་ལ་བསྟོད་པར་བྱ། །འཆི་མེད་དབང་པོའི་མདུན་ས་ཆོས་བཟང་དུ། ཤཱཀྱའི་རྒྱལ་པོའི་མཚན་མཆོག་གཙུག་ཏོར་ནས། །ལེགས་འཁྲུངས་བདུད་ཀྱི་རིགས་ཀྱིས་མི་ཐུབ་ཅིང། །ཕས་ཀྱི་རྒོལ་བ་ཐམས་ཅད་ཕྱིར་བཟློག་

[010B] ༑གཞན་གྱིས་མི་ཐུབ་གཙུག་ཏོར་གདུགས་དཀར་ཞེས། །ཡོངས་སུ་གྲགས་པས་ས་གསུམ་ཀུན་ཁྱབ་པ། །དུས་གསུམ་རྒྱལ་བ་ཀུན་གྱི་ཡུམ་གཅིག་པུ། །བཅོམ་ལྡན་འདས་མ་ཁྱོད་ལ་བདག་ཕྱག་འཚལ། །གདོན་དང་རྒྱུ་སྐར་
གཟའ་ཡི་གནོད་པ་དང། །དུས་མིན་འཆི་དང་སྡིག་པའི་རྨི་ལམ་དང། །དུག་མཚོན་མེ་དང་ཆུ་ཡི་གནོད་པ་སོགས། །མ་ལུས་ཞི་མཛད་ཁྱོད་ལ་ཕྱག་འཚལ་ལོ། །སྐུ་ཡི་དཀྱིལ་འཁོར་ཁྱོན་ནི་ཤིན་ཏུ་ཡངས་དུ་མའི་ཉམས་ཅན་དབུ་ནི་སྟེང་
ཕྲག་དང། །འབར་བའི་ཕྱག་མཚན་ལྡན་པའི་ཕྱག་སྟོང་ཅན། །ས་གསུམ་དཀྱིལ་འཁོར་ཀུན་ལ་དབང་མཛད་མ། །དྲག་ཤུལ་ཆེ་སོགས་ཉེར་གཉིས་ཕྱག་རྒྱའི་འཁོར། །གདུག་བ་འདུལ་བའི་ལས་ལ་ཐོགས་མེད་པས། །ནག་པོའི་སྡེ་རྣམས་
རྡུལ་དུ་བརླག་མཛད་པའི། །རིག་སྔགས་ལྷ་མོའི་ཚོགས་ལ་ཕྱག་འཚལ་ལོ། །དུས་མིན་འཆི་དང་ནད་ཀྱི་འཇིགས་པ་སོགས། །མི་དང་མི་མིན་འབྱུང་བས་བསྐྱེད་པ་ཡི། །འཇིགས་པ་དྲན་ནས་ཁྱོད་ལ་སྐྱབས་འཆའ་ན། །འཇིགས་པ་ཀུན་ལས་
རྟག་ཏུ་བསྲུང་དུ་གསོལ། །ལྷ་ཀླུ་ལྷ་མ་ཡིན་ལ་སོགས་པ་ཡི། །གདོན་ཆེན་རྣམས་དང་གཟི་བརྗིད་མདངས་འཕྲོག་ཅིང། །མངལ་དང་ཤ་ཁྲག་ལ་སོགས་ཟ་བ་ཀུན། །ཁྱོད་ཞབས་དྲན་བ་ཙམ་གྱིས་བཟློག་ཏུ་གསོལ། །གང་གི་སྒོ་ནས་མི་
སྲུན་སྐྱེ་བོ་ཡིས། །བདག་ཅག་བདེ་ལེགས་འཕྲོག་པའི་རིག་སྔགས་སོགས། །མ་ལུས་བཅད་དང་འབར་བའི་ཕུར་བུ་ཡིས། །དེ་དག་རྣམས་ལ་གདབ་པའི་འཕྲིན་ལས་མཛོད། །མདོར་ན་བཅོམ་ལྡན་མ་ཁྱོད་ཕྱག་རྒྱའི་འཁོར། །སྐྱབས་སུ་

[011A]༄༅། །བཟུང་ནས་རེ་བ་འཆའ་བ་ཡི། །ཚུལ་འདི་དགོངས་ལ་འགལ་རྐྱེན་ཀུན་ཞི་ཞིང། །མཐུན་རྐྱེན་མ་ལུས་ཡིད་བཞིན་འགྲུབ་པར་མཛོད། །བདེ་གཤེགས་གཙུགས་ནས་གདུགས་དཀར་ལྷ་མོ་ཞེས། །གདོན་དང་བགེགས་
རིགས་འབྱུང་པོའི་ཚོགས་བཅས་ཀུན། །ཕྱེ་མར་འཐག་བྱེད་རྔམས་པའི་གཟི་བརྗིད་ཅན། །བཅོམ་ལྡན་མ་ཁྱོད་ཐུབ་བསྟན་རྒྱས་པར་མཛོད། །བདེ་གཤེགས་ཐུགས་རྗེས་གཙུག་ཏོར་ལས་འཁྲུངས་ཤིང། །བདེ་འབྱུང་བསྟན་ལ་
གནོད་བྱེད་ཚར་བཅད་ནས། །བདེ་ལེགས་འབྲས་བུ་ཉེ་བར་སྩོལ་མཛད་པའི། །བདེ་མཆོག་གདུགས་དཀར་ཅན་གྱི་བཀྲ་ཤིས་ཤོག་ཅེས་རྒྱལ་བ་གཉིས་པའི་གསུང་འདིས་བསྟོད། བསྙེན་དུས་སུ་སྐབས་འདིར་ལེགས་ལྡན་མཆེད་གསུམ་གྱི་གཏོར་མ་བཅོམ་
ལྡན་འདས་མའི་གཏོར་མ་ཇི་ལྟ་བ་བཞིན་བྱིན་གྱིས་བརླབས་ལ། རང་གི་ཐུགས་ཀའི་ས་བོན་གྱི་འོད་ཟེར་གྱིས་རང་བཞིང་ཡི་གནས་ནས་ལེགས་ལྡན་ནག་པོ་མཆེད་གསུམ་ལ་འཁོར་ཚོགས་དམ་ཅན་རྒྱ་མཚོས་བསྐོར་བ་སྤྱན་དྲངས། ཨེ་ཧྱེ་ཧི། ཛཿ་
ཛཿ་པདྨ་ཀུ་མ་ལ་ཡེ་སྟྭཾ། ལེགས་ལྡན་མཆེད་གསུམ་འཁོར་དང་བཅས་པའི་ལྗགས་རྡོ་རྗེའི་འོད་ཟེར་གྱི་སྤུ་གུས་དྲངས་ཏེ་གསོལ་བར་གྱུར། ཨོཾ་མཐ་ཀཱ་ལ་དུ་ཏྲི་བྷྱོ་ཧཱུཾ་ཕཊ། ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི། ཨོཾ་མཧཱ་ཀཱ་ལ་ཤྲཱི་ཧཱུཾ་ཕཊ་
ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི། ཨོཾ་མཧཱ་ཀཱ་ལ་དུཥྚཾ་ཧཱུཾ་ཕཌ་སི་དཾ་པི་ལཾ་ཁ་ཁ་ཁཱ་ཧི་ཁཱ་ཧི། ཞེས་པ་རྣམས་རེ་རེ་བཞིན། ལན་གསུམ་མམ་བདུན་གྱིས་གཏོར་མ་འབུལ། ཨོཾ་ཤྲཱི་མཧཱ་ཀཱ་ལ་ས་པ་རི་ཝཱ་ར་ཨརྒྷཾ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ། གནྡྷ། ནཻ་བི་

[011B] ཤཔྟ་པྲ་ཏཱི་ཙྪ་ཧཱུཾ་སཱཧཱ། ཞེས་མཆོད། སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཀྱེར་གསུམ་བརྩེགས་འཇིག་བྱེད་པ། །གཏུམ་པོ་རྣམས་ལ་བདག་བསྟོད་དོ། ཞེས་བསྟོད། དེ་རྗེས་སྤྱིས་གོས་ཀྱི་
ཆོས་སྐྱོང་ལ་གཏོར་མ་འབུལ། རྒྱལ་ཆེན་བཞིའི་གཏོར་འབུལ་འོག་ནས་འབྱུང་བ་བཞིན་བྱ། དེ་ནས་གཞི་བདག་གཏོར་མ་གཏོང། དེ་ནས་ཕྱོགས་སྐྱོང་དང་སྡེ་བརྒྱད་སོགས་ཀྱི་གཏོར་མ་འོག་ནས་འབྱུང་བ་བཞིན་སྔགས་དྲུག་དང་ཕྱག་རྒྱ་དྲུག་གིས་བྱིན་གྱིས་བརླབས་ཏེ་འབུལ། བསྐུལ་བཟློག་རྒྱས་
པ་བྱེད་ཚེ་སྐབས་འདིར་བྱ། ཡིག་བརྒྱས་ལྷག་ཆང་ཁ་བསྐང། ནོངས་པ་བཟོད་པར་གསོལ། འོག་ནས་འབྱུང་བ་བཞིན་བསྡུ་ཆོག་བྱའོ། །ལུགས་འདིའི་མདུན་བསྐྱེད་བསྒྲུབ་ཅིང་མཆོད་པའི་རིམ་པ་ཇི་ལྟར་བྱ་བ་ནི་མདུན་གྱི་དཀྱིལ་འཁྲོ། ཨོཾ་ཏྲཾ་བནྡྷ་སཱཧཱ། ཞེས་པས་བསངས། ཨོཾ་སྭ་བྷཱ་ཝ་
ཤུདྡྷའ་སརྦ་དྷརྨཱ་སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། ཞེས་སྟོང་པར་སྦྱངས། སྟོང་པའི་ངང་ལས་ཧཱུཾ་ཨས་སྣ་ཚོགས་རྡོ་རྗེ་ཧཱུཾ་གིས་མཚན་པ་ལས་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི། ལོགས་སུ་འཕྲོས་པས་རྡོ་རྗེའི་རྭ་བ། སྟེང་དུ་
འཕྲོས་པས་རྡོ་རྗེའི་གུར། གུར་གྱི་འགོ་རྭ་བའི་སྟེང་དུ་རྡོ་རྗེའི་བླ་བྲེ་སྟེ་ཐམས་ཅད་ཀྱང་བར་མཚམས་མེད་པར་དུམ་བུ་གཅིག་ཏུ་གྱུར་པའི་ཕྱི་རོལ་དུ་རྡོ་རྗེའི་མེ་ཁ་དོག་སྣ་ལྔ་པས་བསྐོར་བའི་ནང་དུ། རིན་པོ་ཆེ་དུ་མ་ལས་བྱས་པའི་ས་གཞི་གསེར་
གྱི་བྱེ་མ་བདལ་བར་གྱུར། ཨོཾ་ཙ་ལ་བི་ཧཱུཾ་སཱཧཱ། དེའི་སྟེང་དུ་འོ་མའི་རྒྱ་མཚོ་ཆེན་པོ་ཉ་ལྕིགས་ལ་སོགས་པའི་སྐྱོན་དང་བྲལ་བ། པདྨ་དང་ཨུཏྤལ་ལ་སོགས་པའི་མེ་ཏོག་གིས་བརྒྱན་པ། རིན་པོ་ཆེའི་བྱའི་ཚོགས་མང་པོ་ལྡིང་བར་གྱུར་

[012A]༄༅། །ཨོཾ་བི་མ་ལ་དྷ་ཧ་ཧཱུཾ། དེའི་དབུས་སུ་རི་རབ་གྲུ་བཞི་པ་ངོས་བཞི་ནས་གསེར་དང་དངུལ་དང་ཨིནྡྲ་ནཱི་ལ་དང། སྦུར་ལོང་ལས་བྱས་པའི་ཐེམ་སྐས་ཀྱི་འཕྲེང་བས་བརྒྱན་པ། མཐའ་ཐོག་ཐག་དཔག་བསམ་གྱི་ཤིང་ལེགས་
པར་འཁྲུངས་པ་ལ་རྣམ་པར་རྒྱལ་བའི་བ་དན་སྟོང་འཕུར་བས་བརྒྱན་པ། དེའི་སྟེང་དུ་པདྨའི་སྡོང་བུ་རིན་པོ་ཆེ་དུ་མས་བརྒྱན་པའི་རིན་པོ་ཆེ་སྣ་ཚོགས་ཀྱི་འདབ་མ་ཅན། གསེར་གྱི་ཟ་བ་དང་སྤུར་ལོང་གི་ཟེའུ་འབྲུ་དང་ལྡན་པ་སྙིང་པོའི་ཐོག་
ལ་དངུལ་གྱི་རི་མོས་བསྐོར་བ། དཔག་ཚད་དུ་མའི་ཁྱོན་ཅན་རི་རབ་ཀྱི་དབུས་བརྟོལ་ནས་བྱུང་བའི་ལྟེ་བར་བྷཱུཾ་ཡོངས་སུ་གྱུར་པ་ལས་ཡེ་ཤེས་ཀྱི་གཞལ་ཡས་ཁང་གྲུ་བཞི་སྒོ་བཞི་པ། ཞེས་པ་ནས། སྒོ་བཞིར་སྣ་ཚོགས་པདྨ་དང་ཟླ་ཉིའི་
གདན། ཞེས་པའི་བར་སྔར་ལྟར་ལ་ལག་པ་གཉིས་རྡོ་རྗེ་ཐལ་མོ་བསྣོལ་ཏེ་སྦྱར་བ་ཕང་པར་བཞག་པ་ལས་རིམ་གྱིས་གྱེན་དུ་འཕང་བསྟོད་པ་བླ་རེ་འགྱེད་པའི་ཕྱག་རྒྱ་བཅས་ལ། ན་མཿ་སརྦ་ཏ་ཐཱ་ག་ཏ་ནཾ་སརྦ་ཐ་ཁཾ་ཨུཏྒ་ཏེ་སྦར་ཎཱ་ཧི་མཾ་ག་ག་ན་ཁཾ་སཱ་ཧཱ། སྟེང་དུ་བླ་བྲེ་
ཡང་སྐད་ཅིག་གིས་བྱུང་བར་གྱུར། ཞེས་གཞལ་ཡས་ཁང་བསྐྱེད་ནས་བཅོམ་ལྡན་འདས་མ་འཁོར་བཅས་སྤྱན་དྲངས་པ་ནི། ཨོཾ་ཏྲཾ་བནྡྷ་སཱཧཱ། ཞེས་མཆོད་ཡོན་བྱིན་གྱིས་བརླབས། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱཀྐ་ཙིཏྟ་བཛྲ་པྲ་ཎ་མེ་ན་ས་རྦ་ཏ་ཐཱ་ག་ཏ་བཛྲ་
པཱ་ད་བཧན་དྷ་ནཾ་ཀ་རོ་མི། དད་པ་དང་ནི་དམ་ཚིག་གིས། །ཚུར་གཤེགས་ཚུར་གཤེགས་བཅོམ་ལྡན་འདས། །བདག་གི་མཆོད་ཡོན་འདི་བཞེས་ནས། །མཆོད་པས་བདག་ལ་དགྱེས་པར་མཛོད། །ཛི་ན་ཛིཀ། ཨེ་ཧྱེ་ཧི། ཨོཾ་སརྦ་ཏ་

[012B] ཞེས་བཅོམ་ལྡན་འདས་མ་འཁོར་བཅས་ལ་བྱོན་མ་ཐག་པའི་མཆོད་ཡོན་ཕུལ་ཏེ། རིམ་གྱིས་གསལ་འདེབས་པ་ནི། བཅོམ་ལྡན་འདས་མ་འཕགས་མ་གདུགས་དཀར་མོ་ཅན་གྱི་ལྷ་ཚོགས་ལ་རིག་སྔགས་
དང་གསང་སྔགས་དང། ཁྲོ་བོ་དང། ལེགས་ལྡན་ནག་པོ་མཆེད་གསུམ་དང། མངག་གཞུག་པ་དང། མངག་གཞུག་མ་ལ་སོགས་པས་ནམ་མཁའི་དབྱིངས་ཁྱབ་ཅིང་ཁོར་ཡུག་ཏུ་བསྐོར་ནས་བྱོན་པ་རྣམས་རང་རང་གི་གདན་ལ་
བཞུགས་པ་ནི། དབུས་སུ་སེང་གེས་བཏེག་པའི་རིན་པོ་ཆེའི་ཁྲིའི་སྟེང་དུ་བཅོམ་ལྡན་འདས་མ་འཕགས་མ་གདུགས་དཀར་མོ་ཅན། ཞེས་པ་ནས། བདག་ཉིད་ཅན་དུ་གྱུར། ཤར་གྱི་གླང་པོ་ཆེས་བཏེག་པའི་རིན་པོ་ཆེའི་ཁྲིའི་སྟེང་དུ་དྲག་
ཤུལ་ཆེན་མོ་དཀར་མོ། ཞེས་པ་ནས། ལྷ་མོ་ཐམས་ཅད་ཀྱང་རིན་པོ་ཆེའི་རྒྱན་གྱིས་བརྒྱན་ཅིང། དར་གྱི་སྟོང་གཡོགས་སྨད་གཡོགས་ཅན་རྡོ་རྗེའི་སྐྱིལ་ཀྲུང་གིས་བཞུགས་པ། གཙོ་མོའི་གཡས་གཡོན་རྒྱབ་གསུམ་དུ་པད་ཉི་
རོའི་གདན་ལ་ཧཱུཾ་ལས་ལེགས་ལྡན་མཆེད་གསུམ་སྐུ་མདོག་མཐིང་ནག་ཞལ་གཅིག་ཕྱག་གཉིས་པ་གཡས་གྲི་གུག་དང། གཡོན་ཐོད་ཁྲག་ཐུགས་ཀར་འཛིན་པའི་མཆན་ཁུང་ན་ཙནྡན་གྱི་བེང་ཆེན་བསྣམས་པ། སྐུ་ལ་ངར་ནག་
གི་འཇོལ་བར་དང། ཞབས་ལ་སག་ལྷམ་ནག་ཁྲ་གསོལ་བ། ཁྲོས་ཤིང་གཏུམ་པ། ཐོད་པ་སྐམ་རློན་གྱིས་བརྒྱན་ཅིང། ཡེ་ཤེས་ཀྱི་མེ་འབར་བའི་དབུས་ན་གཡས་བསྐུམ་གཡོན་བརྐྱང་གི་སྟབས་ཀྱིས་བཞུགས་པ། ཕྱི་རོལ་

[013A]༄༅། །གྱི་ཁོར་ཡུག་ལ་རྒྱལ་པོ་ཆེན་པོ་བཞི་ཕྱོགས་སྐྱོང་བཅུ་གཟའ་ཆེན་པོ་བརྒྱད་རྒྱུ་སྐར་ཉི་ཤུ་རྩ་བརྒྱད་ལྷ་ཆེན་པོ་བརྒྱད། ཀླུ་ཆེན་པོ་བརྒྱད། འཇིགས་བྱེད་ཆེན་པོ་དགུ་རྣམས་རང་རང་གི་རྒྱན་དང། ཆ་ལུགས་དང། ཕྱག་
མཚན་འཛིན་པ་སྟེ། རང་རིགས་ཀྱི་འཁོར་དཔག་ཏུ་མེད་པས་བསྐོར་བ། ལྷ་ཐམས་ཅད་ཀྱི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་པར་ཨཱ་ལས་པདྨ་དམར་པོའི་ལྟེ་བར་ཨཱ་ས་མཚན་པ་
ཐུགས་ཀར་ཧཱུཾ་ལས་རྡོ་རྗེ་སྔོན་པོའི་ལྟེ་བར་ཧཱུཾ་གིས་མཚན་པར་གྱུར། སྔར་བཞིན་དམ་རྒྱ་བཅས་ལ་མདུན་བསྐྱེད་ཀྱི་གནས་ལྔར་རེག་པའི་སྟངས་ཁ་དང་བཅས་ཏེ། ཨོཾ་སརྦ་ཏ་ཐཱ་ག་ཏ་ཨུད་བྷ་ཝ་ཡེ་སཱཧཱ། ལན་ལྔ་བརྗོད། བཅོམ་ལྡན་ཐུགས་རྗེས་བྱོན་པ་
ལེགས། །བདག་ཅག་བསོད་ནམས་སྐལ་བར་ལྡན། །བདག་གི་མཆོད་ཡོན་བཞེས་ནས་ཀྱང། །ཐུགས་ལ་དགོངས་ཤིང་གནང་བར་མཛོད། །བདེ་བར་གཤེགས་སོ་བཅོམ་ལྡན་འདས། །ཚུར་གཤེགས་འདིར་ནི་བཞུགས་སུ་གསོལ་
བདག་གི་མཆོད་ཡོན་བཞེས་ནས་ཀྱང། །འདི་ཉིད་དུ་ནི་བཞུགས་སུ་གསོལ། །ཨོཾ་སརྦ་ཏ་ཐཱ་ག་ཏ་ག་ག་ན་ས་མ་ཡེ་སཱ་ཧཱ། བདག་དང་འགྲོ་ལ་ཐུགས་བརྩེའི་ཕྱིར། །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་འབུལ་ན།།
དེ་སྲིད་བཅོམ་ལྡན་བཞུགས་སུ་གསོལ། །ཨོཾ་ཀ་མ་ལ་ཡེ་སྟྭཾ། ཨོཾ་བཛྲ་ཨཱ་ས་ན་ཧཱུཾ་ཕཊ། ཨོཾ་བཛྲ་ཀ་ཧཱུཾ་ཕཊ། ཤཾ་ཀ་རེ་ས་མ་ཡེ་སཱ་ཧཱ། ཛི་ན་ཛི་ཀ། ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། ཅེས་བརྗོད། དེ་ནས་མདུན་བསྐྱེད་ཀྱི་མཆོད་པ་བྱིན་གྱིས་

[013B] ཨོཾ་ཏྲཾ་བནྡྷ་སཱཧཱ། ཨོཾ་སྭ་བྷཱ་ཝ་ཤུདྡྷཱ་སརྦ་དྷརྨཱས་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་དང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་
ཡོན༑ ཞབས་བསིལ། ཞལ་བསིལ། བསང་གཏོར། མེ་ཏོག་བདུག་སྦོས། མར་མེ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨརྒྷཾ་ཨཱཧཱུཾ་
ཨོཾ་པཱ་དྱཾ་ཨཱཧཱུཾ། ཨོཾ་ཨཱཉྩ་མ་ཎ་ན་ཨཱཧཱུཾ། ཨོཾ་པྲོཀྵ་ཎན་ཨཱཧཱུཾ། ཨོཾ་པུཥྤེ་ཨཱཧཱུཾ། ཨོཾ་དྷཱུ་པེ་ཨཱཧཱུཾ། ཨོཾ་ཨཱ་ལོ་ཀེ་ཨཱཧཱུཾ། ཨོཾ་གནྡྷེ་ཨཱཧཱུཾ། ཨོཾ་ནཻ་ཝི་དྱ་ཨཱཧཱུཾ། ཨོཾ་ཤཔྟ་ཨཱཧཱུཾ། ཨོཾ་རཱུ་པ་ཨཱཧཱུཾ། ཨོཾ་ཤཔྟ་ཨཱཧཱུཾ། ཨོཾ་གནྡྷེ་
ཨཱཧཱུཾ༑ ཨོཾ་ར་ས་ཨཱཧཱུཾ། ཨོཾ་སྤརཤ་ཨཱཧཱུཾ། ཞེས་བྱིན་གྱིས་བརླབས་རྗེས་རང་གཙོ་མོར་གསལ་བའི་ཐུགས་ཀ་ནས་སྤྲོས་པའི་མཆོད་པའི་ལྷ་མོ་རྣམས་ཀྱིས་མཆོད་རྫས་སྣ་ཚོགས་པ་ཐོགས་ཏེ་དཀྱིལ་འཁོར་གྱི་ལྷ་ཚོགས་ལ་མཆོད་པར་བསམ་ཞིང། ལྷ་རྫས་མཆོད་ཡོན་རྒྱ་མཚོ་
འདི༑ ༑བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨོཾ་ས་རྦ་ཏ་ཐཱ་ག་ཏོཥྞི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ལྷ་རྫས་ཞབས་
བསིལ་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་པཱ་དྱཾ་པྲ་ཏཱིཙྪ་ཧཱུཾ་

[014A]༄༅། །སཱཧཱ༑ ལྷ་རྫས་ཞལ་བསིལ་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨོ་སརྦ་ཏ་ཐཱ་ག་ཏོཥྞཱ་ཥེ་སི་ཏཱ་ཏ་
པ་ཏྲེས་པ་རི་ཝཱ་ར་ཨཱཉྩ་མ་ཎན་པྲཏཱི་ཙྪ་ཧཱུཾ་སཱཧཱ། ལྷ་རྫས་བསང་གཏོར་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ།།
ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རྀ་ཝཱ་ར་པྲོཀྵ་ཎན་པྲ་ཏཱི་ཙྪ་ཧཱུཾ་སཱཧཱ། ལྷ་རྫས་མེ་ཏོག་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་
སུ་གསོལ། །ཨོཾ་སརྦ་ཏ་ཐཱ་ག་ཏོཥྟཱི་ཥ་སི་ཏཱ་ཏ་པ་ཏྲེ་ས་པ་རི་ཝ་ར་པུཥྤེ་པྲ་ཏཱཙྪི་ཧཱུཾ་སཱཧཱ། ལྷ་རྫས་བདུག་སྤོས་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་
ཕྱིར་བཞེས་སུ་གསོལ། །དྷཱུ་པེ་ལྷ་རྫས་སྣང་གསལ་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨཱ་ལོ་ཀ་ལྷ་རྫས་དྲི་
མཆོག་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །གནྡྷེ་ལྷ་རྫས་ཞལ་ཟས་རྒྱ་མཚོ་འདི། །བཅོམ་ལྡན་གདུགས་དཀར་

[014B] །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ནཻ་ཝི་དྱ། ལྷ་རྫས་སིལ་སྙན་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་
རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏོཥྡྟ་ཥི་སི་ཏཱ་ཏ་པ་ཏྲེ་ས་པ་རི་ཝཱ་ར་ཤཔྟ་པྲ་ཏཱིཙྪ་ཧཱུཾ་སཱ་ཧཱ། ལྷ་རྫས་གཟུགས་མཆོག་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས།།
སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་རཱུ་པ་པྲ་ཏཱིཙྪ་ཧཱུཾ་སཱཧཱ། ལྷ་རྫས་སྒྲ་སྙན་རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་
སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏོཥྞཱ་ཥི་སི་ཏཱ་ཏ་པ་ཏྲེ་ས་པི་ར་ཝཱ་ར་ཤཔྟ་པྲ་ཏཱི་ཙྪ་ཧཱུཾ་སཱཧཱ། ལྷ་རྫས་དྲི་མཆོག་རྒྱ་མཚོ་འདི། །བཅོམ་ལྡན་གདུགས་དཀར་
འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་གནྡྷེ་པྲ་ཏཱིཙྪ་ཧཱུཾ་སཱཧཱ། ལྷ་རྫས་རོ་མཆོག་རྒྱ་མཚོ་འདི། །བཅོམ་
ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེས་པ་རི་ཝཱ་ར་ར་ས་པྲ་ཏཱིཙྪ་ཧཱུཾ་སཱཧཱ། ལྷ་རྫས་རེག་མཆོག་

[015A]༄༅། །རྒྱ་མཚོ་འདི། །བཅོམ་ལྡན་གདུགས་དཀར་འཁོར་བཅས་སོགས། །སྲིད་ཞིའི་མགྲོན་རྣམས་ཀུན་ལ་འབུལ། །བར་གཅོད་བཟློག་ཕྱིར་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་སྤརཤ་པྲ་ཏཱིཙྪ་
ཧཱུཾ་སཱཧཱ། འཛམ་བུ་ཆུ་བོའི་གསེར་ལས་ལེགས་བྱས་ཤིང། །རྩིབས་སྟོང་ལྡན་པས་དཔག་ཚད་ལྔ་བརྒྱ་པ། །ཉི་མ་གཉིས་པ་ལྟ་བུར་མཁར་འཕགས་ཏེ། །དཔག་ཚད་འབུམ་ལམ་ཉི་མ་གཅིག་གིས་ཆོད། །དེའི་མཐུས་ནམ་མཁའི་
ལམ་ལས་དཔུང་ཚོགས་བཞི། །གླིང་བཞི་ལྷ་གནས་དང་པོར་བགྲོད་བྱེད་པའི། །འཁོར་ལོ་རིན་ཆེན་ཕུལ་བས་འགྲོ་བ་ཀུན། །ཆོས་ཀྱི་སྲིད་ལ་དབང་བསྒྱུར་ཐོབ་པར་ཤོག། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པི་ར་ཝཱ་ར་ཙཀྲ་རཏྣ་པྲ་
ཏཱིཙྪ་ཧཱུཾ་སཱཧཱ། རིན་ཆེན་བི་ཌཱུརྱ་ཡི་ཟུར་བརྒྱད་ལས། །སྤྲོས་པའི་འོད་ཀྱིས་དཔག་ཚད་བརྒྱ་ཡི་བར། །མཚན་མོའང་ཉིན་མོ་བཞིན་དུ་སྣང་བྱེད་ཅིང། །ཚ་བས་གདུངས་ཚེ་འོད་ཀྱིས་བསིལ་བ་སྟེར། །དེ་ནི་དུས་མིན་འཆི་དང་ནང་རྣམས་སེལ་
ཡིད་ལ་གང་བསམ་ཕལ་ཆེར་འབྱུང་འགྱུར་བའི། །ནོར་བུ་རིན་ཆེན་ཕུལ་བས་འགྲོ་ཀུན་གྱི། །ཆོས་ལྡན་རེ་བ་ཡིད་བཞིན་འགྲུབ་པར་ཤོག་ཨོཾ་སརྦ་ཏ་ཐཱ་ག་ཏོ་ཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་མ་ཎི་རཏྣ་པྲ་ཏཱིཙྪ་ཧཱུཾ་སཱཧཱ། ཡིད་འོང་བལྟན་
སྡུག་པའི་བུད་མེད་ནི། །ལུས་དང་ཁ་ནས་དྲི་ཞིམ་རབ་ཏུ་འབྱུང། །གང་གིས་རེག་ན་བདེ་བའི་མཆོག་སྟེར་ཞིང། །གླིང་དེར་བཀྲེས་སྐོམ་མྱ་ངན་སེལ་བར་བྱེད། །བུད་མེད་སྐྱོན་ལྔ་སྤངས་ཤིང་ཡོན་ཏན་ནི། །རྣམ་པ་བརྒྱད་དང་རབ་ཏུ་

[015B] །བཙུན་མོ་རིན་ཆེན་ཕུལ་བས་འགྲོ་བ་ཀུན། །ཟག་མེད་བདེ་བ་ཆེ་ལ་སྤྱོད་པར་ཤོག་ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་སེ་པ་རི་ཝཱ་ར་སྟྲི་རཏྣ་པྲ་ཏཱིཙྪ་ཧཱུཾ་སཱཧཱ། གཞན་ལ་མི་འཚེ་ཆོས་མ་ཡིན་པ་སྤངས། །ཡང་དག་ཐ་སྙད་
ལས་ལ་སྐྱོ་བ་མེད། །ས་ཡི་བདག་པོའི་ཡིད་ལ་བསམ་པ་རྣམས། །མ་སྨྲས་པར་ཡང་ཤེས་ནས་སྒྲུབ་པར་བྱེད། །དཔུང་རྣམས་འགྲོ་དང་གནས་དང་ལྡོག་པ་ཡི། །བྱ་བ་ཀུན་ལ་རབ་ཏུ་མཁས་གྱུར་པའི། །བློན་པོ་རིན་ཆེན་ཕུལ་བས་
འགྲོ་བ་ཀུན། །རྒྱལ་བའི་དགོངས་པ་ཇི་བཞིན་སྐོང་བར་ཤོག། ཨོཾ་སརྦ་ཏ་ཐཱ་ག་ཏོ་ཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་པ་རཱི་ཎ་ཡ་ཀ་རཏྣ་པྲ་ཏཱིཙྪ་ཧཱུཾ་སཱཧཱ། ཡན་ལག་བདུན་ལྡན་གངས་ཀྱི་རི་བོ་འདྲ། །རང་བཞིན་གླང་པོ་སྟོང་གི་སྟོབས་དང་ལྡན།།
ཉི་མ་གཅིག་གིས་འཛམ་གླིང་ལན་གསུམ་འཁོར། །ཅང་ཤེས་སྐུད་པ་ཡིས་ཀྱང་དཀྲི་བར་ནུས། །གཞན་ལི་མ་གནོད་མི་འཁྲུག་དལ་གྱིས་འགྲོ། །ཕ་རོལ་སྡེ་ལས་རྒྱལ་བར་བྱེད་པ་ཡི། །གླང་པོ་རིན་ཆེན་ཕུལ་བས་འགྲོ་བ་ཀུན། །ཐེག་པ་
མཆོག་གི་བཞོན་པས་འགྲོ་བར་ཤོག་ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་སེ་པ་རི་ཝཱ་ར་ག་ཛ་རཏྣ་པྲ་ཏཱིཙྪ་ཧཱུཾ་སཱཧཱ། མེ་ཏོག་ཀུ་མུ་ང་བཞིན་རབ་ཏུ་དཀར། །ལྷ་ཡི་གཙུག་རྒྱན་ནོར་བུ་སོགས་ཀྱིས་བརྒྱན། །མདོག་དང་དབྱིབས་དང་བོང་
ཚོད་ཕུན་སུམ་ཚོགས། །བསྒྲོ་ན་ཉིན་གཅིག་འཛམ་གླིང་ལན་གསུམ་འཁོར། །ལུས་ལ་ནད་མེད་གཟི་བརྗིད་ཆེན་པོ་ཅན། །ཡོངས་སུ་ངལ་བ་མེད་པའི་བཞོན་པ་ནི། །རྟ་མཆོག་རིན་ཆེན་ཕུལ་བས་འགྲོ་བ་ཀུན། །རྫུ་འཕྲུལ་མཆོག་གི་

[016A]༄༅། །ཤུགས་དང་ལྡན་པར་ཤོག། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་ཨ་ཤྭ་རཏྣ་པྲ་ཏཱིཙྪ་ཧཱུཾ་སཱཧཱ། རྡོ་རྗེ་རིན་ཆེན་མཐོན་ག་མ་རྒང་དང། །གསེར་དང་དངུལ་དང་སྤུག་ལ་སོགས་པ་ནི། །ཟད་པ་མེད་པས་ས་
ཕྱོགས་རབ་འགེངས་པ། །དེ་ཡི་འབྱོར་པ་ཤིན་ཏུ་བརྟན་པ་སྟེ། །གཡོ་དང་སྒྱུ་མེད་གཞན་ལ་གནོད་པ་མེད། །སྐྱེ་བོ་ཐམས་ཅད་རབ་ཏུ་དགའ་འགྱུར་བའི། །ཁྱིམ་བདག་རིན་ཆེན་ཕུལ་བས་འགྲོ་བ་ཀུན། །གསུང་རབ་རིན་ཆེན་མཛོད་
ཀུན་འཛིན་པར་ཤོག། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་གྲྀ་ཧ་པ་ཏི་རཏྣ་པྲ་ཏཱིཙྪ་ཧཱུཾ་སཱཧཱ། ཇི་ལྟར་སྔོན་གྱི་སངས་རྒྱས་ལ། །དཔལ་གྱི་བེའུ་གཡུང་དྲུང་འཁྱིལ། །དགེ་བའི་དོན་དུ་མངའ་བ་ལྟར། །དེ་བཞིན་བདག་གིས་
དབུལ་བར་བགྱི། །ཇི་ལྟར་སྔོན་གྱི་སངས་རྒྱས་ལ། །གསེར་གྱི་འཁོར་ལོ་མུ་ཁྱུང་ཅན། །ཚངས་པ་ཆེན་པོས་ཕུལ་བ་ལྟར། །དེ་བཞིན་བདག་གིས་དབུལ་བར་བགྱི། །ཇི་ལྟར་སྔོན་གྱི་སངས་རྒྱས་ལ། །འདམ་གྱི་སྐྱོན་གྱིས་མ་གོས་པའི།།
པདྨ་དཀར་པོ་ཕུལ་བ་ལྟར། །དེ་བཞིན་བདག་གིས་དབུལ་བར་བགྱི། །ཇི་ལྟར་སྔོན་གྱི་སངས་རྒྱས་ལ། །ཉོན་མོངས་བདུད་ལས་རྒྱལ་བ་ཡི། །ཆོས་ཀྱི་རྒྱལ་མཚན་ཕུལ་བ་ལྟར། །དེ་བཞིན་བདག་གིས་དབུལ་བར་བགྱི། །ཇི་ལྟར་
སྔོན་གྱི་སངས་རྒྱས་ལ། །གདུགས་དཀར་གསེར་གྱི་ཡུ་བ་ཅན། །ཕུལ་བ་དེ་བཞིན་བདག་འབུལ་གྱིས། །ཅི་བདེ་བར་ནི་བཞེས་སུ་གསོལ། །ཇི་ལྟར་སྔོན་གྱི་སངས་རྒྱས་ལ། །རེ་བ་ཐམས་ཅད་རྫོགས་མཛད་པའི། །བུམ་པ་བཟང་པོ་

[016B] །དེ་བཞིན་བདག་གིས་དབུལ་བར་བགྱི། །ཇི་ལྟར་སྔོན་གྱི་སངས་རྒྱས་ལ། །སྙན་པ་ཕྱོགས་བཅུར་སྒྲོག་པ་ཡི། །འབུད་དུང་གཡས་འཁྱིལ་ཕུལ་བལྟར། །དེ་བཞིན་བདག་གིས་དབུལ་བར་བགྱི། །ཇི་ལྟར་སྔོན་གྱི་སངས་རྒྱས་ལ། །ན་
བཟའ་གསེར་གྱི་ཉ་རིས་ཅན། །ཕུལ་བ་དེ་བཞིན་བདག་འབུལ་གྱིས། །ཅི་བདེ་བར་ནི་བཞེས་སུ་གསོལ། །ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་ཨཥྚ་མངྒ་ལ་པྲ་ཏཱི་ཙྪ་ཧཱུཾ་སཱ་ཧཱ། མེ་ལོང་ཡེ་ཤེས་ཆེན་པོ་རྒྱ་མཚོ་ཡིས། །ཡེ་ཤེས་རྒྱ་མཚོ་
མཆོག་ཏུ་དག་གྱུར་ནས། །རྣམ་དག་ཆོས་ལ་ཐོགས་མེད་ལོངས་སྤྱོད་པའི། །བཀྲ་ཤིས་དེས་ཀྱང་སྒྲིབ་པ་དག་གྱུར་ཅིག་གྷི་ཧང་དུག་གསུམ་འཇོམས་པ་ནད་ཀྱི་སྨན། །སྨན་མཆོག་ཆོས་ཉིད་རབ་ཏུ་རྟོགས་གྱུར་ཏེ། །ཉོན་མོངས་ཟུག་རྔུ་
མེད་པར་གྱུར་པ་ཡི། །བཀྲ་ཤིས་ངེས་ཀྱང་སྡུག་བསྔལ་དག་གྱུར་ཅིག་ཞོ་ནི་ཀུན་གྱི་སྙིང་པོར་གྱུར་པ་སྟེ། །སྙིང་པོ་རྣམ་ད་གྱེ་ཤེས་མཆོག་རྟོགས་ནས། །ཡོན་ཏན་ཀུན་གྱི་དབྱིངས་སུ་གྱུར་པ་ཡི། །བཀྲ་ཤིས་དེས་ཀྱང་དུག་གསུམ་ཞི་
གྱུར་ཅིག་དུར་བས་ཚེ་ནི་སྤེལ་བར་བྱེད་པ་སྟེ། །རྡོ་རྗེ་སེམས་དཔའི་ཚེ་ནི་རབ་བསྒྲུབས་ནས། །ཉོན་མོངས་སྐྱེ་ཤི་རྒྱུན་ཆད་གྱུར་པ་ཡི། །བཀྲ་ཤིས་དེས་ནི་ཚེ་ཡང་འཕེལ་གྱུར་ཅིག་བིལ་བ་རྒྱུ་རྐྱེན་འབྲས་བུར་བཅས་པའི་ཆོས། །འཇིག་
རྟེན་འཇིག་རྟེན་འདས་པའི་སྤྱོད་པ་ཀུན། །བྱང་ཆུབ་སྙིང་པོ་མཆོག་ཏུ་དག་གྱུར་པའི། །བཀྲ་ཤིས་དེས་ཀྱང་དོན་ཀུན་འགྲུབ་གྱུར་ཨྕིག་དུང་ནི་ཆོས་ཀྱི་སྒྲ་རྣམས་སྒྲོགས་པའི་ཚུལ། །ཡེ་ཤེས་རྒྱ་མཚོ་ཉིད་དུ་དག་གྱུར་སྟེ། །ཆོས་རྣམ་

[017A]༄༅། །མ་ནོར་ཡོངས་སུ་སྟོན་པ་ཡི། །བཀྲ་ཤིས་ངེས་ཀྱང་ཚིག་ལ་དབང་ཐོབ་ཤོག་ལི་ཁྲི་དམར་ངོ་དབང་གི་རང་བཞིན་ཏེ། །ཆོས་རྣམས་མ་ནོར་དབང་དུ་བསྡུས་ནས་ཀྱང། །ཆོས་ཀྱི་རྒྱལ་སྲིད་རྟག་ཏུ་བརྟན་གྱུར་པའི། །བཀྲ་ཤིས་
དེས་ཀྱང་ཁྱེད་སྲིད་བརྟན་གྱུར་ཅིག་ཡུངས་ཀར་རྡོ་རྗེའི་རིགས་ཏེ་ཐམས་ཅད་དུ། །བགེགས་རྣམས་མ་ལུས་འཇོམས་པར་བྱེད་པ་ཡིས། །མཐུ་སྟོབས་ཡོན་ཏན་ཕུན་སུམ་ཚོགས་གྱུར་པའི། །བཀྲ་ཤིས་དེས་ཀྱང་བགེགས་རྣམས་ཞི་
བར་ཤོག། ཨོཾ་སརྦ་ཏ་ཐཱ་གཏོཥྞཱ་ཥི་སི་ཏཱ་ཏ་པ་ཏྲེ་ས་པ་རི་ཝཱ་ར་ཨཥྚ་བཻ་ག་མངྒ་ལ་པྲ་ཏཱིཙྪ་ཧཱུཾ་སཱཧཱ། རིན་ཆེན་མཛེས་པའི་བཀྲ་ཤིས་བུམ་པ་འདི། །སྣ་ཚོགས་བཅུད་ཀྱིས་བཀང་སྟེ་ཕུལ་བ་ཡིས། །ལས་དང་ཉོན་མོངས་དྲི་མ་ཀུན་བྱང་ནས།།
བྱང་ཆུབ་སེམས་ཀྱི་རླན་གྱིས་བརླན་པར་ཤོག་ཨོཾ་སརྦ་ཏ་ཐཱ་གཏོཥྞཱཥི་སི་ཏཱ་ཏ་པ་ཏྲེ་ས་པ་ར་ཝཱི་ར་བཛྲ་ཀ་ལ་ཤ་པྲ་ཏཱིཙྪ་ཧཱུཾ་སཱཧཱ། སྣ་ཚོགས་དབང་པོའི་གཞུ་ལྟར་རབ་བཀྲ་ཞིང། །གང་ལ་རེག་ན་བདེ་བའི་རྒྱུར་འགྱུར་བ། །གོས་བཟང་
རིན་ཆེན་བདག་བློ་སྦྱང་ཕྱིར་འབུལ། །བཟོད་པ་དམ་པའི་གོས་ཀྱིས་བརྒྱན་པར་ཤོག་ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་བཛྲ་ཝསྟྲ་ཡེ་པྲ་ཏཱིཙྪ་ཧཱུཾ་སཱཧཱ། རྒྱལ་བ་མཚན་དཔེའི་རང་བཞིན་རྒྱན་ལྡན་ཕྱིར། །རྒྱན་གཞན་
དག་གིས་བརྒྱན་པ་མི་འཚལ་ཡང། །རིན་ཆེན་རྒྱན་མཆོག་ཕུལ་བས་འགྲོ་ཀུན་གྱིས། །མཚན་དཔེས་བརྒྱན་པའི་སྐུ་ལུས་ཐོབ་པར་ཤོག་ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ས་པ་རི་ཝཱ་ར་བཛྲ་རཏྣ་ཨཱ་ལངྐ་ར་པྲ་ཏཱིཙྪ་ཧཱུཾ་སཱཧཱ། དེ་ལས་

[017B] །རོལ་མོ་དབྱངས་སྙན་ཡིད་འོང་ལྡན། །སེམས་ཅན་སྡུག་བསྔལ་སེལ་བྱེད་པའི། །སྤྲིན་རྣམས་སོ་སོར་གནས་གྱུར་ཅིག་དམ་ཆོས་དཀོན་མཆོག་ཐམས་ཅད་དང། །མཆོད་རྟེན་རྣམས་དང་སྐུ་
གཟུགས་ལ། །རིན་ཆེན་མེ་ཏོག་ལ་སོགས་ཆར། །རྒྱུན་མི་ཆད་པར་འབབ་པར་ཤོག་ཇི་ལྟར་འཇམ་དབྱངས་ལ་སོགས་པས། །རྒྱལ་བ་རྣམས་ལ་མཆོད་མཛད་པ། །དེ་བཞིན་བདག་གིས་དེ་བཞིན་གཤེགས། །མགོན་པོ་སྲས་དང་
བཅས་རྣམས་མཆོད། །ཡོན་ཏན་རྒྱ་མཚོ་རྣམས་ལ་བདག། བསྟོད་དབྱངས་ཡན་ལག་རྒྱ་མཚོས་བསྟོད། །བསྟོད་དབྱངས་སྙན་སྤྲིན་དེ་དག་ལ། །ངེས་པར་ཀུན་ཏུ་འབྱུང་གྱུར་ཅིག་ན་མོ་རཏྣ་ཏྲ་ཡཱ་ཡ། ན་མོ་བྷ་ག་ཝ་ཏེ་བཛྲ་ས་ར་པྲ་ཝརྟ་
ཡ༑ ཏ་ཐཱ་ག་ཏ་ཡ། ཨརྷ་ཏེ་སམྱཀྶཾ་བུདྡྷཱ་ཡ། ཏདྱ་ཐཱེ། ཨོཾ་བཛྲ་བཛྲ། མཧཱ་བཛྲ། མཧཱ་ཏེ་ཛ་བཛྲ། མཧཱ་བི་དྱ་བཛྲ། མཧཱ་བོ་དཧི་ཙིཏྟ་བཛྲ། མཧཱ་བོ་དཧི་མཎྜོ་པ་སཾ་ཀརྨ་ཎི། སརྦ་ཀརྨ་ཨ་བ་ར་ཎ་བི་ཤོ་དྷ་ནི་བཛྲི་སཱཧཱ།  ཞེས་ཆུ་བཞི་ཉེར་སྦྱོད་འདོད་ཡོན་
ལྔ་རྒྱལ་སྲིད་སྣ་བདུན་བཀྲ་ཤིས་རྫས་རྟགས་གང་བུམ་ན་བཟའ་རྒྱན་མཆོད་སྤྲིན་གྱི་གཟུངས་སོགས་ཀྱིས་ལེགས་པར་མཆོད་ནས་བསྟོད་པ་ཇི་ལྟར་བྱ་བ་ནི། མགོན་པོ་ཐུགས་རྗེ་ཆེ་ལྡན་པ། །ཐམས་ཅད་མཁྱེན་པའི་སྟོན་པ་པོ། །བསོད་ནམས་ཡེ་ཤེས་རྒྱ་མཚོའི་
ཞིང༑ ༑དེ་བཞིན་གཤེགས་ལ་ཕྱག་འཚལ་ལོ། །དག་པས་འདོད་ཆགས་བྲལ་བར་གྱུར། །དགེ་བས་ངན་སོང་ལས་གྲོལ་ཞིང། །གཅིག་ཏུ་དོན་དམ་མཆོག་གྱུར་པ། །ཞི་གྱུར་ཆོས་ལ་ཕྱག་འཚལ་ལོ། །གྲོལ་ནས་གྲོལ་བའི་

[018A]༄༅། །ལམ་ཡང་སྟོན། །བསླབ་པ་དག་ལ་རབ་ཏུ་གནས། །ཞིང་གི་དམ་པ་ཡོན་ཏན་ལྡན། །དགེ་འདུན་ལ་ཡང་ཕྱག་འཚལ་ལོ། །རྒྱལ་བ་ཀུན་གྱི་མཚན་མཆོག་གཙུག་ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །
གཞན་གྱིས་མི་ཐུབ་གཙུག་ཏོར་གདུགས་དཀར་ཞེས། །ཡོངས་སུ་གྲགས་པ་དེ་ལ་ཕྱག་འཚལ་ལོ། །གཞན་གྱིས་མི་ཐུབ་དྲག་ཤུལ་ཆེ། །གཏུམ་པ་ཆེན་མོ་སྟོབས་ཆེན་མོ། །འབར་བ་ཆེན་མོ་གཟི་བརྗིད་ཆེ། །ཕ་རོལ་གནོན་ལ་ཕྱག་འཚལ་
ལོ༑ ༑དཀར་མོ་ཆེན་མོ་སྟོབས་ཆེན་མོ། །འབར་བའི་འཕྲེང་བ་གོས་དཀར་མོ། །འཕགས་མ་སྒྲོལ་མ་ཁྲོ་གཉེར་ཅན། །བདུད་བཞི་འཇོམས་ལ་ཕྱག་འཚལ་ལོ། །རྒྱལ་བའི་རྡོ་རྗེ་འཕྲེང་ཞེས་གྲགས། །པདྨའི་མངོན་མཚན་རྡོ་རྗེའི་མཚན། །གཞན་
གྱིས་མི་ཐུབ་འཕྲེང་བ་ཅན། །གཞན་དོན་མཛད་ལ་ཕྱག་འཚལ་ལོ། །རྡོ་རྗེ་མཁའ་རྣམས་འཇོམས་པ་མོ། །ཞི་བའི་ལྷ་རྣམས་ཀྱིས་མཆོད་མ། །གཟུགས་གཞི་གཟི་བརྗིད་ཆེན་མོ་ཅན། །ཞི་མཛད་ཁྱོད་ལ་ཕྱག་འཚལ་ལོ། །འཕགས་མ་སྒྲོལ་
མ་སྟོབས་ཅན་མ། །རྡོ་རྗེ་ལུ་གུ་རྒྱུད་གཞན་དང། །རྡོ་རྗེ་གཞོན་ནུ་རིག་འཛིན་མ། །རིག་སྔགས་འཆང་ལ་ཕྱག་འཚལ་ལོ། །ལག་ན་རྡོ་རྗེ་རིག་གསེར་འཕྲེང། །རྣམ་པར་བསྒྱིངས་པའི་རྡོ་རྗེ་དང། །གསེར་འོད་ལྟ་བུའི་སྤྱན་མངའ་མ། །རྡོ་རྗེ་
འགྲོས་དང་དཀར་མོ་དང། །པདྨའི་སྤྱན་དང་ཟླ་འོད་དང། །བཅུ་ཕྲག་གཉིས་དང་གཉིས་ལྷ་མོ། །ཕྱག་རྒྱའི་ཚོགས་ལ་ཕྱག་འཚལ་ལོ། །ཕྱི་ནང་མཚམས་བཞིར་ལེགས་གནས་ཤིང། །རབ་མཛེས་འཁྲིལ་བག་འགྱིང་དང་ལྡན། །རང་

[018B] །སྒེག་སོགས་བརྒྱད་ལ་ཕྱག་འཚལ་ལོ། །སྒོ་བཞི་བསྲུང་བའི་ལྷ་མོ་ནི། །འཛུམ་ཞིང་ཡིད་ཙམ་ཁྲོས་པའི་ཞལ། །ལྕགས་ཀྱུ་ཞགས་པ་ལྕགས་སྒྲོག་དྲིལ། །སྒོ་སྐྱོང་བཞི་ལ་ཕྱག་འཚལ་ལོ།  །རྒྱས་པར་ན་སྐབས་འདིར་སྔོ་
གྱི་བསྟོད་པའང་སྦྱོར།  སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེར་གསུམ་བརྩེགས་འཇིག་བྱེད་པ། །ལེགས་ལྡན་རྣམས་ལ་བདག་བསྟོད་དོ། །མདོག་ནག་གཟུགས་ཐུང་གཟི་བརྗིད་ཆེ། །གདུག་
པ་ཚར་གཅོད་གྲི་གུག་གཡས། །གཡོན་པས་ཐོད་པ་ཁྲག་གང་བསྣམས། །ཐོད་འཕྲེང་ཅན་ལ་ཕྱག་འཚལ་བསྟོད། །ཁྲོས་པའི་ཞབས་བརྡབས་ས་གཞི་གཡོ། །བཞད་པའི་གད་མོས་རི་རབ་བསྒྱེལ། །དམ་ཚིག་ཉམས་པའི་སྙིང་འབྱིན་པ།།
དམ་ཚིག་ཅན་ལ་ཕྱག་འཚལ་བསྟོད། །གཟི་བརྗིད་ལྡན་ཞིང་སྟོབས་དང་ལྡན། །སྟོབས་པོ་ཆེ་ལ་མཐུ་ཆེ་བ། །རང་རང་ཕྱོགས་རྣམས་ལེགས་སྐྱོང་བའི། །ཕྱོགས་སྐྱོང་བཅུ་ལ་ཕྱག་འཚལ་ལོ། །འཇིག་རྟེན་སྐྱོང་བའི་མཐུ་ཆེན་ལྡན། །དྲི་ཟ་
གྲུལ་བུམ་ཀླུ་དབང་དང། །གནོད་སྦྱིན་ཚོགས་ལ་མདའ་བསྒྱུར་བའི། །རྒྱལ་ཆེན་བཞི་ལ་ཕྱག་འཚལ་བསྟོད། །ཕྱིའི་ཁོར་ཡུག་ལ་གནས་པའི། །འཇིགས་བྱེད་ལྷ་ཀླུ་གཟའ་སྐར་དང། །ཕྱོགས་སྐྱོང་རྒྱལ་ཆེན་ཕྱག་འཚལ་ཞིང། །འཇིག་རྟེན་
པ་ཀུན་བསྟོད་པར་བགྱི། །ན་མསརྦ་བོ་དཧི་སཏ་ནཾ་སརྦ་ཧྲ་ས་ཀུ་རི་མི་ཏ། ཨ་བི་ཛྙ་ར་ཤི་ནི་ན་མོ་ཏུ་ཏེ་སཱཧཱ།  ཞེས་བསྟོད་པ་འབྱུང་བའི་སྔགས་རྣམས་བརྗོད་དེ་བསྟོད། དེ་ནས་རང་གི་སྙིང་ཁར་ཟླ་བའི་དཀྱིལ་འཁོར་གི་སྟེང་དུ་ཨོཾ་ཡིག་གི་མཐར་སྔགས་ཀྱི་འཕྲེང་བས་བསྐོར།།

[019A]༄༅། །བ་དང། མདུན་བསྐྱེད་ཀྱི་ལྷའི་ཐུགས་ཀར་ཡང་དེ་བཞིན་བསལ་བཏབ། རང་ཉིད་བཅོམ་ལྡན་འདས་མར་གསལ་བའི་ཐུགས་ཀའི་ཨོཾ་ཡིག་གི་ཀླད་ཀོར་གྱི་ནང་དུ་ཟླ་བའི་དཀྱིལ་འཁོར་གྱི་སྟེང་དུ་རང་ཉིད་ཐ་མལ་པའི་རྣམ་པ་ཅན་ནམ་དཔལ་ལྡན་བླ་མ་དམ་པའམ་
ཕ་མ་སོགས་བསྲུང་བྱ་རྣམས་ལེགས་པར་གསལ་བཏབ། རང་གི་ཐུགས་ཀའི་སྔགས་འཕྲེང་ས་བོན་དང་བཅས་པ་ལས་འོད་ཟེར་འཕྲོས་མདུན་བསྐྱེད་ཀྱི་ལྷའི་ཐུགས་རྒྱུང་བསྐུལ། དེའི་ཐུགས་ཀ་ནས་འོད་ཟེར་ཚུར་འཕྲོས་པའི་སྣེ་མོ་ལ་བཅོམ་ལྡན་འདས་མ་ཕྱག་གིས་བུམ་པ་དཀར་
པོ་བདུང་རྩི་དཀར་པོས་གང་འཛིན་བའི་ཚོགས་སྤྲོས་བདག་ཉིད་དམ་བསྒྲུབ་བྱ་ལ་ཁྲུས་བྱས་པས་ནད་གདོན་སྡིག་སྒྲིབ་རྣམས་ལྷག་མེད་དུ་བྱང་བ་དང། བདུད་རྩི་སེར་པོའི་ཚོགས་ཀྱིས་ཁྲུས་བྱས་པས་ཚེ་དང་བསོད་ནམས་དཔལ་དང་འབྱོར་བ་ལེགས་ཚོགས་རྣམས་རྒྱས་པར་བསྒོམ་པ་དང། ཡང་
ལྷ་མོ་དམར་མོ་ལྕགས་ཀྱུ་དང་ཞགས་པ་ཐོགས་པ་སྦྲོས་ཏེ་གང་དབང་དུ་བསྡུ་བྱའི་སྐྱེ་བོ་རྣམས་ཟླ་བ་དམར་པོ་ལ་གནས་པ་བཀུག་ནས་སྤྲོས་པའི་ལྷ་རྣམས་ཀྱིས་ཨུཏྤ་ལ་དམར་པོ་ཁ་མ་བྱེ་བ་འདྲ་བའི་མདེའུ་ཅན་གྱི་མངས་སྙིང་ཕུག་ནས་དབང་དུ་བྱས་བསྟེ་འཇམ་པོ་གསུམ་གྱིས་དམིགས་པ་
དང། ཁྲོས་པའི་ལྷ་མོའི་ཚོགས་མཚོན་ཆ་སྣ་ཚོགས་པ་ཐོགས་པ་རྣམས་ཀྱིས་གནོད་བྱེད་དགྲ་བགེགས་ཐམས་ཅད་ཚར་གཅོད་པ་དང་མངོན་སྤྱོད་ཀྱི་ལས་ཤིན་ཏུ་གལ་ཆེ་བའི་དུས་བདག་གི་ཐུགས་ཀ་ནས་སྤྲོས་པའི་འོད་ཟེར་གྱིས་མདུན་བསྐྱེད་ཀྱི་བཅོམ་ལྡན་འདས་མའི་ཐུགས་རྒྱུད་བསྐུལ་
དེའི་ཐུགས་ཀ་ནས་སྤྲོས་པའི་འོད་ཀྱིས་ལེགས་ལྡན་མཆེད་གསུམ་གྱི་ཐུགས་རྒྱུད་བསྐུལ་བས། དེ་རྣམས་ཁྲོས་ཤིང་འཁྲུགས་ཏེ་ཧཱུཾ་ཧཱུཾ་དང་ཧ་ཧ་དང་ཀྵཾ་ཀྵི་ལི་སོགས་པའི་སྒྲ་ཆེན་པོ་སྒྲོག་ཞབས་ས་ལ་བརྡབས་པས་སྲིད་པ་གསུམ་གྱི་སྡེ་བརྒྱད་འབྱུང་པོ་སྤྱི་དང་ཁྱད་པར་ཚངས་པ། དབང་པོ་

[019B]དབང་ཕྱུག་ཆེན་པོ། ཚོགས་ཀྱི་བདག་པོ་སོགས་ཀྱི་དཔུང་གི་ཚོགས་བསྡུལ་ཏེ་གནོད་བྱེད་ཐམས་ཅད་ཐལ་བར་བརླག་པར་བསམ་པ་དང། ནད་ཡམས་སོགས་ཞི་བའི་ཆེད་དུ་ཡིན་ན་བཅོམ་ལྡན་འདས་མའི་ཐུགས་རྒྱུད་བསྐུལ་པས་ཐུགས་ཀ་ནས་སྤྲོས་པའི་འོད་ཟེར་གྱིས་ནད་
ཀྱི་བདག་པོ་སོགས་གནོད་བྱེད་རྣམས་གཞོབ་ཐུལ་གྱིས་བསྲེགས། རྡོ་རྗེ་རྭ་བ་མེ་རི་དང་བཅས་པའི་ནང་དུ་ཡུལ་འཁོར་དང་སྒྲུབ་པ་པོ་རྣམས་ཆུག་ཅིང། ལྷ་མོ་ཁ་དོག་སྣ་ཚོགས་པའི་བདུད་རྩིའི་བུམ་པ་ཐོགས་པ་རྣམས་ཀྱིས་བསྒྲུབ་བྱ་ལ་ཁྲུས་བྱས་པས་ཉེར་འཚེ་ཐམས་ཅད་དང་བྲལ་བར་བསྒོམ་
པ་དང། དེ་ལ་སོགས་སྐབས་དང་སྦྱར་བའི་དམིགས་པ་རྣམས་ལེགས་པར་ཤེས་པར་བྱ་སྟེ། ཨོཾ་སརྦ་ཏཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུཾ་ཕཊ་ཧཱུཾ་མ་མ་ཧཱུཾ་ནི་སཱཧཱ།  ཞེས་བཅོམ་ལྡན་འདས་མའི་སྔགས་དང།  ཨོཾ་མཧཱ་ཀཱ་ལ་དུ་ཏྲི་བྷྱོ་ཧཱུཾ་ཕཊ། ཨོཾ་མཧཱ་ཀཱལ་ཤྲཱི་ཧཱུཾ་ཕཊ། ཨོཾ་
མཧཱ་ཀཱལ་དུཥྚན་ཧཱུཾ་ཕཊ།  ཅེས་ལེགས་ལྡན་མཆེད་གསུམ་སོ་སོ་དང་ཐུན་མོང་དང།  ཨོཾ་ཤྲཱི་མཧཱ་ཀཱ་ལ་ཤཱ་ས་ན་ཨུ་པ་ཧ་རི་ཎེ། ཨེ་ཥ་ཨ་པཥྩི་མ་ཀ་ལོ། ཨ་ཡཾ་ཨི་དཾ་རཏྣ་ཏྲ་ཡ། ཨ་པ་ཀ་རཱི་ཎཱཾ། ཡ་ཏི་པྲ་ཏི་ཛྙཱ་ན། སྨ་ར་སི། ཏ་ད་ཨི་དཾ་དུཥྚ་ན། ཁ་ཁ་ཁཱ་
ཧི་ཁཱ་ཧི། མཱ་ར་མཱ་ར། གྲྀཧྞ་གྲྀཧྞ། བྷནྡྷ་བྷནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དི་ན་མེ་ཀེ་ན་མཱ་ར་ཡ་ཧཱུཾ་ཧཱུཾ་ཕཊ་ཕཊ་སཱཧཱ།  ཞེས་པ་རྣམས་ཇ་ལྟར་རིགས་པ་བཟླ། དེ་ནས་ཡི་གེ་བརྒྱ་པས་ལྷག་ཆད་ཁ་བསྐང།  ཨོཾ་ཏྲཾ་བནྡྷ་སཱཧཱ། ཨོཾ་སྭ་བྷཱ་ཝ་ཤུདྡྷཱསརྦ་
དྷརྨཱས་བྷཱ་ཝ་ཤུ་དྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱཧཱུཾ།  ལན་གསུམ་གྱིས་བྱིན་གྱི་ས་

[020A]༄༅།  །བརླབས།  མགྲོན་རྣམས་ཀྱི་ལྗགས་རྡོ་རྗེའི་འོད་ཟེར་གྱི་སྦུ་གུས་དྲངས་ཏེ་གསོལ་བར་གྱུར། ཨོཾ་སརྦ་ཏ་ཐཱ་ག་ཏོཥྞཱ་ཥི་སི་ཏཱ་ཏ་པ་ཏྲེ་ས་པ་རི་ཝཱ་ར་ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི།  ཞེས་ལན་གསུམ་མ་མ་བདུན་གྱིས་བཅོམ་ལྡན་འདས་མ་ལ་འབུལ།།
ཨོཾ་སརྦ་ཏ་ཐཱ་ག་ཏོཥྞཱ་ཥི་སི་ཏཱ་ཏ་པ་ཏྲེ་ས་པ་རི་ཝཱ་ར་ཨརྒྷཾ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ་གནྡྷེ། ནཻ་ཝི་དྱ། ཤཔྟ་པྲ་ཏཱིཙྪ་ཧཱུཾ་སཱཧཱ། རྒྱལ་བ་ཀུན་གྱི་མཚན་མཆོག་གཙུག་ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །གཞན་
གྱིས་མི་ཐུབ་གཙུག་ཏོར་གདུགས་དཀར་ཞེས། །ཡོངས་སུ་གྲགས་པ་དེ་ལ་ཕྱག་འཚལ་ལོ།  ཞེས་བསྟོད། ལེགས་ལྡན་མཆེད་གསུམ་གྱི་གཏོར་མ་སྔར་ལྟར་བྱིན་གྱིས་བརླབས་ལ།  ལེགས་ལྡན་མཆེད་གསུམ་འཁོར་དང་བཅས་པའི་ལྗགས་རྡོ་རྗེའི་
འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་མཧཱ་ཀཱ་ལ་དུ་ཏྲི་བྷྱོ་ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི། ཨོཾ་མཧཱ་ཀཱ་ལ་ཤྲཱི་ཨི་དཾ་བ་ལིཾ་ཁ་ཁ་ཁཱ་ཧི། ཁཱ་ཧི། ཨོཾ་མཧཱ་ཀཱ་ལ་དུཥྚན་ཨི་དཾ་བ་ལིཾ་ཁ་ཁ་ཁ་ཧི་ཁཱ་ཧི།  ཞེས་སྦྲེལ་བས་
གཏོར་མ་ཕུལ། ཨོཾ་ཤྲཱི་མཧཱ་ཀཱ་ལ་ས་པ་རི་ཝཱ་ར་ཨརྒྷཾ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝི་དྱ། ཤཔྟ་པྲ་ཏཱིཙྪ་ཧཱུཾ་སཱཧཱ།  ཞེས་མཆོད།  སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེར་
གསུམ་བརྩེགས་འཇིགས་བྱེད་པ། །ལེགས་ལྡན་རྣམས་ལ་བདག་བསྟོད་དོ།  ཞེས་བསྟོད།  རྒྱལ་བས་བདུད་བཅོམ་བྱང་ཆུབ་སངས་རྒྱས་ཏེ། །རྒྱལ་བའི་སྐུ་ལ་བཀྲེས་སྐྱེམས་མི་མངའ་ཡང། །བདག་ཅག་བསོད་ནམས་ཞིང་དུ་འགྱུར་

[020B] །བཤོས་དང་ཞལ་ཟས་སྦྱར་བ་འདི་ཕུལ་བས། །དུས་ཀུན་དགེ་བའི་ལོ་ཏོག་འཕེལ་རྒྱས་ནས། །བདེ་བ་ཅན་དུ་པདྨོ་ལས་སྐྱེས་ཏེ། །ཏིང་ངེ་འཛིན་ཟས་དང་ཆོས་ལ་སྤྱོད་པར་ཤོག།  འདིར་སྤྱི་སྒོས་ཀྱི་ཆོས་སྐྱོང་ལ་གཏོར་མ་འབུལ། རྒྱལ་ཆེན་
བཞིའི་གཏོར་མ།  ཨོཾ་ཨཱཧཱུཾ།  གིས་བྱིན་གྱིས་བརླབས།  རྒྱལ་པོ་ཆེན་པོ་སྡེ་བཞི་འཁོར་དང་བཅས་པའི་ལྗགས་རྡོ་རྗེའི་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་དཧྲཾ་ཏ་རཱཥྚཱ་ཡ། ཨོཾ་བི་རཱུ་ཌྷ་ཀཱ་ཡ། ཨོཾ་བིརཱུ་པཀྵཱ་ཡ་
ཨོཾ་བཻ་ཤྲ་མ་ཎཱ་ཡ་ས་པ་རི་ཝཱ་ར་བྷྱན་མཿ་སརྦ་ཏ་ཐཱ་ག་ཏ་བྷྱོ་པི་ཤྭ་མུ་ཁེ་བྷྱསརྦ་ཏཏ་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ན་ཁཾ། གྲྀ་ཧྞེ་དཾ་བ་ལིཾ་ཏ་སཱཧཱ།  ལན་གསུམ་གྱིས་འབུལ།  ཨོཾ་ཙ་ཏུར་མཧཱ་རཱ་ཛཱ་ས་པ་རི་ཝཱར། ཨརྒྷཾ། པཱ་དྱཾ། པུཥྤེ། དྷཱུ་པེ་
ཨཱ་ལོ་ཀེ། གནྡྷེ། ནཻ་བི་དྱ། ཤཔྟ་པྲ་ཏཱིཙྪ་ཧཱུཾ་སཱཧཱ། རྒྱལ་པོ་ཆེན་པོ་དཔལ་ལྡན་པ། །མརྒད་མདོག་མཚུངས་པི་ཝཾ་འཛིན། །དྲི་ཟའི་ཚོགས་ལ་དབང་བསྒྱུར་བའི། །ཡུལ་འཁོར་བསྲུང་ལ་ཕྱག་འཚལ་ལོ། །དཔའ་བོ་ཆེན་པོ་སྟོབས་པོ་ཆེ། །ཁ་
དོག་སྔོན་པོ་རལ་གྲི་འཛིན། །གྲུལ་བུམ་ཚོགས་ལ་དབང་བསྒྱུར་བའི། །འཕགས་སྐྱེས་པོ་ལ་ཕྱག་འཚལ་ལོ། །མངའ་བདག་ཆེན་པོས་ཐུ་པོ་ཆེ། །ཁྲ་དོག་དམར་སེར་སྦྲུལ་ཞགས་འཛིན། །ཀླུ་ཡི་ཚོགས་ལ་མདང་མཛད་པའི། །མིག་མི་བཟང་
ལ་ཕྱག་འཚལ་ལོ། །དེད་དཔོན་ཆེན་པོ་གསེར་མདོག་ཅན། །བེ་ཅོན་དང་ནི་ནེའུ་ལེ་འཛིན། །གནོད་སྦྱིན་ཚོགས་ལ་དབང་བསྒྱུར་བའི། །རྣམ་ཐོས་སྲས་ལ་ཕྱག་འཚལ་ལོ། །རྒྱལ་ཆེན་བཞི་པོ་འཁོར་བཅས་ཀྱིས། །མཆོད་སྦྱིན་

[021A]༄༅། །གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་དབང་ཕྱུག་དང། །དཔལ་དང་གྲགས་དང་སྐལ་བ་བཟང། །ལོངས་སྤྱོད་རྒྱ་ཆེན་ཀུན་ཐོབ་ཅིང། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་
གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱི་སྟོང་གྲོགས་མཛོད། །དུས་མིན་འཆི་དང་ནད་རྣམས་དང། །གདོན་དང་བགེགས་རྣམས་ཞི་བ་དང། །རྨི་ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་
མཛོད། །འཇིག་རྟེན་བདེ་ཞིང་ལོ་ལེགས་དང། །འབྲུ་རྣམས་འཕེལ་ཞིང་ཕྱུགས་འཕེལ་དང། །བདེ་ལེགས་ཐམས་ཅད་འབྱུང་བའི་གནས། །ཡིད་ལ་འདོད་པ་ཀུན་འགྲུབ་ཤོག་ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷཱ་
སརྦ་དྷརྨཱས་བྷཱ་ཝ་ཤུདྡྷོཉཧཾ༑ སྟོང་པ་ཉིད་དུ་གྱུར། སྟོང་པའི་ངང་ལས་རང་གི་མདུན་དུ་བྷྲཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ལས་གཏོར་མ་དྭངས་ཤིང་ཐོགས་པ་མེད་པ་ཟག་པ་མེད་པའི་བདུད་རྩིའི་རྒྱ་མཚོ་ཆེན་
བོར་གྱུར། ཨོཾ་ཨཱཧཱུཾ།  ལན་གསུམ་གྱིས་བྱིན་གྱིས་བརླབས།  ན་མསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སཾ་བྷར་སཾ་བྷ་ར་ཧཱུཾ།  ལན་གསུམ་མམ་བདུན་གྱིས་འབུལ།  དེ་བཞིན་གཤེགས་པ་རིན་ཆེན་མང་ལ་ཕྱག་འཚལ་ལོ། །དེ་བཞིན་གཤེགས་བ་
གཟུགས་མཛེས་དམ་པ་ལ་ཕྱག་འཚལ་ལོ། །དེ་བཞིན་གཤེགས་པ་སྐུ་འབྱམས་ཀླས་ལ་ཕྱག་འཚལ་ལོ། །དེ་བཞིན་གཤེགས་པ་འཇིགས་པ་ཐམས་ཅད་དང་བྲལ་བ་ལ་ཕྱག་འཚལ་ལོ། །ཕུན་ཚོགས་འདོད་ཡོན་ལྔ་ལྡན་བའི།།

[021B] །ས་ཡི་ལྷ་མོ་བསྟན་མ་སོགས། །སྟོང་གསུམ་གཞི་བདག་ཚོགས་རྣམས་དང། །ཚེ་རིང་མཆེད་ལྔ་བསྟན་སྐྱོང་བཅས། །གངས་ཅན་གནས་པ་ཐམས་ཅད་དང། །ཁྱད་པར་ཡུལ་ཕྱོགས་འདི་ཉིད་གི། ཡུལ་
ལྷ་གཞི་བདག་རྣམས་ལ་འབུལ། །བཞེས་ནས་བདག་ཅག་ཡོན་མཆོད་རྣམས། །ལས་དང་བྱ་བ་ཅི་བྱེད་ཀྱང། །ཀོ་སློང་ཕྲག་དོག་མ་མཛད་བར། །མཐུན་རྐྱེན་ཡིད་བཞིན་འགྲུབ་པར་མཛོད། །བདག་གི་བསམ་པའི་སྟོབས་དང་ནི། །དེ་
བཞིན་གཤེགས་པའི་བྱིན་སྟོབས་དང། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས། །འཕགས་པ་རྣམས་ལ་མཆོད་པ་དང། སེམས་ཅན་རྣམས་ལ་ཕན་གདགས་ཕྱིར། །དོན་རྣམས་གང་དག་བསམ་པ་ཀུན། །དེ་དག་ཐམས་ཅད་ཅི་རིགས་
པར༑ ༑ཐོགས་པ་མེད་པར་འབྱུང་གྱུར་ཅིག་ །དེ་ནས་ཕྱོགས་སྐྱོང་སྡེ་བརྒྱད། བགེགས་ཚོགས་དང་བཅས་པའི་གཏོར་མ་རྣམས་ལ་དམིགས་ལ།  ཨོཾ་སྭ་བྷཱ་ཝ་བི་ཤུདྡྷེ་དྷརྨཱཏེ་བཛྲ་སིདྡྷི་ཧཱུཾ། ན་མསརྦ་ཏ་ཐཱ་ག་ཏ་བྷྱོ་བི་ཤྭ་མུ་ཁེ་བྷྱསརྦ་ཐཱ་ཁཾ་ཨུཏྒ་ཏེ་སྥར་ཎ་ཧི་མཾ་
ག་ག་ན་ཁཾ་སཱཧཱ། ཨོཾ་ཨ་མྲྀ་ཏེ་ཧཱུཾ་ཕཊ། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ། ཨཱ་དྱཱ་ནུ་ཏྤནྣ་ཏཱད། ན་མསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སཾ་བྷ་ར་སཾ་བྷ་ར་ཧཱུཾ། ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷ་ལོ་ཙ་ནི་སརྦ་ཨརྠ་སཱ་དྷ་ནི་སཱཧཱ། བདག་གི་བསམ་བའི་སྟོབས་
དང་ནི། །དེ་བཞིན་གཤེགས་པའི་བྱིན་སྟོབས་དང། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས། །དོན་རྣམས་གང་དག་བསམ་པ་ཀུན། །དེ་དག་ཐམས་ཅད་ཅི་རིགས་པར། །ཐོགས་པ་མེད་པར་འབྱུང་གྱུར་ཅིག་ །ཅེས་སྔགས་དྲུག་བསྟོད་ཅིང་བྱིན་གྱིས་

[022A]༄༅།  །བརླབས།  ཨོཾ་རུ་ཏྲ་ཡེ། ཨོཾ་ཤ་ཏྶ་ཧ་སྲ་ཨཀྵི་ཡེ། ཨོཾ་ཨགྣ་ཡེ། ཨོཾ་ཡ་མ་ཡེ། ཨོཾ་ནེ་རི་ཏེ་ཡེ། ཨོཾ་བ་རུ་ཎ་ཡེ། ཨོཾ་བ་ཡ་བཻ་ཡེ། ཨོཾ་ཀུ་བཻ་ར་ཡེ། ཨོཾ་ཨུརྡྷཾ་བྲཧྨ་ན་ཡེ། སཱུརྱ་གྲ་ཧ་ཨ་དཧི་པ་ཏ་ཡེ། ཙནྡྲ་ནཀྵ་དྲ་ཨ་དཧི་པ་ཏ་ཡེ་
ཨོཾ་ཨརྡྷ་པྲི་ཐི་ཝི་བྷྱཨ་སུ་རེ་བྷྱནཱ་གེ་བྷྱདེ་བ། ནཱ་ག་ཡཀྵ། གནྡྷར་བ། ཨ་སུ་ར། ཨ་རུ་ཌཾ། ཀིནྣ་ར། མ་ཧོ་ར་ག། མནུ་ཥ། ཨ་མ་ནུ་ཥྲ། ཨོཾ་གུང་ག་རི་གུང་ཀ་རི་སཱཧཱ། ཨོཾ་པི་ཙི་པི་ཙི་སཱཧཱ། ཨོཾ་གུང་གུང་སཱཧཱ། ས་པ་རི་ཝཱ་ར་ཨི་
དཾ་བ་ལིཾ་ཁ་ཁ་ཁཱ་ཧི་ཁཱ་ཧི།  ལན་གསུམ་མ་མ་བདུན་གྱིས་ཕྱོགས་སྐྱོང་དང་སྡེ་བརྒྱད་སོགས་ལ་གཏོར་མ་འབུལ།  ཨོཾ་རུ་ཏྲ་ཡེ། ཨོཾ་ཤ་ཏྶ་ཧ་སྲ་ཨཀྵི་ཡེ། ཨོཾ་ཨང་ཡེ། ཨོཾ་ཡ་མ་ཡེ། ཨོཾ་ནེ་རི་ཏེ་ཡེ། ཨོཾ་བ་རུཎ་ཡེ། ཨོཾ་བ་ཡ་བཻ་ཡེ། ཨོཾ་ཀུ་བཻ་ར་
ཡེ༑ ཨོཾ་ཨུརྡྷཾ་བྲཧྨ་ན་ཡེ། སཱུརྱ་གྲ་ཧ་ཨ་དཧི་པ་ཧ་ཡེ། ཙནྡྲ་ནཀྵ་དྲ་ཨ་དཧི་པ་ཏ་ཡེ། ཨོཾ་ཨརྡྷ་པྲི་ཐི་ཝི་བྷྱཨ་སུ་རེ་བྷྱ་ནཱ་གེ་བྷྱ་དེ་བ། ནཱ་ག། ཡཀྵ། གནྡྷར་བ། ཨ་སུ་ར། ག་རུ་ཌ། ཀིནྣ་ར། མ་ཧོ་ར་ག་ན་ནུ་ཥ། ཨ་མ་ནུ་
ཥ། ཨོཾ་གུང་ཀ་རི་གུང་ཀ་རི་སཱཧཱ། ཨོཾ་པི་ཙི་པི་ཙི་སཱཧཱ། ཨོཾ་གུང་གུང་སཱཧཱ། ས་པ་རི་ཝཱ་ར་ཨརྒྷཾ། པཱ་དྱཾ། པུཥྤེ། དྷཱུ་པེ། ཨཱ་ལོ་ཀེ་གནྡྷེ། ནཻ་བི་དྱ། ཤབྟ་པྲ་ཏཱིཙྪ་ཧཱུཾ་སཱཧཱ།  ཞེས་མཆོད།  གཟི་བརྗིད་ལྡན་ཞིང་སྟོབས་དང་ལྡན། །སྟོབས་
པོ་ཆེ་ལ་མཐུ་ཆེ་བ། །རང་རང་ཕྱོགས་རྣམས་ལེགས་སྐྱོང་བའི། །ཕྱོགས་སྐྱོང་བཅུ་ལ་ཕྱག་འཚལ་ལོ། །ཕྱིའི་ཁོར་ཡུག་ལ་གནས་པའི། །འཇིགས་བྱེད་ལྷ་ཀླུ་གཟའ་སྐར་དང། །ཕྱོགས་སྐྱོང་རྒྱལ་ཆེན་ཕྱག་འཚལ་ཞིང། །འཇིག་རྟེན་པ་

[022B]  ཞེས་བསྟོད་བར་གཅོད་བཟློག་པ་སོགས་དགོས་གལ་ཆེ་བའི་སྐབས་རྣམས་སུ་རོལ་མོའི་ཚམ་རྡམས་དྲག་པོ་དང་བཅས་ཏེ། བཅོམ་ལྡན་འདས་མ་འཁོར་བཅས་འདི་ལྟར་བསྐུལ་བར་བྱ་སྟེ།  ཧཱུཾ༑ རྒྱལ་བ་ཀུན་གྱི་མཚན་མཆོག་གཙུག་ཏོར་ནས། །ལེགས་འཁྲུངས་
བཅོམ་ལྡན་འདས་མ་གདུགས་དཀར་མོ། །ཕྱག་རྒྱའི་ཚོགས་དང་བཅས་པ་མ་ལུས་པ། །ཚད་མེད་ཐུགས་རྗེའི་མཐུ་དཔུང་དེང་འདིར་བསྐྱེད། །སངས་རྒྱས་བསྟན་པ་གཉན་པོ་རྒྱས་པ་དང། །ས་ཡི་དབང་ཕྱུག་བཞེད་དོན་ལྷུན་འགྲུབ་ཅིང།།
འགྲོ་ཀུན་བདེ་སྐྱིད་དཔལ་ལ་ཉེར་སྤྱོད་པའི། །འཕྲིན་ལས་མ་ལུས་ཐོགས་མེད་འགྲུབ་པར་མཛོད། །རྒྱལ་བའི་བསྟན་དང་ཞྭ་སེར་རིང་ལུགས་ཆེ། །དཔལ་འབྱོར་ལོངས་སྤྱོད་ཆབ་སྲིང་མངའ་ཐང་རྣམས། །དར་ཞིང་རྒྱས་ལ་བར་དུ་གཅོད་
པའི་ཚོགས། །མ་ལུས་དེང་འདིར་དྲག་པོའི་ཆད་པས་སྒྲོལ། །ཕ་རོལ་མཐུ་བྱད་ངན་སྔགས་དམོད་ཟོར་དང། །ནད་རིམས་འབྱུང་པོ་གདོན་བགེགས་ལོག་པར་འདྲེན། །རྨི་ལམ་མཚན་ལྟས་ངན་དང་འཇིགས་ཆེན་བརྒྱད། །མེ་དང་ས་གཡོ་
རྐུན་པོ་ལ་སོགས་དང། །དུས་དང་ངུས་མིན་འཆི་བའི་ཉེ་བར་འཚེ། །གཟའ་དང་རྒྱུ་སྐར་ལོ་སྐེག་ཟླ་སྐེག་དང། །གཞན་གྱི་དཔུང་སོགས་བསམ་སྦྱོར་ངན་པ་རྣམས། །ཁྱོད་ཀྱི་མཐུ་སྟོབས་རྡོ་རྗེའི་ཤུགས་ཀྱིས་བཟློག་རྣལ་འབྱོར་ལུས་དང་
སྲོག་དང་ལོངས་སྤྱོད་ལ། །འཚེ་བའི་མི་དང་མི་མིན་ཅི་མཆིས་པ། །མི་བཟད་ཡེ་ཤེས་རྡོ་རྗེའི་ཕུར་བུ་ཡིས། །ཕྱག་རྒྱའི་ཆོགས་ཀྱིས་ད་ལྟ་ཉིད་དུ་ཐོབས། །བཅོམ་ལྡན་གདུགས་དཀར་བཀའ་ཡི་ལས་བྱེད་པ། །ནག་པོ་ཆེན་པོ་

[023A]༄༅། །སྲིད་གསུམ་དབང་ཕྱུག་ཁྱོད། །རབ་འབར་མཆེ་བ་བསྟན་པའི་དགྲ་ལ་གཙིགས། །བདུད་ཀྱི་དཔུང་ཚོགས་མ་ལུས་ད་ལྟ་ཆོམས། །ལེགས་ལྡན་ནག་པོ་རྡོ་རྗེ་སྲེང་མེད་བུ། །བཟོད་དཀའ་རྡོ་རྗེའི་གྲི་གུག་ཆེར་གདེངས་ནས། །བསྟན་
པ་གཉན་པོ་འཇིག་པའི་དགྲ་དང་བགེགས། །མ་ལུས་ཤ་ཁྲག་དོན་སྙིང་ཆེམས་ཆེམས་རོལ། །མཧཱ་ཀཱ་ལ་གྲོང་ཁྱེར་གསུམ་བརྩེགས་དགྲ། །དུས་མཐའི་མེ་ཡི་མིག་ཅན་ཧཱུཾ་ཧཱུཾ་བཞད། །ས་གསུམ་གཡོ་བའི་གར་གྱི་བྲོ་ཆེན་པོས། །ལོག་པར་
བལྟ་བའི་ཚོགས་རྣམས་ཐལ་བར་རློག་རྡོ་རྗེ་ཀྱོ་བས་ཉེར་བཀུག་ཐོ་ཆེན་དང། །ཕུར་བུས་ཐོབས་ལ་རྡོ་རྗེའི་མདའ་ཡིས་ཕུག་ཕ་རོལ་མཐུ་སྟོབས་རིག་སྔགས་ནུས་བ་རྣམས། །མ་ལུས་འོད་ཟེར་འབར་བས་བསྲེགས་ཤིང་གཏུབས། །
གནམ་བསྐོས་ཡོངས་ཀྱི་རྗེ་བོའི་སྐུ་ཚེ་དང། །ཆབ་སྲིད་ཕན་བདེའི་གཞི་རྟེན་མཆོག་འདི་ཉིད། །སྲིད་པ་ཇི་སྲིད་རྡོ་རྗེའི་ཁམས་ཇི་བཞིན། །རབ་རྒྱས་འགྲོ་ཀུན་བདེ་ལ་སྤྱོད་པར་མཛོད། །ནོར་འཛིན་ཡངས་པའི་གཞིར་འཁོད་འགྲོ་བ་རྣམས། །
རྫོགས་ལྡན་གསར་པའི་དགའ་བདེས་ཡོངས་ཚིམ་ཞིང། །ཐུབ་བསྟན་སྙིང་པོའི་རིང་ལུང་བཤད་སྒྲུབ་ཀྱི། །བྱ་བས་ཉིན་མཚན་ཀུན་ཏུ་འདའ་བར་མཛོད། །བཅོམ་ལྡན་འདས་མ་ཉེར་གཉིས་ཕྱག་རྒྱའི་ཚོགས། །ལེགས་ལྡན་མཆེད་གསུམ་
ཚངས་དབང་བརྒྱ་བྱིན་སོགས། །མ་ལུས་རྣལ་འབྱོར་བདག་ཅག་བསྲུང་བ་དང། །སྐྱོབས་དང་སྦེད་ལ་ནམ་ཡང་མ་གཡེལ་ཞིག་ །ཅེས་བསྐུལ་ཞིང་འཕྲིན་ལས་བཅོལ། གཏང་རག་གི་མཆོད་པ།  ཨོཾ་ཏྲཾ་བནྡྷ་སཱཧཱ། ཨོཾ་སྭ་བྷཱ་ཝ་ཤུདྡྷཱསརྦ་དྷརྨཱས་བྷཱ་ཝ་

[023B] སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མེ། དྲི་ཆབ། ཞལ་ཟས། རོལ་མོ་
རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨརྒྷཾ་ཨཱཧཱུཾ། པཱ་དྱཾཨཱཧཱུཾ། པུཥྤེ་ཨཱཧཱུཾ། དྷཱུ་པེ་ཨཱཧཱུཾ། ཨཱ་ལོ་ཀེ་ཨཱཧཱུཾ། གནྡྷེ་ཨཱཧཱུཾ། ནཻ་བི་དྱ་ཨཱཧཱུཾ། ཤཔྟ་ཨཱཧཱུཾ། ཨོཾ་སརྦ་ཏ་ཐཱ་ག་ཏོཥྟཱ་ཥི་སི་ཏཱ་ཏ་པ་ཏྲེ་
ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཧཱུཾ་སཱཧཱ།  དེ་བཞིན་དུ།  བཱ་དྱཾ། པུཥྤེ། དྷཱུ་པེ། ཨཱ་ལོ་ཀེ་གནྡྷེ། ནཻ་བི་དྱ། ཤཔྟ་པྲ་ཏཱིཙྪ་ཧཱུཾ་སཱཧཱ། རྒྱལ་བ་ཀུན་གྱི་མཚན་མཆོག་གཙུག་ཏོར་ནས། །ལེགས་པར་འཁྲུངས་པའི་རྨད་བྱུང་ལྷ་མོ་ནི། །གཞན་གྱིས་མི་ཐུབ་
གཙུག་ཏོར་གདུགས་དཀར་ཞེས། །ཡོངས་སུ་གྲགས་པ་དེ་ལ་ཕྱག་འཚལ་ལོ། །སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེར་གསུམ་བརྩེགས་འཇིག་བྱེད་པ། །ལེགས་ལྡན་རྣམས་ལ་བདག་
བསྟོད་དོ། །ཕྱི་རོལ་ཁོར་ཡུག་ལ་གནས་པའི། །འཇིགས་བྱེད་ལྷ་ཀླུ་གཟའ་སྐར་དང། །ཕྱོགས་སྐྱོང་རྒྱལ་ཆེན་ཕྱག་འཚལ་ཞིང། །འཇིག་རྟེན་པ་ཀུན་བསྟོད་པར་བགྱི།  ཞེས་བསྟོད། ཡི་གེ་བརྒྱ་པས་ལྷག་ཆད་ཁ་བསྐང།  ལྷག་པ་དང་ནི་ཆད་པ་དང། །ཆོ་གའི་
ཡན་ལག་ཉམས་པ་དང། །བདག་གི་བརྗེད་ངས་ཅི་མཆིས་པ། །དེ་ཡང་བཟོད་པར་མཛད་དུ་གསོལ། །མ་རྙེད་ཡོངས་སུ་མ་ཤེས་དང། །གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱོད་ཀྱིས་བཟོད་མཛད་རིགས།།

[024A]༄༅། །གང་ཡང་བདག་བློ་རྨོངས་པ་ཡིས། །ཉེས་བྱས་ཅུང་ཟད་གང་བ་གྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིར། །མགོན་ཁྱོད་དེ་ཀུན་བཟོད་མཛད་རིགས།  །གཞན་ཡང་བསྔོ་བ་སྨོན་ལམ་ཇི་ལྟར་རིགས་པ་བཏབ།  བཛྲ་མུཿ་བདག་མདུན་
གྱི་ཡེ་ཤེས་པ་རང་བཞིན་གྱི་གནས་སུ་གཤེགས། མདུན་དང་བདག་བསྐྱེད་ཀྱི་དཀྱིལ་འཁོར་རྟེན་དང་བརྟེན་པར་བཅས་པ་བདག་ཉིད་ལ་ཐིམ་ཞིང། བདག་ཉིད་ཀྱང་ཐུགས་ཀའི་ས་བོན་ལ་ཐིམས། ས་བོན་ཡང་ནམ་མཁའ་ལ་
འཇའ་ཡལ་བ་བཞིན་དུ་སྟོང་པར་གྱུར་ པར་མོས་ནས་ཅུང་ཟད་མཉམ་པར་འཇོག་  །སྟོང་པའི་ངང་ལས་རང་ཉིད་གདུགས་དཀར་མོ་ཅན་ཞལ་གཅིག་ཕྱག་གཉིས་ཀྱི་གཡས་སྐྱབས་སྦྱིན་དང་གཡོན་གདུགས་དཀར་པོ་གསེར་གྱི་ཡུ་བཅན་ལ་ནོར་
བུའི་ཏོག་གིས་མཚན་པ་འཛིན་པར་གྱུར་པའི་ཐུགས་ཀར་ཟླ་བ་ལ་གནས་པའི་ཨོཾ་ཡིག་ལས་སྤྲོས་པའི་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི། ལོགས་སུ་འཕྲོས་པས་རྡོ་རྗེའི་རྭ་བ། སྟེང་དུ་འཕྲོས་པས་རྡོ་རྗེའི་གུར། གུར་གྱི་འོག་ར་
བའི་སྟེང་དུ་རྡོ་རྗེའི་བླ་བྲེ་སྟེ་ཐམས་ཅད་ཀྱང་རྡོ་རྗེ་འབར་བའི་རང་བཞིན་བར་མཚམས་མེད་པར་དུམ་བུ་གཅིག་ཏུ་གྱུར་པའི་ཕྱི་རོལ་དུ་བསྐལ་པ་འཇིག་པའི་དུས་ཀྱི་མེ་ལྟ་བུའི་ཁ་དོག་སྣ་ལྔ་པའི་མེ་དཔུང་ཕྱོགས་བཅུར་འཕྲོ་བར་གྱུར།  ཞེས་བརྗོད་
ཅིད་སྤྱོད་ལམ་ཐམས་ཅད་དུ་ལྷ་མོའི་ང་རྒྱལ་དང་མ་བྲལ་བར་བྱའོ། །བྱ་བའི་རྒྱུད་འདིའི་རང་ལམ་གྱི་བགྲོད་ཚུལ་ནི་ཚེ་འདི་ཉིད་དམ་རིག་འཛིན་གྱི་ལུས་སྣ་ཚོགས་ལ་བརྟེན་ནས་ས་དང་ལམ་གྱི་བགྲོད་བ་རྣམས་མྱུར་དུ་རྫོགས་པར་བྱས་ཏེ་ས་བཅུ་པའི་མཐའ་ན་བདེ་སྟོང་གཉིས་སུ་མེད་པའི་ཡེ་ཤེས་ཀྱི་ལམ་དང་སྦྱར་

[024B] དེ་ཡང་ཟབ་གསལ་གཉིས་སུ་མེད་པའི་རྣལ་འབྱོར་ཉིད་རྣལ་འབྱོར་དུ་བྱ་བའི་གཙོ་བོ་སྟེ། གསལ་བ་ནི་རང་ལྷའི་སྐུར་གསལ་བའི་ཞལ་ཕྱག་དང་སྤྱན་སོགས་མ་འདྲེས་པར་རྣམ་པ་གསལ་བ་དང། རང་ཉིད་ལྷ་དེ་ཡིན་ནོ་སྙམ་པའི་ང་རྒྱལ་ཤུགས་ཅན་བསྐྱེད་དེ་ཐ་
མལ་གྱི་སྣང་ཞེན་སྦྱོང་ཞིང་དེ་ལྟ་བུའི་ཞི་གནས་ཁྱད་པར་ཅན་ལེགས་པར་འགྲུབ་ཅིང་གསལ་བའི་རྣལ་འབྱོར་གྱི་ཏིང་ངེ་འཛིན་རྩལ་སྦྱོངས་ཤིང་རྟོགས་བའི་ཡོན་ཏན་དང་དངོས་གྲུབ་ཀྱི་ནུས་པ་གོང་ནས་གོང་དུ་བསྐྱེད་པའི་ཕྱིར་སྲོག་རྩོལ་དང་བཅས་ཏེ་ལྷའི་སྐུལ་དམིགས་བ་དང། མེ་གནས་ཀྱི་བསམ་
གཏན་དང། སྒྲ་གནས་ཀྱི་བསམ་གཏན་རྣམས་ཡིན་ལ། དེ་དག་གིས་རྒྱལ་བའི་གཟུགས་ཀྱི་སྐུ་འགྲུབ་ཅིང། བསོད་ནམས་ཀྱི་ཚོགས་གསོག་བྱེད་དང། ཟབ་བའི་རྣལ་འབྱོར་ནི་རང་ལྷའི་སྐུར་གསལ་བ་སྣང་ལ་རང་བཞིན་མེད་བའི་སྒྱུ་མ་ལྟ་བུར་དམིགས་ཏེ་བསྒོམས་པ་དང། སྒྲ་མཐར་ཐར་བ་
སྟེར་བ་ཞེས་བ་དེ་ཁོ་ན་ཉིད་ཀྱི་ལྟ་བ་ལ་མཉམ་པར་བཞག་སྟེ་སྲོག་རྩོལ་དང་བཅས་ཏེ་བསྒོམ་པ་སྟེ་དེས་ནི་ཆོས་ཀྱི་སྐུ་འགྲུབ་པར་བྱེད་པ་ཡིན་ནོ། །བསྙེན་པའི་གྲངས་ཚད་ནི་ཡི་གེ་བཅོ་ལྔ་ཡན་ཆད་ལ་ཁྲི་དང། དེ་མན་ཆད་ལ་འབྲུ་འབུམ་བཟླ་བར་གསུངས་ཤིང། འདིའི་རང་ལམ་གྱིས་ཚེ་འདིར་སངས་རྒྱ་
ཚུལ་ནི་བསྙེན་བ་དང། བསྒྲུབ་པ་དང། ཉེར་སྒྲུབ་དང། སྒྲུབ་ཆེན་ལ་སོགས་པས་རང་གི་ཚེ་བསྐལ་པ་མང་པོར་གནས་པའི་རིག་འཛིན་གྱི་ལུས་བསྒྲུབ་སྟེ། ལུས་དེ་ལ་ས་ལམ་གྱི་བགྲོད་བ་རྣམས་མཐར་ཕྱིན་པར་བྱེད་པ་དང། སེང་གེ་དང། ཤར་བྷ་དང་གླང་ཆེན་དང། རལ་གྲི་དང། འཁོར་
ལོ་དང། རྡོ་རྗེ་སོགས་ཀྱི་རིག་འཛིན་བསྒྲུབ་སྟེ་དེ་ལ་བརྟེན་ནས་ལུས་འདི་ཉིད་ཀྱིས་བདེ་བ་ཅན་ལ་སོགས་བདག་པ་དང། གྲུབ་པའི་གནས་རྣམས་སུ་ཕྱིན་ཏེ་སངས་རྒྱས་རྣམས་ལས་དངོས་སུ་ཆོས་ཉན་བ་ཐོབ་ཅིང། དེ་ལ་བརྟེན་ནས་ཚོགས་གཉིས་བདེ་བླག་ཏུ་རྫོགས་ཤིང་ལམ་མྱུར་དུ་བཟླུམས་

[025A]༄༅། །བ་སོགས་ཕན་ཡོན་མཐའ་ཡས་པ་ལ་བརྟེན་ནས་མྱུར་དུ་སངས་རྒྱ་བར་བྱེད་པ་ཡིན་ནོ། །འདི་དག་གི་གནད་ཞིབ་མོ་ནི་རྒྱུད་དང་རྒྱ་བོད་ཀྱི་མཁས་གྲུབ་དུ་མས་བཀྲལ་བའི་ལེགས་པར་བཤད་པ་རྣམས་དང། ཁྱད་པར་དུ་རྗེ་རྒྱལ་བ་གཉིས་པ་ཙོང་ཁ་པ་ཆེན་པོས་ལེགས་བར་བཤད་པའི་
སྔགས་རིམ་ཆེན་མོ་སོགས་ལས་ཤེས་པར་བྱའོ། སྨྲས་པ། ཤཱཀྱའི་རྒྱལ་པོ་གང་གི་གཙུག་ཏོར་ལས། །ལེགས་འཁྲུངས་བཅོམ་ལྡན་འདས་མ་གདུགས་དཀར་མོ། །མཆོད་ཅིང་སྒྲུབས་པའི་བདུད་རྩིའི་བུམ་བཟང་ཆེ། །འདི་ཡིས་
སྐྱེ་དགུར་བདེ་ལེགས་ཅིར་ཡང་སྟེར། །ཤིན་ཏུ་རྟོགས་དཀའི་མདོ་རྒྱུད་རྒྱ་མཚོའི་འཇིང། །བཤེས་གཉེན་དེད་དཔོན་མཁས་པའི་གྲོགས་བཟང་ལ། །བརྟེན་ནས་བརྩོན་འགྲུས་གཟིངས་ཀྱིས་ཉེར་བགྲོད་དེ། །བསམ་གྱིས་མི་ཁྱབ་རིན་ཆེན་
དཔལ་འདི་བསླངས། །འདིར་འབད་དགེ་ཚོགས་ཟླ་ལྟར་རབ་དཀར་པ། །གང་དེའི་མཐུ་ལས་གནམ་བསྐོས་སའི་དབང་ཕྱུག་སྐུ་ཚེ་ཆབ་སྲིད་བསྐལ་བརྒྱར་འཕེལ་བ་དང། །བཞེད་དོན་ལྷུན་འགྲུབ་རྒྱལ་བསྟན་རབ་རྒྱས་ཤོག་འབད་
ཅིང་བརྟགས་ནས་ལེགས་པར་སྦྱར་མོད་ཀྱི། །བདག་བློ་རྨོངས་ཤིང་གསུང་རབ་དོན་ཟབ་པས། །ཉེས་ཚོགས་ཅི་མཆིས་སྙིང་ནས་འཆགས་བགྱིད་ན། །བཟོད་པར་བཞེས་ལ་ཚངས་པར་ཡང་དག་སྩོལ། །མི་ཕྱེད་འབར་བའི་རྟགས་འཆང་
ལྷ་ཡི་ལྷ། །ལེགས་ལྡན་མཆེད་གསུམ་ཕྱག་རྒྱའི་ཚོགས་ས་བཅས་ཀྱིས། །ཕྱོགས་དུས་ཀུན་ནས་དགེ་བའི་ཤིས་པ་དང། །དགེ་མཚན་འདོད་དགུའི་བཀྲ་ཤིས་སྩལ་དུ་གསོལ།  ཞེས་བཅོམ་ལྡན་འདས་མ་གདུགས་དཀར་མོ་ཅན་གྱི་སྒྲུབ་ཐབས་དངོས་གྲུབ་བདུད་

[025B] ངོས་ཕོ་བྲང་ཆེན་པོར་གསེར་ཞལ་མཇལ་བར་ཡོང་སྐབས་རྗེ་བཙུན་འཇམ་པའི་དབྱངས་སྟོབས་ཀྱི་འཁོར་ལོས་བསྒྱུར་པའི་རྒྱལ་བོའི་ཚུལ་དུ་རོལ་པ་གོང་མ་བདག་པོ་ཆེན་པོ་ནས་བླ་མ་ཁྱོད་འདི་ཁང་ཡོངས་པའི་ཕྱོགས་འདིར་སངས་རྒྱས་ཀྱི་བསྟན་པ་དང་བ་དང། ཆབ་སྲིད་
ཀྱི་ལེགས་ཚོགས་རྒྱས་པ། ས་སྟེང་གི་སྐྱེ་འགྲོ་ཐམས་ཅད་ལ་བདེ་སྐྱིད་འབྱུང་བའི་ཕྱིར་དུ་རྒྱལ་བའི་བཀའ་ལས་གདམས་པ་ཟབ་མོ་བྱིན་རླབས་ཤིན་ཏུ་ཆེ་བའི་ཆོས་ཤིག་གསར་རྩོམ་མཛད་ནས་བླ་མ་སེར་མོ་བ་དང་དད་ལྡན་ཐམས་ཅད་ལ་འདོན་བཅུག་ན་བཀྲ་ཤིས་དང་དགེ་མཚན་རྒྱ་ཆེན་པོ་ཡོང་
ཞེས་གསེར་གྱི་བཀའ་ལུང་ཕེབས་པ་གུས་པ་ཆེན་པོས་སྤྱི་བོས་ནོས་ཏེ་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་ལུགས་འདིའི་རྒྱ་བོད་ཀྱི་གཞུང་དང་རྗེ་ཡབ་སྲས་ཀྱི་གསུང་ལ་ལེགས་པར་བརྟགས་ཤིང། ཁྱབ་བདག་རྡོ་རྗེ་སེམས་དཔའི་ངོ་བོ་རྗེ་གྲུབ་དབང་བློ་བཟང་བཟོད་པའི་ཞབས་དྲུང་ནས་
ལུགས་འདིའི་མན་ངག་ཇི་ལྟར་ཐོབ་པས་བརྒྱན་ཏེ་སུམ་རྩེན་གྱི་སྐྱེད་ཚ་ས་ལ་འཕོས་པ་ལྟ་བུའི་ཕོ་བྲང་ཆེན་པོའི་ཉེ་འདབ་ལྷ་ཁང་སེར་པོའི་ཡང་སྟེང་རང་ཤག་ཏུ། གོང་མ་ཆེན་པོ་དགུང་ལོ་ཁྲི་ཕྲག་ཁྲི་ཕྲག་ཏུ་བརྟན་ཅིང། ཐུགས་ཀྱི་བཞེད་དོན་ལྷུན་གྱིས་འགྲུབ་པའི་ཆེད་དུ་གསོལ་བ་བཏབ་
སྟེ༑ གནམ་སྐྱོང་དགུང་ལོ་ཞེ་ལྔ་པའི་ཟླ་བ་བཅུ་པའི་ཡར་ཚེས་བཟང་བོར་ངང་བདུན་རྩེ་གཅིག་པས་སྦྱར་བའོ། །བཀྲ་ཤིས།  ཞུས་དག། སྭ་སྟི༑ ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་
བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྤྱིན་འཛད་མེད་དལ་འགྲོའི་རྒྱུན་འདི་སྤེལ། །སརྦ་མངྒ་ལཾ།། །།



