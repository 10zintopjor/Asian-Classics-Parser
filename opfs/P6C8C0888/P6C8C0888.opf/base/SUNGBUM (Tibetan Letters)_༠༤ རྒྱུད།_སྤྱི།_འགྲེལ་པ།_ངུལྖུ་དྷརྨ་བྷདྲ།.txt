   ༈   

[076A]༄༅། །ཡིག་ཏུ་རྭ་ལྔ་མ་གསུང་པ་འདུག་པ་ལ། དགེ་སློང་འབག་ལགས་ནས་རྭ་གསུམ་མ་ཡིན་ཏེ། དག་པའི་སྐབས་སུ་ཡང་རྡོ་རྗེའི་རྭ་བཅུ་གཉིས་ཟེར་གསུང་པ་ཇི་ལྟར་འཐང་ཅེས་
པ་ལ༑ ལན་ནི། དབང་ཆོག་ངག་འདོན་ལྷན་ཐབས་སུ། རྟེན་འབྲེལ་བཅུ་གཉིས་དག་པའི་རྡོ་རྗེའི་རྭ་བཅུ་གཉིས། ཞེས་འབྱུང་བ་བདེན་མོད་ཀྱི། རྗེ་བདག་ཉིད་ཆེན་པོའི་དབང་དོན་དེ་ཉིད་རབ་གསལ་དུ། རྟེན་འབྲེལ་
བཅུ་གཉིས་སམ་འཇིག་ལྟ་ཉི་ཤུ་དག་པའི་རྡོ་རྗེའི་རྭ་བཅུ་གཉིས་སམ་ཉི་ཤུ། ཞེས་དང། མཁས་གྲུབ་རིན་པོ་ཆེའི་བསྐྱེད་རིམ་དངོས་གྲུབ་རྒྱ་མཚོར། སྣ་ཚོགས་རྡོ་རྗེའི་རྭའི་གྲངས་ནི། ཕྱོགས་རེར་རྭ་གསུམ་གསུམ་
སྟེ་རྭ་བཅུ་གཉིས་མ་དང། ཕྱོགས་རེར་རྭ་ལྔ་ལྔ་ཡོད་པའི་རྭ་ཉི་ཤུ་པའི་ཚུལ་གཉིས་བཤད་པ་ལས་འདིར་གང་བྱས་ཀྱང་རུང་ལ། ཞེས་གསུངས་པ་ལྟར་ངེས་བཟུང་མི་དགོས་སོ།།



﻿   ༈    འདིར་ཇི་ལྟར་དཀའ་
འདྲི་གནང་བའི་ལན་གང་ཤེས་སྙིང་པོར་དྲིལ་ཏེ་འབུལ་བ་ནི། དེ་དག་ལ་བརྟེན་པའི་ཕྱི་སྒྲུབ་ནང་སྒྲུབ་གསང་སྒྲུབ་ཅེས་པ། རྒྱལ་མཆོག་བསྐལ་བཟང་རྒྱ་མཚོའི་དགའ་ལྡན་ལྷ་བརྒྱ་མའི་འཁྲིད་ཡིག་དངོས་
གྲུབ་ཀུན་འབྱུང་ལས། ཕྱི་མཚུངས་པ་གསལ་བྱེད་ཀྱི་སྒོ་ནས་གསོལ་བ་འདེབས་པ་རྗེ་བླ་མའི་ཕྱི་སྒྲུབ་ཡིན་ལ་ཞེས་དང། ནང་ཡོན་ཏན་དེ་ལྡན་གྱི་སྒོ་ནས་གསོལ་བ་འདེབས་པ་རྗེ་བླ་མའི་ནང་སྒྲུབ་
བོ༑ ༑ཞེས་དང། གསང་བ་ལྷག་པའི་ལྷ་དང་ངོ་བོ་དབྱེར་མེད་དུ་གསོལ་བ་འདེབས་པ་སྟེ་རྗེ་བླ་མའི་གསང་སྒྲུབ་ཡིན་ལ། ཞེས་གསུངས་པ་ལྟར་རོ། །དེ་རེ་རེ་ལའང་གསུམ་གསུམ་དུ་ཕྱེ་བའི་

[055A]༄༅། །དགུ་སྐོར་གྱི་སྒྲུབ་ཐབས་མཐུན་མོང་མིན་པའང་ཡོད་དོ། །ཞེས་པ་ནི། རྗེ་སུམ་པ་དང། དཔལ་མང་ཞབས་དྲུང་སོགས་ཀྱི་དགོངས་པ་གུང་བསྒྲིགས་ནས་ཞུ་ན། རྗེ་རིན་པོ་ཆེའི་སྤྱི་བོར་སྤྱན་
རས་གཟིགས་ཕྱི་ཕྱག་བཞི་པ། ནང་སྒྲུབ་ཐབས་བརྒྱ་རྩ་དང་ཀུན་རིག་ནས་བཤད་པའི་རྡོ་རྗེ་ཆོས། གསང་བ་རྒྱལ་བ་རྒྱ་མཚོ་ཡུམ་བཅས། མགྲིན་པར་འཇམ་དབྱངས་ཆོས་སྐོར་ནས་བཤད་པའི་འཇམ་དབྱངས་
ཕྱི་སྒྲུབ། ནང་སྒྲུབ། གསང་སྒྲུབ་གསུམ་ཐུགས་ཀར་ཕྱག་རྡོར་ཕྱི་གོས་སྔོན་ཅན། ནང་འབྱུང་འདུལ། གསང་བ་འཁོར་ཆེན་རྣམས་བཀོད་པའི་དགུ་སྐོར་ལུགས་གཅིག་དང། ཡང་རྗེའི་ཐུགས་ཀར་འཇམ་དབྱངས་ཕྱི་
ནང་གསང་གསུམ། རྒྱལ་ཚབ་ཀྱི་ཐུགས་ཀར་སྤྱན་རས་གཟིགས་ཕྱི་ནང་གསང་གསུམ། མཁས་གྲུབ་ཀྱི་ཐུགས་ཀར་ཕྱག་རྡོར་ཕྱི་ནང་གསང་གསུམ་བཀོད་པའི་དམིགས་བརྩེ་མ་དགུ་སྐོར་ལུགས་གཅིག་ཀྱང་ཡོང་གསུངས་
སྤྱན་རས་གཟིགས་སྒོམ་པ་ལ། སྐུ་ནོར་བུ་མཛོད་འཛིན་ལ་བརྟེན་པའི་ཕྱི་སྒྲུབ་དང། འཇམ་དབྱངས་སྒོམ་པ་ལ་གསུང་ཉི་མ་སྣང་བྱེད་ལ་བརྟེན་པའི་ནང་སྒྲུབ་དང། ཕྱག་རྡོར་སྒོམ་པ་ལ་ཐུགས་གསང་བ་མཛོད་འཛིན་ལ་བརྟེན་
པའི་གསང་སྒྲུབ་ཅེས་ཀྱང་གྲགས་སོ།།



﻿   ༈    གཏོར་བཤད་གངས་ཅན་སྤྱི་ནོར་སོགས་ལས། ལྷའི་
དྲང་སྲོང་ནམ་མཁའ་དང། མིའི་དྲང་སྲོང་རི་རབ་ཀྱི་ཁོང་སེང་དང། ཀླུའི་དྲང་སྲོང་རྒྱ་མཚོའི་འགྲམ་ན་གནས་པ་དང། དྲང་སྲོང་ཐམས་ཅད་སྐུ་མདོག་དཀར་དམར་སྔོ་བསང་བགྲེས་ཤིང་རིད་པ། སྨིན་མ་སྨ་ར་ཨག་ཚོམ་
དཀར་སེར་དང་དར་གྱི་ཐོར་ཚུགས་ཅན་བགྲང་འཕྲེང་དང་རིལ་བ་དང། དབྱུ་གུ་ཐོགས་པ། རི་དྭགས་ཀྱི་པགས་པ་དང་ཤིང་ཤུན་གྱོན་ཅིང་སེ་རལ་ཁ་བ་ཅིངས་པའི་རྣམ་པར་གསུངས་སོ།།



﻿   ༈    སྔོན་དུ་སྟོང་པར་སྦྱངས་ཏེ། དག་པའི་གཞལ་ཡས་ཁང་གདན་བཅས་བསྒོམས་ཟིན་ན། དཀྱིལ་འཁོར་རྒྱལ་
མཆོག་གི་སྐབས་མཚན་མ་རྣམས་དང་ངོ་བོ་དབྱེར་མེད་དུ་གྱུར། ཅེས་པ་འདིའི་སྒོམ་ལུགས་ཇི་ལྟར་ལགས། ཞེས་པ་ལ་ལན་ནི། དཔེར་ན་གཏི་མུག་གཤིན་རྗེའི་གཤེད་རྣམས་གཅིག་ཏུ་འདུས་ནས་ཤར་

[084B] དེ་རྗེས་ངོ་བོ་དབྱེར་མེད་དུ་མོས་དགོས་སམ་སྙམ་སྟེ། དཔེར་ན་བུམ་
པ་སྟོང་སྦྱངས་བྱས་ཏེ་རིན་པོ་ཆེའི་བུམ་པར་བསྒོམས་ནས་གངྒཱའི་ཆུ་སྤྱན་དྲངས་ཏེ་བུམ་པའི་ནང་དེར་བསྒྲུབ་གཞི་ལ་ཇི་ལྟར་ཡོད་པའི་ཆུ་དེ་གསལ་བཏབ་ནས་ངོ་བོ་དབྱེར་མེད་དུ་བསྲེ་པ་ལྟར་རོ།། གཞལ་ཡས་ཁང་
དང་གཙོ་བོ་ཡབ་ཡུམ་བསྒྲུབ་གཞི་དམ་ཚིག་པར་བསྐྱེད་ནས་བསྒྲུབ་པ་བཞིན་དུ་འཁོར་གྱི་བསྒྲུབ་གཞི་ཡང་ལྷ་དང་དབྱེར་མེད་དུ་བསྲེས་ནས་བསྒྲུབ་དགོས་ཀྱི། དེ་ལྟ་མིན་ན་འཁོར་གྱི་བསྒྲུབ་གཞིར་མཚན་མ་བྲིས་པ་དོན་
མེད་དུ་འགྱུར་རོ་སྙམ་དུ་དགོངས་སམ་བརྟག་གོ་



﻿   ༈    རྗེ་རིན་པོ་ཆེས། བདེ་མཆོག་རྩ་རྒྱུད་སོགས་ལས་

[089A]༄༅། །བདེ་མཆོག་གི་རྣལ་འབྱོར་པ་རྣམས་འཆི་བའི་ཚེ་ཡི་དམ་གྱི་ལྷས་མཁའ་སྤྱོད་དུ་འཁྲིད་པར་གསུངས་པ་དེ་མཚོན་པ་ཙམ་ཡིན་པས་ལྷ་གཞན་རྣམས་ཀྱིས་ཀྱང་རང་རང་གི་གདུལ་བྱ་
རྣམས་རང་རང་གི་ཞིང་དུ་འཁྲིད་པར་གསུངས་པ་ལྟར་རོ། །དེ་ལྟར་ཇི་སྐད་དྲིས་པའི་ལན་རྣམས་གང་ཤེས་བཟབས་ནས་གཟིགས་རྟེན་དང་བཅས་ཚེས་བཟང་པོར་ཕྲན་གྱིས་ཕུལ་



﻿   ༈   
པའི་ལན་ནི། དལ་འབྱོར་རྡོ་རྗེའི་ལུས་རྟེན་ཞེས་པའི་ཐ་སྙད་ཡོངས་འཛིན་པཎྜི་ཏ་སོགས་ཀྱི་གཞུང་དུ་འབྱུང་ཞིང། དོན་ནི་བླ་མེད་རྡོ་རྗེ་ཐེག་པའི་ལམ་ཉམས་སུ་ལེན་པའི་རྟེན་ལ། འཛམ་བུ་གླིང་པའི་མི་
མངལ་སྐྱེས་ཁམས་དྲུག་ལྡན་པ་ཞིག་དགོས་པའི་གནད་ཀྱིས་ལགས་



﻿   ༈    ལྷག་གནས་བྱའོ། །ཞེས་པའི་དོན་ནི། ལྟ་གོན་བྱའོ། །ཞེས་པའི་དོན་ཡིན་ལ། ཉིན་མོ་འབྱུང་གནས་ཀྱིས་ལྷག་གནས་ཞེས་པ་རབ་ཏུ་གནས་པའི་དོན་དུའང་བཤད་དེ། དཔེར་
ན་སློབ་མ་སྟ་གོན་བྱས་པས་སློབ་མའི་རྒྱུད་སྔར་ལས་ལྷག་པའམ་རབ་དང་མཆོག་ཏུ་བྱས་པའི་རྒྱུ་མཚན་གྱིས་ཡིན་ནོ།།



﻿   ༈    རྣ་བའི་ཡུལ་སྒྲ་དང། སྣའི་ཡུལ་དྲི་དང། ལྕེའི་ཡུལ་རོ་དང། ལུས་ཀྱི་ཡུལ་རེག་བྱ་དང། ཡིད་ཀྱི་ཡུལ་ཆོས་རྣམས་ཡིན། དེ་རྣམས་ཀྱི་དྲི་
མ་ནི༑ གཟུགས་ལ་མཚོན་ན། གཟུགས་མཛེས་པ་མཐོང་ན་འདོད་ཆགས་སྐྱེ་བ་དང། གཟུགས་མི་མཛེས་པ་མཐོང་ན་ཞེས་དང་སྐྱེ་བ་དང། གཟུགས་བར་མ་མཐོང་ན་གཏི་མུག་གི་རིགས་འདྲ་སྐྱེ་བ་ལྟ་བུ་ཡིན་པས་
ཐོད་པ་དྲུག་གིས་མ་རྒན་སེམས་ཅན་རྣམས་ཀྱི་ཤེས་རྒྱུད་ཀྱི་ཡུལ་དྲུག་ལ་བརྟེན་ནས་བྱུང་བའི་ཉོན་མོངས་ཀྱི་དྲི་མ་དེ་རྣམས་ལྷག་མེད་དུ་སྦྱངས་པའི་མོས་པ་བྱའོ། །རྡོ་རྗེ་གསུམ་གྱི་ཡེ་ཤེས་པ་སྤྱན་འདྲེན་

[064B]འདི་རྣམས་ངེད་ཀྱིས་དཀའ་ཚེགས་ལ་མ་བལྟས་པར་བྲིས་པ་ཡིན་པས་སེམས་ལ་ངེས་ངེས་བྱས་ནས་བདག་བསྐྱེད་གཏོང་རེས་ཀྱིས་ཉམས་ལེན་ལ་
ཐེབས་པ་གྱིས་



﻿   ༈    མཆན་བུ་ཚིགས་
བཅད་དུ་སྒྲིག་མཁན་སུ་ཡིན་ཞུ་རྒྱུ་མེད། འཁོར་ལོའི་ལག་པ་ཞེས་པ་ལྷ་ཁྱབ་འཇུག་གི་མིང་ཡིན་པས་འཇིགས་བྱེད་ཀྱི་མཐུ་ནུས་ཀྱིས་དེའི་ལག་པ་མཁྲིག་མ་ནས་ལྷུང། ཞེས་པ་ཡིན་

[141A]༄༅། །མཆི༑ ༑ཡབ་ཡུམ་གསུམ་ཞེས་པར་འཇིགས་བྱེད་སྔོན་འགྲོ་གཏོར་མའི་སྐབས་གསལ་བ་ལྟར་མཁའ་འགྲོ་མ་དཔལ་ལྡན་ལྷ་མོ་ཐ། རྣལ་འབྱོར་རྒྱུད་ཀྱི་རང་ལམ་ཞེས་པ་སོ་
སྐྱེའི་སྐབས་རང་ནས་ལམ་མཐུན་མོང་བ་སྔོན་དུ་བཏང་ནས་རྣལ་འབྱོར་རྒྱུད་ལ་ཞུགས་པ་དང། དེ་ལ་ལྟོས་པའི་གཞན་ལམ་ཞེས་པ་ས་བཅུ་པའི་བར་ཕར་ཕྱིན་ཐེག་པའི་ལམ་ལ་བསླབས་ནས་
མཚམས་དེ་ལ་སོགས་པ་ནས་ཡོ་གའི་ལམ་ལ་འཇུག་པ་ལྟ་བུར་དགོངས་པ་ཨེ་ཡིན། བཅུ་གཅིག་ཏུ་བྱེད་ཚེ་དབུས་ཀྱི་ལྕགས་མཁར་ཟུར་གསུམ་པ་དང། དེའི་ཕྱིའི་ཟུར་བརྒྱད་པ་ལ་དང། ཉེར་
གསུམ་བྱེད་ཚེ་གོང་གི་སྟེང་དུ་དེ་ཕྱིའི་ཟུར་བཅུ་གཉིས་བསྣན་པ་ཡིན་ནམ་སྙམ། ཞག་གི་དབྱུ་གུའི་གྲངས་དྲུག་ཅུ་རེ་བཞི་དང། ཟླ་བའི་དབྱུ་གུའི་གྲངས་དེ་སུམ་ཅུས་བསྒྱུར་བ་ཆིག་སྟོང་དགུ་
རྒྱ་ཉི་ཤུ་དང། ལོའི་དབྱུ་གུའི་གྲངས་དེ་བཅུ་གཉིས་ཀྱིས་བསྒྱུར་བ་ཉི་ཁྲི་སུམ་སྟོང་བཞི་བཅུ་ཡིན་པས། གོང་ཞུས་ལྟར། དབུས་ཀྱི་ལྕགས་མཁར་གཅིག་པོར་སོ་གཉིས་བརྩེགས། དེ་ཕྱིའི་
བརྒྱད་ལ་ཉེར་བཞི་བརྩེགས། དེའི་ཕྱིའི་བཅུ་དྲུག་ལ་བཅུ་དྲུག་བརྩེགས་བྱས་དེ་ཐམས་ཅད་བཞིས་བསྒྱུར་ན་ཚིག་སྟོང་དགུ་བརྒྱ་ཉི་ཤུ་ལྷག་ཆད་མེད་པར་འབྱུང་བས་འདི་ལ་ཁ་སྐོང་གི་དབྱུ་གུ་

[141B]



﻿   ༈    དཔལ་ལྡན་རྒྱུ་སྐར་དཀྱིལ་འཁོར་ཅན། །ཞེས་པའི་དོན། པཎ་ཆེན་བློ་
བཟང་ཆོས་ཀྱི་རྒྱལ་མཚན་ལ་རབ་འབྱམས་སྨྲ་བ་ཐོས་བསམ་པས་དཔལ་དུས་ཀྱི་འཁོར་ལོའི་དཀའ་གནས་ལས་བརྩམས་པའི་དྲི་ལན་ངང་པའི་རྒྱལ་པོའི་མགྲིན་དབྱངས་ལས། དེ་རྗེས་རྒྱུ་སྐར་དཀྱིལ་
འཁོར་ལ། །འདུས་པ་དྲུག་དང་སྒྱུ་དྲ་གསུམ། །དུས་འཁོར་ཡོངས་རྫོགས་དཀྱིལ་འཁོར་དང། །འཁོར་ལོ་སྡོམ་ཆེན་སྡོམ་ཆུང་དང། །པདྨ་གདན་ཅན་དཀྱིལ་འཁོར་ཏེ། །བཅུ་གསུམ་དག་ཏུ་
བཞེད་ལགས་སམ། །ཞེས་པ་དེ་ལྟར་མི་འདོད་དེ། །པདྨ་གདན་ཅན་ལྷ་ཞེས་པ། །དུས་འཁོར་ཡོངས་རྫོགས་དཀྱིལ་འཁོར་གྱི། །པདྨའི་ལྟེ་བར་བཀོད་པའི་ལྷ། །ང་དྲུག་གིས་ལྷག་བརྒྱ་ཕྲག་གཅིག་
གྲངས་ངེས་མཛད་ཀྱི་དེ་དག་རྣམས། །ལོགས་སུ་བཀོད་པའི་དཀྱིལ་འཁོར་མིན། །སྔོན་ཆུད་དཀྱིལ་འཁོར་བྱ་བ་ཡང། །རྒྱུ་སྐར་དཀྱིལ་འཁོར་ན་ང་ན་མེད། །དེས་ན་དུས་འཁོར་ཡོངས་རྫོགས་དང། །འཁོར་
ལོ་སྡོམ་ཆེན་དཀྱིལ་འཁོར་དང། །འདུས་པ་དྲུག་དང་སྒྱུ་དྲ་གསུམ། །བཅུ་གཅིག་དཔལ་ལྡན་སྒྱུ་སྐར་གྱི། །དཀྱིལ་འཁོར་དག་ཏུ་འདོད་པ་ལགས། །འདུས་པ་དྲུག་དང་སྒྱུ་དྲ་གསུམ། །དཀྱིལ་འཁོར་

[132B] །དགུ་དང་བཅུ་གསུམ་བཅུ་དགུ་དང། །ཉེར་ལྔ་སོ་གཉིས་སོ་བཞི་ཡི། །གྲངས་ལྡན་འདུས་པའི་དཀྱིལ་འཁོར་དྲུག་ཞེ་གསུམ་ཞེ་ལྔ་ཞེ་དགུ་ཡི། །གྲངས་ལྡན་དྲ་བའི་
དཀྱིལ་འཁོར་གསུམ། །ཐབས་རྒྱུད་དཀྱིལ་འཁོར་དགུ་པོ་འདིའི། །ལྷ་རྣམས་ཞལ་གསུམ་ཕྱག་དྲུག་པ། །སྐྱིལ་ཀྲུང་བཞུགས་པ་ཁོ་ནར་གསུངས། །ཞེས་དང། ཡང་ཨེ་ཝཾ་་ན་
གསལ་སྒྲོན་གྱི་ལོ་གསུམ་གྱི་དབྱེ་བས་རྣལ་འབྱོར་མའི་རྒྱུད་ཀྱི་ངེས་པ་ཤེས་པ་ཞེས་པའི་སྐབས་སུ་རྟོགས་དཀའ་བའི་དོན་བཤད་པ་ལ། དཔལ་ལྡན་རྒྱུ་སྐར་གྱི་ནང་ཚན་མ་རྒྱུད་ཀྱི་ལྷ་གྲངས་
དང། དབུ་མའི་ཞག་གི་ལོ་གསུམ་གྱི་ཞག་གྲངས་སྟོང་བརྒྱད་ཅུ་མཚུངས་པར་བཤད་པའི་མ་རྒྱུད་ཀྱི་དཀྱིལ་འཁོར་ལ། དུས་འཁོར་ཡོངས་རྫོགས་དང། །འཁོར་ལོ་སྡོམ་ཆེན་གཉིས་ཡོད་པའི་
ལྷ་གྲངས་ཡིན་ལགས། སྦྱོར་ཚུལ་ཞིབ་ཏུ་བཤད་ན། སྐུ་དཀྱིལ་གྱི་ལྷ་སུམ་བརྒྱ་དྲུག་ཅུའི་ནང་ནས། གཙོ་བོ་བཅུ་གཉིས་པདྨའི་གདན་ཅན་གྱི་ལྷར་འདྲེན་པས་བཞག་དེའི་ཚབ་ཏུ་སྒེག་སོགས་
ལྷ་མོ་བཅུ་གཉིས་བསྣན་པས་སུམ་བརྒྱ་དྲུག་ཅུ་པོ་ཐབས་ཤེས་གཉིས་གཉིས་སུ་དབྱེ་བས་བདུན་བརྒྱ་ཉི་ཤུ། དེའི་སྟེང་དུ་གསུང་དཀྱིལ་གྱི་རྣལ་འབྱོར་མ་དོན་གཉིས་ཀྱི་གཙོ་མོ་བརྒྱད་པདྨའི་གདན་ཅན་

[133A]༄༅། །སྔར་ལྟར་བཞག་རེ་བཞི་པོ་ཐབས་ཤེས་གཉིས་གཉིས་སུ་ཕྱེ་བའི་བརྒྱད་བརྒྱ་དང་ཞེ་བརྒྱད། དེའི་སྟེང་དུ་རྒྱས་འདེབས་ཀྱི་རིགས་བདག་དྲུག་པོ་ཐབས་ཤེས་གཉིས་སུ་བསྡུས་
པ་བསྣན་པས་བརྒྱད་བརྒྱ་དང་ལྔ་བཅུ། དེའི་སྟེང་དུ་པདྨའི་གདན་ཅན་གྱི་ལྷ་བརྒྱ་དང་ང་དྲུག་པོ་བསྣན་པས་སྟོང་དང་དྲུག་དེའི་སྟེང་དུ་སྡོམ་ཆེན་གྱི་ལྷ་གཙོ་བོ་ཡབ་ཡུམ་སོ་སོར་བགྲངས་པས་དོན་གཉིས་
དང། དེའི་རིགས་བདག་ཐབས་ཤེས་གཉིས་སུ་ཕྱེ་བ་གཉིས་སུ་བསྡུས་ནས་བསྣན་པས་སྟོང་བརྒྱད་ཅུ་རྣམས་སྦྱོར་བ་ལགས། འདིས་མཚོན་དཔལ་ལྡན་རྒྱུ་སྐར་གྱི་ཕ་རྒྱུད་དཀྱིལ་འཁོར་དགུའི་
ལྷ་གྲངས་དང། ཕྱོགས་གསུམ་གྱི་ཞག་གྲངས་སྦྱོར་པ་གསུངས་པའི་སྦྱོར་ཚུལ་ཡང་ཤེས་དགོས་སོ། །ཞེས་དང།    ༈    ན་
ཕྱོགས་གསུམ་གྱི་ཞག་། ལྷའི་གྲངས་མཐུན་པར་འགྱུར་རོ།། ཞེས་དང།    ༈   
དཀྱིལ་འཁོར་ཞེས་བརྗོད་པ་ནི། རྒྱུ་སྐར་གྱི་ཆུ་ཚོད་སྟོང་དྲུག་བརྒྱ་ཉི་ཤུའི་གྲངས་དང་མཉམ་པའི་ལྷ་བཞུགས་པའི་དཀྱིལ་འཁོར་ཡིན་པས་ན་དེ་ལྟར་བརྗོད་དོ། །ཞེས་གསུངས་སོ།།    ༈   

[133B] མ་རྒྱུད་དུས་འཁོར་ཡོངས་རྫོགས་དང་འཁོར་ལོ་སྡོམ་ཆེན་གཉིས་ཀྱི་ལྷ་གྲངས་མཐུན་པ་དང། ཕྱོགས་གསུམ་ལ་དུས་སྦྱོར་ལྔ་བརྒྱ་དང་བཞི་
བཅུ་ཡོད་པ་དང། ཕ་རྒྱུད་གསང་འདུས་དྲུག་དང་རྒྱུ་འཕྲུལ་དྲ་བ་གསུམ་སྟེ་དགུའི་གྲངས་མཐུན་པ་དང། རྒྱུ་སྐར་ཉེར་བདུན་གྱི་ཆུ་ཚོད་ཆིག་སྟོང་དྲུག་བརྒྱ་ཉི་ཤུ་ཡོད་པ་དང། ཕ་རྒྱུད་མ་རྒྱུད་ཀྱི་
དཀྱིལ་འཁོར་བཅུ་གཅིག་བསྡོམས་པའི་ལྷ་གྲངས་མཐུན་པ་སྟེ་ཤིན་ཏུ་ངོ་མཚར་རོ། །གོང་དུ་པཎ་ཆེན་ཆོས་ཀྱི་རྒྱལ་པོས། འདིས་མཚོན་དཔལ་ལྡན་རྒྱུ་སྐར་གྱི་ཕ་རྒྱུད་དཀྱིལ་འཁོར་དགུའི་
་ཤེས་དགོས་སོ། །ཞེས་གསུངས་པའི་ཤེས་ཚུལ་ནི། ཕ་རྒྱུད་འདུས་པ་དྲུག་དང་རྒྱུ་དྲ་དགུའི་ལྷ་གྲངས་བསྡོམས་པར་ཉིས་བརྒྱ་དྲུག་ཅུ་རེ་དགུ་ཡོད་པ་ཐབས་ཤེས་གཉིས་སུ་ཕྱེ་བའི་སྟེང་དུ་
རྒྱས་འདེབས་ཀྱི་རིགས་བདག་ཐམས་ཅད་ཐབས་ཤེས་གཉིས་སུ་བསྡུས་པ་བསྣན་པས་ལྔ་བརྒྱ་བཞི་བཅུ་འབྱུང་བ་དང། ཕྱོགས་གསུམ་གྱི་དུས་སྦྱོར་གྱི་གྲངས་སྦྱོར་བ་ཡིན་པར་མ་རྒྱུད་ཀྱི་
རིགས་འགྲེས་མཆོན་བར་གདོན་མི་ཟའོ།།



﻿   ༈   
ལ་དཔངས་སུ་སྒོ་ཚད་ཇི་ཙམ་དགོས། ཞེས་པ་ལ། ལན་ནི། རྭ་ལྔ་མའི་ལྟེ་བའི་དཔངས་ལ་སྒོ་ཚད་ལྔ་དང། རྭ་གསུམ་མའི་ལྟེ་བའི་དཔངས་ལ་སྒོ་ཚང་གཅིག་བྱེད་པ་ཡིན་ཏེ། ཤེས་བྱེད་རིམ་པ་ལྟར། རྒྱལ་མཆོག་
བསྐལ་བཟང་རྒྱ་མཚོའི་མཆོག་ཐུན་དངོས་གྲུབ་གཏེར་མཛོད་ལས། རྭ་ལྔ་པ་ལ་དཔངས་སུ་སྒོ་ཚད་ལྔ། ཞེས་དང། བདག་གི་བླ་མ་རིན་པོ་ཆེའི་བཧཻ་རའི་བསྐྱེད་རིམ་ལས། སྣ་ཚོགས་རྡོ་རྗེ་ལྟེ་བ་སྔོན་པོ་གྲུབ་བཞི་

[076B] ཞེས་གསུངས་པ་དེ་འདིར་ཡང་མཚུངས་པར་མ་ཟད་རྗེ་དག་དབང་བྱམས་པའི་གསང་བསྐྱེད་དངོས་གྲུབ་རྒྱ་མཚོ་ལས། ལྟེ་བའི་དཔངས་རྭ་
ལྔ་མ་ལ་ལྔ། གསུམ་མ་ལ་གཅིག་ཡོད་དོ། །ཞེས་གསུངས་པའི་ཕྱིར་རོ།།



﻿   ༈   
རྐྱང་པ་ལྟར་དང་སྒོ་དབྱེ་ཀྱཻ་རྡོར་བཞིན་གྱིས་ཐུས་



﻿   ༈    བུད་མེད་ཀྱི་སྐ་རགས་

[083B]།



﻿   ༈    སྣང་སྟོང་ཚོགས་པ་འཁོར་གསུམ་མི་དམིགས་རྒྱས་འདེབས་གསུང་བ་ཇི་ལྟར་ཞེ་ན། དཔེར་ན་ཆུ་ནང་གི་ཟླ་
གཟུགས་དེ་མིག་ཤེས་ལ་ཟླ་བར་སྣང་ཡང། ཡིད་ཤེས་ཀྱིས་ཟླ་བས་སྟོང་པར་ངེས་པ་བཞིན་དུ་འཁོར་གསུམ་ཐ་སྙད་པའི་ཤེས་པ་ལ་བདེན་པར་སྣང་ཡང། རིགས་ཤེས་ཀྱིས་འཁོར་གསུམ་བདེན་པས་སྟོང་པར་རྟོགས་པ་ནི་སྣང་
སྟོང་གཉིས་ཚོགས་དང་འཁོར་གསུམ་མི་དམིགས་པའི་དོན་ཡིན་ལ། འཁོར་གསུམ་ནི། མཆོད་པ་ལྟ་བུར་མཚོན་ན། མཆོད་ཡུལ་དང། མཆོད་རྫས་དང། མཆོད་མཁན་རྣམས་སོ།།



﻿   ༈    ཐཱུ་བཀྭན་བློ་བཟང་ཆོས་ཀྱི་ཉི་མའི་མི་འཁྲུགས་པ་ལྷ་དགུའི་
དཀྱིལ་ཆོག་གངྒའི་ ལག་པའི་རྒྱབ་གཉིས་གཡས་པ་སྟེང་དང་གཡོན་པ་འོག་ཏུ་བྱས་ཏེ་སྦྱར། གཡས་ཀྱི་མཐེ་བོང་དང་གཡོན་གྱི་མཐེའུ་ཆུང་གཉིས་དང། གཡོན་གྱི་མཐེ་བོང་དང་

[143B] གཡས་ཀྱི་སོར་མོ་ལྷག་མ་གསུམ་སྟེང། གཡོན་གྱི་སོར་མོ་ལྷག་མ་གསུམ་འོག་ཏུ་རྡོ་རྗེ་རྩེ་གསུམ་པའི་དབྱིབས་ལྟ་བུ་བྱས་པ་རྡོ་རྗེའི་རིགས་ཀྱི་དམ་ཚིག་གི་
ཕྱག་རྒྱ་སྙིང་གར་བཅིངས་ཏེ། ཨོཾ་བཛྲ་ཨུདྷྦྷ་ཝ་ཡེ་སཱ་ཧཱ། ཞེས་བརྗོད་དུ་གཞུག་ཅེས་གསུངས་ཤིག། གཞན་ཡང་ཕྱག་རྒྱུ་ན་མི་འདྲ་ཙམ་འགའ་རེ་སྣང་བས་གང་འཐད་དཔྱད་པར་ཞུ་



﻿   ༈    བདེན་པ་གཉིས་ན་དོན་དམ་པ་དང་ཀུན་རྫོབ་བདེན་པ་གཉིས་སོ། །དངོས་གྲུབ་བརྒྱད་ནི། རལ་
གྲི་རི་ལུ་མིག་སྨན་རྐང་མགྱོགས་དང། །མི་སྣང་བཅུད་ལེན་མཁའ་སྤྱོད་ས་འོག་བརྒྱད། །ཅེས་པ་ལྟར་རོ། །དབང་ཕྱུག་བརྒྱད་ནི་སྐུ་གསུང་ཐུགས་དང་རྫུ་འཕྲུལ་ཀུན་འགྲོ་དང། །ཅི་འདོད་བསྐྱེད་དང་ཡོན་ཏན་དབང་ཕྱུག་
བརྒྱད། །ཅེས་པ་ལྟར་རོ།།﻿   ༈    བསྡུ་ན་འོད་
དམར་སེར་གྱི་རྣམ་པར་བསྟིམས་པས་ཆོག་



﻿   ༈   
བསྐྱེད་པའི་ལུགས་གཉིས་སྣང་ཡང་ཁོ་བོ་གཞི་དུས་དང་མཐུན་ཅིང་རྒྱ་གཞུང་གི་ཁུངས་དང་འབྲེལ་བས་མངལ་དུ་བསྐྱེད་པར་འདོད་པ་ལགས། དེའི་གཙོ་བོ་དམ་ཚིག་སེམས་དཔའ་ཙམ་གྱིས་ཆོག་པ་ངག་འདོན་
ལྷན་ཐབས་ཀྱི་དགོངས་པ་དང། ཟ་མ་ཏོག་ཏུ། དབུས་སུ་རྡོ་རྗེ་འཇིགས་བྱེད་ཡབ་ཡུམ་ནི་སྔར་བཞིན་ནོ། །གསུངས་པ་ལྟར་ན། སེམས་དཔའ་སུམ་བརྩེགས་གྲུབ་ནའང་ལེགས་པ་འདྲ་ལགས་



﻿   ༈    ཕྱོགས་དང་ཟླ་བའི་རྣལ་འབྱོར་ཞེས་པས་ཡར་མར་གྱི་ཚེས་བཅུ་བསྟན་
པ་མིན་གྱི། ཕྱོགས་ཞེས་པ་བཅུ་དང་ཟླ་བ་ཞེས་པ་གཅིག་གི་བརྡ་ཡིན་པས་བཅུ་དང་གཅིག་གི་རྣལ་འབྱོར་ཏེ་བསྐྱེད་རིམ་རྣལ་འབྱོར་བཅུ་གཅིག་བསྟན་པར་གསུངས་ལགས་



﻿   ༈    ཀྱེ་རྡོར་དང་འཁོར་ཆེན་ལྟ་བུར་ལྷ་དང་ཕྱོགས་སྐྱོང་དང་ཀླུའམ་
བདུད་དང་གནོད་སྦྱིན་དང་ཀླུ་རྣམས་ལ་དམ་ཅན་བཀའ་སྡོང་སྡེ་གསུམ་མམ། དམ་ཅན་ཉེར་བཞིར་གྲགས་པ་ལྟར་རོ། །འོན་ཀྱང་ད་ལམ་སྐབས་དོན་འཇམ་དཔལ་གཤིན་རྗེའི་གཤེད་ཀྱི་མཐུན་མོང་མ་ཡིན་པའི་བཀའ་སྡོད་
[010A]༄༅། །དམ་ཅན་རྣམ་གསུམ་དེ་དྲི་བྱ་ཡིན་འདྲ་བས་དེ་ནི་ཁྱབ་འཇུག་ཆེན་པོ་རཱ་ཧུ་ལ། སྲིན་པོའི་རྒྱལ་པོ་ལངྐ་མགྲིན་བཅུ། ཀླུ་དབང་མཐུ་སྟོབས་བདག་པོ་རྣམས་ཡིན་པར་གོ་ལགས་



﻿   ༈    བྱཱ་གྷའི་གོང་གི་ཙནྡྲ་ནི། ཞེས་སོགས་

[117A]༄༅། །ཀྱི་དོན་རྗེའི་གསང་རྣམ་དངོས་གྲུབ་སྙེ་མར་མཁས་གྲུབ་རྗེས་བཀྲལ་ཡོད་པས་དེར་གཟིགས་པར་ཞུ་



﻿   ༈       ༈   
གྱི་རིམ་པ་གསང་བ་ཀུན་གྱི་གནད་རྣམ་པར་ཕྱེ་བ་ཞེས་བྱ་བ། བླ་མ་དམ་པ་རྣམས་དང་རྗེ་བཙུན་འཇམ་པའི་དབྱངས་ཀྱི་ཞབས་ཀྱི་པདྨོ་ལ་སྐྱེ་བ་ཀུན་ཏུ་གུས་པ་ཆེན་པོས་ཕྱག་འཚལ་ཞིང་སྐྱབས་སུ་
མཆིའོ། །གང་གིས་ཞབས་པད་གཙུག་ན་གུས་བསྟེན་པས། །སྲིད་ཞིའི་རྒུད་པ་གཅོད་པའི་དྲི་མེད་ལམ། །བརྩེ་བའི་ཐུགས་ཀྱིས་ཇི་བཞིན་འདོམས་མཛད་པ། །བཤེས་གཉེན་དམ་པ་རྣམས་
ཀྱི་ཞབས་ལ་འདུད། །དྲི་མེད་མཁའ་ལ་ཡིད་འཕྲོག་འཇའ་ཆེན་བཞིན། །སྤྲོས་ཀུན་ཉེར་ཞིའི་དབྱིངས་ལས་མ་གཡོས་པར། །རྣམ་རོལ་སྐུ་ཡི་བཀོད་པས་ལྷ་ཡི་ཚོགས། །རབ་འབྱམས་སྤྲོ་མཛད་
འཁོར་ལོའི་མགོན་དེས་སྐྱོངས། །དེ་ཡིས་ཇི་སྙེད་གསུངས་པའི་གསང་བའི་གནས། །མ་ལུས་སྡུད་མཛད་རིག་སྔགས་འཆང་བའི་རྗེ། །མཐུ་སྟོབས་མགོན་ལ་བདག་གིས་གུས་བཏུད་ཀྱི། །ད་ནི་བདུད་

[015B] །རྒྱལ་བ་ཀུན་གྱི་ཡབ་གཅིག་འཇམ་པའི་དབྱངས། །དགྱེས་ནས་སྤྱན་རས་ཙམ་གྱིས་བཙས་པ་ལའང། །རྒྱལ་བའི་དགོངས་ཟབ་རྟོགས་པའི་རྣམ་དཔྱོད་ཀྱི། །
མཆོག་སྦྱིན་མཛད་ཅེས་ཐོས་ནས་རིང་ཞིག་ནས། །རྒྱུན་མི་ཆད་དུ་ལྷག་པའི་ལྷར་བསྟེན་ཅིང། །ད་དུང་ཁྱོད་ཀྱི་ཞབས་པད་སྤངས་ནས་ནི། །ནམ་ཡང་སྐྱབས་གཞན་མེད་དོ་མཁྱེན་པའི་གཏེར། །
བདག་གི་རེ་བ་འབྲས་བུ་མཆིས་པར་མཛོད། །རྒྱུད་དོན་མཁས་པས་བཀྲལ་བ་ཇི་བཞིན་དུ། །ཚུལ་བཞིན་སྒྲུབ་པར་འདོད་པ་མང་པོ་དང། །རབ་འབྱམས་གཞུང་ལ་མཁྱེན་པ་རབ་རྒྱས་པ། །སྐད་
གཉིས་སྨྲ་པས་རིང་ནས་བསྐུལ་གྱུར་ཅིང། །སྐྱེ་དགུའི་གཙུག་ན་བསོད་ནམས་དུ་མས་བརྗིད། །དཔལ་ལྡན་རྡོ་རྗེ་ཐེག་པ་ཕྱོགས་ཀུན་ཏུ། །རྒྱས་པའི་ཁུར་འཛིན་ལྷག་བསམ་བཟང་པོ་ཅན། །དེ་
ཡིས་ཡང་ཡང་ཉེ་བར་བསྐུལ་བ་དང། །གཞུང་ལུགས་གདམས་པར་མ་ཤར་ཕྱོགས་རེས་ཚིམ། །ལུང་དོན་དྲི་མེད་རིགས་པས་དཔྱོད་མ་ནུས། །མང་དུ་ཐོས་ཀྱང་སྒྲུབ་ལ་མི་བརྩོན་པ། །དེ་ཡིས་
རྒྱལ་བ་དགྱེས་པར་མི་ནུས་པར། །གཟིགས་ནས་བསྟན་ལ་ཚུལ་བཞིན་ལེགས་སློབ་པའི། །སྔོན་གྱི་དམ་བའི་སྤྱོད་པས་བདག་གི་ཡིད། །ཆེས་ཆེར་དྲངས་པས་དེ་དག་རྣམས་ཀྱི་ལུགས། །གསལ་
[016A]༄༅། །བའི་ཕྱིར་དུ་འདི་ན་འབད་པ་ལ། །ཞིང་སྐྱེས་ལྷན་ཅིག་སྐྱེས་དང་སྔགས་སྐྱེས་ཀྱི། །མཁའ་འགྲོའི་ཚོགས་ཀྱིས་བུ་ལ་མ་བཞིན་དུ། །བརྩེ་བར་དགོངས་ནས་དངོས་གྲུབ་
ཀུན་སྩོལ་ཞིང། །བགེགས་ཀུན་ཉེ་བར་ཞི་བའི་བཀའ་དྲིན་མཛོད།།    ༈    །ལེགས་ཉེས་བཤད་པའི་ཁྱད་པར་མ་ཕྱེད་ཅིང། །ཐེག་པ་ཆེ་
ཆུང་སྔགས་དང་ཕར་ཕྱིན་གྱི། །ཐུན་མོང་བ་དང་ཐུན་མོང་མ་ཡིན་པའི། །ཁྱད་པར་གཙོ་བོ་ཇི་བཞིན་མ་ཕྱེད་པར། །བསྟན་པ་སྤྱི་དང་ཐེག་པ་ཆེན་པོ་དང། །ཁྱད་པར་རྡོ་རྗེ་ཐེག་པ་སྐལ་ལྡན་གྱི། །འཇུག་
སྒོ་མཆོག་ཅེས་སྨྲ་བའང་དད་པ་ཙམ། །དེ་ཕྱིར་ཀྱེ་ཀྱེ་བློ་གྲོས་འདུན་ལྡན་དག་རྣམ་དག་རིགས་པས་བློ་གྲོས་མིག་སྤྱོངས་ལ། །ཕས་ཀྱི་རྒོལ་བས་བསྐྱོད་པར་མི་ནུས་པའི། །བསྟན་པའི་གནད་ལ་
ངེས་པ་བརྟན་པོ་ཚོལ། ་སྨྱུང་བར་གནས་དང་ཁྲུས་ཀྱི་ཆོ་ག་སོགས། །བསྒོམ་བཟླས་ཕྱོགས་རེ་ཤེས་པས་བྱ་སྤྱོད་ཀྱི། །རྒྱུད་དོན་ཤེས་པར་སྨྲ་ན་བཞད་གད་གཞི། །དེ་ཕྱིར་རྒྱུད་དོན་ལམ་དུ་
བསྒྲིག་པ་གཅེས། །དེ་ཡང་བྱ་བ་སྤྱི་ཡི་རྒྱུད་བཞི་དང། །ཁྱད་པར་ལེགས་གྲུབ་བསམ་གཏན་ཕྱི་མའི་རྒྱུད། །རྒྱ་གར་མཁས་པ་གཉིས་ཀྱིས་བཀྲལ་བ་བཞིན། །དགོངས་པ་བཙལ་ནས་གསལ་

[016B] །བྱ་རྒྱུད་མཐའ་དག་ལྟ་བའི་མིག་གཅིག་གོ་་སྤྱོད་རྒྱུད་གཙོ་བོ་རྣམ་སྣང་མངོན་བྱང་དོན། །མཁས་གྲུབ་སངས་རྒྱས་གསང་བས་བཤད་པ་བཞིན། །རྣལ་འབྱོར་གཉིས་ཀྱི་
རིམ་པ་བཤད་པ་འདི། །སྤྱོད་པའི་རྒྱུད་ལ་བདེ་བླག་འཇུག་པའི་སྒོ། ་རྣལ་འབྱོར་རྒྱུད་རྣམས་ཀུན་གྱི་མཆོག་གྱུར་པ། །དཔལ་ལྡན་དེ་ཉིད་བསྡུས་པའི་འོ་མའི་མཚོ། །མཁས་པ་གསུམ་གྱི་གཞུང་
གི་སྲུབ་ཤིང་གིས། །ལེགས་པར་བསྲུབས་ལས་བྱུང་བའི་བདུད་རྩི་མཆོག་དྲི་མེད་དབང་གིས་སྨིན་ཞིང་སྡོམ་ལ་གནས། །དེ་ཡིས་ཐུན་བཞིར་བཟླས་ཤིང་བསྒོམས་པ་ཡིས། །ལྷག་པའི་ལྷ་ཡི་
སྐུ་གསུང་ཐུགས་དང་ནི། །རང་གི་སྒོ་གསུམ་གཅིག་ཏུ་སྦྱོར་བྱེད་པའི། །རྣལ་འབྱོར་གསུམ་གྱིས་སེམས་ནི་ལེགས་སྦྱངས་པས། །དངོས་གྲུབ་སྒྲུབ་པའི་སྒོ་གསུམ་གང་རུང་དུ། །ཞུགས་
ནས་རང་གི་ལྷ་ཡིས་མཆོག་བསྩལ་པས། །ལམ་བཟང་བདེ་བླག་བགྲོད་པ་འདི་ཡིན་ནོ། །དེ་ཕྱིར་ཕྱག་རྒྱ་འཆིང་བའི་རིམ་པ་དང། །ཆོག་ཁྲིགས་རིམ་པ་ཙམ་ཞིག་ཤེས་པ་ལ། །རྣལ་འབྱོར་
རྒྱུད་དོན་ཤེས་པར་སྨྲ་མོད་ཀྱང། །ལམ་གྱི་གནད་རྣམས་ད་གདོད་བཙལ་དགོས་སོ། ་དཔལ་ལྡན་རྡོ་རྗེ་ཐེག་པའི་མཐར་ཐུག་པ། །རྣལ་འབྱོར་བླ་མེད་རྒྱུད་སྡེ་རྒྱ་མཚོའི་དོན། །མ་ལུས་སྡུད་

[017A]༄༅། །བྱིད་ལམ་གྱི་སྤྱི་ཡི་ཆིངས། །ལམ་གྱི་གོ་རིམས་ངེས་པའི་ཚུལ་དང་ནི། །སྔོན་དུ་བསྙེན་བས་རྒྱུད་ནི་སྦྱངས་པ་ཡིས། །གང་དུ་དཀྱིལ་འཁོར་བྲི་བའི་ས་ཡི་ཆ།།
ཡོངས་སུ་དག་པར་བྱེད་པའི་ཆོ་ག་རྣམས། །མཁས་པའི་གཞུང་བཞིན་ཤིན་ཏུ་གསལ་བར་བཤད། ་ཟབ་མོའི་ལམ་གྱི་སྣོད་དུ་སྒྲུབ་བྱེད་པའི། །དབང་གི་ཉེར་བསྡོགས་དམ་པ་སྟ་
གོན་ཡིན། །དེ་ཕྱིར་སྟ་གོན་ཆོ་ག་དག་པ་ནི། །ཤིན་ཏུ་ཁྱད་པར་ཆེ་བར་མཐོང་གྱུར་ནས། །ཆོ་གའི་ཡན་ལག་ཕྲ་མོ་རྣམས་ཀྱང་ནི། །མཁས་པའི་གཞུང་ལས་ཡང་དག་ལེགས་བཏུས་ནས། །སྲས་
བཅས་རྒྱལ་བའི་བཞེད་དང་མི་འགལ་བར། །ཤིན་ཏུ་གསལ་བའི་དག་གིས་ལེགས་པར་བཤད། ་སྐལ་ལྡན་གང་དུ་བཅུག་ནས་དབང་བསྐུར་བའི། །དཀྱིལ་འཁོར་རྒྱལ་བ་རྣམས་ཀྱི་ཞིང་
དང་སྐུར། །ཚུལ་བཞིན་བསྒྲུབས་ནས་མཉེས་པར་བྱེད་པ་ཡི། །ཆོ་གའི་རིམ་པ་མཁས་བའི་གཞུང་བཞིན་བཤད། ་བདེ་ཆེན་ཐར་བའི་གྲོང་ཁྱེར་མཆོག་ཉིད་དུ། །རང་ཉིད་ཚུལ་བཞིན་ཞུགས་
ནས་དབང་མནོས་ཏེ། །འཁོར་ལོའི་མགོན་ཉིད་བླ་མར་གྱུར་བ་ལ། །གནང་བ་རྙེད་ནས་གླུ་ཡིས་མཆོད་པའི་མཐར། །སྐལ་བཟང་སློབ་མ་ཉིད་བཞིན་བཞུགས་པ་ཡི། །ཆོ་གའི་གཙོ་བོ་དེ་ཡི་

[017B] །ལེགས་པར་དམིགས་ཕྱེ་སོ་སོར་བརྡ་འཕྲོད་པའི། །ཐབས་ཚུལ་མན་ངག་ཤིན་ཏུ་གསལ་བར་བྱས། ་བདེ་གཤེགས་དྲུག་གི་རང་བཞིན་དབང་དྲུག་གིས། །སློབ་མའི་
ཤེས་རྒྱུད་ལེགས་པར་སྦྱངས་པ་ཡིས། །རྒྱལ་བ་དྲུག་དང་འབྲེལ་བའི་བསྐྱེད་རིམ་གྱིས། །སྤྲུལ་པའི་སྐུ་མཆོག་འགྲུབ་པའི་གཞིར་བྱེད་པ། །དྲི་མེད་བུམ་པའི་དབང་གི་ངོ་བོ་དང། །དེ་ཡི་ཡན་
ལག་ཆོ་ག་ཕྲ་མོ་རྣམས། །སྔགས་རིག་རྣམས་ཀྱི་བཞེད་པ་དེ་བཞིན་དུ། །གོ་སླའི་དབྱངས་ཀྱིས་མ་འདྲེས་གསལ་བར་བྱས། ་བུམ་དབང་གངྒཱའི་ཆུ་རྒྱུན་བསྐུར་བ་ཡིས། །ཐ་མལ་སྣང་ཞེན་
ལུས་ཀྱི་དྲི་མ་བཀྲུས། །གསང་དབང་ཡེ་ཤེས་བདུད་རྩི་མྱངས་པ་ཡིས། །ངག་གནས་རླུང་གི་རྒྱུ་བ་སྔགས་སུ་འཆར། །གསུམ་པ་ལྷན་སྐྱེས་དགའ་བའི་ལྕགས་ཀྱུ་ཡིས། །ཡིད་ཀྱི་སྐྱེས་བུ་དོན་
དམ་དབྱིངས་སུ་དྲངས། །བཞི་པ་ཟུང་འཇུག་དོན་ལ་ངོ་སྤྲད་པས། །མཐར་ཐུག་སྐྱེལ་སའི་གནད་ལ་ཐེ་ཚོམ་བཅད། །དབང་བཞིའི་གནད་དོན་ཚུལ་བཞིན་ངེས་པ་ལས། །མཆོག་ཏུ་གྱུར་པའི་
གདམས་པ་ཡོད་མིན་ཞེས། །རང་གི་རྟོགས་པ་གླུ་རུ་བླངས་པ་འདི། །བླ་མ་རྣམས་དང་འཇམ་པའི་དབྱངས་ལ་འབུལ། །དེ་སྐད་སྨྲས་པའང་དབང་གི་རིམ་པ་རྣམས། །ལམ་གྱི་སྔོན་འགྲོ་ཙམ་

[018A]༄༅། །དུ་ཟད་དོ་ཞེས། །རྩ་བ་བོར་ནས་ཡལ་ག་ཚོལ་རྣམས་ཀྱི། །ཡིད་མུན་སྟུག་པོ་ཞི་བའི་དོན་དུའོ། ་རྣམ་དཔྱོད་བརྩོན་པའི་གྲུ་གཟིངས་ཉམས་ཆུང་ཞིང། །དེད་
དཔོན་མཁས་པའི་བཤེས་གཉེན་མ་བསྟེན་པས། །གསང་སྔགས་གཞུང་ལུགས་རྒྱ་མཚོ་མ་མཐོང་བར། །ཕྱོགས་རེའི་ལམ་གྱིས་བགྲོད་པར་འདོད་པའི་ལུགས། །ལེགས་པར་བཀག་ནས་
མཁས་པ་དགྱེས་པའི་ལམ། །རིམ་གཉིས་རིམ་བཞིན་བསྐྱེད་ནས་རྒྱལ་བའི་སར། །མ་ཚང་མེད་པའི་ལམ་གྱིས་བགྲོད་དགོས་ཞེས། །ཤིང་རྟ་ཆེན་པོའི་ལུགས་བཟང་གསལ་བར་བྱས། ་
ཐེག་པ་གཞན་ནས་གྲངས་མེད་བསྐལ་པ་ཡིས། །རླབས་ཆེན་བསོད་ནམས་ཚོགས་རྣམས་རྫོགས་དགོས་པའི། །གཟུགས་སྐུའི་རྒྱུ་རྣམས་འབད་པ་ཆུང་དུ་ལས། །ཡོངས་སུ་རྫོགས་པ་
བྱེད་པའི་ཐབས་མཁས་མཆོག་བསྐྱེད་པའི་རིམ་པས་སྦྱང་གཞི་སྦྱོང་ཚུལ་དང། །རྒྱུད་ལ་ཇི་ལྟར་སྐྱེད་པའི་རིམ་པ་རྣམས། །དྲི་མེད་ལུང་དང་རིགས་པའི་རྗེས་འབྲངས་ནས། །རང་བཟོས་མ་བསླད་
ཤིན་ཏུ་གསལ་བར་བཤད། ་དཔལ་ལྡན་འདུས་པ་དུས་ཀྱི་འཁོར་ལོ་དང། །འཁོར་ལོ་སྡོམ་པ་དགྱེས་པ་རྡོ་རྗེ་ཡི། །རྫོགས་རིམ་ལམ་གྱིས་ཇི་ལྟར་བགྲོད་པའི་ཚུལ། །སྤྱི་ཡི་རྣམ་གཞག་

[018B] །ལུང་དོན་རིགས་པ་ཕྲ་མོས་ལེགས་དཔྱད་ནས། །དོན་གྱི་ཁོག་རྣམས་ལོགས་པར་དཔྱིས་ཕྱིན་པར། །ཚིག་ཟུར་ཕྱིན་པར་གསལ་བར་བཤད་པ་ལ། །གནས་གསུམ་
མཁའ་འགྲོས་བརྩེ་བས་བཟོད་པར་མཛོད། ་བཤེས་གཉེན་དམ་པ་རིང་དུ་བསྟེན་པ་ཡིས། །ཕྱོགས་རེས་མ་ཚིམ་གཞུང་ལུགས་གདམས་པར་ཤར། །ལུང་དོན་རིགས་པ་ཕྲ་མོས་འབྱེད་ནུས་
ཤིང། །ཐོས་བའི་དོན་ལ་སྒྲུབ་པ་སྙིང་པོར་བྱེད། །སྨིན་བྱེད་དབང་དང་གྲོལ་བྱེད་ལམ་དང་ནི། །བསྒྲུབས་པའི་འབྲས་བུ་ཀུན་ལ་མ་རྨོངས་པས། །རྡོ་རྗེ་ཐེག་པའི་ལམ་གྱིས་བགྲོད་བྱེད་པ། །དེ་
ལ་མཁས་རྣམས་གསང་སྔགས་པ་ཞེས་སྨྲ། །    ༈    །ལེགས་བཤད་འོད་སྟོང་ཕྱོགས་བཅུར་སྤྲོས་པ་ཡིས། །རབ་འབྱམས་
སྔགས་གཞུང་པད་ཚལ་ཁ་འབྱེད་པའི། །གསང་དོན་ཀུན་གསལ་ཉི་མ་དེང་ནས་ཤར། །རྡོ་རྗེ་ཐེག་པའི་སྦྲང་རྩིའི་བཅུད་བླངས་ནས། །དངོས་གྲུབ་གཉིས་ཀྱི་དགའ་སྟོན་བྱེད་འདོད་པའི། །སྐལ་
ལྡན་བློ་གསལ་རྐང་དྲུག་ལྡན་པའི་ཚོགས། །དགའ་བའི་དར་དིར་ཕྱོགས་བཅུར་ད་སྒྲོགས་ཤིག་རྒྱུད་སྡེ་རིན་ཆེན་བཞི་ལས་ལེགས་བསྒྲུབས་ཤིང། །སྨིན་བྱེད་དབང་གི་བང་རིམ་བཞི་དང་ལྡན། །

[019A]༄༅། །རིམ་གཉིས་གཟི་བརྗིད་བལྟ་བས་མི་ངོམས་ལ། །འབྲས་བུ་སྐུ་བཞིའི་ལྕོག་གིས་རབ་མཛེས་པ། །སྣ་ཚོགས་ཁམས་དང་ལྡན་པའི་གསུང་རབ་མཚོ། །བློ་གྲོས་
བརྩོན་པའི་མགྱོགས་འགྲོས་བསྲུབས་པ་ལས། །གངས་ཅན་གསེར་གྱི་ས་གཞིའི་ཁྱོན་ཡངས་སུ། །ཐུབ་བསྟན་རྒྱ་མཚོའི་རྒྱན་དུ་བསྐྲུན་པ་འདི། །མང་དུ་གསན་པའི་ཐོས་པས་རྨོངས་པ་
བཅོམ། །ཚུལ་བཞིན་བསྒྲུབས་པའི་རྟོགས་པས་རང་རྒྱུད་བཏུལ། །ལྷག་བསམ་དག་པའི་ཐུགས་ཀྱིས་བསྟན་ལ་དགོངས། །བསྟན་པའི་རྩ་ལག་དམ་པ་མང་པོ་དང། །རླབས་ཆེན་
བསོད་ནམས་སྟོབས་ལས་རིགས་མཐོར་འཁྲུངས། །རྨད་བྱུང་མཛད་པ་བཟང་པོས་འགྲོ་བ་སྐྱོང། །ཐུབ་བསྟན་རྒྱས་པའི་ཁུར་གྱིས་མི་ངལ་བའི། །གསང་སྔགས་འཛིན་པ་དེ་ཡིས་བསྐུལ་ལས་
ཡིན༑ ༑ལྷག་པའི་ལྷ་ལ་རྟག་ཏུ་གསོལ་བཏབ་ཅིང། །ཡོངས་འཛིན་མཁས་པའི་གསུང་གི་རྗེས་ཞུགས་ནས། རིག་སྔགས་འཆང་གི་གཞུང་ལུགས་རྒྱ་མཚོ་ལ། །ཞིབ་ཏུ་བརྟགས་ནས་སྦྱར་
མོད་དེ་ལྟ་ནའང། །བློ་གྲོས་སྦྱངས་པ་དྲན་པའི་སྟོབས་དམན་པས། །ནོངས་པར་གང་གྱུར་རྒྱལ་དང་རྒྱལ་སྲས་ལ། །བསམ་པ་ཐག་པས་སོ་སོར་བདག་འཆགས་པས། །ནོངས་པ་རྒྱུ་བཅས་བྱང་

[019B] །གསང་ཆེན་ལམ་གྱི་རིམ་པ་འདིར་འབད་པས། །རླབས་ཆེན་ཚོགས་གཉིས་མང་དུ་བསགས་པ་རྣམས། །མར་གྱུར་འགྲོ་བ་ཀུན་གྱི་རེ་སྐོང་བའི། །ཟུང་འཇུག་རྡོ་རྗེ་འཆང་
དབང་ཐོབ་ཕྱིར་བསྔོ། །དེས་ནི་ཚེ་རབས་ཀུན་ཏུ་དངོས་གྲུབ་གཞི། །ཐེག་མཆོག་བཤེས་གཉེན་འབད་པས་མཉེས་བྱས་ནས། །ཚུལ་བཞིན་བསྐུར་བའི་རྣམ་དག་དབང་བཞི་ཡིས། །ཟབ་མོའི་
ལམ་གྱི་སྣོད་དུ་འགྱུར་བར་ཤོག་དེ་ཚེ་བླ་མ་དཔའ་བོ་དཔའ་མོའི་ཚོགས། །དཔང་དུ་བཞག་ནས་ལེགས་པར་ཁས་བླངས་པའི། །བསྲུང་དང་བཟའ་དང་བསྟེན་པའི་དམ་ཚིག་གི་བཅས་པའི་མཚམས་ལས་
འདའ་བར་མ་གྱུར་ཅིག་རིམ་གཉིས་སྤྱོད་དང་བཅས་པའི་རྒྱུད་དོན་ལ། །གཏུགས་པ་མེད་པའི་དྲི་མེད་རིགས་པ་ཡིས། །མ་རྟོགས་ལོག་རྟོག་ཐེ་ཚོམ་ཀུན་བཅད་ནས། །བརྩོན་པས་སྒྲུབ་པ་སྙིང་པོར་བྱེད་པར་ཤོག་
དེ་ལྟར་སློབ་པའི་རླབས་ཆེན་སྤྱོད་པ་ལ། །མཐུ་ལྡན་རྣམས་ཀྱིས་རྟག་ཏུ་གྲོགས་མཛད་པས། །བར་དུ་གཅོད་པའི་མིང་ཡང་མེད་པ་དང། །འདོད་པའི་རྐྱེན་རྣམས་ཡིད་བཞིན་འབྱོར་པར་ཤོག་བསྟན་པ་ཁོ་
ན་ལྷར་བཅས་འགྲོ་བ་ཡི། །བདེ་ལེགས་ཀུན་གྱི་རྩ་བར་ཡིད་ཆས་ནས། །ལུས་སྲོག་ཡལ་བར་གྱུར་ཀྱང་མི་གཏོང་བའི། །སྙིང་སྟོབས་ཆེན་བོས་དམ་ཆོས་འཛིན་གྱུར་ཅིག་གསང་དོན་ལེགས་པར་ཕྱེ་བ་འདི་
[020A]༄༅། །ཡིས་ཀྱང། །ཐེག་པ་མཆོག་གིས་བགྲོད་པ་མཐའ་ཡས་ལ། །གཞུང་ལུགས་གདམས་པར་འཆར་པའི་རྐྱེན་བྱས་ནས། །བསྟན་པའི་སྙིང་པོ་རིང་དུ་གསལ་བྱེད་ཤོག་མཚམས་
སྤྲིན་གཞོན་ནུས་འཁྱུད་པའི་གསེར་གྱི་རིས། །ཨིནྡྲ་ནཱི་ལའི་ཐོར་ཅོག་བཅིངས་པ་བཞིན། །དམར་སེར་སྐུ་ཡིས་ཡིད་འཕྲོག་གང་གི་གཙུག་མཐོན་མཐིང་རལ་པའི་ཟུང་ཕུད་ལྔས་མཛེས་པའི།།
འཇམ་དབྱངས་དེ་ཡིས་ཚེ་རབས་ཀུན་ཏུ་བདག་དགྱེས་བཞིན་རྗེས་སུ་བཟུངས་པའི་དྲིན་ལས་ནི། །གཏིང་དཔག་དཀའ་བའི་ཆོས་ཚུལ་རྒྱ་མཚོ་ལ། །བློ་གྲོས་ཐོགས་པ་མེད་པར་འཇུག་པར་ཤོག་
ཅེས་རྗེ་ཐམས་ཅད་མཁྱེན་པ་ཆེན་པོས་མཛད་པའི་རྡོ་རྗེ་འཆང་ཆེན་པོའི་ལམ་གྱི་རིམ་པ་གསང་བ་ཀུན་གྱི་གནད་རྣམ་པར་ཕྱེ་བ་མཚན་གཞན་སྔགས་རིམ་ཆེན་མོར་གྲགས་པའི་དབུ་ཞབས་དང་བར་
སྐབས་ཀྱི་བསྡུས་དོན་ཚིགས་སུ་བཅད་པ་རྣམས་རང་ཉིད་ཀྱི་ཁ་ཏོན་དུ་བྱ་བའི་ཕྱིར་ཟུར་དུ་ཕྱུངས་ཏེ། མགོན་པོ་གང་གི་རིང་ལུགས་སུ་ཞུགས་པའི་ཐ་ཆུང་དགེ་སློང་སུ་དྷརྨེ་ཤྭ་རས་དད་པས་ཀུན་
ནས་བསླངས་ཏེ་བྲིས་པ་དགེ་ལེགས་འཕེལ།། །།    ༈    །

[020B]   ༈    འདིར་རྗེ་རིན་པོ་ཆེ་བློ་བཟང་གྲགས་པའི་དཔལ་གྱིས་མཛད་པའི་རྡོ་རྗེ་འཆང་ཆེན་པོའི་ལམ་གྱི་རིམ་པ་གསང་བ་ཀུན་གྱི་གནད་རྣམ་པར་ཕྱེ་བའི་ས་
བཅད་རིག་འཛིན་མཛོད་ཀྱི་ལྔེ་མིག་ཅེས་བྱ་བ་ལ་གཉིས། རྒྱལ་བའི་བསྟན་པ་ཁོ་ན་ཐར་འདོད་ཀྱི་འཇུག་དོགས་སུ་བསྟན་པ་དང། དེ་ལ་འཇུག་པའི་རིམ་པ་མི་འདྲ་བའི་སྒོ་བསྟན་པའོ། །གཉིས་པ་ལ་
གཉིས། །ཐེག་པ་སྤྱིའི་དབྱེ་བ་དང། ཐེག་པ་ཆེན་པོའི་དབྱེ་བའོ། །དང་པོ་ལ་བཞི། ཇི་ལྟར་དབྱེ་བའི་སྒོ། གང་གིས་འབྱེད་བའི་རྒྱུ་མཚན། ཕྱེ་བ་སོ་སོའི་རང་བཞིན། ཐམས་ཅད་ཀྱང་མཐར་འཚང་རྒྱ་བའི་
ཡན་ལག་ཏུ་བསྟན་པའོ། །གསུམ་པ་ལ་གཉིས། ཐེག་པ་དམན་པའི་རྣམ་གཞག་དང། །ཐེག་པ་ཆེན་པོའི་རྣམ་གཞག་གོ། གཉིས་པ་ཐེག་པ་ཆེན་པོའི་དབྱེ་བ་ལ་གཉིས། ཐེག་པ་ཆེན་པོ་ལ་གཉིས་
སུ་དབྱེ་བ་དང། རྡོ་རྗེ་ཐེག་པ་ལ་འཇུག་པའི་རྣམ་དབྱེ་བྱེ་བྲག་ཏུ་བཤད་པའོ། །དང་པོ་ལ་གསུམ། ཇི་ལྟར་ཕྱེ་བའི་གྲངས། ཕྱེ་བ་སོ་སོའི་དོན། དེ་ལྟར་དུ་འབྱེད་པའི་རྒྱུ་མཚན་ནོ། །གསུམ་པ་ལ་གཉིས། རྟོག་
ལྡན་ལ་སྐྱེ་བའི་དོགས་པའི་གནས་དགོད་པ་དང། དེ་ལ་ལན་གདབ་པའོ། །གཉིས་པ་ལ་གཉིས། གཞན་གྱིས་བརྟགས་པའི་མཐའ་དགག་པ་དང། ལེགས་པར་གནས་པའི་ཕྱོགས་གཞག་པའོ།།

[021A]༄༅། །གཉིས་པ་ལ་གཉིས། ཐེག་པ་གཉིས་སུ་འབྱེད་པའི་རྒྱུ་མཚན་དངོས་དང། ལམ་ལ་ཁྱད་པར་ཡོད་ཀྱང་འབྲས་བུ་ལ་མཆོག་དམན་མེད་པར་བསྟན་པའོ། །དང་པོ་ལ་གསུམ་
དངོས་ཀྱི་དོན་བསྟན་པ། དེའི་ཁུངས་དགོད་བ། དེ་ལ་རྩོད་པ་སྤང་བའོ། །གཉིས་པ་ལ་གཉིས། རྣལ་འབྱོར་བླ་མེད་ཀྱི་གཞུང་ནས་བཤད་པ་དང། རྒྱུད་སྡེ་འོག་མའི་གཞུང་ནས་བཤད་པའི་ཚུལ་ལོ། །
དང་པོ་ལ་གཉིས། རྒྱུད་ནས་བཤད་པའི་ཚུལ་དང། དགོངས་འགྲེལ་རྣམས་ཀྱིས་ཇི་ལྟར་བཤད་པའི་ཚུལ་ལོ། །གཉིས་པ་ལ་གཉིས། །སློབ་དཔོན་ཡེ་ཤེས་ཞབས་ཀྱི་གཞུང་ནས་ཇི་ལྟར་བཤད་
པ་དང། སློབ་དཔོན་གཞན་གྱིས་ཇི་ལྟར་བཤད་པའོ། །གཉིས་པ་ལམ་ལ་ཁྱད་པར་ཡོད་ཀྱང་འབྲས་བུ་ལ་མཆོག་དམན་མེད་པར་བསྟན་པ་ལ་གཉིས། དངོས་ཀྱི་དོན་བཤད་པ་དང། ལམ་གྱི་ཁྱད་
པར་ཉིད་བཤད་པའོ། །གཉིས་པ་ལ་གཉིས། རང་གི་ལུགས་ཀྱི་ཁྱད་པར་དང། སློབ་དཔོན་གཞན་གྱིས་བཤད་པའི་ཁྱད་པར་རོ། །གཉིས་པ་ལ་གཉིས། སྡོམ་འབྱུང་འགྲེལ་པ་ལས་བཤད་
པའི་ཚུལ་དང། ཚུལ་གསུམ་སྒྲོན་མེ་ལས་བཤད་བའི་ཚུལ་ལོ། །གཉིས་པ་རྡོ་རྗེ་ཐེག་པ་ལ་འཇུག་པའི་རྣམ་དབྱེ་བྱེ་བྲག་ཏུ་བཤད་པ་ལ་གསུམ། སྔགས་ལ་འཇུག་པའི་སྒོ་མི་འདྲ་བ་ཅི་ཙམ་

[021B] འཇུག་སྒོ་མི་འདྲ་པར་འཇོག་པའི་ཁྱད་པར་ངོས་གཟུང་བ། ཁྱད་པར་དེ་དག་དང་ལྡན་པ་རྣམས་ཀྱི་ལམ་བགྲོད་པའི་ཚུལ་བསྟན་པའོ། །གཉིས་པ་ལ་གཉིས། དྲི་བ་དང། ལན་ནོ། །གཉིས་པ་
ལ་གཉིས། གཞན་གྱི་ལན་མི་འཐད་པར་བསྟན་པ་དང། རང་གིས་ལན་གདབ་པའོ། །གསུམ་པ་ཁྱད་པར་དེ་དག་དང་ལྡན་པ་རྣམས་ཀྱི་ལམ་བགྲོད་པའི་ཚུལ་བསྟན་པ་ལ་གཉིས། ཐེག་པ་ཆེན་པོ་
གཉིས་ཀྱི་ལམ་མཐུན་མོང་བ་དང། ཐུན་མོང་མ་ཡིན་པ་རྡོ་རྗེ་ཐེག་པའི་ལམ་གྱི་རིམ་པའོ། །བསྟན་པ་ལ་འཇུག་པའི་རིམ་པ་མི་འདྲ་བའི་སྒོ་སྤྱིར་བསྟན་པ་སྟེ་ལེའུ་དང་པོའོ།། །།གཉིས་པ་ཐུན་
མོང་མ་ཡིན་པ་རྡོ་ཐེག་པའི་ལམ་མྱི་རིམ་པ་ལ་གསུམ། བྱ་སྤྱོད་ཀྱི་རྒྱུད་ཀྱི་ལམ་མྱི་རིམ་པ། རྣལ་འབྱོར་རྒྱུད་ཀྱི་ལམ་མྱི་རིམ་པ། རྣལ་འབྱོར་བླ་མེད་ཀྱི་རྒྱུད་ཀྱི་ལམ་གྱི་རིམ་པའོ། །དང་པོ་ལ་གཉིས། བྱ་སྤྱོད་ལ་བདག་བསྐྱེད་དང་
ཡེ་ཤེས་པ་གཞུག་པ་ཡོད་མེད་དཔྱད་པ་དང། བྱ་སྤྱོད་ཀྱི་ལམ་གྱི་རིམ་པ་སོ་སོར་བཤད་པའོ། །དང་པོ་ལ་གཉིས། སློབ་དཔོན་རྣམས་ཀྱི་བཞེད་པ་དགོད་པ་དང། དེ་དག་ལས་འཐད་པའི་ཕྱོགས་
བཤད་པའོ། །གཉིས་པ་བྱ་སྤྱོད་ཀྱི་ལམ་གྱི་རིམ་པ་སོ་སོར་བཤད་པ་ལ་གཉིས། ལམ་སྡུད་པའི་སྤྱིའི་ཆིངས་བཤད་པ་དང། ལམ་གྱི་རིམ་པ་དངོས་བཤད་པའོ། །གཉིས་པ་ལ་གཉིས། བྱ་

[022A]༄༅། །རྒྱུད་ཀྱི་ལམ་གྱི་རིམ་པ་དང། སྤྱོད་རྒྱུད་ཀྱི་ལམ་གྱི་རིམ་པའོ། །དང་པོ་ལ་བཞི། ལམ་སྒོམ་པའི་སྣོད་དུ་རུང་བར་བྱ་བ། སྣོད་དུ་གྱུར་ནས་དམ་ཚིག་དང་སྡོམ་པ་དག་
པར་བྱ་བ། དམ་ཚིག་ལ་གནས་ནས་སྔོན་དུ་བསྙེན་པ་ཇི་ལྟར་བྱ་བ། བསྙེན་པ་ལས་སུ་རུང་ནས་དངོས་གྲུབ་ཇི་ལྟར་བསྒྲུབ་པའོ། །གསུམ་པ་ལ་གཉིས། སྔོན་དུ་བསྙེན་པ་དགོས་པའི་རྒྱུ་
མཚན་དང། བསྙེན་པ་བྱ་བའི་རིམ་པའོ། །གཉིས་པ་ལ་གཉིས། བཟླས་བརྗོད་དང་བཅས་པའི་བསམ་གཏན་དང། བཟླས་བརྗོད་ལ་མི་ལྟོས་པའི་བསམ་གཏན་ནོ། །དང་པོ་ལ་གསུམ་
བཟླས་བརྗོད་ཡན་ལག་བཞིའི་སྔོན་དུ་ཇི་ལྟར་བྱ་བ། བཟླས་བརྗོད་ཡན་ལག་བཞིའི་བསམ་གཏན་དངོས། བཟླས་བརྗོད་ཡན་ལག་བཞིའི་བསམ་གཏན་གྱིས་མཇུག་ཏུ་ཇི་ལྟར་བྱ་བའོ། །དང་པོ་
ལ་བཞི། ཐོག་མར་གནས་ཁང་དུ་ཇི་ལྟར་བྱ་བ། ཕྱི་རོལ་ཏུ་ཁྲུས་བྱས་ཏེ་སྒྲུབ་ཁང་དུ་འཇུག་པའི་ཚུལ། ཆས་སུ་ཞུགས་ཏེ་སྟན་ལ་འཁོད་ནས་མཆོད་པ་བྱིན་གྱིས་བརླབས་པ། བདག་དང་གནས་ལ་བསྲུང་
བ་བྱ་བྱའོ། །གཉིས་པ་བཟླས་བརྗོད་ཡན་ལག་བཞིའི་བསམ་གཏན་དངོས་ལ་གཉིས། བཟླས་བརྗོད་ཀྱི་ཡན་ལག་གི་བསམ་གཏན་དང། དེ་ལ་བརྟེན་ནས་བཟླས་བརྗོད་ཇི་ལྟར་བྱ་བའོ། །དང་པོ་ལ་གཉིས་

[022B] མདུན་དུ་ཡེ་ཤེས་པ་སྤྱན་དྲངས་པ་ལ་མཆོད་པ་སོགས་སོ། །གཉིས་པ་ལ་དྲུག་རྟེན་བསྐྱེད་པ། བརྟེན་པ་ལྷ་སྤྱན་དྲངས་ཏེ་བཞུགས་སུ་གསོལ་བ། ཕྱག་རྒྱ་བསྟན་པ་
མཆོད་བསྟོད་བྱ་བ། བཤགས་པ་ལ་སོགས་པ་བྱ་བ། ཚད་མེད་བཞི་བསྒོམ་པའོ། །བཞི་པ་ལ་གཉིས། མཆོད་པ་འབུལ་བ་དང། བསྟོད་པ་བྱ་བའོ། །གཉིས་པ་དེ་ལ་བརྟེན་ནས་བཟླས་བརྗོད་ཇི་ལྟར་
བྱ་བ་ལ་གསུམ། བཟླས་པའི་ཡུལ་བགྲང་འཕྲེང་འདུ་བྱས་ནས་བགྲང་བའི་ཚུལ། དམིགས་པ་གང་ལ་དམིགས་ནས་བཟླས་བརྗོད་བྱ་བའི་ཚུལ། འགལ་རྐྱེན་བྱུང་ན་བཟླས་པ་བསྐྱར་བའི་ཚུལ་
ལོ༑ ༑གཉིས་པ་ལ་གཉིས། ཡི་གའི་གཟུགས་ལ་དམིགས་པའི་བཟླས་བརྗོད་དང། ཡི་གེའི་སྒྲ་ལ་དམིགས་པའི་བཟླས་བརྗོད་དོ། །དང་པོ་ལ་གཉིས། མདུན་གྱི་ཐུགས་ཀའི་ཡི་གེའི་གཟུགས་
ལ་དམིགས་པ་དང། རང་གི་སྙིང་གའི་ཡི་གེའི་གཟུགས་ལ་དམིགས་པའི་བཟླས་པའོ། །གཉིས་པ་བཟླས་བརྗོད་ལ་མི་ལྟོས་པའི་བསམ་གཏན་ལ་གཉིས། མེ་དང་སྒྲ་གནས་ཀྱི་བསམ་གཏན་བཤད་
པ་དང། སྒྲ་མཐའི་བསམ་གཏན་བཤད་པའོ། །གཉིས་པ་ལ་གཉིས། སྒྲའི་གནས་སྐབས་གཏོད་པའི་རིམ་པ་དང། སྒྲ་མཐའི་བསམ་གཏན་དངོས་སོ། །བྱ་བའི་རྒྱུད་ཀྱི་ལམ་བགྲོད་བའི་རིམ་

[023A]༄༅། །པ་སྟེ་ལེའུ་གཉིས་པའོ།། །།གཉིས་པ་སྤྱོད་རྒྱུད་ཀྱི་ལམ་གྱི་རིམ་པ་ལ་བཞི། ལམ་སྒོམ་པའི་སྣོད་དུ་རུང་བར་བྱ་བ། སྣོད་དུ་གྱུར་ནས་དམ་ཚིག་དང་སྡོམ་པ་དག་པར་བྱ་བ་
དམ་ཚིག་ལ་གནས་ནས་སྔོན་དུ་བསྙེན་པ་ཇི་ལྟར་བྱ་བ། བསྙེན་པ་ལས་སུ་རུང་ནས་དངོས་གྲུབ་ཇི་ལྟར་སྒྲུབ་པའོ། །གསུམ་པ་ལ་གཉིས། རྣལ་འབྱོར་གྱི་དབྱེ་བ་དང། ཕྱེ་བའི་དོན་སོ་སོར་བཤད་པའོ། །
གཉིས་པ་ལ་གཉིས། མཚན་མ་དང་བཅས་པའི་རྣལ་འབྱོར་བཤད་པ་དང། མཚན་མ་མེད་པའི་རྣལ་འབྱོར་བཤད་པའོ། །དང་པོ་ལ་གཉིས། ཕྱིའི་ཡན་ལག་བཞིའི་བཟླས་བརྗོད་དང། ནང་གི་
ཡན་ལག་བཞིའི་བཟླས་བརྗོད་དོ། །སྤྱོད་པའི་རྒྱུད་ཀྱི་ལམ་བགྲོད་པའི་རིམ་པ་སྟེ་ལེའུ་གསུམ་པའོ།། །།གཉིས་པ་རྣལ་འབྱོར་རྒྱུད་ཀྱི་ལམ་གྱི་རིམ་པ་ལ་གཉིས། རྒྱུད་ལས་ཇི་ལྟར་བསྟན་
པའི་ཚུལ་དང། དེའི་དོན་ཉམས་སུ་བླང་བའི་རིམ་པའོ། །གཉིས་པ་ལ་བཞི། ལམ་སྒོམ་པའི་སྣོད་དུ་རུང་བར་བྱ་བ། སྣོད་དུ་གྱུར་ནས་དམ་ཚིག་དང་སྡོམ་པ་དག་པར་བྱ་བ། དམ་ཚིག་ལ་གནས་
ནས་སྔོན་དུ་བསྙེན་པ་ཇི་ལྟར་བྱ་བ། བསྙེན་པ་ལས་སུ་རུང་ནས་དངོས་གྲུབ་ཇི་ལྟར་སྒྲུབ་པའོ། །གསུམ་པ་ལ་གཉིས། མཚན་མ་དང་བཅས་པའི་རྣལ་འབྱོར་དང། མཚན་མ་མེད་པའི་རྣལ་འབྱོར་རོ་

[023B] རགས་པ་ལྷ་ལ་དམིགས་པའི་ཐུན་བཞིའི་རྣལ་འབྱོར་དང། ཕྲ་བ་ཕྱག་མཚན་ལ་དམིགས་པའི་ཐུན་བཞིའི་རྣལ་འབྱོར་རོ། །དང་པོ་ལ་གཉིས། ཐུན་བཞིར་བསྒོམ་པ་དང། དེ་མི་ནུས་པས་ཇི་
ལྟར་བྱ་བའོ། །དང་པོ་ལ་གཉིས། སློབ་མའི་དབང་ཙམ་ཞིག་ཐོབ་པའི་ཐུན་བཞིའི་རྣལ་འབྱོར་དང། སློབ་དཔོན་གྱི་དབང་ཐོབ་པའི་ཐུན་བཞིའི་རྣལ་འབྱོར་རོ། །གཉིས་པ་ཕྲ་བ་ཕྱག་མཚན་ལ་དམིགས་པའི་ཐུན་བཞིའི་
རྣལ་འབྱོར་ལ་གསུཾ། ཕྲ་མོ་སྒོམ་པའི་དགོས་པ། ཕྲ་མོ་ལ་དམིཌ་ནས་སེམས་བརྟན་པར་བྱ་བ། བརྟན་པ་ཐོབ་ནས་སྤྲོ་བསྡུ་སོགས་བྱ་བའི་ཚུལ་ལོ། །གཉིས་པ་མཚན་མ་མེད་པའི་རྣལ་འབྱོར་ལ་གསུམ། དེ་ཉིད་བསྡུས་
པ་ནས་གསུངས་པའི་ཚུལ། བཤད་རྒྱུད་ནས་གསུངས་པའི་ཚུལ། བསྒོམ་པའི་ཚུལ་མདོར་བསྡུས་ཏེ་བསྟན་པའོ། །གཉིས་པ་ལ་བཞི། དེ་བཞིན་གཤེགས་པའི་རིགས་ཀྱི་བསྒོམ་ཚུལ། རྡོ་རྗེའི་རིགས་ཀྱི་བསྒོམ་ཚུལ་
རིན་པོ་ཆེའི་རིགས་ཀྱི་བསྒོམ་ཚུལ། པདྨའི་རིགས་ཀྱི་བསྒོམ་ཚུལ་ལོ། །བཞི་པ་བསྙེན་པ་ལས་སུ་རུང་ནས་དངོས་གྲུབ་ཇི་ལྟར་བསྒྲུབ་པ་ལ་གསུམ། བསམ་གཏན་གྱིས་དངོས་གྲུབ་སྒྲུབ་པའི་ཚུལ། བཟླས་
བརྗོད་གྱིས་དངོས་གྲུབ་བསྒྲུབ་པའི་ཚུལ། སྦྱིན་སྲེག་གིས་དངོས་གྲུབ་བསྒྲུབ་པའི་ཚུལ་ལོ། །རྣལ་འབྱོར་རྒྱུད་ཀྱི་ལམ་བགྲོད་བའི་རིམ་པ་སྟེ་ལེའུ་བཞི་པའོ།། །།གསུཾ་པ་རྣལ་འབྱོར་བླ་མེད་ཀྱི་རྒྱུད་ཀྱི་ལམ་གྱི་རིམ་པ་ལ་
[024A]༄༅། །གསུམ། ལམ་སྡུད་པའི་སྤྱིའི་ཆིངས་བཤད་པ། ལམ་གྱི་གོ་རིམ་བཤད་པ། གོ་རིམ་ཅན་གྱི་ལམ་ཉིད་བཤད་པའོ། །གསུམ་པ་ལ་བཞི། ལམ་སྒོམ་པའི་སྣོད་དུ་བྱ་བ། སྣོད་དུ་བྱས་
ནས་དམ་ཚིག་དང་སྡོམ་པ་དག་པར་བྱ་བ། དམ་ཚིག་ལ་གནས་ནས་ལམ་ཇི་ལྟར་ཉམས་སུ་བླང་བ། ཉམས་སུ་བླང་བ། ཉམས་སུ་བླངས་པའི་འབྲས་བུ་མངོན་དུ་བྱེད་ཚུལ་ལོ། །དང་པོ་ལ་བཞི། སྔགས་ཀྱི་ལམ་ཉན་ཞིང་སྒོམ་
པ་ལ་དབང་ངེས་པར་དགོས་པར་བསྟན་པ། དབང་བསྐུར་བའི་དཔོན་སློབ་ཕན་ཚུན་དུ་བརྟག་དགོས་པ། བརྟགས་པས་རུང་ན་གསོལ་བ་གདབ་ཅིང་བསྙེན་པ་བྱ་བ། བསྟེན་པ་ལས་སུ་རུང་ནས་དབང་ཇི་
ལྟར་བྱ་བའི་རིམ་པའོ། །གཉིས་པ་ལ་གཉིས། མ་བརྟགས་པར་ཞུགས་པའི་ཉེས་དམིགས་དང། བརྟག་པའི་ཐབས་བསྟན་པའོ། །གསུམ་པ་བརྟགས་པས་རུང་ན་གསོལ་བ་གདབ་ཅིང་བསྙེན་པ་བྱ་བ་
ལ་གསུམ། སློབ་མས་གསོལ་བ་གདབ་པ། སློབ་དཔོན་གྱིས་བསྲུང་བ་བྱ་བ། སྔོན་དུ་བསྙེན་པ་བྱ་ཚུལ་ལོ། །བཞི་པ་བསྙེན་པ་ལས་སུ་རུང་ནས་དབང་ཇི་ལྟར་བྱ་བའི་རིམ་པ་ལ་གཉིས། །ཆོ་ག་བྱ་བའི་
དུས་བསྟན་པ་དང། ཆོ་ག་ཇི་ལྟར་བྱ་བའི་རིམ་པའོ། །གཉིས་པ་ལ་གཉིས། དབང་གི་ཆོ་གའི་རིམ་པ་དངོས་དང། དབང་གི་ཡན་ལག་ཏུ་གྱུར་པའི་ཆོ་གའོ། །དང་པོ་ལ་གསུམ། སའི་ཆོ་ག་སྟ་གོན་

[024B]དངོས་གཞིའི་ཆོ་གའོ། །དང་པོ་ལ་དྲུག་ས་བརྟག་པ། ས་བསླད་བ། ས་སྦྱང་བ། ས་གཟུང་བ། བསྲུང་ཞིང་བྱིན་གྱིས་བརླབ་པ། གནས་དང་དཀྱིལ་འཁོར་གཞན་ལ་ས་ཆོ་ག་དགོས་མི་དགོས་བཤད་
པའོ༑ ༑གསུམ་པ་ལ་གསུམ། ས་བརྐོས་ནས་སྦྱད་པ། རྫས་སྔགས་ཏིང་ངེ་འཛིན་གསུམ་གྱིས་སྦྱང་བ། བླ་ན་མེད་པའི་དག་པས་སྦྱང་བའོ། །དང་པོ་ལ་གཉིས། སའི་ཟུག་རྔུ་དག་པའི་ཆེད་དུ་བརྐོ་བ་དང། ལྟོ་
འཕྱེ་བརྟགས་ནས་རྐོ་བའོ། །གཉིས་པ་ལ་གསུམ། ལྟོ་འཕྱེ་གང་ལ་བརྟག་ཅིང་གནས་པ་དང་རྒྱུ་བའི་ཚུལ། དེ་ཤེས་ནས་ཇི་ལྟར་བརྐོ་བའི་ཚུལ། བརྐོས་ལེགས་ཉེས་ཀྱི་སྐྱོན་ཡོན་བསྟན་པའོ། །བཞི་པ་ས་
གཟུང་བ་ལ་གསུམ། ལྷའི་རྣལ་འབྱོར་བྱས་ཏེ་གསོལ་བ་གདབ་ཅིང་དཀྱིལ་འཁོར་གདེག་པ། ལངས་ཏེ་ང་རྒྱལ་བཟུངས་ནས་བགེགས་ལ་དཀའ་བསྒོ་བ། སྟངས་སྟབས་བྱ་བ་དམིགས་བསལ་དང་བཅས་པའོ་
ལྔ་པ་བསྲུང་ཞིང་བྱིན་གྱིས་བརླབས་པ་ལ་གཉིས། སྔོན་མགྲོན་བསྐྱེད་ནས་བགེགས་དགུག་པ་དང། བཀུག་པའི་བགེགས་ལ་ཕུར་བུས་གདབ་པའོ། །གཉིས་པ་ལ་གཉིས། ཕུར་བུ་དང་དེའི་བསྐྱེད་ཆོག་ཇི་
ལྟར་བྱ་བ་དང། ཕུར་བུས་འདེབས་པའི་ཚུལ་དམིགས་བསལ་དང་བཅས་པའོ། །ལམ་གྱི་གནད་ཤེས་ཤིང་བསྙེན་པ་སྔོན་དུ་སོང་བས་སའི་ཆོ་ག་ཇི་ལྟར་བྱ་བའི་རིམ་པ་སྟེ་ལེའུ་ལྔ་པའོ།། །།གཉིས་པ་

[025A]༄༅། །སྟ་གོན་གྱི་ཆོ་ག་ལ་གསུམ། སྟ་གོན་སྤྱིའི་རྣམ་གཞག་སྟ་གོན་སོ་སོའི་ཆོ་ག་དཀྱིལ་འཁོར་གཞན་གྱི་སྟ་གོན་བཤད་པའོ། །གཉིས་པ་ལ་ལྔ། སའི་ལྷ་མོ་སྟ་གོན། དཀྱིལ་
འཁོར་གྱི་ལྷ་སྟ་གོན། བུམ་པ་སྟ་གོན། ལྷ་ལ་གསོལ་བ་གདབ་པ། སློབ་མ་སྟ་གོན་ནོ། །གཉིས་པ་ལ་གཉིས། ལྷ་གནས་ངེས་པའི་ཕྱིར་དུ་ཐིག་གདབ་པ་དང། ངེས་ནས་ལྷ་སྟ་གོན་ཇི་ལྟར་བྱ་བའོ། །དང་
པོ་ལ་བཞི། ཇི་ཙམ་དུ་ཐིག་གདབ་པའི་དཀྱིལ་འཁོར་གྱི་ཚད། དེ་ཙམ་དུ་ཐིག་འདེབས་པའི་གོ་རིམ་དང་དུས་སྐབས། ལས་ཀྱི་ཐིག་ཇི་ལྟར་གདབ་པའི་རིམ་པ། བཏབ་པའི་ཐིག་རྣམས་ཀྱི་དོན་བཤད་པའོ་
གསུམ་པ་ལ་གཉིས། ཐིག་སྐུད་འདུ་བྱ་བ་དང། ཐིག་གདབ་པའི་ཚུལ་ལོ། །གཉིས་པ་ལ་གཉིས། དཀྱིལ་འཁོར་རྱི་ཕྱིའི་ཐིག་གདབ་པ་དང། ནང་གི་ཐིག་གདབ་པའི་ཚུལ་ལོ། །དང་པོ་ལ་གཉིས། ལུགས་
གཉིས་ཀྱི་ཐུན་མོང་གི་ཐིག་གདབ་ཚུལ་དང། ལུགས་གཉིས་སོ་སོའི་ཐིག་གདབ་ཚུལ་ལོ། །བཞི་པ་བཏབ་པའི་ཐིག་རྣམས་ཀྱི་དོན་བཤད་པ་ལ་གཉིས། དཀྱིལ་འཁོར་གྱི་ཕྱིའི་ཐིག་གི་དོན་བཤད་
པ་དང། ནང་ཐིག་གདབ་པའི་དོན་བཤད་པའོ། །དང་པོ་ལ་གཉིས། ཟླུམ་ཐིག་དང་རྟ་བབ་སྱི་ཐིག་གི་དོན་བཤད་པ་དང། མདའ་ཡབ་ནས་རྩིག་པའི་བར་གྱི་ཐིག་གི་དོན་བཤད་པའོ། །དང་པོ་ལ་གཉིས། ཟླུམ་པོ་དང་

[025B] རྟ་བབས་ཀྱི་ཐིག་གི་དོན་བཤད་པའོ། །གཉིས་པ་མདའ་ཡབ་ནས་རྩིག་པའི་བར་གྱི་ཐིག་གི་དོན་བཤད་པ་ལ་གཉིས། རྩིག་པའི་ཐིག་གི་དོན་བཤད་པ་དང། ཕ་གུ་ནས་
མདའ་ཡབ་ཀྱི་བར་གྱི་ཐིག་གི་དོན་བཤད་པའོ། །གསུམ་པ་བུམ་པ་སྟ་གོན་ལ་བཞི། བུམ་པའི་རྒྱུ་དང་ཚད་དང་གྲངས་བསྟན་པ། བུམ་རྫས་དང་མཚན་མ་འདྲི་ཚུལ། བུམ་པ་ཇི་ལྟར་བཤམས་པ། བུམ་
པ་སྒྲུབ་ཚུལ་ཡན་ལག་དང་བཅས་པའོ། །ལྔ་པ་སློབ་མ་སྟ་གོན་ལ་བཞི། སྒོའི་སློབ་དཔོན་དང་ལས་ཀྱི་རྡོ་རྗེ་ལྷག་གནས་བྱ་ཚུལ། སློབ་མ་ལྷག་གནས་ཀྱི་གྲངས་དང་གོ་རིམ། སློབ་མ་ལྷག་གནས་ཀྱི་ཆོ་ག་དངོས། དཀྱིལ་འཁོར་གདེག་ཅིང་
རྨི་ལྟས་བཟང་ངན་ལ་ཇི་ལྟར་བྱ་བའོ། །གསུམ་པ་ལ་ལྔ། ཀུན་སློང་བཅོས་ཤིང་ནང་དབང་བསྐུར་བ། གསོལ་བ་གདབ་ཅིང་འཛིན་དུ་གཞུག་བ། སྡོམ་པ་གཟུང་ཞིང་བྱིན་གྱིས་བརླབས་པ། སོ་ཤིང་འདོར་
ཞིང་ཁྱོར་ཆུ་སོགས་གསུམ་སྦྱིན་པ། སྤྲོ་བ་བསྐྱེད་ཅིང་བསྲུངས་ཏེ་རྨི་ལམ་བརྟག་པར་གདམས་པའོ། །སྟ་གོན་གྱི་ཆོ་གའི་རིམ་པ་བསྟན་པ་སྟེ་ལེའུ་དྲུག་པའོ།། །།གསུམ་པ་དངོས་
གཞིའི་ཆོ་ག་ལ་གསུམ། ཡེ་ཐིག་གདབ་ཅིང་ཚོན་དགྱེ་བ། བུམ་པ་དགོད་ཅིང་དཀྱིལ་འཁོར་བརྒྱན་བ། བསྒྲུབས་ཤིང་མཆོད་ནས་དབང་བསྐུར་བའོ། །དང་པོ་ལ་གསུམ། ཡེ་ཐིག་གདབ་པ། ཚོན་དགྱེ་

[026A]༄༅། །པའི་ཆོ་ག་དཀྱིལ་འཁོར་བྲི་པ་ལ་བགེགས་བཟློག་ཐབས་སོ། །དང་པོ་ལ་གཉིས། ཡེ་ཐིག་འདུ་བྱ་བ་དང། འདེབས་པའི་རིམ་པ་གཤེགས་གསོལ་དང་བཅས་པའོ། །གཉིས་
པ་ཚོན་དགྱེ་བའི་ཆོ་ག་ལ་བཞི། ཚོན་རྩི་འདུ་བྱ་ཞིང་ཕུར་བུ་དབྱུང་བ། སློབ་དཔོན་དང་སློབ་མས་ཇི་ལྟར་དགྱི་བ། དཀྱིལ་འཁོར་གྱི་ཚོན་ས་བསྟན་པོ། དཀྱིལ་འཁོར་ལ་མཚན་མ་བཀོད་ནས་ཡེ་ཤེས་ཀྱི་ཚོན་
གཤེགས་སུ་གསོལ་བའོ། །གསུམ་པ་ལ་གཉིས། དཀྱིལ་འཁོར་གྱི་ཕྱིའི་ཚོན་ས་དང། ནང་གི་ཚོན་ས་བསྟན་པའོ། །གཉིས་པ་བུམ་པ་དགོད་ཅིང་དཀྱིལ་འཁོར་བརྒྱན་པ་ལ་གཉིས། བུམ་པ་དགོད་པ་
དང། དཀྱིལ་འཁོར་བརྒྱན་པའོ། །གསུམ་པ་བསྒྲུབས་ཤིང་མཆོད་ནས་དབང་བསྐུར་བ་ལ་གཉིས། དཀྱིལ་འཁོར་བསྒྲུབ་ཅིང་མཆོད་པ་དང། དབང་བསྐུར་བའི་ཆོ་གའོ། །དང་པོ་ལ་གཉིས། དཀྱིལ་འཁོར་བསྒྲུབ་པ་
དང། དཀྱིལ་འཁོར་མཆོད་པའོ། །དང་པོ་ལ་གཉིས། རྡུལ་ཚོན་གྱི་དཀྱིལ་འཁོར་སྒྲུབ་པའི་ཚུལ་དང། དཀྱིལ་འཁོར་གཞན་གྱི་སྒྲུབ་ཚུལ་ལོ། །གཉིས་པ་དཀྱིལ་འཁོར་མཆོད་པ་ལ་གཉིས། མཆོད་པ་དངོས་དང། ལྷག་ཆད་
ཞི་བར་བྱ་ཞིང་བསྐོར་ནས་སྒོ་དབྱེ་བའོ། །དང་པོ་ལ་གཉིས། ནང་དུ་དཀྱིལ་འཁོར་གྱི་ལྷ་མཆོད་པ་དང། ཕྱི་རོལ་ཏུ་གཏོར་མའི་མཆོད་པའོ། །དང་པོ་ལ་གཉིས། མཆོད་པ་བྱ་བའི་རིམ་པ་སྤྱིར་བཤད་པ་དང། མཆོད་

[026B] །དཀྱིལ་འཁོར་བྲིས་ཤིང་བསྒྲུབས་ནས་མཆོད་པའི་ཆོ་གའི་རིམ་པ་སྟེ་ལེའུ་བདུན་པའོ།། །།གཉིས་པ་དབང་བསྐུར་བའི་ཆོ་ག་ལ་གཉིས། རང་ཉིད་ཞུགས་ནས་དངོས་
གྲུབ་ཞུ་ཞིང་བདེན་པའི་བྱིན་བརླབས་བྱ་བ་དང། གཞན་ལ་དབང་བསྐུར་བའི་ཆོ་གའོ། །དང་པོ་ལ་གཉིས། ཞུགས་ཤིང་དབང་བླངས་ནས་གནང་བ་ནོད་པ་དང། དངོས་གྲུབ་ཞུ་ཞིང་བདེན་པའི་བྱིན་
རླབས་བྱ་བའོ། །གཉིས་པ་གཞན་ལ་དབང་བསྐུར་བའི་ཆོ་ག་ལ་གཉིས། སློབ་མ་ལ་དབང་བསྐུར་བ་སྣོད་རུང་གི་ཆོ་ག་དང། ལྷ་ལ་དབང་བསྐུར་བ་རབ་གནས་ཀྱི་ཆོ་གའོ། །དང་པོ་ལ་གསུམ། ཐོག་
མར་དབང་བསྐུར་བའི་ཆོ་ག་དམ་ཚིག་ཉམས་ན་གསོ་བའི་ཚུལ། དཀྱིལ་འཁོར་གྱི་མཇུག་གི་ཆོ་གའོ། །དང་པོ་ལ་གཉིས། རྡུལ་ཚོན་ལ་བརྟེན་ནས་དབང་བསྐུར་བའི་ཆོ་ག་དང། དཀྱིལ་འཁོར་
གཞན་ལ་བརྟེན་ནས་དབང་བསྐུར་བ་ལ་དོགས་པ་གཅད་པའོ། །དང་པོ་ལ་ལྔ། དཀྱིལ་འཁོར་དུ་གཞུག་པ། ཞུགས་པ་ལ་དབང་བསྐུར་བའི་ཚུལ། དབང་གི་མཐའ་རྟེན་གྱི་ཆོ་ག་དབང་རྣམས་ཀྱི་
དོན་བཤད་པ། མཐའ་རྟེན་བྱེད་ཚུལ་དབང་གི་དབྱེ་བསྡུ་དང་བཅས་པའོ། །དང་པོ་ལ་གཉིས། གདོང་གཡོགས་དང་བཅས་པར་གཞུག་པ་དང། དཀྱིལ་འཁོར་མཐོང་བའི་བདག་ཉིད་ཅན་དུ་གཞུག་པའོ། །

[027A]༄༅། །དང་པོ་ལ་གཉིས། ཡོལ་བའི་ཕྱི་རོལ་ཏུ་གཞུག་པ་དང། ནང་དུ་གཞུག་པའོ། །གཉིས་པ་ལ་གསུམ། ནང་དུ་གཞུག་ཅིང་བསྐོར་ནས་ཕྱག་བྱ་བ། དམ་ལ་གཞག་པ། ཡེ་ཤེས་ཕབ་ནས་
བདེན་པ་བརྗོད་པའོ། །རང་ཉིད་འཇུག་ཅིང་དབང་བླངས་ནས་སློབ་མ་དཀྱིལ་འཁོར་དུ་གཞུག་པའི་རིམ་པ་བསྟན་པ་སྟེ་ལེའུ་བརྒྱད་པའོ།། །།གཉིས་པ་ཞུགས་པ་ལ་དབང་བསྐུར་བའི་ཚུལ་ལ་བཞི། བུམ་པའི་
དབང། གསང་བའི་དབང། ཤེས་རབ་ཡེ་ཤེས་ཀྱི་དབང། དབང་བཞི་པ་བསྐུར་བའོ། །དང་པོ་ལ་གཉིས། ཐུན་མོང་བ་རྡོ་རྗེ་སློབ་མའི་དབང་དང། ཐུན་མོང་མ་ཡིན་པ་རྡོ་རྗེ་སློབ་དཔོན་གྱི་དབང་བསྐུར་བའོ་
དང་པོ་ལ་གཉིས། དབང་ལྔའི་ཐུན་མོང་གི་རྣམ་གཞག་དང། སོ་སོའི་རྣམ་གཞག་གོ་གཉིས་པ་ལ་གཉིས། ཆུ་དབང་གི་ཆོ་ག་དང། དབང་ལྷག་མའི་ཆོ་གའོ། །དང་པོ་ལ་གཉིས། གསོལ་བ་གདབ་
ཅིང་སྦྱང་བ་བྱ་བ་དང། དེ་ལ་ཆུ་དབང་བསྐུར་བའི་རིམ་པའོ། །གཉིས་པ་ཐུན་མོང་མ་ཡིན་པ་རྡོ་རྗེ་སློབ་དཔོན་གྱི་དབང་བསྐུར་བ་ལ་གཉིས། སློབ་དཔོན་གྱི་དབང་གི་རྣམ་གཞག་དང། སློབ་དཔོན་གྱི་དབང་གི་
ཆོ་གའོ། །གཉིས་པ་ལ་གཉིས། སློབ་དཔོན་གྱི་དབང་བསྐུར་བའི་ཆོ་ག་དང། དེའི་མཐའ་རྟེན་གྱི་ཆོ་གའོ། །དང་པོ་ལ་གཉིས། དམ་ཚིག་གསུམ་སྦྱིན་པ་དང། དམ་ཚིག་གསུམ་གཟུང་ཞིང་དེ་ཉིད་བསྟན་

[027B] ༑བུམ་པའི་དབང་བསྐུར་བའི་ཆོ་གའི་རིམ་པ་བསྟན་པ་སྟེ་ལེའུ་དགུ་པའོ།། །།གསུམ་པ་ཤེས་རབ་ཡེ་ཤེས་ཀྱི་དབང་ལ་གཉིས། ཤེས་རབ་ཡེ་ཤེས་ཀྱི་དབང་བསྐུར་བ་དང། དབང་གསུམ་པའི་ཡེ་ཤེས་
ངོས་གཟུང་བའོ། །གཉིས་པ་ལ་གཉིས། དངོས་ཀྱི་དོན་དང། དེ་ལ་རྩོད་པ་སྤང་བའོ། །བཞི་པ་དབང་བཞི་པ་བསྐུར་བ་ལ་གཉིས། རྒྱུད་གཞན་གྱི་ལུགས་དང། དུས་འཁོར་བའི་ལུགས་སོ། །དང་པོ་ལ་གཉིས་
དབང་བཞི་པ་ངོས་བཟུང་བ་དང། །དབང་བཞི་པའི་ཚིག་གིས་ཇི་ལྟར་བསྟན་པའི་ཚུལ་ལོ། །གསུམ་པ་དབང་གི་མཐའ་རྟེན་གྱི་ཆོ་ག་ལ་གཉིས། བརྟུལ་ཞུགས་དང་ལུང་བསྟན་པ་དང། རྗེས་གནང་དང་
དབུགས་དབྱུང་བའོ། །བཞི་པ་དབང་རྣམས་ཀྱི་དོན་བཤད་པ་ལ་གཉིས། དབང་མཐའ་རྟེན་དང་བཅས་པའི་དོན་བཤད་པ་དང། དབང་དོན་ལམ་གྱི་རིམ་པར་བསྒྲིགས་ནས་ངེས་པ་བསྐྱེད་པའོ། །དང་པོ་ལ་གཉིས་
བུམ་དབང་མཐའ་རྟེན་དང་བཅས་པའི་དོན་བཤད་པ་དང། གོང་མ་གསུམ་མཐའ་རྟེན་དང་བཅས་པའི་དོན་བཤད་པའོ། །གཉིས་པ་དབང་གི་ཡན་ལག་ཏུ་གྱུར་པའི་ཆོ་ག་ལ་གསུམ། ལྷ་ཚིམ་ཞིང་དངོས་
གྲུབ་སྒྲུབ་པའི་ཐབས་སྦྱིན་སྲེག་ཉམས་ཆག་སྐོང་ཞིང་མཁའ་འགྲོ་མཉེས་པའི་ཐབས་ཚོགས་འཁོར། ཆ་ལུགས་མི་ཉམས་ཤིང་གཟུང་བའི་དམ་ཚིག་གི་ཡན་ལག་རྡོར་དྲིལ་སོགས་ཀྱི་ཚད་དང་བཅད་
[028A]༄༅། །ཚུལ་ལོ། །དབང་གོང་མ་གསུམ་མཐའ་རྟེན་དང་བཅས་བ་བསྐུར་ཞིང་འཇུག་གི་ཆོ་ག་བསྟན་པ་སྟེ་ལེའུ་བཅུ་པའོ།། །།གསུམ་པ་དམ་ཚིག་ལ་གནས་ནས་ལམ་ཇི་ལྟར་
ཉམས་སུ་བླང་བ་ལ་གཉིས། དང་པོ་ཐོས་བསམ་གྱིས་ལམ་ཤེས་པར་བྱ་བ་དང། ཤེས་པའི་དོན་བསྒོམས་པས་ཉམས་སུ་བླང་བའོ། །གཉིས་པ་ལ་བཞི། རིམ་གཉིས་ཕྱོགས་རེ་པ་ཉམས་
སུ་བླངས་པས་འཚང་རྒྱ་བར་འདོད་པ་དགག་པ། རིམ་གཉིས་ཡ་མ་བྲལ་བར་ཉམས་སུ་བླང་བའི་ཚུལ། དེ་གཉིས་ལ་བོགས་འབྱིན་པའི་ཐབས་སྤྱོད་པ། དེ་དག་གང་ཟག་གསུམ་གྱི་ལམ་དུ་ཇི་ལྟར་
འགྲོ་བའི་ཚུལ་ལོ། །དང་པོ་ལ་གཉིས། རྫོགས་རིམ་དང་བྲལ་བའི་བསྐྱེད་རིམ་གྱིས་འཚང་རྒྱ་བར་འདོད་པ་དགག་པ་དང། བསྐྱེད་རིམ་དང་བྲལ་བའི་རྫོགས་རིམ་གྱིས་འཚང་རྒྱ་བར་འདོད་པ་
དགག་པའོ། །དང་པོ་ལ་གཉིས། འདོད་པ་བརྗོད་པ་དང། དེ་དགག་པའོ། །གཉིས་པ་བསྐྱེད་རིམ་དང་བྲལ་བའི་རྫོགས་རིམ་གྱིས་འཚང་རྒྱ་བར་འདོད་པ་དགག་པ་ལ་གཉིས། འདོད་པ་བརྗོད་པ་
དང། དེ་དགག་པའོ། །གཉིས་པ་ལ་གཉིས། དགག་པ་དངོས་དང། བཀག་པ་ལ་རྩོད་པ་སྤོང་བའོ། །གཉིས་པ་རིམ་གཉིས་ཡ་མ་བྲལ་བར་ཉམས་སུ་བླང་བའི་ཚུལ་ལ་བཞི། རིམ་པ་གཉིས་ཀྱི་

[028B] རིམ་པ་གཉིས་ཀྱི་གྲངས་ངེས་པ། རིམ་པ་གཉིས་ཀྱི་གོ་རིམ་ངེས་པ། རིམ་གཉིས་སོ་སོའི་བསླབ་ཚུལ་ལ། །རིམ་གཉིས་ཟུང་འབྲེལ་གྱིས་བྱང་ཆུབ་སྒྲུབ་དགོས་པར་བསྟན་པ་སྟེ་ལེའུ་བཅུ་གཅིག་
པའོ༑༑ ༑༑བཞི་པ་རིམ་གཉིས་སོ་སོའི་བསླབ་ཚུལ་ལ་གཉིས། བསྐྱེད་རིམ་ལ་བསླབ་ཚུལ་དང། རྫོགས་རིམ་ལ་བསླབ་ཚུལ་ལོ། །དང་པོ་ལ་གཉིས། བསྐྱེད་རིམ་སྤྱིའི་རྣམ་གཞག་དང་
མངོན་པར་རྟོགས་པའི་རིམ་པ་བཤད་པའོ། །དང་པོ་ལ་གསུམ། གང་གི་གཉེན་པོར་བསྐྱེད་རིམ་བསྐྱེད་པའི་ཚུལ། བསྐྱེད་པར་བྱ་བ་བསྐྱེད་རིམ་གྱི་རྣམ་དབྱེ། དེའི་སྐབས་སུ་སྟོང་ཉིད་ཇི་ལྟར་བསྒོམ་
པའོ༑ ༑དང་པོ་ལ་གཉིས། སྤང་བྱ་ངོས་གཟུང་ཞིང་དེ་འགོག་ཚུལ་བསྟན་པ་དང། གསལ་སྣང་དང་གནས་པ་སྒྲུབ་ལུགས་བསྟན་པའོ། །གཉིས་པ་ལ་གསུམ། མངོན་རྟོགས་ཅི་ཙམ་ཞིག་
བསྒོམ་བར་བྱ་བ། གསལ་སྣང་འདོན་ཚུལ། གནས་པ་སྒྲུབ་ལུགས་སོ། །གསུམ་པ་ལ་གཉིས། གནས་སྐབས་དང་པོ་གཉིས་སུ་ཕྲ་ཐིག་བསྒོམ་ཚུལ་དང། གནས་སྐབས་གསུམ་པར་ཕྲ་
ཐིག་བསྒོམ་ཚུལ་ལོ། །གཉིས་པ་བསྐྱེད་པར་བྱ་བ་བསྐྱེད་རིམ་གྱི་རྣམ་དབྱེ་ལ་གཉིས། ཡན་ལག་བཞི་དང་རྣམ་འབྱོར་བཞིའི་ཆིངས་དང། ཡན་ལག་དྲུག་དང་ཏིང་ངེ་འཛིན་གསུམ་གྱི་ཆིངས་བསྟན་པའོ། །

[029A]༄༅། །གཉིས་པ་མངོན་པར་རྟོགས་པའི་རིམ་པ་བཤད་པ་ལ་གསུམ། ཐུན་གྱི་ངོ་བོའི་རྣལ་འབྱོར། ཐུན་མཚམས་ཀྱི་རྣལ་འབྱོར། རྣལ་འབྱོར་དེ་དག་རྒྱ་ཆེ་བར་འཇོག་ལུགས་སོ།།
དང་པོ་ལ་གསུམ། རྣལ་འབྱོར་དངོས་ཀྱི་སྔོན་འགྲོ། རྣལ་འབྱོར་དངོས་གཞི་ཡན་ལག་དང་བཅས་པ། མཇུག་གི་བྱ་བའོ། །དང་པོ་ལ་གཉིས། མཐུན་རྐྱེན་སྒྲུབ་པ་ཚོགས་བསག་པ་དང། འགལ་རྐྱེན་སེལ་བ་
སྲུང་བའི་འཁོར་ལོའི། །གཉིས་པ་རྣལ་འབྱོར་དངོས་གཞི་ཡན་ལག་དང་བཅས་པ་ལ་གསུམ། རྟེན་གཞལ་ཡས་ཁང་བསྐྱེད་པ། བརྟེན་པ་ལྷ་བསྐྱེད་པ། རྫོགས་པར་བྱེད་པའི་ཡན་ལག་གོ་གཉིས་
པ་ལ་གསུམ། ལྷ་བསྐྱེད་པའི་ཚུལ་དངོས། སྦྱང་གཞི་དང་ལམ་ལ་སྦྱར་བ། དོན་གྱི་གནད་བསྡུ་བའོ། །དང་པོ་ལ་གཉིས། མངོན་བྱང་ལྔས་བསྐྱེད་ཚུལ་དང། ཞུ་བ་གླུས་བསྐུལ་ནས་བསྐྱེད་ཚུལ་
ལོ༑ ༑གསུམ་པ་རྫོགས་པར་བྱེད་བའི་ཡན་ལག་ལ་གཉིས། ཡེ་ཤེས་པ་གཞུག་ཅིང་རྒྱས་བཏབ་ནས་མཆོད་ཅིང་བསྟོད་པ་དང། བདུད་རྩི་མྱང་ཞིང་བསྒོམ་བཟླས་བྱའོ། །གསུམ་པ་མཇུག་གི་བྱ་
བ་ལ་གཉིས། ལུས་བརྟ་ཞིང་གཏོར་མ་བསྐྱེད་པའི་ཆོ་ག་དང། མགྲོན་བསྐྱེད་ཅིང་དབུལ་བའི་ཆོ་གའོ། །བསྐྱེད་པའི་རིམ་པ་བསྟན་པ་སྟེ་ལེའུ་བཅུ་གཉིས་པའོ།། །།གཉིས་པ་རྫོགས་

[029B] རྫོགས་རིམ་སྤྱིའི་རྣམ་གཞག་དང། ཐོག་མར་སྒོམ་པའི་རྫོགས་རིམ་ངོས་གཟུང་བའོ། །དང་པོ་ལ་གཉིས། ཕ་རྒྱུད་པའི་རྫོགས་རིམ་གྱི་རྣམ་གཞག་དང། མ་རྒྱུད་ཀྱི་རྫོགས་
རིམ་གྱི་རྣམ་གཞག་གོ་དང་པོ་ལ་གཉིས། འཕགས་ལུགས་པའི་རྫོགས་རིམ་གྱི་རྣམ་གཞག་དང། ཡེ་ཤེས་ཞབས་ལུགས་ཀྱི་རྫོགས་རིམ་གྱི་རྣམ་གཞག་གོ་དང་པོ་ལ་གཉིས། དབྱེ་དང་བདེན་པ་གཉིས་
ཀྱི་རྫོགས་རིམ་བསྟན་པ་དང། དབེན་པ་གསུམ་གྱི་རྫོགས་རིམ་བསྟན་པའོ། །གཉིས་པ་མ་རྒྱུད་ཀྱི་རྫོགས་རིམ་གྱི་རྣམ་གཞག་ལ་གཉིས། དུས་འཁོར་བའི་ལུགས་ཀྱི་རྫོགས་རིམ་དང། སློབ་དབོན་
གཞན་གྱི་མ་རྒྱུད་ཀྱི་རྫོགས་རིམ་མོ། །དང་པོ་ལ་གསུམ། ཐོབ་བྱའི་བདེ་སྟོང་དབྱེར་མེད་ངོས་གཟུང་བ། དེ་སྒྲུབ་པའི་ལམ་གྱི་གྲངས་དང་གོ་རིམ་ངེས་པ། མི་འགྱུར་བའི་བདེ་བ་བྱེ་བྲག་ཏུ་བཤད་པའོ། གསུམ་
པ་ལ་གཉིས། མི་འགྱུར་བའི་བདེ་བས་བདག་མེད་རྟོགས་པའི་ཚུལ་དང། ཅིར་ཡང་མི་འཛིན་པའི་བསམ་མེད་དུས་འཁོར་བའི་ལུགས་ཡིན་པ་དགག་པའོ། །གཉིས་པ་སློབ་དཔོན་གཞན་གྱི་མ་རྒྱུད་ཀྱི་རྫོགས་རིམ་ལ་
གཉིས། བདེ་མཆོག་གི་རྫོགས་རིམ་དང། ཀྱཻ་རྡོ་རྗེའི་རྫོགས་རིམ་གྱི་རྣམ་གཞག་གོ། རྫོགས་རིམ་སྤྱིའི་རྣམ་གཞག་བསྟན་པ་སྟེ་ལེའུ་བཅུ་གསུམ་པའོ།། །།གཉིས་པ་ཐོག་མར་བསྒོམ་པའི་

[030A]༄༅། །རྫོགས་རིམ་ངོས་གཟུང་བ་ལ་གསུམ། བསྒོམ་པའི་རྟེན་རྩ་དང་རླུང་ལ་སོགས་བ་བསྟན་པ། དེ་ལ་ཇི་ལྟར་གནད་དུ་བསྣུན་པ། དེ་ལ་བརྟེན་ནས་སྟོང་ཉིད་བསྒོམ་པའི་ཚུལ་ལོ། །དང་
པོ་ལ་གཉིས། རྩ་བཤད་པ་དང། རླུང་བཤད་པའོ། །གཉིས་པ་དེ་ལ་ཇི་ལྟར་གནད་དུ་བསྣུན་པ་ལ་གཉིས། རླུང་གི་རྣལ་འབྱོར་དང། གཏུམ་མོའི་རྣལ་འབྱོར་རོ། །ཐོག་མར་བསྒོམ་པའི་རྫོགས་རིམ་སྤྱོད་
པ་དང་བཅས་པ་དང་ལམ་གྱི་འབྲས་བུ་བསྟན་པའི་རིམ་པ་སྟེ་ལེའུ་བཅུ་བཞི་པའོ།། །།ཞེས་རྗེ་རིན་པོ་ཆེ་བློ་བཟང་གྲགས་པའི་དཔལ་གྱིས་མཛད་པའི་རྡོ་རྗེ་འཆང་ཆེན་པོའི་ལམ་ཀྱི་རིམ་པ་གསང་
བ་ཀུན་གྱི་གནད་རྣམ་པར་ཕྱེ་བའི་ས་བཅད་རིག་འཛིན་མཛོད་ཀྱི་ལྡེ་མིག་ཅེས་བྱ་བ་འདི་ནི། མགོན་པོ་གང་གི་རྗེས་འཇུག་གི་ཐ་ཤལ་དགེ་སློང་སུ་དྷརྨེ་ཤྭ་ར་ཞེས་བྱ་བ་ཞིག་གིས་བྲིས།། །།བཀྲ་ཤིས་དགེ་
ལེགས་འཕེལ་གྱུར་ཅིག་



﻿   ༈    དེ་ཡང་མིག་གིས་ལྟས་པར་བསྒོམ་པར་་དེར་མངོན་སུམ་དུ་གྱུར་བར་བསམ་པའོ། །ཞེས་སོགས་
ནི༑ རང་འདྲའི་ལྷ་ཡེ་ཤེས་པ་ཞིག་མདུན་དུ་གློ་བུར་དུ་ཡིད་ཀྱིས་གསལ་གདབ་པ་གཞུང་སྔ་ཕྱི་གཉིས་ཀའི་དགོངས་པ་ཡིན་འདྲ། འཕྲིན་འཆོལ་སྐབས་ཀྱི་སྤྲུལ་པ་སྤྲོ་བསྡུ་སྐོར། ངེས་ངེས་ཀྱི་གསལ་ཆ་མ་མཐོང་ཡང་སྤྲུལ་པ་
ཚུར་བསྡུས་པར་འགལ་བ་མེད་འདྲ་སྙམ། བཟླས་པ་དང། སྤྱིར་རིགས་གསུམ་དུ་བསྡུ་སྐོར་འདི་དག་ད་ལྟ་བློར་གསལ་བ་མི་འདུག། །མགྲོན་ཐབས་པ་རྣམས་ལ་

[087A]༄༅། །ཞེས་སོགས། མགྲོན་ཐབས་པར་རྩ་རིག་ཁྲི་ཁྲག་རེ་བཟླ་བ་བདག་གི་བླ་མ་རིན་པོ་ཆེའི་བཞེད་པར་ཡོད། ཡེ་ཤེས་འབེབས་སྔགས་གཉིས་སྤྲེལ་བ་ལྟ་བུ་བསྡུས་ན་ཐུས་མིན་སྐོར། སྔགས་
གཉིས་གང་རུང་གིས་ཆོག་པར་འཇམ་དབྱངས་བཞད་པའི་བསྙེན་ཡིག་ཏུ་བཤད་ཡོད་སྙམ་སྙམ་འདུག་



﻿   ༈    པད་ཀར་ཆུན་པོ་ལས། རྣ་ལྡན་གཉིས་དང་ལྟག་པའི་བདུད་སྒོ་ནི་
ཐོད་པའི་དུམ་བུར་མི་ཐེ་ཟུར་དུ་བགྲང། །ཞེས་འབྱུང་བས་ཚིག་རྫོགས་ཀྱི་དུམ་བུ་གཅིག་པ་ལ་རྣ་ལྡན་གཉིས་དང་ལྟག་པའི་བདུད་སྒོའི་རི་མོ་ཡོད་ཅིང། ཇ་རིལ་ནི་ཐོད་པ་རིལ་བོར་རི་མོ་གཏན་ནས་མེད་པ་ཞིག་ཡིན་ནམ་སྙམ་སྟེ་དཔྱད་པར་
བྱའོ༑༑



