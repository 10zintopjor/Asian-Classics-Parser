༄༅། །དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་སྒོ་ནས་སྒབ་འྡྲེའམ་སྒྲུབ་སྲི་མནན་པའི་ཆོ་ག་ཐར་མེད་གཤིན་རྗེའི་ལྷོ་ཁུང་ཞེས་
བྱ་བ་བཞུགས་སོ་

[001] །ན་མ་སྒུ་རུ་བཛྲ་བཧཻ་ར་ཝཱ་ཡ། འཇམ་ཞིང་ཞི་བའི་དབྱིངས་ཀྱི་འཁོར་ལོ་སྙིང་རྗེས་མྱོས་པའི་གར་དགུའི་ཉམས། །མཇེ་སྙིད་ཀུན་རྨོངས་སྟུག་པོའི་གཤེད་དུ་འབར་
བའི་རྣམ་འགྱུར་དྲན་པའི་མོད། །མཐའ་དག་ཁྲོ་ཆེན་ཞུམ་པའི་ཕྱག་ཆ་འཛིན་མའི་རྒྱན་དུ་མངོན་འགོད་པ། །ཡབ་གཅིག་ཞི་ཁྲོ་བློ་བཟང་རྒྱལ་ཉིད་བླ་མར་དབྱེར་མེད་ཁྱོད་ཀྱིས་སྐྱོངས།།
དཀར་མིན་བསམ་དང་སྦྱོར་བ་ཡི། །ཁ་རླངས་དུག་ཏུ་གཡོ་བའི་སྤྲིན། །ཕན་བདེའི་གཤེད་དུ་འབེབས་པ་ནི། །དེ་ལས་མི་བཟད་སྤྲུལ་གདུག་ཅི། །ས་གསུམ་བདེ་ལེགས་བདུད་རྩིའི་
དཔྱིད། །འཕྲོག་ལ་རིང་ས་པའི་གྱ་གྱུའི་འགྲོས། །རང་དབང་ཡན་པོར་རྒྱུ་བ་རྣམས། །ད་ནི་བག་ཡོད་དུས་ལ་བབ། །སྙིང་རྗེའི་ལྕགས་ཀྱུས་ཡོངས་བཀུག་པའི། །སྒོ་གསུམ་གྲུབ་
པའི་འཆིང་རྒྱ་ཡིས། །ལེགས་བསྡམས་གཤིན་རྗེའི་ལྷོ་ཁུང་དུ། །ཐར་མེད་བསྐྱུར་ལས་གང་གིས་ལྡང། །དེ་ཕྱིར་བློ་བཟང་བསྟན་དང་བསྟན་འཛིན་དགའ་བ་བརྒྱ་ལྡན་ཆབ་སྲིད་དང། །
[002A] །སྒྲུབ་པོ་རྣལ་འབྱོར་དཔོན་སློབ་བཅས་པའི་ཕན་བདེའི་གཤེད་པོར་རྒྱུ་བ་ཡི། །ནག་པོའི་རྩ་ལག་དེ་ཀུན་རིན་ཆེན་སེམས་ཀྱིས་སྙིང་དུ་བསིལ་མིན་པ། །དེ་སྲིད་
ཐར་མེད་མནན་པ་རི་རབ་འབུམ་གྱི་ཆོ་ག་དེང་འདིར་བྱ།  །འདིར་འཇམ་དཔལ་ཁྲོས་པའི་ཟློས་གར་དཔལ་ལྡན་དུས་དགྲའི་དབང་པོའི་སྒོ་ནས་སྒབ་འདྲེ་དམ་སྲི་འབྱུང་པོ་གཙོ་གྱུར་ཐོག་གནོད་བྱེད་གཞན་ལའང་སྦྱར་དུ་རུང་
བའི་མནན་པའི་ལས་མཐའ་ཇི་ལྟར་བྱ་བའི་བཅའ་གཤོམ་ལག་ལེན་གྱི་མན་ངག་ཟུར་དུ་བྲིས་པ་ལྟར་ལེགས་པར་འདུ་བྱས་ནས། འདིར་ཆོ་གའི་ངག་འདོན་གྱི་རིམ་པ་ཁྲིགས་ཆགས་སུ་འགོད་པ་ལ། ཐུན་དང་པོར། ཡི་དམ་གྱི་བདག་
བསྐྱེད་བཟླས་པ་དང་བཅས་པ་ལེགས་པར་བཏང། ཐུན་རེ་བཞིན་དུ་གཏོར་མགྲོན་རྒྱས་པ་བྱ་དགོས་པས། མཆོད་གཏོར་བྱིན་གྱིས་བརླབ།  སྭ་བྷཱ་ཝས་སྦྱངས། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར་དུ་བའི་མདོག་
ཅན་ ཞེས་པ་ནས།  རྭ་བའི་དབུས་སུ་རྡོ་རྗེ་སེམས་དཔའ་ ནས།  ཡཾ་ལས་རླུང་གི་དཀྱིལ་འཁོར་ནག་ལ་ཅུང་ཟད་དམར་བའི་མདོག་ཅན་གྱི་དབུས་སུ་སྣ་ཚོགས་པདྨ་དང་ཟླ་བ་དང་ཉི་མའི་གདན་གྱི་

[002B] ཅེས་སོགས་གཞུང་ལྟར་སྤྱན་འདྲེན།  ཛའྗམ་དཔལ་རང་བཞིན་ཆོས་རྣམས་ཀུན་གྱི་དངོས།  །ཞེས་སོཌ་
ཨོཾ་ཧྲཱིཧ་བཧོ་ཞེས་པ་ནས། དབང་གི་ལྷ་རྣམས་དེ་ཉིད་ལ་ཐིམ་པར་གྱུར། རྒྱལ་བ་རྣམས་ནི་གཙང་གྱུར་ཅིང།  །སོགས་  ཨརྒྷཾ་ནས་ཤཔྟའི་བར། རིན་ཆེན་དབང་གི་རྒྱལ་པོ་་ རྒྱལ་སྲིད་སྣ་བདུན་རྒྱས་པའམ། བསྡུ་ན།  ཞིང་འདི་རིན་ཆེན་
སྣ་བདུན་ནས། ཨོཾ་ཡ་མཱནྟ་ཨོཾ་ཨཱཧཱུཾ།  བསྟོད་པ་ནི།  འཇམ་དཔལ་མཁའ་ལས་བྱུང་བའི་འམ། གཉིས་མེད་ཐུན་མོང་མས་བསྟོད།  ལྗགས་བྱིན་རླབས་ནི།  ཧཱུཾ༑ འཇིག་རྟེན་ལས་འདས་པའི་མགྲོན་རྣམས་ཀྱི་ལྗགས་ནས། ཁཱ་ཧི།  ལན་བདུན་
ནམ་གསུམ་གྱིས་དབུལ།  ཨོཾ་ཧྲཱིཥྚྲཱིཧ་ ཞེས་སོགས་མཆོད་པ་དང་ནང་མཆོད་དབུལ།  གཉིས་མེད་ཐུན་མོང་མས་བསྟོད། ཕྱོགས་སྐྱོང་འཁོར་དང་བཅས་པ་རྣམས་ཀྱི་ལྗགས་ནས། གསོལ་བར་གྱུར། ཨོཾ་ཡ་མ་རཱ་ཛཱ་ས་དོ་མེ་ཡ༑ ཞེས་སོགས་
ཚར་གཅིག་དང།  ཨོཾ་བྷཱུ་ཙ་ར་ཆོ་ར་གསུམ། ཨོཾ་ད་ཤ་དི་ཀ་སོཌ་ ཀྱིས་མཆོད་པ་དང་ནང་མཆོད་ཕུལ།  བཅོམ་ལྡན་ཆོས་རྗེ་ནས། འཕྲིན་ལས་མཛོད་ཅིག་ །དེ་ནས་མགོན་ཆོས་གཉིས་ཀའམ་ཆོས་རྒྱལ་གྱི་བསྐང་རྫས་  ཨོཾ་ཧྲཱིཥྚཱི་ནས་སྤརཤའི་བར། ཨོཾ་སྭ་བྷཱ་ཝ་
 སོགས་སྔགས་དྲུག་ཕྱག་རྒྱ་དྲུག་གིས་བྱིན་གྱིས་བརླབ།  ཨོཾ་ཧྲཱིཥྚྲཱི་ ནས་མངོན་རྟོགས་སྤྱན་འདྲེན་རྒྱས་བསྡུས་གཉིས། བསྐང་བཤགས་རྒྱས་བསྡུས་གཉིས་དང་སྒེར་བཟློག། བཟླས་པ། གཏོར་འབུལ། མཁའ་འགྲོ་སྤྱི་གཏོར། གཞིའི་བདག་གཏོར་མ་དང་བསྟོད་པ་བཅས་

[003A]༄༅།  །ལེགས་པར་བཏང་སྟེ་འཕྲིན་ལས་དྲག་ཏུ་བཅོལ། དེ་ནས་ཐུན་དང་པོའི་སྐབས་སྐམ་ཐུན་རློན་ཐུན་རྣམས་བསྒྲུབ་དགོས་པས་དེའི་ཚུལ་ནི།  ཧྲཱིཥྚྲཱི་ས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་སྐམ་ཐུན་རྣམས་ཡ་ལས་བྱུང་བའི་
གཤིན་རྗེ་ཕོ་ཚོགས་སུ་གྱུར་པའི་སྤྱི་བོར་ཨོཾ། མགྲིན་པར་ཨཱཐུགྶ་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས། བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུཾ་བཾ་ཧོགྙིས་སུ་མེད་པར་གྱུར་
ཨོཾ་ཀཱ་ལ་རཱུ་པ་ས་པ་རི་ཝཱ་ར་ཨརྒྷཾ་ནས། ཤཔྟའི་ བར་གྱིས་མཆོད། ནང་མཆོད་འབུལ།  ཛཿ་འཇམ་དཔལ་བཀའ་ཉན་ མས་བསྟོད།  ཨོཾ་ཀཱ་ལ་རཱུ་པ་ཧཱུཾ་ཕཊ།  ཅེས་བཟླ། ཡིག་བརྒྱ་བརྗོད།  གཤིན་རྗེ་ཕོ་ཚོགས་རྣམས་འོད་དུ་ཞུ་བ་
ལས་བྱུང་བའི་སྐམ་ཐུན་གྱི་རྣམ་པར་གྱུར། ཧྲཱིཥྚྲཱི་ ས་བསངས།  སྭ་བྷཱ་ཝས་སྦྱངས། སྟོང་པའི་ངང་ལས་རློན་ཐུན་རྣམས་བྷྱོལས་བྱུང་བའི་གཤིན་རྗེ་མོ་ཚོགས་སུ་གྱུར་པའི་སྤྱི་བོར་ཨོཾ། མགྲིན་པར་ཨཱཐུགྶ་ཀར་
ཧཱུཾ༑ ཐུགས་ཀའི་ཧཱུཾ་ལས་འོད་ཟེར་འཕྲོས། བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུཾ་བཾ་ཧོགྙིས་སུ་མེད་པར་གྱུར། ཨོཾ་ཙཱ་མུཎྜཱི་ས་པ་རི་ཝཱ་ར་ཨརྒྷཾ་ནས། ཤཔྟའི་ བར་གྱིས་མཆོག་ནང་མཆོད་འབུལ།  བྷྱོ་
གཡོན་ནམ་མོ་ཆེན་མོ་ཙཱ་མུཎྜཱི། །རྔམས་པའི་ཁ་གདངས་འབར་བའི་མཆེ་བ་གཙིགས། །བསྟན་དགྲའི་སྲོག་གཅོད་དམར་ཆེན་ཁྲག་འཐུང་བའི། །རྩེ་གསུམ་ཐོད་ཁྲག་འཛིན་པ་ཁྱོད་ལ་འདུང། །ཨོཾ་ཙཱ་མུཎྜཱི་ཧཱུཾ་ཕཊ།  ཅེས་

[003B] བཟླ༑ ཡིག་བརྒྱ་བརྗོད།  གཤིན་རྗེ་མོ་ཚོགས་རྣམས་འོད་དུ་ཞུ་བ་ལས་བྱུང་བའི་རློན་ཐུན་གྱི་རྣམ་པར་གྱུར།  དེ་ནས་གསེར་སྐྱེམས་ནང་མཆོད་ལྟར་བྱིན་གྱིས་བརླབས་ནས།  ཧཱུཾ༑ བླ་མ་ཡི་དམ་དཀོན་མཆོག་གསུམ། །རྒྱུད་སྡེ་བཞི་ཡི་ལྷ་
ཚོགས་དང། །ཁྱད་པར་བཅོམ་ལྡན་གཤིན་རྗེའི་གཤེད། །གསེར་སྐྱེམས་མཆོད་པ་འདི་བཞེས་ལ། །བདག་གི་གཟུ་དང་དབང་མཛོད་ཅིག་དམ་ཉམས་འདི་ཡི་སྐྱབས་མ་མཛད། །གཤིན་རྗེའི་གཤེད་ཀྱི་བཀའ་སྡོད་
མཆོག་ཆོས་ཀྱི་རྒྱལ་པོ་འཁོར་དང་བཅས། །གཞན་ཡང་དམ་ཅན་རྒྱ་མཚོའི་ཚོགས། །གསེར་སྐྱེམས་བདག་གི་དམ་ཉམས་དབྱུ་གུ་དྲུག་ཅུ་རྩ་བཞི་སོགས། །ལོ་ཟླ་ཞག་དུས་ལྷ་རྣམས་དང། །ཁྱད་པར་
ཡུལ་ཕྱོགས་འདིར་གནས་པའི། །ལྷ་ཀླུ་གཞི་བདག་འཁོར་བཅས་རྣམས། །གསེར་སྐྱེམས་བདག་གི་དམ་ཉམས་གཟུ་དང་དཔང་ལས་མཐོ་བ་མེད། །རྣམ་པར་དག་པའི་ཐུགས་ཀྱིས་གཟིགས། །གསེར་
སྐྱེམས་མཆོད་པ་རྒྱ་རེ་ཆེ། །འབྲུ་སྨན་སྣ་ཚོགས་རིན་ཆེ་བས། །དེ་རིང་བདག་གི་གྲོགས་མཛོད་ཅིག་ །ཅེས་གསེར་སྐྱེམས་འབུལ། དེ་ནས།  བཅོམ་ལྡན་གཤིན་རྗེའི་གཤེད་པོའི་བཀའ། །ཆོས་ཀྱི་རྒྱལ་པོ་དགོངས་སུ་གསོལ། །དེ་
རིང་དྲག་པོའི་འཕྲིན་ལས་འདི། །ཁྱོད་ཀྱི་ལས་སུ་འོས་པ་ཡིན། །ལྷ་དང་བཅས་པའི་འཇིག་རྟེན་ན། །ལེགས་ཉེས་ཆོས་བཞིན་གཅོད་པ་ཁྱོད། །གཤིན་རྗེའི་གཤེད་ཀྱི་བཀའ་འཁོར་ན། །བཀའ་ཉན་དམ་ཚིག་བསྲུང་བ་

[004A]༄༅། །ཁྱོད༑ ༑ལས་དང་རྐྱེན་གྱིས་འཆི་བ་ཡི། །སྲོག་ལ་དབང་བྱེད་བདག་པོ་ཁྱོད། །དེ་ཕྱིར་ལས་འདི་ཁྱོད་ལ་གཏད། །ཁྱོད་ཀྱི་འཁོར་ནི་མི་བསྲུན་ཏེ། །ཐ་མལ་སེམས་ཅན་ཉེས་མེད་ཅིང། །གཞན་གྱིས་
བསྐུལ་བར་མ་བྱས་པར། །གློ་བུར་ཕྲད་པའང་འཛིན་བྱེད་ན། །ང་ཡིས་གཏད་པའི་ལས་འདི་རྣམས། །འཇམ་དཔལ་གཞོན་ནུའི་བཀའ་བཞིན་དུ། །དམ་ཚིག་ཕྱག་རྒྱ་མིག་ལ་བསྟན། །དམ་ཚིག་སྙིང་པོ་རྣ་བར་བསྒྲགས། །
རྡོ་རྗེའི་ཐ་ཚིག་སྙིང་ལ་བཞག་དམ་རྫས་མཆོད་པ་ཕུལ་ནས་ཀྱང། །དམ་ཚིག་འཕྲིན་ལས་གཉེར་དུ་གཏད། །ལས་འདི་སྔོན་དུ་བསྒྲུབ་པར་རིགས། །ཁྱོད་ཀྱིས་ལས་འདི་མ་བསྒྲུབས་ན། །དཀོན་མཆོག་གསུམ་གྱི་བཀའ་
ཡང་བཅག་གཤིན་རྗེའི་གཤེད་ཀྱི་དམ་ཡང་དྲལ། །རང་གི་ཐ་ཚིག་རང་གིས་བསླུས། །དམ་ཚིག་གྲོགས་པོ་བདག་ཅག་གི་རེ་བའི་བསམ་པ་གཏིང་ནས་བཅད། །དེ་བས་ལས་འདི་བསྒྲུབ་པར་གྱིས། །ཁྱོད་ཀྱི་འཁོར་གྱི་
དཀྱིལ་འཁོར་ན། །ཡ་མ་དའུ་ཏཱི་ཞེས་བྱ་བ། །ལག་ན་ལྕགས་ཀྱུ་ནག་པོ་ཐོགས། །གང་ཞིག་བཟུང་བར་འདོད་པ་དེ། །དབྱུགས་པ་ཙམ་གྱིས་འཛིན་པར་བྱེད། །ཁྱོད་ལ་གཉེར་དུ་གཏད་པ་ནི།    ༈    །བློ་བཟང་རྒྱལ་པའི་བསྟན་པ་
དང༑ ༑བསྟན་འཛིན་དགེ་འདུན་སྡེ་བཅས་དང། །   ༈    །སྡང་བའི་དགྲ་དང་གནོད་པའི་བགེགས། །བདུད་དང་བར་དུ་གཅོད་པའི་ཚོགས། །འདི་དག་འཁོར་དང་བཅས་པ་ཀུན།    ༈    །ཕྱོགས་

[004B]    ༈    །ཁྱོད་ཀྱིས་དེ་རིང་བཟུང་བར་གྱིས། །གཞན་ཡང་འཁོར་གྱི་དཀྱིལ་འཁོར་ན། །ཀཱ་ལ་པཱ་ཤ་ཞེས་བྱ་བ། །ལག་ན་དུས་ཀྱི་ཞགས་པ་ཐོགས། །གང་ཞིག་བཅིང་བར་འདོད་པ་དེ། །བཏབ་པ་
ཙམ་གྱིས་འཆིང་བར་བྱེད། །ཁྱོད་ལ་གཉེར་དུ་གཏད་པ་ནི། །བློ་བཟང་རྒྱལ་བའི་བསྟན་པ་དང། །བསྟན་འཛིན་དགེ་འདུན་སྡེ་བཅས་དང། །ཁྱད་པར་རྣལ་འབྱོར་འཁོར་བཅས་ལ། །སྡང་བའི་དགྲ་དང་གནོད་པའི་བགེགས་
བདུད་དང་བར་དུ་གཅོད་པའི་ཚོགས། །འདི་དག་འཁོར་དང་བཅས་པ་ཀུན། །ཕྱོགས་མཚམས་གང་ན་གནས་ཀྱང་རུང། །ཁྱོད་ཀྱིས་དེ་རིང་བཅིང་བར་གྱིས། །གཞན་ཡང་འཁོར་གྱི་དཀྱིལ་འཁོར་ན། །ཡ་མ་དཎྜི་ཞེས་བྱ་
བ༑ ༑ལག་ན་བེ་ཅོན་ནག་པོ་ཐོགས། །གང་ཞིག་བསད་པར་འདོད་པ་དེ། །ཕྱར་བ་ཙམ་གྱིས་འཆི་བར་བྱེད། །ཁྱོད་ལ་གཉེར་དུ་གཏད་པ་ནི། །བློ་བཟང་རྒྱལ་བའི་བསྟན་པ་དང། །བསྟན་འཛིན་དགེ་འདུན་སྡེ་བཅས་དང། །
ཁྱད་པར་རྣལ་འབྱོར་འཁོར་བཅས་ལ། །སྡང་བའི་དགྲ་དང་གནོད་པའི་བགེགས། །བདུད་དང་བར་དུ་གཅོད་པའི་ཚོགས། །འདི་དག་འཁོར་དང་བཅས་པ་ཀུན། །ཕྱོགས་མཚམས་གང་ན་གནས་ཀྱང་རུང། །ཁྱོད་ཀྱིས་དེ་
རིང་བསད་པར་གྱིས། །གཞན་ཡང་འཁོར་གྱི་དཀྱིལ་འཁོར་ན། །ཡ་མ་དཾཥྚི་ཞེས་བྱ་བ། །ཟ་བྱེད་མཆེ་བ་འབར་བ་ཅན། །གང་ཞིག་ཟ་བར་འདོད་པ་དེ། །གཙིགས་པ་ཙམ་གྱིས་ཟ་བར་བྱེད། །ཁྱོད་ལ་གཉེར་དུ་གཏད་པ་ནི། །བློ་བཟང་

[005A]༄༅། །རྒྱལ་བའི་བསྟན་པ་དང། །བསྟན་འཛིན་དགེ་འདུན་སྡེ་བཅས་དང། །ཁྱད་པར་རྣལ་འབྱོར་འཁོར་བཅས་ལ། །སྡང་བའི་དགྲ་དང་གནོད་པའི་བགེགས། །བདུད་དང་བར་དུ་གཅོད་པའི་ཚོགས།།
འདི་དག་འཁོར་དང་བཅས་པ་ཀུན། །ཕྱོགས་མཚོམས་གང་ན་གནས་ཀྱང་རུང། །ཁྱོད་ཀྱིས་དེ་རིང་ཟ་བར་གྱིས། །གཞན་ཡང་འཁོར་གྱི་དཀྱིལ་འཁོར་ན། །ཀཱ་ལ་ར་ཏྲི་ལ་སོགས་པ། །གསོད་པ་མོ་དང་ནག་མོ་དང། །
ནཾ་གྲུ་ཤ་ཀ་ལི་ལ་སོགས། །བུད་མེད་ཚོགས་ཀྱིས་བསྐོར་བ་ནི། །ལ་ལ་ལས་ཀྱི་མེ་ལོང་ཅན། །ལ་ལ་ནད་ཀྱི་རྒྱལ་བ་ཅན། །ལ་ལ་ཚོན་གྱི་དྲུ་གུ་ཅན། །ལ་ལ་བདུད་ཀྱི་ཁྲམ་བམ་ཅན། །ལ་ལ་ཤོ་རྡེ་དཀར་ནག་ཅན། །ལ་ལ་
ལྕགས་ཀྱི་དྲེའུ་རྟ་ཅན། །ལ་ལ་བོང་བུ་གྭ་བ་ཞོན། །ལ་ལ་རླུང་ནག་འཚུབ་མ་ཞོན། །ལ་ལ་ཆུ་བྱ་ནག་མོ་ཞོན། །ལ་ལ་ནམ་གྱི་གུང་ལ་རྒྱུག། །ལ་ལ་ཆུ་བོའི་གཞུང་ལ་རྒྱུག་ལ་ལ་ཉི་མའི་ཟེར་ལ་རྒྱུག་ཀུན་ཀྱང་གཞན་སྲོག་འཕྲོག་
པར་བྱེད། །ཁྱོད་ལ་གཉེར་དུ་གཏད་པ་ནི། །བློ་བཟང་རྒྱལ་བའི་བསྟན་པ་དང། །བསྟན་འཛིན་དགེ་འདུན་སྡེ་བཅས་དང། །ཁྱད་པར་རྣལ་འབྱོར་འཁོར་བཅས་ལ། །སྡང་བའི་དགྲ་དང་གནོད་པའི་བགེགས། །བདུད་དང་བར་དུ་གཅོད་
པའི་ཚོགས། །འདི་དག་འཁོར་དང་བཅས་པ་ཀུན། །ཕྱོགས་མཚམས་གང་ན་གནས་ཀྱང་རུང། །ཁྱོད་ཀྱིས་དེ་རིང་བརླག་པར་གྱིས། །གཞན་ཡང་ནང་གི་དཀྱིལ་འཁོར་ན། །ཡ་བ་ཏེ་དང་ཕྱཱ་བསང་དང། །རྨིག་པ་རལ་པ་ཚར་དགུ་

[005B] །ལ་ལ་རྒྱལ་པོའི་ཚུལ་དུ་གནས། །ལ་ལ་བློན་པོའི་ཚུལ་དུ་གནས། །ཁ་ཅིག་དག་ནི་སྡེ་དཔོན་ཚུལ། །ལ་ལ་ཕོ་ཉའི་ཚུལ་དུ་གནས། །ལག་ན་བེ་ཅོན་འཁོར་ལོ་དང། །གསལ་ཤིང་མདུང་སོགས་མཚོན་ཆ་ཐོགས། །སོ་སོའི་
སྡེ་དཔོན་མངགས་པ་དང། །ཕོ་ཉ་ཕྱག་བརྙན་བཅས་པ་ལ། །འཕྲིན་ལས་གཉེར་དུ་གཏད་པ་ནི། །བློ་བཟང་རྒྱལ་བའི་བསྟན་པ་དང། །བསྟན་འཛིན་དགེ་འདུན་སྡེ་བཅས་དང། །ཁྱད་པར་རྣལ་འབྱོར་འཁོར་བཅས་ལ། །སྡང་བའི་དགྲ་དང་
གནོད་པའི་བགེགས། །བདུད་དང་བར་དུ་གཅོད་པའི་ཚོགས། །འདི་དག་འཁོར་དང་བཅས་པ་ཀུན། །ཕྱོགས་མཚམས་གང་ན་གནས་ཀྱང་རུང། །ཁྱོད་ཀྱིས་དེ་རིང་ཚར་ཆོད་ཅིག་ །ཅེས་དྲག་ཏུ་བསྐུལ་ནས། འབྲུབ་ཁུང་བསྐྱེད་པ་ནི།  སྭ་བྷཱ་ཝས་སྦྱངས་
སྟོང་པའི་ངང་ལས་རང་གི་མདུན་དུ་དགྲ་བགེགས་འབྱུང་པོ་རྣམས་ཀྱི་ལས་ངན་དང་སྡིག་པའི་ས་བོན་ཀཾ་ནག་པོ་ཡོངས་སུ་གྱུར་པ་ལས་བསད་ཁང་ནག་པོ་གྲུ་གསུམ་པ། ཕྱི་ནས་ཞེ་སྡང་གི་མེ་འབར་བ། ནང་དུ་གཏི་མུག་གི་མུན་པ་འཐིབས་
པ༑ འོག་ན་འདོད་ཆགས་ཀྱི་ཁྲག་མཚོ་ཁོལ་བ། སྟེང་ནས་ང་རྒྱལ་གྱི་ཐོག་འབེབས་པ། བར་ན་ཕྲག་དོག་གི་རླུང་དམར་འཚུབས་པ། ཕྱི་ནང་ཐམས་ཅད་དུ་དུག་དང་མཚོན་དང་ནད་ཀྱི་ན་བུན་འཐིབས་པ། དུག་རླུང་དམར་ནག་
གཡོ་བའི་མེ་ལྕེ་ཀུན་ཏུ་འཁྱིལ་བ། གཤིན་རྗེའི་གྲོང་ཁྱེར། རིགས་དྲུག་གི་དུར་ས། སོད་སོད་རྒྱོབ་རྒྱོབ་གྱི་སྒྲ་རྒྱུན་མར་སྒྲོག་པ། གཏིང་ཤིན་ཏུ་ཟབ་ཅིང་ཡངས་པའི་ནང་དུ་ནྲྀ་དང་ཏྲི་ལས་དམ་ཚིག་ཉམས་པའི་དགྲ་བགེགས་

[006A]༄༅། །དམ་སྲི་སྒབ་འདྲེ་འབྱུང་པོ་ལུས་རྨ་དང་ཕོལ་མིག་གིས་གང་ཞིང། མིག་ནས་མཆི་མ་འབྱུང་བ། ཁ་ནས་ཁྲག་འཛག་ཅིང་སིད་ཀྱི་སྒྲ་འབྱིན་པ། དྲི་ཆེན་དང་དྲི་ཆུ་དབང་མེད་དུ་ལྷུག་པར་འཆོར་བ། མཚན་
མ་འཕྱང་བ། ཡན་ལག་རྡོས་ཀྱིས་བསྡམས་པར་གྱུར་ པར་བསམས་ལ། དགུག་གཞུག་བྱ་བ་ནི།  རང་གི་སྙིང་གནས་ཁྲོ་བོ་ལྕགས་ཀྱུ་དང། ཞགས་པ་དང། ཐོ་པ་ཐོགས་པ་དཔག་ཏུ་མེད་པ་སྤྲོས་ཏེ། དགྲ་བགེགས་
འབྱུང་པོ་རྣམས་ཀྱི་མགྲིན་པ་ནས་ཞགས་པས་བཅིངས། སྙིང་གནས་ལྕགས་ཀྱུས་བཀུག་སྟེ། རླུང་གི་རྔ་མོང་གི་སྟེང་དུ་བཞག་རྒྱབ་ནས་ཁྲོ་བོ་མཚོན་ཆ་སྣ་ཚོགས་པ་ཐོགས་པ་རྣམས་ཀྱིས་དེད་ནས་ལིངྒ་ལ་
བཅུག་པར་ བསམ་སྟེ། རྡོར་དྲིལ་འཛིན་པའི་འདོད་རྒྱལ་གྱི་ཕྱག་རྒྱ་བཅས་ལ། ངག་ཏུ།  ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང། སངས་རྒྱས་ཀྱི་བྐའ་ཆོས་
ཀྱི་བྐའ་དགེ་འདུན་གྱི་བྐའ་བཅོམ་ལྡན་འདས་འཇམ་དཔལ་གཤིན་རྗེའི་གཤེད་ཀྱི་ལྷ་ཚོགས་འཁོར་དང་བཅས་པ་རྣམས་ཀྱི་བྐའ་ཆོས་སྐྱོང་བའི་སྲུང་མ་རྣམས་ཀྱི་བཀའ་བདེན་ཆོས་
ཉིད་རྣམ་པར་དག་ཅིང་ཆོས་ཅན་རྒྱུ་འབྲས་བསླུ་བ་མེད་པའི་བདེན་པའི་མཐུ་ལ་བརྟེན་ནས་བློ་བཟང་རྒྱལ་བ་གཉིས་པའི་བསྟན་པ། བསྟན་འཛིན་དགེ་འདུན་གྱི་སྡེ་སྤྱི་དང། ཁྱད་པར་དུ་ཡང་ སྐྱབྶ་མགོན་རྒྱལ་བའི་

[006B] དབང་པོ་ཐམས་ཅད་མཁྱེན་ཅིང་གཟིགས་པ་ཆེན་པོའི་གསང་གསུམ་མཛད་འཕྲིན་དང་བཅས་པ་ལ་བར་དུ་གཅོད་པ་དང། གཞུང་དགའ་ལྡན་ཕོ་བྲང་བ་ཆེན་པོའི་ཆབ་སྲིད། གངས་ཅན་བདེ་སྐྱིད་དང་བཅས་པ་ལ་གནོད་ཅིང་འཚེ་བའི་མཐའ་ཡི་མི་ནོར་གྱི་རྗེས་སུ་འབྲངས་པའི་
འབྱུང་པོ་སྒབ་འདྲེ་གདུག་པ་ཅན་ཞེས་པའམ།  རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་ལ་གནོད་ཅིང་འཚེ་བར་བྱེད་པའི་སྒབ་འདྲེ་དམ་སྲི་བུང་སྲི་དགྲ་སྲི་བྱད་མ་རྦད་འདྲེ་བྲོད་གཏོང་དགྲ་བགེགས་འབྱུང་པོ་
གདུག་པ་ཅན་སྲི་རིགས་ཕོ་མོ་སྡོངས་ཟླ་རྒྱབ་རྟེན་དང་བཅས་པའི་བླ་ཚེ་རྣམ་པར་ཤེས་པ་སྲིད་གསུམ་གང་དུ་གནས་ཀྱང་སྐད་ཅིག་ཐང་ཅིག་ཡུད་ཙམ་ཞིག་ལ་དམིགས་རྟེན་གྱི་ལིངྒ་འདི་ཉིད་ལ་ཁུག་ཅིག་ །ཅེས་དམིགས་རྣམ་དྲག་
པོའི་སྒོ་ནས་དགུག་གཞུག་ལན་དྒུའམ་བདུན་ལ་སོགས་པ་བྱ།  བཛྲ་མུངྒ་རཱ་ཛཿ་བཛྲ་དཎྜ་ཧཱུཾ། བཛྲ་པདྨ་བཾ། བཛྲ་ཁངྒ་ཧོཿའི་མཇུག་ཏུ། ཨོཾ་ཧྲཱིཥྚྲཱིཝི་ཀྲི་ཏཱ་ན་ན་ཧཱུཾ་ཕཊ། སརྦ་བིགྷྣཱན་ཤ་ཏྲཱུཾ་ཨ་ཀརྵ་ཡ་ཧཱུཾ་ཛཿ་ ཞེས་པ་མ་མཐར་སྟོང་ཕྲག་རེ་བཟླ། དེའི་སྐབས་ཀྱི་དམིགས་
བ་ནི་འཇིགས་བྱེད་ཀྱི་ཞབས་འོག་གི་ནང་བརྒྱད་དྲང་གདོན་བརྒྱད་ལས་རང་འདྲའི་གདོང་ཅན་གྱི་གཤིན་རྗེ་ཕོ་མོའི་ཚོགས་དང། ཆོས་རྒྱལ་ཡབ་ཡུམ་དང་གཤིན་རྗེ་ཕོ་བརྒྱད་མོ་བརྒྱད་རྣམས་ལས་རང་འདྲའི་སྤྲུལ་པའི་ཚོགས་དཔག་ཏུ་མེད་པ་སྤྲོས། སྐབས་གང་ཡིན་གྱི་གནོད་བྱེད་འབྱུང་པོ་སྒབ་འདྲེ་
གདུག་པ་ཅན་སོགས་གང་ཞིག་མནན་པ་དེ་དང་དེ་རྣམས་རང་དབང་མེད་པར་བཀུག་ནས་ལིངྒ་ལ་བསྟིམ་པའི་མོས་པ་དྲག་པོ་ལན་རེ་ཙམ་མ་ཡིན་པར་ཡང་དང་ཡང་དུ་བྱ། དེ་ནས་སྐམ་ཐུན་རློན་ཐུན་གྱི་བྲབ་སྟེ།  གཤིན་རྗེ་དང་མ་མོ་ལ་སོགས་པས་དུག་མཚོན་གྱི་

[007A]༄༅། །ཆར་དབབ་པར་གྱུར། ཅེས་བརྗོད། དེ་ལྟར་དགུག་གཞུག་ནན་ཏན་གྱིས་ཁུག་རྟགས་ཐོན་ནས་བསྒྲལ་བ་ནི། ཧཱུཾ༑ སྒབ་འདྲེ་འབྱུང་པོ་སྡིག་ཅན་ཁྱོད། །ང་ནི་བྲབ་ཅིང་གསད་པར་བྱ། །ཕོ་
ཉ་རྣམས་ཀྱིས་འགུགས་འདྲེན་བྱ། །གུ་གུལ་དུད་པས་ལྷ་དང་ཕྲལ། །དུག་གི་ཆུ་ཡིས་མྱོས་སུ་གཞུག་རཀྟ་འབར་བའི་རྦ་ལག་གཡེང། །ཡུངས་ཀར་ཕྱེ་མ་སྐེ་ཚེས་བྲབས། །ཁྲོ་ཆུང་ཚོགས་
ཀྱིས་སྲོག་རྩ་གཅོད། །མ་མོ་མཁའ་འགྲོའི་ཚོགས་ལ་སྦྱིན། །འཇམ་དཔལ་རལ་གྲིའི་རྩེ་ཡིས་རྩབས། །ཡ་མ་རཱ་ཛཱའི་ཁ་རུ་རྫོངས། །གཤིན་རྗེ་ནག་པོའི་ལྟོ་རུ་གཞུག་རི་བོ་ཆེན་
པོའི་རྨང་དུ་གནོན། །མཚོན་ཆ་འབར་བའི་རྩེ་ཡིས་གདབ། །ཡེ་ཤེས་རྣོན་པོའི་དཔལ་གྱིས་གསོད། །ཅེས་བརྗོད་ཅིང་ལིངྒ་ལ་གུ་གུལ་གྱི་དུད་པས་བདུག་དྲག་སྔགས་ཀྱིས་ངར་བཏབ་པའི་ཐུན་རྫས་ཀྱིས་
བཏབ། མི་བསད་ཀྱི་རལ་གྲིས་རྩབ་པའི་ཚུལ་བྱ། དེ་ནས་དྲུག་ཅུ་མ་བསྔོས་ཏེ་ཐུན་གྲོལ། ཐུན་གཉིས་པ་དང་གསུམ་པ་ལ་སྐམ་ཐུན་དང་རློན་ཐུན་བསྒྲུབ་མི་དགོས་པ་མ་གཏོགས་གཞན་གཏོར་མགྲོན་རྒྱས་པ་ནས་དྲུག་ཅུ་མའི་བར་གོང་ལྟར་བྱ། ཐུན་
ཐ་མར་འགུགས་སྔགས་བཟླ་བ་བར་གོང་གི་ཐུན་བར་བ་ལྟར་ལ། དེ་ནས་ཟན་ལིང་མདུན་དུ་བཞག་སྟེ་སླར་ཡང་གོང་བཞིན་འབྲུ་བ་ཁུང་བསྐྱེད་ཆོག་བྱས། དགུག་གཞུག་ལན་གསུམ་བྱས་པའི་མཐར། ཧཱུཾ་ཛཿ་གཟའ་བཞིན་ཕྱོགས་བཅུར་སྤྲོས་

[007B] །ཊཀྐི་རཱ་ཛས་མྱུར་དུ་ཁུག་རྡོ་རྗེ་ལྕགས་ཀྱུའི་ཚོགས་སྤྲོས་ནས། །ཁུག་ཅིག་བཛྲ་ཨངྐུ་ཤ། །རྡོ་རྗེ་ཞགས་པའི་ཚོགས་སྤྲོས་ནས། །དྲོངས་ཤིག་བཛྲ་པཱ་ཤ་ཧཱུཾ། །རྡོ་རྗེ་ལྕགས་སྒྲོག་ཚོགས་
སྤོས་ནས། །སྡོམས་ཤིག་བཛྲ་སྥོ་ཊ་བཾ། རྡོ་རྗེ་དྲིལ་བུའི་ཚོགས་སྤྲོས་ནས། །ཕོ་བ་ཅིག་བཛྲ་གྷཎྜ་ཧོཿ་རྡོ་རྗེ་ཐོ་བའི་ཚོགས་སྤྲོས་ནས། །རྡུངས་ཤིག་བཛྲ་མུངྒ་ར། །རྡོ་རྗེ་དགྲ་སྟའི་
ཚོགས་སྤྲོས་ནས། །ཁོས་ཤིག་བཛྲ་པ་ར་ཤུ། །རྡོ་རྗེ་རྩེ་གསུམ་ཚོགས་སྤྲོས་ནས། །གཟིར་ཅིག་བཛྲ་ཏྲི་ཤུ་ལ། །རྡོ་རྗེ་ཕུར་བུའི་ཚོགས་སྤྲོས་ནས། །ཐོབ་ཅིག་བཛྲ་ཀཱི་ལ་ཡ། །རྡོ་རྗེ་རལ་
གྲིའི་ཚོགས་སྤྲོས་ནས། །གཏུབས་ཤིག་བཛྲ་ཁངྒ་ཧོཿ་ ཞེས་བརྗོད་དེ། འདི་དག་གི་དམིགས་རྣམ་མན་ངག་དང་ཞལ་ལས་ཤེས་པར་བྱ་ཞིང། ཕྱག་མཚན་དེ་དག་དངོས་སམ་ཕྱག་རྒྱ་ཙམ་གྱིས་ཀྱང་རུང་སྟེ་ཚ་མ་རྔམ་བྱའོ། །
དེ་ནས།  གཟུ་དང་དཔང་དུ་དཀོན་མཆོག་བཞུགས། །ཞལ་ལྕེ་ལྟ་འདྲེ་ཡོངས་ཀྱིས་ཆོད། །བདག་གི་དགྲ་བོ་བདེན་བྲལ་འདིས། །བླ་མ་སྨོད་ཅིང་སེམས་ཅན་འཚེ། །བསྟན་པ་བཤིག་ཅིང་དབུ་འཕང་སྨད།།
དབེན་གནས་བཤིག་ཅིང་ཆོས་འཁོར་བཅོམ། །རྟེན་མཆོག་དྲུང་ནས་དཀོར་རྣམས་བརྐུས། །དགེ་འདུན་རྣམས་ལ་གཤེ་སྐུར་བཏབ། །ཁྱད་པར་དགོན་གནས་འདི་ལ་བསྡོས། །དམ་ཉམས་འདི་ལས་ཉེས་ཆེ་མེད། །ལོ་

[008A]༄༅། །དང་ཟླ་བར་མ་འགྱངས་ཤིང། །ཞག་དང་ཟ་མར་མ་བཞག་པར། །ད་ལྟ་ཁུག་ལ་མྱུར་དུ་སྒྲོལ། །གཤིན་རྗེ་དང་མ་མོ་དང་བདུད་སྤྲུལ་རྣམས་ཀྱིས་དུག་མཚོན་གྱི་ཆར་ཕབས་པར་གྱུར་པར་བསམས་
ཤིང་ཐུན་གྱིས་བྲབ་དེ་ནས་ཡུངས་ཀར་སོགས་ཀྱི་ཐུན་རྫས་རྣམས་བསྐུལ་བ་ནི། ཧཱུཾ༑ ཡུངས་ཀར་རྒྱལ་པོ་ཁྲོ་བོའི་ཐུན། །སྐེ་ཚེ་དུག་ཁྲག་ལྕགས་རྡོའི་ཕྱེ། །དྲག་པོ་སྔགས་ཀྱིས་ངར་བཏབ་པའི། །གནམ་ལྕགས་སེར་ཆེན་ལྟ་བུའི་ཟོར་
དགྲ་བོའི་ལུས་བཏབ་པ་ཡིས། །དགྲ་བགེགས་རྡུལ་ཕྲན་བཞིན་དུ་ཆོམས། །ཁྲག་སྣ་སྟོང་དང་དུག་སྣ་འབུམ། །ཐང་པྲོམ་དུག་གི་ཁུ་བ་ལ། །དྲག་པོ་སྔགས་ཀྱིས་ངར་བཏབ་པའི། །རླན་ཞིང་གཤེར་བའི་ཐུན་ཟོར་
འདི༑ །དགྲ་བོའི་ལུས་ལ་བཏབ་པ་ཡིས། །དྲན་པ་ཉམས་ཤིང་མྱོས་པར་གྱུར། །ཡུངས་ཀར་རྒྱལ་པོ་ཁྲོ་བོའི་ཐུན། །དུག་སྣ་སྣ་ཚོགས་ཁྲོ་མོའི་ཐུན། །སྐམ་ཐུན་རློན་ཐུན་གྱིས་བྲབ་པས། །ཁྲོ་བོ་ཁྲོ་མོས་ལས་མཛོད་
ཅིག་ཅེས་སྐམ་ཐུན་རློན་ཐུན་གྱི་སྣོད་གཉིས་རིམ་པ་བཞིན་དུ་ཐོགས་ཏེ་ཐུན་གྱིས་བྲབ་པས་དྲན་པ་ཉམས་ཤིང་མྱོས་པར་གྱུར་ནས་བརྒྱལ་ཞིང་འགྱེལ་བ་ལ་སྤྲུལ་པའི་ལས་མཁན་རྣམས་ཀྱིས་ཇི་ལྟར་བསྒོ་བ་བཞིན་བྱས་ནས་ཁྲིད་དེ་ལིངྒ་ལ་བཅུག་པར་སམ། །དཀོན་མཆོག་
གསུམ་ལ་གནོད་པ། བླ་མ་ལ་སྨོད་པ། བསྟན་པ་ལ་སྡང་བ། །སེམས་ཅན་ལ་འཚེ་བ། །སྒྲུབ་པ་པོ་ལ་བསམ་སྦྱོར་ལོག་པར་ལྟ་བར་བྱེད་པའི་དམ་ཉམས་པའི་དགྲ་བོ་འདི་ལ་རྒྱོབ་ཅིག་སོད་ཅིག་ལྷན་ཅིག་

[008B]མཉམ་པོར་འོངས་པའི་བདུད་དང་སྤྲོད་ཅིག་ཕོ་ལྷ་དང་ཕྱེ་ཞིག་མོ་ལྷ་དང་ཕྱེ་ཞིག་ལེའུ་ལྷ་དང་ཕྱེ་ཞིག་ཞང་ལྷ་  ྾  ཕྲག་ལྷ་དང་  ྾  འགོ་བའི་ལྷ་དང་  ྾  བསྟེན་པའི་ལྷ་དང་ཕྱེ་ཞིག་ལས་
མཁན་རྣམས་ཀྱིས་ནད་དང་དུག་མཚོན་གྱི་ཆར་ཕོ་བས་ལ་ཚར་ཆོད་ཅིག་ཅེས་ལྷ་དབྱེ། ཧཱུཾ༑ རྡོ་རྗེ་འཆང་སོགས་སངས་རྒྱས་དང། །བྱང་ཆུབ་སེམས་དཔའ་ཐམས་ཅད་དང། །ཆོས་ཀྱི་རྒྱལ་པོའི་ཚོགས་རྣམས་དང། །
མ་མོ་ནག་མོ་འཁོར་བཅས་སོགས། །སྔོན་གྱི་ཐུགས་དམ་རྗེས་དགོངས་ལ། །དགྲ་བོ་ལས་ངན་སྡིག་ཅན་འདིའི། །མགོན་སྐྱབས་དཔུང་གཉེན་མ་མཛད་པར། །མཐུ་དང་རྫུ་འཕྲུལ་ཀུན་ཆོམས་ལ། །བདག་གི་མགོན་དང་
སྐྱབས་མཛོད་ཅིག་དུས་འདིར་སངས་རྒྱས་བསྟན་པ་བསྲུངས། །དམ་ལས་མ་འདའ་འཕྲིན་ལས་མཛོད། །རྣམ་ལྔ་བདུད་རྩིའི་མཆོད་པ་བཞེས། །བསྲུང་འཁོར་སྔགས་མདུད་ཚེ་མདོག་སྟོབས། །སྐྱོབ་བྱེད་རིན་ཆེན་རྫས་
ལ་སོགས། །མ་ལུས་དྲངས་ཏེ་གཡོན་ཕྱོགས་སུ། །ཆོས་འབྱུང་ནང་དུ་གནས་པར་གྱུར། །ཨོཾ་ཧྲཱིཥྚཱི་ཝི་ཀྲི་ཏཱ་ན་ན་དགྲ་བགེགས་ཀྵས་སམྦུ་ཊི་དེ་རཀྵ་མནྟྲ་དེ་ཝ་ཏཱཥྕ་ཨཱ་ཀརྵ་ཡ་ཛཿ་ཞེས་སྤྲུལ་པའི་ཁྲོ་བོ་སྤྲོས་ཏེ། སྲུང་བ་
སྔགས་མདུད་སྐྱོབ་བྱེད་བསྲུང་འཁོར་ཚེ་བསོད་སོགས་རང་དབང་མེད་པར་དྲངས་བ་སོགས་མན་ངག་ཞལ་ཤེས་ལྟར་བམ། ཡང། རང་གི་སྙིང་ག་ནས་ཁྲོ་བོ་ཕུར་བུའི་གཟུགས་སྤྲོས་ཏེ་བཏབ་པར་གྱུར་པར་བསམ་སྟེ། ཨོཾ་གྷ་གྷ། གྷཱ་ཏ་ཡ། གྷཱ་ཏ་

[009A]༄༅།།ཡ༑ སརྦ་དུཥྚཾ་ཕཌ་ཕཌ། ཀཱི་ལ་ཡ། ཀཱི་ལ་ཡ། སརྦ་པཱ་པཾ་ཕཌ་ཕཌ། ཧཱུཾ་ཧཱུཾ་ཧཱུཾ། བཛྲ་ཀཱི་ལ་ཡ། བཛྲ་དྷཱ་ར་ཡ་ཛྙཱ་པ་ཡ་ཏི་དགྲ་བོ་ཀྵ་སམྦུ་ཊི་དེཾ་རཀྵ་མནྟ་དེ་ཝ་ཏཱ་ཥྩ་ཀཱི་ལ་ཡ་ཧཱུཾ་ཧཱུཾ་ཕཌ་ཕཌ།  ཅེས་མང་དུ་
བརྗོད་དེ་འཇིག་རྟེན་པའི་ལྷ་དང་ཕྲལ། དེ་ནས་ཡེ་ཤེས་ལྷ་དང་ཕྲལ་བ་ནི།  ཧཱུཾ༑ དགྲ་བོ་འདི་ཡི་གྲོགས་མཛད་པའི། །ཡེ་ཤེས་ལྷ་སྲུང་ཐིམས་ཅད་ཀྱང། །བརྩེ་བས་འདི་དག་ངན་འགྲོ་ལས། །བསྒྲལ་ཕྱིར་ཁྲོས་བའི་སྐུར་བཞེངས་
སྟེ༑ ༑བསྟན་པ་བཤིག་པའི་དགྲ་བོ་འདིའི། །མགོན་སྐྱབས་དཔུང་གཉེན་མ་མཛད་པར། །ལུས་སྲོག་ཐལ་བའི་རྡུལ་དུ་རློགས། །རྣམ་ཤེས་ཆོས་ཀྱི་དབྱིངས་སུ་དྲོངས། །ཞེས་བརྗོད་དེ་ཡེ་ཤེས་པའི་ལྷ་སྲུང་རྣམས་རང་ལ་བསྟིམ། ཨོཾ་
ཧྲཱིཥྚཱི་ཝི་ཀྲི་ཏཱ་ནན་བཛྲ་བཧཻ་ར་ཝ་ཡ་སརྦ་དེ་ཝ་རཀྵ་ཛྙཱ་ན་ཨ་ཀརྵ་ཡ་ཛཿ་ཛཧཱུཾ་བཾ་ཧོཿ་དེ་ནས་རྣམ་ཤེས་སྤར་པ་ནི། རྣམ་པར་མི་རྟོག་ཐུགས་ཀྱི་བདག་ལུས་ངན་འདི་ལ་མ་བཞུགས་པར། །རང་བཞིན་འོད་གསལ་
ཆོས་ཀྱི་དབྱིངས། །དྲི་མའི་སྤུབས་ནས་གཤེགས་སུ་གསོལ། །ཡ་མཱནྟ་ཀ་སུ་ག་ཏ་ཧྲི་ད་ཡ་བུདྡྷ་བཛྲ་སེམས་རང་བཞིན་གྱིས་འོད་གསལ་བ་དེ་དྲི་མ་དང་བྲལ་ནས་སངས་རྒྱས་ཀྱི་ཞིང་དུ་གཤེགས་པར་གྱུར་
བར་བསམས། དེ་ནས། ལས་མཁན་རྣམས་ཀྱིས་རལ་གྲི་ལ་སོགས་པའི་མཚོན་ཆའི་ཆར་ཕབ་ཅིང། ཤ་ཟོས། ཁྲག་འཐུངས། རྒྱུ་མ་དྲོངས། ཡན་ལག་དང་མགོ་བོ་བཅད། ལྤགས་པ་བཤུས། ཚར་བཅད་པར་གྱུར་

[009B] །བླ་མ་ཡི་དམ་ཆོས་སྐྱོང་སྲུང་མ་འཁོར་དང་བཅས་པ་རྣམས་ཀྱི་ལྗགས་རྡོ་རྗེ་རྩི་གཅིག་པ་དམར་པོ་འོད་ཀྱི་སྦུ་གུ་ཅན་རྣམས་སུ་གྱུར། ཨོཾ་ཧྲཱཥྚཱིཝི་ཀྲི་ཏཱ་ནན་ཧཱུཾ་ཕཌ་
བཛྲ་བཧཻ་ར་ཝ་ཡ་ཨདྷི་པ་ཏི་ཨི་མཾ་པ་ལི་ཏ་ཁ་ཁ་ཁཱ་ཧི་ཁཱ་ཧི། ཨོཾ་བྷཱུ་ཙ་ར་ནཾ། ཡ་པཱ་ཏཱ་ལ་ཙ་ར་ཡ། ནས། སརྦ་བཧུ་ཏེ་བྷྱ། ཨོཾ་ཀཱ་ལ་རཱུ་པ་ས་པ་རི་ཝ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། །ཨོཾ་ཙཱ་མུཎྚཱི་ཡ་ཏི་ལ་སོགས་པ་གཤིན་
རྗེ་ཕོ་མོའི་ཚིགས་འཁོར་དང་བཅས་པ་རྣམས་ཀྱི་ཞལ་དུ་སརྦ་  ྾  ཞེས་པ་རྣམས་ལན་བདུན་ནམ་གསུམ་རེས་དབུལ། ཨོཾ་ཧྲཱི་ཥྚཱི་ཝི་ཀྲི་ཏཱ་ན་ན་ད་ཤ་དིཀ་ལོ་ཀ་པཱ་ལ་ཀཱ་ལ་རཱུ་པ་ཙཱ་མུཎྜཱི་ས་པ་རི་ཝཱ་ར་ཡ་ཨརྒྷཾ། པཱདྱཾ། ནས། ཤཔྟའི་བར་
གྱིས་མཆོད། ཨོཾ་ཧྲིའིཥྚཱིནས། ཨོཾ་ཨཱཧཱུཾ། ཞེས་ནང་མཆོད་འབུལ། དེ་ནས། ཧོཿ་ཁམས་གསུམ་ཟ་བར་ནུས་པ་ཡི། །འཇིགས་མཛད་ཁྲོ་བོའི་རྒྱལ་པོ་དང། ལས་བྱེད་འཆི་བདག་གཤིན་རྗེའི་གཤེད། །འཁོར་བཅས་དེང་འདིར་
བདག་ལ་དགོངས། །སངས་རྒྱས་བསྟན་དགྲ་མཆོག་གསུམ་གྱི། །སྤྱི་དགྲ་དགེ་འདུན་ཡོངས་ལ་འཚེ། །ཉེས་མེད་སྐྱེ་འགྲོའི་ཕན་བདེའི་བཤེད། །ཁྱད་པར་རྣལ་འབྱོར་བདག་ཅག་ལ། །གནོད་ཅིང་འཚེ་བའི་དགྲ་
བགེགས་འདི། །ལོ་ཟླ་ཞག་ཏུ་མ་བཞག་པར། །ཟག་མེད་གཏོར་མའི་ངོ་བོར་བཞེས། །སྲོག་རྩ་ཆོད་ལ་སྙིང་ཁྲག་འཐུངས། །ཡན་ལག་མགོ་ཆོད་ལྤགས་ལ་བཤུས། །དོན་སྙིང་རྣམ་ལྔ་ཞལ་དུ་གསོལ། །ཤ་ཁྲག་རུས་པ་

[010A]༄༅། །ཚོགས་སུ་རོལ། །རྡུལ་ཕྲན་ཙམ་དུ་བརླག་པར་མཛོད། །ཕ་རོལ་རྦོད་གཏོང་རྦོད་འདྲེ་ཡི། །བསམ་སྦྱོར་ངན་པ་ཐམས་ཅད་བཟློག་དགྲ་བཤེགས་འབྱུང་པོའི་མཐུ་དང་སྟོབས། །དྲན་པ་རྫུ་འཕྲུལ་
ཉམས་པར་གྱིས། །རྣལ་འབྱོར་དཔོན་སློབ་འཁོར་བཅས་ཀྱི། །དབྱུ་གུ་དྲུག་ཅུ་རྩ་བཞི་ལས། །བྱུང་བའི་བར་ཆད་ནད་རིམས་དང། །གདོན་བགེགས་མ་ལུས་ཚར་གཅོད་མཛོད།  །ཅེས་ཞལ་བསྟབ་བྱ། །དེ་ནས་དྲུག་ཅུ་མ། གཏོར་
རྫོངས་རྒྱས་པ་དང་བཅས་པ་བྱ། དེ་རྗེས་གཏང་རག་ཉེར་བསྡུ། །སྨོན་ཤིས་རྣམས་སྤྱི་ལྟར་བྱའོ། །དེ་ལྟར་ཞག་བདུན་དང་གསུམ་ལ་སོགས་པར་སྒྲུབ་པ་གནད་དུ་བསྣུན་ནས། མནན་པ་དངོས་ལ་འཇུག་པ་ནི། །ཚོན་སྐུ་སོགས་སྔགས་ཀྱིས་ནུས་ལྡན་དུ་བྱ་བ་ལ་ཚོན་སྐུད་དམར་པོར།  ཁ་ལ་
རཀྵ་རྦད། །སྔོན་པོ་ལ། དིནྟ་རྦད་སུ་རྦད། །ས་ཚོན་སྣ་ལྔའི་སེར་པོ་ལ། །བཛྲ་རེ་པི་ཕཌ། དམར་པོ་ལ། མཧཱ་ས་རེ་ན་ག་ཧཱུཾ། སྔོན་པོ་ལ། སད་ཏི་སང་ཤིས་སད་ཧཱུཾ། དཀར་པོ་ལ། ལོ་ཁ་ལ་རཀྵ་རྦད་ཧཱུཾ། ནག་པོ་ལ། དུ་ན་ས་ཏི་ཐི་མན་འབྱུང་
བ་ཧཱུཾ༑ དུར་གཡམ་ལ། ནཱ་ག་ཁྲེ་མཱ་ར་ཡ་སོད། །ཆུ་ལ༑ བྱི་ཏ་ས་ཉན་རུ་མུག་ཐུམས་རི་ལ་ཛཿ་ཞེས་པ་རྣམས་བརྒྱ་རྩ་རེ་བཟླས་མན་ངན་ལྟར་མཆིལ་མ་འཐོར་མ་ཤོར་བར་སོ་སོར་ཕུས་བཏབ། དེ་ནས་ལིངྒ་འབྲུབ་ཁུང་ནས་བཏོན་ཏེ་སྙིང་གའི་ཏྲའི་མིནྲ་བཅག་
སྟེ་བསྡམ། དེ་རྗེས་དཔུང་པ་གཡས་གཡོན་ནས་བཅག་པ་འདྲེ་ལྟེབས་སུ་བགྱིས། དེ་ནས་མགོ་ནས་མར་དྲིལ་ཚོན་སྐུད་སྔོད་མར་གྱིས་བཅིངས་ལ། ཐོད་པ་མཚན་དན་རི་རབ་གླིང་བཞི་བྲིས་པའམ་རྭ་ནང་དུ་བཅུག་ཐུན་རྫས་ཀྱི་བསྡེམས་ལ། སྲུབ་རྣམས་ལ་ཆབ་བཅོས་མེད། པྲི་ཚིལ་སོགས་ཀྱིས་

[010B] ཁ་རྡོ་རྗེ་རྒྱ་གྲམ་བྲིས་པས་རྒྱས་བཏབ། ཕུང་རེས་དྲིལ་ལ་སླར་ཡང་ཚོན་སྐུད་སྔོ་དམར་གྱིས་བཅིངས། རྩང་རྒྱ་གྲམ་དུ་གཟེར་བས་བརྒྱན། སྒྲུབ་ཁང་གི་ཕྱིར་གོམ་པ་བདུན་གྱི་སའམ་ཕྱི་སྒོའི་དྲུང་སོགས་ས་མིག་ཏུ་འགྲུབ་ནས་བདག་ལྟོ་འཕྱེའི་ཐིག་བཏབ། དེའི་ལུས་ལ་
མི་གནོད་པའི་གནས་དང། མི་བདེན་ཆེས་ཐམས་ཅད་སྟོང་ཉིད་དུ་མེས་པའི་ངང་ནས་མནན་དོང་གྲུ་གསུམ་བྲུ། དེ་ཡང་ཐོག་མར་རྩོད་རྭའི་རྩེས་ཅུང་ཟད་བརྐོས་ན་ཕོག་ཐུག་མི་འབྱུང་བར་བཤད། ཁྲུ་གང་ཡན་ཆད་ས་རོ་ཡིན་པས་ཕྱིར་བཏོན། དེ་ནས་སོར་ཞེ་གསུམ་གྱི་བར་དགྲ་བགེགས་
མནན་པའི་ས་ཡིན་ལ། དེ་ལས་རིང་ན་མི་ཤིས་པར་བཤད་པས་ཚད་ལྡན་དུ་བརྐོས་ལ་རེ་བ་ནག་པོའི་ཁེབས་ཀྱིས་ཁ་གཡོགས་ནས་བཞག་གོ་དེར་མནན་ཆས་རྣམས་ཁྱེར་ཏེ་གཞི་བདག་གཏོར་མ་དང་གོང་བཞིན་གསེར་སྐྱེམས་འབུལ། བསྐུལ་མདོར་བསྡུས་ནི། ཧཱུཾ༑ དགེ་སྡིག་ཤན་འབྱེད་
དམ་ཉམས་སྲོག་གི་བདུད། །ཆོས་ཀྱི་རྒྱལ་པོ་ཡབ་ཡུམ་ལས་མཛོད་ཅིག་དམ་ཅན་བཀའ་ཉན་ཡ་བ་ཏི་ལ་སོགས། །སྲོག་གཅོད་གཤིན་རྗེའི་ཚོགས་ཀྱིས་ལས་མཛོད་ཅིག་དམ་ཅན་བཀའ་ཉན་ཕོ་ཉ་མོ་ལ་
སོགས། །ནང་བདག་མ་མོའི་ཚོགས་ཀྱིས་ལས་མཛད་ཅིག་དམ་ཅན་བཀའ་ཉན་རྔམས་ཤིང་འཇིགས་པའི་གཟུགས། །ཕྱོགས་སྐྱོང་འཁོར་ཚོགས་རྒྱ་མཚོས་ལས་མཛོད་ཅིག་ཅེས་བསྐུལ། དེ་ནས་མནན་དོང་བསྐྱེད་པ་ནི། སྭ་
བྷཱ་ཝ་ས་སྦྱངས། སྟོང་པའི་ངང་ལས་རང་གི་མདུན་དུ་དགྲ་བགེགས་འབྱུང་པོ་རྣམས་ཀྱི་ལས་ངན་དང་སྡིག་པའི་ས་བོན་ཀཾ་ནག་པོ་ཡོངས་སུ་གྱུར་པ་ལས་བསད་ཁང་ནག་པོ་གྲུ་གསུམ་པ། ཕྱི་ནས་ཞེ་སྡན་གི་མེ་འབར་བ་

[011A]༄༅། །ནང་དུ་གཏི་མུག་གི་མུན་པ་འཐིབས་པ། །འོག་ན་འདོད་ཆགས་ཀྱི་ཁྲག་མཚོ་ཁོལ་བ། །སྟེང་ན་ང་རྒྱལ་གྱི་ཐོག་འབེབས་པ། བར་ན་ཕྲག་དོག་གི་རླུང་དམར་འཚུབས་པ། ཕྱི་ནང་ཐམས་ཅད་དུག་དང་
མཚོན་དང་ནད་ཀྱི་ན་བུན་འཐིབས་པ། དུག་རླུང་དམར་ནག་གཡོ་བའི་མེ་ལྕེ་ཀུན་ཏུ་འཁྱིལ་བ། གཤིན་རྗེའི་གྲོང་ཁྱེར། རིགས་དྲུག་གི་དུར་ས། སོད་སོད་རྒྱོབ་རྒྱོབ་ཀྱི་སྒྲ་རྒྱུན་མར་སྒྲོག་པ། གཏིང་ཤིན་ཏུ་ཟབ་ཅིང་ཡངས་
པར་གྱུར། ཅེས་མནན་དོང་གྲུ་གསུམ་འབྲུབ་ཁུང་དུ་བསྐྱེད། །མནན་ཆད་མདུན་དུ་བཞག་སྟེ་སླར་ཡང་དགུག་གཞུག་བྱ་བ་ནི། །ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་བ་རྣམས་ཀྱི་བཀའ་བདེན་པ་དང། སངས་
རྒྱས་ཀྱི་  ྾  ཆོས་ཀྱི་བཀའ་  ྾  དགེ་འདུན་གྱི་བཀའ་  ྾  བཅོམ་ལྡན་འདས་འཇམ་དཔལ་གཤིན་རྗེའི་གཤེད་ཀྱི་ལྷ་ཚོགས་འཁོར་དང་བཅས་པ་རྣམས་ཀྱི་བཀའ་  ྾  ཆོས་ཀྱོང་བའི་སྲུང་མ་རྣམས་ཀྱི་བཀའ་བདེན་པ་དང། ཆོས་
ཉིད་རྣམ་པར་དག་ཅིང་ཆོས་ཅན་རྒྱུ་འབྲས་བསླུ་བ་མེད་པའི་བདེན་པའི་སྟོབས་ཀྱིས་བློ་བཟང་རྒྱལ་བ་གཉིས་པའི་བསྟན་པ་དང་བསྟན་འཛིན་དགེ་འདུན་གྱི་སྡེ་སྤྱི་དང།    ༈   
མཁྱེན་ཅིང་གཟིགས་པ་ཆེན་པོའི་གསང་གསུམ་མཛད་འཕྲིན་དང་བཅས་པ་ལ་བར་དུ་གཅོད་པ་དང། གཞུང་དགའ་ལྡན་ཕོ་བྲང་བ་ཆེན་པོའི་ཆབ་སྲིད། །གངས་ཅན་བདེ་སྐྱིད་དང་བཅས་པ་ལ་གནོད་ཅིང་འཚེ་བའི་མཐའ་ཡི་མི་ནོར་གྱི་རྗེས་སུ་འབྲངས་བའི་འབྱུང་པོ་སྒབ་འདྲེ་

[011B] རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་ལ་གནོད་ཅིང་འཚེ་བར་བྱེད་པའི་སྒབ་འདྲེ་དམ་སྲི་ཕུང་སྲི་དགྲ་སྲི་བྱད་མ་རྦད་འདྲེ་རྦོད་གཏོང་དགྲ་བགེགས་འབྱུང་པོ་གདུག་
བ་ཅན་སྲི་རིགས་ཕོ་མོ་སྡོངས་ཟླ་རྒྱ་བརྟེན་དང་བཅས་པའི་བླ་ཚེ་རྣམ་པར་ཤེས་པ་སྲིད་གསུམ་གང་དུ་གནས་ཡོད་ཀྱང་སྐད་ཅིག་ཐང་ཅིག་ཡུད་ཙམ་ཞིག་ལ་དམིགས་རྟེན་གྱི་ལིངྒ་འདི་ཉིད་ལ་ཁུག་ཅིག་བཛྲ་མུངྒ་རཱ་ཛཿ་བཛྲ་
དཎྜ་ཧཱུཾ། བཛྲ་པདྨ་བཾ། བཛྲ་ཁངྒ་ཧཿ་ཞས་བདེན་བརྡར་དགུག་གཞུག་ལན་གསུམ་བགྱིས་པའི་མཐར། སློབ་དཔོན་རང་ཉིད་ཡར་ལངས་ཏེ་ཞྭ་གྱོན། མནན་བྱ་ལག་ཏུ་བཟུང་ནས་ང་རྒྱལ་བརྟན་པོས། ཧཱུཾ༑ རི་རབ་ཆེན་པོའི་རྨད་དུ་མན་ན། །རྒྱ་མཚོ་ཆེན་པོའི་གཏིང་
དུ་བསྐྱུར། །གཤིན་རྗེ་ནག་པོའི་ལག་ཏུ་གཏུད། །ཆུ་སྲིན་གདུག་པའི་ཁ་རུ་རྫོངས། །འཁོར་ལོ་འབར་བའི་ཕྱག་རྒྱས་མནན། བདུན་བརྒྱུད་རིགས་ནི་བརླག་པར་གྱུར། །ནམ་ཡང་འདའ་བར་མི་ནུས་སོ། །བྱང་ཆུབ་སེམས་ནི་སྐྱེས་
ན་བཏང། །ཧཱུཾ༑ ས་འོག་རིམ་བ་བདུན་གྱི་གྲོང་ཁྱེར་ནས། འཆི་བདག་གཤིན་རྗེ་ནག་པོ་ཡར་ལ་བཞེངས། །གནམ་སར་བརྒད་པ་ལྟ་བུའི་ཞལ་ནང་དུ། །གནོད་པར་བྱེད་པའི་བགེགས་རིགས་འབྱུང་པོའི་ཚོགས། །མ་ལུས་
འཁོར་དང་བཅས་པ་འདི་དག་རྣམས། །ཟས་སུ་གཏད་དོ་བསྟབ་བོ་ནྲི་ཏྲི་ཛཿ་ཁར་ཆུད་འཆི་བདག་གཤིན་རྗེ་ཀུན་དགའ་སྟེ། །ནམ་ཡང་ཐ་མེད་ལྟོ་བའི་མུན་ཁུང་དུ། །ཉི་ཟླ་གཟའ་ཡིས་བཟུང་བ་པོ་བཞིན་གཏུམས་ཏེ། །རིམ་

[012A]༄༅། །བདུན་ས་འོག་གཤིན་རྗེའི་གྲོང་དུ་སོངས། །ཞེས་བརྗོད་ཅིང་བསམས་ལ་དོང་ནང་དུ་བསྐྱུར། ཨོཾ་ཧྲཱིཥྚི་ཝི་ཀྲི་ཏཱ་ན་ན་ཧཱུཾ་ཕཊ་ཨོཾ་ལཾ་ཧཱུཾ་ལཾ་སྟྭཾ་བྷ་ཡ་ནན། དགྲ་བགེགས་སརྦ་ཤ་ཏྲུཾ་སྟྭཾ་བྷ་ཡ་ནན། ཞེས་མནན་སྔགས་བཟླ། དེ་
ནས་འགྲུབ་ན་རོ་གཡམ་ལ་རྡོ་རྗེ་རྒྱ་གྲམ་དང། རང་འཐག་གི་ཡ་ཐོད་ལ་གླིང་བཞི་རི་རབ་བྲིས་པས་བཀབ་སྟེ་སྟེང་སཱ་ཙྪ་ནག་པོས་མནན་ལ། རོ་གཡམ་རྡོ་རྗེ་རྒྱ་གྲམ་སྟེ། །འདི་ཡིས་བསྟེན་པ་ཡན་ཆད་ནི། །བདེ་བ་ཆེན་པོའི་གནས་ཡིན་ཏེ། །འདི་ཡིས་མནན་པ་
མན་ཆད་ནི། །ཁམས་གསུམ་འཁོར་བའི་གནས་ཡིན་པས། །ནམ་ཡང་ཐར་པའི་དུས་མཐའ་མེད། །ཅེས་བརྗོད། གོ་ཐལ་གྱི་འདག་པས་སྦྱིབས་ཏེ། འདི་ནི་ཡེ་ཤེས་ཐལ་ཆེན་ཏེ། །ཐལ་འདག་གིས་ནི་བསྡམ་པའི་ཚེ། །ལས་ངན་བྱས་པའི་
རྣམ་སྨིན་གྱིས། །ལྕགས་ནི་ཁྲོ་ཆུས་བསྡམས་པར་གྱུར། །ནམ་ཞིག་འགྱོད་པའི་སེམས་བསྐྱེད་ན། །ཁྲོ་ཆུ་དག་ཀྱང་རང་བཞིན་དབྱེར། །ཞེས་བརྗོད། དེ་ནས་པ་ཚྭ་བུལ་ཏོག་རྣམས་བླུག་སྟེ། འདི་ནི་བ་ཚྭ་བུལ་ཏོག་རྒྱ། །ལས་ངན་བྱས་པའི་
རྣམ་སྨིན་གྱིས། །ལྕགས་ནི་ཁྲོ་ཆུས་བསྡམས་པར་གྱུར། །གལ་ཏེ་འགྱོད་པའི་སེམས་བསྐྱེད་ན། །བརྟན་པའི་རྒྱ་ཡང་རང་བཞིན་འཇིག་ ཅེས་བརྗོད།  མེ་མདག་གམ་མེ་ལྕེ་བསྐྱུར་ཏེ། །འདི་ནི་ཡེ་ཤེས་མེ་དཔུང་སྟེ། །འདི་ཡིས་བསྲེགས་པ་ཡན་
ཆད་ནི། །བདེ་བ་ཆེན་པོའི་གནས་ཡིན་ཏེ། །འདི་ཡིས་མནན་པ་མན་ཆད་ནི། །ཁམས་གསུམ་འཁོར་བའི་གནས་ཡིན་པས། །ལས་ངན་བྱས་པའི་རྣམ་སྨིན་གྱིས། །མེ་ནི་མེ་དཔུང་ཆེན་པོར་གྱུར། །ནམ་ཡང་ཐར་བའི་དུས་མཐའ་

[012B] ༑གལ་ཏེ་བྱམས་པའི་སམས་བསྐྱེད་ན། །གྲང་བ་གསོ་བའི་མེ་རུ་འགྱུར། །ཞེས་བརྗོད། །སྔགས་བཏབ་པའི་ཆུ་བླུག་ལ། །འདི་ནི་ཡེ་ཤེས་ཆུ་བོ་སྟེ། །འདི་ཡིས་བཏེགས་པ་ཡན་ཆད་ནི། །བདེ་བ་ཆེན་པོའི་གནས་ཡིན་ཏེ། །འདི་ཡིས་མནན་པ་
མན་ཆད་ནི། །ཁམས་གསུམ་འཁོར་བའི་གནས་ཡིན་པས། །ལས་ངན་བྱས་པའི་རྣམ་སྨིན་གྱིས། །ཆུ་ཁམས་འབུམ་གྱིས་མནན་པར་གྱུར། །གལ་ཏེ་འགྱོད་པའི་སེམས་བསྐྱེད་ན། །ཆུ་ཡང་རང་བཞིན་སྐེམ་པར་འགྱུར། །ཅེས་
བརྗོད། །ས་ཚོན་སྣ་ལྔ་བསྐྱུར་ལ། འདི་ནི་རིན་ཆེན་གསེར་གྱིར། །འདི་ཡིས་བཏེགས་པ་ཡན་ཆད་ནི། །བདེ་བ་ཆེན་པོའི་གནས་ཡིན་ཏེ། །འདི་ཡིས་མནན་པ་མན་ཆད་ནི། །ཁམས་གསུམ་འཁོར་བའི་གནས་ཡིན་པས། །ལས་ངན་བྱས་པའི་
རྣམ་སྨིན་གྱིས། །གསེར་གྱི་རི་རབ་དགུ་བརྩེགས་གྱུར། །གལ་ཏེ་འགྱོད་པའི་སེམས་བསྐྱེད་ན། །གསེར་གྱི་རང་བཞིན་ཡལ་བར་འགྱུར། །ཅེས་བརྗོད་དེ་མནན་ལ། སུམྦྷ་ནི་བཟླ་བཞིན་དེའི་སྟང་དུ་ས་ཁྱེམ་བཅུ་གསུམ། །ཆུ་ཕོར་བཅུ་གསུམ། གྲོ་སོག་གི་
ཆུན་པོ་མེ་སྦར་བ་བཅུ་གསུམ་རྣམས་ཀྱིས་རིམ་པར་གཡོགས་པའི་ཕྱི་ནས་མི་མངོན་པར་བགྱིས་ཏེ་སྲ་ཞིང་འཐས་པར་བཅག་ལ། དེ་ནས་བྲོ་རྡུར་བྱ་བ་ནི། རྣལ་འབྱོར་པའི་རྐང་མཐིལ་རྡོ་རྗེ་རྒྱ་གྲམ་གྱི་གནོན་སྟབས་དང་བཅས་དེར་མོས་ནས། ཧཱུཾ༑ བདེ་ཆེན་ལྷུན་གྲུབ་ཆོས་དབྱིངས་
ཕོ་བྲང་ནས། །རྩ་བརྒྱུད་བླ་མའི་ཚོགས་རྣམས་སྐུར་བཞེངས་ཤིག་ཞེ་སྡང་ཆེན་པོ་ཁྲོས་པའི་དཀྱིལ་འཁོར་ནས། །རྡོ་རྗེ་འཇིགས་བྱེད་ཆེན་པོ་སྐུར་བཞེངས་ཤིག་གར་བཞུགས་རྡོ་རྗེའི་ཕོ་བྲང་སོ་སོ་ནས། །མཁའ་འགྲོ་ཆོས་

[013A]༄༅། །སྐྱོང་སྲུང་མ་སྐུར་བཞེངས་ཤིག་རྣལ་འབྱོར་ལུས་ངག་ཡིད་གསུམ་བྱིན་གྱིས་རློབས། །དགྲ་བགེགས་གདུག་པ་གཟིར་བའི་བྲོ་བརྡུང་འཚལ། །ཁྲོ་ཆེན་རྡོ་རྗེ་འཇིགས་བྱེད་བྲོ་བརྡུངས་པས། །བྲོ་རྡུང་
སྒབ་འདྲེ་ཕོ་མོའི་མགོ་ལ་བརྡུང། །སྒབ་འདྲེ་ཕོ་མོའི་ཀླད་པ་ཚལ་པར་ཁོས། །བྲོ་རྡུང་འབྱུང་པོ་ཕོ་མོའི་སྙིང་ལ་བརྡུང། །འབྱུང་པོ་ཕོ་མོའི་དོན་སྙིང་ཚལ་པར་ཁོས། །ཞབས་གཡས་གཡོ་ཞིང་བརྡབས་པ་ཡིས། །ཕོ་གདོན་
གནོད་བྱེད་རྡུལ་དུ་རློག་གཡོན་པ་གཡོ་ཞིང་བརྡབས་པ་ཡིས། །མོ་གདོན་གནོད་བྱེད་རྡུལ་དུ་རློག་གཡས་གཡོན་དུས་གཅིག་བརྡབས་པ་ཡིས། །ལྷ་སྲིན་སྡེ་བརྒྱད་ལ་སོགས་པའི། །གནོད་བྱེད་གདོན་བགེགས་ཐལ་
བར་རློག་ །ཅེས་བརྗོད། དེ་རྗེས་ཆོས་སྐུ་མའི་ཟློག་པ་བཅས་ཟིན་ནས་ལས་ཀྱི་ཤུལ་མི་མངོན་པར་བྱས།  ཤུལ་དུ་ཡོ་བྱད་ཅི་ཡང་མ་ལུས་པར་བྱ་ཞིང་དཔོན་སློབ་རྣམས་ཀྱིས་ཕྱི་མིག་མི་བལྟ་བར་ནང་དུ་ལོག་ལ། གོམ་པ་ཉེར་གཅིག་གིས་ནས་ཐོ་བྱ་ཞིང། ཧཱུཾ༑ སྟེང་ཡང་
རྡོ་རྗེའི་གུར་ཁང་ལ། །འོག་ཀྱང་རྡོ་རྗེའི་ས་གཞི་སྟེ། །ཕྱོགས་མཚམས་རྡོ་རྗེའི་རྭ་བས་བསྐོར། །རྡོ་རྗེའི་མཚམས་ལས་མ་འདའ་ཞིག། །ཨོཾ་བཛྲ་རཀྵ་རཀྵ་ཧཱུཾ་ཕཊ། ཨ༑ སྟེང་ཡང་པདྨའི་གུར་ཁང་ལ། །འོག་ཀྱང་པདྨའི་ས་གཞི་སྟེ་
ཕྱོགས་མཚམས་པདྨའི་རྭ་བས་བསྐོར། །པདྨའི་མཚམས་ལས་མ་འདའ་ཞིག་ཨོཾ་པདྨ་རཀྵ་རཀྵ་ཧཱུཾ་ཕཊ། ཨོཾ༑ སྟེང་ཡང་འཁོར་ལོའི་གུར་ཁང་ལ། །འོག་ཀྱང་འཁོར་ལོའི་ས་གཞི་སྟེ། །ཕྱོགས་མཚམས་འཁོར་ལོའི་རྭ་བས་

[013B] །འཁོར་ལོའི་མཚམས་ལས་མ་འདའ་ཞིག་ཨོཾ་ཙཀྲ་རཀྵ་རཀྵ་ཧཱུཾ་ཕཊ།  །འོག་ཀྱང་རལ་གྲིའི་ས་གཞི་སྟེ། །ཕྱོགས་མཚམས་རལ་གྲིའི་རྭ་པས་འསྐོར། །རལ་གྲིའི་མཚམས་
ལས་མི་འདའ་ཞིག་ཨོཾ་ཁངྒ་རཀྵ་རཀྵ་ཧཱུཾ་ཕཊ། ཏྲ༑ སྟེང་ཡང་མདའ་ཡི་གུར་ཁང་ལ། །འོག་ཀྱང་མདའ་ཡིས་གཞི་སྟེ། །ཕྱོགས་མཚམས་མདའ་ཡི་རྭ་བས་བསྐོར། །མདའ་ཡི་མཚམས་ལས་མ་འདའ་ཞིག་ཨོཾ་བཛྲ་ས་ར་ཛྭ་
ལ་རཀྵ་རཀྵ་ཧཱུཾ་ཕཊ། རཾ༑ སྟེང་ཡང་མེ་ཡི་གུར་ཁང་ལ། །འོག་ཀྱང་མེ་ཡི་ས་གཞི་སྟེ། །ཕྱོགས་མཚམས་མེ་ཡི་རྭ་བས་བསྐོར། །མེ་ཡི་མཚམས་ལས་མ་འདའ་ཞིག་ཨོཾ་བཛྲ་ལ་རཀྵ་རཀྵ་ཧཱུཾ་ཕཊ།  ཅེས་རྡོ་རྗེའི་རྭ་བ་སོགས་ཀྱིས་བཅད་
པར་བསམས་ཤིང་བསྲུང་འཁོར་བསྒོམ། ནང་དུ་སླེབས་པ་དང་སྲང་བ་གསོལ་ནི། ཧཱུཾ༑  འཇམ་དབྱངས་བཀའ་སྡོད་སྟོབས་ཆེན་གཤིན་རྗེའི་གཙོ། །ཁྱོད་ནི་དྲིན་ཅན་རྩ་བརྒྱུད་བླ་མ་དང། །རབ་འབྱམས་རྒྱུད་སྡེ་བཞི་དང་ཡོངས་འབྲེལ་བའི། །ཡི་དམ་
ལྷ་ཚོགས་ངོ་བོར་མངའ་གསོལ་ལོ། །དྲན་པ་ཙམ་གྱིས་མཆོག་དང་ཐུན་མོང་གི། འདོད་དགུའི་ཆར་འབེབས་སངས་རྒྱས་ཆོས་ཚོགས་དང། །གནས་གསུམ་དཔའ་བོ་མཁའ་འགྲོ་ཆོས་སྐྱོང་བའི། །བསྟན་སྲུང་ཀུན་གྱི་གཙོ་བོར་
མངའ་གསོལ་ལོ། །སྲིད་གསུམ་སྐྱེ་འགྲོའི་སྲོག་ལ་དབང་བསྒྱུར་ཞིང། །དགེ་སྡིག་ཤན་འབྱེད་བསྟན་དགྲ་ཀུན་གྱི་གཤེད། །བསྟན་འཛིན་བུ་བཞིན་སྐྱོང་བའི་དམ་ཚིག་ཅན། །རྣལ་འབྱོར་དགྲ་ལྟ་ཆན་པོར་མངའ་གསོལ་ལོ། །

[014A]༄༅། །ཁྱད་པར་རྒྱལ་བ་གཉིས་པ་ཙོང་ཁ་པའི། །བསྟན་དང་བསྟན་འཛིན་ཡོན་མཆོད་མ་ལུས་པ། །བུ་ལྟར་བརྩེ་བས་བསྲུང་ཞིང་སྐྱོང་མཛད་པའི། །བསྟན་སྲོག་དཔའ་བོ་ཆེན་པོར་མངའ་གསོལ་ལོ། །མདོར་
ན་རྣལ་འབྱོར་མི་ནོར་དགོན་གནས་བཅས། །ལྷ་ཆེན་ཆོས་ཀྱི་རྒྱལ་པོ་འཁོར་བཅས་ལ། །བཅོལ་ལོ་བལྟོས་སོ་རྟག་ཏུ་གཉེར་མཛོད་ལ། །འགལ་རྐྱེན་ཀུན་སོལ་མཐུན་རྐྱེན་མ་ལུས་སྒྲུབས། །ཞེས་པས་མངའ་གསོལ། སླར་ཡང་རྒྱབ་གནོན་
གྱི་ཚུལ་དུ་དྲུག་ཅུ་མ་དྲག་བསྔོས་བྱ། དེ་ནས་གཏང་རག་གི་མ་ཆོད་བསྟོད། སྨོན་ལམ། ཤིས་བརྗོད་སོགས་མཇུག་ཆོག་རྣམས་སྤྱི་ལྟར་བྱའོ། །དེའི་ཕྱི་ཉིན་སྔ་དྲོ་བདག་བསྐྱེད། བསྐང་གསོ། ཚོགས་ཀྱི་འཁོར་ལོ་སོགས་གཏང་རག་རྒྱས་པ་དང། ཉེར་བསྡུ། སྨོན་ཤིས་སོགས་ཀྱིས་
མཐའ་བརྒྱན་པར་བྱའོ། །སྨྲས་བ། སྲིད་གསུམ་དཀྱིལ་འཁོར་ཧུབ་གྱིས་རྟག་ཟ་བ། །འཇིགས་པའི་དུས་ཀྱང་ལྐོག་མར་སྙིང་འབྱིན་པས། །ཇི་སྙེད་ཁྲོ་ཆེན་རྩེད་འཇོའི་གནས་འགོད་པ། །འཇམ་དཔལ་དབྱངས་ཉིད་རབ་འཇིགས་ཚུལ་
ལས་གང། །ཡེ་ཤེས་དཔག་མེད་རང་བཞིན་མིག་སྨན་གྱི། །འཇིགས་རུང་ལྷུན་པོ་བསྐྱོད་པའི་རྔམ་བརྗིད་གར། །དྲན་པའི་མོད་ལའང་མཐར་བཕྱི་ནང་གསང། །མིང་གི་ལྷག་མར་འདུལ་བ་ཁྱོ་མིན་སུ། །དེ་ཕྱིར་རྒྱལ་བསྟན་
ཆབ་སྲིད་ལ་སྡང་པའི། །ཡིད་སྲུབས་ཐར་མེད་གཤིན་རྗེའི་ལྟོ་ཁུང་དུ། །རྒྱས་བཏབ་རི་རབ་འབུམ་གྱིས་གནོན་པ་ཡི། །ངོ་མཚར་འཕྲིན་ལས་ཆོ་ག་དེང་འདིར་བསྐྲུན། །འདི་ཡི་རྣམ་དཀར་ཟླ་བ་ཞུན་མའི་རྒྱུ་ན། །ཇི་སྙེད་ཡིད་སྲུབས་

[014B] །ཞེ་སྡང་མེ་དཔུང་གཞིལ་བའི་ཐེག་མཆོག་སེམས། །རྒྱལ་བའི་མྱུ་གུ་འབྲས་བུས་དུད་གྱུར་ཅིག་དགའ་བ་བརྒྱ་ལྡན་ཆབ་སྲིད་ནོར་བུའི་ལྷུན། །སྡེ་བཞིའི་བང་རིམ་སྲིད་པའི་རྩེར་གཡོ་ཞིང། །བསྟན་དང་བདེ་
སྐྱིད་ཉི་ཟླའི་རྣ་ཆ་ཡི། །སྣང་བ་གླིང་བཞིའི་ཐ་གྱུར་རྩེན་གྱུར་ཅིག་མདོ་སྨད་ས་ཡི་ཐིག་ལེ་འདི་ཉིད་དུའང། །རྒྱལ་བསྟན་ཆབ་སྲིད་པ་དང་ཕྲག་པ་ན། །འདེགས་ལ་འགྲུས་པའི་རྗེ་འབངས་མཐའ་དག་གི་བཞེད་དོན་ཕན་
བདེའི་དགའ་སྟོན་རྒྱས་གྱུར་ཅིག་དེ་ལྟར་དཔལ་འཇིགས་མཛད་ཁྲོ་བོའི་སྒོ་ནས་མནན་པའི་ལས་མཐའ་ཐར་མེད་གཤིན་རྗེའི་ལྟོ་ཁུང་ཞེས་བྱ་བ་འདི་ཡང། སྔ་སོར་རབ་ཚེས་ཆུ་ཁྱི་ལོར་་གོང་ས་རྒྱལ་དབང་བཅུ་གསུམ་པ་ཆེན་པོས་ཐུགས་དམ་ཡེ་ཤེས་གཟིགས་དཔྱད་ཀྱིས་
རྩེ་ཕོ་བྲང་ཆེན་པོ་པོ་ཏ་ལ་དང། ནོར་གླིང་བསྐལ་བཟང་ཕོ་བྲང་རྣམ་གཉིས་ཀྱི་རྒྱལ་སྒོའི་འགག་སོ་སོར་ལྷག་པའི་ལྷ་མཆོག་འཇིགས་མཛད་ཁྲོ་བོའི་སྒོ་ནས་སྒབ་འདྲེའི་མནན་པ་ཞུ་དགོས་གསེར་གྱི་བཀའ་ལུང་སྤྱི་བོར་ལྷུང་བ་བསྒྲུབ་པར་ཉེ་བ་ན། མནན་ཆོག་ནག་འགྲོས་དམ་པ་གོང་
མའི་གསུང་ལ་མི་སྣང་གཤིས། གསར་བསྒྲིག་རེག་ཟིག་བཀོད་འབུལ་བགྱིད་དགོས་སྤྱི་ཕེབས་བཀའ་དགོངས་ཇི་བཞིན་ཟིན་ཐོ་ལེགས་བཀོད་ཀྱིས་སྤྱན་ཞུ་བསྟན་པར་ཐུགས་ཞིབ་བཀའ་བཅོས་ཕྱག་སྩལ་མ་བཀའ་འདྲིན་ཆེ་བ་དང་བཅས་པའི་ཐོག་ནས་བསྒྲུབས་མནན་རྟགས་ཐོན་
གྱི་མཚན་མ་བཟང་པོ་སྔོན་བྱུང་ལྟར་ལེགས་པར་ཞུས་པའི་ཟིན་འབེབས་ཀྱི་སྟེང་ནས་ད་ལམ་སླར་ཡང་མདོ་སྨད་ས་ཡི་ཐིག་ལེ་ཆབ་མདོ་དགེ་ལྡན་བྱམས་པ་གླིང་དུ། མདོ་སྨད་ཞི་དྲག་ཡོངས་ཀྱི་སྤྱི་འདོམས་་མི་རྗེ་སྐུ་ངོ་ཛ་སག་ཟུར་ཁང་ཟུར་པ་དཔལ་ལྡན་བསོད་ནམས་དབང་

[015A]༄༅། །ཆེན་ཚེ་བརྟན་མཆོག་ནས་བསྟན་སྲིད་ཞབས་རིམ་ཞུ་དགོས་ཀྱི་བཀའ་སྩལ་གུས་ནོད་ལྟར་སྔར་གྱི་ཟིན་ཐོག་གཞིར་བཞག་ལ་འབྱིན་འཇུག་གི་དག་ཐེར་ལེགས་པར་བགྱིས་ཏེ་ནག་འགྲོས་སུ་བཀོད་པ་པོ་ནི་ཕ་བོང་ཁའི་སྤྲུལ་སྐུ་བྱམས་པ་བསྟན་འཛིན་
འཕྲིན་ལས་རྒྱ་མཚོར་འབོད་པ་སྟེ། ཡི་གེ་པ་ཡང་འདན་ཆོས་འཁོར་དགོན་གྱི་གྲྭ་རིགས་བློ་བཟང་རྡོ་རྗེས་བགྱིས་པ་ཕན་བདེའི་དཔལ་ཡོན་རླབས་ཆེའི་གསོས་སུ་འཕེལ་བར་གྱུར་ཅིག། །།ལྷ་ཀླུ་དགའ་ཚལ་བ་ནས་པར་དུ་བསྐྲུན་པ་འགྲོ་དོན་འཕེལ།།



﻿
[001A]༄༅། །འཇིགས་བྱེད་དཔའ་བོ་གཅིག་པའི་སྒོ་ནས་སྒབ་འདྲེ་མནན་ཆོག་ཐར་མེད་གཤིན་རྗེའི་ལྟོ་ཁུང་གི་བཅའ་གཤོམ་གྱི་ལག་ལེན་དང། ཡི་དམ་ཆོས་སྐྱོང་གང་ལའང་སྦྱར་དུ་རུང་བའི་སྲི་མནན་
མདོར་བསྡུས་བཅས་བཞུགས་སོ།།

[001B] །ན་མོ་གུ་རུ་བཛྲ་བཧཻ་ར་ཝཱ་ཡ། འདིར་བྱིན་རླབས་ཀྱི་གཏེར་ཆེན་པོ་བཅོམ་ལྡན་འདས་དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་སྒོ་ནས་སྒྲུབ་པ་སྤྱིའི་སྒག་འདྲེ་སྒྲུབ་སྲིའམ། །ཡུལ་
སྤྱིར་གནོད་པའི་འདྲེ་ངན་གདུག་པ་ཅན་མནན་པའི་བཅའ་གཤོམ་གྱི་ལག་ལེན་མན་ངག་ལྷུག་པར་འབྲི་བ་ལ་བླ་མ་ཆོས་བདག་སྲུང་མའི་ཚོགས་ཀྱིས་གནང་བ་བསྩལ་དུ་གསོལ། དེ་ཡང་ཡི་དམ་གྱི་ལྷ་རྣམས་
ལའང་སྒབ་འདྲེ་ཡོད་པ་ཆེས་མང་ཞིང། ཡེ་ཤེས་ཀྱི་སྲུང་མ་དང། འཇིག་རྟེན་པའི་ལྷ་སོགས་ཀྱང་ཕལ་ཆེར་ལ་སྒ་འདྲེ་ཡོད་ལ། སེམས་ཅན་རང་མང་ལ་ལྷན་ཅིག་སྐྱེས་པའི་འདྲེ་རེས་ངེས་ཅན་དུ་གནོད་པར་
བྱེད་པ་དང། གཞན་ཡང་མི་དང་ནོར་རྫས་ཀྱི་རྗེས་སུ་འབྲང་པའི་སྒབ་འདྲེ་ཡང་ཅི་རིགས་འབྱུང་བར་ངེས་ཤིང། དེ་རྣམས་མནན་པ་མ་བྱས་ན་སྒོ་དུ་མ་ནས་བཀྲ་མི་ཤིས་པ་འབྱུང་བར་བྱེད་བས་མནན་པ་

[002A] །གལ་ཆེ། དེ་ཡང་ཡི་དམ་ཆོས་སྐྱོང་སོགས་རང་རང་གི་སྒབ་འདྲེ་གནོན་ལུགས་མི་འདྲ་བའི་ཁྱད་པར་སོ་སོར་དགོས་པ་རྣམས་རང་རང་གི་བེའུ་བུམ་སོགས་སུ་བཞུགས་པ་ལྟར་ལ། འདིར་ནི་
སྒྲུབ་པ་སྤྱིའི་སྒབ་འདྲེ་མནན་ཐབས་དང། དེར་ཁ་བསྒྱུར་ཏེ་ཡུལ་ཕྱོགས་སྤྱི་ལ་གནོད་པའི་འདྲེ་ངན་འབྱུང་པོ་སོགས་གནོད་བྱེད་ཅི་རིགས་མནན་པའི་ལག་ལེན་རྗེ་ཐུའུ་བཀན་བློ་བཟང་ཆོས་ཀྱི་ཉི་མའི་གསུང་རྟ་
མགྲིན་གསང་སྒྲུབ་ཀྱི་བསྙེན་པའི་བར་ཆད་སེལ་བའི་མན་ངག་བདུད་དཔུང་འཇོམས་པའི་མཚོན་ཆ་ལས་བྱུང་བ་དང། ཁལ་ཁ་དམ་ཚིག་རྡོ་རྗེའི་རྟ་བོད་དུ་སྒྲུབ་སྲི་གནོན་པའི་ཆོ་ག་གཡོ་མེད་རྡོ་རྗེའི་རི་བོ་ལས་བྱུང་བ་
གཞིར་བཟུངས། གསེར་ཆོས་སོགས་བེའུ་བུམ་འགའ་ཞིག་ནས་བྱུང་བས་ཁོག་ཕུབས། དགེ་ལྡན་སྙན་བརྒྱུད་ཀྱི་མན་ངག་ཟབ་མོ་དག་གིས་ཟུར་བརྒྱན། རིགས་མཐུན་གཞན་ནས་ཀྱང་ཁ་བསྐངས་ཏེ་འབྲི་བ་

[002B] ཐོག་མར་ལིངྒ་བཅའ་བ་ནི། དུག་ཁྲག་བསྲེས་པའི་སྣག་ཚས་དུག་ཤོག་ལ་ལིངྒ་གསོན་མིག་དང་ཤི་མིག་ལྟ་བུ་མ་ཡིན་ཞིང། ལུས་ཤིན་ཏུ་རིད་ཅིང་ཉམ་ཐག་པ། སྐྲ་གཟེངས་པ། ཚིགས་ཆེན་བཞི་འབུར་བ། ལྟོ་བ་
ཆེ་ལ་ཡན་ལག་ཕྲ་བ། དབང་མེད་གཅེར་བུ་མྱ་ངན་དང་སྨྲེ་སྔགས་དུ་འབོད་བྱེད་ཅིང། ཡན་ལག་ལྕགས་སྒྲོག་གིས་བསྡམས་པ་ལྟ་བུ་ཚུལ་དང་ལྡན་པ་བྲིས་ནས། སྙིང་གར་ཎིའམ། ཏྲིའི་ཕྱོགས་བཞིར་ཛམྡུན་ནང་
བསྟན་བཞིས་བསྐོར། དེ་བཞིའི་རྒྱབ་ཀྱི་ཕྱོགས་བཞིར་ཨེ་ཧུར་ཐུམ་ཛབྕས་དང། དེའི་ཕྱིར་ཕྱོགས་བཞིར་མཱ་ར་ཡ་རྦད་བཅས་ཡིག་མགོ་ཕྱིར་བསྟན། དེའི་ཕྱིར་ལྐོག་མའི་འོག་ནས་འགོ་བརྩམས་ཏེ་གཡས་སྐོར་དུ་ཡིག་མགོ་
ཕྱིར་བསྟན་ཏེ། ཡ་མ་དམ་སྲི་ཕུང་འདྲེ་གི་མ་ས་རི་མཱ་ར་ཡ་ཛགྣོད་བྱེད་དགྲ་བགེགས་རྒྱལ་འགོང་དམ་སྲི་ཕུང་འདྲེ་སོགས་སྲི་རིགས་ཕོ་མོ་སྡོངས་ཟླ་རྒྱབ་རྟེན་དང་བཅས་པའི་ལུས་ངག་ཡིད་གསུམ་ཁ་རྗེ་དབང་ཐང་
མཐུ་སྟོབས་རྫུ་འཕྲུལ་དང་བཅས་པ་ཁུ་གཅིག་ཆིངས་ཤིག་ སྟམྦྷ་ཡ་ནན། ཞེས་ཚེག་མེད་སྦྲུལ་འཁྱིལ་བ་ལྟར་ལྷག་ཆད་ནོར་འཁྲུལ་མེད་པར་ཡིག་མཇུག་ནང་ལ་བཅུག་སྟེ་བྲིས། དཔུང་མགོ་གཉིས་ལ་ཛཧཱུཾ། པུས་
མོ་གཉིས་ལ་བཾ་ཧོཿ་ལག་ཉྭ་གཡས་པར་མཱ། གཡོན་པར་ར། རྐང་བ་ལ་གཡོན་བ་ལ་ཡ། གཡས་པ་ལ་རྦད། བརླ་གཉིས་ལ་ཚ་རེ། འདོམས་སུ་ཕཊ། རྐང་མཐིལ་གཉིས་ལ་ཡཾ། སྤྱི་བོར་སྟམྦྷ་ཡ་ལཾ་ནན་

[003A]༄༅། །མིག་གཉིས་ལ་ལོང་ལོང། རྣ་བ་གཉིས་ལ་འོན་འོན། ཁ་ལ་གཤིན་རྗེང་ལོང། ཡ་མཆུ་ལ་ཁ། མ་མཆུ་ལ་ཐམ། ལག་ངར་གཉིས་ལ་ཆག་ཆག་ཡང་ལག་ཉྭ་གཉིས་ལ་ཞ་ཞ། རྐང་
པའི་ངར་གདོང་གཉིས་ལ་གྲིམ་གྲིམ། རྫིམ་གཉིས་ལ་ང་ཉ་འབྲི། ཡང་ན་སྙིང་གར་ཎི་ས་མཚན་པ། དེའི་ཕྱོགས་བཞིར་ཛབྮི་མདུན་ནང་བསྟན་གྱིས་བལྟེམ་པ་དང། དེའི་ཕྱོགས་བཞིར་ཨེ་ཧུར་ཐུམ་ཛཿ་དེའི་
ཕྱོགས་བཞིར་མཱ་ར་ཡ་རྦད་རྣམས་སྔར་ལྟར་ཡིག་མགོ་ཕྱིར་བསྟན་འབྲི། ལིངྒའི་ལྐོག་མའི་འོག་ནས་འགོ་བརྩམས་ཏེ་ཡིག་མགོ་ཕྱིར་བསྟན་གཡས་སྐོར་དུ་ཕྱི་ནས་ནང་དུ་སྦྲུལ་འཁྱིལ་བ་ལྟར་ཡིག་མཇུག་ནང་ལ་བཅུག་སྟེ། ཨོཾ་
སརྦ་ན་ཏྲི་ནི་ཧཱུཾ་ཛཿ་ནི་ཏྲི་ནི་ཧཱུཾ་ཛསུ་ཏྲི་ནི་ཧཱུཾ་ཛཤཏྲི་ནི་ཧཱུཾ་ཛཿ་ཀ་ཏྲི་ནི་ཧཱུཾ་ཛཿ་ཨོཾ་སརྦ་ན་ཏྲི་ནི་ཛ་ཤོག་ནི་ཏྲི་ནི་ཛ་ཤོག་སུ་ཏྲི་ནི་ཛ་ཤོག་ཤ་ཏྲི་ནི་ཛ་ཤོག་ཀ་ཏྲི་ནི་ཛ་ཤོག་ཡམ་དམ་སྲི་གམ་ས་རི་མཱ་ར་ཡ་ཛཿ་གནོད་
ཅིང་འཚེ་བར་བྱེད་པའི་དམ་སྲི་སྒྲུབ་སྲི་དགྲ་སྲི་ཕུང་སྲི་དུར་སྲི་གོང་སྲི་ཆུང་སྲི་རྒྱལ་སྲི་བཙན་སྲི་ཀླུ་སྲི་ཕོ་སྲི་མོ་སྲི་སྒབ་འདྲེ་འབྱུང་པོ་ཕོ་མོ་སྡོངས་ཟླ་རྒྱབ་རྟེན་དང་བཅས་པ་འབྱུང་པོ་སྲི་རིགས་ཕོ་མོ་ཐམས་ཅད་ཀྱི་ལུས་ངག་ཡིད་གསུམ་
ཁ་རྗེ་དབང་ཐང་མཐུ་ནུས་ཐམས་ཅད་ཁུ་གཅིག་སྟིམས་ཤིག་ཕོ་བ་ཅིག་སྟམྦྷ་ཡ་ནན། ཞེས་བ་ལྟ་བུའམ། ཡང་ན། ཨོཾ་སརྦ་ན་ཏྲི་ནི་ཧཱུཾ་ཛཿ་ཞེས་སོགས་སྲིའི་འབོད་སྔགས་རྫོགས་པར་བྲིས་པའི་མཐར་སྲི་རིགས་སྤྱི་དང་དམིགས་

[003B] ཞེས་པ་ལྟ་བུ་རྒྱས་བསྡུས་རིགས་པས་དཔྱད་ལ་འབྲི། ལིངྒའི་ཕྱི་རོལ་ཏུ་སྟ་ཟུར་གཡས་ནས་ཡིག་མགོ་ནང་བསྟན་གཡོན་སྐོར་དུ་
མཇུག་ཕྱིར་བརྐྱང་སྟེ། རྒྱལ་སྲི་གངས་དཀར་སྡོངས་ནས་ལྡང་བ་གཾ་གཾ་རུབ་རུབ་ནན། ཕོ་སྲི་རི་བོའི་རྩེ་ནས་ལྡང་བ་ཀུ་རུ་ཀུ་རུ་ཕྱེ་མ་ནན། མོ་སྲི་རྒྱ་མཚོའི་གཏིང་ནས་ལྡང་བ་ཀུ་རུ་ཐལ་ཐལ་ནན། དུར་སྲི་དུར་གྱི་སྒབ་ནས་ལྡང་བ་ཕུ་རུ་ཐལ་ཐལ་ནན། ཕུང་
སྲི་གྲོག་པོའི་ཕུ་ནས་ལྡང་བ་ཀུ་རུ་ཐལ་ཐལ་ནན། དགྲ་སྲི་ལབ་བཙེས་འོག་ནས་ལྡང་བ་པུ་རི་ཐལ་ཐལ་ནན། ཉེ་སྲི་ཐེམ་པའི་འོག་ནས་ལྡང་བ་དུལ་དུལ་ནན། གོད་སྲི་རྭ་བའི་ཕུག་ནས་ལྡང་བ་ཀི་རི་ཀི་རི་ནན། ཆུང་སྲི་མལ་གྱི་འོག་ནས་ལྡང་བ་ཀུ་རུ་
ཀུ་རུ་ནན། ལུས་ངག་ཡིད་གསུམ་ཚེ་སྲོག་ལ་བར་དུ་གཅོད་པའི་དགྲ་བགེགས་གདུག་པ་ཅ་དམ་སྲི་སྒྲུབ་སྲི་དགྲ་སྲི་ཕུང་སྲི་དུར་སྲི་གོད་སྲི་ཆུང་སྲི་ཕོ་སྲི་མོ་སྲི་བདུད་སྲི་བཙན་སྲི་རྒྱལ་སྲི་ཀླུ་སྲི་དར་སྲི་སྐྱེས་པའི་ཕྱེ་སྲི་ཡུལ་འདྲེ་ཤི་འདྲེ་གསོན་འདྲེ་ཟ་འདྲེ་ཤི་གཤེད་རྦད་
འདྲེ་རྦོད་གཏོང་བྱད་ཁ་ཕུར་ཁ་ལས་ངན་སྒབ་འདྲེ་ཕོ་མོ་སྲི་རིགས་ནག་ཕྱོགས་སྡེ་བརྒྱད་འབྱུང་པོ་ཕོ་མོ་སྡོངས་ཟླ་རྒྱབ་རྟེན་དང་བཅས་པ་འདི་དག་ཐམས་ཅད་ཀྱི་ལུས་ངག་ཡིད་གསུམ་བླ་སྲོག་རྣམ་པར་ཤེས་པ་འདིར་ཁུ་གཅིག་དྲོངས་ཤིག་སྟིམས་ཤིག་
ཕོབ་ཅིག་སྲི་རིགས་འབྱུང་པོ་སརྦ་ཨཱ་གརྵ་ཡ་ཛཿ་སྲི་རིགས་བཅུ་གསུམ་སྡེར་གཏོགས་དང་བཅས་པའི་འབྱུང་པོ་སྲི་ངན་སྐེག་ངན་ཐམས་ཅད་སོད་སོད་མཱ་ར་ཡ་སོད། རཀཤ་སོད། སྲི་ཏི་སོད། རར་སོད། ཐུཾ་ཐུཾ་སོད། འདྲིལ་འདྲིལ་སོད། ཞུད་ཏྲི་སོད། དམ་

[004A]༄༅། །སྲི་མཱ་ར་ཡ་སོད། དམ་སྲི་མཱ་ར་ན་བྷྱིང་བྷྱིང། དམ་སྲི་མཱ་ར་ན་རྨུགས་རྨུགས། དམ་སྲི་མཱ་ར་ན་ཧ་ལ་ཧ་ལ། དམ་སྲི་མཱ་ར་ན་དུན་དུན། དམ་སྲི་མཱ་ར་ན་མྱོས་མྱོས། དམ་སྲི་མཱ་ཡ་ན་མྱོས་ཤིང་དབང་དུ་བྱོས། ཐུཾ་རི་ལི་ཧཱུཾ་ཕཊ། མཱ་ར་ཡ་
རྦད། སྟམ་བྷ་ཡ་ནན། ཞེས་པ་ལྟ་བུའམ། ཡང་ན། ཆུང་སྲི་མལ་གྱི་འོག་ནས་ལྡང་བ་ཀུ་རུ་ཀུ་རུ་ནན། ཞེས་པའི་བར་སྔར་ལྟར་ལ། དེ་ནས། ལུས་ངག་ཡིད་གསུམ་ཚ་སྲོག་ལ་བར་དུ་གཅོད་པའི་སྲི་རིགས་དམིགས་བསལ་གང་ཡིན་གྱི་མིང་དཔེར་
ན༑ ཆུང་སྲི་གནོད་བྱེད་འབྱུང་པོ་སོགས་སྲི་ངན་སྐེག་ངན་ཐམས་ཅད་སོད་སོད་མཱ་ར་ཡ་སོད། ཅེས་སོགས་གསང་སྔགས་བཅས་འཐུད་པ་པུས་མོ་གཡས་པའི་ཐད་དུ་རྫོགས་པར་འབྲི། དེའི་ཕྱིར་ཛཁྲམ་མགོ་ནང་བསྟན་གྱིས་བསྐོར། ཡང་འཇིགས་
བྱེད་ཀྱི་སྒོ་ནས་བྱེད་ན། ལིངྒའི་ཕྱིར་ཡིག་མགོ་ཕྱིར་བསྟན་བྲིས་པ་སྤྱི་བོའི་ཐད་ནས་བརྩམས་ཏེ་གཡོན་སྐོར་དུ། འཆི་བདག་ལས་ཀྱི་གཤིན་རྗེ་ཡབ་ཡུམ་འཁོར་ཕོ་ཚོགས་མོ་ཚོགས་ཕོ་ཉ་བྲན་གཡོག་དང་བཅས་པ་ལ་གནོད་བྱེད་དགྲ་བགེགས་
དམ་སྲི་ཕུང་སྲི་རྒྱལ་གདོན་སྡེ་བརྒྱད་ཡུལ་འདྲེ་ལོག་འདྲེན་འབྱུང་པོ་གདུག་ཅན་སྒབ་འདྲེ་ཕོ་མོ་སྡོངས་ཟླ་རྒྱབ་རྟེན་དང་བཅས་པའི་ལུས་ངག་ཡིད་གསུམ་གཉེར་དུ་གཏད་དོ། །ཟས་སྐལ་ནོར་སྐལ་བསད་སྐལ་དུ་གཏད་དོ། །མ་ཤོར་ཅིག་ཁུ་གཅིག་ཆིངས་ཤིག། །
དམ་སྲི་ཕུང་སྲི་སྒབ་འདྲེ་ཕོ་མོ་འབྱུང་པོ་མ་རུངས་པ་ཐམས་ཅད་ཀྱི་སྲོག་ལ་ཨེ་ཧུར་ཐུམ་ཛཿ་མཱ་ར་ཡ་ཕཿཊ་སྟམྦྷ་ཡ་ནན་ནན། ཞེས་རྫོགས་པར་འབྲི། དེའི་མཐར་ཛཁྲམ་ཡི་གེ་ཁ་ནང་བསྟན་ཉེར་གཅིག་གིས་བསྐོར། ལེགས་

[004B] དེ་ནས་དྲི་མ་བག་ཟན་དང་ཤ་རློན་གྱིས་དྲིལ་ཕྱིས་ཡང་ཡང་བྱ། ལག་པ་དར་སོགས་ཀྱིས་སྒྲིལ་ཏེ་སྒོའི་སྟེང་ཁར་གྱི་སས་བྱུགས་ལ། ཨོཾ་མ་མ་སུ་སུ་ཏང་ཏང་ཡེ་སཱཧཱ།  ཞེས་བརྗོད། དྲག་
སྔགས་ཀྱིས་ངར་བླུད་པའི་དུག་ཁྲག་གིས་ཕྱུགས་ལ་ཁྲམ་འདེབས། མདུན་དུ་འོ་ཆུ་བསྲེས་བའི་ཆུ་བཞག་ལ། བསངས་སྦྱངས།  སྟོང་པའི་དང་ལས་ཆུ་འདི་ཉིད། །གནས་འགྱུར་པད་ཟླའི་གདན་སྟེང་དུ། །བཾ་ལས་ཆུ་ཡི་ལྷ་མོ་དཀར། །ཞལ་གཅིག་ཕྱག་གཉིས་གཡས་
མཆོག་སྦྱིན། །གཡོན་པས་པདྨའི་སྡོང་བུ་འཛིན། །ཞབས་གཉིས་སྐྱིལ་ཀྲུང་རྒྱན་སྤྲས་གྱུར།  །པར་བསམ།  རང་གི་ཐུགས་ཀའི་ས་བོན་ལས། །འོད་འཕྲོས་དབང་ལྷ་ཡེ་ཤེས་པ། །ལྷན་ཅིག་སྤྱན་དྲངས་གཉིས་མེད་བསྟིམས། །དབང་ལྷས་
དབང་བསྐུར་མི་བསྐྱོད་པས། །དབུ་ཡི་གཙུག་ཏུ་རྒྱས་བཏབ་གྱུར།  །མཆོད་པ་བསངས་སྦྱངས་བྱིན་གྱིས་བརླབས་ལ།  ཨོཾ་ཨརྒྷཾ་ སོགས་ཀྱིས་མཆོད།  ཕྱག་བྱར་འོས་པ་ཐམས་ཅད་ལ།  །ཞེས་སོགས་ནས།  བསྟོད་པར་བགྱི།  །ཞེས་བསྟོད་བ་བྱ། དེ་ནས།  རང་ཉིད་
ལྷར་གསལ་ཐུགས་ལས་འོད་འཕྲོས་པས། །ཆུ་ཡི་ལྷ་མོ་དཀར་མོ་ལ་ཕོག་པས། །རྒྱུད་བསྐུལ་ཕྱག་གཡས་མཐིལ་དང་མཛུབ་རྩེ་ལས། །དྲི་ཆ་བརྒྱུན་བབས་རཱུ་པ་ལ་ཞུགས་པས། །ཁྲུས་བྱས་ཆུ་འཐོར་མ་དག་པ་རྣམས་སྦྱངས། །རང་གི་དྲི་རླངས་ཕོག་པ་
ཕྱིས་པར་གྱུར། །ཨོཾ་བཾ་བཾ་ཡེ་སཱཧཱ།  ཆུ་ཁྲུས་བགྱིས་ཏེ་ལྷ་མོ་གཤེགས་སུ་གསོལ། ཡང་ཆུ་གཙང་དྲི་ལྡན་ཞིག་ཏུ། སྔར་བཞིན་ལྷ་མོ་བསྐྱེད་ཅིང་མཆོད་བསྟོད་བྱས་ལ།  རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། །ལྷ་ཡི་ཐུགས་རྒྱུད་དྲག་ཏུ་བསྐུལ་བ་ལས། །ཕ་རོལ་

[005A]༄༅། །དམིགས་བྱའི་ཚེ་སྲོག་བསོད་ནམས་བསྡུས། །དྲི་གཙང་ཆུ་ཡི་ནང་དུ་ཐིམ་པར་གྱུར།  །ཅེས་བརྗོད་ཅིང་ཐིམ་པར་བསམ། དེ་ནས་ལིངྒ་བསྟན་དགྲ་དགུག་བསྟིམ་བགྱིས་ཏེ་ཆུ་སྣོད་ཀྱི་སྟེང་དུ་རང་གི་དྲི་རླངས་མ་ཕོག་པར་བྱས་ཏེ་ལན་འགའ་གཡོབ་
ལ་ལྷ་མོ་འོད་དུ་ཞུ་ནས་ཆུ་ལ་ཐིམ་པར་བསམ། ཆུ་དེ་རང་གི་གནས་ཁང་ལོངས་སྤྱོད་སོགས་ལ་གཏོར་བས་ཚེ་བསོད་རྒྱས་ཤིང་སྟོབས་དང་ལྡན་པར་བསམ། དུག་ཤིང་ཚེར་མ་ཅན་གྱི་མེའི་ཁར་གཡོབ་ལ།  ཨོཾ་རཾ་རཾ་ཡེ་སཱཧཱ།  ཞེས་ལན་འགའ་བརྗོད། དེ་ནས་རླུང་ཁར་གཡེང་ཞིང།  ཨོཾ་མ་མ་ཡཾ་ཡཾ་ཡེ་
སཱཧཱ།  གནམ་ཁར་གཡེང་ཞིང།  ཨོཾ་བཛྲ་ཁ་ཁུང་ཁ་ཁུང་ཡེ་སཱཧཱ།  ཞེས་བརྗོད།  དེ་ནས་སྒྲུབ་ཁང་དེར། རང་དང་ཁ་སྤྲོད་ཀྱི་ཚུལ་དུའམ་གང་བདེར་ཡི་དམ་དང་ཆོས་སྐྱོང་གི་བྲིས་སྐུ་བཀྲམ་པའི་མདུན་དུ་མཆོད་གཏོར་རྣམས་ཕྱག་ལེན་ལྟར་བཤམ་
རང་དང་མདུན་བསྐྱེད་ཀྱི་བར་དུའམ་འོས་འགབ་ཀྱི་ཕྱོགས་སུ། དམགས། གྲོང་སྟོངས་ས། མཆོད་རྟེན་ནམ་དགོན་བཤིག་གིས་སྟེ་ཕུང་གསུམ་གྱིས་བྱས་པའི་སྟེགས་བུའི་ཁར་འབྲུབ་ཁུང་རྒྱར་ཁྲུ་གང། དཔངས་སུ་མཐོ་གང་ཡོད་པ་རྩེ་མོ་ཕར་བསྟན་
པ༑ ནང་དུ་དུག་ཁྲག་གིས་དམར་པོར་བྱུགས་པ་ཕྱི་རོ་སོལ་གྱིས་ནག་པོར་བྱས་པའི་ནང་དུ་སྔར་གྱི་ལིངྒ་མཐའ་ནས་ཕྱིར་རུབ་སྟེ་སྙིང་གའི་ས་བོན་མཐོང་བར་བྱས་ལ་གན་རྐྱལ་མགོ་མཇུག་ལྡོག་པའི་ཚུལ་དུ་མགོ་བོ་རང་ལ་བསྟན་ནས་བཅུག་ འབྲུབ་
ཁུང་གི་ཕྱི་རིམ་དུ་མེ་རིས་རྩེ་ནང་བསྟན། དེའི་ཕྱི་རིམ་དུ་མདུན་ངོས་སུ་མདའ་གཞུ། གཡས་སུ་མདུང། གཡོན་དུ་ཐོབ་རྣམས་གཡས་སྐོར་དུ་ཉལ་སྟབས། དེའི་ཕྱི་རིམ་ལ་མཚོན་ཆ་སྣ་ཚོགས་ཀྱིས་བསྐོར། ཡང་ན་ཕྱར་གདན་ནག་པོ་མདའ་གང་གྲུ་

[005B] གང་ལྟར་ཡང་འབྲུབ་ཁུང་གི་ནང་དུ་ལིངྒ་དང། དེའི་ཕྱི་རོལ་གྱི་གྲུ་གསུམ་ལ་ཐོད་གནོན་དུར་
ཁྱི་ཕག་གསུམ་གྱི་ཐོད་པ་ཧྲིལ་པོའམ་ཐོད་ཚལ་དང། འཇིམ་པ་གཙང་མ་ལས་བཟོས་པའི་དེ་གསུམ་གྱི་གཟུགས། ར་རུ༑ ལུག་རུ། གོང་དུ་བཤད་པའི་སྲི་གང་ཡིན་གྱི་མནན་ཐོད་དང་བཅས་པ་བཞག་འབྲུབ་ཁུང་གི་ཁ་ཁྱེར་ལ་སེ་བ། སྐྱེར་པ། འོམ་
བུ་གསུམ་གྱི་རྩང་གིས་བསྐོར། དེ་རྣམས་ཀྱི་སྟེང་དུ་ཤིང་སྣ་གསུམ་པོའི་ཨོཾ་བཟོས་པའི་མདུད་མཚམས་ནས་ཁྲུས་ཀྱི་མེ་ལོངས་མཚོན་བྱེད་ར་ཁྱིའི་སོག་པ་གད་དར་བྱས་པ་མགོ་སྤྲེལ་སྲི་ཁུང་སྟེང་དུ་བཏགས། སྟེང་ནས་རེ་ནག་གི་གུར་ཕུབ་སྟེ་ཐུན་འཕང་
བ་སོགས་ཀྱི་ཚེ་སྒོ་བསལ་ཆོག་པ་ལ་རྒྱུན་པར་མཆོད་མེ་དང་ཉི་ཟླའི་འོད་མི་ཕོག་པར་བཟོས། དེའི་ཕྱི་རོལ་དུ་གངས་ཆུ་མཚོར་འཁྱིལ་ལམ་ཆུ་མིག་ལུང་བ་ཁ་བྱང་བལྟ་ནས་བླངས་པའི་ཆུ་ལ་ཤ་ཁྲག་བླུགས་པའི་སྲི་མཚོ། རམ་བུའི་ཕྱེ་ལ་བཟོས་པའི་འབྲང་རྒྱས་
མགོ་ལེབ་ཁ་མར་གྱིས་བྱུགས་པ་ལ་རྩམ་པ། སྤང་མ། གོ་ཐལ་གསུམ་བསྲེས་པའི་ཆང་བུས་བསྐོར་བའི་སྲི་ཟན། སྲི་ཤར་ཤ་ལག་གཡས་དངོས་སམ་དེའི་དབྱིབས་ལྟ་བུ་སྤང་ཕྱེ་གོ་ཐལ་གྱིས་བཟོས་པ། སྲི་ཆང་བར་རྟ་གསུམ་གྱི་འོ་མས་སྤྲུས་པའི་
ཐལ་སྐྱོ། འདི་ལ་གཡེར་མ་བཏབ་པའི་ཆང་མར་གྱི་ཞལ་བུར་བླུག་སྟེ་འཇོག་པའང་སྣང། སྲི་ཡོས་གྲོ་བརྔོས་པའི་ཡོས་ཚིག་ནག་པོར་སོང་བ་རྣམས་རྫ་ཕོར་སོགས་ཀྱི་སྣོད་སོ་སོར་བགྱིས་ཏེ་བསྐོར་ནས་བཞག་དེ་དག་ཐུན་རེལ་ཁ་གསོ་རྒྱུ་འཁྲོལ་དང་

[006A]༄༅། །བཅས་པ། དགུག་གཞུག་དུས་གཏོང་རྒྱུའི་ར་ཤར་ཚིལ་དང་མི་རྐང་རྟ་རྐང་བསྲེས་པའི་གསུར་རྫས། ལྕི་བ་གསེར་ཁའི་མེ། ལྷ་དབྱེའི་རྫས་གུ་གུལ་ལ་དུག་ཁྲག་སྣ་ཚོགས་ཀྱིས་བསླད་པ། ལྕགས་ཕྱེ་
ཟངས་ཕྱེ། མཁར་ཕྱེ། སྐེ་ཚེ། ལྡོང་རོས་རྣམས་གཙོ་བོ་དང། གཞན་ཡང་རི་གཟར་གྱི་རྦབ་རྡོའི་ཕྱེ། རང་འཐག་གི་ལྟེ་ཕྱེ། ཚྭ༑ གཡེར་མ། ཡུངས་དཀར་ནག་རྣམས་བསྲེས་པའི་ཐུན་རྫས། མི་བསད་ཀྱི་གྲི། མནན་པའི་སྐབས་ཀྱི་དགོས་
ཆས་ལ། ཚྭ༑ བ་ཚྭ༑ བུལ་ཏོག་གསུམ་ལ་མནན་པའི་རྫས་སུ་བསྔགས་པས་དེ་གསུམ་དང། སཱཙྪ་ནག་པོ། གོ་ཐལ་གྱི་འདམ། ལ་ཆ་བཅུད་མེད། མཆོད་རྟེན་རྙིང་པའི་རྨང་གིས། མི་ཁའི་རྫས་རེ་བའམ་ཡུགས་ས་མོའི་ཤ་ལ་བཅང་བའི་ཤ་
གོས༑ ཚོན་སྐུད་སྣ་ལྔ། ས་ཚོན་སྣ་ལྔ་མ་འདྲེས་པ་སོ་སོར་བཀོད་པ། ར་སྤུ་དཀར་ནག་ཞུད་ཕྱིར་ལོག་མགལ་བ་ཁ་ནག་འདི་ཤིང་གང་ཡང་རུང་བ་མེས་ཚིག་པའི་མགལ་དུ་མ་ལ་ངོས་འཛིན་པ་དང། འགའ་ཞིག་ཏུ། སེ་བཿ་འོམ་བུ། སྐྱེར་བ་
དབྱི་མོང༑ སྤེན་མ། སྨྱུག་མ། སྟག་པ། གླང་མ་སྟེ་ཤིང་སྣ་བརྒྱད་སོ་སོར་བཟོས་པའི་མགལ་པ་རེ་གོས་པར་བཤད། ཤིང་སྣ་དེ་རྣམས་ཀྱི་ཁར་དམར་ཚེར་བསྣན་པའི་ཤིང་དགུ་པོའི་རྐང་རེ། ལྕགས་ཚལ་དགུ། མེའི་ལྕེ་ལྡེ་སྟེ་
དཔལ་འབར་དགུ་ཆུ༑ ས་རྡོག་དགུ་རང་འཐག་ཡ་ཐོད་དམ་ལག་བསྐོར་ལྟ་བུའི་ཡ་ཐོད་ལ་རི་རབ་གླིང་བཞི་གླིང་ཕྲན་དང་བཅས་བྲིས་པ། རྡོ་རྗེ་རྒྱ་གྲམ་བྲིས་པའི་རོ་གཡམ་མནན་དོང་ཁེབས་བ། གཞན་ཡང་འབུད་དཀྲོལ་རོལ་མོའི་བྱེ་བྲག་སོགས་

[006B] །འདིའི་སྒྲུབ་པ་ཞག་བདུན་དང་གསུམ་ལ་སོགས་པ་གང་དགོས་བསྒྲུབས་ཟིན་པའི་རྗེས་སུ་ཇི་ལྟར་མཛད་རྒྱུའི་ཕྱག་ལེན་རྣམས་ནི་འདིའི་མནན་ཆོག་ཐར་མེད་གཤིན་རྗེའི་ལྟོ་
ཁུང་གི་མནན་པ་དངོས་ལ་འཇུག་པ་མན་ཆད་ཀྱི་ཡིག་ཆུང་རྣམས་སུ་གསལ་བ་ལྟར་རོ།།    ༈    །།ཡི་དམ་ཆོས་སྐྱོང་གང་ལའང་སྦྱར་དུ་རུང་བའི་སྲི་མནན་གྱི་འདོན་ཆོག་ཤིན་ཏུ་མདོར་བསྡུས་བཞུགས་སོ།།     ༈     །འདིར་སྒྲུབ་སྲི་
འམ་སྒབ་འདྲེ་མནན་པའི་ཐབས་ཡི་དམ་དང་ཆོས་སྐྱོང་གང་ལའང་སྦྱར་དུ་རུང་བའི་འདོན་ཆོག་ཤིན་ཏུ་མདོར་བསྡུས་ནག་འགྲོས་སུ་འགོད་ན། ལིངྒ། འབྲི་གཞི། འབྲི་རྫས། འབྲི་ལུགས་སོགས་ལྷ་གང་ཡིན་པ་རང་རང་གི་བེའུ་བུམ་སོགས་གཞུང་ལས་འབྱུང་བ་ལྟར་དང། དེ་འདྲའི་གསལ་ཁ་མེད་རིགས་ལ་ལངྒི་སྤྱི་འགྲེ་ཙམ་བགྱིས་ན་
རུང་ཞིང། གཞུང་དང་མན་ངག་མཐོང་བརྒྱུད་ཀྱི་ལག་ལེན་ཚུལ་དང་མཐུན་པ་ལས་དཔེ་ཐོག་ཕྲོ་བརྡུང་ཙམ་གྱིས་གྱ་ཚོམ་དུ་བྱ་བ་ནི་གཏན་ནས་མི་རུང་ངོ། །གང་ལྟར་དེ་འདྲའི་མནན་ཡིང་ལྕགས་ཀྱི་ཧོམ་ཁུང་ངམ། ལྕགས་སླང་སོགས་ཀྱི་ནང་དུ་མགོ་མཇུག་ལྡོག་སྟེ་བཀྲམ། ཟམ་ནག་སོགས་ཀྱི་ཁེབས་གཡོགས་ཏེ་མནན་བ་སྤྱི་འགྲེ་ལྟར་མུན་ཁུང་
དུ་འཇོག་ཡི་དམ་ཁྲོ་བོ་གང་རིགས་ཀྱི་བདག་བསྐྱེད། བཟླས་པ། གཏོར་འབུལ། བཀའ་སྲུང་གི་བསྐང་བཤགས། བསྟོད་བསྐུལ་དང་བཅས་པ་ཟིན་ནས་མནན་ལིང་བསྐྱེད་ཅིང་དགུག་གཞུག་བྱ་བ་ནི། འབྲུབ་ཁུང་ལིངྒ་དང་བཅས་པ་བསངས་སྦྱངས།  སྟོང་པའི་ངང་ལས་ཧཱུཾ་ནག་པོ་རིང་པོ་ཞུ་བ་ལས་
དམ་ཚིག་ཉམས་པའི་དགྲ་བོའམ། བགེགས་རྣམས་ཀྱི་སྡིག་སེམས་དང་ལས་ངན་ལས་གྲུབ་པའི་འབྲུབ་ཁུང་གཏིང་ཟབ་ཅིང་ཡངས་པའི་ནང་དུ། ཞེ་སྡང་དྲག་པོའི་མེ་འབར་ཞིང། གཏི་མུག་གི་མུན་པ་གཏིབས་པ། འདོད་ཆགས་ཀྱི་ཁྲག་མཚོ་ཁོལ་བའི་རྦ་ཀློང་འཁྲུག་

[007A]༄༅། །ཅིང༑ ཕྲག་དོག་གི་རླུང་དམར་འཚུབ་པ། ནད་རིམས་མི་བཟད་པའི་ན་བུན་འཐིབས་ཤིང། གནམ་ལྕགས་ཐོག་སེར་མཚོན་ཆའི་ཆར་འབེབས་པ། བདུད་ཀྱི་བརྩོན་ཁང། གཤིན་རྗེའི་བཤས་ར། དམྱལ་བའི་
བསྲེག་ཁང་རབ་ཏུ་འབར་བར་གྱུར། དེའི་ནང་དུ་དགྲ་ཡིན་ན་ཎི་དང། བགེགས་ཡིན་ན་ཏྲི་ལས་བསྐྱེད། ཎི་ལས་དམ་ཉམས་པའི་དགྲ་བོ་མགོན་སྐྱབས་དང་བྲེལ་བ། གཅར་བུ་ཤིན་ཏུ་ཉམ་ཐག་ཅིང་ལུས་རིད་པ། མྱ་ངན་གྱིས་གདུངས་པའི་སྨྲེ་སྔགས་འདོན་ཅིང་
སྒོ་དགུ་ནས་ཁྲག་འཛག་པ། ཡན་ལག་ལྕགས་སྒྲོག་གིས་བསྡམས་པར་གྱུར།    ༈    སངས་རྒྱས་ཀྱི་བཀའ་  ྾  ཆོས་ཀྱི་  ྾  དགེ་འདུན་
གྱི་  ྾  ཁྱད་པར་དུ་ཡང། ཡི་དམ་དང་ཆོས་སྐྱོང་གང་ཡིན་བདེའི་མཚན་བསྒྱུར་ཏེ། ལྷ་ཚོགས་འཁོར་དང་བཅས་པ་རྣམས་ཀྱི་  ྾  ཆོས་སྐྱོང་བའི་སྲུང་མ་རྣམས་ཀྱི་བཀའ་བདེན་པ་དང། ཆོས་ཉིད་རྣམ་པར་དག་ཅིང་ཀུན་རྫོབ་རྒྱུ་འབྲས་བསླུ་བ་མེད་པའི་བདེན་པའི་
སྟོབས་ཀྱིས་སྔགས་འཆང་རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པའི་སྒྲུབ་པ་ལ་བར་དུ་གཅོད་ཅིང་འཚེ་བར་བྱེད་པའི་སྒབ་འདྲེན་དམ་སྲི་ཕོ་མོ་སྡོངས་ཟླ་རྒྱབ་རྟེན་དང་བཅས་པ་གང་དུ་གནས་ཀྱང་སྐད་ཅིག་ཐང་ཅིག་ཡུད་ཙམ་ཞིག་ལ་
དམིགས་རྟེན་གྱི་ལིངྒ་འདི་ཉིད་ལ་ཁུག་ཅིག་ཨ་ཀརྵ་ཡ་ཛཿ་བཛྲ་ཨངྐུ་ཤ་ཛབཛྲ་པཱ་ཤ་ཧཱུཾ། བཛྲ་སྥོ་ཊ་བཾ། བཛྲ་གྷཎྜ་ཧོཿ་བཛྲ་པྲ་བེ་ཤ་ཡ་ཕཌ། ཨ་བེ་ཤ་ཡ་ཨཿ་ཞེས་དམིགས་བ་བརྟན་པོས་དགུག་གཞུག་ཡན་གྲངས་མང་བྱ། དེ་ལྟར་དགུག་གཞུག་ལེགས་པར་ཟིན་ནས་ཐུན་གྱིས་

[007B] གཤིན་ནི་དང་མ་མོ་ལས་སོགས་པས་དུག་མཚོན་གྱིས་ཆར་ཕབས་པར་གྱུར།  ཅེས་བརྗོད། བསད་བསྐད་རྨོངས་རེངས་ཚར་གཅོད་པའི་དམིགས་པ་དང་སྔགས་རྣམས་ལྷ་རངཱང་གི་གཞུང་ནས་བྱུང་བ་ལྟར་དང། སྤྱི་ཁྱབ་ཏུ། ཧཱུཾ་སྒབ་འདྲེ་འབྱུང་པོ་སྡིག་ཅན་ཁྱོད།།
ད་ནི་བྲབ་ཅིང་བསད་པར་བྱ། །ཕོ་ཉ་རྣམས་ཀྱིས་འགུགས་འདྲེན་བྱ། །གུ་གུལ་དུད་པས་ལྷ་དང་ཕྲལ། །དུག་གི་ཆུ་ཡིས་མྱོས་སུ་གཞུག་རཀྟ་འབར་བའི་རྦལ་གཡེང། །ཡུངས་ཀར་ཕྱེ་མ་སྐེ་ཚེས་བྲབས། །ཁྲོ་ཆུང་ཚོགས་ཀྱིས་སྲོག་རྩ་གཅོད། །མ་མོ་
མཁའ་འགྲོའི་ཚོགས་ལ་སྦྱིན། །འཇམ་དཔལ་རལ་གྲིའི་རྩེ་ཡིས་རྩབས། །ཡ་མ་རཱ་ཛཱའི་ཁ་རུ་རྫོངས། །གཤིན་རྗེ་ནག་པོའི་ལྟོ་རུ་གཞུག་རི་རབ་ཆེན་པོའི་རྨད་དུ་གནོན། །མཚོན་ཆ་འབར་བའི་རྩེ་ཡིས་གདབ། །ཡེ་ཤེས་རྣོན་པོའི་དཔལ་གྱིས་
གསོད། །ཅེས་བརྗོད་ཅིང་གུ་གུལ་གྱིས་བདུག་རལ་གྲིས་རྩབ་བའི་ཚུལ་བྱ། དེ་ནས་ལིངྒ་ལག་ལེན་ལྟར་བསྒྲིལ་ནས་ལུགས་ས་མོའི་ཤ་གོས་ཀྱིས་དཀྲིས། ཆོན་སྐུད་སྔོ་དམར་གྱིས་བཅིང། ཕྱི་ནང་ཐམས་ཅད་དུལ་ཆས་ལེགས་པར་གཏུམས་ཏེ་ཆུས་མི་གནོད་པ་བྱ། །གླང་རོག་པའི་རྭ་སོགས་ཀྱི་ནང་དུ་བཅུག་བར་
རྣམས་ཐུན་དང་མི་བསད་ཀྱི་རྦབ་རྡོ། །ལྕགས་ཕྱེ། ཟངས་ཕྱེ་སོགས་ཀྱིས་བཀང། ཟངས་ཀྱི་ཁ་ཆོད་ཀྱིས་ཁ་དམ་པར་བཅད། རུ་བ་སྟོངས་པའི་སྦྲ་ནག་གིས་གཏུམས། ཚོན་སྐུད་ཀྱིས་བཅིངས། སྐྱེར་པའི་རྩང་རྒྱ་གྲམ་གྱིས་བརྒྱན། །གང་དུ་མནན་པའི་སར་མནན་ཆས་རྣམས་ཁྱེར་ཏེ་གཞི་བདག་
གཏོར་མ་བཏང། དེ་ནས་གསེར་སྐྱེམས་བྱིན་གྱིས་བརླབས་ནས། ཧཱུཾ༑ བླ་མ་ཡི་དམ་དཀོན་མཆོག་གསུམ། །རྒྱུད་སྡེ་བཞི་ཡི་ལྷ་ཚོགས་དང། །ཁྱད་པར་བཅོམ་ལྡན་གཤིན་རྗེའི་གཤེད། །གསེར་སྐྱེམས་མཆོད་པ་འདི་བཞེས་ལ། །བདག་གི་གཟུ་དང་དབང་

[008A]༄༅། །མཛོད་ཅིག་དམ་ཉམས་འདི་ཡི་སྐྱ་བསམ་མཛད། །གཤིན་རྗེའི་གཤེད་ཀྱི་བཀའ་སྡོད་མཆོག་ཆོས་ཀྱི་རྒྱལ་པོ་འཁོར་དང་བཅས། །གནན་ཡང་དམར་ན་རྒྱ་མཚོའི་ཚོགས། །གསེར་སྐྱེམས་  ྾  བདག་གི་  ྾  དམ་ཉམས་
དབྱུ་གུ་དྲུག་ཅུ་རྩ་བཞི་སོགས། །ལོ་ཟླ་ཞག་དུས་ལྷ་རྣམས་དང། །ཁྱད་པར་ཡུལ་ཕྱོགས་འདིར་གནས་པའི། །ལྷ་ཀླུ་གཞི་བདག་འཁོར་བཅས་རྣམས། །གསེར་སྐྱེམས་  ྾  བདག་གི་  ྾  དམ་ཉམས་  ྾  གཟུ་དང་དཔང་ལས་མཐོ་བ་མེད། །རྣམ་པར་དག་
པའི་ཐུགས་ཀྱིས་གཟིགས། །གསེར་སྐྱེམས་མཆོད་པ་རྒྱ་རེ་ཆེ། །འབྲུ་སྨན་སྣ་ཚོགས་རིན་ཆེ་བས། །དེ་རིང་བདག་གི་གྲོགས་མཛོད་ཅིག་ཅེས་གསེར་སྐྱེམས་ཕུལ། །དེ་ནས་མནན་ཆས་མདུན་དུ་བཞག་པ་ལ་སྔར་བཞིན་བསྐྱེད་ཆོག་དང། དཔུག་གཞུག་ལན་གསུམ་བྱ་
དེ་ནས་རྣལ་འབྱོར་པས་ཟྭ་གྱོན། མནན་རྭ་ལག་ཏུ་ཐོགས་ཏེ། ཧཱུཾ༑ རི་རབ་ཆེན་པོའི་རྨད་དུ་མནན། །རྒྱ་མཚོ་ཆེན་པོའི་གཏིང་དུ་བསྐྱུར། །གཤིན་རྗེ་ནག་པོའི་ལག་ཏུ་གཏང། །ཆུ་སྲིན་གདུག་པའི་ཁ་རུ་རྫོངས། །འཁོར་ལོ་འབར་བའི་ཕྱག་རྒྱས་མནན་
བདུན་བརྒྱུད་རིགས་ནི་བརླག་པར་གྱུར། །ནམ་ཡང་འདའ་བར་མི་ནུས་སོ། །བྱང་ཆུབ་སེམས་ནི་སྐྱེས་ན་བཏང། །ཧཱུཾ༑ ས་འོག་རིམ་པ་བདུན་གྱི་གྲོང་ཁྱེར་ནས། །འཆི་བདག་གཤིན་རྗེ་ནག་པོ་ཡར་ལ་བཞེངས། །གནམ་སར་བགྲད་པ་ལྟ་བུའི་ཞལ་ནང་དུ། །
གནོད་པར་བྱེད་པའི་བགེགས་རིགས་འབྱུང་པོའི་ཚོགས། །མ་ལུས་འཁོར་དང་བཅས་པ་འདི་དག་རྣམས། །ཟས་སུ་གཏད་དོ་བསྟབ་པོ་ཎི་ཏྲི་ཛཿ། །ཁར་ཆུད་འཆི་བདག་གཤིན་རྗེ་ཀུན་དགའ་སྟེ། །ཕྲུ་གུ་ཐམས་ཅད་ཙིར་སྒྲ་དིར་དིར་སྒྲོགས།  །འདི་དཔེ་དག་བ་འགའ་རེ་ལ་

[008B]  ནམ་ཡང་ཐར་མེད་ལྟོ་བའི་མུན་ཁུང་དུ། །ཉི་ཟླ་གཟའ་ཡིས་བཟུང་བ་བཞིན་གཏུམས་ཏེ། །མུན་ནག་རུབ་ཀྱིས་རང་གནས་རྒྱ་མཚོའི་སྟེང།  འྡིའང་དཔེ་འགའ་ལ་སྣང་བས་བཅུག་  རིམ་བདུན་ས་འོག་གཤིན་རྗེའི་གྲོང་དུ་སོང། ཞེས་
བརྗོད་ཅིང་དོང་ནང་དུ་བསྐྱུར། ཡི་དམ་དང་ཆོས་སྐྱོང་རང་སྔགས་ཀྱི་མཇུག་ཏུ།  ཨོཾ་ལཾ་ཧཱུཾ་ལཾ་སྟཾ་བྷ་ཡན་ན། དགྲ་བགེགས་སརྦ་ཤ་ཏྲཱུཾ་སྟམ་བྷ་ཡན་ན། དེ་ནས་རོ་གཡམ་ལ་རྡོ་རྗེ་རྒྱ་གྲམ་བྲིས་པ་དང། རང་འཐག་ལ་རི་རས་བྲིས་པ། སཱཙྪ་ནག་པོ་བཅས་ཀྱིས་མནན་ཏེ།  རོ་གཡམ་
རྡོ་རྗེ་རྒྱ་གྲམ་སྟེ། །འདི་ཡིས་བརྟེན་པ་ཡན་ཆད་ནི། །བདེ་བ་ཆེན་པོའི་གནས་ཡིན་ཏེ། །འདི་ཡིས་མནན་པ་མན་ཆད་ནི། །ཁམས་གསུམ་འཁོར་བའི་གནས་ཡིན་པས། །ནམ་ཡང་ཐར་བའི་དུས་མཐའ་མེད། །ཅེས་བརྗོད། །གོ་ཐལ་གྱི་འདག་པས་སྤྱི་བས་
ནས༑ འདི་ནི་ཡེ་ཤེས་ཐལ་ཆེན་ཏེ། །ཐལ་བདག་གིས་ནི་བསྔམས་པའི་ཚེ། །ལས་ངན་བྱས་པའི་རྣམ་སྨིན་གྱིས། །ལྕགས་ནི་ཁྲོ་ཆུས་བསྡམས་པར་གྱུར། །ནམ་ཞིག་འགྱོད་པའི་སེམས་བསྐྱེད་ན། །ཁྲོ་ཆུ་དག་ཀྱང་རང་བཞིན་བྱེར། །ཅེས་བརྗོད་ཅིང་
སྟངས་སྟབས་དང་བཅས་དེར་མོས་ནས། ཡི་དམ་དང་ཆོས་སྲུང་སོགས་གང་ཡིན་གྱི་བྲོ་བརྡུང་ཟུར་དུ་ཡོད་ན་དེ་བརྗོད་ཅིང། སྤྱི་ཁྱབ་ཏུ་འཇིགས་བྱེད་ལྟ་བུར། ཧཱུཾ༑ བདེ་ཆེན་ལྷུན་གྲུབ་ཆོས་དབྱིངས་ཕོ་བྲང་ནས། །རྩ་བརྒྱུད་བླ་མའི་ཚོགས་རྣམས་སྐུར་བཞེངས་ཤིག་ཞེ་སྡང་ཆེན་པོ་
ཁྲོས་པའི་དཀྱིལ་འཁོར་ནས། །རྡོ་རྗེ་འཇིགས་བྱེད་ཆེན་པོ་སྐུར་  ྾  གར་བཞུགས་རྡོ་རྗེའི་ཕོ་བྲང་སོ་སོ་ནས། །མཁའ་འགྲོ་ཆོས་སྐྱོང་སྲུང་མ་སྐུར་  ྾  རྣལ་འབྱོར་ལུས་ངག་ཡིད་གསུམ་བྱིན་གྱིས་རློབས། །དགྲ་བགེགས་གདུག་པ་གཟིར་བའི་བྲོ་

[009A]༄༅། །བརྡུང་འཚལ། །ཁྲོ་ཆེན་རྡོ་རྗེ་འཇིགས་བྱེད་བྲོ་བརྡུངས་པས། །བྲོ་བརྡུང་སྒབ་འདྲེ་ཕོ་མོའི་མགོ་ལ་བརྡུང། །སྒབ་འདྲེ་ཕོ་མོའི་ཀླད་པ་ཚལ་བར་ཁོས། །བྲོ་བརྡུང་འབྱུང་པོ་ཕོ་མོའི་སྙིང་ལ་བརྡུང། །འབྱུང་པོ་
མོ་ཕོའི་དོན་སྙིང་ཚལ་བར་ཁོས། །ཞབས་གཡས་གཡོ་ཞིང་བརྡབས་པ་ཡིས། །ཕོ་གདོན་གནོད་བྱེད་རྡུལ་དུ་རློག་གཡོན་པ་གཡོ་ཞིང་བརྡབས་པ་ཡིས། །མོ་གདོན་གནོད་བྱེད་རྡུལ་དུ་རློག་གཡས་གཡོན་དུས་ཅིག་བརྡབས་པ་ཡིག་
ལྷ་སྲིན་སྡེ་བརྒྱད་ལ་སོགས་པའི། །གནོད་བྱེད་གདོན་བགེགས་ཐལ་བར་རློག་ཅེས་བརྗོད། དེ་རྗེས་ཆོས་སྐུ་མའི་ཟློག་པ་བཅས་ཟིན་ནས་ལས་ཀྱི་རྗེས་མི་མངོན་པར་བྱ། །ཤུལ་དུ་ཡོ་བྱད་ཅི་ཡང་མ་ལུས་པར་བྱས་ཏེ་ཕྱི་མིག་མི་ལྟ་བར་ནང་དུ་ལོག་ནས། སྒྲུབ་ཁང་གི་
སྒོའི་ཕྱི་ནང་གི་མཚམས་སུ་སྲུང་འཁོར་བསྒོམ་ཞིང། ནང་དུ་མངའ་གསོལ་དང། སླར་ཡང་དྲུག་ཅུ་དྲག་བསྔོས་བྱ། དེ་ནས་བཏང་རག་མཆོད་བསྟོད། སྨོན་ཤིས་སོགས་མཇུག་ཆོག་རྣམས་སྤྱི་ལྟར་བྱའོ། །འདི་ནི་དགོན་ཆུང་དང་རི་ཁྲོད་ལྟ་བུ། མནན་ཆོག་རྒྱས་པ་མི་འགྲུབ་པ་རྣམས་ཀྱི་
སྟབས་བདེའི་ཉེར་མཁོར་བསམས་ཏེ་ཕ་བོང་ཁ་པས་སྦྱར་བའོ།།    ༈    །ཧཱུཾ༑ སྟེང་ཡང་རྡོ་རྗེའི་གུ་ར་ཁང་ལ། །འོག་ཀྱང་རྡོ་རྗེའི་ས་གཞི་སྟེ། །ཕྱོགས་མཚམས་རྡོ་རྗེའི་རྭ་བས་བསྐོར། །རྡོ་རྗེའི་མཚམས་ལས་མ་འདའ་ཞིག་
ཨོཾ་བཛྲ་རཀྵ་རཀྵ་ཧཱུཾ། ཨ༑ སྟེང་ཡང་པདྨའི་གུར་ཁང་ལ། །འོག་ཀྱང་པདྨའི་ས་གཞི་སྟེ། །ཕྱོགས་མཚམས་པདྨའི་རྭ་བས་བསྐོར། །པདྨའི་མཚམས་ལས་མ་འདའ་ཞིག་ཨོཾ་པདྨ་རཀྵ་རཀྵ་ཨ། ཨོཾ། སྟེང་ཡང་འཁོར་ལོའི་གུར་ཁང་ལ།།

[009B] །ཕྱོགས་མཚམས་འཁོར་ལོའི་རྭ་བས་བསྐོར། །འཁོར་ལོའི་མཚམས་ལས་མ་མདའ་ཞིག་ཨོཾ་ཙཀྲ་རཀྵ་རཀྵ་ཨོཾ། ཁཾ༑ སྟེང་ཡང་རལ་གྲིའི་གུར་ཁང་ལ། །འོག་ཀྱང་རལ་གྲིའི་ས་གཞི་སྟེ། །ཕྱོགས་
མཚམས་རལ་གྲིའི་རྭ་བས་བསྐོར། །རལ་གྲིའི་མཚམས་ལས་མ་འདའ་ཞིག་ཨོཾ་ཁངྒ་རཀྵ་རཀྵ་ཁཾ། ཏྲཾ༑ སྟེང་ཡང་མདའ་ཡི་གུར་ཁང་ལ། །འོག་ཀྱང་མདའ་ཡི་ས་གཞི་སྟེ། །ཕྱོགས་མཚམས་མདའ་ཡི་རྭ་བས་བསྐོར། །མདའ་ཡི་
མཚམས་ལས་མ་འདའ་ཞིག་ཨོཾ་ས་ར་ཛཱ་ལ་རཀྵ་རཀྵ་ཏྲཾ། རཾ༑ སྟེང་ཡང་མེ་ཡི་གུར་ཁང་ལ། །འོག་ཀྱང་མེ་ཡི་ས་གཞི་སྟེ། །ཕྱོགས་མཚམས་མེ་ཡི་རྭ་བས་བསྐོར། །མེ་ཡི་མཚམས་ལས་མ་འདའ་ཞིག་ཨོཾ་ཛྭ་ལ་རཀྵ་རཀྵ་རཾ། ཞེས་
བརྗོད་ཅིང་བསམ་མོ།། །།   ༈    །ཧཱུཾ༑ འཇམ་དབྱངས་བཀའ་སྡོད་སྟོབས་ཆེན་གཤིན་རྗེའི་གཙོ། །ཁྱོད་ནི་དྲིན་ཅན་རྩ་བརྒྱུད་བླ་མ་དང། །རབ་འབྱམས་རྒྱུད་སྡེ་བཞི་
དང་ཡོངས་འབྲེལ་བའི། །ཡི་དམ་ལྷ་ཚོགས་ངོ་བོར་མངའ་གསོལ་ལོ། །དྲན་པ་ཙམ་གྱིས་མཆོག་དང་ཐུན་མོང་གི་འདོད་དགུའི་ཆར་འབེབས་སངས་རྒྱས་ཆོས་ཚོགས་དང། །གནས་གསུམ་དཔའ་བོ་མཁའ་འགྲོ་ཆོས་སྐྱོང་བའི། །བསྟན་
སྲུང་ཀུན་གྱི་གཙོ་བོར་མངའ་གསོལ་ལོ། །སྲིད་གསུམ་སྐྱེ་འགྲོའི་སྲོག་ལ་དབང་བསྒྱུར་ཞིང། །དགེ་སྡིག་ཤན་འབྱེད་བསྟན་དགྲ་ཀུན་གྱི་གཤེད། །བསྟན་འཛིན་བུ་བཞིན་སྐྱོང་བའི་དམ་ཚིག་ཅན། །རྣལ་འབྱོར་དགྲ་ལྷ་ཆེན་པོར་མངའ་

[010A]༄༅། །གསོལ་ལོ། །ཁྱད་པར་རྒྱལ་བ་གཉིས་པ་ཙོང་ཁ་པའི། །བསྟན་དང་བསྟན་འཛིན་ཡོན་མཆོད་མ་ལུས་པ། །བུ་ལྟར་བརྩེ་བས་སྲུང་ཞིང་སྐྱོང་མཛད་པའི། །བསྟན་སྲོག་དཔའ་བོ་ཆེན་པོར་མངའ་གསོལ་ལོ། །མདོར་
ན་རྣལ་འབྱོར་མི་ནོར་དགོན་ནས་བཅས། །ལྷ་ཆེན་ཆོས་ཀྱི་རྒྱལ་པོ་འཁོར་བཅས་ལ། །བཅོལ་ལོ་བལྟོས་སོ་རྟག་ཏུ་གཉེར་མཛོད་ལ། །འགལ་རྐྱེན་ཀུན་སེལ་མཐུན་རྐྱེན་མ་ལུས་སྒྲུབས། །ཞེས་བརྗོད་པར་བྱའོ།།
   ༈    །ཡོན་སྦྱར་མཐུན་རྐྱེན་འབྲེལ་ཚད་བླ་མ་ཡིས། །ཚེ་རབས་འབྲལ་མེད་མཉེས་བཞིན་རྗེས་འཛིན་ཅིང། །ཟུང་འཇུག་རྡོ་རྗེ་འཆང་དབང་མྱུར་ཐོབ་ཤོག་དགེ་ལེགས་འཕེལ།།

[010B]མི་ཡི་གར་རོལ་འཇམ་མགོན་བླ་མ་ཡིས། བསྟན་པའི་སྙིང་པོ་གསལ་བར་མཛད་པའི་ཚུལ། བསྟོད་ཚིག་ལམ་ལས་དྲོངས་པའི་རྩ་འགྲེལ་གཉིས་
མགོན་དེར་རབ་གུས་བློ་བཟང་བརྩོན་འགྲུས་ཀྱིས། དཔར་བསྐྲུན་དགེ་བས་འབྲེལ་ཐོབ་སྐལ་བཟང་འགྲོ། མདོ་སྔགས་བསྟན་ཞུགས་ས་ལམ་རབ་བགྲོད་སྟེ། སྐུ་བཞིའི་རྒྱལ་ས་མྱུར་དུ་ཟིན་གྱུར་ཅིག་



