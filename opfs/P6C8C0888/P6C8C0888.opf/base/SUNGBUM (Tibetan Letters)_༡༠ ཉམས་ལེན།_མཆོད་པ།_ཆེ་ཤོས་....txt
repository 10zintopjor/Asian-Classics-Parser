༄༅། །རྗེ་བཙུན་ཙོང་ཁ་པ་ལ་བརྟེན་པའི་ཆུ་མཆོད་འབུལ་ཚུལ་ལག་ཏུ་བླང་བདེ་བཞུགས་སོ། །

[001A] །ན་མོ་གུ་རུ་བྷྱ་བྱིན་རླབས་དགོས་འདོད་མ་ལུས་འབྱུང་བའི་གནས། །དྲིན་ཅན་བླ་མ་ཁམས་གསུམ་ཆོས་ཀྱི་རྒྱལ། །ཡབ་སྲས་
བརྒྱུད་པར་བཅས་ལ་གུས་བཏུད་ནས། །ཆུ་མཆོད་བྱ་ཚུལ་ལག་ཏུ་བླང་བདེ་སྤེལ། ། དེ་ལ་འདིར་ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ལ་བརྟེན་པའི་ཆུ་མཆོད་མདོར་བསྡུས་བྱ་ཚུལ་
གྱི་འཁྲིགས་རིམ་བཀོད་པ་ལ། ན་མོ་གུ་རུ་བྷྱ་ཞེས་སོགས་འདོན་བཞིན་པར་མཆོད་ཁྲི་སོགས་ལ་བྱི་དོར་དང། ཏིང་སོགས་ཡ་ཡོ་ཁྱ་འཁྱོག་མེད་ཅིང་ཐུག་ཆོམ་གྱི་སྒྲ་དང་བྲལ་བར་དྲང་ཞིང་གཙང་ངེ་བར་
བསྒྲིགས་ཤིང་བཤམས། ཆུའང་ཧ་ཅང་འགེངས་ཆེ་བ་དང་འབོ་བ་དང་མ་ཁེངས་པ་སོགས་ཀྱི་སྐྱོན་དང་བྲལ་བར་འབུལ། མཆོད་མེ་རེའམ་གང་འབྱོར་དང་སྤོས་རྐང་རེ་དང་བསངས་བདུག་སོགས་ལེགས་

[002A] །པར་བྱས་ཏེ་གཞན་གྱིས་མཐོང་ན་དང་བ་འདྲེན་ངེས་སུ་བྱ་དགོས་ཤིང་ཀུན་སློང་ཆོས་བརྒྱད་ཀྱི་དྲི་མས་མ་གོས་པ་གལ་ཆེའོ། །དེ་ནས།  བླ་མ་ལ་སྐྱབས་སུ་མཆིའོ། །
ཞེས་པ་ནས། དགེ་འདུན་ལ་སྐྱབས་སུ་མཆིའོ། །ཁམས་གསུམ་ཆོས་ཀྱི་རྒྱལ་པོ་ཤར་ཙོང་ཁ་པ་བློ་བཟང་གྲགས་པ་རྒྱལ་སྲས་རྒྱ་མཚོའི་ཚོགས་དང་བཅས་པ་རྣམས་ལ་
ཕྱག་འཚལ་ལོ། མཆོད་དོ་སྐྱབས་སུ་མཆིའོ། །དགའ་ལྡན་ལྷ་བརྒྱའི་མགོན་གྱི་ཐུགས་ཀ་ནས། །ཞེས་པ་ནས། བསྟན་པའི་སྙིང་པོ་རིང་དུ་གསལ་བྱེད་ཤོག་ ཅེས་པའི་
བར་དལ་བུས་གདངས་དང་བཅས་པའམ་མེད་ཀྱང་རུང། ལོང་ཡོད་དུས། དཔལ་ལྡན་ས་གསུམ་མ། མཆོག་གི་དངོས་གྲུབ་བརྙེས་ལ་གསོལ་བ་འདེབས་ཞེས་པའི་མཚམས་སུ་དམིགས་བརྩེ་མ་ཅི་ནུས་བཟླས་ཏེ་

[002B] ཨོཾ་ན་མོ་བྷ་ག་ཝ་ཏེ། བཛྲ་ས་ར་པྲ་མ་རྡ་ནི། ལན་གསུམ་རོལ་ཆེན་དང་བཅས། དེ་ནས།  དཀོན་མཆོག་གསུམ་གྱི་བདེན་པ་དང།  ཞེས་སོགས་ཀྱི་བདེན་སྟོབས་བརྗོད།  སངས་རྒྱས་ཐམས་ཅད། བླ་མ་
སངས་རྒྱས། ཕུན་ཚོགས་དགེ་ལེགས། དམིགས་མེད་བརྩེ་བའི། དབེན་པར་བསྟན་པ། བློ་བཟང་རྒྱལ་བ་གཉིས་པ། འཇམ་མགོན་བློ་བཟང། ལེགས་བྱས་ཚོགས་གཉིས་རབ་དཀར་དགེ་ལ་འདུན། །ཆོས་
མཆོག་སྙིང་པོ་རྨད་བྱུང་ཚུལ་ཁྲིམས་གཏེར། །ལུས་ཅན་རྒྱ་མཚོ་ཐར་བའི་ལམ་སྟོན་པ། །བཀའ་དྲིན་མཚུངས་མེད་ཞབས་ལ་གསོལ་བ་འདེབས། །བློ་བཟང་རྒྱལ་བའི་ཐུགས་ཀྱི་གདམས་པའི་བཅུད། །སྐྱེས་བུ་གསུཾ་
གྱི་ལམ་གྱི་རིམ་པ་མཆོག་ཚུལ་བཞིན་སྒྲུབ་ལ་བརྩོན་མཛད་ཆོས་ཀྱི་རྗེ། །བློ་བཟང་ལུང་རིག་རྒྱ་མཚོར་་གང་གིས་བདག་ལ་རིག་པའི་བསླབ་པ་དང། །་་་གསང་བ་འདུས་པ། དངོས་གྲུབ་འབྱུང་གནས་རྗེ་བཙུན་
སྒྲོལ་མ་དང། །་་་ལྷག་པའི་ལྷ་ཚོགས་རྣམས་ལ་གུས་ཕྱག་འཚལ། །མཐུན་པའི་དགེ་ཚོགས་སྨོན་ལམ་་མཚོན་ལེགས་རིན་ཆེན་་མགོན་པོ་ཐུགས་རྗེ་་་་དགེ་འདུན་ལ་ཡང་ཕྱག་འཚལ་ལོ། །ཇི་སྙེད་སུ་
དག་ནས། བྱང་ཆུབ་ཆེན་པོར་བསྔོ། །ཞིང་ཁམས་འབུལ་བར་ཞུ།  ཞེས་པ་ནས།  ཁྱད་པར་དུ་ཡང་ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་རྒྱལ་སྲས་རྒྱ་མཚོའི་ཚོགས་དང་བཅས་པའི་ཞབས་དྲུང་དུ་འབུལ་

[003A]༄༅། །བར་བགྱིའོ། །ཐུགས་བརྩེ་བ་ཆེན་པོའི་སྒོ་ནས་བཞེས་སུ་གསོལ། བཞེས་ནས་བདག་སོགས་སེམས་ཅན་ཐམས་ཅད་ཀྱི་རྒྱུད་ལ་ཟབ་པ་དང་རྒྱ་ཆེ་བའི་ལམ་བཟང་ཟབ་མོའི་རྟོགས་པ་བདེ་བླག་ཏུ་
མྱུར་དུ་སྐྱེ་པར་བྱིན་གྱིས་བརླབ་ཏུ་གསོལ། ཕྱག་འཚལ་བ་དང། ས་གཞི་མ་སྦྲེལ་མའམ། སངས་རྒྱས་ཆོས་ཚོགས་མ་དང།  ས་གཞི་སྤོས་བྱུགས་སྦྲེལ་མ་གང་རིགས་ཀྱིས་གྲངས་བསོག་བྱེད་དམ་མིན་ཀྱང། ས་གཞི་མ་རྐྱང་བ་ཚར་བཅུ་
གསུམ་མམ། ཉེར་གཅིག་གང་རུང་བྱེད། མཇུག་ཏུ། བདག་གཞན་ལུས་ངག་མ་དལ་བུས་ཚར་གསུམ།  ཨི་དཾ་གུ་རུ་་མི། བླ་མ་སངས་རྒྱས་བྱང་ཆུབ་སེམས་དཔའ་ཀུན། །བདག་ལ་དགོངས་པར་མཛད་དུ་གསོལ། །ཇི་ལྟར་སྔོན་གྱི་བདེ་
གཤེགས་ཀྱི། ། སོགས་མཆོད་པའི་འདོན་བསྒྲིགས་རྗེ་གསེར་ཁང་པའི་གསུང་ལྟར་རམ། བྲེལ་དུས།  སངས་རྒྱས་ཆོས་ཚོགས་ མ་ལན་གསུམ་དལ་འདོན།  བྱང་ཆུབ་སེམས་མཆོག་་སྟོང་ཉིད་ལྟ་བ། ་རིམ་གཉིས་རྟོགས་པ་་འཇམ་
དཔལ་དཔའ་བོས་་ ཡོན་ཆབ་གཤེགས་བཞིན་པར། བྱིན་རླབས་སྤུངས་ཞུ་དང་དེང་བརྩམས་མ། བརྐྱང་བསྐུམ་མ་འམ། འཆི་བདག་མ། སྟོབས་ཆེན་མ། གྲངས་བསོག་སོགས་བྱེད་སྐབས་ཡིན་ན་མཚན་བརྗོད་འདོན་བཞིན་ཏིང་ཕྱིས། མཇུག་ཏུ་མཆོད་གཤམ་ཏུ་བཟང་སྤྱོད་དང་
མཚན་བརྗོད་ཀྱི་སྨོན་ལམ་སོགས་འདོན་པར་བྱའོ།  །སྨྲས་པ། གང་ལ་བརྩོན་པ་ལྷུར་ལེན་པ། །དེ་ཡི་ཆེད་དུ་བདག་གིས་བྱས། །གང་ལ་འཇམ་མགོན་ཡབ་སྲས་ཀྱིས། །བྱིན་གྱིས་རླབས་ལ་སོམ་ཉི་ཅི། །འདི་ལས་འོངས་པའི་

[003B] །མཁའ་མཉམ་སྐྱེ་རྒུ་མ་ལུས་པའི། །རྨོངས་པའི་མུན་པ་རིང་བསྐྲད་དེ། །མཁྱེན་པའི་འོད་སྟོང་འབར་གྱུར་ཅིག་སརྦ་ཛ་ག་ཏཾ། ཞེས་པ་འདི་ཡང་ཆོས་རྡོར་རོ།། །།



