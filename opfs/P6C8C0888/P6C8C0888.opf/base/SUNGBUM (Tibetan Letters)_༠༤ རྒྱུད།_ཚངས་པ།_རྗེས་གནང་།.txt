༄༅། །ལྷ་ཆེན་ཚངས་པ་ཞི་དྲག་དང་ནེ་སེར་རྗོ་བོ་ཆེན་པོའི་རྗེས་གནང་གཏོད་ཚུལ་བློ་རྨོངས་སྙིང་གི་མུན་སེལ་ཞེས་བྱ་བ་བཞུགས།།

[001A]༄༅། །ན་མོ་གུ་རུ་བྫྲ་བཧཻ་ར་ཝཱ་ཡ། འདིར་ལྷ་ཆེན་ཚངས་པ་ཞི་དྲག་གི་རྗེས་གནང་ཇི་ལྟར་བྱ་ཚུལ་ནི། གནས་གཙང་མར་སྟེགས་བུའི་ཁར་མཉྫི་ལ་བསྐྱེད་གཏོར་དམར་པོ་ཟུར་གསུམ་པ་
དཀར་དམར་གྱི་རྒྱན་ལྡན་ལ་སྐུ་རྟེན་ཙཀ་ལི་གཏོར་གདུགས་ཀྱིས་སྤྲས་པ། མདུན་དུ་འབུལ་གཏོར་ཟླུམ་པོ། བདག་མདུན་གྱི་མཆོད་པ། གསུང་རྟེན་གླེགས་བམ། ཐུགས་རྟེན་མེ་ལོང་ཧྲཱི་དཀར་དམར་གྱིས་
མཚན་པ། ཡོན་ཏན་གྱི་རྟེན་ཤེལ་དཀར་པོ། འཕྲིན་ལས་ཀྱི་རྟེན་གྲི་རིང་དང་ནོར་གཞོང། ཙནྜན་གྱི་བདེ་དང་ཞགས་དམར། ལས་བུམ་རྡོར་དྲིལ་མེ་ནས་སོགས་ཡོ་བྱད་རྣམས་ཚང་བར་བཤམས། ཐོག་
མར་ཡི་དམ་གྱི་བདག་བསྐྱེད་རྒྱས་བསྡུས་ཅི་རིགས་བཏང། དེ་ནས། བུམ་པའི་ནང་དུ་ཉི་མ་ལ་ཧཱུཾ་ཡིག་གི་མཐར་བཟླ་བྱའི་སྔགས་ཀྱིས་བསྐོར་བ་ལས་འོད་ཟེར་འཕྲོས། ཕྱོགས་བཅུའི་སངས་རྒྱས་བྱང་སེམས་

[002A]༄༅། །ཐམས་ཅད་ཀྱི་བྱིན་རླབས་ནུས་མཐུ་ཐམས་ཅད་འོད་ཟེར་ཀྱི་རྣམ་བར་བསྡུས་ཏེ་བུམ་ཆུ་ལ་ཐིམ་པར་གྱུར། ཧྲཱི་ཥྚཱི་བཟླ། སྔགས་འཁོར་ཡང་འོད་དུ་ཞུ་ནས་བུམ་ཆུ་ལ་ཐིམ་
པར་གྱུར། ཅེས་བསང་ཆུ་བསྒྲུབ། དེ་ནས་ཕྱི་ནང་གི་མཆོད་པ་དང་གཏོར་མ་བྱིན་གྱིས་བརླབས་ལ་རྟེན་ལས་སྔགས་ཀྱིས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་བྷྲཱུཾ་ལས་རིན་པོ་ཆེའི་
གཞལ་ཡས་ཁང་གི་ནང་དུ་རྟ་མཆོག་སྤྲིན་གྱི་ཤུགས་ཅན་གྱི་སྟེང་དུ། ཧྲཱི་ཡིག་དཀར་པོ་ཡོངས་སུ་གྱུར་པ་ལས། ལྷ་ཆེན་ཚངས་པ་ཆེན་པོ་སྐུ་མདོག་དཀར་པོ་ཞལ་གཅིག་ཕྱག་གཉིས་པ་
ཕྱག་གཡས་ཤེལ་དཀར་གྱི་གྲི་རིང་འཕྱར་ཞིང། གཡོན་ནོར་གཞོང་དང་ཞགས་མདུད་བསྣམས་པ། སྤྱན་གསུམ་ཧུར་བག་ཏུ་གཟིགས་ཤིང་ཁྲོ་འཛུམ་སྒེག་པའི་ཉམས་དང་ལྡན་བ། རིན་པོ་

[002B] དེའི་ཐུགས་ཀ་ནས་མདུན་དུ་ཧྲཱི་དམར་སྨུག་ཆད་པ་ལས་རྟ་མཆོག་རག་བའི་སྟེང་དུ། ལྷ་ཆེན་ཚངས་པ་དྲག་པོ་སྐུ་མདོག་
དམར་སྨུག་དམར་ལ་ཟླུམ་པའི་སྤྱན་གསུམ་དང་ལྡན་པའི་ཞལ་གཅིག་ཕྱག་གཉིས་པ། ཕྱག་གཡས་ཙྡན་ན་གྱི་བེང་ཆེན་དང། གཡོན་བཙན་ཞགས་དམར་པོ་བསྣམས་པ། སྨིན་མ་དང་སྨར་དམར་སེར་འཁྱུག་
ཅིང་ཞལ་མཆེ་བ་གཙིགས་པ། དར་ལྗང་གི་སྟོད་གཡོགས་དང་ཟ་འོག་གི་བེར་ཅན། བསེའི་ཁྲབ་རྨོག་དང་སག་ལྷམ་གསོལ་བ། གཏུམ་དྲག་རྔམས་པའི་ཚུལ་གྱིས་མེ་དཔུང་རབ་ཏུ་འབར་བའི་ཀློང་ན་དམ་
ཅན་རྒྱ་མཚོའི་ཚོགས་ཀྱིས་བསྐོར་ནས་བཞུགས་པའི་སྤྱི་བོར་ཨོཾ་དཀར་པོ། མགྲིན་བར་ཨཱ་དམར་པོ། ཐུཌ་ཀར་ཧཱུཾ་སྔོན་པོས་མཚན་པར་གྱུར། ཐུཌ་ཀའི་ཧཱུཾ་ལས་འོད་འཕྲོས་པས། ལ་མོ་བྱང་ཆུབ་ལྕོག་ལ་སོགས་པ་ནས་ལྷ་ཆེན་ཚངས་པ་ཞི་དྲག་འཁོར་དང་བཅས་པ་སྤྱན་དྲངས། ཀྱཻཿ་ཆོས་དབྱིངས་བདེ་བ་ཆེན་པོའི་ཕོ་བྲང་ནས། །སྤྲུལ་པའི་གར་མཛད་ལྷ་ཡི་དགེ་བསྙེན་ཆེ། །བསྟན་པ་སྲུང་ཞིང་རྣལ་འབྱོར་བུ་བཞིན་དུ། །སྐྱོང་མཛད་
དགྲ་ལྷ་ཆེན་པོ་གཤེགས་སུ་གསོལ། །ཨེ་ཧྱེ་ཧི། ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། ཨོཾ་མྷཱ་བྲཧྨ་ཎ་ས་པ་རི་ཝཱ་ར་ཨརྒྷཾ་ནས། ཤ་པྟ་པྲ་ཏཱི་ཙྪ་ཧཱུཾ་སཱ་ཧཱའི་བར་དང། ཨོཾ་ཨཱ་ཧཱུཾ། བཏགས་
[003A]༄༅། །པས་ནང་མཆོད། རྒྱལ་བ་ཀུན་གྱི་གསང་བ་མ་ལུས་པ། །གཅིག་བསྡུས་སྤྲུལ་པའི་གར་མཛད་རྡོ་རྗེ་འཛིན། །པདྨཱ་ཀ་རའི་དགེ་བསྙེན་ཚངས་པ་ཆེར། །ལུས་ངག་ཡིད་གསུམ་གུས་པས་ཕྱག་
འཚལ་ལོ། །ཞེས་བསྟོད། ཨོཾ་བྫྲ་ཐང་ཀ་ར་མུན་ཉིད་ཁུ་ཤ་ལེ་སཱ་ཧཱ། ཞེས་བཟླ། ཆོས་སྐྱོང་འཁོར་བཅས་རྣམས་ཀྱི་ལྗགས་འོད་ཟེར་གྱི་སྦུ་གུས་གཏོར་མ་དྲངས་ཏེ་གསོལ་བར་གྱུར། ཨོཾ་མྷཱ་པྲཧྨ་ཎ་ས་པ་རི་
ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ། སྔར་བཞིན་མཆོད་བསྟོད། ལྷ་ཆེན་ཚངས་པ་ཞི་དྲག་གིས། །སྐུ་གསུང་ཐུགས་ཀྱི་ཡོན་ཏན་རྣམས། །གཞན་ཕྱིར་མངོན་དུ་མཛད་པ་བཞིན། །སློབ་
མ་རྣམས་ལ་སྩལ་དུ་གསོལ། །ཞེས་ལན་གསུམ་གསོལ་བ་གདབ། དེ་ནས་སློབ་མ་རྣམས་ཀྱིས་ཁྲུས་ཕྱག་མཎྜལ་ཕུལ། སློབ་དཔོན་གྱིས། འོ༑ ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་
དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་གསན་དགོངས་པ་བྱང་ཆུབ་ཀྱི་མཆོག་ཏུ་ཐུགས་བསྐྱེད་པ་གསལ་བཏབ་ནས་གསན་པར་ཞུ། གསན་བྱའི་ཆོས་ནི། སངས་
རྒྱས་སྣང་བ་མཐའ་ཡས་ངུར་སྨྲིག་འཛིན་པའི་དགེ་སློང་གི་གར་དུ་ཟློས་པ་རྗེ་བཙུན་བློ་བཟང་དཔལ་ལྡན་ཡེ་ཤེས་དཔལ་བཟང་པོས། གང་དང་ངོ་བོ་གཅིག་ལ་ལྡོག་པ་ཐ་དད་ཀྱི་ཚུལ་དུ་བསྟན་པ་ལྷ་ཆེན་ཚངས་

[003B] །ལྷ་ཆེན་ཉིད་རང་རྟེན་གྱི་ཁོག་ཏུ་ཞུགས་ཏེ་བཀའི་ཕོ་ཉ་དགེ་སློང་རྡོ་རྗེའི་མཚན་ཅན་དང། རྡོ་རྗེ་འཛིན་པ་བློ་བཟང་རབ་རྒྱས་ཟུང་ལ་སྔ་ཕྱིར་རྗེས་གནང་
སྲོག་གཏད་ཇི་ལྟར་སྩལ་བ་དག་སྔ་མས་ཞེ་ཧོར་དུ་ཡི་གེ་རིས་སུ་བཀོད་པ་དང་ཕྱི་མས་བདག་ཅག་གི་དཔལ་ལྡན་བླ་མ་དམ་པ་དཀའ་ཆེན་རིན་པོ་ཆེ་ཡེ་ཤེས་བཀྲ་ཤིས་དཔལ་བཟང་པོའི་ཞལ་སྔ་ནས་ལ་མན་ངག་ཏུ་སྩལ་བ་
གཉིས་གུང་བསྒྲིགས་ཏེ་ལྷ་ཆེན་ཚངས་པ་ཞི་དྲག་གི་རྗེས་གནང་ཟབ་མོ་འབུལ་བ་ཡིན་པས། ཐོག་མར་གནས་ཁང་གཞལ་ཡས་ཁང་དང་སློབ་དཔོན་དཔལ་རྡོ་རྗེ་འཇིགས་བྱེད་ཆེན་པོར་མོས་པ་ལ་གསོལ་བ་འདེབས་པ་འདིའི་
རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་སྦྱོང་བ། །དེ་རིང་བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ། །ལན་གསུམ། རྒྱུད་དག་པའི་སླད་དུ་མདུན་བསྐྱེད་
གནས་སུ་ལྷ་ཆེན་ཚངས་པ་ཞི་དྲག་འཁོར་དང་བཅས་པ་ལ་བླ་མ་ཡི་དམ་སངས་རྒྱས་བྱང་སེམས་མཁའ་འགྲོ་ཆོས་སྲུང་གིས་བསྐོར་ནས་བཞུགས་པའི་སྤྱན་སྔར་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་
གོ་འཕང་ཐོབ་པར་བྱ། དེའི་ཕྱིར་དུ་རྒྱལ་སྲས་ཀྱི་སྤྱོད་པ་རྣམས་ལ་ཚུལ་བཞིན་དུ་བསླབ་པར་བྱའོ་སྙམ་པས་ཡན་ལག་བདུན་གྱི་སྒོ་ནས་སྨོན་འཇུག་གི་སེམས་བསྐྱེད་པ་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་

[004A]༄༅། །སྐྱབས་མཆི། ནས༑ འགྲུབ་པར་ཤོག་ལན་གསུམ། རྗེས་གནང་གི་གཞི་དགོད་པའི་སླད་དུ་སློབ་མ་རྣམས་ལས་སྔགས་ཀྱིས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་སློབ་མ་རྣམས་ཀྱི་གོ་སར་
བྷྲཱུཾ་ལས་རིན་པོ་ཆེའི་གཞལ་ཡས་ཁང་གི་ནང་དུ། རྟ་མཆོག་སྤྲིན་གྱི་ཤུགས་ཅན་གྱི་སྟེང་དུ་ཧྲཱི་ཡིག་དཀར་པོ་ཡོངས་སུ་གྱུར་པ་ལས། སློབ་མ་རྣམས་ལྷ་ཆེན་ཚངས་པ་ཆེན་པོ། ཞེས་པ་ནས། ཐུགས་ཀར་ཧཱུཾ་སྔོན་པོས་
མཚན་པར་གྱུར། ཅེས་པའི་བར་གྱིས་བསྐྱེད། དངོས་གཞི་ལ་ལྔ་ལས། དང་པོ་སྐུའི་རྗེས་གནང་དང་སྲོག་གཏད་གྱི་སླད་དུ་གསོལ་བ་འདེབས་པ་འདིའི་རྗེས་ཟློས་མཛོད། རྡོ་རྗེ་འཛིན་པ་དགོངས་སུ་གསོལ། །བདག་ལ་
ཚངས་པ་ཞི་དྲག་གི་སྐུ་ཡི་རྗེས་གནང་སྩལ་དུ་གསོལ། །སྐུ་ཡི་སྲོག་གཏད་སྩལ་དུ་གསོལ། །ལན་གསུམ། སྐུ་རྟེན་གཏོར་མ་སློབ་མའི་མགོར་བཞག་སྟེ། ལྷ་ཆེན་ཚངས་པ་ཞི་དྲག་གི་སྐུ་ལས་འོད་ཟེར་འཕྲོས། ཕྱོགས་
བཅུའི་རྒྱལ་བ་སྲས་བཅས་ཀྱི་སྐུའི་བྱིན་རླབས་ཐམས་ཅད་བདུད་རྩི་འོད་ཟེར་དཀར་པོའི་རྣམ་པར་སྤྱན་དྲངས། ལྷ་ཆེན་ཚངས་པ་ཞི་དྲག་ལ་ཐིམ། དེ་ལས་བདུད་རྩི་དཀར་པོའི་རྒྱུན་བབས། པ་སློབ་མ་ལྷར་གསལ་བའི་སྤྱི་བོར་ཐིམ་
པས༑ ལྷ་ཆེན་ཚངས་བ་ཞི་དྲག་གི་སྐུའི་རྗེས་གནང་དང་སྲོག་གཏད་ཐོབ་པའི་མོས་པ་མཛོད། ཨོཾ་མཧཱ་བྲཧྨ་ཎ་ས་པ་རི་ཝཱ་ར་ཀཱ་ཡ་སིདྡྷི་ཨོཾ། ཞེས་བརྗོད། གཉིས་པ་གསུང་གི་རྗེས་གནང་དང་སྲོག་གཏད་ཀྱི་སླད་དུ་སྐུ་ཡི་

[004B] གསུང་རྟེན་གླེགས་བམ་སློབ་མའི་ལག་ཏུ་གཏད་དེ། གླེགས་བམ་གྱི་ཡིག་འབྲུ་ལས་འོད་ཟེར་འཕྲོས་བཅུའི་རྒྱལ་བ་སྲས་བཅས་ཀྱི་
གསུང་གི་བྱིན་རླབས་ཐམས་ཅད་བདུད་རྩི་འོད་ཟེར་དམར་པོའི་རྣམ་པར་སྤྱན་དྲངས། གླེགས་བམ་ལ་ཐིམ། དེ་ལས་བདུད་རྩི་དམར་པོའི་རྒྱུན་བབས་པ། སློབ་མ་ལྷར་གསལ་བའི་མགྲིན་པར་ཐིམ་པས། ལྷ་ཆེན་ཚངས་པ་
ཞི་དྲག་གི་གསུང་གི་རྗེས་གནང་དངས་སྲོག་གཏད་ཐོབ་པའི་མོས་པ་མཛོད། ཨོཾ་མཧཱ་བྲཧྨ་ཎ་ས་པ་རི་ཝཱ་ར་ཝཱ་ཀ་སིདྡྷི་ཨཱ་ཞེས་བརྗོད། གསུམ་པ་ཐུགས་ཀྱི་རྗེས་གནང་དང་སྲོག་གཏད་ཀྱི་སླད་དུ། ཐུགས་ཀྱི་ཞེས་
པར་བསྒྱུར་ནས་ལན་གསུམ་གསོལ་བ་གདབ། ཐུགས་རྟེན་མེ་ལོང་སློབ་མའི་ལག་ཏུ་གཏད་དེ། མེ་ལོང་གི་ས་བོན་ལས་འོད་ཟེར་འཕྲོས། ཕྱོགས་བཅུའི་རྒྱལ་བ་སྲས་བཅས་ཀྱི་ཐུགས་ཀྱི་བྱིན་རླབས་ཐམས་ཅད་བདུད་རྩི་འོད་
ཟེར་སྔོན་པོའི་རྣམ་པར་སྤྱན་དྲངས་མེ་ལོང་ལ་ཐིམ། དེ་ལས་བདུད་རྩི་སྔོན་པོའི་རྒྱུན་བབ་པ། སློབ་མ་ལྷར་གསལ་བའི་སྙིང་གར་ཐིམ་པས། ལྷ་ཆེན་ཚངས་པ་ཞི་དྲག་གི་ཐུགས་ཀྱི་རྗེས་གནང་དང་སྲོག་གཏད་ཐོབ་པའི་
མོས་པ་མཛོད། ཨོཾ་མཧཱ་བྲཧྨ་ཎ་ས་པ་རི་ཝཱ་ར་ཙིཏྟ་སིདྡྷི་ཧཱུཾ། ཞེས་བརྗོད། བཞི་པ་ཡོན་ཏན་གྱི་རྗེས་གནང་དང་སྲོག་གཏད་ཀྱི་སླད་དུ། ཡོན་ཏན་ཞེས་པར་བསྒྱུར་ནས་ལན་གསུམ་གསོལ་བ་གདབ། ཡོན་ཏན་གྱི་རྟེན་

[005A]༄༅། །ཤེལ་དཀར་སློབ་མའི་ལག་ཏུ་གཏད་དེ། ཤེལ་དཀར་ལས་འོད་ཟེར་འཕྲོས། ཕྱོགས་བཅུའི་རྒྱལ་བ་སྲས་བཅས་ཀྱི་ཡོན་ཏན་གྱི་བྱིན་རླབས་ཐམས་ཅད་བདུད་རྩི་འོད་ཟེར་སེར་པོའི་རྣམ་པར་སྤྱན་དྲངས། ཤེལ་
དཀར་ལ་ཐིམ། དེ་ལས་བདུད་རྩི་གེར་པོའི་རྒྱུན་བབས་པ། སློབ་མ་ལྷར་གསལ་བའི་ལྟེ་བར་ཐིམ་པས། ལྷ་ཆེན་ཚངས་པ་ཞི་དྲག་གི་ཡོན་ཏན་གྱི་རྗེས་གནང་དང་སྲོག་གཏད་ཐོབ་པའི་མོས་པ་མཛོད། ཨོཾ་མཧཱ་བྲཧྨ་ཎ་ས་པ་རི་
ཝཱ་ར་གུ་ན་སིདྡྷི་སཱ། ཞེས་བརྗོད། ལྔ་བ་འཕྲིན་ལས་ཀྱི་རྗེས་གནང་དང་སྲོག་གཏད་ཀྱི་སླད་དུ། འཕྲིན་ལས་ཞེས་པར་བསྒྱུར་ནས་ལན་གསུམ་གསོལ་བ་གདབ། འཕྲིན་ལས་ཀྱི་རྟེན་ཕྱག་མཚན་གྱི་ཙཀ་ལི་སློབ་མའི་ལག་
ཏུ་གཏད་དེ། ཕྱག་མཚན་ལས་འོད་ཟེར་འཕྲོས། ཕྱོགས་བཅུའི་རྒྱལ་བ་སྲས་བཅས་ཀྱི་འཕྲིན་ལས་ཀྱི་བྱིན་རླབས་ཐམས་ཅད། བདུད་རྩི་འོད་ཟེར་ལྗང་གུའི་རྣམ་པར་སྤྱན་དྲངས། ཕྱག་མཚན་ལ་ཐིམ། དེ་ལས་བདུད་
རྩི་ལྗང་གུའི་རྒྱུན་བབས་པ། སློབ་མ་ལྷར་གསལ་བའི་གསང་གནས་སུ་ཐིམ་པས། ལྷ་ཆེན་ཚངས་པ་ཞི་དྲག་གི་འཕྲིན་ལས་ཀྱི་རྗེས་གནང་དང་སྲོག་གཏད་ཐོབ་པའི་མོས་པ་མཛོད། ཨོཾ་མཧཱ་བྲཧྨ་ཎ་ས་པ་རི་ཝཱ་ར་ཀརྨ་
སིདྡྷི་ཧཱ། ཞེས་བརྗོད། མཇུག་ཆོག་ལྷ་བསྟིམ་བའི་རྗེས་གནང་ནི། གཏོར་རྟེན་སློབ་མའི་མགོར་བཞག་སྟེ། རྩ་བརྒྱུད་ཀྱི་བླ་མ་ཡི་དམ་སངས་རྒྱས་བྱང་སེམས་མཁའ་འགྲོ་ཆོས་སྲུང་སྤྱི་དང། ཁྱད་པར་དུ་ལྷ་ཆེན་

[005B] ཉིན་གསུམ་གྱི་བྱ་ར་དང་མཚན་གསུམ་གྱི་མེལ་ཚེ་གཡེལ་མེད་དུ་མཛད་ནས། བྱང་ཆུབ་སྒྲུབ་པའི་འགལ་རྐྱེན་བར་ཆད་ཐམས་
ཅད་སྲུངས། མཐུན་རྐྱེན་ལེགས་ཚོགས་ཐམས་ཅད་སྤེལ། ཞི་རྒྱས་དབང་དྲག་གི་འཕྲིན་ལས་གང་བཅོལ་བ་ཐམས་ཅད་ཐོགས་པ་མེད་པར་སྒྲུབ་པར་སྒྲུབ་པར་མཛད་དུ་གསོལ། །ཞེས་གསོལ་བ་བཏབ་པས་གཏོར་མའི་ལྷ་འོད་དུ་ཞུ་ནས་སློབ་
མ་རྣམས་ལ་ཐིམ་པར་གྱུར། སྔགས་ཀྱི་མཐར་ཛཿ་ཧཱུཾ་བཾ་ཧོཿ་བརྗོད་ཅིང་དྲིལ་བུ་གསིལ། སློབ་མ་རྣམས་ཀྱིས་ཀྱང་མཆོད་གཏོར་ཆག་མེད་དུ་འབུལ་བ་སོགས་དམ་ཚིག་རྣམས་ལེགས་པར་བསྲུང་སྙམ་པས་འདིའི་རྗེས་ཟློས་
མཛོད། །གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། །ལན་གསུམ། མཎྜལ་ཕུལ། ལེགས་ཚོགས་ཐམས་ཅད་ཀྱི་རྩ་བ་བླ་མ་ལ། རང་ཉིད་བྲན་དུ་འབུལ་བ་འདིའི་རྗེས་ཟློས་མཛོད། །དེང་ནས་
བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ཀྱིས། །ཁྱེད་ཀྱིས་སློབ་མར་གཟུང་བ་དང། །ཆ་ཡིས་ཀྱང་ནི་སྤྱད་དུ་གསོལ། །ལན་གསུམ། བསྔོ་སྨོན་ཤིས་བརྗོད་བྱས་ལ་ལས་ཀྱི་རྗེས་མི་མངོན་པར་བྱའོ།།
ཞེས་ལྷ་ཆེན་ཚངས་པ་ཞི་དྲག་གི་རྗེས་གནང་ཇི་ལྟར་བྱ་ཚུལ་གསལ་བར་བཤད་པ་འདི་ནི། བདག་ཅག་གི་དཔལ་ལྡན་བླ་མ་དམ་པ་དཀའ་ཆེན་རིན་པོ་ཆེ་དེ་ཉིད་ནས་དགེ་སློང་བློ་བཟང་རྡོ་རྗེའི་མཚན་ཅན་དང། རྡོ་རྗེ་འཛིན་པ་བློ་བཟང་

[006A]༄༅། །རབ་རྒྱས་གཉིས་ཀས་ལ་མོ་ཆོས་སྐྱོད་ཆེན་པོ་དངོས་ནས་ཐོབ་པའི་ཕྱག་ལེན་སྔ་ཕྱི་གུང་བསྒྲིགས་ཏེ་སྩལ་བ་ཇི་ལྟ་བ་བཞིན་སློབ་མའི་ཆར་གཏོགས་དགེ་སློང་དྷརྨ་བྷ་དྲས་ཡི་གེར་བྲིས་པའོ། །བི་ཤུདྡྷ།།



