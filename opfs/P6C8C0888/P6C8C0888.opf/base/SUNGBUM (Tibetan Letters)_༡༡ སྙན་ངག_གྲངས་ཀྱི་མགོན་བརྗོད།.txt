[#THE FOLLOWING TEXT HAS INCOMPLETE SECTIONS, WHICH ARE ON ORDER]

[001A]༄༅། །གྲངས་ཀྱི་མངོན་བརྗོད་ཀྱི་རྣམ་བཤད་བཞུགས། །

[001B] །ན་མོ་གུ་རུ་མཉྫུ་གྷོ་ཥཱ་ཡ། བླ་མ་ཡི་དམ་མཆོག་གསུམ་ཀུན་འདུས་སྐུ། །འཇམ་པའི་དྦྱགྣྶ་དང་དབྱངས་ཅན་ལྷ་མོ་ལ། །སྒོ་གསུམ་གུས་
པས་ཕྱག་འཚལ་སྐྱབས་སུ་མཆི། །འཆད་རྩོད་རྩོམ་པའི་དངོས་གྲུབ་སྩལ་ཏུ་གསོ། །མང་ཉུང་དངོས་པོ་རྩི་བྱེད་གྲངས་ཀྱི་གནས། །གཞན་གྲགས་མིང་གི་
ཟོལ་གྱིས་ཡོངས་གབ་པ་གསལ་བྱེད་གྲངས་ཀྱི་མངོན་བརྗོད་རྒྱ་མཚན་བཅས། །མདོར་བསྡུས་ཆིག་གིས་འཆད་ལ་རྣ་བ་བློགས། །དེ་ཡང་བཻཌཱུ་རྱ་དཀར་པོ་
ལས༑ གཅིག་གི་མིང་གི་མངོན་བརྗོད་ལ། གྲངས་ཀྱི་མངོན་བརྗོད་མཐའ་ཀླས་ཀྱང། །རྩིས་ལ་ཉེ་མཁོ་བི་བོང་དང། །ཟླ་བ་གཟུགས་དང་འོད་དཀར་ཅན། །

[002A]༄༅། །བསེ་རུ་རྣམས་ནི་གཅིག་གི་མིང། ཞེས་པ་སྟེ། རིམ་པ་ལྟར་ཟླ་བའི་ཁང་བཟང་ལ་རི་བོང་གི་གཟུགས་བརྙན་གཅིག་ཡོད་པ་དང། གཟུགས་ཀྱི་
ཕུང་པོ་གཅིག་ཏུ་ངེས་པ་དང། འོད་དཀར་ཅན་ཏེ་ཟླ་བ་གཅིག་ལས་མེད་པ་དང། རི་དྭགས་བསེ་རུ་ལ་རྭ་གཅིག་ལས་མི་སྐྱེ་བའི་རྒྱུ་མཚན་གྱིས་ཡིན་ནོ།།
   ༈    འཁྲིག་བགྲོད་མཚེ་མ་ཐབས་ཤེས་དང། །ལག་མིག་ཟུང་རྣམས་གཉིས་ཀྱི་མིང། ཞེས་པ་སྟེ། འཁྲིག་པ་སྤྱོད་པ་ལ་ཕོ་མོ་གཉིས་དགོས་པ་
དང༑ ལོ་གཅིག་ལ་ཉི་མ་ལྷོ་བགྲོད་དང་བྱང་བགྲོད་གཉིས་ཡོད་པ་དང། དུས་གཅིག་ཏུ་ཕྲུ་གུ་གཉིས་མཉམ་དུ་སྐྱེས་པ་ལ་མཚེ་མར་གྲགས་པ་དང། ཐབས་དང་
ཤེས་རབ་གཉིས་སུ་ངས་པ་དང་ལག་པ་དང། མིག་ལ་གཡས་གཡོན་གཉིས་རེ་ཡོད་པ་དང། ཟུང་དུ་འབྲེལ་བ་ལ་ཡ་གྱལ་གཉིས་དགོས་པའི་རྒྱུ་མཚན་གྱིས་

[002B]    ༈    འཇིག་རྟེན་ཚ་བ་རྩེ་མོ་མེ། །ཡོན་ཏན་སྲིད་པ་གསུམ་གྱི་མིང། ཞེས་པ་སྟེ། ས་འོག། ས་སྟེང། ས་བླ་གསུམ་ལ་འཇིག་རྟེན་གསུམ་
ཟེར་བ་དང། ལག་སྐྱ༑ པི་པི་ལིང། ཕོ་བ་རི་ལུ་གསུམ་ལ་ཚ་བ་གསུམ་ཟེར་བ་དང། ཏྲི་ཤུ་ལ་ལ་རྩེ་མོ་གསུམ་ཡོད་པ་དང། ལྷོ་ཕྱོགས་རྟ་གདོང་གི་མེ་དང། ཁྱིམ་གྱི་ཉི་མ་དང་
བསྲེག་བྱ་ཟ་བའི་མེ་སྟེ་མེ་གསུམ་ཡོད་པ་དང། རྔུ་དང། མུན་པ་དང། སྙིང་སྟོབས་ཀྱི་ཡོན་ཏན་གསུམ་ཡོད་པ་དང། ས་གསུམ་ལ་མིང་གཞན་སྲིད་པ་གསུམ་ཡང་ཟེར་
བའི་རྒྱུ་མཚན་གྱིས་ཡིན་ནོ།།  རྒྱ་མཚོ་ཆུ་བོ་རིག་བྱེད་དང། །བདུད་དང་སྡེ་པ་ཆུ་གཏེར་བཞི། ཞེས་པ་སྟེ། རི་རབ་ཀྱི་མདངས་འཕོག་ལུག་
དང༑ དས་བརྗོད་དང། སྲིད་པ་སྲུང་དང། སྙན་དང་གས་ཏེ་རིག་བྱེད་བཞི་ཡོད་པ་དང། ལྷའི་བུ་དང། ཉོན་མོངས་པ་དང། འཆི་བདག་དང། ཕུང་པོ་སྟེ་བདུད་བཞི་

[003A]༄༅། །ཡོད་པ་དང། གནས་བརྟན་པ་དང། ཐམས་ཅད་ཡོད་སྨྲ་བ་དང། མང་པོས་བཀུར་བ་དང། ཕལ་ཆེན་པ་སྟེ་རྩ་བའི་སྡེ་པ་བཞི་ཡོད་པ་དང། རྒྱ་མཚོ་ལ་མིང་
གཞན་ཆུ་གཏེར་ཡང་ཟེར་བའི་རྒྱུ་མཚན་གྱིས་ཡིན་ནོ།། ་ཡང་ལྔའི་མིང་ལ། འདོད་ཡོན་ཉེར་སྤྱོད་དབང་པོ་དང། །མངའ་དང་འབྱུང་བ་ལྔ་ཡི་མིང། ཞེས་པ་སྟེ། གཟུགས་དང་
སྒྲ་དང། དྲི་དང། རོ་དང། རེག་བྱ་སྟེ་འདོད་ཡོན་ལྔ་ཡོད་པ་དང། མེ་ཏོག་དང། བདུག་སྤོས་དང། མར་མེ་དང། དྲི་ཆབ་དང། ཞལ་ཟས་ཏེ་ཉེར་སྤྱོད་ལྔ་ཡོད་པ་དང། མིག་དང་
རྣ་བ་དང། སྣ་དང། ལྕེ་དང། ལུས་ཏེ་དབང་པོ་ལྔ་ཡོད་པ་དང། བདུད་དགའ་རབ་དབང་ཕྱུག་ལ་མྱོས་བྱེད་དང། སྲེད་བྱེད་དང། རྨོངས་བྱེད་དག་སྐེན་བྱེད་དང། འཆིང་བྱེད་དེ་མངའ་ལྔ་ཡོད་
པ་དང། ས་དང། ཆུ་དང། མེ་དང། རླུང་དང། ནམ་མཁའ་སྟེ་འབྱུང་བ་ལྔ་ཡོད་པའི་རྒྱུ་མཚན་གྱིས་ཡིན་ནོ་་ཡང་དྲུག་གི་མིང་ལ། རོ་དུས་མཚམས་དང་བྲོ་བ་དང། རྒྱན་
དང་བཟང་པོ་དྲུག་ཏུ་གྲགས། ཞེས་པ་སྟེ། མངར་བ་དང། སྐྱུར་བ་དང། ཁ་བ་དང། བསྐ་བ་དང། ཚ་བ་དང། ལན་ཚྭ་བ་སྟེ་རྩ་བའི་རོ་དྲུག་ཡོང་པ་དང། དཔྱིད་དང། སོ་ག་དང་

[003B] སྟོན་དང། དགུན་སྟོད་དང། དགུན་སྨད་དེ་དུས་དང། དུས་མཚམས་དྲུག་རེ་ཡོད་པ་དང། །རོ་ལ་མིང་གཞན་བྲོ་བ་ལང་ཟེར་བ་དང། །ཀླུ་སྒྲུབ་དང། ཨཱརྱ་དེ་བ་དང། ཐོགས་མེད་དང། དབྱིག་གཉེན་
དང༑ ཕྱོགས་གླང་དང། ཆོས་གྲགས་ཏེ་འཛམ་གླིང་མཛས་པའི་རྒྱན་དྲུག་ཡོད་པ་དང། རྫའ་ཏི་དང། སུག་སྨེལ་དང། ཀ་ཀོ་ལ་དང། ཅུ་གང་དང། ལི་ཤི་དང། གུར་ཀུམ་སྟེ་བཟང་པོ་དྲུག་ཡོད་པའི་རྒྱུ་མཚན་
གྱིས་ཡིན་ནོ།། ་ཡང་བདུན་གྱི་མིང་ལ། རིན་ཆེན་ས་འཛིན་ཐུབ་པ་དང། །རི་བོ་དྲང་སྲོང་གཟའ་རྟ་བདུན། ཞེས་པ་སྟེ། འཁོར་ལོ་དང། ནོར་བུ་དང། བཙུན་མོ་དང། །བློན་པོ་དང། གླང་པོ་དང། ལྟ་
མཆོག་དང། །དམག་དཔོན་ཏེ་རྒྱལ་སྲིད་རིན་པོ་ཆེ་སྣ་བདུན་ཡོད་པ་དང། གཉའ་ཤིན་འཛིན་དང། གཤོལ་མངའ་འཛིན་དང། སེང་ལྡེང་ཅན་དང། རྟ་རྣ་དང། ལྷ་ན་སྡུག་ར་དང། རྣམ་འདུད་དང། མུ་ཁྱུད་
ཅན་ཏེ་གསེར་གྱི་ས་འཛིན་བདུན་ཡོད་པ་དང། རྣམ་གཟིགས་དང། གཙུག་ཏོར་ཅན་དང། ཐམས་ཅད་སྐྱོབ་དང། འཁོར་བ་འཇིག་དང། གསོར་ཐུབ་དང། འོད་སྲུངས་དང། ཤཱཀྱ་ཐུབ་པ་སྟེ་ཐུབ་
པ་བདུན་ཡོད་པ་དང། ས་འཛིན་དང་རི་དོན་གཅིག་མིང་གི་རྣམ་གྲངས་ཡིན་པ་དང། འོད་ཟེར་ཅན་དང། ཉི་མ་དང། རྒྱུན་ཤེས་དང། འོད་ཡངས་དང། ལྷ་མིན་འཇོམས་དང། མཆོད་སྦྱིན་ཅན་དང་

[004A]༄༅། །གནས་འཇོག་སྟེ་སྐར་མ་རྨེ་བདུན་ལ་གནས་པའི་དྲང་སྲོང་བདུན་ཡོད་པ་དང། ཉི་མ་དང། ཟླ་བ་དང། མིག་དམར་དང། ལྷག་པ་དང། ཕུར་བུ་དང། པ་སངས་དང། སྤེན་པ་
སྟེ་རེས་གཟའ་བདུན་ཡོད་པ་དང། རླུང་དང་ཡིད་མགྱོགས་མདོག་ལྔ་པ། །དེ་བཞིན་ཐིག་ལེ་ཅན་དང་ནི། །ངེས་བརྗོད་ཤིན་ཏུ་རྒྱལ་མཚན་དང། །རི་འཇོམས་རྣམས་ནི་ཉི་མའི་རྟ། ཞེས་པ་ལྟར། ཉི་མ་
འདྲེན་བྱེད་ཀྱི་རླུང་གི་རྟ་བདུན་ཡོད་པའི་རྒྱུ་མཚན་གྱིས་ཡིན་ནོ།། ་ཡང་བརྒྱད་ཀྱི་མིང་ལ། བཀྲ་ཤིས་ལྷ་ཀླུ་ནོར་གདེངས་ཅན། །ཉེ་སྲས་ལྟོ་འགྲོ་བརྒྱད་ཀྱི་མིང། ཞེས་པ་སྟེ། གདུག་
དང༑ གསེར་ཉ་དང། བུམ་པ་དང། པདྨ་དང། དུང་དང། དཔལ་བེའུ་དང། རྒྱལ་མཚན་དང། འཁོར་ལོ་སྟེ་བཀྲ་ཤིས་པའི་རྟགས་བརྒྱད་ཡོད་པ་དང། ཚངས་པ་དང། བཧྲྀ་ངྒི་རི་ཏི་དང། དྲག་
པོ་དང། དབང་ཕྱུག་དང། སྨིན་དྲུག་དང། ཚོགས་བདག་དང། ལེགས་ལྡན་ནག་པོ་དང། བི་ཏྲི་ས་ཏྲ་སྟེ་ལྷ་ཆེན་བརྒྱད་ཡོད་པ་དང། མཐའ་ཡས་དང། འཇོག་པོ་དང། སྟོབས་རྒྱུ་དང་
རིགས་ལྡན་དང། ནོར་རྒྱས་བུ་དང། དུང་སྐྱོང་དང། པདྨ་དང། ཆུ་ལྷ་སྟེ་ཀླུ་ཆེན་བརྒྱད་ཡོད་པ་དང། ཆུ་དང། བརྟན་པ་དང། ཟླ་བ་འཛིན་བྱེད་དང། རླུང་དང། མེ་དང། ནམ་ལངས་དང་

[005A]༄༅། །ལས༑ མི་ཉིད་དབུས་སྐྱེས་དབང་པོ་ཚང། །ལས་མཐའ་མ་ལོག་གནས་ལ་དང། །སངས་རྒྱས་བྱོན་དང་དམ་ཆོས་སྟོན། །བསྟན་པ་གནས་དང་དེ་རྗེས་འཇུག་གཞན་
ཕྱིར་སྙིང་ནི་བརྩེ་བའོ། །ཞེས་གསུངས་པ་ལྟར། འབྱོར་པ་བཅུ་ཡོད་པ་དང། ཕྱོགས་བཞི་དང། མཚམས་བཞི། སྟེང་འོག་གཉིས་ཏེ་ཕྱོགས་བཅུ་ཡོང་པ་དང། ཉ་དང། རུས་སྦལ་དང་
ཕག་རྒོད་དང། མི་ཡི་སེང་གེ་དང། མིའུ་ཐུང་དང། མི་སྡུག་པ་དང། ནག་པོ་དང། དགའ་བྱེད་རཱ་མ་ཎ་དང། རྒྱས་པ་རཱ་མ་ཎ་དང། སངས་རྒྱས་ཀི་ཏྲཱི་ཙི་སྟེ་ཁྱབ་འཇུག་ལ་འཇུག་པ་བཅུ་ཡོད་
པ་དང། གནས་དང་གནས་མིན་ལས་ཀྱི་རྣམ་སྨིན་དང། །མོས་པ་འཇིག་རྟེན་ཁམས་དང་དབང་པོའི་རིམ། །ཀུན་འགྲོའི་ལམ་དང་ཀུན་བྱང་སྔོན་གྱི་གནས། །འཆི་འཕོ་སྐྱེ་དང། ཟག་ཟང་
མཁྱེན་སྟོབས་བཅུ། ཞེས་སྨྲས་པ་ལྟར་སངས་རྒྱས་ལ་སྟོབས་བཅུ་ཡོད་པ་དང། རྐང་པ་ལ་སོར་མོ་བཅུ་དང་ལག་པ་ལ་སོར་མོ་བཅུ་ཡོད་པའི་རྒྱུ་མཚན་གྱིས་ཡིན་ནོ།། ་ཡང་བཅུ་
གཅིག་གི་མིང་ལ། བདེ་བྱེད་བདེ་འབྱུང་དབང་ཕྱུག་དྲག་བྱེད་པ་བཅུ་གཅིག་མིང་ཡིན་ལ། ཞེས་པ་སྟེ། བདེ་བྱེད་དང། བདེ་འབྱུང་དང། དྲག་པོ་རྣམས་ནི་ལྷ་དབང་ཕྱུག་ཆེན་པོའི་མིང་ཡིན་ལ་

[005B] འདོད་འཇོ་ལས། མ་སྐྱེས་རྐང་གཅིག་འཕོལ་དང་བསྟོད། །དྲག་པོ་དང་ནི་བརྩོན་འགྲུས་ལྡན། །འཕྲོག་བྱེད་ད་ནས་བདེ་འབྱུང་དང། །སྤྱན་གསུམ་གཞན་ལས་
རྒྱལ་བདག། དབང་ལྡན་དང་ནི་ས་གསུམ་པ། །དྲག་པོ་བཅུ་གཅིག་ཤེས་པར་བྱ། ཞེས་གསུངས་པ་ལྟར་དང། བཻ་དཀར་ཉིད་ལས། གདབ་པ་བྱིས་པ་རིག་པ་ཅན། །ཏི་ལ་བརྡུང་ཁྱིམ་སྐྱེས་ཚོང་པིཥྚི།།
ཤངྐུ་ནི་དང་རྐང་བཞི་ཀླུ། །མི་སྡུག་ཅེས་གསུངས་པ་ལྟར་བྱེད་པ་བཅུ་གཅིག་ཡོད་པའི་རྒྱུ་མཚན་གྱིས་ཡིན་ནོ།། ་ཡང་བཅུ་གཉིས་ཀྱི་མིང་ལ། ཉི་མ་རྟེན་འབྲེལ་ཁྱིམ་བཅུ་གཉིས། ཞེས་པ་སྟེ་
འདོད་འཇོ་ལས། དབང་པོ་བྱེད་པོ་ལམ་པ་དང། །ཆར་འབབ་བསྟོང་བྱེད་སྔོན་མིན་དང། །མིག་གཟུགས་ཁྱབ་འཇུག་འོད་ཅན་དང། །ཆུ་བདག་བཤེས་གཉེན་ཉིད་ཀྱང་ངོ། །ཞེས་གསུངས་པ་ལྟར་ཉི་མ་ལ་
ཁྱིམ་གྱི་བདག་པོ་བཅུ་གཉིས་ཡོད་པ་དང། བཻ་དཀར་ལས། མ་རིག་འདུ་བྱེད་རྣམ་པར་ཤེས། །མིང་གཟུགས་སྐྱེ་མཆེད་རེག་པ་དང། །ཚོར་བ་སྲེད་པ་ལེན་པ་དང། །སྲིད་པ་སྐྱེ་བ་རྒ་ཤིའོ། ཞེས་གསུངས་
པ་ལྟར་རྟེན་འབྲེལ་བཅུ་གཉིས་ཡོད་པ་དང། ཡང༑ ལུག་གླང་འཁྲིག་པ་ཀརྐ་ཊ།། སེངྒེ་བུ་མོ་སྲད་སྡིག་གཞུ། །ཆུ་སྲིན་བུམ་པ་ཉ་རྣམས་སོ། །ཞེས་གསུངས་པ་ལྟར། ཉི་ཁྱིམ་བཅུ་གཉིས་ཡོད་པའི་

[006A]༄༅། །རྒྱུ་མཚན་གྱིས་ཡིན་ནོ།། ་ཡང་བཅུ་གསུམ་གྱི་མིང་ལ། འདོད་པ་ལུས་མེད་མྱོས་བྱེད་དང། །གདུགས་རིམ་སྣ་ཚོགས་བཅུ་གསུམ་གྲངས། ཞེས་
པ་སྟེ༑ གློག་གི་འོད་ཅན་མ་དང། ཐིག་ལེ་མཆག་མ་དང། པད་དཀར་མ་དང། ལག་བཟང་མ་དང། དགའ་བའི་ཤིང་རྟ་མ་དང། རབ་ཏུ་མྱོས་བྱེད་མ་དང། མེ་ནཱ་ཀ་དང། སྐྲ་འདྲེས་མ་དང། ལེགས་
རྒྱན་མ་དང། མུཉ་སྐྱེས་མ་དང། ཨ་ལ་བུ་ཥཱ་དང། ཆུ་ཤིང་བྲལ་ཅན་མ་དང། སྐེད་ལེགས་མ་སྟེ་ལྷའི་སྨད་འཚོང་མ་བཅུ་གསུམ་ཡོད་ལ། དེ་དག་འདོད་པའི་རྒྱུ་ཡིན་པ་དང། ལུས་མེད་
བདག་པོ་སྟེ་བདུད་ཀྱི་ཆོ་འཕྲུལ་ཡིན་པ་དང། འདོད་པས་མྱོས་པར་བྱེད་པའི་རྒྱུ་མཚན་གྱིས་དེ་དག་བཅུ་གསུམ་ཀྱི་བརྡར་བཞག་པ་དང། མཆོད་རྟེན་ལ་གདུགས་རིམ་པ་བཅུ་གསུམ་ཡོད་པ་དང་
འདོད་པ་དང། དུས་དང། གང་བ་ལ་སོགས་པ་སྣ་ཚོགས་ཀྱི་ལྷ་ལ་བཅུ་གསུམ་ཡོད་པའི་རྒྱུ་མཚན་ཀྱིས་ཡིན་ནོ།། ་ཡང་བཅུ་བཞིའི་མིང་ལ། སྲིད་ཡིད་མ་ནུ་ཤེད་བུ་རྣམས། །བཅུ་བཞིའི་
མིང་དུ་མཁས་རྣམས་སྨྲ། ཞེས་པ་སྟེ། འདོད་གཟུགས་ཀྱིས་ཕྱེ་བས་ལྷ་ལ་བརྒྱད་དང། སྐྱེ་གནས་ཀྱིས་ཕྱེ་བས་དུད་འགྲོ་ལ་བཞི་དང། མི་དང། དམྱལ་བ་སྟེ་སྲིད་པ་བཅུ་བཞི་ཡོད་པ་དུས་

[006B] དེ་འདྲའི་སེམས་ཅན་ནམ་ཡིད་ཅན་རིས་བཅུ་བཞི་ཡོད་པ་དང། མ་ནུ་དང་ཤེད་བུ་ནི་མི་ལ་འཇུག་པས། རྒྱལ་རིགས་ལ་རྐང་ཐང་དང། རྟ་པ་དང། གླང་ཆེན་དང་
ཤིང་རྟ་པ་བཞི་དང། བྲམ་ཟེའི་རིགས་ལ། ནགས་གནས་དང། ཁྱིམ་གནས་དང། དཀའ་ཐུབ་པ་གསུམ་དང། རྗེ་རིགས་ལ་ཡིག་མཁན་དང། ཚོད་པ་དང། སྨན་པ་གསུམ་དང། དམངས་
རིགས་ལ། ས་གཞི་རྨོ་བ་དང། བ་ལང་སྐྱོང་བ་དང། འཇིམ་ལས་པ་དང། ཁྱིམ་གནས་པ་བཞི་སྟེ་མི་རིགས་བཅུ་བཞི་ཡོད་པའི་དབང་གིས་ཡིན་ནོ།། ་ཡང་བཅོ་ལྔའི་མིང་
ལ༑ ཚེས་དང་ཉིན་ཞག་བཅོ་ལྡར་གྲགས། ཞེས་པ་སྟེ། རགས་པར་ཟླ་བའི་ཕྱོགས་རེར་ཚེས་ཞག་དང་ཉིན་ཞག་གཉིས་ཀ་བཅོ་ལྡ་རེ་ཡོད་པའི་རྒྱུ་མཚན་གྱིས་ཡོན་ནོ།། ་ཡང་བཅུ་
དྲུག་གི་མིང་ལ། མི་བདག་རྒྱལ་པོ་བཅུ་དྲུག་ལ། ཞེས་པ་སྟེ། ཨངྒ་དང། མ་ག་དྷ་དང། ཀོ་ས་ལ་དང། ཀཱ་ཤི་ཀ་དང། བྲྀ་ཛི་དང། མ་ལ་དང། པུནྟ་དང། སྲེག་པ་དང། ཀཱ་མ་དང། ཨ་བནྟི་དང་
ཀུ་རུ་དང། ལྔ་ལེན་དང། པཏ་དང། དཔལ་སྡེ་དང། ཡ་བ་ན་དང། ཀ་མཔོ་སྟེ་ཡུལ་ཆེན་བཅུ་དྲུག་པོ་དེའི་མི་བདག་གམ། རྒྱལ་པོ་བཅུ་དྲུག་ཡོང་པའི་རྒྱུ་མཚན་གྱིས་ཡིན་ནོ།། ་ཡང་བཅོ་བརྒྱད་ཀྱི་

[007A]༄༅། །མིང་ལ། ཉེས་སྐྱོན་ཁམས་རྣམས་བཅོ་བརྒྱད་མིང། ཞེས་པ་སྟེ། གཟུགས་མི་སྡུག་པ་དང། སྐྲ་བྱི་བ་དང། དཔྲལ་བ་ཆུང་བ་དང། མདོག་སེར་སྐྱ་དང། མིག་སེར་བ་དང་
སྨིན་མཚམས་མ་འབྱར་བ་དང། སྣ་ལེབ་པ་དང། སོ་སྟོ་བ་དང། དིག་པ་དང། མིག་ཟླུམ་པ་དང། མིག་ཆུང་བ་དང། ཕྱི་ནང་དུ་སྒུར་བ་དང། ལྟོ་བ་ཆེ་བ་དང། དཔུང་པ་དང་རྗེ་དར་ཐུང་བ་དང། སྤུ་
ཅན་དང། ལག་པ་དང་རྐང་པ་མི་མཉམ་པ་དང། ཚིགས་སྦོམ་པ་དང། ཁ་དང་ལུས་ལས་དྲི་ངན་པ་འབྱུང་བ་སྟེ་ལུས་ལ་མི་སྡུག་པའི་ཉེས་པའམ་སྐྱོན་བཅོ་བརྒྱད་ཅན་ཡོད་པ་དང། མིག་རྣ་སྣ་ལྕེ་
ལུས་ཡིད་ཀྱི་རྣམ་པར་ཤེས་པའི་ཁམས་སོགས་བརྟེན་པ་རྣམ་ཤེས་ཀྱི་ཁམས་དྲུག། རྟེན་དབང་པོའི་ཁམས་དྲུག། དམིགས་པ་ཡུལ་གྱི་ཁམས་དྲུག་སྟེ། ཁམས་བཅོ་བརྒྱད་ཡོད་པའི་རྒྱུ་
མཚན་གྱིས་ཡིན་ནོ།། ་ཡང་ཉེར་བཞིའི་མིང་ལ། རྒྱལ་བ་ཡུལ་ནི་ཉེར་བཞིར་བརྗོད། ཅེས་པ་སྟེ། མདོ་ལངྐར་གཤེགས་པ་ལས་གསུངས་པའི་རྒྱལ་བ་སྟེ་སངས་རྒྱས་ཉེར་བཞི་ཡོད་པ་
དང༑ བདེ་མཆོག་སོགས་ནས་བཤད་པའི་ཕྱི་ནང་གི་ཡུལ་ཉེར་བཞི་རེ་ཡོད་པའི་རྒྱུ་མཚན་གྱིས་ཡིན་ནོ།། ་ཡང་ཉེར་ལྔའི་མིང་ལ། དེ་ཉིད་ཉི་ཤུ་རྩ་ལྔ་སྟེ། ཞེས་པ་སྟེ། རྣ་བ་དང། པགས་

[007B] མིག་དང། ཁ་དང། སྣ་དང། ལག་པ་དང། རྐང་པ་དང། འཕོངས་དང། འདོམས་དང། ངག་དང། ཡིད་དང། སྒྲ་དང། རེག་དང། གཟུགས་དང། རོ་དང། དྲི་དང། ནམ་མཁའ་དང་
ས་དང། ཆུ་དང། མེ་དང། རླུང་དང། གཙོ་བོ་དང། ཆེན་པོ་དང། ང་རྒྱལ་དང། སྐྱེས་བུ་སྟེ་དེ་རྣམས་ལ་མུ་སྟིགས་གྲངས་ཅན་པ་རྣམས་དེ་ཉིད་ཉེར་ལྔ་ཞེས་ཟེར་བའི་རྒྱུ་མཚན་གྱིས་ཡིན་ནོ། །
་ཡང༑ འཁོར་ལོ་སྐར་མ་ཉེར་བདུན་མིང། ཞེས་པ་སྟེ། རྒྱུ་སྐར་གྱི་ལོངས་སྤྱོད་མཚུངས་པའི་འཁོར་ལོ་ཉེར་བདུན་ཡོད་པ་དང། ལོངས་སྤྱོད་ཀྱི་དབང་གིས་གྲོ་བཞིན་དང་གྱི་བཞིན་གཉིས་
གཅིག་ཏུ་བྱས་ན་རྒྱུ་སྐར་ཡང་ཉེར་བདུན་ཡོད་པའི་རྒྱུ་མཚན་གྱིས་ཡིན་ནོ།། ་ཡང་སུམ་ཅུ་སོ་གཉིས་ཀྱི་མིང་ལ། སོ་དང་གཉིས་སྐྱེས་སུམ་ཅུ་གཉིས། ཞེས་པ་སྟེ། མི་ཕལ་པ་ལ་མཐའ་
འགྲམ་རྫོགས་ན་སོ་སོ་གཉིས་འབྱུང་བ་དང། གཉིས་སྐྱེས་ཀྱང་དེའི་མིང་གི་རྣམ་གྲངས་ཡིན་པའི་རྒྱུ་མཚན་གྱིས་ཡིན་ནོ། །སྟོང་པ་ནམ་མཁའ་རྣམས་ནི་ཐིག། ཅེས་པ་ནི། གནས་འཛིན་ཐིག་ལེའི་
གཟུགས་ཀྱི་མིང་བརྡ་ཡིན་ནོ། །གྲངས་ཀྱི་མིང་གི་མདོན་བརྗོད་འདི། །རྡོ་རྗེའི་ཚིག་དོན་སྦས་ཚུལ་དུ། །བརྗོད་པར་རྗེས་གྲུབ་བཏགས་པའི་ཕྱིར། །ཚད་དུ་བཟུང་བར་མི་ནུས་ཀྱང། །གྲགས་ཆེ་ཉེར་

[008A]༄༅། །མཁོ་དེ་ཙམ་མོ། །ཞེས་པ་ནི། གྲངས་ཀྱི་མིང་མངོན་པར་བརྗོད་པ་འདི་ཉིད་ཀྱང། དཔལ་དང་པོའི་སངས་རྒྱས་ཀྱི་རྒྱུད་དུ་རྡོ་རྗེའི་ཚིག་གིས་དོན་སྤས་པའི་ཚུལ་དུ་བརྗོད་
པར་རྗེས་གྲུབ་བི་བཏགས་མིང་ཡིན་པའི་ཕྱིར་མཐའ་འདི་ཙམ་དུ་ཟད་ཅེས་ཚད་དུ་བཟུང་བར་མི་ནུས་ཀྱང་ཐམས་ཅད་ལ་སྤྱི་ཁྱབ་ཏུ་གྲགས་ཆེ་ཞིང་རྒྱུད་དོན་འཆད་པ་ལ་ཉེ་བར་མཁོ་བ་དེ་ཙམ་
ཡིན་ནོ་ཞེས་པའོ།། ཞེས་གྲངས་ཀྱི་མངོན་བརྗོད་ཀྱི་དོན་རྣམ་པར་བཤད་པ་འདི་ཡང་བློ་གསལ་གཞོན་ནུ་ཆོ་བརྟན་བཀྲ་ཤིས་ལགས་ནས་བསྐུལ་དོར་དགེ་སློང་དབང་ཕྱུག་ཆོས་བཟང་གིས་བྲིས་པའོ་



