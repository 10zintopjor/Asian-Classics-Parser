
[001A]༄༅། །སུམྦྷ་མཁན་པོ་ཡེ་ཤེས་དཔལ་
འབྱོར་གྱི་གསུང། རྒྱ་གར་འཕགས་ཡུལ། རྒྱ་ནག་ཆེན་པོ་
གངས་ཅན་བོད་ཡུལ། སོག་ཡུལ་རྣམས་སུ་དམ་ཆོས་
རིན་ཆེན་བྱུང་ཚུལ་དཔག་བསམ་ལྗོན་བཟང་ལས། གངས་
ཅན་བོད་ཀྱི་ཡུལ་དུ་དམ་ཆོས་དར་ཚུལ་གྱི་ཞེས་དེབ་
བཞུགས་སོ། །

[001B] །གཉིས་པ་བོད་ཀྱི་ཡུལ་
དུ་བསྟན་པ་ཆོས་རྒྱལ་སོགས་བྱུང་ཚུལ་བཤད་པ་ལ་
གཉིས། ཆོས་རྒྱལ་གྱི་རབས་དང། བསྟན་པ་སོགས་
བྱུང་ཚུལ་དངོས་བཤད་པའོ། །དང་པོ་ནི། བོད་ལ་བོད་ཆུང་
དང་བོད་ཆེན་གཉིས་ཡོད་པའི་ནང་གི་བོད་ཆུང་དབུས་གཙང་
ཕྱོགས་སུ་འགྲོ་བ་ཐོག་མར་བྱུང་ཚུལ་ལ་མི་མཐུན་པ་
མང་སྟེ། ལྷ་ལས་ཕུལ་བྱུང་གི་བསྟོད་པའི་འགྲེལ་པར་
སངས་རྒྱས་མ་བྱོན་གོང་ཏུ་རྩོད་ལྡན་ཐོག་མར་སྐྱ་སེང་
བུ་ལྔས་དགྲ་ངན་དཔུང་ཚོགས་བཅུ་གཉིས་དང་འཐབ་སྟེ་
བཅོམ་ཏུས་རྒྱལ་པོ་རུ་བ་ཏི་ཞེས་པ་དཔུང་དམག་མི་སྟོང་
ཕྲག་དང་བཅས་ཡ་བུད་མེད་ཀྱི་ཆས་སུ་ཞུགས་ཏེ་གངས་
ཅན་དུ་བྲོས་པ་ལས་བོད་འཕེལ་བར་བཤད་ལ། བཅོས་
མ་ལ་དགའ་བ་ལ་ལས་ཕ་དམ་པ་སངས་རྒྱས་བོད་ཏུ་
ལན་བདུན་བྱོན་པའི་དང་པོའི་དུས་བོད་ཡུལ་ཀུན་ཆུས་གད་
ནས་ཡོད་ཀྱང། གཉིས་པའི་དུས་སུ་ཆུ་བྲི་བ་ཡིན་ཏེ་
མཚོ་སྣ་ཞེས་པ་སྔར་ལྷོ་བྱང་གི་གཡུ་མཚོ་གཉིས་
འདྲེས་པ་ལ་བཏགས་ཞེས་འདོད་མཁན་མང་ཡང། དེའི་
དགུང་ལོའི་ཚད་སྔར་བཤད་ཟིན་དེ་ཡིན་པས། དེ་འཁྲུངས་
དུས་མ་ཟད་དེ་ཡན་སངས་རྒྱས་ཀྱི་ཏུས་སུ་འད་བོད་
ཡོད་པན་འབུལ་བ་ལུང་དང། ཏུས་འཁོར་ལས་ཡང་ཡང་
བོད་ཀྱི་སྐོར་གསུངས་པ་ལས་ཀྱང་ཤེས་སླ་བ་དང། དེ་
བས་ཀྱང་སྔ་བར་རུ་པ་ཏིའང་བྱུང་ཟིན་པའི་ཕྱིར་རོ། །
དེ་ལྟར་མིན་པར་ཅིས་ཀྱང་སྔར་བཤད་པ་ལྟར་ཟེར་ན་
བདེ་མཆོག་ནམ་མཁའ་རྒྱ་མཚོ་ལས། བོད་ཡལ་

[002] ཞེས་སོགས་ཀྱིས་ཡུལ་ཉེར་བཞིའི་
ཡ་གྱལ་ ཉེ་གནས་ཕ་བོད་ཁ། ཉེ་ཞིང་ལྷ་སའི་གྲོང་ཟེར།།
དུ་བོད་ཀྱི་ཡུལ་གཅིག་བགྲངས་བ་ལྟར་ན་རྒྱུད་དེ་གསུངས་དུས་
ཡུལ་ཉེར་བཞིའི་གཅིག་མ་ཚང་བ་དང། ཡང་སྨན་གྱི་རྒྱུད་
བཞི་རྒྱལ་བས་སྨན་གྱི་ནགས་སུ་གསུངས་པར་དབུས་གཙང་
པ་ཁ་ཅིག་གིས་འདོད་པ་ལྟར་ན། ཕྱི་མ་རྒྱུད་ལས། རྒྱ་གར་ཡུལ་
དུ་སྨན་གྱི་སྦྱོར་བ་གསུངས། །ནས། བོད་ཀྱི་ཡུལ་དུ་རྩ་ཆུའི་
བརྟགས་པ་བསྟན། །ཞེས་དང། གསོ་དཔྱད་རྒྱུད་འདིར་ཐམས་
ཅད་འདུས་པར་བསྟན། །ཞེས་པ་དང་ཡང་མི་འགྲིག་པ་སོགས་
ཀྱི་སྐྱོན་བྱུང་ངོ། །འོན་ཀྱང་དེ་ལྟར་བཤད་པའི་གཞི་ནི། འཇམ་
དཔལ་རྩ་རྒྱུད་ལས། ང་ཡི་དུས་ནས་ལོ་བརྒྱ་ན། །ཁ་བ་ཅན་
གྱི་མཚོ་བྲི་ནས། །ས་ལའི་ནགས་ནི་འབྱུང་བར་འགྱུར། །ཞེས་
གསུངས་པ་ཙམ་ལ་བརྟེན་ནས་དེ་ལྟར་སྨྲས་ཀྱང། མདོ་དེའི་དོན་
ནི་བོད་དུ་ལྷོ་བྱང་གི་གཡུ་མཚོ་དེང་སང་གི་འདི་ལས་ཚེ་ཙམ་
དང། མཚོ་སྣ་སོགས་སུའང་མཚོ་ཕྲན་གཞན་ཡང་མང་པོ་ཡོད་
པ་ཅུང་ཟད་བྲི་བ་དང་ཁྱད་པར་དུ་སྐྱིད་ཤོད་དུ་འོ་ཐང་གི་མཚོ་ཆང་
ཞིག་ཡོད་པའང་བྲི་ནས་དེ་དག་ཏུ་ལྷ་ཁང་ ཤིང་  སོགས་
ཆགས་ཏེ་བསྟན་པ་དར་དུས་ལ་དགོངས་པར་བྱས་ཆོག་པས་
དེ་ཙམ་གྱིས་བོད་ཀྱི་ཕྱོགས་ཀུན་ཆུས་གང་སྟེ་མིའི་འགྲོ་བ་
གཅིག་ཀྱང་མེད་མི་དགོ་སེ་ཨ། ཡང་ལ་ལས་འགོག་པ་རི་ནས་
རྗེ་བླ་མས་དགའ་ལྡན་གྱི་དུད་གཏེར་ནས་བཏོན་ས་དེ་དེ་ཏུས་ཀྱི་
ཆུ་མཚམས་ཟིན་ཡང་དེ་དག་གྲོས་ཙམ་དུ་ཟད་ཀྱི། དེ་ལྟར་
མིན་པར་དམ་པ་བྱོན་ཏུས་རི་རྩེ་ཤིན་ཏུ་མཐོ་བ་དེའི་བར་ཆུ་
སླེབ་ཡོད་ན་དེའི་རྒྱུན་འགྲོ་ཐུབ་པའི་མདོ་ཁམས་རྒྱ་ནག་སོགས་

[003]
འགྱུར་བའི་སྐྱོན་འབྱུང་བས་ན་ལེགས་པར་མ་དཔྱད་པར་གང་བྱུང་
སྨྲས་ན་བཞད་གད་ཀྱི་ཡུལ་ཏུ་འགྱུར་རོ། ། ཡང་རྒྱ་གར་ནི་
རྒྱལ་བ་ཉིད་ཀྱི་འདུལ་ཞིང་དང་སྒྲོལ་མས་ཀྱང་འཕྲིན་ལས་དཔལ། དེ་བཞིན་དུ་ཨོ་རྒྱན་པ་
ཕྱག་རྡོར་དང་ཤམ་བྷ་ལ་བ་བྱང་སེམས་ཁྲོ་བོ་རྣམས་དང་རྒྱ་ནག་པ་འཇམ་དབྱངས་ཀྱི་འདུལ་ཡུལ་
ལྟར་དུ། བོད་ཐུགས་རྗེ་ཆེན་པོའི་གདུལ་བྱ་ཡིན་པར་བྱིས་པ་ཆུང་དུས་ཀྱང་ངམ་ཤུགས་ཀྱི་མ་ཎི་
འདོན་པ་ལས་ཀྱང་ཤེས་སླའོ། །དེའི་ཕྱིར་དེ་དང་མཐུན་པར་འདོད་དམ་གང་ལྟར་ཡང་གྲུབ་ཐོབ་
དངོས་གྲུབ་སོགས་ མངའ་བདག་ཉང་དང་དབུ་རུ་ཤཱ་ཀ་འོད།  ལས་བརྒྱུད་དེ་བྱུང་ཟེར་བའི་ཐུགས་
རྗེ་ཆེན་པོའི་བཀའ་ མ་ཎི་  འབུམ་དུ་གྲགས་པ་དང་ཐང་ཡིག་སོགས་དང་བསྟུན་པའི་བོད་གཏམ་
ལས། གོང་དུ་དྲངས་པའི་རྩ་རྒྱུད་ཀྱི་དགོང་སྤར་བསམ་ནས་སྔར་ཁ་བའི་ལྗོངས་ཆུས་གདབ་
ཀོང་ཆུ་ལག་ཏུ་སོང་ནས་མཚོ་བྲི་ཤུལ་དུ་ཤུག་པ་སོགས་ཀྱི་ནགས་དང་བྱ་རི་དྭགས་ཆགས། དེ་
ནས་རིང་ཞིག་ན་ཕྱག་ན་པདྨ་དང་སྒྲོལ་མ་སྤྲུལ་པ་སྤྲེའུ་དང་བྲག་སྲིན་མོ་གཉིས་བྱུང་བའི་ཕྱི་
མའི་སྔ་མ་ལ། བདག་ནི་ལས་ཀྱིས་སྲིན་པོའི་རིགས་སུ་སྐྱེས། །འདོད་པའི་དབང་གི་ཁྱོད་ལ་
ཞེན་ཅིང་ཆགས། །ཞེས་སོགས་སྨྲས་ཏེ་འདུས་པས་རིགས་དྲུག་ལས་འཕོས་པའི་སྤྲེའུ་ཕྲུག་
 མདོག་དབྱིབས་བྱ་སྤྱོད།  མི་འདྲ་བ་དྲུག་བྱུང་བ་ཕྱིས་སུ་སྤུ་བྱི་ཞིང་རྔ་མ་ཐུང་ངུར་གྱུར་ནས་
མིའི་དབྱིབས་ཅན་དུ་གྱུར་བ་ལས་བོད་མི་མཆེད་གཉིས་པ་སེ་རྨུ་ལྡོང་སྟོང་དང་གྲ་བུ་སྟེ་རུས་དྲུག་
ཟེར།  ལྷང་མ་བཟང་ཡང་བསྲེས་སླད་ཅན་དུ།  ཡང་ལ་ལས་བོད་མི་ཁྲི་ཐོ་ཆེན་པོ་བྱ་བ་དེ་ལ་
གྲ་བྲུ་ལྡོང་ལག་དང་ནུ་བོ་དཔལ་མངའ་གཉིས་ཏེ་མིའུ་གདུང་དྲུག་གྱེས་ཟེར། ཡང་འགའ་ཞིག་
གིས་སྦྱིན་རྒྱལ་རྗེ་བྲམ་ཟེ་དམངས་དང། རྒྱ་གར་ལྷ། རྒྱ་ནག་ཀླུ། ཧོར་ལྷ་མིན། བོད་སྤྲེའུ་
རིགས་དང། སེ་དང་མུ་ལྡོང་སྟོང་སྟེ་རིམ་པར་ཕྱི་བར་ནང་གི་མི་རིགས་བཞི་རེ་གྱེས་པ་ རིགས་
ཀྱི།  ཕྱི་མོ་བཅུ་གཉིས་ཟེར། བཀའ་ཆེམས་ཀ་ཁོལ་མ་སོགས་ལས། དེ་གཉིས་འདུས་པ་ལས་
སྤྲེལ་ཕྲུག་བཞི་བྱུང་སྟེ་བཞི་བརྒྱར་འཕེལ་ནས་འཐབ་པ་མིས་ས་བོས་ཞིང་ལ་མཚན་བཞིར་བཅད་
དེ་ཕྱོགས་བཞིར་བཞག་པས་སེ་ལྡོང་ངང་མུ་སྟོང་སྟེ་རུས་ཆེན་བཞི་བྱུང་ཟེར། ཡང་ཁ་ཅིག་རུས་
ཆེན་དེ་བཞི་ལ་ཡེ་སང་དཀར་པོ།  གནམ་གྱི་འཇུ་ཐག་ཅན།  ཡེ་སྨོན་ནག་པོ།  ཁྲོ་ཆུའི་ཕ་
བོང་འདྲ་བ་ལྷའི་སྒྲོན་མ།  སྤྱང་ཁྲིག་ཡེ་ཤེས། མོན་རྫུ་ནག་པོ།  ཁྱིའི་རྔ་ལྗང་ཅན་  སྟེ་

[004] ཡང་དེ་དག་དང་བསྟུན་པའི་སི་ཏུ་དགེ་བློའི་ཚལ་བ་དེབ་དམར་སོཊ་
སུ་སྤྲེའུ་དེ་ལས་འཕེལ་བའི་འབངས་ལ་མ་སངས་སྤུན་དགུ་རྒྱལ་ཕྲན་ཉེར་ལྔ་དང་བཅུ་གཉིས་
སིལ་མ་བཞི་བཅུས་དབང་བྱས་ཟེར། ཡང་འགའ་ཞིག་གིས་གནོད་སྦྱིན་བདུད་སྲིན་པོ་ཀླུ་
བཙན་ལྷ་དམུ་འདྲེ་འགོང་པོ་སྤུན་དགུ་ཟེ་རམ་སྐྱེ་རྒུ་རྒྱལ་ཕྲན་སིལ་མ་བཅུ་དྲུག་སོགས་ཀྱིས་
རིམ་པར་དབང་འདུས་ཟེར་བ་དང། ཡང་བོད་ཀྱི་རུས་མཛོད་པོ་ཏི་བསེ་རུ་ཞེས་པ་ན། ཕྱིའི་
སྒོང་ཤུན་ལ་ལྷ་བྲག་དཀར་པོ་ཆགས། ནང་གི་སྒོང་ཆུ་ལ་དུང་མཚོ་དཀར་མོ་འཁྱིལ། བར་གྱི་
སྒོ་ངའི་དར་ཆ་ལ། །རིགས་དྲུག་སེམས་ཅན་ཀུན་དུ་གྲོལ། །སྒོ་ང་འཕྲུམ་གྱི་བཅོ་བརྒྱད་
ཆགས། །ཞེས་སོགས་ཀྱིས་དུང་གི་སྒོ་ང་དེ་ལ་དབང་པོ་ཡན་ལག་ཉིད་ལག་དོད་པ་ལས་
ཁྱེའུ་ཞིག་བྱུང་བ་ནི་ཡེ་སྨོན་རྒྱལ་པོ་སྟེ། དེའི་བུ་བརྒྱུད་རིམ་པར་དབང་ལྡན་དང་སྐྱེས་གཅིག་
དང་མི་རབས་མཆེད་གསུམ་དང་མགུར་ལྷ་མཆེད་བཞི་དང་ཡབ་ལྷ་སྡེ་དྲུག་དང་ལྷ་གཉན་
རྨུ་ཀླུ་ཚ་མཆེད་སོ་ལྔ་དང་ལ་ཁ་རྒྱལ་པོ་དང་མཐིང་གི་དང་པོར་འཇོད་དང་རྒྱ་ཁྲི་ལ་ཞང་དང་རྒྱལ་
པོ་མཆེད་གསུམ་བརྒྱུད་བརྒྱད་དང་ཁྲི་རྗེ་གཉན་ཐང་དང་ཨ་མི་མུ་ཟི་ཁྲི་དོ་དང། འདི་ལ་བུ་དྲུག་
བྱུང་བ་ལས་བོད་མི་གདོང་དྲུག་རུས་ཆེན་བཅོ་བརྒྱད་འབྲས་གསུམ་གྱིས་ཟེར་བའི་འཇིག་རྟེན་
པའི་རྒན་པོ་དག་གི་ངག་གྲོས་དེའང་དབུས་ཀྱི་མཁས་པ་ཁ་གཅིག་གིས་ཚད་མར་མཛད་དེ་ཡི་
གེར་བཀོད་སོགས་ཀྱིས་ཕྱིས་འབྱུང་དག་གི་མགོ་རླུང་རྒྱས་ཏེ་དབུས་གཙང་གི་བོད་མིའི་ཁུངས་
འཇའ་ཚོན་དེད་པའི་དོ་ཟླར་གྱུར་ནས་རྙེད་རྒྱུ་དཀའ་བར་སྣང་ཡང། སློབ་དཔོན་ཤེས་རབ་
གོ་ཆས་སྔར་སྨོས་ལྟར་རུ་པ་ཏི་འཁོར་བཅས་ལས་བོད་མི་འཕེལ་བར་བཤད་པ་བུ་སྟོན་
སོགས་ཀྱིས་ཚད་མར་མཛད་ལ། སྟག་ཚང་ལོ་ཙཱ་བ་སོགས་མཁས་པ་ཕལ་མོ་ཆེས་རྒྱ་
བལ་ཧོར་སོགས་དུས་མཚུངས་སུ་བོད་མིའང་ཆགས་པར་གསུངས་པ་རྣ་བར་བདེ་ལ། དེ་
ལྟར་ན་གླིང་འདིའི་བཅུད་ཀྱི་ལོ་ཀ་གཞན་ཆགས་དུས་ཙམ་ནས་བོད་མིའང་ཡོད་ཀྱང་
ཕྱིས་སུ་རཱུ་པ་ཏི་དམག་བཅས་ཀྱི་རྒྱུད་དང། ཧོར་མི་འགའ་ཞིག་བྱུང་བ་ལས་ཀྱང་འཕེལ་
བ་མང་བར་བཤད་པས་དེའི་རྒྱུད་དང་དེ་དག་ལས་གཞན་པའི་མི་རྒྱུད་ལས་ཀྱང་འཕེལ་བ་
ཡོད་པ་དང། རྒྱ་གར་གྱི་རྒྱལ་པོ་རྐང་ཁྲ་དང་གཏུམ་པོ་རབ་སྣང་སོགས་ལྟར་སྤྲེའུ་སོགས་
ལས་ཀྱང་མི་རྒྱུད་འབྱུང་སྲིད་ཀྱང། དོན་ལ་གཙོ་བོར་བུར་རྒྱལ་བོད་དུ་ཕྱག་ན་པདྨ་དང་

[005] བྱིན་གྱིས་
བརླབས་པའི་མི་ཕོ་མོ་གདོང་དབྱིབས་སྤྲེའུ་དང་བྲག་སྲིན་མོ་འདྲེ་སེབ་བྱུང་བ་ལས་བོད་མི་
མཆོག་གི་རྒྱུད་ཀྱང་འཕེལ་བར་སྨྲས་ན་མི་རྒྱུད་ལྷ་ལས་ཆད་པ་ལེགས་པའི་དཔེ་དང་ཡང་
འབྲེལ་ཞིང་ཡིག་ཚང་ཕལ་ཆེར་དང་མི་འགལ་ཙམ་འབྱུང་ངམ་སྙམ་མོ།། །།
བོད་སྤྱིའི་རྒྱལ་པོའི་ཐོག་མ་གཉའ་ཁྲི་ནི་ལ་ལས་མི་མིན་རྒྱུད་ཟེར་ཡང་རྒྱ་གར་རྒྱལ་རྒྱུད་དུ་
འདོད་པ་ལ་ཡང་བཤད་ཚུལ་མང་སྟེ། ཁ་ཅིག་མང་བཀུར་བའི་བརྒྱུད་ཤཱཀྱ་རི་བྲགས་པའི་
སྡེ་ཚན་མྱ་ངན་མེད་ཀྱི་བརྒྱུད་དམ་ཀོ་ས་ལའི་རྒྱལ་པོ་གསལ་རྒྱལ་གྱི་སྲས་ལྔ་ཚིགས་ཟེར་
ལ་ལས་གཟུགས་ཅན་སྙིང་པོའི་སྲས་ཆུང་བ་སྟོབས་ཆུང་གི་སྲས་ལྔ་ཚིགས་ཟེར། འགའ་ཞིག་
གིས་དམག་བརྒྱ་བའི་སྲས་ཤར་བའི་བུ་སྒོ་དགུ་པ་ཐ་ཆུང་ཟེར། སྲོང་བཙན་གྱི་བཀའ་ཆེམས་
དང་བོད་ཀྱི་ཡིག་ཚང་གི་རྗེས་སུ་འབྲང་བ་ཕལ་ཆེར་གྱིས་བདུད་དང་གནོད་སྦྱིན་གྱི་རིགས་ཀྱི་
རྒྱལ་ཕྲན་བཅུ་གཉིས་སྔར་ནས་བྱུང་ཞིང་ཀུན་ལ་སྡང་བའི་དུས་སུ་བངས་ས་ལའི་རྒྱལ་པོ་
དམག་བརྒྱ་པ་འཆར་བྱེད་ཀྱི་བུ་མིག་མས་ཀྱིས་འགེབས་པ་གཡུའི་སྨིན་མ་དུང་སོ་འཁོར་
མ་ཅན་ལག་མཐིལ་ན་འཁོར་ལོའི་རི་མོ་དང་སོར་མོ་དྲ་བས་འབྲེལ་བ་ཞིག་བྱུང་ལ་ངན་
པར་དོགས་ནས་ཟངས་ཁ་སྦྱར་དུ་བཅུག་སྟེ་གངྒ་ལ་བསྒྱུར་པ་ཞིང་པས་རྙེད་དེ་གསོས་ཟེར་
བ་དང། ལ་ལས་དེ་ལྟ་བུ་བྱུང་བ་འབངས་རི་ཁྲོད་པ་ལ་བྱིན་ཟེར་བ་ལས་ཕྱི་མ་རྣ་བར་འོས་
པས་གང་ལྟར་ཡང་དེ་ཆེར་སྐྱེས་ནས་སྔོན་གྱི་གཏམ་ཐོས་པས་སྐྱོ་ནས་གངས་ཅན་དུ་བྲོས་
ནས་བྱོན། ཡར་ཀླུངས་ཀྱི་གངས་རི་ཡར་ལྷ་ཤམ་པོའི་ལྷ་རི་རོལ་རྩེར་གཤེགས་ཏེ་དེ་ནས་
བཙན་ཐང་སྒོ་བཞིར་བྱོན་པ་མི་བཅུ་གཉིས་ ཡུལ་ལྷ་མཆོད་  ཀྱིས་མཐོང་སྟེ་སུ་ཡིན་
གང་ནས་བྱོན་ཞེས་དྲིས་པས་བཙན་པོ་ཡིན་ཟེར་ཞིང་མཛུབ་མོ་གནམ་ལ་བསྒྲེང་བས་
གནམ་ལས་བབས་པ་ཡིན་ནམ་སྙམ་སྟེ་བོད་ཀྱི་རྒྱལ་པོ་བྱེད་སྙམ་ནས་འོད་ལི་མཉམ་པ་
ལ་ཁུར་བ་ཁྲིད་བྱས་ནས་གདན་དྲངས་པས་གཉའ་ཁྲི་བཙན་པོ་ཞེས་བྱུང་ཟེར་བ་དང་
ཡང་གསང་ཐེ་བྲང་ལུགས་ལ་རྨུ་ཡུལ་ནས་བྱུང་ཟེར་ཤིང། བོན་དག་གིས་ལྷའི་ཡུལ་གནམ་
ལ་རྨུ་ཐག་བརྒྱུད་དེ་ལྷ་རིའི་རྩེར་བབས་ཟེར་སོགས་ལས་གནམ་ལས་བབས་ཟེར་བ་ནི་བོན་
པོ་གནམ་ལ་དགའ་བས་དེའི་རྫུན་གྱི་རྗེས་སུ་འབྲང་བའི་སྐྱོན་ཡིན་ནོ།། །།

[006]
འཇམ་དཔལ་རྩ་རྒྱུད་ལས། ལི་ཙ་བྱི་རྣམས་རིགས་སུ་བྱུང། །ཞེས་བོད་རྒྱལ་ལུང་བསྟན་ལས་འབྱུང་
བས་སོ།། །།བོད་ཀྱི་རྒྱལ་པོ་སྔ་བ་གཉའ་ཁྲི་བཙན་པོ་འདིས་ཕོ་བྲང་ཡུམ་བུ་གླ་སྒང་བཟུང་
ཞིང་དེ་དུས་བོན་ གསུམ་པའི་  བྱུང་ལ། དེ་ནས་དེའི་བུ་བརྒྱུད་རིམ་པར་བྱུང་བ་ནི་དེའི་སྲས་མུ་ཁྲི་
བཙན་པོ་དང་དེ་བཞིན་དུ་དིང་ཁྲི་དང་སོ་ཁྲི་དང་མེར་ཁྲི་དང་སྲིབ་ཁྲི་བཙན་པོ་སྟེ་སྟོད་གནམ་གྱི་ཁྲི་
བདུན་སྟེ་ཕྱི་མའི་དུས་འཛོལ་བོན་བྱུང་ལ། ལ་ལས་འདི་ཡན་གྱི་རྒྱལ་པོ་དང་འོག་གི་རྒྱལ་པོ་ཧོ་
རི་ལོད་ཡན་ཆད་ཀྱི་བཙུན་མོ་རྣམས་གདུང་ཡང་ཡལ་འགྲོ་བས་བང་སོ་མེད་ཟེར་ཏེ་འཇའ་ལུས་
སུ་སོང་བའམ་ལུས་དེས་དག་ཞིང་སོགས་སུ་བྱོན་པ་ཡིན་ནམ། དེ་ལས་གཞན་སངས་རྒྱས་ཤཱཀ་
ཐུབ་ནས་བཟུང་དེ་འདྲའི་གཏམ་མི་སྣང་ངོ།། །།སྲིབ་ཁྲིའི་སྲས་གྲི་གུམ་བཙན་དུས་ཞང་
ཞུང་དང་བྲུ་ཤའི་དུར་བོན་དར་ཞིང་བློན་པོ་ ཕྱི་བློན་རུ་ལས་སྐྱེས་ཀྱིས་བསད་  ལོ་ངན་ཞེས་
པས་རྒྱལ་པོ་བཀྲོངས་ཚེ་མཚོན་ཁྲབ་དར་ཏེ་བློན་གྱིས་སྲིད་ཅུང་ཟད་བཟུང། གྲི་གུམ་གྱི་སྲས་
སྤུན་གསུམ་གྱི་བྱ་ཁྲི་འམ་སྤུ་དེ་ཀུང་རྒྱལ་དུས་སྒྲུང་ལྡེའུ་གནམ་བོན་གཤེན་པོ་ཆེ་བྱུང་ཞིང་
ཕྱིས་སྟག་རྩེ་བརྩིགས་པ་བོད་མཁར་གྱི་དང་པོ་ཡིན་ལ། ཡབ་སྲས་དེ་གཉིས་ལ་བར་གྱི་ལྡིང་
གཉིས་ཏེ་དེ་དག་གི་རིང་ལ་གསེར་དངུལ་ཟངས་ལྕགས་ལེན་པ་དང་ཞིང་རྨོད་ཀྱང་དར། དེ་ནས་
ཨོ་ཤོ་དང་དེ་ཤོ་དང་ཐི་ཤོ་དང་གུ་རུ་དང་འབྲོང་ཞིང་དང་ཨི་ཤོ་ལེགས་ཏེ་སའི་ལེགས་དྲུག་དང་
ཟ་ནམ་ཟིན་ལྡེ་དང་ལྡེ་འཕྲུལ་ནམ་གཞུང་བཙན་དང་སེ་སྣོལ་ནམ་ལྡེ་དང་སེ་སྣོལ་པོ་ལྡེ་དང་ལྡེ་
སྣོལ་ནམ་དང་སེ་སྣོལ་པོ་ལྡེ་དང་ལྡེ་སྣོལ་ནམ་དང་ལྡེ་སྣོལ་པོ་དང་ལྡེ་རྒྱལ་པོ་དང་ལྡེ་སྤྲིན་བཙན་
ཏེ་བར་གྱི་ལྡེ་བརྒྱད་དམ་ཕྱི་མ་བདུན་ལ་སིལ་མ་བདུན་ཡང་ཟེར་རོ།། །།
དེ་ནས་རྒྱལ་པོ་ཏོ་རི་ལོང་བཙན་ནམ་དང་ཁྲི་སྒྲ་དཔུང་བཙན་དང་ཁྲི་ཐོག་རྗེ་བཙུན་ཏེ་འདི་ཡན་ཆད་
དུ་རྒྱལ་བསྟན་མ་དར་བས་སྒྲུང་ལྡེའུ་བོན་གསུམ་ལ་གུས་ལ། ཕྱི་མའི་སྲས་ལྷ་ཐོ་ཐོ་རི་གཉན་
བཙན་ཏེ་སྨད་ཀྱི་བཙན་ལྔར་གྲགས་པའི་ཐ་མ་འདིའི་དུས་སུ་དམ་པ་ཆོས་ཀྱི་དབུ་རྙེད་པའི་རྟེན་
འབྲེལ་ཙམ་འགྲིག་ཅིང་ལོ་བརྒྱ་དང་ཉི་ཤུ་ཐུབ། དེ་ནས་ཁྲི་གཉན་གཟུང་བཙན་དང་འབྲོ་གཉན་
ལྡེའུ་དང་སྟག་རི་གཉན་གཟིགས་དང་གནམ་རི་སྲོང་བཙན་རྣམས་རིམ་པར་བྱོན་པའི་ཕྱི་མའི་
དུས་ཕོ་བྲང་འབུམ་གདུགས་བརྩིགས་ཤིང་སྨན་དཔྱད་སོགས་དར་རོ།། །།

[007]
ཁྲིར་འཁོད་ནས་དམ་པའི་ཆོས་ཀྱི་སྲོལ་དངོས་བཏོད་ལ། དབུས་གཙང་པ་ལ་ལས་ལྷ་མོ་དྲི་མེད་
ཀྱིས་ཞུས་པའི་ལུང་བསྟན་ཐོག་ཏུ་བབས་པའི་དུས་འདི་ཡིན་ཟེར་བ་དང་ཁ་ཅིག་སྔར་དམ་ཆོས་
དབུ་རྙེད་དུས་ཟེར་རོ།། །།དེ་ལ་བཙུན་མོ་ལྔ་ཡོད་པའི་ནང་གི་མོང་ཟའི་སྲས་གུང་བཙན་
གྱི་ལོ་བཅུ་གསུམ་སྟེང་ནས་བཅོ་བརྒྱད་བར་ལ་སྲིད་བཟུང་སྟེ་དཔལ་ཡེར་པའི་ལྷ་ཁང་བཞེངས་
སླར་སྒམ་པོས་རྒྱལ་པོ་མཛད་དེ་གྱ་གཉིས་སྟེང་གཤེགས། དེ་ནས་གུང་རིའི་སྲས་མང་སྲོང་མང་
བཙན་དུས་རྒྱ་དང་འཁྲུགས་ཏེ་རྒྱ་དམག་བོད་དུ་བྱུང་དུས་ཇོ་ལྷོ་སྒོ་མེ་ལོང་ཅན་དུ་སྦས་དགོས་བྱུང་
ཞིང་བློན་པོ་མགར་དམག་ཐོག་ནས་བསད་དེ་པོ་ཏ་ལའི་ཕོ་བྲང་བསྲེགས། དེ་ནས་མང་སྲོང་གི་
སྲས་འདུས་སྲོང་མང་རྗེ་ཀླུང་ནམ་འཕྲུལ་རྒྱལ་པོའི་དུས་རྩལ་པོ་ཆེ་བདུན་བྱུང་ཟེར། དེའི་
སྲས་ཁྲི་ལྡེ་གཙུག་བརྟན་མེས་ཨག་ཚོམས་ ཕོ་བྲང་འཕང་ཐང་བརྩིགས་  དུས་སུ་རྒྱ་རྒྱལ་
ཐང་ལྔ་པ་ཛུང་ཛུང་གི་ནུ་བོ་ཝིང་ཛུང་གི་བུ་མོ་ཀིམ་ཤིང་ཀོང་ཇོ་ནི་སྲས་འཇང་ཚ་ལྷ་དཔོན་ལ་
བསླངས་ཡང་སྲས་བགྲོང་ཚེ་རྒྱལ་པོས་ཁབ་ཏུ་བཞེས། ཨག་ཚོམ་དང་ཀོང་ཅོའི་སྲས་ཁྲི་
སྲོང་ལྡེའུ་བཙན་དུས་བསྟན་པ་ལྷག་པར་དར་ཞིང་སན་ཤིས་རྒྱ་ནག་ནས་གཙུག་ལག་འགའ་
ཞིག་སྤྱན་དྲངས་ཏེ་བོན་དར་བ་སྨད་པར་བྱས། དེའི་མུ་ནི་བཙན་པོས་བོད་འབངས་ཀྱི་དབུལ་
ཕྱུག་ལན་གསུམ་སྙོམས་ཤིང་བསམ་ཡས་སུ་སྡེ་སྣོད་གསུམ་གྱི་མཆོད་པ་བཙུགས་པའི་
མདོ་སྡེ་མཆོད་པ་ད་དུང་ཡང་ཡོད་ལ། དེ་ཡུམ་གྱི་དུག་བཏང་ནས་བཀྲོངས། དེ་རྗེས་དེའི་
གཅུང་ཆུང་བ་སད་ན་ལེགས་འཇིང་ཡོན་གྱིས་ལོ་སོ་དགུ་ལ་རྒྱལ་སྲིད་བཟུང་ དཀར་ཆུང་
ལྷ་ཁང་བཞེངས་  སྟེ་སྐར་ཆུང་རྒྱ་སྡེ་ལྷ་ཁང་བཞེངས་ལ། དེ་རྗེས་དེ་ལ་སྲས་ལྔ་ གཙང་
མ། ལྷ་རྗེས། ལྷུན་གྲུབ། དར་མ། རལ་ཅན་  ལས་མེ་ཁྱི་ལོ་པ་ཁྲི་ལྡེ་སྲོང་བཙན་
རལ་པ་ཅན་གྱིས་རྒྱལ་སྲིད་བསྐྱངས་ཏེ་སྐྱིད་སྨད་དུ་འོག་ཕོ་བྲང་དང་བར་འདུས་ཁང་སྟེང་
ཐོག་ལྷ་ཁང་ཡིན་པའི་དགུ་ཐོག་འོན་ཀྱང་རྡོའི་ལྷ་ཁང་གི་སྟེང་གི་རྒྱ་ཕུབ་འཁོར་ནུས་པ་
བཞེངས་ཤིང་བསྟན་པའི་བྱ་བ་ཆེར་མཛད། རྒྱ་ནག་དང་མ་མཐུན་པས་འཐབ་དུས་བོད་
ཀྱི་བླ་མ་དང་རྒྱའི་ཧྭ་ཤང་ཆེ་བ་དག་གིས་བཙན་པོ་ཞང་དང་རྒྱ་རྒྱལ་འདུམ་པར་བྱས་ཏེ་རྒྱ་
བོད་སོ་སོ་ རྒྱའི་གུང་གུའི་  དང་བར་གྱི་རྨེ་རུར་རྡོ་རིང་གསུམ་ལ་མན་འཆད་བཀོད་པ་སོཊ་

[008] འདི་ཡན་ཆད་དུ་བོད་ཀྱི་ཆོས་རྒྱལ་རྣམས་ཀྱིས་གཙུག་ལག་
ཁང་སྟོང་རྩ་བརྒྱད་བཞེངས་ཟེར། དེ་རྗེས་དེའི་གཅེན་གླང་དར་མའུ་དུམ་བཙན་རྒྱལ་སར་
བསྡད་དེ་མི་དགེ་བའི་ཁྲིམས་བཅའ་ཞིང་དབུས་གཙང་གི་བསྟན་པ་བསྣུབས་ལ། དེའི་རྒྱུ་
ནི་མ་ག་དྷ་ བདེ་བྱེད་  དང་སིངྒ་ལ་ རི་བོ་ཏ་ལ་  དང་བལ་ཡུལ་ ཁ་ཤོར་  དང་སེང་
གེའི་གླིང་ གེའུ་དོ་ན་  དང་ལི་ཡུལ་ གོ་མེ་ས་ལ་  དང་ཁ་ཆེ་ ཀ་ན་ཀ་  དང་ཟ་ཧོར་
 བདེ་སྤྱོད་གཞོན་ནུའི་  དུ་མཆོད་རྟེན་གྲགས་ཆེ་བ་བྱུང་བའི་ནང་གི་གསུམ་པ་འོད་སྲུང་གི་
རིང་བསྲེལ་བྲེ་གང་ནང་དུ་ཡོད་པ་དེ་ནི་སྔོན་ཧེ་རུ་ཀས་དྲག་པོ་བཏུལ་ཚེ་ཡུལ་བརྒྱད་དུ་མ་མོ་
བརྒྱད་ཀྱི་རྟེན་དངོས་གྲུབ་འབྱུང་བའི་མཆོད་རྟེན་བརྒྱད་བྱུང་བའི་ནང་ཚན་བྱ་རུང་ཁ་ཤོར་
ཞེས་པ་ཁྲུ་སྟོང་དུ་ཉེ་བ་དེ་ཡིན་པས་དེའི་མདུན་དུ་སྨོན་ལམ་བཏབ་པ་ལས་བྱུང་སྟེ། དེ་
ཡང་བལ་པོ་མ་གུ་རིའི་ཡུལ་དུ་ཕ་གསལ་བ་དང་མ་པུ་རྣ་ཞེས་པའི་བྱ་རྫི་མའི་བུ་མོ་བདེ་
མཆོ་ག་མ་ལ་ཕྱིས་སུ་རུས་མི་གཅིག་པའི་བུ་བཞི་བྱུང་ཞིང་བྱ་གླས་བུ་བཞི་ལ་ཁྲིམ་བླངས་
པའི་ལྷག་གིས་མཆོད་རྟེན་བཞེང་འདོད་ནས་བཞིས་རྒྱལ་པོ་ལ་ཞུས་པས་གནང་ཚེ་བློན་
རྣམས་ཀྱིས་ཧ་ཅང་ཆེ་ཞེས་བཤོལ་ཡང་རྒྱལ་པོས་ངས་བྱ་རུང་ཞེས་ཁ་ནས་ཤོར་བས་རྒྱལ་
པོའི་སྨྲ་བ་ལན་གཅིག་ཡིན་གསུངས་པས་བཤོལ་མ་ཐུབ་པར་བཞེངས་ནས་འགྲུབ་པ་ན་
བུ་ཆེ་བས་ལྔ་བརྒྱའི་ཐ་མར་འཁྱག་པ་འཁྱག་ཡུལ་གྱི་མཐའ་འཁོབ་ཀྱི་ཡུལ་སྦྱན་རས་
གཟིགས་ཀྱི་གདུལ་བྱའི་ཞིང་དུ་གྱུར་ནས་རྒྱལ་བསྟན་དར་བའི་ལུང་བསྟན་ཡོད་པས་དེའི་
ཚེ་བདག་དེར་ཆོས་རྒྱལ་དུ་གྱུར་ཅིག་ཅེས་པ་དང་གཉིས་པས་དེ་དུས་བདག་དགེ་སློང་དུ་གྱུར་
ནས་དགེ་འདུན་གྱི་སྡེ་འཛུག་པའི་མཁན་པོར་གྱུར་ཅིག་དང་གསུམ་པས་དེའི་ཚེ་བདག་གིས་
སྔགས་འཆང་དུ་གྱུར་ནས་ལྷ་འདྲེ་མི་གསུམ་འདུལ་བར་གྱུར་ཅིག་དང་བཞི་པས་ཁྱེད་རྣམས་
མཇལ་འཕྲད་བྱེད་པའི་བཀའི་འཕྲིན་བློ་དུ་གྱུར་ཅིག་ཅེས་བཏབ་ཟེར་ཡང་སྦ་བཞེས་
གཙང་མར་སྔ་མ་གཉིས་ལས་མེད་པས་ལྷག་མ་གཉིས་ཕྱིར་སུ་བསྣན་པར་མངོན། དེའི་
ཚེ་གླང་དང་བོང་བུ་ལ་སྨོན་ལམ་མ་བཏབ་པས་དེ་གཉིས་ཁྲོས་ནས་བོང་བུས་རྒྱལ་པོའི་
སྡིག་བློན་དང་གླང་ཆེན་གྱིས་རྒྱལ་པོ་དེའི་བུའམ་ཚ་བོར་སྐྱེས་ནས་བསྟན་པ་སྣུབ་པར་སྨོན་
ལམ་བཏབ་ཚེ་གཡོག་པོ་ཞིག་གིས་སྡིག་བློན་འཇོམས་པ་དང་བྱ་རོག་ཅིག་གིས་བག་བྱང་

[009]
བཤད་དོ།། །།དེའི་ཆུན་མའི་བུ་གནམ་ལྡེ་འོད་སྲུངས་ཆོས་རྒྱལ་རྣམས་ཀྱི་རྒྱུད་
དངོས་དང་ཆེན་མའི་གསོས་ མུ་ལྷའི་  བུ་ཡུམ་བརྟན་གཉིས་ཀྱིས་ཇོ་བོ་རྣམ་གཉིས་སླར་ཁྲི་
ལ་བཀོད་ཀྱང་མངའ་རིས་ལ་མ་འཆམ་པར་འཁྲུགས་ནས་གཡོན་རུ་དང་དབུ་རུ་སོ་སོར་བཟུང་
བ་ནས་གཉའ་ཁྲི་བཙན་བརྒྱུད་ཀྱིས་བོད་སྤྱི་ལ་མ་དབང་ངོ།། །།འོད་སྲུངས་ཀྱི་སྲས་
དཔལ་འཁོར་བཙན་ནི་འབངས་ཀྱིས་བཀྲོངས་ཏེ་དབུས་གཙང་མཐིལ་གྱི་རྒྱལ་སྲིད་ཤོར་
དེའི་ཆེན་མའི་སྲས་སྐྱེད་ལྡེ་ཉི་མ་མགོན་དང་ཆུན་མའི་སྲས་བཀྲ་ཤིས་རྩེགས་དཔལ་གཉིས་
ཡོད་པའི་དང་པོ་མངའ་རིས་སྦུ་རངས་སུ་བྱོན་ཞིང་གཉིས་པ་གཙང་སྟོང་དུ་བཞུགས། ཉི་མ་
མགོན་ལ་སྲས་སྟོད་ཀྱི་མགོན་གསུམ་ལས་ཆེ་བ་དཔལ་ལྡེ་རིག་པ་མགོན་གྱིས་མང་ཡུལ་དང་
འཐིང་པོ་བཀར་ཤིས་ལྡེ་མགོན་གྱིས་སྦུ་རངས་དང་ཆུང་བ་ལྡེ་བཙུན་མགོན་གྱིས་ཞང་ཞུང་སྟེ་
གུ་གེའི་མངའ་འོག་གསུམ་བཟུང་ཞིང་ཕྱི་མ་དེ་ལ་སྲས་གཉིས་ཏེ་འཁོར་རེ་དང་སྲོང་དེའོ།། །།
འཁོར་རེ་ལ་སྲས་ནཱ་ག་རཱ་ཛ་དེ་བ་རཱ་ཛ་ཟུང་སྟེ་གསུམ་གྱིས་ཕྱིས་སུ་རྟེན་ལས་རབ་བྱུང་གི་
རྟགས་བླང་བའི་ཡབ་ཀྱི་མཚན་ཡེ་ཤེས་འོད་ཟེར་མོད་ཀྱང་ལོ་ཆེན་དང་མཁན་སློབ་གཅིག་པ་
ནི་མཚན་གྱིས་ཤེས་སླ་ལ། དེས་གཟུང་སྲོང་ངེ་ལ་སྲིད་གཏད་ཚེ་སྟོད་འདུལ་བ་དར་ཞིང་སྨྲི་ཏི་
སོགས་ཀྱང་དུ་དེས་བྱོན། སྲོང་དེའི་སྲས་ལྷ་ལྡེའི་དུས་སུ་བཧི་ཏི་ཤྲཱི་ཤན་ཏི་ ཁ་ཆེ་  སྦྱན་དྲངས་ཏེ་
ཤེར་ཕྱོགས་བསྒྱུར་ཞིང་ལོ་ཆེན་གྱི་སློབ་མ་དག་གིས་ཀྱང་མང་པོ་བསྒྱུར། དེ་ལ་སྲས་གསུམ་
ལས་འོད་ལྡེ་སྲིད་བཟུང་ནས་གཅུང་བྱང་ཆུབ་འོད་དང་ཞི་བ་འོད་གཉིས་རབ་ཏུ་བྱུང་ཞིང་ཇོ་བོ་
ཨ་ཏི་ཤ་སྤྱན་དྲངས། འོད་ལྡེའི་སྲས་རྩེ་ལྡེ་དུས་ཞི་བ་བཟང་པོ་བོད་དུ་བྱོན་ཞིང་དབུས་གཙང་
ཁམས་ཀྱི་མཁས་པ་འདུས་པའི་མངའ་རིས་ཆོས་འཁོར་ཆེན་པོ་བྱུང། དེའི་སྲས་འབར་ལྡེ་
དེ་ནས་བཀྲ་ཤིས་ལྡེ། བྷ་ལྡེ། ནཱ་ག་དེ་བ། བཙན་ཕྱུག་ལྡེ་ཡ་ཚེར་བྱོན། དེའི་སྲས་བཀྲ་ཤིས་ལྡེ་
དེ་ནས་རིམ་པར་གྲགས་བཙན་ལྡེ། གྲགས་པ་ལྡེས་གསེར་བྲེ་བདུན་ཅུ་ལས་འཇམ་དབྱངས་དང་
ཉེར་བཞི་ལས་མཆོད་རྟེན་དངུལ་དཀར་ལྔ་བརྒྱ་ལས་བདེ་མཆོག་དང་སྟོང་བཅུ་གཉིས་
ལས་བྱམས་སྐུ་བཞེངས། དེའི་སྲས་ཨ་སོ་ལྡེས་རྡོ་རྗེ་གདན་ལ་སྔོན་མྱ་ངན་མེད་ཀྱིས་ཕུལ་
བའི་གྲོང་ཁྱེར་ཞ་བཞི་དེ་དུས་སོག་པོ་ལ་ཡོད་པ་ཉོས་ནས་དེའི་ཕྲལ་གྱིས་དེར་མཆོད་རྒྱུད་

[010]དེའི་སྲས་འཛིན་དང་རྨལ་དང་ཨན་ན་རྨལ་གཉིས་ཀྱི་ཕྱི་མས་གསེར་གྱི་བཀའ་འགྱུར་
བཞེངས། །དེའི་སྲས་རེའུ་རྨལ་གྱིས་རྒྱ་གར་པའི་མི་ལྡེ་མང་པོ་བླང་བ་དང་དངུལ་གྱི་སྨན་བླ་
མཆེད་བརྒྱད་བཞེངས་ཤིང་འཕྲུལ་སྣང་གི་གསེར་ཏོག་རྒྱབ། དེའི་སྲས་སང་གྷ་རྨལ་གྱི་བུ་འཛིན་
དར་རྨལ། དེའི་སྲས་ཨ་འཛིན་རྨལ་སྔར་ས་སྐྱར་རབ་ཏུ་བྱུང་ཡང་སླར་རྒྱལ་པོ་བྱས་པའི་བུ་ཀ་ལན་
རྣལ། དེའི་བུ་བར་ཏབ་རྨལ་ནས་ཡ་ཚེའི་རྒྱལ་རྒྱུད་ཆད་དེ་པུ་རངས་ནས་བསོད་ནམས་ལྡེ་ཡ་ཚེར་
སྤྱན་དྲངས་ནས་སྲིད་བཟུང་བ་ལ་པུཎྤ་རྨལ་དུ་གྲགས་སོ།། །།དེའི་སྲས་པྲ་ཏི་རྨ་ལ་དང་
བློན་དཔལ་ལྡན་གྲགས་པ་གཉིས་ཀྱིས་ལྷ་སའི་བཅུ་གཅིག་ཞལ་གྱི་སྲེང་གི་རྒྱལ་ཕིབས་བཟུང་
ཡང་གོང་གི་ཁྲི་བཀྲ་ཤིས་བརྩེགས་དཔལ་ལ་སྲས་སྨད་ཀྱི་ལྡེ་གསུམ་ལས་ཆེ་བ་དཔལ་ལྡེའི་
རྒྱུད་ལ་གུང་ཐང་པ་ཀླུ་རྒྱལ་པ་སོགས་ལས་སྟོད་ཡན་གྱི་རྩང་སྐོང་དང། ཆུང་བ་སྐྱིད་ལྡེ་བཞང་རྟ་
ནག་ཏུ་ཕོག་སྟེ་སྲས་དྲུག་ལས་ལྔ་བྱང་དུ་བྱོན་ནས་འགྲོ་བ་གཡས་རུ་ལག་དང་ཉང་སྟོད་དང་མུས་
སོགས་རྩང་པོ་བྱུང། བར་པ་འོད་ལྡེ་ལ་སྲས་པ་བདེ་སྲི་དང་ཁྲི་ལྡེ་དང་ཁྲི་ཆུང་དང་ཉག་ལྡེ་བཞིའི་
དང་པོའི་རྒྱུད་གཙང་གི་སྣུབ་ཡུལ་རོང། གཡག་ལྡེ། ཉང་སྟོད། སྟག་ཚལ་དང་བཞི་པའི་རྒྱུད་
གཏང་གཡས་རུ་ན་ཡོད་ཅིང་གཉིས་པའི་རྒྱུད་པ་མདོ་ཁམས་ཙོང་ཁའི་སྦྱན་སྔ་དོན་ཆེན་སོགས་
ཟེར། གསུམ་པ་ཁྲི་ཆུང་སྐུ་མཁར་ཕྱི་དེ་སྟག་རྩེ་བཟུང་ཞིང་ཀླུངས་སུ་བཞུགས། དེའི་སྲས་
འོད་སྐྱེད་འབར། དེ་ལ་སྲས་བདུན་ལས་གཡུ་ཅན་གྱི་སྲས་ཇོ་དགའ་ལ་བུ་གསུམ་ལས་བར་པ་
དྲ་མ། དེ་ལ་སྲས་བཞི་ལས་ཇོ་བོ་རྣལ་འབྱོར་གྱིས་སྦྱན་སྔ་རིན་པོ་དང་ཕག་གྲུར་གུས། དེ་ལ་
སྲས་གསུམ་ལས་ཇོ་འབག་ལ་བུ་ལྔ་ཡོད་པའི་ཤའྐྱ་མགོན་ས་པཎ་ལ་དང། དེའི་སྲས་ཤཱཀྱ་བཀྲ་
ཤིས་ལ་སྲས་གཉིས་ལས་ཆུང་བ་མངའ་བདག་པ་ནི་ཇོ་གདན་པ་ལ་དད་ཅིང་འགྲོ་མགོན་འཕགས་
པའི་ཞབས་ཕྱིར་ཧོར་ཡུལ་དུ་བྱོན། དེ་ལ་སྲས་བཞི་ལས་གཉིས་པ་ཤའྐྱ་མགོན་གྱིས་ལོ་ཙཱ་
གྲགས་པ་རྒྱལ་མཚན་སོགས་བླ་མར་བཟུངས། དེའི་སྲས་ཆོས་རྗེ་ཤཱཀྱ་རིན་ཆེན་ལྡེའོ།། །།
བརྒྱུད་པ་དེ་རྣམས་ལས་དར་མ་མ་གཏོགས་པའི་སྲོང་བཙན་མན་ཆད་ཐམས་ཅད་ཀྱིས་དཀོན་
མཆོག་གསུམ་ལ་གུས་ཤིང། གུ་གེའི་ཆོས་རྒྱལ་གདུང་བརྒྱུད་བཀྲ་ཤིས་འོད་དང་ཁྲི་རྣམ་རྒྱལ་
འོད་དང་ཤཱཀྱ་འོད་མཆེད་གསུམ་དུས་མངའ་རིས་སུ་རྗེ་ཙོང་ཁ་པའི་འཕྲིན་ལས་ཀྱི་རྒྱུན་ཐོག་མར་
བྱུང་ལ། དུས་ཕྱིས་ཆོས་རྒྱལ་བརྒྱུད་སོར་མོ་དྲ་བའི་འབྲེལ་པ་ཅན་མངའ་རིས་ནས་བླ་མ་རིན་པོ་

[011]། །།གོང་གི་གསོས་བུ་ཡུམ་
བསྟན་གྱི་བུ་ཁྲི་དེ་མགོན་སྙེན། དེའི་བུ་རིགས་མགོན་ཉི་མ་མགོན་གཉིས། ཉི་མགོན་བུ་ཉི་འོད་
དཔལ་མགོན་ཏེ་འདིའི་བརྒྱུད་རླུང་ཤོད་དང་འཕན་ཡུལ་དང་མདོ་ཁམས་ན་ཡོད་ཟེར། རིགས་
མགོན་བུ་ལྡེ་པོ་དང་རྡོ་རྗེ་འབར་བ་གཉིས། ཕྱི་མའི་བུ་དབང་ཕྱུག་བཙན་གྱི་བུ་ཡེ་ཤེས་རྒྱལ་མཚན་
དེའི་བུ་མངའ་བདག་ཁྲི་སྟེ་དེ་ཕ་བུའི་རིང་ལ་བསྟན་པའི་མེ་རོ་སྨད་ནས་བསླང། དེ་ལ་བུ་བཞི་ལས་
བླ་མ་བརྒྱུད་མེད་ཅིང་ཨ་ཙ་ར་ལས་ལྕང་རྒྱབ་པ་སྙེ་ཐང་པ་སོགས་དང་དགེ་སློང་ལས་འོན་རྔོ་མོང་
མཁར་བ་སོགས་དང། པོ་ཏི་ར་ཅའི་རྒྱུད་ལ་ལྷ་བཙུན་སྔོན་མོ་དང་སྙུག་རུ་མ་པ་སོགས་བྱུང་ཟེར་རོ།།
རྒྱལ་པོ་དེ་རྣམས་ཀྱི་འཁྲུངས་གཤེགས་སོགས་ཀྱི་ལོ་ནི་ཆོས་འབྱུང་དེ་བ་ཐེར་ལོ་རྒྱུས་ཕྲན་
བཅས་བཅུ་ལྷག་མཐོང་བ་ཕལ་ཆེར་མི་མཐུན་པས་དེ་ལས་གཙོ་ཆེ་པ་འགའ་ཞིག་མོལ་ན། བུ་
སྟོན་རིན་པོ་ཆེའི་ཆོས་འབྱུང་ཆེན་མོར་སྦ་བཞེད་དང་ཕལ་ཆེར་བསྟུན་ནས་ཐོ་ཐོ་རིའི་ལོ་དྲུག་ཅུའི་
དུས་དམ་པ་ཆོས་ཀྱི་དབུ་རྙེད་ཅིང་ལོ་བརྒྱ་དང་ཉི་ཤུ་པ་ལ་འདས། སྲོང་བཙན་སྒམ་པོ་མེ་གླང་ལ་
བལྟམས་ནས་ས་གླང་ལ་རྒྱལ་སར་འཁོད་དེ་གྱ་གཉིས་པ་ས་ཁྱིར་གཤེགས། དེ་ནས་རིམ་པར་
མང་སྲོང་གུང་སྲོང་འདུས་སྲོང་གཙུག་བརྟན་དང། ཁྲི་སྲོང་ལྡེ་བཙན་ས་རྟར་འཁྲུངས་ནས་ལྕགས་
རྟར་རྒྱལ་པོ་མཛད་དེ་མེ་ཡོས་ལ་བསམ་ཡས་ལྷ་ཁང་གི་རྨང་བཏིང་ནས་ས་ཡོས་ལ་འགྲུབ་རྗེས་
རབ་གནས་མཛད་ཅིང་དགའ་སྟོན་ལོ་བཅུ་གསུམ་དུ་བྱས་ནས་ལུག་ལོར་སད་མི་བདུན་རབ་ཏུ་
བྱུང་རྗེས་མེ་སྟག་ལ་རྒྱལ་པོ་འདས། སྲས་མུ་ནེ་བཙན་པོས་ཆུ་སྟག་ནས་རྒྱལ་སྲིད་བསྐྱངས་ཏེ་
ལོ་གཅིག་དང་ཟླ་བདུན་ན་བཀྲོངས། དེའི་གཅུང་སད་ན་ལོ་བཞིའི་སྟེང་ནས་རྒྱལ་པོ་བྱས་
རལ་པ་ཅན་མེ་ཁྱི་ལོ་པ་བཅོ་བརྒྱད་སྟེང་རྒྱལ་སྲིད་ལ་མངའ་བསྒྱུར་ཀྱང་སོ་དྲུག་པར་ལྕགས་བྱ་ལ་
བློན་གྱིས་བཀྲོངས་ལོར་གླང་དར་བསྡད་དེ་བསྟན་པ་སྣུབས། འོད་སྲུང་ཤིང་གླང་ལོ་པ་རེ་གསུམ་
ལོན། དཔལ་འཁོར་བཙན་བཅུ་གསུམ་སྟེང་ལོ་གཅིག་ལ་རྒྱལ་པོ་བྱས་པར་གསུངས། ས་སྐྱ་
འཕགས་པས་སྒམ་པོ་མེ་གླང་ལོ་པ་བཅུ་གསུམ་པ་ནས་རྒྱལ་པོ་མཛད་ཅིང་བར་སྐབས་སུ་སྲས་
ཆུང་སྲོང་ལོ་ལྔར་འཁོད་ཀྱང་སླར་ཡབ་གྱ་གཉིས་པ་ས་ཁྱིའི་བར་དུ་རྒྱལ་ས་བཟུང། མང་སྲོང་
མང་བཙན་མེ་ཁྱི་ལོ་པ་བཅུ་གསུམ་ནས་ཉེར་བདུན་པ་ཆུ་བྱིའི་བར་དུ་རྒྱལ་པོ་མཛད། འདུས་
སྲོང་མང་རྗེ་ཆུ་བྱི་ལོ་པ་ལོ་དེ་ནས་ཉེར་དགུ་ལྕགས་འབྲུག་བར་དང། ཁྲི་ལྡེ་གཙུག་བརྟན་

[012] ཁྲི་སྲོང་ལྡེའུ་བཙན་ལྕགས་རྟ་ལོ་པ་བཅུ་གསུམ་
ནས་ང་དྲུག་པ་ཤིང་གླང་བར་དུ་དང། མུ་ནེ་ཆུ་རྟ་ལོ་པ་ཉེར་ལྔ་ནས་རྒྱལ་ས་ལོ་ངོ་གཉིས་ལ་བཟུང་
དེའི་གཅུང་ཁྲི་ལྡེ་སྲོང་བཙན་ཤིང་འབྲུག་ལོ་པ་ཉེར་བཞི་ནས་ང་བཞི་པ་མེ་བྱའི་བར་དང། རལ་
པ་ཅན་མེ་ཁྱི་ལོ་པ་བཅུ་གཉིས་ནས་སོ་དྲུག་པ་ལྕགས་བྱའི་བར་རྒྱལ་པོ་མཛད། འདི་ཡན་ཁྲི་སྲོང་
བཞུགས་ལོ་ཆུ་རྟའི་བར་ལོ་བརྒྱ་སོང། དེའི་གཅེན་པོ་གླང་དར་མ་ཆུ་ལུག་ལོ་པ་སོ་དགུ་ལ་རྒྱལ་
སར་འཁོད་དེ་ཟླ་བ་དྲུག་ཏུ་ཚུལ་བཞིན་བྱས་ཀྱང་ཟླ་ཕྱེད་བདུན་དུ་སྡིག་རྒྱལ་བྱས་པས་ཆུ་ཁྱི་ལོར་
བཀྲོངས་གསུངས་སོ།། །།ལོ་རྒྱུས་སྨྲ་མཁས་སུ་གྲགས་པ་ཡེ་རྩེ་བས་དེབ་སྔོན་དུ་སྒམ་པོ་ས་
གླང་ལ་བལྟམས་ནས་བཅུ་གསུམ་སྟེང་རྒྱལ་པོ་མཛད་ཅིང་བར་དུ་སྲས་གུང་སྲོང་བཅུ་གསུམ་སྟེང་
ནས་བཅོ་བརྒྱད་བར་དང་སླར་སྒམ་པོས་ལྕགས་ཁྱིའི་ འདས་  བར་རྒྱལ་ས་བཟུང། མང་སྲོང་
ས་ཁྱི་ལོ་ལྕགས་ཁྱི་ནས་རྒྱལ་པོ་མཛད་དེ་ལྕགས་རྟར་རྒྱ་བོད་སླར་འཁྲུགས་ནས་རྒྱ་ཕམ་པ་ ས་ཡོས་
འདུས་སྲོང་ས་ཡོས་ནས་ཤིང་འབྲུག་པར་དང། ཁྲི་གཙུག་བརྟན་ཤིང་སྦྲུལ་ལོར་རྒྱལ་ས་བཟུང་
ནས་ཆུ་བྱི་ལོར་རྒྱ་ཟ་ཀི་མ་ཤིང་ཀོ་བཙོ་ཁབ་ཏུ་བཞེས་པ་དང། ཁྲི་སྲོང་ཤིང་ལུག་ནས་རྒྱལ་སྲིད་
བསྐྱང་སྟེ་ཆུ་ཡོས་ནས་མེ་ལུག་བར་བསམ་ཡས་བཞེངས་པ་དང། དེའི་སྲས་ཆེ་བ་མུ་ནེ་ལྕགས་
བྱ་ནས་ལོ་བཅུ་བདུན་དང། ཅུ་ཙེ་མེ་གླང་ནས་ལོ་ངོ་བརྒྱད་དང། ཁྲི་ལྡེ་སྲོང་བཙན་ཤིང་སྤྲེལ་ནས་
ལོ་ངོ་བཅུ་གཅིག་དང། རལ་པ་ཅན་ཤིང་རྟ་ནས་ལོ་ མེ་འབྲུག་  ཉེར་གསུམ་དང། གླང་དར་མེ་
འབྲུག་ནས་ལྕགས་བྱའི་བར་ལོ་ངོ་དྲུག་ལ་རྒྱལ་པོ་བྱས་ཀྱང་ཆང་དང་བུད་མེད་ལ་དགའ་བས་
བོད་དབུས་སུ་ནང་འཁྲུགས་བྱུང་ཞིང་བསྟན་པའང་བསྣུབས་པས་ལྕགས་བྱར་ལྷ་ལུང་དཔལ་རྡོར་
གྱིས་བཀུམ་ལ། དེ་ཡན་ཆད་སྒམ་པོ་འཁྲུངས་ཀྱི་བར་ལོ་ཉིས་བརྒྱ་དོན་གསུམ་སོང་ཞེས་
གསུངས་སོ།། །།བླ་མ་རིན་པོ་ཆེ་སྐུ་ལྔ་པས་སངས་རྒྱས་འདས་ནས་ལོ་སྟོང་དང་ལྔ་བརྒྱ་
དང་ཉག་མ་བརྒྱད་འདས་པས་ས་གླང་ལོར་སྲོང་བཙན་སྒམ་པོ་འཁྲུངས་ནས་ལྕགས་ཁྱི་ལ་
འདས་པའི་བར་དེབ་སྔོན་ལྟར་དང། དེའི་སྲས་མང་སྲོང་རྒྱལ་སྲིད་འཛིན་དུས་རྒྱ་དམག་བྱུང་
ནས་བློན་པོ་མགར་བཀྲོང་ཞིང་རྒྱལ་པོ་ཉེར་བདུན་ལོན་ནས་འདས། དེ་ནས་ཞག་འགའ་སོང་
ནས་འདུས་སྲོང་འཁྲུངས་ཏེ་རྒྱལ་ས་བཟུང་དུས་རྩལ་པོ་ཆེ་བདུན་བྱུང། ཁྲི་ལྡེ་གཙུག་བརྟན་མེས་
ཨག་ཚོམ་དུས་ཐེག་ཆེན་མདོ་སྔགས་སྨན་དཔྱད་སོགས་བསྒྱུར། ཁྲི་སྲོང་ལྡེ་བཙན་མེ་རྟ་ལོ་པས་

[013]
ཐོག་མ་ཡང་བྱུང་ཞིང་རྒྱལ་པོ་ལྕགས་འབྲུག་ལ་འདས། དེའི་སྲས་གསུམ་གྱི་ཆེ་བ་མུ་ནེའམ་མུ་
ཁྲི་བཙན་པོས་རྒྱལ་ས་ལོ་གཅིག་དང་ཟླ་བ་བདུན་བཟུང་རིང་ལ་བོད་དབུས་ཀྱི་ལྟོག་ཕྱུག་ལན་
གསུམ་བསྣོམས། དེ་རྗེས་སྲས་ཆུང་བ་མུ་ཏིག་བཙན་པོ་སད་ལེགས་ལོ་བཞིའི་སྟེང་ནས་རྒྱལ་
པོ་མཛད་དེ་རྒྱལ་སྡེ་དཀར་ཆུང་ལྷ་ཁང་བཞེངས་ཤིང་སྲས་ལྔ་ཡོད། དེའི་སྲས་ཐ་ཆུང་ཁྲི་ལྡེ་སྲོང་
བཙན་རལ་པ་ཅན་མེ་ཁྱི་ལོ་པ་རྒྱལ་སྲིད་ལ་མངའ་བསྒྱུར་དུས་ཡང་རྒྱ་དང་མ་མཐུན་ཀྱང་ཕྱིས་སུ་
འདུམ་ནས་ས་བཅད་ཀྱི་རྡོ་རིང་བཙུགས་སོགས་ཆོས་སྲིད་གཉིས་ཀ་དར་བར་མཛད་ཀྱང་ལྕགས་བྱ་
ལ་བཀྲོངས། དེ་རྗེས་དེའི་གཅེན་དང་མ་རྒྱལ་པོ་བྱས་ཏེ་ནང་བློན་སྤས་སྟག་སྣ་སོགས་དང་བཅས་
པས་བོད་དབུས་ཀྱི་མདོ་ཕྱོགས་བསྟན་པ་བསྣུབས་ཀྱང་མི་རིང་བར་ལྷ་ལུང་དཔལ་རྡོར་གྱིས་
བཀྲོངས་གསུངས་སོ།། །།ཡང་བོད་ཀྱི་མཁས་པ་ལ་ལས་དེ་དང་ཕྱོགས་མཐུན་པའི་
སྟེང་དུ་ལྷ་མོ་དྲི་མེད་ཀྱིས་ཞུས་མདོ་དང་རཏྣ་གླིང་པ་སོགས་ཀྱི་ལུང་བསྟན་དང་ཡང་འགྲིག་ཆེད་
དང། གཉིས་སུ་ན་ཐུགས་ཀྱི་ལྷ་ལམ་ཕྱོགས་རིས་ན་བོན་གྱིས་མ་བསྒྲིབ་པར་ས་དགེ་ཀར་འབྲུག་
གསང་ཆེན་རྙིང་མ་སོགས་ཀྱི་ལུགས་གང་ལའང་འགལ་མེད་དུ་འཕྲིན་ལས་ཁྱབ་སླད་དུ་སྟོན་པ་
ལྕགས་འབྲུག་ལ་འདས་ནས་བོད་དུ་ཐོ་ཐོ་རིས་དུས་བསྟན་པ་བྱུང་ལོ་ལ་སྔར་སྨོས་མདོ་དང་དེབ་
ཐེར་ཚད་ལྡན་དང་གཏེར་ལུང་སོགས་མཐུན་པར་རིགས་པས་བསྒྲིག་ཚུལ་ནི་སངས་རྒྱས་འདས་ནས་
ལོ་སྟོང་དང་ཉིས་བརྒྱ་ ་  ལྷག་ཙམ་ན་དམ་ཆོས་དབུ་རྙེད་ཅེས་པའི་ཡིག་རྙིང་ཡོད་ཀྱང་དེ་
སྒང་ལོ་མིན་ལྷོ་བྱང་བགྲོད་ལོ་ཞེས་ཟླ་བ་དྲུག་རེར་ལོར་བྱས་ཀྱང་ད་དུང་མ་འགྲིག་པ་ལ་ལོ་ ་
ཚོགས་སྔ་མ་ ་  དེ་བསྒྱུར་དྲིལ་ ་སྤེལ་བ། ་ ། གནས་ཟུང་འོག་སྤེལ་
དགོས། ་  གྱིས་བཤོལ་ཡང་བཏོན་ནས་ལོ་སོ་བདུན་ སྔ་མར་བྱིན་པ། ་ཤོལ་ཟླ་
་བྱིན་་  བསྣན་ཏེ་དེ་ཉིས་སྟོང་ལྔ་བརྒྱ་ འདི་བསྒྱུར་། ལྷག་པ་་  འགྲིག་
པར་མཛད་ལ། དེ་ལྟར་བྱས་ན་རྒྱལ་བས་གང་དུའང་མཛོད་ལས། ཞག་མི་ཐུབ་དང་བཅས་པ་ཡི།།
ཟླ་བ་བཅུ་གཉིས་ལ་ལོ་གཅིག་ཅེས་སོགས་ཀྱི་བསྟན་འཆོས་མ་ཟད་འཇིག་རྟེན་པ་ལ་ཡང་ཞག་
སུམ་བརྒྱ་དྲུག་ཅུ་ལ་ལོར་གྲགས་པ་དང་མཐུན་པར་གསུངས་ཀྱང། ལྷ་མོ་དྲི་མེད་ཀྱིས་ཞུས་
ལན་གྱི་ལུང་བསྟན་དུ་བོད་བསྟན་ཐོག་མར་དར་བ་དང་མཐུན་ཕྱིར་བཤོལ་ཀྱང་བརྩིས་ཏེ་ལོ་ཕྱེད་རེ་

[014] ཡང་ཨོ་རྒྱན་གླིང་པས་ བཀའ་ཐང་དུ་ ། མེ་མོ་གླང་ལོ་ཉི་ཤུ་
ལ། །ཞེས་དང། གསེར་ཕྲེང་ རྣམ་ཐར་  ཞེས་པར་ཡང། རྒྱལ་པོས།  ཁྲི་སྲོང་  མེ་མོ་གླང་ལོ་
དགུང་ལོ་ཉི་ཤུ་ལ། །ཞེས་པ་ཡོད། ཅེས་དད་ཞུད་དུ་དྲངས་ནས་སླར་གཞན་དུ་ཁྲི་སྲོང་ལྕགས་རྟ་ལོ་
པ་ཡིན་པས་དེའི་ལོ་ཉི་ཤུ་པས་ས་གླང་ཡིན་གསུངས་པའི་སྔ་ཕྱི་མ་འགྲིག་ཀྱང་སྐྱོན་ཆེར་མི་སྣང་
ངོ།། །།རྗེ་འཇམ་དབྱངས་བཞད་པས་རིགས་ལྡན་འཇམ་གྲགས་ཀྱིས་ཆོས་བསྟན་ནས་ལོ་ཞེ་
གཅིག་པ་ལ་ ཤིང་བྱི་  གཉའ་ཁྲི་བྱུང། སྒམ་པོ་མེ་གླང་ལོ་པའི་ལོ་བདུན་པར་ཀླ་ཀློ་ཞུགས་
ལོ་གསུམ་པར་རྒྱལ་སྲས་འཁོད་དེ་བ་ལ་བྲ་བླང། ཤིང་ལུག་དམར་པོ་རིའི་ཕོ་བྲང་བཟུང་ཞིང་ཉི་
ཤུའི་སྟེང་རྒྱ་ཟ་འབྱོར་ཏེ་ས་ཕག་ལ་འཁྲུལ་སྣང་བཞེངས་ནས་ས་ཁྱིལ་་འདས། དེ་ནས་
ལོ་བརྒྱད་ཅུ་སོང་བའི་ས་རྟར་ཁྲི་སྲོང་བལྟམས་ཏེ་བཅུ་གསུམ་ ལྕགས་རྟ་  སྟེང་རྒྱལ་སར་འཁོད་
ཅིང་ཞི་འཚོ་བྱོན། ཉེར་གཅིག་སྟེང་པདྨ་སཾ་བྷ་བ་བྱོན་ནས་བསམ་ཡས་བཞེངས་ཏེ་ལོ་བཞི་ལ་འགྲུབ་
ནས་རྒྱལ་པོ་མེ་སྟག་ལ་་འདས། དེ་ནས་མུ་ནེ་བཞུགས་ཏེ་ལོ་བཞིར་ལྟོགས་ཕྱུག་ལན་གསུམ་
བསྙོམས་ནས་ཉེར་དགུར་འདས། དེ་རྗེས་སད་ན་བཞུགས་ཏེ་ང་བཞི་པ་ས་བྱར་འདས། རལ་པ་
ཅན་ བྱེད་རྩིས་མགོའི་  མེ་ཁྱིར་འཁྲུངས་ཏེ་བཅུ་གཉིས་སྟེང་ སྡེ་སྲིད་  རྒྱལ་པོ་མཛད་ཀྱང་
ལྕགས་བྱ་ལ་བཀྲོངས། དེ་ལྟར་ན་སྒམ་པོ་བྱོན་པའི་གླང་ནས་ ཨྱོན་གླིང་པས་  ལྕགས་བྱ་འདིའི་བར་
དུ་ལོ་ཉིས་བརྒྱ་བཅུ་གཅིག་ བཅུ་ཆད་  འདས་གསུངས་སོ།། །།དེ་བཞིན་དུ་དཔའ་བོ་གཙུག་
ལག་པདྨ་དཀར་པོ་མང་ཐོས་ཀླུ་སྒྲུབ་པའི་གཞུང་དང་གསལ་བའི་མེ་ལོང་ཚལ་བ་དེབ་དམར་སོགས་
སུ་རྒྱལ་པོ་སོ་སོའི་ལོ་དང་སྲས་གྲངས་དང་སློབ་དཔོན་ སྦ་བཞེད་ཟླ་  པདྨ་བོད་དུ་བཞུགས་ལོའི་
གྲངས་མཐུན་ ཐང་  པ་ཉུང་ ཡིག་  ཞིང་་ལོ། ཁྲི་སྲོང་འདས་རྗེས་སློབ་དཔོན་སཾ་བྷ་བས་
ཀྱང་ལོ་གཅིག་གམ་གསུམ་དུ་རྒྱལ་པོ་མཛད་ཟེར་སོགས་ལོ་རྒྱུས་མི་མཐུན་པ་མང་ལ། དེ་ཕལ་ཆེར་
གྱི་རྩ་བ་མི་སྦ་བཞེད་ཅེས་སྤ་གསལ་སྣང་དང་སྤངས་ཤི་སོགས་ཀྱིས་བསམ་ཡས་ཀྱི་ལོ་རྒྱུས་
བསྒྲིགས་ཏེ་དགེ་འདུན་རྒྱལ་བློན་གསུམ་གྱི་སར་རེ་རེ་བཞག་པ་ལ་ཕྲི་སྣོན་ཅུང་ཟད་རེ་བྱས་བྲ་བླ་
བཞེད་རྒྱལ་བཞེད་སྦ་བཞེད་ཡེས་པ་གསུམ་བྱུང་ཞིང་ཕྱིས་སུ་ཚིག་སྣ་རིང་ཐུང་དུ་མ་ཡང་བྱུང་ལ། དེ་
ལྟར་ན་སྤ་བཞེད་ལྷད་མེད་ནི་དག་ཀྱང་བོད་འདིར་དེ་ལྟ་བུམ་བཟང་རྒྱལ་བའི་བཀའ་བཟང་བསྲེས་
བསླད་དང་ཀླུ་སྒྲུབས་སོགས་ཀྱི་མཚན་ནས་སྨོས་ཏེ་དགག་ནུས་ར་ཡིག་ཚང་དེ་དག་དང་མམ་པོའི་

[015] ཀ་བ་ཤིང་ལོ་ཅན་དུ་  བཀའ་ཆེམས་གསུམ་ཇོ་བོ་རྗེས་བཏོན་པ་སོགས་ལ་
ལྷད་གཞུག་ཕོད་པ་ལ་ལྟ་ཅི། དེས་ན་ཕྱིས་སུ་དག་མ་དག་སྣ་ཚོགས་བྱུང་བ་ནི་སྦ་རྔོའི་གཅོད་པའི་
དཔེར་གྱུར་ཆ་མཁས་པ་ལ་ལས་དེའི་དབྱེ་བ་མ་ཕྱེད་པ་དང་འགའ་ཞིག་གིས་དེ་ཙམ་གསུང་རབ་
སྤྱིའི་དོན་གཙོ་བོ་མིན་པས་ཞར་བྱུང་དུ་དེ་སྨོས་དགོས་བྱུང་ཚེ་ཕྱག་ཏུ་ཡིག་ཚང་གང་བྱུང་དེ་ལྟར་
བཀོད་པའང་སྲིད་ལ། ཡང་བདག་ལྟ་བུའི་བློ་དམན་ཕལ་མོ་ཆེས་དག་མ་དག་གི་གཡུ་དང་རྡོ་ལྷད་
བསྲེས་པའི་འཕྲེང་རྒྱན་དང་ཁ་ཅིག་གིས་ལི་ལྗང་གཅིག་ཏུ་བསྲེས་པའི་ཚོན་གྱིས་ལོ་རྒྱུས་རི་མོ་
བྲིས་པའང་ཡོད་དོ།། །།དེ་དག་ལས་དེབ་སྔོན་དུ་ཤིང་རྟ་ནས་ ཐང་ཐའི་རྫུང་  རྒྱ་བོད་
ཀྱི་རྒྱལ་པོ་དག་གི་འབྲེལ་བཟང་བ་ནས་རྒྱའི་བློན་པོ་རྣམས་ཀྱིས་རྒྱ་བོད་ཀྱི་རྒྱལ་པོའི་ལོ་ཚིགས་
བྲིས་པ་གཞི་བྱས་ཟེར་བས་ཅུང་ཟད་ རྒྱ་ཁྲིམས་དམ་པས་  དག་པའི་རེ་བ་ཡོད་ཀྱང་ལ་ལའི་
ཐད་དུ་བོད་གཏམ་དག་མ་དག་བསྲེས་པའང་ཡོད་སྙམ་མོ།། །།དེ་ལྟ་བས་ན་འདི་སྐོར་ལ་
ཡི་གེ་མང་ཡང་དེ་རེ་རེའང་གཟིགས་ཀྱི་སྤུན་དུ་དོགས་པས་ད་ལྟར་ཡི་གེ་ཁུངས་མ་འདི་ཞེས་ངོས་
ཟིན་རྒྱུ་དཀའ་བའི་ཕྱིར་ཅའི་གས་པས་ཀྱང་སྒྲུབ་ཚུལ་གཞན་མེད་པས་གཏད་ས་རྙེད་དཀའ་བ། དེ་
ལྟ་ན་ཡང་ཁོ་བོས་རྩིས་གཞུང་མར་ཐལ་ལུང་རྩིས་འཕྲོ་སྦོས་བསྟུན་བསྟན་རྩིས་བཀོད་ཀྱང་
རྩིས་བུ་དང་འདིར་རྣམ་གྲངས་གཞན་འགོད་འདོད་ཀྱང་ཐོ་ཐོ་རིའི་འཁྲུངས་ལོ་ནི་སོ་སོས་ས་འབྲུག་
ཤིང་སྦྲེལ་ཤིང་ཁྱི་ཤིང་བྱི་ཟེར་སོགས་ཀྱིས་མཚོན་ནས་གཞན་གྱི་ལོ་ལའང་འདྲ་བས་ཡིད་རྟོན་
པའི་ཁུངས་ནི་སྨིག་རྒྱུར་འགྲན་ཀྱང་རེ་ཞིག་ཐོ་ཐོ་རིའི་ལོ་ འཇམ་བཞད་  ཤིང་བྱི་ཞེས་ལྷའི་
ཞལ་གཟིགས་བའི་དམ་པ་ལ་ཁས་གསུངས་པ་དར། སྒམ་པོ་མན་ཆད་ནི་ས་སྐྱ་གོང་མ་
རྣམས་བྱོན་སྔ་ཞིང་རྒྱ་ཧོར་དང་འབྲེལ་ཆེ་བས་རྒྱ་བོད་ཀྱི་ཡིག་ཚང་རྙིང་པ་དག་དང་མཐུན་པར་
མཛད་ངེས་པས་དག་གམ་སྙམ་ནས་དེ་མཐུན་འགོད་ན། སངས་རྒྱས་འདས་ཚུལ་བསྟན་
པའི་མེ་ཡོས་ནས། ་ལོ་བཞི་བརྒྱ་བཅོ་བརྒྱད་པ་ཤིང་བྱིར་གཉའ་ཁྲི་འཁྲུངས་པའི་
དབང་དུ་བཏང་ན། དེ་ནས་དྲུག་བརྒྱ་དྲུག་བཅུ་སོང་བ་ན་ཐོ་ཐོ་རི་བྱོན་ནས་དྲུག་ཅུ་ལ། ་
བོད་དུ་དམ་པ་ཆོས་ཀྱི་དབུ་རྙེད་ནས། ་ལོ་དྲུག་ཅུ་བཞུགས་ཏེ་འདས། ་དེ་ནས་
ཉིས་བརྒྱ་ལྔ་བཅུ་ལྷག་ཙམ་སོང་བའི་མེ་གླང་ལ་ བུ་སྟོན་དཔའ་མོ་ལོ། ས་སྐྱ། འཇམ་
བཞད་སོགས་  སྲོང་བཙན་འཁྲུངས་པ་རྣམས་གྲགས་ཆེ་ལ། ་དེ་ནས་སྒམ་པོ་ལོ་

[016] ་ཤིང་ལུག་ལོར་དམར་པོ་རིའི་ཕོ་བྲང་བརྩིགས་
ནས། ་མེ་བྱ་ལ་རྒྱ་ཟ་འབྱོར། ་ས་ཁྱིར་འོ་ཐང་གི་མཚོ་བསྲུབ་ཏེ། ་ས་ཕག་ལ་འཕྲུལ་སྣང་
གི་རྨང་བཏིངས་ནས་བཞེངས། བར་སྲས་གུང་སྲོང་རྒྱལ་ས་བཟུང་ཡང་འདས་ནས། སླར་ཡབ་
རྒྱལ་སར་བཞུགས་ཏེ་ས་ཁྱིར་འདས། ་དེ་ནས་མང་སྲོང་མེ་ཁྱི་ལོ་པ་ས་ཁྱི་ནས་རྒྱལ་པོ་མཛད་
དེ་ཆུ་གླང་འདས། ་འདུས་སྲོང་ལོ་དེར་བལྟམས་ནས་ལྕགས་འབྲུག་བར་དུ་སྲིད་བསྐྱངས། ་
མེས་ཨག་ཚོམ་ལོ་དེར་འཁྲུངས་པ་ནས་ཆུ་རྟའི་བར་དུ་རྒྱལ་ས་བཟུང་ངོ།། །།དེ་ནས་ཁྲི་
སྲོང་ལྡེ་བཙན་ལྕགས་རྟ་ལོ་པ་ ས་སྐྱ་  ཆུ་རྟར་རྒྱལ་སྲིད་ལ་མངའ་བསྒྱུར་ནས་མི་རིང་བར་མཁན་
པོ་བཧོ་དཧི་སཏ་བྱོན། ་ས་གླང་ལོར་སློབ་དཔོན་པདྨ་སཾ་བྷ་བ་བྱོན་ནས་ས་འདུལ་མཛད། ་ལྕཊ་
ཡོས་ནས་བསམ་ཡས་མི་འགྱུར་གླིང་བཞེངས་ཏེ། ་ཤིང་རྟར་འགྲུབ་ནས་ལོ་བཅུ་གསུམ་བར་དུ་
མཆོད་པ་རྒྱ་ཆེན་ཕུལ་ཞིང་དགའ་སྟོན་གྱིས་དུས་འདའ་བར་མཛད། ་མེ་ལུག་ལ་རྒྱ་གར་
གྱི་དགེ་སློང་རྣམ་དག་བཅུ་གཉིས་སྤྱན་དྲངས་ཏེ་སད་མི་བདུན་རབ་ཏུ་བྱུང་བ་ནས་གངས་ཅན་དུ་
བསྟན་པའི་གཞི་ཚུགས་རྗེས། ་རྒྱལ་པོ་ཤིང་གླང་ལ་འདས། དེ་ནས་མུ་ནེ་བཙན་པོའི་ལོ་ངོ་
ལྔར་ འཇམ་དབྱངས་བཞད་སོགས་  རྒྱལ་ས་བཟུང་ནས་དབུས་གཙང་གི་དབུལ་ཕྱུག་ལན་
གསུམ་བསྙོམས་ཀྱངས་སྤྲུལ་ལོར་མས་དུག་གིས་བཀྲོངས། ་དེ་ནས་སད་ན་ལེགས་ལྕགས་རྟ་
ནས་རྒྱལ་སྲིད་བསྐྱངས་ནས། ་མེ་བྱ་ལོར་འདས། ་རལ་པ་ཅན་མེ་ཁྱི་ལོ་པ་མེ་བྱ་ནས་
རྒྱལ་པོ་མངའ་གསོལ་ཀྱང་མེ་ དེབ་སྔོན་སོགས་  འབྲུག་ལ་ རྒྱལ་འདས། མེ་ཡོས་ནས་
། ལྕགས་བྱའི་བར། ཡང་སྒམ་པོའི་མེ་གླང་ནས། ་ལྕགས་བྱ་  བཀྲོངས། ་གླང་
དར་ཆུ་ལུག་ལོ་པས་ས་བདག་བྱས་ཀྱང་ལྕགས་བྱར་བཀུམ། དེ་རྗེས་དེའི་སྲས་འོད་སྲུང་སོགས་
བྱོན་ཟེར་ན་སྦ་བཞེད་གཙང་མ་དང་མཐུན་པར་མ་ཟད་མཁས་དབང་གོང་མ་དག་གི་གསུངས་ཕལ་
ཆེར་དང་ཡང་འབྲེལ་ལམ་སྙམ་མོ། །སྲོང་བཙན་ནས་འོད་སྲུང་བར་ལུང་གིས་ཀྱང་ཟིན་ཏེ། འཇམ་
དཔལ་རྩ་རྒྱུད་ལས། དེ་བཞིན་གཤེགས་པའི་བསྟན་པ་འཛིན། །རྣམ་པ་སྣ་ཚོགས་བྱ་བ་བྱེད། །
བྱང་གི་ཕྱོགས་ལ་བསྟེན་ནས་ནི། །དེ་ཡིས་མཚོན་ནས་འབྱུང་བར་འགྱུར། །ལྷ་ལྡན་ཡུལ་ཞེས་བྱ་
བ་ཡི། །གངས་ཅན་རིའི་ནང་གནས་པའི། །རྒྱལ་པོ་མི་ཡི་ལྷ་ཞེས་པ། །ལི་ཙ་བྱི་ ཡངས་ཅན་
པའི་  རྣམས་རིགས་སུ་བྱུང། །དེ་ཡང་སྔགས་ཀྱི་དོན་གྲུབ་ཏེ། །ལོངས་སྤྱོད་ཚེ་དང་ལྡན་པར་འགྱུར།།

[017] །མི་ཡི་བདག་པོས་དེ་ཡང་གྲུབ། །ལོ་ནི་ སྒམ་པོ་  བརྒྱད་བཅུ་རྒྱལ་
སྲིད་བྱས། །དེས་ནི་རྐུན་མ་རྣམ་པར་སྤངས། །རྒྱལ་པོ་དེས་ནི་སྲོག་སྤངས་ནས། །དེར་ཡང་སྔགས་ནི་
མྱུར་འགྲུབ་ཏེ། །ཞི་དང་རྒྱས་པ་བསིལ་བྱེད་པའོ། །འཇིག་རྟེན་སྒྲོལ་མ་ཞེས་གྲགས་དང། །ལྷ་
མོ་ བལ་ཟ་  གོས་དཀར་མོ་དང་ནི། །དཀར་མོ་ འབྲིང་ཟ་  ཆེན་མོ་གཞན་ཕན་བརྩོན། །རྟག་ཏུ་
ཡིད་ནི་མི་སྐྱོ་བའོ། །དེ་ལ་སོགས་པ་གསུངས་པ་ཡི། །དེ་བཞིན་རྒྱལ་པོ་མང་པོ་ནི། །རྣམ་པ་དུ་མ་
མང་པོ་དག་ཁ་དོག་སྣ་ཚོགས་སྣ་ཚོགས་གཟུགས། །ཁ་བ་ཅན་གནས་ཀླ་ཀློའི་ ནུབ་དབང་སྡུས་
རྒྱལ། །དེ་ཡང་སྟོན་པ་མཆོད་བྱེད་པའོ། །ཁྱུ་མཆོག་ མང་སྲོང་  ཁྱུ་མཆོག་ ཀླུང་ནམ་འཕྲུལ་
བཟང་པོ་དང། །ས་འོང་ ཨག་ཚོམ་  དེ་བཞིན་ས་འོང་ ཁྲི་གཙུག་  བཟང། །དེ་བཞིན་ཕ་རོལ་ མུ་
ནེ་  གནོན་ཉིད་དར། །རྐང་པའི་ ཁྲི་སྲོང་  འགྲོས་ཤེས་བསྟན་པ་ཡིན། །ས་སྲུང་ རལ་པ་
དང་ནི་བེའུ་ གླང་དར་  དང། །འོད་ལྡན་ཉིད་ནི་ཕྱི་མ་ཡིན། །ཞེས་གསུངས་སོ། །དར་མ་ལྷ་
ལུང་དཔལ་གྱིས་བསད་རྗེས་རྗེ་འབངས་ཀྱི་གོ་རིམ་འཁྲུགས་ནས་ལོ་སུམ་བརྒྱ་དང་ལྔ་འདས་པ་ན་
ཧོར་རྒྱལ་ཇིང་གེར་གྱིས་རྒྱ་ནག་སོགས་ཀྱི་རྒྱལ་ཁམས་ཆེན་པོར་མངའ་བསྒྱུར་ཞིང་བོད་ཀྱང་མེ་
སྟག་ལོར་དབང་དུ་བསྡུས་ཏེ། དེའི་རིགས་བརྒྱུད་ལ་གཤིན་རྗེ་ཆོས་རྒྱལ་སོགས་ཀྱི་སྤྲུལ་པ་རེ་བྱུང་
ནས་སྐབས་སུ་བསྟན་པའི་དྲི་མ་སེལ་བར་བྱེད་པ་ནི། ཡང་རྩ་རྒྱུད་ལས། ཐ་མར་
འཆར་རྒྱས་ ཉི་མ་འཆར་ཕྱོགས་བྱང་ཤར་  ཆུ་ལྷ་ཏེ། །ཀླ་ཀློ་རྣམ་པ་སྣ་ཚོགས་ཡིན། །ཞེས་
པས་བསྟན་ནོ། །དབུས་གཙང་གི་གནས་སྲིན་པོ་གན་རྒྱལ་འདྲ་བར་ཡོད་པའི་ས་དགྲའི་དབང་
དང་སྐབས་འགར་ཆོས་ཁྲིམས་རྣམ་དག་ཞིག་ནས་རྒྱལ་བསྟན་ལ་ཆོས་ལོག་དང་གྲུབ་མཐའ་
མི་མཐུན་པ་བསྲེས་ཤིང་ཆོས་སྐྱོང་དང་འདྲེ་སྣ་ཚོགས་འདྲེས་མར་བསྟེན་པ་དང། ནང་འཁྲུགས་
སྔ་ཕྱི་མང་པོ་བྱུང་དུས་རྟེན་གསུམ་གཤིག་ཅིང་དགེ་འདུན་གྱི་སྡེ་མང་པོ་བཀྲོངས་པ་དང་མཐུ་
གཏད་ནང་ཕན་ཚུན་དང་གཞན་ལའང་མང་དུ་བྱས་པས་འོད་སྲུང་མན་ཆད་ད་བར་དབུས་གཙང་
དེར་འཁྲུགས་པ་མང་ལ་དཔོན་ཕལ་ཆེར་གྲིར་འཆི་བ་སོགས་བྱུང་བའང། དེ་ཉིད་ལས། དེ་
འོག་ལུགས་ནི་རྣམ་ཞིག་ཅིང། །ཕྱི་རོལ་སྐྱེ་དགུས་ཉེ་བར་སྤྱོད། །ཅེས་པས་བསྟན་ནོ།། །།
བོད་སྤྱི་ལ་དབང་བའི་རྒྱལ་པོ་ བསྟན་སྣུབ་ཀྱི་ལོ་  མེད་པའི་ཆུ་ཁྱི་ནས་ལོ་སུམ་བརྒྱ་དང་སོ་
བདུན་འདས་པའི་ས་ཕག་ལ་ས་སྐྱ་པ་དང་ཚལ་བས་ཧོར་སེ་ཆེན་དང་འབྲི་གོང་ནས་མུན་ཁེ་

[018]
མཆོད་ཅིང་བདག་བྱས་ལ། དེ་ལས་ས་པཎ་དང་འཕགས་པ་ཁུ་དཔོན་གྱི་བཀའ་དྲིན་ལ་བརྟེན་ནས་ལམ་
འབྲས་པའི་ལུགས་འཛིན་ས་སྐྱ་པ་དར་བ་དང། སྒྲུབ་བརྒྱུད་པའི་ལུགས་འཛིན་བླ་མ་ཞང་རིན་
པོ་ཆེའི་བཀའ་དྲིན་ལ་བརྟེན་ནས་ཚལ་བ་དར་མ་གྲགས་སོགས་ལ་ཁྲི་དཔོན་བྱུང་པ་དང། དྭགས་
པོ་བཀའ་བརྒྱུད་པའི་གཙོ་བོ་འགྲོ་མགོན་ཕག་མོ་གྲུ་པའི་འཕྲིན་ལས་ལ་བརྟེན་ནས་སྒྱུར་རིན་
དཔལ་སོགས་ལས་འབྲི་གོང་རྒྱས་པ་དང། སྤྱན་སྔ་རྒྱལ་པ་རིན་པོ་ ཐོག་རྟུག་པ་  ཆེ་གྲགས་
བརྩོན་གྱི་དྲིན་ལས་དཔོན་ཆེན་དུ་གྱུར་པའི་ཕག་གྲུ་རྡོར་རྒྱལ་ནས་ཕག་གྲུའི་གཞི་ཚུགས་པའོ། །
དེ་ལས་ས་སྐྱ་པ་ལ་དཔོན་གྱི་ལུང་ལས་ཧོར་རྒྱལ་ལས་བྱུང་ཚུལ་ནི། ལྕགས་བྱི་ལ་ཆིང་གེས་ཀྱི་
ཚ་བོ་གུན་ཏན་རྒྱལ་པོའི་དུས་དཔོན་དོན་ ཆེ་ཀྱ་དབུས་གཙང་  རྟ་ནག་པོ་དང་རྒྱལ་སྨན་གཉིས་
དམག་བཅས་བོད་དུ་བཏང་བས་མདོ་སྟོད་སྨད་སོགས་ཆུ་ཁར་བོད་མང་པོ་བསད་ནས་ཤར་ཀོང་
པོ་ནུབ་བལ་པོ་ལྷོ་སྨོན་ཚུན་ཆད་དབང་དུ་བསྡུས་ཏེ་རྭ་བསྒྲེང་དུ་སེར་མོ་བ་ལྔ་བརྒྱ་བསད་དེ་རྒྱལ་ལྷ་
ཁང་གི་གླིང་ལོག་ཀྱང་དེ་དུས་བྱུང་ཞིང་སོ་སྟོན་སོགས་སྐྱ་སེར་ལྔ་བྲྒྱའང་བཀུམ། སླར་དེ་གཉིས་
ཀྱིས་མར་རྒྱལ་པོའི་ཕོ་བྲང་ཉམ་ངག་སྟེ་བོད་དུ་དགེ་འདུན་སྡེ་བཀའ་གདམ་ཆེ་ངོ་བསྲུང་སྟག་ལུང་
ཆོས་རྗེ་མཁས་གཟི་བརྗིད་འབྲི་གོང་སྤྱན་སྔ་ཆེ་ཆོས་ལ་ས་པཎ་མཁས་པར་འདུག་པས་གང་
གདན་འདྲེན་ཞེས་ཞུས་པས་ས་པཎ་སྤྱན་དྲོངས་གསུངས་པ་ལྟར་དེ་སྤྱན་དྲངས། དེ་གཤེགས་
ནས་དཔོན་པོ་འཕགས་པ་ལ་གུ་ཤྲཱིའི་འཇའ་སའི་ཐ་མ་ཀ་དང་བོད་ཀྱི་ཆོས་མི་རྟའི་ ཁམས་
སྟོད་མདོ་སྨད་  ཆོལ་ཁ་གསུམ་དང། ཁྱད་པར་དུ་ཡིག་ཚང་ལས། འབྲི་ཕག་རྒྱམ་གཡའ་བཟང་
པ་དང། །ཚལ་བ་ ཐང་པོ་ཆེ་  བྱ་ཡུལ་ལྷོ་འབྲུག་གསུམ། །བསྡེབས་པས་དབུས་ཀྱི་ཁྲི་སྐོར་
དྲུག་མངའ་རིས་ལ་སྟོད་ལྷོ་བྱང་གཉིས། །ཆུ་མིག་ ཤངས་  ཞ་ལུ་བྱང་འཕྲོག་ གུར་མདོ་
བཅས། །བསྡེབས་པས་གཙང་གི་ཁྲི་སྐོར་དྲུག་གཙང་མིན་དབུས་མིན་ཡར་འབྲོག་གི་
ཁྲི་སྐོར་དང་བཅས་བཅུ་གསུམ་མོ། །ཞེས་པ་ལྟར་གྱི་ཁྲི་སྐོར་བཅུ་གསུམ་ཕུལ་བ་ནས་བཟུང་སྟེ་
ས་སྐྱ་པས་དཔོན་བྱས་ལ། དེ་ཡང་བླ་དཔོན་གཉིས་ལ་དཔོན་སར་ཤཱཀྱ་བཟང་པོ་དང་ཀུན་དགའ་
བཟང་པོ་དང་ཞང་བཙུན་དང་ཕྱུག་པོ་སྒད་དཀར་བ་དང་བྱང་རིན་དང་ཀུན་གཞོན་དང་གཞོན་དབང་
དང་བྱང་རྡོར་དང་ཡང་ལོན་དང། ཡང་གཞོན་དབང་དང་ལེགས་དཔལ་དང་སེངྒེ་དཔལ་དང་འོད་ཟེར་

[019] ཡང་འོད་ཟེར་སེངྒེ་དང་རྒྱལ་བཟང་
དང་དབང་ཕྱུག་དཔལ་དང་བསོད་ནམས་དཔལ་དང། ཡང་རྒྱལ་བཟང་དང་དབང་བརྩོན་དང་ནམ་མཁའ་
བསྟན་པ་དང་གྲགས་པ་རྒྱལ་མཚན་དང་དཔལ་འབུམ་དང་བློ་ཆེན་དང་གྲགས་དབང་སོགས་བྱུང་སྟེ་
དེ་ཡང་འཕགས་པ་ལ་བོད་སྤྱི་ཕུལ་བའི་རབ་བྱུང་བཞི་པའི་ཆུ་གླང་ནས་ཤིང་ཁྱིའི་འཕགས་
པས་བདག་མཛད་རྗེས་ཤིང་ཕག་ནས་གཞི་ གཞི་ཐོག་ལྷ་ཁང།  རིན་སྒང། དུས་མཆོད་བླ་བྲང་
བྮིའང་  ཐོག་པ་དང་ཤར་བ་དང་ཁང་གསར་ཆེ་མོ་གསུམ་གྱིས་ལོ་ཉེར་ལྔ་རེར་ཤཱཀྱ་བཟང་
ནས་དབང་བརྩོན་པར་དཔོན་ཉེར་གཉིས་ཀྱི་བར་དུ་བོད་སྤྱིའི་རྒྱལ་པོ་བྱས་ལ། འོན་ཀྱང་ཀུན་
བཟང་ཧོར་གྱི་དང་བྱང་རིན་གཡོག་གིས་བཀྲོངས་ཤིང་གཞོན་དབང་བུད་རྡོར་ཨང་ལེན་གསུམ་
གྱི་རིང་ལ་འབྲི་གོང་པ་དང་འཐབ་པའི་རང་གཞན་བསྟན་འགྲོ་ཀུན་ལ་གནོད་ཅིང། དཔོན་ཤང་
རྒྱལ་བཟང་དང་དབང་བརྩོན་གཉིས་ ཚལ་པ་ཀུན་རྡོར་དང་བཅས་  ཀྱི་རིང་ལའང་ཁྲི་སྐོར་བཅུ་
གསུམ་གྱི་དམག་ཡར་ཀླུང་དུ་དྲངས་ཏེ་ཕག་གྲུའི་ཁྲི་སྐོར་དང་འཐབ་པས་ཕག་གྲུ་རྒྱལ་ཏེ་གཙང་
ས་སྐྱ་པས་ཆོལ་ཁ་གསུམ་ལ་ལུང་བསྒྱུར་བ་ཉམས་སོ།། །།ཚལ་བ་བླ་མ་ནི་ཞང་
བརྩོན་གྲགས་ཀྱིས་གུང་ཐང་གི་གཙུག་ལག་ཁང་དང་འབུམ་པོ་ཆེའི་བང་རིམ་བཞི་མན་ཆད་
བཞེངས་པར་མཛད་ནས་འདས་ཁར་ཉེ་གནས་དར་མ་གྲགས་ནི་སྡེ་གཙུག་ལག་ཁང་གཉིས་ཀའི་
བདག་པོར་བསྐོས་པས་ཕན་ཐོག་ཆེར་བྱས་ཤིང། དེ་རྗེས་དེའི་རུས་དཔོན་འབྱུང་གནས་བརྩོན་
འགྲུས་དང་འདིའི་དཔོན་ལོ་ཡེ་འབྱུང་གིས་ཀྱང་རིམ་པར་དཔོན་གྱི་གོ་ས་བསྐྱངས་ལ། དེའི་རྗེས་
སུ་མགར་རྒྱལ་བ་འབྱུང་གནས་ཀྱི་སྲས་སངས་རྒྱས་དངོས་གྲུབ་དཔོན་ས་བཟུང་བ་ནས་ཚལ་བ་
པའི་རྩ་བ་ལེགས་པར་ཚུགས་ཤིང་དེའི་བུ་དཔོན་རིན་རྒྱལ་དང་དེའི་བུ་ཆེ་བ་ཉི་མ་ཤེས་རབ་
གཉིས་ཀྱིས་ས་ཆེན་ལས་འཇའ་ས་བླངས། བུ་གཉིས་དགའ་བ་དེས་དཔོན་བྱེད་དུས་ཚལ་གྱི་
རྒྱ་ཕིབས་སོགས་བཞེངས་ཏེ་བཤད་གྲྭ་སྔགས་གྲྭ་བཙུག་ཅིང་དེའི་བུ་སྨོན་ལམ་རྡོ་རྗེའི་དུས་ལྷ་
སའི་བར་སྐོར་བཟོས་ནས་ཇོ་བོ་དང་ཐུགས་རྗེ་ཆེན་པོའི་དབུ་ཐོག་གི་གསེར་ཏོག་སོགས་བཞེངས་
དེའི་བུ་དྲུང་ཆེན་ཀུན་དགའ་རྡོ་རྗེས་རི་བོ་དགེ་འཕེལ་བཏབ་ཅིང་ཕྱིས་སུ་ཁྲི་དཔོན་གྱི་ལས་ཀ་
གཅུང་གྲགས་ཤེས་ལ་གཏད་དེ་རབ་ཏུ་བྱུང་བའི་མིང་སི་ཏུ་དགེ་སློང་ཟེར་ཞིང། དེའི་བུ་དགེ་ལེགས་
བཟང་པོ་དེའི་བུ་ཏྲེས་ཧོར་དཔལ་འབྱོར་བཟང་པོ་དེའི་བུ་དགའ་བདེ་བཟང་པོའི་བར་བས་མོད་ཀྱང་

[020]
 གཡམ་བཟང་པའི་  དང་བསྡོངས་ཏེ་ཕག་གྲུ་དང་མ་མཐུན་པ་ལས་ཆེར་ཉམས་ལ། འོན་ཀྱང་
ལོ་བརྒྱ་དང་བཞི་བཅུ་ཉེ་བར་དཔོན་བྱས་པའོ།། །།འབྲི་གོང་པ་ནི་སྐྱོབས་པ་འཇིག་རྟེན་
མགོན་པོས་འབྲི་གོང་མཐིལ་བཟུང་བ་ནས་གཞི་ཚུགས་ཏེ་བླ་རབས་བཞིའི་བར་དུ་དཔོན་གྱི་
ལས་མ་བྱུང་ལ། ཕྱིས་སུ་སྐྱོབས་པའི་ཁུ་བོ་དཀོན་རིན་གྱི་བུ་ཨ་མེས་གྲགས་རྒྱལ་གྱི་སྲས་
ཏིལླི་པ་རྡོ་རྗེ་གྲགས་ཀྱིས་མུན་ཁེ་རྒྱལ་པོ་ལས་ཁྲི་དཔོན་གྱི་འཇའ་ས་བླངས་པ་ནས་རིམ་པར་
དཔོན་བྱས་པའི་སྒོམ་པ་རྣམས་ནི་རྡོ་རྗེ་སེངྒེ་དང་ཤཱཀྱ་རིན་ཆེན་དང་བྱང་ཆུབ་དང་སྤང་རས་དང་
ཆོས་སེང་དང་རིན་སེང་དང་སྒོམ་པ་དཔོན་པོ་དང་ཤཱཀྱ་དར་དང་རིན་གྲགས་དང་ཡེ་དཔལ་དང་
རིན་རྡོར་དང་ཀུན་རིན་ ཕག་གྲུ་ལ་ངན་ཤོམ་  དང་ཤཱཀྱ་བཟང་དང་རྗོད་ཇི་བ་བསོད་རིན་དང་སྐུ་
ཞང་ཚུལ་རྒྱལ་རྣམས་བྱུང། དེ་རྗེས་ཆོས་རྒྱལ་དཔལ་བཟང་ནས་བཟུང་བླ་དཔོན་སྦྲགས་ཤིང་
དེའི་སྲས་བཅོ་ལྔ་རིན་པོ་ཆེའང་གོ་སར་བྱོན། དེའི་བུ་ཆོས་རྗེས་ཀུན་རིན་པའི་དུས་སྔར་དགེ་
ལྡན་དང་འབྲི་གོང་བ་འབྲེལ་ཟབ་པའི་བཤིག་སྟེ་འབྲི་གོང་པའི་མངའ་འོག་གི་དགེ་ལྡན་པའི་
མགོན་གྱི་ཞྭ་མདོག་མ་བསྒྱུར་སོགས་སྡེ་འཁྲུགས་མང་དུ་བྱས། དེ་རྗེས་དཔོན་རིན་ཆེན་ཕུན་
ཚོགས་པས་བླ་དཔོན་སྦྲགས་མ་བྱས་པའི་རྗེས་སུ་དཔོན་ས་ཕག་གྲུ་བས་བཟུང་བ་ཡིན་ནོ།། །།
འོན་ཀྱང་དེ་དུས་འབྲི་གོང་བདེ་ལྟར་དང་ཡང་སྣ་དགར་རྩེ་བས་ཧོར་རྒྱལ་ལས་ལུང་ལས་ལོན་
ནས་ཟུར་དཔོན་བྱས་ཏེ་ས་སྐྱ་དང་འབྲེལ་པས་ས་སྐྱའི་ཨང་ལེན་འདིའི་ཞལ་ངོ་ཡིན་ཞིང་སྡེ་
བསྟན་འཛིན་པའི་དུས་ཡར་འབྲོག་བཙན་རྫོང་བརྩིགས་ཤིང་བོ་དོང་བ་ལའང་བཀུར་སྟི་བྱེད་
པའོ།། །།ཡང་མི་ཉག་རྒྱལ་རྒོད་ཀྱི་བརྒྱུད་པ་གཙང་བྱང་ཁའི་ངར་སེང་དང་དེའི་བུ་རྡོ་རྗེ་
དཔལ་གྱི་དུས་ས་སྐྱ་པ་དང་འབྲེལ་ཞིང་དེའི་བུ་དཀོན་མཆོག་གི་བུ་འབུམ་སྡེའི་སྲས་བྱང་
བདག་དཔོན་གྲགས་དར་གྱིས་སེ་ཆེན་ལས་ཐམ་ཀ་ལུང་ལས་བླངས་ཤིང་འདིའི་དུས་སུ་བྱ་དང་
མ་རིང་གི་ཆོས་སྡེ་བཏབ། དེའི་བུ་རྡོ་རྗེ་མགོན་པོས་ཀྱང་ས་སྐྱའི་དཔོན་ཆེན་བྱས་ཤིང་དེའི་བུ་
ནམ་མཁའ་བརྟན་པས་ཧོར་རྒྱལ་ལས་གུའི་གུང་གི་དང་ཏ་དཔོན་གུ་ཤྲཱིའི་མིང་དང་ཤེལ་དམ་
ཀྱང་བླངས།། །།དེའི་བུ་རིན་རྒྱན་གྱི་བུ་ཆོས་གྲགས་དཔལ་བཟང་གིས་སི་ཏུ་ཆུང་གུའི་ལས་
ཀ་དང་དེའི་བུ་རྣམ་རྒྱལ་གྲགས་བཟང་ཞེས་པའི་མཁས་པ་རྩོམ་ མཁས་གྲུབ་བཀའ་སྨན་རྩིས་སྒྲ་

[022]  ཡང་མང་བ་དེས་ཏིའི་སི་ཏུའི་ལས་ཀ་དང་དེའི་གཅུང་དཀོན་མཆོག་ལེགས་པས་ཤྲཱིའི་ཟིའི་
ཏྲི་ས་ཧོས་ཀྱི་ལས་ཀ་བཟུང་བ་ལ་སོགས་པའི་ཟུར་དཔོན་ཀྱང་བྱུང་ངོ།། །།ཕག་གྲུ་ནི་སྔར་
རྡོ་རྗེ་རྒྱལ་པོས་བཟུང་བའི་གདན་ས་ཐེལ་དུ་གནས་པ་དང་དཔོན་སར་ སྣེ་གུ་གདོང་དུའམ་  སྡེ་
སྲིད་རེ་ཡོད་པའི་གདན་སར་ཕྱིས་སུ་ཡོན་ཆེན་རྒྱལ་བ་སྐྱབས་ཀྱི་བུ་སྤྱན་སྔ་དཔོན་སངས་རྒྱས་
སྐྱབས་དང་རྒྱལ་བ་རིན་པོ་ཆེ་ཐོག་རྡུགས་པ་སོགས་རིམ་པར་བྱུང་དུས་དར་རྒྱས་ཆེ་ལ། དཔོན་
སར་གདན་ས་པ་ཐོག་སྡུག་པའི་དུས་སུ་ཧོར་གྱི་ལུང་ལས་ཀ་བྱང་ནས་ལྡན་མ་སྒོམ་བརྩོན་
བསྐོས་ཀྱང་ཚུལ་མཐུན་མ་བྱུང་བས་རྐང་བཞིའི་དཔོན་རྡོ་རྗེ་དཔལ་ཁྲི་དཔོན་བྱས་ནས་གཞི་
ཀ་བཅུ་གཉིས་བརྩིག་སོགས་མངའ་ཐང་རྒྱས་ལ། དེ་རྗེས་དེའི་གཅུང་གཞོན་རྒྱན་དང་ཡར་འབྲོག་
པ་བྱང་གཞོན་དང་གཞོན་ནུ་ཡོན་ཏན་དང། དེ་རྗེས་དེའི་གཅུང་གྲགས་རིན་པས་བླ་དཔོན་སྦྲགས་
ཏེ་ས་སྐྱར་ཤོར་བའི་ལྷ་སྔ་གཞི་ཁ་རྣམས་ཚུར་བླུས། དེ་རྗེས་དེའི་གཅུང་རིན་སྐྱབས་ཀྱི་བུ་རྒྱན་
བཟང་དང་རྒྱལ་མཚན་སྐྱབས་དང་ཏིའི་སི་ཏུ་བྱང་ཆུབ་རྒྱལ་མཚན་རྣམས་འཁོད་དེ། ཕྱི་མ་ ཁྱི་
ལོད་སེ་གི་གོང་ངོ་རྩ་  འདིའི་དུས་སུ་གཡམ་བཟང་བས་ བར་ཐེང་དུ་  དམག་དང་གཏམ་གྱིས་ལན་
འགར་ཕམ་ཀྱང་ཕྱིས་སུ་ས་སྐྱ་དབང་བརྩོན་དང་འཐབ་དུས་ ལྷུམ་སྟེང་  བློན་ཧོར་གཞོན་བཟང་
གི་དྲིན་ལས་ཕག་གྲུ་པས་རྒྱལ། ཡང་དཔོན་འབྲི་གོང་བ་ཚལ་བ་ནམ་གྲགས་གཡམ་བཟང་བ་
དང་གཉལ་དམག་གིས་ཀྱང་ ལྷུན་པོ་རྩེ་  འཐབ་པ་བྱས་ཀྱང་ཕག་གྲུ་རྒྱལ་ཏེ་བོད་དབུས་ལ་
དབང་བར་བྱས། སི་ཏུ་གཙང་ལ་སོང་ནས་རབ་བྱུང་དྲུག་པའི་ཤིང་རྟ་ནས་གཙང་ཕལ་ཆེར་ཡང་
མངའ་འོག་ཏུ་བཅུག་ནས་མར་རིན་སྤུངས་བཀོད་པ་བྱས་སོགས་སི་ཏུའི་དུས་རྫོང་བཅུ་གསུམ་
བརྩིགས་ཤིང་སྣེའུ་གདོང་རྩེར་བརྡོར་ནས་ཞལ་ལྕེ་གཅོད་ལུགས་བཅོ་ལྔ་བཙུགས་སོགས་མངའ་
ཐང་ཆེན་པོ་བྱུང་ལ། དེ་རྗེས་འཇམ་དབྱངས་གུ་ཤྲཱི་ཤཱཀ་རྒྱན་དང། རྗེ་ཙོང་ཁ་པའི་བླ་མ་ཆོས་བཞི་
གྲགས་བྱང་དབ་བསོད་གྲགས་དང། དེ་ནས་ཤཱྐ་རིན་དང་ཆོས་རྒྱལ་དབང་གྲགས་རྒྱན་ཕ་བུས་
ཧོར་ཐེ་མུར་དང་རྒྱ་ཡུང་ལོ་རྒྱལ་པོས་ལུང་ལས་གདན་ནས་དགོན་དང་ལྷ་སྡེ་བདག་བྱས་ཀྱང་དེའི་
དུས་དེའི་གཟིམས་དཔོན་ཉང་སྟོད་ཤར་ཁ་པ་རྒྱལ་རྩེ་རབ་བརྟན་པས་ནང་འཁྲུགས་བྱས་ཏེ་རྒྱལ་
མཁར་རྩེ་བདག་བྱས། དེ་རྗེས་ཆོས་ལྔ་གྲགས་འབྱུང་དང་དེའི་བུ་རྡོ་རྗེ་ངག་གི་དབང་པོ་བཀྲ་ཤིས་
གྲགས་པ་སོགས་ ཞྭ་དམར་སྐུ་སྐྱེ་ངག་གྲགས་  བྱུང་ཞིང་དེ་དག་གི་དུས་བློན་རིན་སྤུངས་ནམ་རྒྱན་

[023] རབ་
བརྟན་  བ་དང་སྡེ་པ་འོལ་ཁ་པ་བཀྲ་རྒྱན་དང་ཡར་རྒྱབ་པ་བཞི་མཛོད་དང་བྱ་བ་ཁྲི་དཔོན་བཀྲ་
བཟང་དང་དགའ་ལྡན་དམག་དཔོན་བསོད་རྒྱལ་སོགས་བྱུང་ལ། དེ་དུས་ཕག་གྲུ་སོགས་ལས་
འཇའ་ས་བླངས་པའི་ལྷ་རྒྱ་རི་པ་སོགས་ཡུལ་ཆུང་རེར་དབང་པ་ལ་ལ་བྱུང་ངོ།། །།དེ་དག་གི་
སྐབས་སུ་རིན་སྤུངས་ནོར་བཟང་པ་མཚོ་སྐྱེས་རྡོ་རྗེ་དོན་ཡོད་རྡོ་རྗེ་ངག་དབང་རྣམ་རྒྱལ་སོགས་དང་
རིམ་པར་མ་མཐུན་པས་གཙང་དབུས་ཀྱི་སྡེ་གཟར་ལངས་པའོ།། །།དེ་ལྟ་ན་ས་སྐྱ་པའི་རྗེས་
སུ་ལོ་ལྔར་འཁྲུགས་ནས་ཕག་གྲུ་བར་ཐོབ་པའི་ཤིང་རྟ་ནས་ཤིང་ཡོས་བར་ལོ་གྱ་གཉིས་ལ་
གཙང་དབུས་ཕལ་ཆེར་ལ་མངའ་བསྒྱུར་ཞིང་དེའི་ཚེ་ཆུ་གླང་ལ་ཡར་ཀླུང་ཆོས་འཁོར་བྱུང་ངོ།། །།
མདོར་ན་རབ་བྱུང་བཞི་པའི་ས་ཕག་ལོར་ས་འབྲི་ཕག་ཚལ་སོ་སོས་ཧོར་རྒྱལ་སོ་སོའི་ངོ་
བལྟས་ཏེ་སིལ་བུར་གྱུར་པའི་ཕྱི་ལོར་ཧོར་དོར་རྟ་བྱུང་ནས་རྭ་བསྒྲེང་དང་རྒྱལ་ལྷ་ཁང་གི་
གླིང་ལོག་བྱུང་རྗེས་ཤིང་འབྲུག་ལ་ས་པཎ་ཧོར་ཡུལ་དུ་བྱོན་ནས་ལྕགས་ཕག་ལ་འདས་པའི་
ལོ་ཕྱི་མར་ཧོར་གོ་ཏན་རྒྱལ་པོས་ལྕགས་ཕག་ལ་མངགས་པའི་དམག་བོད་ལ་འབྱོར་ཏེ་མོན་
མཁར་མགོན་པོ་གདོང་བཅོམ་ནས་མི་མང་པོ་བསད་ཅིང་དེ་རྗེས་རྒྱལ་ཆོ་ཇོ་འབར་བཀྲོངས་ཤིང་
ཡོས་ལ་ཀརྨ་པཀྵི་ནི་ཧོར་ཡུལ་དུ་བྱོན་ནས་རྒྱལ་པོ་མུང་ཁེའི་བླ་མ་མཛད་ནཔ་ཤིང་བྱི་ལ་
ཡར་བྱོན། རབ་བྱུང་ལྔ་པའི་མེ་ཡོས་ལ་ཧོར་དམག་གིས་འདན་མ་རི་བ་དང་མེ་གླང་ལ་ཟངས་
ཆེན་པ་དང་འཕགས་པ་གཤེགས་པའི་ཕྱི་ལོ་ལྕགས་སྦྲུལ་ལ་ས་སྐྱའི་དཔོན་ཀུན་བཟང་བསོད་
ནས་བྱ་རོག་རྫོང་བཅོམ། དེ་ནས་ལོ་ལྔར་ཤིང་བྱར་འབྲི་གུང་པའི་དམག་གིས་བྱ་ཡུལ་དགོན་
སྲེགས་ཏེ་གཙང་སྟོན་བཀྲོངས་རྗེས་སླར་འབྲི་གུང་པའི་སྟོད་ཧོར་གྱི་དམག་ས་སྐྱའི་སྟེང་དུ་
དྲངས་ཀྱང་སེ་ཆེན་རྒྱལ་པོའི་བུ་ཐི་མུར་བཧོ་ཁས་ཀྱི་དམག་དང་ས་སྐྱའི་ཨང་ལེན་གྱི་གཙང་
དམག་གིས་དེ་བཅོམ་སྟེ་སླར་ཁྲི་ཐམས་ཅད་ཀྱི་དམག་ཤར་དྭགས་ལ་སྒམ་པོའི་བར་དུ་དྲངས་
ཏེ་ལྕགས་སྟག་ལ་འབྲི་གུང་གི་ལྷ་ཁང་མེ་ལ་བསྲེགས་པ་སོགས་འབྲི་གོང་གླིང་ལོག་ཀྱང་
བྱུང་ཞིང་མི་ཁྲི་བཅོམ་བསད། བྱར་དྭགས་ཀོང་གསུམ་ཨེ་གཉའ་ལོ་གསུམ་ལྷོ་བྲག་ཡ་
གསུམ་མོན་སོགས་ཀྱང་དཔུང་གིས་མངའ་འོག་ཏུ་བཅུག་པ་ནས་གཙང་དབུས་གཉིས་བྱ་རོག་
འུག་པའི་བརྟུལ་ཞུགས་བཟུང་ངོ།། །།ཕག་གྲུ་ཊའི་སི་ཏུ་བྱང་རྒྱན་པས་ཀྱང་རབ་

[024]
ན་ས་ལོ་བརྒྱད་ཅུ་ལྷག་སོང་བའི་མཇུག་ཏུ་སླར་གཙང་བློན་རིན་སྤུངས་པས་འབངས་གྱེན་
ལོག་ཚུལ་གྱིས་རབ་བྱུང་བདུན་པའི་ཤིང་ཡོས་ནས་རིན་སྤུངས་ནོར་བཟང་གི་བུ་ཀུན་བཟང་
གིས་གཞི་ཁ་རིན་སྤུངས་དང་དོན་གྲུབ་རྡོ་རྗེ་བསམ་གྲུབ་རྩེ་བསྲུང་སྟེ་གཙང་ཕྱོགས་བདག་
བྱས་ཤིང། རབ་བྱུང་བརྒྱད་པའི་ས་སྟག་ལ་དབུས་ཀྱི་ལྷོ་ ཕག་གྲུ་  བྱང་ སྣེའུ་པ་
ནང་འཁྲུགས་བྱུང་ནས་ཕག་གྲུའི་གདན་སའང་སྣེའུ་གདོང་པས་བདག་བྱས་པ་དང། ཡང་
ཀུན་བཟང་གི་བུ་རིན་སྤུངས་སྡེ་པ་སྒར་བ་དོན་ཡོད་རྡོ་རྗེ་ནི་ཞྭ་དམར་ཀརྨ་ཆོས་གྲགས་རྒྱ་
མཚེས་བསྐུལ་ཏེ་དབུས་སུ་ལྕགས་གླང་ནས་དམག་ཁྲི་ཙམ་དྲངས་ནས་དགེ་ལྡན་པའི་སྦྱིན་
བདག་སྣེའུ་རྫོང་པ་བཏོན་ནས་བོད་དབུས་བདག་ཏུ་བཟུང་ཡང་ཁྲི་སྨོན་ལམ་པས་གཏོར་ཆེན་
གྱི་སྒོ་ནས་ལན་གཉིས་སུ་བཟློད་པར་མཛད། དེ་རྗེས་ལྷ་སའི་ཤར་དུ་སེ་འབྲས་ཀྱི་ཁ་
གནོན་དུ་ཀརྨ་པ་ནག་དམར་དགོན་བཏབ་སྟེ་སེ་འབྲས་རང་ཤུགས་ཀྱིས་མེད་བར་བྱས་འདོད་
དེ་ཀར་འབྲུག་གིས་དམག་ཀྱང་དྲངས་ནས་དགེ་ལུགས་པའི་དགོན་ཆུང་ལ་ལ་བསྒྱུར་ཞིང་
སེ་འབྲས་ཀྱི་མཆོད་གཞི་འགའ་ཞིག་བླངས་པ་ནས་བཟུང་ཀར་དགེ་གཉིས་ཕ་ཝང་དང་ཉི་
འོད་ལྟར་གྱུར་ཞིང་ས་རྟ་ནས་རབ་བྱུང་དགུ་པའི་ས་སྟག་བར་དུ་སེ་འབྲས་ཀྱི་དགེ་འདུན་
པ་ལྷ་སའི་སྨོན་ལམ་དུའང་མ་ཚུད་ཀྱང་གོང་གི་མེ་ཁྱི་ནས་དབུས་ཀྱི་མི་དབང་སྣེའུ་
གདོང་པ་ལ་དཔང་ཅུང་ཟད་བྱུང། ཡང་མེ་བྱ་ལ་དགེ་འདུན་རྒྱ་མཚོ་རྒྱལ་མེ་ཏོག་ཐང་དུ་བཞུགས་
སྐབས་པའི་གུང་པས་ཀོང་དམག་དགེ་ལྡན་པ་སྣུབས་ཆེད་དུ་དྲངས་ནས་འོལ་ཁའི་རྫོང་ཕྱི་བཤིགས་
པར་བརྩམ་དུས་གྲོ་མདའ་བ་ནང་སོ་དོན་ཡོད་དཔུང་བཅས་ཀྱིས་འཐབ་པས་བཤིག་མ་ཐུབ་ཀྱང་
འབྲི་གུང་བས་ཀླུང་ཤོད་འོད་སྣ་སོགས་དགེ་ལྡན་པའི་སྡེ་དགོན་བཅོ་བརྒྱད་འཕྲོག་སྟེ་ཞྭ་གོས་
ཆོས་ལུགས་བསྒྱུར། ཆུ་གླང་ལ་ནང་སོ་དགའ་ལྡན་པས་སྐྱོར་ལུང་སོགས་སུ་དམག་ཁྱེར་བྱས་
སོགས་བོད་ཆུང་དབུས་གཙང་དེར་གླང་དར་ནས་བཟུང་ཆོས་སྲིད་ཀྱི་ཁྲིམས་ཡང་ཡང་ལྷོད་
པས་ཀུན་ལ་ གཅིག་གིས་སངས་བསྟན་བ་ཕྱོགས་རིས་འགོ་བཤའ་བྱེད་ནས། དགེ་སློང་
འབུལ་བ་འཛིན་བས་དམག་དཔོན་བྱེད། །དགེ་ཚུལ་གོ་མཚོན་ཐོགས་ནས་འཐབ་ལ་བརྩོན།།
སོགས་དང། ཕ་རོལ་གཞན་ལ་ཁྱད་གསོད་བྱེད། །གྲོང་དུ་བསྡད་ནས་བུད་མེད་འགྲོགས། །

[025] །དེ་འདྲའི་རབ་བྱུང་ཡིན་ཟེར་བས། །ས་སྟེང་མ་ལུས་ཁྱབ་
པར་འོང། །གསུངས་པས་ལུང་བསྟན་ཐོག་ཏུ་བབས་པས་  ཕྱོགས་རིས་ཧ་ཅང་དར་དྲག་ལ་
ཕལ་ཆེར་བློ་རྒོད་ཅིང་དྲན་རྒྱུ་མང་བ་དང་ཁྱད་པར་དུ་ཡུལ་དེའི་བླ་མ་རབ་བྱུང་པ་དང་སྔགས་
སྤྱོད་ཟེར་བའི་བླ་གཟུགས་ཁྱིམ་པ་དག་གིས་རང་རང་གི་བློ་བཟོས་ལྟ་གྲུབ་རེ་བྱས་ནས་དེ་དང་མི་
མཐུན་པ་དང་ལྷག་པར་འཕྲིན་ལས་ལ་ཅུང་ཟད་གནོད་པ་གཞན་བྱུང་ཚེ་དཔེར་ན་རྒྱ་གར་མཁས་
བས་རྒྱལ་གསུངས་དང་རིགས་པ་ལ་མཐུན་མི་མཐུན་དཔང་པོ་གསུམ་སོགས་བཞག་ནས་ལུང་
རིགས་ཀྱིས་བརྩོད་དེ་བདེན་པའི་རྗེས་སུ་འབྲང་ནས་ཆོས་ཕྱོགས་སུ་ཞི་བར་མཛད་ལྟར་མི་བྱེད་པར་
རང་རང་གི་སྦྱིན་བདག་བླུན་པོ་དག་བསྐུལ་ཏེ་དམག་གིས་དགེ་འདུན་གྱི་སྡེ་དང་རྟེན་གསུམ་བཤིག་
སོགས་བསྟན་འགྲོ་ལ་གནོད་པ་ཆེན་པོ་བྱེད་ཅིང་གཞན་མང་པོ་ལའང་ལས་ངན་ཚབས་ཆེན་
པོ་བ་སོག་འཇུག་པ་དང། རང་རང་གིས་ཀྱང་དོན་ཆུང་རེའི་ཕྱིར་དུ་ཕྱི་རོལ་པའི་སྔགས་པ་ལྟར་
དུ་མཐུ་གཏད་སོགས་ཀྱིས་དམ་པ་དང་བསྟན་འཛིན་གྱི་དཔོན་སོགས་མང་པོ་བཀྲོང་སོགས་ཀྱིས་
རྡོ་རྗེ་དམྱལ་བའི་རྒྱུ་མཐའ་མེད་པ་བསགས་ཤིང། ལ་ལས་སྔར་གྱི་འཐབ་རྩོད་མཐུ་གཏད་
རྒྱུན་ལ་ད་ལྟར་ ས་དཀའ་  ཡང་བརྩོན་བཞིན་པར་ཡོད་པ་དང། བོད་ཀྱི་དཔོན་ཆུབ་དང་བློན་
དག་ཀྱང་བྱིས་པ་ལྟར་མི་མཁས་ཤིང་བུད་མེད་དག་གི་དབང་དུ་སོང་ནས་ཕུག་མི་བསམ་པར་
འཕྲལ་དུ་བྱ་བ་དོན་མེད་ཚབས་ཆེན་སྒྲུབ་སྟེ་བྱ་བ་ནོར་བ་དང་མི་བདེ་བ་མང་དུ་བྱུང་ངོ།། །།
ཡང་ཤིང་གླང་ལ་གཙང་རོང་གི་རིན་སྤུངས་པ་ཚེ་བརྟན་རྡོ་རྗེ་དང་དེའི་བུ་པདྨ་དཀར་པོའི་དུས་
བསམ་འགྲུབ་རྩེ་བཟུང་ནས་གཙང་ཕྱོགས་དབང་བར་བྱས་ཏེ་གཙང་སྟོད་རྒྱལ་པོ་ཞེས་གྲགས་པ་
བྱུང་ལ། དེ་ནས་རབ་བྱུང་བཅུ་པའི་ལྕགས་རྟ་ལ་འབྲི་སྟག་གཉིས་འཁྲུགས་པ་དང། ཆུ་སྤྲེལ་
ལོར་སྐྱིད་ཞོད་དུ་ཕག་གྲུའི་སྡེ་གཟར་ལངས་པ་རྗེ་དགེ་འདུན་རྒྱ་མཚོས་བསྡུམས་ཀྱང་སླར་ཤིང་
ཕག་ལ་རིན་སྤུངས་པས་དམག་སྐྱིད་ཞོད་བར་དུ་བྱུང་སྟེ་གནོད་པ་ཅུང་ཟད་བྱས་ནས་ཕྱིར་ལོག་
རྗེས་ལྕགས་སྤྲུལ་ལ་འབྲི་གུང་ནང་འཁྲུགས་བྱུང། རྗེ་ཡོན་ཏན་རྒྱ་མཚོ་སོག་ཡུལ་ནས་བོད་དུ་
ཕེབས་པ་ན་ཞྭ་དམར་ངག་དབང་ཆོས་གྲགས་ཀྱིས་ཞུ་ཡིག་སྙན་ངག་ཅན་ཕུལ་བའི་དོན་ལོག་
པར་གོ་ནས་གཞུ་ཁར་རབ་འབྱམས་པ་དགེ་ལེགས་ལྷུན་གྲུབ་སོགས་ཀྱི་དུས་དེའི་ལན་དུ་ངན་
བརྩོམ་བསྐུར་བ་ལ་རྟེན་ནས་སྔོན་གྱི་གར་དགེའི་སིལ་རྙིང་སླར་ཞིག་གསོས་ལྟ་བུར་གྱུ་མ་ཏེ་

[026]
བྱང་གི་དཔོན་ཆུང་འགའ་ཞིག་དང་བསྡོངས་ནས་སྔ་བ་རོང་བར་འབངས་གྱེན་ལོག་བྱས་ཏེ་གཙང་
ཕལ་ཆེར་བདག་པའི་ཀརྨ་ཞིང་གིས་ཤིང་སྤྲུལ་ལོར་ཕག་གྲུ་པ་དང་ཞྭ་དཀར་ནག་གི་དམག་བསྐུལ་
ཏེ་འོང་ནས་སྡེ་པ་སྐྱིད་ཞོད་པའི་སྒར་གཏོར་ཞིང་དྲུང་འཁོར་མང་པོ་བསད། ཡང་སྔར་གྱི་ངན་
བརྩོམ་གྱི་གཅོང་ནད་སླར་ལངས་ཏེ་ཞྭ་དམར་བས་བྲང་ཏི་ཞག་ དགོན་འབྲས་སེན་  གསུམ་གྱི་
གྲོང་ཁྱེར་ན། ཁོང་རྭ་ནག་ཚོགས་པའི་རུ་རྣོན་ཚོ། །རྗེ་ཆོས་དབྱིངས་རི་དྭགས་ཐང་བཞུགས་ སེངྒེ་
དཀར་  ལ། །རྭ་རྣོ་ གཡ་ཀ་དགེ་ལུགས་པ་  རྟུལ་འགྲན་པ་ཅི་རང་ཡིན། །དེ་མེ་འབྱུང་ཇོ་བོ་ཁྱེད་
རང་ཤེས། །ཞེས་པའི་ནང་བརྩོམ་སྙན་ཞལ་ལ་བྲིས་ཏེ་ལྷ་སའི་ཇོ་བོ་ལ་ཕུལ་ཚེ་སྐྱིད་ཞོད་ཀྱི་
སྡེ་པ་བསོད་ནམས་རྣམ་རྒྱལ་གྱི་དུས་སུ་དེའི་ལན་དུ་སོག་པོས་སྒར་བའི་རྟ་དྲེལ་ཕྱག་བ་དང་
ལྕགས་ཁྱི་ལ་ཀརྨ་པ་ཕུན་ཚོགས་རྣམ་རྒྱལ་དང་དེའི་བུ་ཀརྨ་བསྟན་སྐྱོང་དབང་པོ་བཅས་ཀྱིས་
གཙང་དམག་དབུས་སུ་དྲངས་ཀྱང་སོག་དམག་ལ་འཇིགས་ནས་ཕྱིར་ལོག་ཉེ་ཡར་རྒྱབ་གཞུང་
བཟུང་ནས་ཆུ་བྱི་ལ་བྱང་དང་རྒྱལ་མཁར་རྩེ་སོགས་གཙང་ཐམས་ཅད་མངའ་འོག་ཏུ་བཅུག་སྟེ་
གཙང་རྒྱལ་ཞེས་གྲགས། སླར་དམག་བཅས་དབུས་སུ་འོངས་ནས་སྣེའུ་རྫོང་སོགས་རྩིས་བླངས་
ནས་ས་རྫོང་གཞིའི་བཅད་གྲྭ་སོགས་བྱས་ཤིང། ས་རྟ་ལོར་ལས་ངན་གྱི་འབྲས་བུ་སྨིན་ཞིང་མེ་ཏོག་
མདའ་ཅན་གྱིས་རྒྱུད་བརླམ་པ་འབྱུང་བ་ལྟ་བུ་ངེས་ཀརྨ་པ་ལ་དད་ཁུལ་གྱིས་ཉེས་པའི་དྲི་མ་རྡུལ་
ཙམ་གྱིས་ཀྱང་མ་སྤགས་ཤིང་འགྲན་སླ་དང་བྲལ་བའི་རྒྱལ་བསྟན་གྱི་སྙིང་པོ་ཞྭ་སེར་ཅོད་པ་ན་འཆང་
བའི་ལུགས་བཟང་རྟ་བདུན་དབང་པོ་ལྟ་བུ་ལ་མ་བཟོད་ནས་བསྣུབ་པར་འདོད་དེ་ཧོར་ཟླ་བདུན་པར་
སེར་འབྲས་གླིང་ལོག་བཏང་ཚེ་དགེ་འདུན་པ་སྟག་ལུང་བར་དུ་ཕེབས་དགོས་བྱུང་ཞིང་ལྷ་ས་དང་
འབྲས་སྤུངས་ཀྱི་རྒྱ་བ་རིར་མི་སྟོང་ཕྲག་དུ་མ་བསད་ཀྱང་གཤིན་རྗེ་ཆོས་རྒྱལ་གྱི་སྨོན་ལམ་དམ་བཅའ་
མཐུ་བཙན་པས་ཁོར་འཚོའི་འདོད་པ་ཇི་བཞིན་མ་བྱུང་ལ། དེ་ཡང་རྗེ་ཡོན་ཏན་རྒྱ་མཚོའི་ཐུགས་རྗེ་
དང་གྲུབ་པའི་དབང་ཕྱུག་ལམ་པ་རབ་འབྱམས་པ་བསོད་ནམས་གྲགས་པ་ཞེས་གཞུང་ཁང་རབ་
འབྱམས་པ་དགེ་ལེགས་ལྷུན་གྲུབ་པས་རབ་ཏུ་བསྟེ་པཎ་ཆེན་རིན་པོ་ཆེ་ཆོས་སྤྱན་དང་སྟག་ལུང་
བྲག་པ་དང་འདུལ་ནག་པཨཱ་སྐུ་ར་གསུམ་པ་
དུ་

[027]
བཟློག་པར་མཛད། དེ་ཞང་བཀྲ་ཤིས་རྩེ་བས་ཐོས་ནས་ཁོང་གི་སྤྱན་དང་ལྗགས་ལ་གནོད་པ་བྱས་ཀྱང་
བདེན་པའི་མཐུ་དང་ཁོང་གི་ཐུགས་རྒྱུད་ཀྱི་ཡོན་ཏན་ངོམ་ཆེད་དུ་སླར་ལྗགས་སྤྱན་སོར་ཆུད་དེ་ལུང་ཁྲིད་
གནང་ཐུབ་ཅིང་སྤུ་ཕྲ་མོ་གཟིགས་པར་གྲགས་པ་དེའི་བཀའ་དྲིན་ཡིན་ནོ།། །།དེ་ནས་མི་རིང་པར་
ལྕགས་བྱ་ལ་ཧོར་དམག་གིས་གཙང་བརྒྱད་ཐང་སྒང་དུ་ཕམ་ནས་ལྕགས་པོ་རིར་བསྐོར་ཚེ་པཎ་ཆེན་རིན་
པོ་ཆེ་སོགས་ཀྱིས་མི་འབུམ་དུ་ཉེ་བའི་སྲོག་སྐྱབས་པར་མཛད་ཅིང་གསང་སྔགས་མཁར་སོགས་དགེ་
ལྡན་པའི་མགོན་དང་ལྷ་སྡེ་ཕར་འཕྲོག་པ་ཀུན་སྔགས་ཀྱི་རྣལ་འབྱོར་གྱི་མཐུ་དང་སྦྱིན་བདག་ཧོར་གྱི་
ཡུལ་ཆེན་པོའི་སྟོབས་ལ་འཇིགས་པའི་དབང་མེད་དུ་སླར་ཚུར་ལ་གུས་འདུད་ཚུལ་དུ་འབུལ་དགོས་
བྱུང་ནས་སྙིང་བཏོན་པའི་སྙིང་ཤུབ་སྟོང་པ་ཁོག་ཏུ་གནས་པ་ལྟ་བུའི་ངང་ནས་གདོང་པ་སྨད་དེ་ཕྱིར་
ལོག་དགོས་བྱུང་ངོ།། །།དེ་ལྟ་ནའང་ད་དུང་ངན་སེམས་ཀྱི་ཀེ་བ་ནག་པོའི་རྩ་བ་མཐོ་བས་
གཙང་པས་སྡིག་གྲོགས་བཙལ་ཚེ། སྔར་སོག་པོའི་ཚོ་ཆེན་དྲུག་གི་ཁྲིམས་ཀྱི་ཆིང་སོགས་ཆ་ཀར་
རྒྱལ་པོ་ལེགས་ལྡན་གྱིས་བཤིག་པ་ལས་ནང་འཁྲུགས་བྱུང་དུས་བྲོས་མི་མང་པོ་ཧལ་ཧར་སོང་བ་ལ་
དབོན་ནང་ཕན་ཚུན་བརྩོད་རྐྱེན་གྱིས་ཆོག་ཐུ་ཧལ་ཧ་ནས་སྤྱུགས་པ་མཚོ་ཁྲིག་གཤོག་རྒྱལ་མོའི་འགྲམ་
དུ་འོང་ནས་མཐུ་མེད་ཧོ་ཤོ་ ཧོལ་ཆེ་བྲེལ་  ཚེ་འཁོར་བཅས་བླངས་ཏེ་དེའི་ཤུལ་དུ་བསྡད་པ་དེས་ཀྱང་
གཙང་གི་ཞྭ་དམར་རབ་འབྱམས་པ་དག་ལ་ཉན་ནས་དགེ་ལུགས་པ་བསྣུབ་པར་འདོད་དེ་ཤིང་ཕག་མ་བུ་
ཨར་ས་ལིང་ ཨ་བ་ལིང་ཟེར་  དམག་ཁྲི་ལྷག་བཅས་དབུས་གཙང་དུ་མངགས་ཀྱང་བུས་དགེ་ལྡན་པ་
ལ་གནོད་པ་མ་བྱས་པ་ན་སླར་ཞྭ་དམར་རབ་འབྱམས་པས་མཚོ་སྔོན་དུ་ཕ་ལ་ཡི་གེ་བསྐུར་བའི་ལན་དུ་
ཡར་ས་ལིང་ཁྱོད་ཀྱིས་དགུམ་ཞེས་ཡི་གེ་སྐུར་ལྟར་བསད་རྗེས་དམག་ཀྱང་འཇའ་ཡལ་བ་ལྟར་གྱུར་
ཇིང་གེར་བརྒྱུད་པ་ལེགས་ལྡན་དུ་ཐུག་ཐུ་རྒྱལ་པོའང་སྔར་གཙང་རྒྱལ་གྱི་ཟླ་བོ་བྱེད་པར་ཆ་ཀར་ནས་
འོང་བའང་མཚོ་སྔོན་གྱི་ཤར་ཐ་ལ་ནས་ལྔ་པའི་ལམ་དུ་སོང། ཕྱིས་སུ་བར་ཁམས་ཀྱི་བེ་རི་དོན་
ཡོད་རྡོ་རྗེ་འབངས་བཅས་ཀྱིས་ཀྱང་ས་དགེ་དཀར་འབྲུག་སོགས་རྒྱལ་བསྟན་དངོས་ཀུན་སྣུབ་ནས་
བོན་དར་བར་འདོད་པ་སྟེ་དགེ་ལྡན་པ་ལ་དགྲ་བཟང་དེ་བའི་སྐབས་དེར། ཧོར་ལ་རིགས་མང་དུ་
ཡོད་པའི་ནང་ནས་ཨོའུ་ལོད་ཀྱི་རྒྱལ་པོ་རྣམས་ཀྱིས་སྐྱེ་བ་དུ་མར་རྗེའི་བསྟན་པ་གང་དུ་གནས་
ཀྱང་འཛིན་ཞིང་གནོད་བྱེད་སེལ་བར་སྨོན་ལམ་བཏབ་པ་ཞིག་ཡིན་ངེས་པས་དུས་དེར་ཡང་ཨོ་རོད་

[028]
པ་མིང་དངོས་ཙོ་ དུས་གྲཱ་ལ་སྒྲས་  རལ་པཱེ་ཧུ་དང་བོད་ཀྱིས་བསྟན་འཛིན་ཆོས་རྒྱལ་དང་སོག་པོས་
གུའི་ཤྲཱི་ཧན་ནམ་གེ་ཀེན་ཧན་ཞེས་འབོད་པ་དེས་དགུང་ལོ་བཅུ་གསུམ་སྟེང་མགོ་དཀར་བླངས་ནས་
ཉེར་ལྔའི་སྟེང་ཨོའུ་ལོད་དང་ཧལ་ཧའི་འཁྲུགས་པ་འདུམ་པར་མཛད་པ་དེ་སང་ལྔའི་སྟེང་
དཔོན་སྡེ་སྲིད་བསོད་ནམས་ཆོས་འཕེལ་སོགས་ པཎ་ཆེན་  ཀྱིས་ཕྲིན་བྱས་པ་ལ་བརྟེན་ནས་ཕྱོགས་
འདིའི་བསྟན་པ་སྐྱོང་དགོས་པའི་དུས་ལ་བབས་པར་མཁྱེན་ནས་དམག་དཔུང་ཆེན་པོ་དང་བཅས་
ཏེ་མེ་གླང་ཧོར་ཟླ་དང་པོར་མཚོ་ཁར་བྱོན་ཏེ་དམག་གཅིག་སྟོང་ཙམ་གྱིས་ཧལ་ཧ་ཆོག་ཐུའི་དམག་
བཞི་ཁྲི་ཙམ་ཡོད་པ་ཨུ་ལན་ཧོ་ཤོ་ནས་ཉིན་གཅིག་ལ་ལྷག་མེད་དུ་བཏང་ནས་དཔོན་ཡང་བཀུམ་
དེ་ནས་བོད་དུ་བྱོན་ཏེ་མར་ལམ་དགའ་ལྡན་དུ་ཉེར་བདུན་ཞིག་ལ་ཕེབས་པའི་སྲོས་དུས་འོད་
དཀར་པོས་ཕྱོགས་ཀུན་གསལ་བ་བྱུང་བས་བསྟན་པ་འཛིན་པའི་རྟེན་འབྲེལ་འགྲིག་དེའི་
དགུན་སླར་མཚོ་ཁར་བྱོན་ནས་རྒྱལ་ཁམས་བདེ་ལ་བཀོད་ཅིང་ཡོས་ལོར་ཁམས་ཀྱི་བོད་བེ་
རི་ཕལ་ཆེར་བླངས་ཏེ་ཕྱི་ལོའི་བཅུ་གཅིག་པའི་ཉེར་ལྔ་ལ་བེ་རིའི་དཔོན་ཡང་བཟུང་ནས་ཁྲིམས་
དོང་དུ་བཅུག་སྟེ་ས་དགེ་དཀར་འབྲུག་སྟག་ལུང་བ་སོགས་ཀྱི་བླ་མ་ཁྲི་མོན་དུ་བཟུང་ཡོད་པ་ཀུན་
བཏོན་ཏེ་འཇང་ས་ཐུལ་རྒྱལ་པོ་ཚུན་ཆད་མངའ་འོག་ཏུ་བཅུག་སླར་བོད་དབུས་བརྒྱུད་དེ་གཙང་
དུ་དཔུང་ཆེན་པོ་བཅས་བྱོན་ནས་ཆུ་རྟའི་ཧོར་ཟླ་དང་པོའི་ཚེས་བརྒྱད་ལ་བསམ་འགྲུབ་རྩེ་རྫོང་
ཆེན་བཅུ་གསུམ་བླངས་ཞིང་དབོ་ཟླའི་ཉེར་ལྔ་ལ་གཙང་རྒྱལ་བཟུང་ནས་གསོད་བཞེད་ཀྱང་
དེས་བཀྲ་ཤིས་ལྷུན་པོའི་འདབས་སུ་ཀརྨའི་དགོན་བཏབ་སྟེ་རྒྱབ་ཏུ་ལྕགས་རིའི་སྤེའུ་མཐོན་
པོ་བརྩིགས་ནས་མིང་བཀྲ་ཤིས་ཟིལ་གནོན་ཞེས་བཏགས་སོགས་གསན་ནས་ཁྲོས་ཏེ་ཀོ་ཐུམ་
རྒྱབ། དེ་ནས་གྲྭ་ཚང་གླིང་བཅུ་གསུམ་དུ་གྲགས་པ་བཙུགས་པའི་མགོ་བརྩམས་ཤིང་དུས་འཁོར་ལུགས་
ཀྱི་མགོ་ནག་པའི་ཉ་ནས་བོད་ཚོལ་ཁ་གསུམ་སོགས་ལ་སྟོབས་ཀྱི་འཁོར་ལོས་མངའ་བསྒྱུར་ཞིང་ཁཾས་
བོད་མཚམས་ཀྱི་ཀརྨའི་ལྷ་སྡེ་ཀོང་པོ་དགེ་ལུགས་པ་ལ་སྡང་པ་དེའང་དམག་གིས་བླངས་ཏེ་མི་འཇིགས་
གདོང་ལྔའི་ཁྲི་ལ་ཆོས་ཀྱི་རྒྱལ་པོར་དབང་བསྒྱུར་བས་རྒྱ་གར་ བོ་ཤིང་  བལ་ཡུལ་ ཡེམ་  མངའ་
རིས་རྒྱལ་པོ་སོགས་ཀྱིས་ཀྱང་སྐྱེས་མང་པོ་ཕུལ་ཚེ་བོད་རྣམས་ཀྱིས་སློབ་དཔོན་པདྨ་སམྦྷ་བའི་སྤྲུལ་
པར་ཡང་བསྒྲགས། དེའི་ཚེ་རྒྱལ་བསྟན་སྤྱི་དང་ཁྱད་པར་ཙོང་ཁ་པའི་བསྟན་པ་རིན་པོ་ཆེའི་གདུགས་

[029] ཆུ་
བཟང་རབ་འབྱམས་བསོད་གྲགས་དང་དཔོན་བསོད་ནམས་ཆོས་འཕེལ་དྲིན་ལས་  ལ། དེ་ལྟར་ན་རྗེའི་
ལུགས་བཟང་ལ་གནོད་པའི་ཙམ་བྱས་ཀྱང་རྨ་བྱ་ལ་དག་སྦྱིན་ལྟར་འགྱུར་ཞིང་དེ་བསྟན་པ་དྲི་མ་མེད་
ཡིན་པས་བསྟན་བསྲུང་དངོས་གཞི་ཀུན་གྱིས་ཀྱང་གྲོགས་མཛད་པ་མངོན་གསུམ་གྱིས་འགྲུབ་པ་དེའོ།། །།
ཆོས་རྒྱལ་དེས་ཆོས་སྲིད་ཟུང་གི་ཁྲིམས་ཀྱང་འགྲན་ཟླ་དང་བྲལ་བར་བྱས་པའི་མུ་ནས་མངའ་འོག་
གི་དགོན་སྒྲུབ་སྡེ་དང་བློན་འབངས་མཐའ་དག་བདེ་སྐྱིད་ཀྱི་དཔལ་ལ་བཀོད་དེ་རྫོགས་ལྡན་གྱི་དགའ་
སྟོན་སླར་ཡང་ཕྱོགས་འདིར་འཕོས་པ་ལྟ་བུར་མཛད་དོ།། །།དེ་ཡང་འཇམ་དབྱངས་དང་རྗེ་
བླ་མ་ཞལ་འཇོམ་སྟེང་ནས་འཇམ་དབྱངས་ཀྱིས་རྟོགས་ལྡན་འཇམ་དཔལ་རྒྱ་མཚོ་ལ་གནང་ནས་རིམ་
གྱིས་བ་སོ་ཆོས་རྒྱན་དང་གྲུབ་ཆེན་ཆོས་རྡོ་རྗེ་དང་དབེན་ས་བློ་བཟང་དོན་གྲུབ་དང་སངས་རྒྱས་ཡེ་ཤེས་
དང་པཎ་ཆེན་བློ་བཟང་ཆོས་རྒྱན་སོགས་ལ་གཅིག་བརྒྱུད་དུ་ཡོད་ཅིང་དད་མེད་ལྟ་གྲུབ་མི་གཙང་བ་
སོགས་ཀྱིས་བལྟས་ཀྱང་ཡི་གེ་མི་མཐོང་བའི་སྤྲུལ་པའི་གླེགས་བམ་དུ་གྲགས་པ་ལས་བླངས་
པའི་ལུང་བསྟན་གསལ་བའི་མེ་ལོང་དུ། ཉིད་རང་གི་བསྟན་པ་ལ་དབུས་གཙང་གི་མཚམས་སུ་
བདུད་ཀྱི་རྒྱལ་པོ་སྟོབས་ཤིན་ཏུ་ཆེ་བས་གནོད་པར་བྱེད། འདུད་དགེ་སློང་གི་ཆ་བྱད་བཟུང་ནས། ཞེས་
པ་ནས། འོན་ཀྱང་སྤྲུལ་པའི་བྱིན་གྱིས་རླབས་པས་ཞི་བར་གྱུར། ཞེས་གསུངས་པའི་ལུང་བསྟན་
ཐོག་ཏུ་བབས་པའོ།། །།དེ་ནས་ཆོས་རྒྱལ་ང་ཉིད་གཤེགས་རྗེས་དེའི་སྲས་ད་ཡན་ཧན་བོད་ཀྱི་
རྒྱལ་སར་ལོ་་འཁོད། དེ་གཤེགས་རྗེས་དེའི་སྲས་ཏ་ལའི་ཧན་ནམ་རཏྣ་རྒྱལ་པོ་རྒྱལ་སར་འཁོད་
དེ་རྗེས་རཏ་ནའི་སྲས་ཆེ་བ་བསྟན་འཛིན་དབང་རྒྱལ་འཁོད་ཀྱང་ཡུན་མི་རིང་ལ། དེ་དག་གི་དུས་སྡེ་
སྲིད་ཀྱང་ལྕགས་སྡུལ་ནས་རིམ་པར་ཡོན་བསོད་ནམས་ཆོས་འཕེལ་་དང་འཕྲིན་ལས་རྒྱ་མཚོ་་
དང་བློ་བཟང་མཐུ་སྟོབས་་བློ་བཟང་སྦྱིན་པས་་མཛད་ཅིང། ཨ་བར་སངས་རྒྱས་རྒྱ་མཚོས་ཀྱང་
ས་ལུག་ནས་བཟུང་ལོ་ངོ་ཉེར་ལྔར་སྡེ་སྲིད་བྱས་ཏེ་པོ་ཏ་ལའི་ཕོ་བྲང་དམར་པོ་དགུ་ཐོག་རྒྱབ་ལ་
མེ་སྟག་ལ་ཧལ་ཧ་དང་ཨོའུ་ལོད་ཀྱི་འཁྲུག་པ་ཁྲི་བློ་གྲོས་རྒྱ་མཚོས་འདུམ་པར་མཛད། དེ་རྗེས་རཏ་
ནའི་སྲས་ཆུང་བ་ལྷ་བཟང་གིས་རྒྱལ་པོ་བྱས་ཀྱང། བསྟན་འཛིན་དབང་རྒྱལ་དུག་གིས་བཀྲོངས་པ་དང་
དགེ་ལྡན་པའི་བླ་མ་དང་སྦྱིན་བདག་ཧོར་གྱི་རྒྱལ་དཔོན་ལ་མཐུ་གཏད་བྱུང་ཞིང་ལྷ་བཟང་ནག་ཆུང་སྦྱུགས་
རྐྱེན་གྱིས་ལྷ་བཟང་སླར་སོག་དམག་ལྔ་བརྒྱ་ཙམ་བཅས་ཡོན་དུ་སོང་ནས་ཁྲི་སྐོར་བཅུ་གསུམ་གོང་པོ་

[030]
ཤིང་བྱ་ལ་བཀྲོང་སྟེ་སླར་ལོ་ངོ་བཅུ་གསུམ་ལ་རྒྱལ་པོ་བྱས། དེས་ཀྱང་སྐབས་ཤིག་ནས་
གྲུབ་མཐའ་ངེས་མེད་བྱས་པ་གཡོན་རུའི་ཧོར་རྒྱལ་དགའ་ལྡན་ཧུང་ཐའི་རྗེས་ཐོས་ནས་
དད་སྐྱེས་སྐུར་བ་ སངས་རྒྱས་པས་ལྷ་བཟང་ལ་བྱིན་པའི་རྟ་སྒ་གཏད་ཅན་མ་ཤེས་པར་
འགའ་ཞིག་རྐྱེན་ཡང་བྱས་ཏེ་བོད་དུ་དམག་དྲངས་ནས་མེ་བྱ་ལ་ལྷ་བཟང་ཕམ་སྟེ་བསྟན་པ་
དག་ཐེར་བྱས་ནས་དྲ་མ་ཅན་བསལ། དེ་རྗེས་མཚོ་སྔོན་དང་རྒྱ་ནག་གི་དཔོན་དང་དམག་གིས་
ལྕགས་བྱི་ལ་སྐུ་འབུམ་ནས་རྒྱལ་དབང་སྐལ་བཟང་རྒྱ་མཚོ་བོད་དབུས་སུ་སྤྱན་དྲངས་པ་
ནས་བཟུང་སྟེ་རྒྱ་ནག་གིས་བོད་ཡང་དབང་བར་བྱས་ཏེ་བོད་ཀྱི་ཞང་ཁང་ཆེན་པོ་སྡེ་སྲིད་དུ་
བཀོད་པས་ལོ་བདུན་གྱི་རིང་ལ་གཙང་དབུས་སུ་བདེ་སྐྱིད་བྱུང། དེ་རྗེས་བདུད་རིགས་བོད་
བློན་ལོན་པ་ནས་སོགས་ཀྱིས་ རྡོ་རྗེ་རྒྱལ་པོ་ལྔ་བོད་བློ་བཟང་  ནང་འཁྲུགས་བྱས་ཏེ་སྡེ་སྲིད་
དེ་ ལྔ་པའི་་  མེ་ལུག་ལོར་བཀྲོངས་ཚེ་གཙང་པ་ཕོ་ལྷ་ཐེ་ཇེས་གཙང་དང་མངའ་རིས་ཀྱི་
དམག་བསྐུལ་ཏེ་དབུས་ཀྱི་ཁྲི་བསྐོར་དྲུག་ཀོང་པོ་དང་བཅས་ལ་གཡུལ་འགྱེད་དེ་རྒྱལ་
ནས་ཁང་ཆེན་པོ་བཀྲོངས་པས་གཙོ་བོ་རྣམས་བཟུང་ཐོག་ཏུ་རྒྱ་ནག་གི་དམག་འབྱོར་
ནས་དེ་རྣམས་བསད་དེ་ས་སྤྲེལ་ནས་ཕོ་ལྷ་སྡེ་སྲིད་དུ་བསྐོས་ཤིང། བླ་མ་རིན་པོ་ཆེ་སྐལ་
བཟང་རྒྱ་མཚོ་རེ་ཞིག་ཁམས་ཀ་ཐོག་ལ་གདན་དྲངས་ཀྱང་ལོ་ངོ་བརྒྱད་ནས་སླར་རྒྱ་དག་
གི་ཡོང་ཊི་ང་རྒྱལ་པོའི་བགས་ལྕང་སྐྱ་སྤྲུལ་སྐུ་རིན་པོ་ཆེ་ཡེ་ཤེས་བསྟན་པའི་སྒྲོན་མེ་ཁམས་ངག་
དབང་ཆོས་ཀྱི་གྲགས་པས་ཤིང་ཡོས་ལ་སྤྱན་དྲངས་ཏེ་བོད་ཁམས་བདེ་ལ་བཀོད། ཕོ་ལྷ་
 བློ་གཏིང་རྙིང་མར་དད་ཀྱང་རྒྱ་ཧོར་ལ་འཇིགས་པས་  བས་ལོ་ཉེར་གཅིག་སྡེ་སྲིད་བྱེད་རིང་ལ་ལྷ་
སའི་སྨོན་ལམ་གྱི་མཆོད་པ་རྗེ་ཙོང་པས་ཕུལ་བ་དང་འགྲན་པ་བསམ་གྱིས་མི་ཁྱབ་པ་བཙུགས་
ཤིང། དགའ་ལྡན་དང་རྗེའི་སྐུ་འབུམ་དུ་གསེར་ཐོག་གསེར་རྒྱག་དང་འབྲས་སྤུངས་ཀྱི་འདུས་
ཁང་ཆེན་མོ་དང་བསམ་བློའི་རྒྱུད་ཁང་རྙིང་གསོས་སོགས་མཛད་ལ། རབ་འབྱུང་བཅུ་གསུམ་
པའི་ས་འབྲུག་ལོ་འདིར་ཕོ་ལྷ་ཛུན་ཝང་ མཐུ་གཏད་ཀྱིས་  འདས་ནས་དེའི་བུ་ཏ་ལའི་བཱ་
དུར་ཞེས་པ་སྤྱོད་པ་ཤིན་ཏུ་རྩུབ་གཏུམ་པོ་དེས་གཙང་དབུས་དབང་བར་བྱས་ནས་ཡོད་དོ།། །།
   ༈    བསྟན་

[031]ལོ་པཎ་གྱིས་བོད་དུ་བཀའ་བསྟན་འཆོས་ཇི་ཙམ་བསྒྱུར་བ་
བོད་ཀྱི་མཁས་པ་སོགས་ཀྱི་སྔ་ཕྱི་ཤེས་སླ་ཕྱིར་དེ་དག་གི་འཁྲུངས་གཤེགས་ལོ་རེའུ་མིག་
ཏུ་འགོད་པའོ།། དང་པོ་ནི་འདུལ་བ་ལུང་གཞི་ལས། ཡུལ་ཁ་བ་ཅན་རྣམས་སུ་ལྷམ་
སྒྲོག་གུ་ཅན་བཅིང་བར་བྱའོ། །ཞེས་དང། ཡང་འཇམ་དཔལ་རྩ་བརྒྱུད་དུ་བོད་ཀྱི་ཆོས་
རྒྱལ་རྣམས་ལུང་བསྟན་པའི་དགོས་པའི་གཙོ་བོ་ནི་བོད་དུ་བསྟན་པ་དར་བར་གསུངས་
པ་ཡིན་ལ། ཡང་ལ་ལས་ལྷ་མོ་དྲི་མ་མེད་པའི་འོད་ཀྱིས་ཞུས་པར་གདོང་དམར་ཅན་
ཞེས་པ་བོད་ཁོ་ན་ལུང་བསྟན་པ་ཡིན་ཟེར་བ་དང། སྦ་བཞེད་དུ་དེ་རྒྱ་ནག་ཡིན་ཟེར་ཡང་རྒྱལ་
བས་རིམ་གྱིས་བྱང་ནས་བྱང་དུ་བསྟན་པ་དར་བར་གསུངས་པ་དང་སངས་རྒྱས་ཀྱིས་འདའ་
ཚུལ་བསྟན་ལོ་མེ་ཡོས་མེ་སྟགས་ལྕགས་འབྲུག་གང་ལ་བྱས་ཀྱང་དེ་ནས་ལོ་ཉིས་
སྟོང་ལྔ་བརྒྱ་ལས་ཆེ་སྔ་བར་རྒྱ་ནག་དག་དང་བོད་དུ་རྒྱལ་བསྟན་ཆེ་ཆེར་དར་ཟིན་པས་དེའི་
དངོས་ཟིན་གྱི་ལོ་དང་ཇི་ལྟར་ཡིན་མི་ཤེས་གོང་དུ་སྨོས་ལྟར་མཁས་པ་ལ་ལས་དེ་ཟླ་བ་
བཅུ་གཉིས་ལོར་མི་རྩིས་པར་བགྲོད་པ་རེ་ལོ་རེར་བརྩི་བ་ཡིན་ཞེས་གསུངས་ནས་འགྲིག་
ཐབས་ཞིག་བྱེད་ཀྱང་ཕྱོགས་འདིའི་ཧོར་རྒྱལ་ཕལ་ཆེར་ཆོས་རྒྱལ་དུ་གདའ་ཞིང་ཧོར་གདོང་
དམར་ཤ་ཟན་ཞེས་ཀྱང་གྲགས་པས་འདི་སོག་པོ་ལའང་སྦྱར་རུང་ངོ།། །།
བོད་དུ་དམ་པའི་ཆོས་ཐོག་མར་བྱུང་ཚུལ་ནི། བོད་ཕལ་ཆེ་བས་གཉའ་ཁྲི་ནས་ཉེར་བརྒྱད་
པ་ཀུན་བཟང་གི་སྤྲུལ་པར་གྲགས་པའི་ཐོ་ཐོ་རི་གཉན་བཙན་ཞེས་པ་ལ་ལས་ལོ་བརྒྱད་ཅུ་
ཟེར་ཡང་དྲུག་ཅུ་ཞེས་པའི་ཚེ་གཅིག་གིས་ཟ་ཧོར་གྱི་རྒྱལ་རིགས་ཀྱི་རྒྱལ་པོ་ཤིང་རྟ་བཅུ་པའི་
སྲས་མྱ་ངན་མེད་ཀྱི་བུ་ཟ་ཧོར་རྒྱལ་པོ་ཛའི་ཁང་སྟེང་དུ་གླེགས་བམ་མང་པོའི་ཆར་བབས་
པ་རྒྱལ་མཚན་རྩེར་མཆོད་ཚེ་འདིའི་ནང་ནས་མདོ་སྡེ་ཟ་མ་ཏོག་གི་སྙིང་པོ་ཡིག་དྲུག་རླུང་
གིས་ཁྱེར་བ་བོད་ཀྱི་ཕོ་བྲང་ཡུམ་བུ་གླ་སྒང་གི་སྟེང་དུ་བབས་ཤིང་དེ་དང་ལྷན་དུ་དཔང་སྐོང་
ཕྱག་རྒྱ་པ་མཆོད་རྟེན་གཅིག་ཙིནྡ་མ་ཎིའི་སྐོང་ཕོར་ཡང་བབས་པ་ནི་དམ་པ་ཆོས་ཀྱི་དབུ་རྙེད་དེ་
བསྟན་པ་སྔ་དར་ཚུགས་ཤིང་དེ་དག་གནམ་ལས་བབས་པ་ལ་མིང་གསང་བ་གཉན་པོར་
བཏགས་ཏེ་དཀོར་མཛོད་ཁང་དུ་བཞག་ནས་མཆོད་ཟེར་ཡང་སྔ་རབས་པའི་གཏམ་དང་ཕྱི་མ་
ནི་དེ་དུས་བོན་དར་ཞིང་དེ་ག་ནམ་ལ་དགའ་བས་བོན་གཏམ་ཡིན་པས་དོན་དངོས་ལ་པང་

[032] ཞི་མཚོ་ཟེར་པ་སྣང་  དང་ལོ་ཙཱ་བ་ལི་ཐེ་སེ་གཉིས་ཀྱིས་
ཁྱེར་འོང་ནས་ཆོས་དར་བར་བཞེད་ཀྱང་དེ་མ་ཐུབ་པར་སྦ་བཞེད་གཙང་མར་འབྱུང་ཞིང་ནེ་ལ་བ་
པཎ་ཆེན་དང་ཡེ་རྩེ་བ་སོགས་ཀྱིས་ཀྱང་གསུངས་པ་ནི་དུས་ཕྱིས་ཀྱི་མཁས་པ་ཕལ་ཆེ་བས་ཀྱང་
ཚད་མར་མཛད་དོ།། །།དེ་ནས་རྒྱལ་རབས་ལྡན་དམ་པ་ཆོས་ཀྱི་དབུ་དངོས་རྙེད་མཁན་
 བསོད་གྲགས་བཤར་  དབུ་ལ་ཨ་མི་ཏ་བྷ་དེ་བཞུགས་ཤིང་སྤྱན་རས་གཟིགས་ཀྱི་སྤྲུལ་པ་བོད་ཀྱི་
ཆོས་རྒྱལ་དངོས་ཀྱི་དང་པོ་སྲོང་བཙན་སྒམ་པོ་བྱོན་ལ། འདིའི་དུས་བོད་རང་ལ་ཡི་གེ་མེད་པས་
འཇམ་དབྱངས་ཀྱིས་བྱིན་གྱིས་རླབས་པའི་ཐོན་མི་ཨ་ནུའི་བུ་སམ་བཧོ་ཊ་འཁོར་བཅུ་དྲུག་དང་
བཅས་པ་རྒྱ་གར་དུ་ཡི་གེ་སློབ་ཏུ་བཏང་བའི་བྲམ་ཟེ་ལི་བྱིན་ལས་ཡི་གེ་དང་པཎྚི་ཏ་ལྷ་རིག་པའི་
སེངྒེ་ལས་སྒྲ་བསླབ་ཏེ་བོད་དུ་བྱོན་པས་རྒྱལ་པོས་ཀྱང་སྦྱངས་ཚུལ་མཛད། ཐོན་མིས་ལྷ་སའི་
སྐུ་མཁར་མ་རུང་ལཉྩ་དང་ཁ་ཆེའི་ཡིག་གཟུགས་ལ་དཔེ་བྱས་ནས་བོད་ཀྱི་དབུ་ཅན་ གཟབ་
དང་ཝར་ཏུ་ལ་བསྟུན་ནས་དབུ་མེད་ གཤར་  བཅོས་ཏེ་སྒྲའི་སྐོར་བརྒྱད་མཛད་པར་གྲགས་པ་
ལས་སུམ་ཅུ་པར་རྒྱའི་ཡི་གེ་ལ་བྲི་པ་སྣམ་བྱས་ཏེ་གནས་ཡའི་བར་ཕྱི་མའམ་གསལ་བྱེད་
སུམ་ཅུ་དང་ཨི་སོགས་དབྱངས་བཞི་དང། རྣམ་དབྱེ་བརྒྱད་དང་རྟགས་འཇུག་ཏུ་སྔོན་རྗེས་
འདི་གཞིའི་ཕོ་མོ་མ་ནི་གི་རྟ་གག་ཀྱི་ཐོབ་ཐར་གཏན་ལ་ཕབ་པའོ།། །།དེའི་ཚེ་རྒྱལ་
བློན་གྱིས་བོད་འབངས་རྣམས་དམ་པའི་ཆོས་ལ་བཀོད་ཆེད་དུ་དགེ་བཅུ་དང། དཀོན་མཆོག་
ལ་གུས་དམ་ཆོས་སྒྲུབ། །ཡོན་ཏན་ཅན་དང་ཕ་མར་བཀུར། །རིགས་མཐོ་རྒན་ལ་ལུ་དྲུང་བྱེད་
མཛའ་བཤེས་གཞུང་བསྲིང་ཡུལ་མར་སྨན། །མིག་ཡང་ལྟ་ཞིང་ཡིད་ནི་དྲངས། །ཟས་ནོར་
སྤྱོད་མཁས་གཡོ་སྒྱུ་བྲལ། །ཕྲག་དོག་མི་བྱ་སྤྱི་ལ་སྙོམས། །བད་མེད་དག་ལ་ཡིད་མི་རྟོན།།
ངག་འཇམ་སྨྲ་མཁས་ཐེག་པ་ཆེ། །བློ་ཁོག་ཡངས་ཏེ་མི་ཡི་ཆོས། །གཙང་མ་ ལ་ལས་དགེ་
བཅུ་སྦྱང་ག་མ་ཕར་རིགས་ཀྱིས་རྒན་པ་བཀུར་དྲིན་བཟོད་ན་གཡོ་དོར་པ་ཟེར་  བཅུ་དྲུག་ཅེས་བྱ་ལ།།
གནས་པའི་སྐྱེས་བུ་ལ་རབས་ཡིན། །ཞེས་པ་ལྟར་གྱི་ཁྲིམས་བཟང་ཡང་བཙུགས་ཚེ་རྒྱལ་པོ་
ལ་སྲོང་བཙན་སྒམ་པོར་གྲགས། རྒྱ་གར་ལྷོ་ཕྱོགས་ཀྱི་རྒྱལ་པོ་ཨུཊ་མ་ཏ་གེ་སེར་ལས་ཙན་
དན་སྦྲུལ་སྙིང་གི་ནུ་གཅིག་ཞ་དང་བྱོན་དང་སངས་རྒྱས་གསུམ་གྱི་རིང་བྲེལ་ཤ་རི་རམ་
སོགས་དང་བལ་ཡུལ་ནས་ནས་ཚན་དན་ཧ་རིའི་ལོ་ཀེ་ཤྭ་ར་སྤྱན་དྲངས། བལ་ཡུལ་གྱི་གྲོང་ཁྱེར་

[033] བུས་འོད་ཟེར་གོ་ཆ་གསུངས་  ཞེས་བྱ་བའི་
མོ་ལྷ་གཅིག་ཁྲི་བཙུན་ཁྲོ་གཉེར་ཅན་པའི་སྤྲུལ་པར་གྲགས་པ་ཁབ་ཏུ་བཞེས་ཕྱིར་དེ་གི་ཞོལ་ལ་
སངས་རྒྱས་དགུང་ལོ་བརྒྱད་པའི་སྐུ་ཚད་ཅན་གྱི་ཇོ་བོ་ཆུང་བ་མི་བསྐྱོད་རྡོ་རྗེ་ཞེས་པ་ཇོ་བོ་ཆེ་བ་
དང་བཟོ་རྒྱུ་སྦྱིན་བདག་སོགས་གཅིག་པར་གྲགས་པ་དང་བྱམས་པ་ཆོས་འཁོར་ཙན་དན་སྒྲོལ་
མ་སོགས་ཀྱང་བོད་དུ་སྤྱན་དྲངས་ཏེ་དམར་པོ་རིར་རྭ་བ་གསུམ་སྐོར་ནང་དུ་ཁང་མིག་སྟོང་
ཡོད་པ་བརྩིགས་པའི་ནང་དུ་མཆོད་ཅིང་རྒྱ་བལ་གྱི་རྒྱལ་ཕྲན་འགའ་ཞིག་གིས་སྐྱེས་འབུལ་
བ་བྱུང། རྒྱ་ནག་གི་གྲོང་ཁྱེར་བཀྲ་ཤིས་སྒོ་ཁྲིའི་ཕོ་བྲང་ཀེ་རུའི་རྒྱ་རྒྱལ་ཐང་ཀའུ་ཛུང་གི་བུ་
ཐང་ཐའི་ཛུང་ཀོང་རྩེ་འཕྲུལ་ཆུང་གི་སྲས་མོ་སྒྲོལ་མའི་སྤྲུལ་པར་གྲགས་པ་ཝན་ཅིང་ཀོང་ཅོ་
ཁབ་ཏུ་བཞེས་ཞོར་ལ་བློན་པོ་མགར་ཞེས་བྱ་བས་ཇོ་བོ་ཆེ་བ་ཤཱཀྱ་མུ་ནེ་དགུང་ལོ་བཅུ་གཉིས་
པའི་ཚད་བོད་དུ་སྤྱན་དྲངས་ལ། དེ་ཡང་སྦྱིན་བདག་བཟོ་བོ་སོགས་གོང་སྨོས་ལྟར་དང་གང་
དང་གང་དུ་བཞུགས་པའི་ལྷ་ཀླུ་ཨཽ་ཊི་ཡ་ན་སྲིན་པོའི་ཡུལ་རྡོ་རྗེ་གདན་ནཱ་ལེནྡྲ་རྒྱ་ནག་ཏུ་ལོ་ལྔ་
བརྒྱ་རེ་བཞུགས་ཟེར་བ་བཀའ་ཆེམས་ལྷད་མ་སོགས་ལས་གཞན་ཁུངས་བཙུན་གྱི་ཡི་གེ་
མ་མཐོང་བས་སོམ་ཉིའི་ཡུལ་ཡིན་ནོ།། །།ཡང་སངས་རྒྱས་ཀྱིས་བྱིན་གྱིས་
རླབས་པའི་ལིའི་རི་ཞིག་ཡོད་པར་གྲགས་པས་དེའི་ལི་ལ་རིན་པོ་ཆེ་བསྲེ་བ་ལས་སྒྲུབ་
བམ་གང་ལྟར་ནའང་གང་དུ་བཞུགས་པའི་ཡུལ་དེར་བསྟན་པ་དར་ཞིང་འགྲོ་ལ་བཀྲ་ཤིས་
བདེ་སྐྱིད་འབྱུང་བ་མངོན་སུམ་གྱིས་འགྲུབ་ཅིང་བྱིན་རླབས་ཤིན་ཏུ་ཆེ་ངེས་ཡིན་པར་གོར་
ཆ་ཆག་ལ། ཡང་ཡི་གེ་ལ་ལ་ན་ལྷ་ཡུལ་ཨོ་རྒྱན་ཀླུ་ཡུལ་ལོ་ལྔ་བརྒྱ་རེ་བཞུགས་པའི་
རྗེས་སུ་རྒྱ་གར་གྱི་རྒྱལ་པོ་ཧེ་མནྟས་རྡོ་རྗེ་གདན་དུ་གདན་དྲངས་ནས་ལོ་ལྔ་བརྒྱ་ན་དེ་ལྔ་པཱ་ལའི་
དུས་སུ་རྒྱ་མཚོར་གཟིངས་ཀྱི་སྟེང་ནས་རྒྱ་ནག་ཏུ་རྒྱལ་པོ་བྲི་ཏི་ཞེས་པ་སེ་ཆོན་ན་ཡོད་པ་དེ་ལ་
བསྐུར་ཟེར་རོ།། །།ཡང་བོད་རྒྱལ་དེས་ཞང་ཞུང་ཟ་རུ་ཡོད་ཟ་ཟ་མོད་པ་གསུམ་
ཡང་ཁབ་ཏུ་བླང། ཕྱིས་སུ་བལ་ཟས་ལྷ་ཁང་བཞེངས་འདེད་དེ་ལ་གདོང་གི་ནེའུ་ཁར་བརྩིགས་
པའི་གཞི་འདིང་བ་ན་ལྷ་འདྲེས་བཤིག་ནས་རྩིག་མ་ཟུབ་ཚེ་རྒྱ་ཐས་རྒྱ་རྩིས་མཛད་དེ་བོད་ཀྱི་
གནས་སྲིན་པོ་གན་རྒྱལ་འདྲ་ཤིང་ཁྱད་པར་དུ་འོ་ཆང་གི་མཚོ་འདི་གི་ དག་དྲག་ལ་
མཚམས་སུ་སྐྱོན་ཆེན་བརྒྱད་སོགས་ཡོད་པས་དེ་དག་གནོན་དགོས་པར་གསུངས་པ། རྒྱལ་

[034]
བསྒྲུབ་པས་འགྲུབ་རྟགས་ཐོན་ནས་ཐུགས་རྗེ་ཆེན་པོ་བཞེངས་པའི་རྒྱུ་ཙན་དན་ཕྱེ་མ་གནས་
ཆེན་བརྒྱད་ཀྱི་ས་ནཻ་རཉྫ་ནའི་བྱེ་མ་སོགས་པ་དམར་པོ་མས་འཇིམ་པ་བྱས་པས་ཕལ་ཆེར་རང་
བྱོན་དང་བལ་བཟོ་ཁྲེ་བས་ཀྱང་བཞེངས་པའི་བཅུ་གཅིག་ཞལ་འགྲུབ་ཚེ་ལྷོ་ནུབ་པ་གླ་བའི་ཚལ་
དུ་འདྲེ་ཚོགས་ནས་ད་དུང་བར་གཅོད་བརྩོམ་པར་ཤོམ་ཡང་ཟླ་བ་ཚལ་གྱི་བྲག་ལ་སྣང་མཐའ་
སོགས་ཀྱི་སྐུ་གསུམ་བརྐོས་པས་བཟློག་སྟེ། རྒྱལ་པོས་གཡོན་དུ་ཁྲ་འབྲུག་སོགས་མཐའ་
གདུལ་དང་ཀོང་པོ་བུ་ཆུ་སོགས་ཡང་འདུལ་དང་ཁམས་ཀློང་ཐང་སྒྲོལ་མའི་ལྷ་ཁང་སོགས་དུ་
གནོན་གྱི་གཙུག་ལག་ཁང་བཞིའི་རེ་བརྩིགས་ཏེ་མ་དགྲ་མནན་པས་ཁྲ་འདྲུག་བོད་ཀྱི་ལྷ་ཁང་གི་
ཐོག་མ་ཟེར། གདོད་སྐྱིད་ཤོད་ཀྱི་ཕྱོགས་བཞིར་རི་བོ་བཟང་པོ་བཞི་དང་བཀྲ་ཤིས་ཀྱི་རྟགས་
བརྒྱད་དང་གནམ་འཁོར་ལོ་རྩིབས་བརྒྱད་འདྲ་བའི་ཡོན་ཏན་དང་ལྡན་པའི་མཐིལ་གྱི་འོ་ཐང་གི་
མཚོར་ལ་བཀལ་པའི་སས་བསྲུབས་ཏེའི་ཀྲ་མ་ལ་ཤཱི་ལ་དཔེ་བླངས་ནས་འཕྲུལ་སྣང་གི་
གཙུག་ལག་ཁང་སྒོ་ནུབ་བསྟན་བརྩིགས་ཏེ་དབུས་སུ་མི་བསྐྱོད་རྡོ་རྗེ་དང་གློ་འབུར་བྱང་མར་བཅུ་
གཅིག་ཞལ་གདན་དྲངས་པ་དང། རྒྱ་ཟས་ར་མོ་ཆེའི་གཙུག་ལག་ཁང་སྒོ་ཤར་བསྟན་བཞེངས་ཏེ་
ཇོ་བོ་ཆེན་པོ་ཤཱཀྱ་མུ་ནི་བཞུགས་སུ་བཅུག་སྟེ་སྐྱིད་ཤོད་རང་གི་ས་དགྲ་རྡོ་སེང་དབང་ཕྱུག་མཚན་
མ་བྱ་བྱུང་དུང་དཀར་སོགས་ཀྱིས་ལ་ནན་ནོ།། །།དེའི་ཚེ་བཀའ་ཆེམས་ཀ་ཁོལ་དུ་རྒྱ་
གར་གྱི་སློབ་དཔོན་ཀུ་སར་དང་བྲམ་ཟེ་ཤང་ཀར་དང་བལ་པའི་སློབ་དཔོན་ཐིལ་མཉྫུ་དང་རྒྱ་ནག་གི་
ཧྭ་ཤང་མྷཱ་ཡ་ན་དེ་བ་ཆེ་བ་སོགས་བྱོན་ཟེར་ཏེ་དེ་དག་ལ་བརྟེན་ནས་ཐོན་མི་སོགས་ཀྱིས་མདོ་དགེ་
བཅུ་དབང་སྐོར་ཟ་མ་ཏོག་དཀོན་མཆོག་སྤྲིན་སོགས་ཆོས་མང་པོ་བསྒྱུར་བ་ཞི་བོད་དུ་དམ་ཆོས་བསྒྱུར་
བའི་ཐོབ་མའོ།། །།རྒྱལ་པོ་འདི་ཨཱྲྱ་པ་ལོའི་སྤྲུལ་མ་ཡིན་པར་ཅེས་མངོན་ཞེ་ན་
ཉིད་རྒྱལ་པོ་སླར་སྐྱར་ནས་མཚན་དུས་བསད་གསོད་ཀྱི་ཁྲིམས་བྱས་པར་སྤྲུལ་དུས་སུ་ལི་ཡུལ་ན་
དགེ་ཚུལ་གཉིས་ཀྱིས་ལོ་ཀེ་ཤྭ་ར་བསྒྲུབ་ཚེ་ཤེས་སྐུས་ཞལ་བསྟན་ནས་བོད་དུ་སོང་དུ་ལྟར་
སྤུམ་
མཐོར་ནས་འཟིགས་པ་ན་རྒྱལ་པོས་དབུའི་འོད་དཔག་མེད་བསྟན་སོགས་ཀྱི་ལོ་རྒྱུས་ཀྱི་ཤེས་
ཤིང། 

[035]། །།རྒྱལ་པོ་བྱ་
གཉིས་བཞེས་དུས་རྒྱ་ཟས་བློན་རྣམས་ལ་སླར་རྒྱ་ནག་ནས་དམག་འོང་སྲིད་པས་དེ་དུས་ཇོ་བོ་
ཆེན་པོར་ར་མོ་ཆེ་ནས་འཕྲུལ་སྣང་དུ་གདན་དྲངས་ལ་གློ་བུར་ཞིག་ཏུ་སྦས་ནས་སྒོ་ཞལ་བ་
བྱས་ཏེ་འཇམ་དབྱངས་ཀྱི་སྐུ་བྲིས་ཤིག་གསུངས་ནས་རྒྱལ་པོ་རྒྱ་བལ་ཟ་བཅས་པ་རང་བྱུང་ལྔ་
ཐུགས་རྗེ་ཆེན་པོ་ལ་ཐིམ་ཞིང་བྱིངས་ཀྱི་སྣང་ངོར་རིམས་ནད་ཀྱིས་གསུམ་ཀ་འདས་ཞེས་ཕལ་ཆེར་
ཟེར་རོ།། །།ཕྱིས་རྒྱལ་པོ་མང་སྲོང་དུས་བློན་པོ་རྣམས་ཀྱི་རྒྱ་དམག་བྱུང་ཚེ་རྒྱ་ཟའི་ཞལ་
ཆེམས་ལྟར་བྱས་པའི་ཇོ་བོ་གདན་འདྲེན་མ་ཐུབ་ཅིང་ཇོ་བོ་རྣམ་གཉིས་ཀྱི་གོ་ས་བརྗེས་པ་
ཡིན་ཏེ། སྔར་ར་སའི་གཙུག་ལག་ཁང་དབུས་མར་མི་འཁྲུགས་པ་གཙོ་འཁོར་དབུ་དང་གཡས་
ལ་འོད་འཕྲོ་ལྷ་བརྒྱད་དུ།  མི་བསྐྱོད་རྡོ་རྗེ་བྱམས་ཆོས་འཁོར་མར་མེ་མཛད་སླ་བླ་ཏཱ་ར་རྟ་མགྲིན་སྨེ་
བརྩེགས་  གྲགས་པའི་ནང་ཚན་གྱི་སྣང་བ་མཐའ་ཡས།  རྒྱལ་མི་འབྱོན་གསུང་འབྱོན།  སྲས་
བརྒྱད་བཅས་གཙོ་འཁོར་དགུ་དང་གཡོན་དུ་བྱམས་པ་སྒྲོལ་མ་བརྒྱད་བཅས་དང། གཙང་ཁང་
ལྷོར་ཇོ་བོ་མི་བསྐྱོད་རྡོ་རྗེ་ཁྲོ་བོས་བསྐོར་བ་བཞུགས་ཀྱང་དེང་སང་ཤཱཀྱ་མུ་ནེ་དབུས་མར་
བཞུགས་པའི་འཁོར་དུ་བྱམས་པ་འཇམ་དབྱངས་མར་མེ་མཛད་གང་ཆེན་མཚོ་སེམས་དཔའ་
སེམས་མ་སོགས་ཡོད་ཅིང། ལྷོ་མར་གླང་དར་གྱི་དུས་སུ་ཛམ་ལྷའི་ཐུགས་ཀ་ནས་བཏོན་པའི་
དངུལ་ལས་བཞེངས་པར་གྲགས་པའི་བྱམས་པ་མཆེད་བཞིའི་གཅིག་དང་འཇམ་དབྱངས་ཁ་
སར་པ་ཎི་སོགས་ཡོད་ལ། བྱང་མར་ཐུགས་རྗེ་ཆེན་པོ་གཙོ་འཁོར་གསུམ་གྱི་སྟེང་དུ་ཡིག་
དྲུག་དང་མཐར་དོན་ཡོད་ཞགས་པ་སོགས་དང། འཁྱམས་རྣམས་སུ་སྨེ་བརྩེགས་ཕྱག་རྡོར་
སོགས་དང། བར་ཐོག་ན་སངས་རྒྱས་རབས་བདུན་ལྷ་མོ་སོགས་དང་སྒྲུབ་ཁང་འགའ་ཞིག་
ཡང་རྩེར་སྨན་བླ་མཆེད་བརྒྱད་དང་རྒྱལ་བ་རིགས་ལྔ་དང་དཔལ་ལྷ་གནས་བརྟན་སོགས་ཡོད་
ལ། འོག་གི་སྒོ་ཁང་རིམ་པ་ཕྱི་མ་ལ་ཀླུ་དབང་རྒྱལ་པོ་དང་ཀླུ་གནོད་སྦྱིན་སོགས་དང་ནང་
མ་ལ་དྲག་ཤད་ཕྱག་རྡོར་སོགས་ཡོད་དོ།། །།ར་མོ་ཆེ་ན་ཇོ་བོ་མི་བསྐྱོད་རྡོ་རྗེ་དང་
འཁོར་དུ་སྒྲོལ་མ་འཇིགས་པ་བརྒྱད་སྐྱོབས་མ་དང། མཆོག་ཟུང་གི་རིང་བསྲེལ་བཞུགས་
པར་གྲགས་པའི་མཆོད་རྟེན་གཉིས་དང་ཉེ་སྲས་བརྒྱད་སོགས་དང། འཁྱམས་ཀྱི་ཕྱི་ན་
མགོན་པོ་གྲི་གུག་སོགས་ཡོད་དོ།། །།རྒྱལ་ལྡི་ཁྲི་བཙན་བརྟན་གྱི་རིང་ལ་ལི་ཡུལ་

[036]
དང་གསེར་འོད་དང་སྨན་དཔྱད་སོགས་བསྒྱུར། ཏི་སི་ནས་སངས་རྒྱས་གསང་བ་གདན་དྲངས་
ཀྱང་མ་འདྲོང་པར་ཐེག་ཆེན་གྱི་མདོ་སྤྱན་དྲངས་ གསུམ་མ་མ་ལྔ་ཟེར་  པའི་གཞུག་ཁང་དུ་གསང་
མཁར་བྲག་དང་མཆིན་ཕུ་སྣ་རལ་དང་བྲག་དམར་ཀེ་རུ་དང་བྲག་དམར་མགྲིན་བཟང་དང་མ་ས་
གོང་གི་ལྷ་ཁང་བཞེངས་ཤིང་ཇོ་བོ་ལྷོ་འབུར་ནས་བཏོན་ཏེ་གཙང་ཁང་དབུས་མར་བཞག་ནས་
མཆོད་དོ།། །།དེ་ལ་སྲས་མཚན་ལྡན་ཞིག་རྒྱ་ཟ་ལ་བལྟམས་ནས་མི་རིང་བ་རྒྱ་ཡུལ་
དུ་སང་ཤི་སོགས་མི་བཞི་ཆོས་འཚོལ་དུ་བཏང་བ་ན་རྒྱའི་རྩིས་པ་ཞིག་གིས་བོད་ཀྱི་ཕོ་ཉ་འོང་
བ་རྒྱལ་པོ་ལུང་བསྟན་ལྟར་བྱུང་བ་ལ་གླེགས་བམ་གསུམ་གནང་ནས་ཕྱིར་འོང་ཚེ་ཧྭ་ཤང་
ཞིག་གིས་སང་ཤི་ལ་བོད་དུ་ཇི་ལྟར་འབྱུང་གིས་ལུང་བསྟན་གང་རྗེས་ཧྭ་ཤང་ཞིག་དང་
འགྲོགས་ཏེ་སང་ཤི་བོད་དུ་འབྱོར་པས་ལུང་བསྟན་ལྟར་ཡབ་རྒྱལ་པོ་འདས། དེ་དུས་འཇམ་
དབྱངས་ཀྱི་སྤྲུལ་པ་གྲགས་པའི་རྒྱལ་བུ་ཁྲི་སྲོང་ལྡེའུ་བཙན་དེ་ན་ཆུང་བས་སྡིག་བློན་མ་ཞང་
ཞེས་པ་དབང་ཆེ་བ་ཞིག་གི་ཆོས་བྱས་པས་བོད་ལ་མི་བདེ་བ་བྱུང་ཞེས་བལ་པོ་རྒྱ་ནག་གི་
རབ་བྱུང་བ་རྣམས་རང་ཡུལ་དུ་སྤྱུགས། ཇོ་བོ་ཆེ་བ་རྒྱ་ནག་ཏུ་བསྐྱལ་བ་མ་ཐེག་པར་ས་
འོག་ཏུ་སྦས་ཏེ་འཕྲལ་སྣང་དུ་བཤས་ར་བྱས་པས་ལྟས་ངན་ 
ཅོག་གྲུ་སྐྱེས་སྐམ་ནས་ཤི་སོགས་  བྱུང་རྐྱེན་གྱིས་སླར་མང་ཡུལ་སྐྱིད་གྲོང་དུ་བསྐྱལ། མཁར་
བྲག་དང་མགྲིན་བཟང་གཉིས་པའི་བཤིག་པ་སོགས་བསྟན་པ་ལ་གནོད་པ་ཆེན་པོ་བྱས་པ་
སང་ཤིས་མཐོང་ནས་ཆོས་སྤྱན་དྲངས་པ་མཆིན་ཕུའི་བྲག་ལ་སྦས། སྦ་གསལ་སྣང་ལྷོ་བ་ལ་དུ་
འགྲོ་བར་རྒྱལ་པོ་ལ་ཞུས་པས་མང་ཡུལ་གྱི་ཁང་དཔོན་དུ་བཏང་ངོ།། །།རྒྱལ་པོ་ནང་
སོན་ཚེ་སང་ཤིས་སླར་རྫས་གསིབ་ཀྱི་ཆོས་རྡོ་གཅོད་དགེ་བཅུའི་མདོ་ས་ལུ་ལྗང་པ་བླངས་ནས་
ཕུལ་བས་དགྱེས་ཏེ་རྒྱ་མི་མཁོ་དང་ཁ་ཆེ་ཨ་རྣམས་བསྒྱུར་བར་བརྩམས་ཚེ་མ་ཞང་གིས་
བཀག་པས་སངས་ཤི་མང་ཡུལ་དུ་སོང་ཞིང། །གསལ་སྣང་མང་ཡུལ་ནས་རྒྱ་གར་དུ་སོང་ནས་
མ་ཧཱ་བོ་དཧི་ནཱ་ལེན་དྲར་མཆོད་པ་ཕུལ་ཏེ་བལ་པོ་ནས་བོ་དཧི་སྟྭ་མང་ཡུལ་དུ་སྤྱན་དྲངས་ནས་
སེམས་བསྐྱེད་ཞུས་རྗེས་སླར་རྒྱལ་པོ་དང་ཕོ་བྲང་རླུང་འཚུབ་ཏུ་མཇལ་ནས་བོ་དཧིའི་ལོ་རྒྱུས་
ཞུས་ཏེ་མ་ཞང་ཡིབས་བསྡད་ཚེ། ཆོས་བློན་ཞང་ཉམས་བཟང་དང་འགོས་ཁྲི་བཟང་སོགས་

[037]
ནས་དོང་ཁ་བཅད་དོ།། །།དེ་ནས་སྦ་གསལ་སྣང་གིས་ཟ་ཧོར་རྒྱལ་པོའི་གདུང་བརྒྱུད་ཨཱ་
ཙརྱ་བོ་དཧི་སཏ་དང་སླར་ཡང་མང་ཡུལ་དུ་མཇལ་ནས་བོད་ལྷ་སར་སྤྱན་དྲངས་པས་དེར་སང་ཤི་
སོགས་བཏང་སྟེ་ཁ་ཆེ་ཚོང་པ་སྐྱེད་བཟང་གི་བུ་ཨཱ་ནནྟས་ལོ་ཙཱ་བྱས་ནས་གྲུབ་མཐའ་གང་ཡིན་
དྲིས་པས་རིག་པར་གང་འཐད་ཡིན་གསུངས་པ་ལ་རྒྱལ་པོ་མཉེས་ཏེ་བསམ་ཡས་འོམ་བུ་
ཚལ་གྱི་ཕོ་བྲང་རླུང་འཚུབ་ཏུ་སྤྱན་དྲངས་ནས་མཇལ་ཞིང་བླ་མར་བཟུང་ནས་ཆོས་ཞུས། བོ་
དཧིས་རང་ཉིད་དང་རྒྱལ་པོས་སྔོན་འོད་སྲུངས་ཀྱི་བསྟན་པའི་དུས་གངྒའི་འགྲམ་གྱི་བརླ་པོ་ལི་
མཆོད་རྟེན་ བྱ་རུང་ཁ་ཤོར་བྱ་རྫི་མར་བུར་འགྱུར་ཚེ་  ཆེན་པོ་ཞིག་གསོས་བྱས་ཏེ་དེའི་
དྲུང་དུ་བོད་དུ་བསྟན་པ་དར་བར་སྨོན་ལམ་བཏབ་ཚུལ་གསུངས་ཤིང་དྲན་དུ་འཇུག་པས་རྒྱལ་
པོས་ཀྱང་ཆོས་དར་བཅུག་པར་བཞེད་ཚེ་བོད་ཀྱི་ལྷ་སྲིན་ཁྲོས་ནས་ཡར་དམར་པོའི་རི་རྩེའི་ཕོ་
བྲང་ལ་ཐང་ལྷ་ས་ཐོག་འཕང་ཡར་ལྷ་ཤམ་བུས་ཡར་ལུང་ཕོ་བྲང་འཕང་ཐང་ཆུས་
བཤིག་ཅིང་བསྟན་མས་ལོ་ཉེས་སོགས་ལྟས་ངན་བཏང་ཚེ་ཞི་འཚོས་བོད་ཀྱི་ལྷ་སྲིན་མ་
དགའ་བས་རྒྱལ་པོ་ལ་སྔགས་འཆང་པདྨ་སམྦྷ་སྤྱན་དྲངས་ནས་བོད་ཀྱི་མི་མིན་འདུལ་
དགོས་ཚུལ་གསུངས་ཏེ་རེ་ཞིག་བལ་པོར་བྱོན་དེའི་ཚེ་གསལ་སྣང་རྒྱ་ནག་ཏུ་ཆོས་འཚོལ་དུ་
སོང་ཁ་ཅིག་ཟེར། དེ་ནས་རྒྱལ་པོས་སྭ་མང་རྗེ་གསལ་དང་སེང་གོང་ལྷ་ལུང་གཉིས་འཁོར་
སྣ་ནམ་རྡོ་རྗེ་བདུད་འཇོམས་སོགས་ལྔ་བཅས་བཏང་བས་པདྨ་སཾ་བྷ་ཝ་དང་མང་ཡུལ་གུང་
ཐང་དུ་མཇལ་ནས་གདན་དྲངས་པས་པའི་བྱོན་ལམ་ནས་བཟུངས་སྟེ་མ་མོའི་སྡེ་དཔོན་བརྟན་མ་
བཅུ་གཉིས་ཐང་ལྷ་སོགས་དམ་ལ་བཏགས་ཤིང། ལ་ལས་གནམ་ཆུ་ཆེན་གྱི་ཉེ་བའི་ཚེ་
དམྱལ་བ་ལ་ཕན་བཏགས་ཏེ་སྟོད་ལུང་མདོའི་གཞུང་པ་ལྷ་ཆུའང་བཏོན་ཟེར། ཧས་པོ་
རི་ནས་སློབ་དཔོན་རྒྱལ་པོ་མཇལ་ཏེ་མལ་གྲོའི་ཕུ་ནས་ལྷ་སྲིན་ལྷག་མང་འདམ་ལ་བཏགས་
ནས་བྲག་དམར་མགྲིན་བཟང་དུ་བཞུགས། སླར་བོ་དཧི་སཏ་འང་སང་ཤི་སོགས་ཀྱིས་
གདན་དྲངས་ཤིང་ཇོ་བོའི་སྐུའང་མང་ཡུལ་ནས་འཕྲུལ་སྣང་དུ་སྤྱན་དྲངས། བོ་དཧི་སྟྭ་
དང་སམྦྷ་ཝས་ས་དཔྱད་དང་ས་འདུལ་མཛད་དེ་དཔལ་ཟན་ཡང་ཞེས་པ་མི་འགྱུར་ལྷུན་
གྱིས་གྲུབ་པའི་བསམ་ཡས་རྨང་ས་ཡོས་ནས་བཏིང་སྟེ་སྔར་མུ་སྟེགས་ཞིག་གིས་རོ་སྒྲུབ་

[038]
ཞེས་བྱའི་གཙུག་ལག་ཁང་ལ་དཔེ་བྱས་ནས། དབུ་རྩེ་རིགས་གསུམ་གླིང་བཞི་གླིང་ཕྲན་
བརྒྱད། །ཡཀྵ་སྟེང་འོག་ཉི་ཟླ་ལྷ་ཁང་དང། །མཐུ་རྩལ་གླིང་དང་སྒོ་བཞི་མགོན་ཁང་བརྒྱད།།
མཆོད་རྟེན་ དཀར་པོའི་ནང་དུ་གཡང་བ་གཉན་པོ་  བཞི་དང་མཆོད་རྟེན་འོད་འབར་སྟེ། །ལྷ་
ཁང་སུམ་ཅུ་ལྕགས་རིས་བསྐོར་ མཆོད་རྟེན་སྟོང་རྩ་བརྒྱད་  བ་ཡོད། །ཞེས་པ་ལྟར་བརྩིགས་
ནས་ནང་དུ་ས་འོག་ནས་རྒྱལ་པོས་རྙེད་པའི་ཇོ་བོ་བྱང་ཆེན་པོ་ནང་རྟེན་ཅན་གྱི་མཧཱ་བོདྷི་
སོགས་རྟེན་བཞེངས་ནས་མེ་རྟ་ལ་འགྲུབ་སྟེ་བོ་དཧི་སཏ་སོགས་རབ་གནས་མཛད་
མེ་མོ་ལུག་ལོར་རྒྱ་གར་ནས་ཐམས་ཅད་ཡོད་སྨྲ་བའི་དགེ་སློང་བཅུ་གཉིས་བོད་དུ་སྤྱན་
དྲངས་ནས་བོ་དཧི་ས་ཏྭས་མཁན་པོ་མཛད་དེ་དང་པོ་སྦ་ཁྲི་གཟིག་བསྙེན་པར་རྫོགས་པའི་
མིང་སྦ་དཔལ་དབྱངས་སུ་བཏགས། དེ་རྗེས་སྦ་གསལ་སྣང་རབ་བྱུང་བ་ཡེ་ཤེས་དབང་པོ་
སྦ་ཁྲི་གཞིར་བུ་མང་ཤི་ཏ། སྦ་གོར་ཧེ་འདོད་བུ་བཻ་རོ་ཙ་ན་འྐྵི་ཏ། ངན་ལམ་རྒྱལ་བ་
མཆོག་དབྱངས། རྨ་ཨ་ཙེཡ་རིན་ཆེན་མཆོག་ལ་གསུམ་རྒྱལ་བའི་བྱང་ཆུབ་དང་
བདུན། འཁོན་ཀླུའི་དབང་པོ་བསྲུང་བ། རྩང་ལེགས་གྲུབ་སྟེ་བོད་ཀྱི་མིས་དགེ་སློང་
བཏུབ་མི་བཏུབ་སད་མི་མི་བདུན་སོགས་རབ་ཏུ་བྱུང་བ་སྟེ་འདི་རྣམས་བོད་ཀྱི་རབ་བྱུང་
དང་པོ་ཡིན་ཞིང་དེ་ནས་བཟུང་བསྟན་པའི་རྩ་བ་ཚུགས་ལ། །ལ་ལས་རྒན་གསུམ་
གཞོན་གསུམ་བར་གྱི་གཅིག་དང་བདུན་ཏེ་དཱ་ན་ཤི་ལ་མཁན་པོ་ཡིན་ཟེར་ཀྱང་སྔ་མ་
ངེས་སོ།། །།དེ་ནས་སློབ་དཔོན་པདྨས་ཤོངས་ཀྱི་བྱེ་མ་ནེའུ་སིང་དུ་བསྒྱུར་བ་དང་
གཙང་པོ་སྦུབས་སུ་འཛུད་དགོངས་པ་སོགས་ལ་སྡིག་བློན་དག་མ་རངས་པ་དང་བཙན་པོ་
ཁྲུས་བསིལ་བའི་ཕྱིར་བར་སྣང་ནས་ལྷ་རྫས་ཀྱི་ཆུས་གང་བའི་བུམ་པ་ལེན་པ་ལ་སོགས་
པའི་རྫུ་འཕྲུལ་སྣ་ཚོགས་བསྟན་ཚེ་བདུད་བློ་རྣམས་འཁུ་འཁྲིག་ཟོས་ནས་སློབ་དཔོན་
དཀྲོང་བར་ཆད་བྱས་པ་ལ་བཙན་པོ་ཐུགས་མ་བདེ་བར་ཞུས་པས་སློབ་དཔོན་གྱིས། བཟང་
སེམས་བྱུར་གྱི་སྣ་འདྲེན་ཡིན། །སྙིང་རྗེ་རྒས་པ་ཞེས་སྡང་རྒྱུ། །བོད་རྗེ་ཁ་ནི་བློན་གྱིས་
བསྒྱུར། །བོད་ཀྱི་བདུད་བློན་གདུག་པ་ཆེ། །སེམས་ཅན་ལས་ངན་སྤྱོད་པ་ལ། །རྒྱལ་བ་
རྣམས་ཀྱི་ནུས་པའང་བརྡུགས། །ཞེས་གསུངས་ནས་ཕྱིར་འབྱོན་ཚེ་སྡིག་བློན་དག་གིས་

[039]
བར་དུ་བསྐྱལ་དུས་མོན་ནས་སློབ་དཔོན་གྱིས་ངས་བོད་ཀྱི་ལྷ་སྲིན་སྦྱིན་སྲེག་གིས་ལན་གསུམ་
དམ་ལ་བཏགས་དགོས་པ་ལས་གཅིག་ནི་མ་གྲུབ་པས་རྒྱལ་རྒྱུད་དང་ཆོས་བྱེད་ཀྱི་ཚེ་སྲོག་དང་
ཆོས་ལ་བར་ཆད་འགའ་རེ་འབྱུང་བར་འདུག་ཀྱང་ངའི་དངོས་ཀྱི་གདུལ་བྱ་ཕྱིན་ཆད་བྱོན་ན་མེད་
པའི་འགྲོའི་གསུངས་ནས་གུང་ཐང་ལ་ཐོག་ནས་འཕུར་ནས་ལྷོ་ནུབ་སྲིན་པོའི་ཡུལ་དུ་ཟེར་ཡང་
རྒྱ་གར་དུ་བྱོན་ནམ་སྙམ། འདི་བོད་ཡུལ་དུ་ལ་ལས་ལོ་དྲུག་དང་ཁ་ཅིག་གིས་རྒྱ་གར་དུ་ལོ་
ཕྱེད་བརྩིས་བྱེད་པའི་དབང་དུ་བཏང་ནས་བརྒྱ་བཅུ་གཅིག་བཞུགས་ཟེར་ཡང་མདོ་མང་པོར་རྒྱལ་
བའི་དགུང་ལོ་དང་དུས་འཁོར་གྱི་རྒྱུད་དུ་རིགས་ལྡན་སོགས་ཀྱི་ལོ་གསུངས་པ་དང། མངོན་པར་
མཛོད་དུའང་ཟླ་བ་བཅུ་གཉིས་ལ་ལོ་གཅིག་ཏུ་བྱས་པ་ལྟར་རྒྱ་གར་པའི་གཞུང་གཞན་རྣམས་
སུའང་དེ་ཁོ་ན་པས་ཕྱེད་ལོ་ཟེར་བ་བོད་ཀྱིས་བློ་བཅོས་སྙམ། དེ་ནས་སྦ་བཞེད་ལྟར་ན་ལོ་གསུམ་
དང་ཡང་གཅིག་ལོ་བཅོ་བརྒྱད་ཟེར་བ་གང་རུང་ངེས་པའོ།། །།དེ་ནས་མཁན་པོ་ཉིད་
དང་བི་མ་ལ་མི་ཏྲ་དང་ཤནྟི་གར་བྷ་དང་བི་ཤུདྷ་སིདྡྷ་སོགས་དང་ལོ་ཙཱ་བ་སད་མི་བདུན་དང་ཆོས་
ཀྱི་སྣང་བ་དང་བནྡྷེ་ནམ་མཁའ་སྒྲ་རིན་ཆེན་སྡེ་དང་རྣམ་པར་མི་རྟོག་པ་ལ་སོགས་པས་སྒྲ་
བསྒྱུར་ལོ་ཙཱ་གླིང་དུ་ཆོས་བསྒྱུར། སྔགས་འཆང་དྷརྨ་ཀིརྟི་སྤྱན་དྲངས་ཏེ་ཡོ་ག་རྡོ་རྗེ་དབྱིངས་ལ་
སོགས་པའི་དཀྱིལ་འཁོར་བཞེངས་ནས་བདུད་འདུལ་སྔགས་པ་གླིང་དུ་དབང་བསྐུར། མཁན་
པོ་ཁ་ཆེའི་པཎྚི་ཏ་ཛི་ན་མི་ཏྲ་དང་དཱ་ན་ཤཱི་ལ་སོགས་པའི་རྣམ་དག་ཁྲིམས་ཁང་གླིང་དུ་སོ་ཐར་
གྱི་སྡོམ་ཁྲིམས་འཁོད་ཅིང་དགའ་ལྡན་སེམས་བསྐྱེད་གླིང་དུ་བྱང་སྡོམ་འབོག། །རྒྱའི་ཧྭ་ཤང་
ལ་སོགས་པས་མི་གཡོ་བསམ་གཏན་བྱེད། བརྡའ་སྤྲོད་ཚངས་པའི་གླིང་དུ་བརྡའ་སྦྱོར། བཻ་
རོ་ཙཱ་ནའི་གླིང་དུ་ཆོས་འཆད། དཀོར་མཛད་དཔེ་ཧར་གླིང་དུ་ནོར་བཞག་སྟེ་དཔེ་ཧར་ནོར་བདག་
བསྐོས་ལ། དེ་ཡང་ཁ་ཅིག་གིས་ཐོག་མར་སློབ་དཔོན་པདྨས་ཀླུ་རྒྱལ་ཟུར་ཕུད་ལྔ་པ་དཀོར་
བདག་ཏུ་བསྐོས་ཚེ་ཀླུ་དེས་དམུ་རིགས་ཀླུ་ཚ་རྒྱལ་པོ་ཧུ་ཞེས་པ་ཧོར་ཡུལ་དུ་ཡོད་པ་དེ་བསྐོས་
ཞུས་པས་རྒྱལ་པོ་ལ་སློབ་དཔོན་གྱིས་རྣམ་སྲས་གནང་བ་ཕྱར་རང་ལ་བྲིས་ཏེ་དེ་བཟུང་ནས་
དམག་བཅས་ཧོར་མི་ཉག་གིས་ཡུལ་དུ་སོང་ནས་སྔོན་གྱི་ཟ་ཧོར་རྒྱལ་པོ་ཛའི་བུ་རྒྱུད་ཀྱི་རིགས་
རིམ་པར་ཨིནྡྲ་བཧུ་ཏི་དང་ཤཀྲ་པྲ་ཏེ་དང་གཙུག་ལག་ཁང་འཛིན་དང་དྷརྨ་རཱ་ཛ་དང་དྷརྨ་པཱ་

[040]
གྲྭར་བཞུགས་པ་ལས་བརྒྱུད་པའི་དྷརྨ་པཱ་ལ་ཕྱི་མ་ཞིག་དང་གཡུའི་ཐུབ་པ་རང་བྱོན་བསེ་གསུཾ་
ཤེལ་སེང་གསུམ་ཁྱེར་འོང་བའི་མི་དང་ནོར་རྫས་ཀྱིས་རྗེས་སུ་འབྲངས་ནས་ཤིང་བྱ་གཞོན་འོངས་
པའི་རྒྱལ་པོ་དཔེ་དཀར་ཡིན་ལ། དྷརྨ་པཱ་ལ་དེའི་རྒྱུད་དེང་སང་ཡར་ཀླུང་འཁྱོད་རྐྱར་ཡོད་
ཟེར་ དག་བློ་འཁྲུངས་  ཡང་དེ་སོམ་ཉིའི་གཞི་ཡིན་ཞིང། འདིས་མཚོན་ནས་བོད་ཀྱི་ལ་ལས་
སྐྱེ་བརྒྱུད་མ་ཤེས་པ་ནགས་ཀྱི་སྤྲེའུ་དང་འདྲ་རང་གི་ཆོས་འབྲང་མ་ཤེས་ན་གཡུ་འབྲུག་ཟོལ་མ་དང་
འདྲ་ཕ་མེད་ཀྱི་ཡིག་ཚང་མ་ཤེས་ན་མོན་དོ་ཕྲུག་ཡལ་བོར་དང་འདྲ་ཟེར་ བླང་གི་ཏེ་བས་རུ་
ལས་བཤད་ལྟར་  ནས་བརྒྱུད་ཁུང་ཞིག་བཅོལ་ཁུལ་བྱས་ཀྱང་གཙང་དབུས་ཀྱི་མི་རབས་ཀྱི་
ཁུངས་ཀྱི་འགའ་ཞིག་ལ་ཡིད་བརྟན་དཀའ་ཞིང་འཇིག་རྟེན་པའི་རྒན་པོ་དག་གི་ངག་སྒྲོས་རྫུན་
མ་ལྟ་བུར་སྣང་བས་ཡིད་གཏོད་ཐུབ་ངེས་ཤིག་མི་སྣང་ལ། འགའ་ཞིག་གིས་མཁན་སློབ་
རྒྱལ་གསུམ་གྱིས་ཕོ་ཉ་བཏང་སྟེ་བྷ་ཏ་ནས་གཡུའི་ཐུབ་སོགས་གདན་དྲངས་པའི་རྗེས་སུ་ཡུ་
གུར་གྱི་འདྲེ་རྒྱ་དཀར་ནག་སེར་སོགས་ཡོད་པའི་ནང་གི་གཅིག་བོད་དུ་འོང་བ་དེ་དཀོར་བདག་
ལ་བསྐོས་ཟེར་བ་ནི་བདེན་ཞིང་དེ་ལ་བི་ཧཱ་ར་ཟུར་ཆག་པེ་ཧར་རམ་ ཇོ་བོ་ལ་མཇལ་ཕྱིར་འབྲོམ་
བྱོན་ཚེ་ལམ་མ་ཤེས་ཚེ་སྟོན་པ་པོ་བཅལ་ཟུགས་དེའང་པེ་ཧར་ཟེར་བ་དེ་འདི་ལས་གཞན་  དཔེ་
དཀར་ཞེས་གྲགས་སོ།། །།དེ་ནས་ཡོད་ཁམས་ཡན་ཆད་དུ་ཆོས་གྲྭ་ཆེན་པོ་བཅུ་
གཉིས་དང་གཡེར་བ་ཆིམས་ཕུ་ཆུ་བོ་རི་སོགས་སི་སྒོམ་གྲྭ་གཙུག་སྟེ་བསྟན་པ་ཡོངས་སུ་རྫོགས་
པར་མཛད་དེ་འབྲུག་གི་ལོར་ཕོ་བྲང་ལྡན་དཀར་ན་བཞུགས་པའི་སྟོན་སྒྲ་བསྒྱུར་གྱི་བན་དཧེ་
དཔལ་བརྩེགས་དང་བན་དཧེ་ཀླུའི་དབང་པོ་ལ་སོགས་པས་བོད་ཁམས་སུ་དམ་པའི་ཆོས་འགྱུར་
རོ་འཚལ་གྱི་མཚན་བྱང་བཅོས་ཏེ་བམ་པོ་དང་ཤོ་ལོ་ཀའི་གྲངས་ཅི་མཆིས་པ་དཀར་ཆག་ཏུ་
བྲིས་པ་སོགས་བསྟན་པ་དར་རྒྱས་ཆེན་པོ་དེ་དུས་བྱུང་ངོ།། །།དེ་ནས་མཁན་པོ་
ཨ་ཙྲྱས་རྒྱལ་པོ་ལ། བོད་དུ་མུ་སྟེགས་པའི་ཆོས་ལུགས་དངོས་མི་འབྱུང་ཡང་ཕྱིས་སུ་
རྒྱལ་བསྟན་ཁ་གཉིས་སུ་གྱེས་པར་འབྱུང་བས་དེ་དུས་དེའི་སློབ་མ་ཀཱ་མ་ལ་ཤཱི་ལ་སྤྱན་
རླབས་ནས་རྩོན་བཅུག་ན་ཆོས་ཕྱོགས་སུ་ཞི་བར་འགྱུར་ཞེས་ལུང་བསྟན་ནས་གཤེགས་སོ།།
དེ་ནས་དཔལ་དབྱངས་ཆོས་སྟོན་པའི་སློབ་དཔོན་དུ་བསྐོས་ཤིང་ཡེ་ཤེས་དབང་པོ་ལྷོ་བྲག་ཏུ་

[041]
དཱ་ཤི་ཞེས་པའི་རྗེས་འབྲང་བློ་གྲོས་ཞན་པས་ཧྭ་ཤང་མྷཱ་ཡ་ན་ཞེས་བྱ་བ་འོང་ནས་ཐ་
སྙད་ཀྱི་ཆོས་ལུས་ངག་གིས་དགེ་བས་འཚང་མི་རྒྱ་སེམས་རྟོགས་ན་དཀར་པོ་ཆིག་ཐུབ་ཅེས་པ་
གཅི་ཡང་ཡིད་ལ་མི་བྱེད་པའི་འཚང་རྒྱ་ཞེས་ཆད་ལྟ་དར་བར་བྱས་ཤིང་སློབ་མའང་མང་དུ་བྱུང་
ནས་དགེ་སྦྱོར་ཉམས་པའི་ཚེ། གསལ་སྣང་གིས་ཞི་འཚོས་ལུང་བསྟན་རྒྱལ་པོ་ལ་ཞུས་
པས་ཀཱ་མ་ལ་ཤི་ལ་སྤྱན་འདྲེན་དུ་བཏང་བ་ཧྭ་ཤང་གིས་ཚོར་ཅེ་རྩ་བ་བསམ་ཉལ་བའི་འཁོར་
ལོ་དང་དེའི་རྩོད་སོང་ ལུས་ངག་གི་དགེ་བ་མི་དགོས་ཉེས་ནས་ཅི་མེད་བསམ་པས་ཆོག་ཅེས་
བསམ་གཏན་ལོན་དང་ཡང་ལོན་དང་རིག་པས་སྒྲུབ་བྱེད་ལྟ་བའི་རྒྱབ་ཤ་དང་ལུང་གིས་སྒྲུབ་
བྱེད་མདོ་སྡེ་བརྒྱད་ཅུའི་ཁུར་དང་བཅས་པའི་བསྟན་ཆོས་བསྒྲིགས་ཤིང་མདོ་སྡེ་དགོངས་
འགྲེལ་རང་གི་ལྟ་སྤྱོད་དང་མཐུན་པས་རྡོག་པས་གྲིལ་ལོ།། །།དེ་ནས་སློབ་དཔོན་
བྱོན་པ་དང་བསམ་ཡས་ཀྱི་བྱང་ཆུབ་གླིང་དུ་རྒྱལ་པོ་གུང་དུ་བཞུགས་ཤིང་ཧྭ་ཤང་གཡས་
སུ་འཁོད་དེ་འཁོར་བན་དཧེ་ལན་ཀ་དང་ཇོ་མོ་རྒྱལ་མོ་འབྲོག་ཟ་བྱང་ཆུབ་སྨན་དང་གཟི་མ་ལ་
པ་ཅོག་པོ་རྨ་ལ་སོགས་པ་མང་པོ་དང། ཀཱ་མ་ལ་ཤཱི་ལ་གཡོན་དུ་འཁོར་དཔལ་དབྱངས་སོཊ་
ཉུང་ཤོས་ཤིག་དང་བཅས་འཁོད་ཚེ་བཙན་པོས་གཉིས་པའི་ལག་ཏུ་མེ་ཏོག་གི་ཕྲེང་བ་ཕུལ་ཏེ་
ནས་ཁྱེད་གཉིས་ཀྱིས་རྩོད་པ་བྱས་ལ་གང་རྒྱལ་བ་ལ་ཕམ་པས་མེ་ཏོག་གི་ཕྲེང་བ་ཕུལ་ཏེ་
ཕམ་པ་དེ་འདིར་མ་བསོད་ཅེས་བཀའ་སྩལ། དེ་ནས་ཏོན་མུན་ཙན་མུན་ཏེ་རིམ་གྱིས་པ་དང་
གཅིག་ཅར་བ་ཅེས་པའི་ཆོས་ལུགས་བརྩོད་ཚུལ་ནི། ཧཱ་ཤ་ངན་རེ་གཞི་ལ་ཡོད་པ་སྔ་མ་ཡིན་
པས་འདྲི་འམ་ལན་གདབ་ཅེས་དྲིས་པ་ལ་ཀཱ་མ་ལ་ཤི་ལས་དེ་ཉིད་ཀྱི་དགོངས་པ་ལྟར་ཤགས་
གསུངས་ཤིག་ཅེས་སྨྲས་པས། ཧཱ་ཤང་ན་རེ་ལས་དགེ་མི་དགེ་སྤྱད་པའི་བྱ་བྱེད་ཀྱིས་མཐོ་རི་
དང་ངན་སོང་དུ་འགྲོ་ཞིང་འཁོར་བ་ལས་མི་ཐར་པས་སངས་རྒྱས་མཐོང་བ་ལ་སྒྲིབ་པ་ཡིན་
ཏེ་དཔེར་ན་སྤྲིན་དཀར་ནག་གང་གིས་ཀྱང་ཉི་ཟླ་དང་ནམ་མཁའ་སྒྲིབ་པ་བཞིན་ནོ། །
དེ་ནས་གང་ཞིག་ཅི་ལ་ཡང་མི་སེམས་མི་བསམ་པ་དེས་འཁོར་བ་ལས་ཡོངས་སུ་ཐར་པར་
འགྱུར་ཞིང་ཅི་ལ་ཡང་མི་སེམས་མི་རྟོག་མི་སྤྱོད་པར་སེམས་རྟོགས་ནི་མི་དམིགས་པ་
བསྒོམ་པ་ཡིན་པས་དེ་ནི་ཅིག་ཆར་དུ་འཇུག་པའི་ལམ་ས་བཅུ་པ་དང་འདྲ་ལ། ཁྱོད་ཀྱི་ཆོས་

[042]
ངེད་ཀྱི་ཆོས་ལུགས་འདི་ཁྱུང་ནམ་མཁའ་ནས་ཤིང་རྩེར་འབབ་པ་དང་འདྲ་བས་ཡལ་བབས་
དང་ཅིག་ཅར་བ་ཞེས་བྱའོ་ཟེར་རོ། །དེའི་ལན་དུ་སློབ་དཔོན་གྱིས་ཁྱོད་ཀྱི་དཔེ་དེའང་མི་
འཐད་དེ་ཁྱུང་ནམ་མཁའ་ལས་གློ་བུར་དུ་འདབ་གཤོག་རྫོགས་ནས་ཤིང་རྩེར་འབབ་འམ་
འོན་ཏེ་བྲག་ལ་ཚང་བཅོས་ནས་རིམ་གྱིས་འདབ་གཤོག་རྒྱས་ནས་ཤིང་རྩེར་འབབ་
དང་པོ་མི་སྲིད་ལ་ཕྱི་མ་ལྟར་རིམ་གྱིས་པའི་དཔེར་འགྱུར་རོ། །ཁྱོད་ཀྱི་དཔེ་ནོར་བ་དེ་
བཞིན་དུ་དོན་ཡང་ནོར་ཏེ་མི་རྟོག་པ་སྒོམ་པ་དེ་ཅི། རྣམ་རྟོག་ཕྱོགས་གཅིག་དཀག་པ་ཙམ་
ཡིན་ནམ་མཐའ་དག་བཀག་པ་ཡིན། དང་པོ་ལྟར་ན་གཉིད་དང་བརྒྱལ་བ་ལ་སོགས་པའང་
མི་རྟོག་པར་ཐལ་ལོ། །ཕྱི་མ་ལྟར་ན་མི་རྟོག་པ་བསྒོམ་སྙམ་པའི་བློ་སྔོན་དུ་གཏོང་དགོས་
སམ་མི་དགོས་དགོས་ན་དེ་ཉིད་རྟོག་པ་ཡིན་པས་རྟོག་པ་མཐའ་དག་མ་ཁེགས་པས་དམ་
བཅའ་ཉམས་ལ། མི་དགོས་ན་སེམས་ཅན་ཐམས་ཅད་ལ་བསྒོམ་སྐྱེ་བར་ཐལ་ལོ།། །།
ཞེས་དང་ཅི་ལ་ཡང་མི་བསམ་ཞེས་པ་དེ་ན་སོ་སོར་རྟོགས་པའི་ཤེས་རབ་ཀྱང་སྤངས་དགོས་
པས་སྟོང་ཉིད་ལ་གང་གིས་འཇུག་ཞེས་བྱ་བ་ལ་སོགས་པའི་རིག་པ་དང་ལུང་གིས་ཀྱང་སུན་
ཕྱུང་བས་རྒྱ་ནག་མཁན་པོ་སྤོབས་པ་མེད་པར་འགྱུར་རོ།། །།དེའི་ཚེ་རྒྱལ་པོས་
འཁོར་ཀུན་གྱིས་ཀྱང་འཆི་ཤགས་ཐོབ་ཅེས་གསུངས་པས་དཔལ་དབྱངས་དང་ཡེ་དབང་
གིས་ཀྱང་ཤགས་བཏབ་ཚེ་ཧྭ་ཤང་འཁྲོ་དང་བཅས་པས་ལན་སྨྲ་བར་མི་ནུས་ཏེ་མེ་ཏོག་
ཕྲེང་བ་སློབ་དཔོན་ལ་ཕུལ་ནས་ཕ་མ་བླངས་ལ། དེ་རྗེས་ཁ་ཅིག་གིས་རྒྱལ་ཧཱ་ཤང་གིས་
མགོ་ལ་མེ་སྤར་ཏེ་ནུབ་བདེ་བ་ཅན་གྱི་ཕྱོགས་སུ་ཁ་ལྟས་ཏེ་འདས་ཟེར་ཞིང་ལ་ལས་རྒྱ་ཡུལ་
དུ་བརྫངས་ཟེར། ཅོག་མ་ལ་སོགས་པ་མྱ་ངན་སྐྱེས་ཏེ་དབང་པོ་བརྡུངས་ནས་ཤི་ཞེས་གྲགས་
ལ། དེའི་ཆོས་ཧཱ་ཤང་གི་ལྷ་མ་རྩོད་པའི་ དེབ་སྔོན་དུ་མ་ཞང་གིས་བསྐྲས་པའི་ལྷམ་ཟེར་བ་
མི་བདེན་  གྲཱར་ལུས་པས་བོད་ཀྱི་བསྟན་པའི་འཇུག་ཏུ་ངའི་ཆོས་ལུགས་ཤིག་འབྱུང་ངོ་ཞེས་
སྨྲས་ཟེར་བ་ལྟར་ཕྱིས་སུའང་ལྟ་བ་དེ་དང་ཆ་མཐུན་པ་བོད་དུ་མང་དུ་བྱུང་བས་བདེན་པ་
འདྲའོ་སྙམ། དེ་ན་སློབ་དཔོན་གྱིས་སྒོམ་རིམ་གསུམ་མཛད་དེ་བསྟན་པའི་དྲི་མ་བསལ་ཚེ་
བཙན་པོས་སྒོམ་པ་ཞི་ལྷག་ཟུང་འབྲེལ་དེ་ལྟར་ན་ད་ལྟ་ཀླུ་སྒྲུབ་ཀྱི་ལུགས་ལྟར་དང་སྤྱོད་པ་

[043]
ལ་རྒྱུད་སྡེ་གཞན་གསུམ་ལ་བླ་མེད་རེ་ཞིག་མང་པོ་མ་བསྒྱུར་ཞིག་གལ་ཏེ་ད་ནས་སུས་ཧཱ་
ཤང་དེའི་ལུགས་བྱེད་ན་ཆད་པས་གཅོད་དོ་ཞེས་བཀའ་ཡིག་གསུམ་བྲིས་ནས་མདོ་ཁམས་སུ་
གཅིག་སྐུར་བོད་དབུས་སྤྱི་དང་དཀོར་མཛོད་དུ་རེ་རེ་བཞག་སྟེ་ཧྭ་ཤང་གི་དཔེ་རྣམས་བསྡུས་ནས་
གཏེར་དུ་སྦས་ཤིང་རྒྱལ་པོ་རང་གིས་བཀའ་ཡང་དག་པའི་ཚད་མ་སོགས་བརྩམས་སོ།། །།
དེས་ན་ཕྱིས་ཀྱི་མེ་ཏྲི་པ་ནཱ་རོ་པ་ཇོ་བོ་རྗེ་ཕ་དམ་པ་སོགས་རྗེས་འབྲང་མར་མེ་དང་པཱ་ཚབ་ལོ་ཙཱ་དང་
འབྲོམ་པོ་ཏོ་པ་སྐུ་མཆེད་གསུམ་དང་ལབ་སྒྲོན་མ་དང་བུ་སྟོན་དང་རེང་མདའ་པ་སོགས་ཀྱི་ལྟ་བ་
ཐལ་འགྱུར་པ་ལྟར་ཡིན་ལ། དེ་ལས་གཞན་པའི་བོད་སྔ་རབས་པའི་མཁས་པ་ཕལ་ཆེར་
གྱིས་སློབ་དཔོན་དེ་ཡབ་སྲས་ཀྱི་གཞུང་ལ་བརྟེན་ནས་སེམས་ཙམ་པ་དང་ཅུང་ཟད་འདྲ་བའི་
རྣལ་འབྱོར་སྤྱོད་པའི་དབུ་མའི་སྲོལ་འཛིན་ལ། ཕྱིས་སུ་སེམས་ཙམ་པའི་ལྟ་བ་ལ་འདིའི་
ལྟ་བར་ནོར་བའང་བྱུང་ངོ།། །།དེ་ནས་ཀཱ་མ་ལ་ཤཱི་ལ་དང་ཡེ་ཤེས་དབང་པོ་དང་བཙན་
པོའང་གཤེགས། དེ་རྗེས་མུ་ནེ་བཙན་པོ་དང་སད་ན་ལེགས་ཀྱིས་ཀྱང་རྒྱལ་སྲིད་མཛད་པའི་རིང་
བསྟན་པའི་བྱ་བ་བྱས་ལ། དེ་རྗེས་ཕྱག་རྡོར་གྱི་སྤྲུལ་པར་གྲགས་པའི་རལ་པ་ཅན་གྱིས་བོད་དུ་
སྔ་རྒྱ་གར་དབུས་ཟ་ཧོར་ལི་བལ་རྒྱ་ནག་ཁ་ཆེ་ནས་བྱུང་བའི་ལོ་པཎ་དམ་ཆོས་སྐད་སྣ་ཚོགས་
ཀྱིས་བསྒྱུར་ཞིང་བྲྡའང་མ་གྲགས་པ་མང་དུ་བྱུང་ནས་གོ་དཀའ་བར་གཟིགས་ཏེ་ཉི་འོག་གི་
མཁན་པོ་ཛི་ན་མི་ཏྲ་དང་སུ་རེན་ཏྲ་བོ་དཧི་དང་ཤཱི་ལེན་ཏྲ་བོ་དཧི་དང་དཱ་ན་ཤཱི་ལ་དང་བོ་དཧི་མི་ཏྲ་སོཊ་
སྤྱན་དྲངས་ཏེ་དེ་དག་དང་བོད་ཀྱི་མཁན་པོ་རཏྣ་རཀྵི་ཏ་དང་དྷརྨ་དཱ་ཤཱི་ལ་དང་ལོ་ཙཱ་བ་ཛྙཱ་ནས་སེ་ན་
དང་ཛ་ཡ་རཀྵི་ཏཱ་དང་མཉྫུ་ཤྲཱི་ཝརྨ་དང་རཏྣ་ཤཱི་ལ་སོགས་ལ་གཞན་གསར་དུའང་སྐད་གསར་
བཅད་དུ་བསྒྱུར་ཞིང་ཕན་ཡུལ་ཀ་བན་མོ་ཆེར་ཡུལ་སོགས་བསྒྱུར་ཟིན་འཆོས་སུ་བཅུག་སྟེ་
བཀས་བཅད་གསུམ་མཛད་ཅིང་ཁྲིམས་དྲུག་དང་བོད་འབངས་ཀྱི་ཡིག་ཚང་སོགས་གསོས་
སོགས་ཀྱིས་རབ་བྱུང་བ་དང་ཁྱིམ་པ་ཀུན་ཕན་བདེའི་དཔལ་ལ་བཀོད། དབུ་སྐྲའི་སྣེར་གོས་
དར་སོགས་བཏགས་པ་དགེ་འདུན་གྱི་གདན་དུ་བཏིང་སྟེ་ཞབས་སྤྱི་བོར་བླངས་ཤིང་རབ་བྱུང་
བ་རེར་འབངས་ཁྱིམ་པ་དུན་རེ་ཕུལ་ཚེ་དེ་ལ་ཁྲོས་ནས་གླང་དར་དང་སྡིག་བློན་སྦ་སྟག་སྣ་
སོགས་ཀྱིས་སྲས་མོན་ལ་སྦྱུགས་ནས་རྒྱལ་པོའི་ཞལ་ལྟག་པར་གཅུས་ཏེ་མེ་འབྲུག་ལ་

[044]། །།ལོ་དེར་གླང་དར་ལ་སྲིད་གཏད་པས་སྔོན་གྱི་སྨོན་ལམ་ལོག་པ་
འགྲུབ་ཏེ་སེམས་ལ་བོད་ཀྱི་གདོན་ཞུགས་ཏེ་ཇོ་བོ་ས་འོག་ཏུ་སྦས་ཤིང་རྟེན་གསུམ་གཞན་ཆེ་
ཆུང་ཕལ་ཆེར་མེ་ཆུར་འཕངས་ཤིང་ཆུང་བ་ལ་མཚོན་གྱིས་རྨས་པ་དང། རབ་བྱུང་བ་འབེབས་
 ཐ་མ་  བསྐྲད་ འབྲིང་རབ་  གསོད་སོགས་བྱས་ནས་ལྷ་ཁང་ཆེ་བ་ མ་འོང་པ་ན་ལྷ་ས་ཆུ་
དག་གི་སྒོ་ཞལ་བ་བྱས་སོགས་ཀྱིས་རྒྱལ་བསྟན་ལྕགས་མོ་བྱ་ལོར་སྣུབས་ མ་དག་པ་སེལ་
ཆེད་དམ་ངེས་པར་ལ་སོམ་ཉི་  ཟིན་ལ། དེའི་ཚེ་ཡེར་པའི་ལྷ་རི་སྙིང་པོ་ན་བསྒོམ་ལ་བཞུཊ་
པའི་ལྷ་ལུང་དཔལ་གྱི་རྡོ་རྗེས་ཐོས་ནས་སྙིང་རྗེས་མ་བཟོད་དེ་བྱོན་ནས་དར་མས་རྡོ་རིང་གི་ཡི་
གེ་ཀློག་གིན་ཡོད་ཚེ་མདས་རྒྱལ་པོ་བསད་ནས་ཕྱིར་བྲོས་ཏེ་མངོན་པ་ཀུན་ཏུས་འདུལ་བ་འོད་
ལྡན་ཀརྨ་ཤ་ཏམ་བསྣམས་ནས་ཁམས་སུ་བྱོན། དེ་ནས་བཟུང་སྟེ་བོད་དབུས་གཙང་དུ་རྒྱུད་
ལ་ཡོད་པའི་བྱང་སྡོམ་སྔགས་སྡོམ་སོགས་མ་གཏོགས་པའི་སོ་ཐར་གྱི་བསྟན་པ་རྨིག་
མེད་པར་གྱུར་ལ། འདི་ཡན་ཆད་བོད་ཀྱི་སོ་ཐར་བསྟན་པ་ལ་སྔ་དར་དང་སྔགས་ལ་གསང་
སྔགས་སྙིང་མར་གྲགས་སོ།། །།དར་མས་བསྟན་པ་སྣུབས་རྗེས་གླང་དར་གྱི་འོད་
སྲུངས་ནས་འཁོར་རེའི་བར་རྒྱལ་རབས་གསུམ་དུ་དབུས་གཙང་དུ་སྡོམ་རྒྱུན་དང་བཤད་ཉན་
དབང་ཁྲིད་སོགས་ཇི་བཞིན་མེད་པས་གཙུག་ལག་ཁང་གི་གཉེར་པ་ཤམ་ཐབས་གོང་པ་
ཅན་གྱོན་པ་མིང་གནས་བརྟན་དགྲ་བཅོམ་པ་ཟེར་བ་དག་གིས་སྡོམ་པ་བསྲུང་ཟེར་ནས་
དབྱར་ཟླ་གསུམ་ལ་རྩ་བཞི་སྣང་ཡུད་ལ་བསྲུངས་ཏེ་དགག་དབྱེ་བྱེད་ཟེར་ནས་མི་བསྲུང་
ཞིང་གཤིན་པོའི་དགེ་བ་ལ་ཀློག་རེ་འདོན་པ་ན་དམར་པ་འདི་ནག་པོ་འདི་ལས་ཆད་
པ་འདྲ་ཟེར་བ་ཙམ་གྱི་བར་བྱུང་ངོ།། །།དེའི་ཚེ་ཁྱིམ་པའི་སྔགས་པ་འགའ་
ཞིག་གིས་དང་པོར་སྦས་ནས་གསང་སྔགས་ལམ་ཉམས་སུ་བླངས་པ་འགའ་ཞིག་རྒྱལ་
བློན་གྱིས་མ་རིག་པ་དག་ལ་ཆད་པ་མ་ཕོག་ལ། ཕྱིས་སུ་རང་རང་གི་བུ་དང་སློབ་མ་དག་
ལ་བློ་ནས་ཆད་ལྷག་ཅན་ཅུང་ཟད་བསྟན་པ་ལས་རིམ་གྱིས་འཆོལ་ནས་ལག་ལེན་བོན་
དང་བསྲེས་ནས་གྱེར་བསྒོམ་བྱེད་ཅིང་རང་གི་རྟོགས་ཚད་དང་རྒྱུད་སྡེའི་དགོངས་པ་མ་ཤེས་
པར་ཀུན་སྒྲ་ཇི་བཞིན་དུ་བཟུང་སྟེ་སྦྱོར་སྒྲོལ་ལ་སོགས་པའི་རྩིང་ཆོས་ལོག་སྤྱོད་སྣ་ཚོཊ་
སོགས་བྱེད་ཅིང་སྔགས་ཀྱི་བཤད་ཉན་གཙང་མ་ཉམས་པས་དེ་ནས་བཟུང་དེང་སང་གི་མི་

[045]། །།
དེ་ནས་འཇམ་དཔལ་རྩ་རྒྱུད་ལས། གངས་ཅན་དུ་ནི་རྒྱལ་པོའི་རིགས། །ཡེ་ཤེས་འོད་ཅེས་
བྱ་བ་བྱུང། །ཞེས་ལུང་བསྟན་པའི་ཡེ་ཤེས་འོད་ཀྱི་རིང་ལ་བལ་པོ་ལོ་ཙཱ་བ་རྨེ་རུ་རྩེས་
པཎྜི་ཏ་ཕྲ་ལ་རིང་བ་དང་སྨྲི་ཏི་གདན་དྲངས་ཀྱང་ལོ་ཙཱ་བ་ཤི་བས་བོད་སྐད་མ་མཁྱེན་ནས་
སྨྲི་ཏིས་རྟ་ནག་ཏུ་ལུག་རྫི་མཛད་དེ་ཕྱིས་སུ་ཁམས་སུ་བྱོན་ནས་སྨྲ་སྒོ་བརྩོམ་ཞིང་ཆོས་
འཆད་ཉན་མཛད་དེ་མཚན་བརྗོད་སྒེག་རྡོར་གདན་བཞི་སོགས་བསྒྱུར། ཕྲ་ལ་རིང་
བས་རོང་པ་བཟང་ལ་གྲོང་འཇུག་བྱས་པས་རོང་པས་ཆོས་མང་པོ་རྟོལ་ཤེས་བྱུང་ཟེ་རོ།།
   ༈   
ཕྱི་དར་གྱི་བསྟན་པ་བྱུང་ཚུལ་དང། སྡོམ་རྒྱུན་དང་ཆོས་ལུགས་ཇི་ཙམ་བྱུང་བའོ། །
དང་པོ་ནི་འགའ་ཞིག་གིས་གླང་དར་ཡན་ཆད་སྔ་དར་དང་སྨྲི་ཏི་ནས་ཕྱི་དར་ཟེར་ཡང་འདིའི་སྔ་
དར་ཕྱི་དར་གཙོ་བོར་སོ་ཐར་སྡོམ་པའི་སྒོ་ནས་ཡིན་པས་དེ་ཙམ་གྱིས་མིན་ལ། གལ་ཏེ་གསང་
སྔགས་རྙིང་མ་ཟེར་ན་ཡང་སྨྲྀ་ཏི་ལས་ལོ་ཆེན་གྱིས་དེ་ཉིད་བསྡུས་པ་དང་འདུས་པ་སོགས་
བསྒྱུར་བ་སྔ་ཞིང་དེ་རྗེས་འབྲོག་མིས་གུར་སམ་སོགས་བསྒྱུར་བ་ཡང་སྨྲི་ཏི་ལས་སྔའོ།།
རིག་རལ་སོགས་ཀྱིས་སྔ་དར་སྔར་ལྟར་དང་ལོ་ཆེན་རིན་ཆེན་བཟང་པོ་ མི་བཅུ་བྱོན་ཟིན་
བྱོན་ནས་རྒྱལ་པོ་སྦྱིན་བདག་བྱས་ཏེ་ཆོས་བསྒྱུར་བ་བར་དར་དང་རྒྱལ་པོས་སྦྱིན་བདག་མ་
བྱས་པར་རྔོག་ལོ་སོགས་ཀྱིས་བསྒྱུར་བ་ཕྱི་དར་ཟེར་བ་དང། ཡང་རང་བཟོ་ཅན་ སངས་རྒྱས་
ལ་ལས་སྨྲྀ་ཏི་ཇོ་བོ་པཎ་ཆེན་ཤཱཀྱ་ཤྲཱི་སོགས་བྱོན་ནས་ལོ་ཆེན་འབྲོག་འགོས་མར་བ་དྲ་
གཉན་པ་རྔོག་ཤོང་དབང་སོགས་བསྒྱུར་བ་བར་དར་དང་རྗེ་རྩོང་ཁ་པས་འཇམ་དབྱངས་ལས་
གསན་པའི་ལྟ་བའི་སྐོར་སོགས་ལ་ཕྱི་དར་ཟེར་བ་དང། ཡང་ཁ་ཅིག་གིས་སྔ་དར་སྔར་
བཤད་ལྟར་དང་བླ་ཆེན་ནས་བསྟན་པ་མས་དར་བྱུང་བ་ལ་བར་དར་དང་ལྷ་བླ་མ་ཁུ་དཔོན་
གྱི་དུས་ཇོ་བོ་བྱོན་ནས་བསྟན་པ་སྤེལ་པ་ཕྱི་དར་ཟེར་མོད་ཀྱང། གལ་ཏེ་གསུམ་དུ་བྱེད་
འདོད་ན་གོང་དུ་བརྗོད་ཟིན་ལྟར་ཁྲི་སྲོང་ནར་མ་སོན་གོང་དུ་བློན་མ་ཞང་གིས་ཇོ་བོའི་སྐུ་
མང་ཡུལ་དུ་བསྐྱལ་ཏེ་ལི་ཡུལ་དང་རྒྱ་ནག་ནས་བོད་དུ་བྱོན་པའི་དགེ་འདུན་རྣམས་བསྐྲད་
དེ་དབུས་གཙང་དུ་སོ་ཐར་སྡོམ་ལྡན་གཅིག་ཀྱང་མེད་པར་བྱས་པ་དེ་སྟོན་པ་འདས་ནས་

[046]
གསུངས་པ་དང་དགེ་འདུན་འཕེལ་གྱི་ལི་ཡུལ་ལུང་བསྟན་དང་ཡང་ཅུང་ཟད་མཐུན་པས་དེ་
ཡན་ཆད་སྔ་དར་དང་དེ་ནས་གླང་དར་གྱིས་སྣུབ་ཀྱི་བར་དུ་བར་དར་དང་བླ་ཆེན་ལོ་ཆེན་ནས་
བཟུང་ཕྱི་དར་ལ་བཞག་ན་རུང་ཙམ་མོ།། །།འོན་ཀྱང་མང་གིས་སྔ་ཕྱི་གཉིས་ལས་མི་
འབྱེད་ཅིང་དེ་ཡང་དབུས་གཙང་དུ་ཡིན་གྱི། མདོ་ཁམས་སུ་སྡོམ་གསུམ་རྒྱུན་དང་མདོ་སྔགས་
ཀྱི་བཤད་རྒྱུན་སོགས་ཀྱང་ནམ་དར་བ་ནས་ད་ལྟའི་བར་དུ་བར་མ་ཆད་པར་ཡོད་པ་འདི་
ཡིན་ནོ།། །།དེས་ན་དབུས་གཙང་དུ་ཕྱི་དར་བྱུང་ཚུལ་ནི། དར་མས་དབུས་གཙང་
གིས་བསྟན་པ་སྣུབས་དུས་དཔལ་ཆུ་བོའི་རིའི་སྒོམ་གྲྭ་ན་ཡོད་པའི་རྒྱ་རབ་པའི་འཇང་གི་
གྱེལ་མེ་གཙང་རབ་གསལ་དང་དྲང་ཆུང་མདོའི་བོ་དོང་པ་གཡོ་དགེ་འབྱུང་དང་གཡོར་སྟོད་
ཀྱི་དམར་བན་ཤཱཀྱ་མུ་ནི་གསུམ་གྱིས་བཙུན་པ་ཁྱི་ར་བྱེད་པ་མཐོང་ནས་དྲིས་པས་བསྟན་པ་
བསྣུབས་པར་ཤེས་ཚེ་ཀརྨ་ཤ་ཏམ་སོགས་འདུལ་མངོན་གྱི་དཔེ་ཆ་དྲེའུ་ཁལ་ཅིག་ཁྱེར་ནས་
ཉིན་ཡིབ་མཚན་མོ་བྲོས་ནས་མངའ་རིས་སྟོད་དུ་བྱོན་ཀྱང་དེར་ཡང་སྡོད་མ་ནུས་པར་གར་
ལོག་ནས་ལམ་ཐོན་ནས་བྱང་ལམ་བརྒྱུད་དེ་ཧོར་ཡུལ་དུ་བྱོན་ནས་དགེ་བསྙེན་ཤཱཀྱ་ཤེས་
རབ་ལ་བརྟེན་ནས་རེ་ཞིག་བཞུགས་ཀྱང་སྐད་མི་འདྲ་བས་བསྟན་པ་སྤེལ་མ་ནུས་ལ། དེ་
ནས་སླར་མདོ་སྨད་དུ་བྱོན་ནས་རྨ་ཆུ་དང་ཉེ་བའི་ས་ཆ་རྨ་ལུང་རྡོ་རྗེ་བྲག་རང་ཆུང་གནམ་
རྫོང་ཏན་ཏིག་ཤེལ་གྱི་ཡང་དགོན་ཅི་རིགས་སུ་བསྒོམ་གྱིན་བཞུགས་དུས་སྔར་ཆོས་རྒྱལ་
འབྲོག་སྟག་སྣང་ཁྲི་གསུམ་རྗེ་ཞེས་པའི་བློན་པོ་རྒྱ་ནག་གི་ཁ་གནོན་ལ་བསྡད་པ་ཞིག་གིས་
རབ་ཏུ་བྱུང་ནས་བསྟན་པ་འཛིན་པར་སྨོན་ལམ་རྒྱུན་དུ་འདེབས་ཀྱིན་ཡོད་པ་དེ་ལོ་སོ་ལྔ་པ་
ལྕགས་ཕག་ལ་ཚེ་འཕོས་ཏེ་བསྟན་པ་སྣུབས་པ་ལས་ལོ་དགུས་སྔ་པའི་ཆུ་བྱིར་ཙོང་ཁ་བདེ་
ཁམས་སུ་བོན་པོ་ཞིག་གི་བུར་བལྟམས་ཏེ་མིང་མུ་ཟུ་གསལ་འབར་དུ་བཏགས། ནར་སོན་
ནས་ཞིང་དཔོན་དབེན་སར་ནན་འཇམ་དཔལ་ལ་བཟླས་ལུང་འགའ་ཞིག་དང་ཁང་རིན་ཆེན་རྡོ་
རྗེ་ལ་སེམས་བསྐྱེད་དང་སྐྱི་རྒྱལ་བའི་གཙུག་ཏོར་ལ་དབུ་ཚད་དང་ནམ་དགའ་ལྡན་བྱང་ཆུབ་
ལ་ཡོག་གནས། དེ་ནས་ཕྱུགས་རྫི་དག་གིས་བོད་ནས་འོངས་པའི་སྒོམ་པ་དེ་གསུམ་མཐོང་སྟེ་
ལོ་རྒྱུས་བཤད་པས་སྐལ་བ་དང་ལྡན་ཞིང་མོས་པ་སྤྱོད་པའི་ས་བ་པ་དེའི་བག་ཆགས་བཟང་

[047]
ཕྱིན་ནས་བསྒོམ་པ་དང་འདུལ་བའི་པོ་ཏི་མཐོང་ནས་དད་དེ་རབ་ཏུ་བྱུང་བར་ཞུས་པས་གཙང་གིས་
མཁན་པོ་དོང་གཡོས་སློབ་དཔོན་བྱས་ནས་དགེ་ཚུལ་སྡོམ་པ་ནོད་པ་ན་མཁན་སློབ་མིང་སྦྱར་
ནས་དགེ་རབ་གསལ་དུ་བཏགས་ཀྱང་ཕྱིས་སུ་ཐུགས་རབ་བཟང་པོར་གྱུར་བས་དགོངས་པ་རབ་
གསལ་ཞེས་གྲགས་སོ།། །།རབ་ཏུ་བྱུང་བའི་ཕྱི་ལོ་སྔར་གྱི་མཁན་སློབ་ལ་བསྙེན་
རྫོགས་ཞུས་ཚེ་དགེ་སློང་ལྔ་མ་ཚང་པ་ལ་ཀློང་ཐང་དུ་སོང་ནས་ལྷ་ལུང་དཔལ་རྡོར་ལ་ཞུས་པས་
ངས་ཁ་བསྐོང་མི་འོས་ཀྱང་བཙལ་གསུངས་ནས་རྒྱའི་དགེ་སློང་ཀོ་ཝང་ སྔར་བོད་ནས་ཞི་འཚོ་
སྡོམ་རྒྱུན་བླང་བར་ཟེར།  དང་གྱི་བན་བྱ་བ་གཉིས་བཙལ་ཏེ་སྔར་གྱི་མཁན་སློབ་ཀྱིས་མཁན་
སློང་དང་མར་གྱིས་གསང་སྟོན་དང་རྒྱ་དགེ་སློང་གཉིས་ཀྱི་ཁ་བསྐོང་མཛད་དེ་ལྔ་ཚོགས་ཀྱིས་
བསྙེན་རྫོགས་ བོ་དཧི་ས་ཏྭའི་སྔ་ཡོ་བའི་རྒྱུན་  མཛད། ལ་ལས་དེ་རྣམས་ལས་གཞན་ཀུན་ཡེ་
ཤེས་རྒྱལ་མཚན་དང་སྣུབས་བྱང་ཆུབ་རྒྱལ་མཚན་སོགས་ཀྱང་བསྙེན་པར་རྫོགས་ཤིང་འདུལ་
མངོན་གྱི་བཤད་པའང་གསན་ཟེར་ཡང་གྲུམ་བླ་ཆེན་གྱི་མཁན་བུར་བཤད། དེ་ནས་ལོ་ལྔ་ལོན་
ཚེ་མདོ་སྨད་ནས་སོ་ཐར་གྱི་བསྟན་པ་ཡོད་པའི་གཏམ་དབུས་གཙང་དུ་ཐོས་ཚེ་དབུས་ཀྱི་མྔ་
བདག་ཆེན་པོ་ཡེ་ཤེས་རྒྱལ་མཚན་དང་གཙང་གི་བཙན་པོ་དག་གིས་ཀླག་པ་ལམ་པ་ཀླུ་མེས་
དང་ལོ་སྟོན་སོགས་མི་བཅུ་སྔ་ཕྱིར་བརྫངས་ནས་མདོ་ཁམས་སུ་འོང་ནས་གཙང་གཡོས་དམར་
ཏེ་མཁས་བདེ་རྣམ་གསུམ་ལ་རབ་བྱུང་བསྙེན་རྫོགས་ཀྱི་མཁན་པོ་ཞུས་པས་དེང་རྒས་ནས་མི་
ནུས་ཀྱང་བླ་ཆེན་བསྙེན་པར་རྫོགས་ནས་ལོ་ལྔ་ལས་མ་ལོན་ཡང་སྤྱིར་བཏང་ལས་དམིགས་
གསལ་གཙོ་བས་དེས་རུང་བས་དེ་ལ་ཞུས་གསུངས་ལྟར་ཞུས་ནས་བླ་ཆེན་གྱིས་མཁན་པོ་
མཛད་དེ་གཙང་དང་གཡོས་ལས་སློབ་གསང་སྟོན་པ་དང་དམར་དང་ཧྭ་ཤང་གིས་ཁ་བཀོད་
བྱས་ཏེ་རབ་བྱུང་བསྙེན་རྫོགས་བྱས་པས་མཚན་ནི་ཀླུ་མེས་ཚུལ་ཁྲིམས་ཤེས་རབ་དང་
འབྲིང་ཡེ་ཤེས་ཡོན་ཏན་སྦ་ཚུལ་ཁྲིམས་བློ་གྲོས་དང་རག་ཤི་ཚུལ་ཁྲིམས་འབྱུང་གནས་དང་
གསུམ་པ་ཡེ་ཤེས་བློ་གྲོས་ཏེ་དབུས་པ་ལྔ་གཙང་གི་མགུར་མོ་རབ་ལ་བ་ལོ་སྟོན་རྡོ་རྗེ་དབང་
ཕྱུག་དང་ཤ་བ་སྒོ་ལྔའི་ཚོང་བཙུན་ཤེས་རབ་སེང་གེ་དང་བོ་དོང་བ་ཨུ་བ་དེ་ཀར་དང་གསུམ་
མངའ་རིས་པ་འོད་རྒྱས་སྤུན་གཉིས་ཏེ་བཅུའོ།། །།དེ་རྣམས་ལ་བླ་ཆེན་གྱིས་

[048]
སྟོན་པ་དང་འབྲིང་སྐོས་མཁས་པས་གནས་གཞི་ཟུང་གསུངས་སོ།། །།དེས་སྔོན་དུ་
བླ་ཆེན་དེ་ལྟར་རབ་ཏུ་བྱུང་བའི་རྗེས་སུ་བྱང་མི་ཉག་གྷའི་ཡུལ་གྱི་ཅང་ཨེན་རྩེ་མཁར་དུ་བྱོན་ནས་
གོ་བོ་སེངྒེ་གྲགས་ལ་འདུལ་བ་ལུང་སྡེ་བཞི་གསན་ཚེ་དེས་དེ་དག་གི་པོ་ཏི་གནང་ནས་འདུལ་
བའི་བསྟན་པ་གཏད་པ་དང། དེ་ནས་དབུས་ཀྱི་ཞང་ཆེན་པོའི་དྲུང་དུ་འབྱོན་འདོད་ནས་བྱོན་ཀྱང་
ཀློང་ཐང་འཇིག་རྟེན་སྒྲོན་མས་དབུས་སུ་མུ་གེ་ཆེ་བའི་གཏམ་ཐོས་ནས་ཕྱིར་ལོག་སྟེ་ཤར་ཕྱོཊ་
ལྷ་རྩེ་བཧིག་ཏིག་ཅེས་པར་དགེ་འདུན་གྱི་སྡེ་རྟེན་གསུམ་ཡོད་པར་ཀཱ་འོད་མཆོག་གྲགས་ཞེས་པ་
ལྷོ་བལ་ནས་ཆོས་ལ་ལེགས་པར་སྦྱངས་ཏེ་ཁམས་སུ་བྱོན་ནས་དེ་རབ་ཞུགས་པ་དང་མཇལ་
ནས་འབུམ་ཊིཀ་དང་བྱང་སོགས་ལོ་གཉིས་སུ་གསན་དུས་མནལ་ལམ་དུ་ཁོང་གི་གླང་ཆེན་
ཞོན་ཏེ་ནོར་བུ་བཟུང་ནས་གྲོང་ཁྱེར་མང་པོར་ཉུལ་ཀྱང་ཉོ་མཁན་མེད་པར་རྨིས་ནས་སད་ཚེ་
བསྟན་པ་རིན་ཆེན་སྒྲོམ་ཕྱེ་སྟེ། །ཡོན་ཏན་མཆོག་གི་ནོར་བྱིན་ཡང། །དམན་རྣམས་དོན་
དུ་མི་གཉེར་བས། །རེ་ཞིག་ནགས་སུ་གནས་པར་བྱ། །སྙམ་ཚེ་འདྲེ་ཐེའུ་རང་སྤུན་དགུ་
ལས་ཕལ་ཆེར་གྱིས་དད་པ་ཐོབ་སྟེ་དགེ་བསྙེན་ཞུས་ཤིང་རི་ཏན་ཏིག་ཏུ་འབྱོན་པར་ཞུས་
པས་གནས་ནས་བྱོན་ཏེ་དེར་གཅིག་ཆར་འཇུག་པ་ཞེས་པས་ཧྭ་ཤང་གི་ལྟ་བ་ཅན་མང་པོ་ཡོད་
པ་ལེགས་པའི་ལམ་ལ་འགོད་ཆེད་དང་དགའ་ལྡན་དུ་སྐྱེ་ཕྱིར་མཆོད་པ་བཤམས་ཏེ། བསྟན་
པ་བསྲུང་བར་སྐྱོབས་པའི་སྤྱན་སྔ་རུ། །ཐུགས་དམ་བཞེས་པ་རྒྱལ་བའི་སྲས་རྣམས་དང།།
འཇིག་རྟེན་སྐྱོང་བརྫུ་འཕྲུལ་སྟོབས་ལྡན་པ། །སྐྱོབ་པའི་ནུས་པས་བདག་ལ་སྡོང་གྲོགས་
མཛོད། །གསུངས་ཤིང་ལྷ་ཁང་དང་རྟེན་གསུམ་མང་པོ་བཞེངས་ཚེ་ཐེའུ་རང་ དད་མང་གིས་
དེ་དག་དང་ཨ་མདོའི་དགོན་པར་འཚེ་ཟེར་  དད་ཐོབ་རྣམས་ཀྱིས་ཀྱང་གྲོགས་བྱས་ལ་
དེར་སྦ་གོར་ཡེ་ཤེས་གཡུང་དྲུང་དང་བར་གནས་བརྟན་གྲགས་པ། ཇ་པ་གྲགས་དང་ཐེག་ཆེན་
ཤེར་འབྱུང། བཞེད་དཔལ་རྡོ་རྗེ་དང་སྲག་གྲགས་རྒྱ་མཚོ། འོལ་པ་རྡོ་རྗེ་དབང་ཕྱུག་དང་
སྣུབས་ལབ་ཤིང་དཔལ་གྱི་དབང་ཕྱུག་བོང་མཆོག་ཆོས་སྐྱོང་དང་མཚུར་ཤེར་མཆོག་
རྣམས་རབ་ཏུ་བྱུང། མཚུར་གྱི་སློབ་བུ་ཀླུ་མེས་ཤེས་རབ་ཚུལ་ཁྲིམས་སོགས་དབུས་གཙང་
པ་རྣམས་ཡིན་ནོ།། །།དེ་ནས་བླ་ཆེན་རང་གིས་ཐེག་ཆེན་སྦྱོར་ལམ་པར་ཞལ་གྱིས་

[049] ཡང། དང་པོ་བུད་མེད་སྒོག་འཚོང་མ། །བར་དུ་སྟག་སྣ་ཁྲི་གསུམ་རྗེ། །ད་ལྟ་
མུ་ཟུ་དགེ་བ་གསལ། །ཞེས་པའི་རྣམ་ཐར་ཀྱང་གསུངས་ཤིང། དན་ཏིག་ཏུ་ལོ་ཞེ་དགུ་ནས་གྱ་
བཞིའི་བར་བཞུགས་ནས་སྒྲུབ་པ་མཛད་དུས་ལྷ་ འཕོར་ངན་ཞེས་ཞུས་  ཀླུ་མང་པོས་ཀྱང་དངོས་
སུ་མཆོད་པ་བྱུང་ཞིང། དགའ་ལྡན་དུ་སོང་ནས་བྱམས་པ་སོགས་དང་མཇལ་ཏེ་ཡུམ་དོན་གྱི་
དོགས་པ་བཅད་ནས་མར་འཛམ་གླིང་དུ་འོངས་ཏེ་སྐྱེ་བ་བརྒྱད་ཙམ་བླང་དགོས་གསུངས་ནས་
དེར་གྱ་བཞི་པ་ཤིང་ཕག་ལ་འདས་ཟེར་རོ།། །།དེ་ལྟ་ན་ཡང་ཀླུ་མེས་སོགས་ཀྱིས་
ཁོང་ལ་གཏུགས་པ་གྲགས་ཆེ་ཞིང་འདས་པ་ཡང་ཕྱིས་སུ་དགོན་ལུང་གི་ལུང་པའི་མདོའི་མར་ མར་
པའི་བརྒྱུད་པ་  རྩང་ཟེར་བའི་བོད་གྲོང་གི་རྒྱབ་ཀྱི་བག་རིར་དགེ་འདུན་གྱི་སྡེ་དང་བཅས་བཞུགས་ཏེ་
མཐར་དེ་ནས་འདས་སམ་སྙམ་སྟེ་སྐུ་གདུང་རིལ་པོར་དེར་བཞུགས་ཤིང་སྒྲུབ་གནས་ཀྱི་ཤུལ་
ཡང་མང་པོ་ཡོད་དོ།། །།དེར་སྐབས་འགར་སྐུ་ལུས་དེ་མདངས་བཟང་ཞིང་དྲི་ཞིམ་
པ་བྲོ་ཚེ་ཕྱོགས་དེར་དགེ་ལ་སྐབས་ལ་ལར་རྡུལ་ཆུ་ཐོན་ཞིང་མདངས་སྨུག་པོར་འགྱུར་ཚེ་
འཁྲུགས་སོགས་འབྱུང་བའི་ལྟས་སུ་སྣང་ལ། རྒྱུན་དུ་ན་བཟའ་འབྱར་ཞིང་འགྲོ་ཐུགས་ཀའི་
ཐད་དུ་དྲོད་ཡོད་པ་ལྟ་བུས་ཡ་མཚན་ཅན་དེ་རྒྱ་བོད་ཧོར་གསུམ་གྱི་མཆོད་གནས་སུ་ཡོད་དོ།། །།
དེ་ནས་དབུས་གཙང་མངའ་རིས་ཀྱི་མི་དེ་བཅུ་ལས་ཀླུ་མེས་ཀྱིས་གྲུམ་ཡེ་ཤེས་རྒྱལ་མཚན་ལས་
འདུལ་བ་ཉན་ནས་བཞུགས་ཤིང་གཞན་རྣམས་དབུས་གཙང་དུ་རིམ་པས་བྱོན་ལ། ཕྱི་ལོར་ཀླུ་
མེས་ཀྱང་ཡར་བྱོན་ནས་ཆུ་བྱའམ་ས་སྟག་ལོར་དབུས་སུ་མཁས་པའི་མི་བཅུ་པོ་འཛོམས་ཚེ་
ལྷ་ས་སྔོན་མཁས་གྲུབ་ཀྱི་གདན་ས་ཡིན་ཀྱང་བསྟན་པ་ཐོག་མར་སྣུབ་གཞི་དང་ཆད་པ་བཅད་
ས་ཡིན་པས་དེར་འགྲོ་མ་ནུས་པར་བསམ་ཡས་སུ་བྱོན་པ་ཕྱིས་སུ་དེ་བཅུ་པོ་དབུས་གཙང་
གི་བཙན་པོ་དག་གི་མཆོད་གནས་སུ་གྱུར་ཏོ།། །།དེ་ནས་བསྟན་པ་སྤེལ་ཕྱིར་
དབུས་ཀྱི་མི་ལྔ་ལས་ཀླུ་མེས་ཀྱིས་ཀྭ་ཆུ་སོགས་བཟུང་སྟེ་འདུལ་བའི་ལག་ལེན་འཆད་
ཉན་སྤེལ་ཞིང་ལ་མོ་ཆག་དེའུ་བརྩིགས། དེ་ལ་གནས་གཞི་འཛིན་པའི་མཁན་བུ་ཀ་བ་
བཞིར་གྲགས་པ་ལས་གྲུམ་ཚུལ་ཁྲིམས་འབྱུང་གནས་ཀྱིས་ དེབ་སྔོན་ཡེ་འབྱུང་གནས་
ཁྱད་འཕགས་བཞི་ནི། རྒྱལ་ནོར་གཞུའི་ཀུན་དགའ་རབ་བཟང་མི་ཐང་པོ་ཆེ་དགེ་བཤེས་གྲྭ་ཐང་
ལྷ་ཁང་གི་འཕགས་ཟེར་  རབ་བྱུང་མ་ཚུགས་གོང་གི་མེ་སྤྲུལ་ལ་སོལ་ནག་ཐང་པོ་ཆེ་

[050]
ཚག་དང་ཆུ་ཁྱི་ལ་རྒྱལ་ལུག་ལྷས་ཀྱི་ལྷ་ཁང་རྡོག་བྱང་ཆུབ་འབྱུང་གནས་ཀྱིས་ལྕགས་ཕག་ལ་
ལྕགས་སྤྲེལ་ལ་ཡར་བ་པ་རང་དང་དེ་ནས་ཟད་ཀྱི་ལྡིངས་པ། ཚ་མིག་གཙང་གི་གཞུའི་
ཀུན་དགའ་ར་བ་སོགས་དང། ཡང་དེ་དང་སུམ་པ་གཉིས་ཀྱིས་གཡུ་སྒྲོན་ཁང་དམར་བརྩིགས་
བ་རྡོག་ལ་ཐིམ། གླན་ཡེ་ཤེས་རབ་འབར་གྱིས་རྒྱ་གསར་སྒང་སོགས་བརྩིགས་ཏེ་དེ་བཞི་
ལས་མཆེད་པ་ལ་ཐང་སྡེ་ཞང་སྐོར་རྟོག་ཚོ་གླན་ཚོ་སྐོར་དུ་གྲགས་ལ། ཡང་ཀླུ་མེས་ཀྱི་
མཁན་བུ་དགེ་བཤེས་ཡམ་བཤུད་རྒྱལ་འོངས་ཀྱིས་ཁབ་ལ་ཁའི་འདབས་ཀྱི་ཕུག་པོ་ཆེ་
བཟུང་བ་སོགས་མང་ལ། ཕྱི་མི་འདིའི་མཁན་བུའི་གཙོ་བོ་ནི་གཉལ་བ་དགེ་བཤེས་འགར་
དང་གྲགས་པ་གཉིས་དང། གྲྭ་པ་མངོན་ཤེས་ཅན་དུ་གྲགས་པའི་ཤེས་རབ་རྒྱལ་བའོ།། །།
སྦ་མཆེད་ཀྱིས་དབུ་ཚལ་དང་དབུ་རྩེ་བཟུང་སྟེ་སྦ་རང་ཉིད་ཀྱི་ཡུ་པ་དགུའི་བརྩིགས་ནས་ལན་
པ་སྤྱིལ་བུ་བཟུང་ཞིང་དེའི་མཁན་བུ་མ་ལ་སེམས་པ་ཤེས་རབ་ཀྱིས་སྟོད་ལུང་ཚ་ཐོག་
བཞེང་སྟེ་ཐོག་མ་ལྷ་ཁང་དང་མོན་གྲ་བཟུང་ཞིང་པའི་གཅུང་གིས་གྱེ་རེ་མཚར་སྣའི་མངའ་གྲོང་
ལྷ་ཁང་བརྩིགས་ཏེ་གཞོའི་འཆད་ཁང་བཟུང་བ་ལ་སྦ་ཚོ་དང་སྦའི་གཅུང་གི་བརྒྱུད་པར་
གྲགས་སོ།། །།རག་ཤི་མཆེད་ཀྱིས་དགེ་རྒྱས་བཟུང་སྟེ་ཕུ་བོས་རག་ཤི་འཕྲང་
འོག་གི་ལྷ་ཁང་བརྩིགས་ནས་ཀ་ཚལ་བཟུང་ཞིང་གཟུང་གི་མཁན་མཁའ་བཞི་རྒྱལ་འཕགས་
ཀྱི་མཁན་བུ་ཞང་བཙུན་ཤེས་རབ་འཕགས་ཀྱིས་ལན་པ་རྟ་བྲེས་བརྩིགས་ཏེ་མཆེད་པ་ལ་
རག་ཚོ་དང་དེའི་གཅུང་གི་བརྒྱུད་པ་ཟེར་རོ།། །།སུམ་པ་ཡེ་བློས་འབྲོས་ཐང་དུ་མེ་
རུ་བརྩིགས་པ་མི་རིང་བར་ཞིག་གོ། འབྲིང་གིས་ཟངས་ཁང་པ་བཟུང་སྟེ་ངན་ལམ་སྤྱི་མོ་
བརྩིགས་ནས་དཀར་ཆུང་དང་སྙེ་ཐང་བྲག་སྣ་བཟུང་ཞིང་དེའི་ལམ་སྟེགས་སུ་བྲང་ར་མོ་ཆེ་
བརྩིགས་པ་ལས་མཆེད་པ་རྣམས་ལ་འབྲིང་ཚོ་ ངན་ལམ་  སྟོད་པར་ ཀླུ་གང་  སྨད་པ་
 ར་མོ་ཆེས་  ཟེར་རོ།། །།གཙང་ཕྱོགས་ཀྱི་ལྔ་ལས་ལོ་སྟོན་རྡོར་དབང་གིས་ཞ་ལུ་རྒྱན་
གོང་བརྩིགས་ནས་མཆེད་པ་ལ་ལོ་ཚེ་སྟེང་དེ་ལ་བུ་ཆེན་ཉེར་བཞི་བྱུང་བ་ལས་རྒྱ་ཚོ་སྟག་ཚོ་
 ནུ་ཚོ་འདར་ཚོ་ལི་ཚོ་སྟེ་ལྔ་དང། ཡང་གླན་ཚོ་སྟོད་སྨད་དང་ཞ་ལུ་བརྒྱ་སྐོར་དང་ཀྱེ་ཚོ་སྟོད་
སྨད་མར་གསུམ་སོགས་མང་དུ་མཆེད་པ་དང། ཨ་མེས་ཚོ་བཙུན་ཤེར་སེང་གིས་རྩིས་ཀྱི་

[051]
བྱུང་ངོ།། །།གཞན་ཡང་འ་ཞ་མགོ་བོ་ཆེའི་བུ་ལ་ཞ་ཡེ་ཤེས་གཡུང་དྲུང་ཞེས་པ་ཁམས་
སུ་ཕྱིན་ནས་བླ་ཆེན་པོའི་མཁན་བུ་ཀེ་བོ་མཆོག་བླ་བྱ་བ་ལ་སྡོམ་པ་ཞུས་པས་ངས་ཆུ་གཏོར་
བཏང་ལ་འོང་གི་གསུངས་ནས་སྡོམ་པ་ནོད་ལོང་མེད་པར་མཁན་པོ་འདས་ཀྱང་ངས་ཆུ་གཏོར་
བཏང་ནས་འོང་གི་ཟེར་བ་ཙམ་གྱིས་སྡོམ་པ་ཐོབ་པར་བྱས་ནས་དེ་ལ་དགེ་ཚུལ་ཆུ་གཏོར་
མར་གྲགས་ཤིང་དེས་མཁན་པོ་བྱས་ནས་སྣ་ནམ་བྲེ་བརྡའ་དང་འོ་ཡུག་མདའི་ར་ཤ་བཟུང་
ཞིང་དེའི་བུ་སློབ་བརྒྱུད་བཅས་ལས་མཆེད་པ་ལ་འཚོ་ཟེར་རོ།། །།ཡང་འབྲི་
གཞོན་ཚུལ་ཞེས་པ་ཁམས་སུ་སྡོམ་པ་ལེན་དུ་ཕྱིན་པས་ཁམས་ཀྱི་ཁྲི་ཁ་མ་ཁང་སྣར་བླ་
ཆེན་པོའི་མཁན་བུ་ཡ་ཟི་བོན་སྟོབ་བྱ་བ་དང་མཇལ་ནས་ཞུས་པས་དེར་བས་ཟེར་ནས་སྡོམ་
པ་སྦྱིན་ལོང་མེད་པར་འདས་པས་ཀྱང་བསྙེན་རྫོགས་ཀྱི་སྡོམ་པ་ཡིན་ཏེ་མཁན་པོས་དེར་
བས་གསུངས་པའི་ཕྱིར་རོ་ཞེས་དེར་བས་ཀྱི་བསྙེན་རྫོགས་སུ་གྲགས་ཏེ་དེས་རྟ་ནག་ཕུའི་
ཚང་དང་ཤངས་ཀྱི་བྱ་ཕུག་བཟུང་བའི་བྱ་ཚང་ནས་མཆེད་པ་འཛད་ཀྱི་གནས་བརྒྱད་བྱུང་
ནས་འབྲི་ཚོར་གྲགས་པ་སྟེ་བོད་དུ་དེ་འདྲའི་སྡོམ་རྒྱུན་ཀྱང་བྱུང་ངོ།། །།དེ་ལྟར་མི་
བཅུ་ལས་དབུས་ཀྱི་སུམ་པ་དང་གཙང་གི་བོ་དོང་བ་དང་མངའ་རིས་འོ་རྒྱན་སྤུན་གཉིས་
ལས་མཆེད་པ་མེད་པས་མི་དྲུག་ཏུ་གྲགས་ཤིང། འ་འབྲི་གཉིས་ལས་གཙང་དུ་མཆེད་
པ་མང་ཡང་དེ་རྣམས་ལ་མ་གཏོགས་སོ།། །།དེ་ལྟར་མི་བཅུས་སྡོམ་པ་མ་བླངས་
ཀྱི་བར་དུ་དབུས་གཙང་དུ་རབ་ཏུ་བྱུང་བ་དང་ཉན་བཤད་ཉམས་པའི་ལྕགས་བྱ་ནས་དོན་
གསུམ་པ་ཆུ་བྱ་ལ་བསྟན་པ་བྱུང་ཞེས་བུ་སྟོན་གསུངས་པ་ནི་ཁམས་ནས་རབ་བྱུང་བ་བྱུང་
མཚམས་ཡིན་ལ། ནེལ་པ་པཎ་ཆེན་གྲགས་པ་སྨོན་ལམ་ཚུལ་ཁྲིམས་ཀྱིས་བསྟན་པ་
བོད་དུ་མེད་ནས་ལོ་བརྒྱ་རྩ་བརྒྱད་རྗེས་ས་བྱ་ལ་བྱུང་ཟེར་བ་ནི་གནས་གཞི་ལ་མོར་འགྱེལ་
བརྩིགས་ལོ་ལ་ནོར་ལ། འབྲོམ་སྟོན་གྱིས་དོན་བརྒྱད་པ་ས་སྟག་ནས་གསུངས་པ་ལྷ་ཁང་
སོགས་བཞེངས་ཏེ་ཤུགས་ཆེ་བ་ལ་དགོངས་སོ།། །།དེ་ལྟར་ན་གོང་དུ་བཤད་པ་ལྟར་
ཕྱིས་ཀྱི་དབུས་གཙང་གི་རབ་བྱུང་ཕལ་ཆེན་བླ་ཆེན་གྱི་མཁན་རྒྱུད་ཡིན་ཞིང་འདིའི་སྡོམ་རྒྱུད་
ནི་ཁ་ཅིག་གིས་བོ་དཧི་སཏ་དང་རྦ་རཏྣ་དང་ལྷ་ལུང་རབ་འབྱོར་དབྱངས་དང་བླ་ཆེན་དགོངས་

[052]
ཟེར། བཀའ་ཆེམས་ཡི་གེ་འགའ་ཞིག་ལས་མཁན་པོ་བཧོ་དཧི་སཏ་དང་སློབ་དཔོན་དཱ་ན་ཤཱི་
ལ་དང་རྫི་ན་མི་ཏྲས་བྱས་ནས་རྦ་རཏྣ་བསྙེན་པར་རྫོགས་ཏེ་དེ་ནས་རིམ་པར་གཡོ་དགེ་འབྱུང་
དང་བླ་ཆེན་དགོངས་གསལ་དང་སྒྲོ་མཉྫུ་ཤྲཱི་དང་གྲུམ་ཡེ་རྒྱན་དང་ཀླུ་མེས་སོགས་ཟེར། རིག་
རལ་གྱིས་བླ་ཆེན་གྱི་མཁན་པོ་གྲུམ་ལ་དབུས་གཙང་གི་མི་བཅུས་བླང་ཟེར་བ་དང། ལ་ལས་
ཛིན་མི་ཏྲ་དང་འགའ་ཞིག་ཞི་འཚོའི་མཁན་རྒྱུན་དུ་འདོད་ཀྱང་སྔ་མ་ནི་བརྟག་པའི་གནས་
སོ།། །།ཡང་འདུལ་བའི་བཤད་རྒྱུན་ནི། ཛི་ན་མི་ཏྲ། ལོ་ཙཱ་ཀླུའི་རྒྱལ་མཚན་གཡོ་དགེ་
འབྱུང་སོགས། བླ་ཆེན། གྲུམ་ཡེ་རྒྱན། ཀླུ་མེས་དང། དེའི་དངོས་སློབ་ཀ་ཆུ་བ་གཟུངས་རྡོ་རྗེ་རྒྱལ་
མཚན་ གྲུམ་ལས་བསྙེན་རྫོགས་  ལ་འདུལ་བའི་བཀའ་བབས། དེའི་སློབ་བུ་བཞི་སྟེ་གླན་ཚུལ་
བྱུང། ཀ་ཆུ་བ་ཚུལ་འབྱུང། སྣེ་བོ་གྲགས་རྒྱལ། འཛིམ་པ་ཤེར་འོད་དེ་ཕྱི་མ་གསུམ་ལས་རིམ་
བཞིན་ཉང་མཚམས་པ་རིན་ཆེན་བླ་མ་དང་སོག་ཚུལ་ཁྲིམས་བླ་མ་དང་ཀོ་ཁྱིམ་པ་ཡེ་ཤེས་བླ་མ་
དང། རེ་གསུམ་དང་འཛིམས་པ་ལས་གཞན་གསུམ་ལ་རྒྱ་འདུལ་བ་འཛིན་པ་དབང་ཕྱུག་
ཚུལ་ཁྲིམས་ཀྱིས་གསན་ནས་དམ་ཆོས་འདུལ་བའི་བསྟན་པ་ཕྱོགས་ཀུན་ཏུ་རྒྱས་པར་མཛད་
ཅིང་དེ་ལ་སློབ་མ་སྔ་ཚར་ལ་དབུས་ཀྱི་ཀ་བ་རྨ་ཆོ་བྱང་དོར་དང་ཇོ་གདན་ནག་པོ་དར་ཚུལ་དང་
གཙང་གི་ཀ་བ་མཐའ་བཞི་བརྩོན་འགྲུས་འབར་འདར་འདུལ་འཛིན། བར་ཚར་ཀྱེ་བོ་ཚུལ་
འཕགས། ཕྱི་ཚར་ས་སྐྱའི་བྲག་དམར་རྡོ་རྗེ་ཕུར་བུ་སྟེ། མཚོ་ནས་རིམ་པར་བྱ་འདུལ་
འཛིན་སོགས་དང་ཕྱིས་སུ་སྦལ་ཏི་ཇོ་སྲས་སོགས་ལས་ཟུར་སྐྱོར་སོགས་འདུལ་བའི་བཤད་
རྒྱུན་ལེགས་པར་དར་རོ།། །།དེ་ལྟར་བླ་ཆེན་གྱིས་བསྟན་པའི་མེ་རོ་སྨད་ནས་
སླང་ཚུལ་ཇོ་བོ་རྗེ་ལ་ཞུས་པས་སོ་སོ་སྐྱེ་བོ་ལ་དེ་ལྟ་བུའི་འཕྲིན་ལས་མི་ཡོངས་པས་ས་
ཐོབ་པ་ཅིག་ཡིན་ངེས་གསུངས་ཤིང། འདིས་མཛད་པའི་མདོ་མཆོད་བྱ་བ་དེ་ཇོ་བོས་གཟིགས་
ནས་བོད་ཀྱིས་འདི་ལྟ་བུ་ག་ལ་ཤེས་པཎྜི་ཏས་མཛད་པ་ཞིག་སྣང་གསུངས་ནས་མཉེས་སྐད་
དང་བསྔོ་བའང་ཤིན་ཏུ་བཟང་པོ་ཞིག་སྣང་ངོ།། །།དེ་རྗེས་མངའ་རིས་སྟོད་ནས་
བསྟན་པ་དར་ཚུལ་ནི། ལྷ་བླ་མ་ཡེ་ཤེས་འོད་ཀྱིས་བསྟན་པ་ཕྱི་དར་ལ་མཚན་ཉིད་ཀྱི་ཐེག་པ་
དང་ཁྱད་པར་དུ་སྡོམ་རྒྱུན་རྣམ་དག་བོད་དུ་བྱུང་ཡང་སོ་ཐར་པ་བྱང་སྡོམ་ཅན་པ་སྔགས་པ་སོ་

[053]
གསང་སྔགས་བཀའ་ཡིན་ནམ་མིན་ཞེས་སོམ་ཉི་ཟོས་ཏེ་བསྟན་པ་དག་ཐེར་བྱེད་ཕྱིར་མངའ་
རིས་པ་རིན་ཆེན་བཟང་པོ་སོགས་བྱས་པ་ཤེས་རབ་ཅན་དང་གྲོས་ཡོད་དག་གཡོག་དྲུག་རེ་
བཅས་ཉེར་གཅིག་རྒྱ་གར་དུ་གསེར་མང་པོ་དང་བཅས་བརྫང་དུས་སུ། རྒྱལ་པོ་ཁ་ཆེའི་མཁས་
པ་རིན་ཆེན་རྡོ་རྗེ་དང་རྒྱ་གར་ཤར་གྱི་དྷརྨ་པཱ་ལ་དང་ནུབ་ཀ་རུ་ཎཱི་ནོར་བུ་གླིང་པ་དང་དབུས་ཀྱི་
པྲ་ཛྙཱ་ཝ་ལ་དང་གཞན་ཡང་བི་ཀྲ་མ་ལ་ཤི་ལར་པཎྜི་ཏ་བརྒྱ་རྩ་དང་མཁས་པ་གཞན་དོན་བྱེད་
ནུས་གཉིས་དང་འགྲན་ཟླ་མེད་པ་སོ་བདུན་དང་གཙུག་གི་ནོར་བུ་གཅིག་དང་འཛམ་གླིང་གི་རྒྱན་
བརྒྱད་མིག་གཉིས་སོགས་ཡོད་ཟེར་བའི་ནང་ནས་རབ་གདན་ཅི་དྲོངས་འབྲིང་གདམས་ངག་ཅི་
ལོན་དང་ཐ་མ་ལུས་དང་དཔེ་གང་ལོན་བྱས་ལ་ཤོག་གསུངས་ནས་མངག་ཅིང་གུ་གེའི་ཞང་
ཞུང་གི་ཐོ་ལིང་གསེར་ཁང་བསམ་ཡས་འདྲ་བ་དེ་ཡང་བརྩིགས། དེ་རྣམས་ཀྱང་བཀའ་
བཞིན་སོང་ཡང་ལོ་ཆེན་དང་ལོ་ཆུང་དང་ གྲགས་འབྱོར་ཤེས་རབ་  རྔོག་ལེགས་ཤེས་གསུམ་
ཙམ་མ་གཏོགས་པའི་གཞན་རྣམས་ས་མ་ཐུབ་པས་བོད་དུ་མ་འཁོར། དེ་དག་གིས་ཐོས་པ་
རྒྱ་ཆེན་མཛད་དེ་གདམས་པ་ཁྱད་འཕགས་གདན་དྲངས་ནས་ལྷ་བླ་མ་ཁུ་དཔོན་གྱི་ཐུགས་ཚིམ་
པར་མཛད་ཀྱང་བོད་སྤྱི་ལ་ཕན་འདོགས་ནུས་པའི་པཎ་ཆེན་ཞིག་གདན་འདྲེན་པ་ལ་ཐུགས་
བཞེད་ཤིན་ཏུ་ཆེ་བས་བདག་ལ་རྒྱ་གར་ན་མཁས་པའི་ཡང་རྩེ་སུ་འདུག་ཅེས་དྲིས་པ་ན་ཇོ་བོ་
ཨ་ཏི་ཤ་ཞེས་ཞུས་སོ།། །།དེ་ལས་ལོ་ཆེན་རིན་ཆེན་བཟང་པོ་ནི། མངའ་རིས་
སུ་གུ་གུའི་སའི་ཆ་སྙུང་ཝ་མ་རཏྣ་རུ་ཞེས་པར་ཁ་ཆེའི་གཡུ་རི་གཡུ་སྒྲའི་རིགས་སུ་བསྟན་
སྣུབས་ལྕགས་བྱ་ནས་ང་བདུན་པ་ས་རྟ་ལ་བལྟམས་ཏེ་ལོ་གསུམ་སྟེང་མཁན་པོ་ཡེ་ཤེས་
བཟང་པོ་ལས་རབ་ཏུ་བྱུང་བས་ཕྱི་དར་དབུས་གཙང་ལས་མངའ་རིས་སུ་སྔ་བར་བྱུང་བ་ཡིན་
དེ་ཁ་ཆེར་ལན་གསུམ་བྱོན་ཏེ་པཎྜི་ཏ་ཤྲཱི་དྷ་ཀ་ར་ཝརྨ་དང་ཀ་མ་ལ་གུཔ་ཏ་དང་ཛིན་མི་ཏྲ་སོགས་
པཎ་གྲུབ་དོན་ལྔ་བསྟེན་ནས་མདོ་སྔགས་ལ་མཁས་པར་གྱུར། དགུང་ལོ་ཞེ་དགུའི་སྟེང་བླ་
ཆེན་བརྒྱུད་དུ་བསྙེན་པར་རྫོགས། ད་ལྟའི་དུས་སུ་བོད་དུ་པཎྜི་ཏ་ཤྲཱི་དྷ་ཀ་ར་ཝརྨ་དང་ཀ་ར་
གུཔྟ་དང་བུདྡྷ་ཤྲཱི་ཤན་ཏི་དང་བུདྡྷཱ་པཱ་ལ་དང་ཀ་མ་ལ་གུཔྟ་སོགས་སྤྱན་དྲངས་ཚེ་ཤེར་ཕྱོགས་
དང་ཡོ་ག་དང་འདུས་པ་སོགས་མདོ་སྔགས་མང་དུ་བསྒྱུར་ཞིང་ལྟ་བ་དབུ་མའི་ལུགས་ལྟར་

[054] འདི་ནས་བཟུང་སྟེ་བསྒྱུར་པའི་སྔགས་ལ་གསང་སྔགས་གསར་མར་གྲགས་སོ།། །།
དེ་ནས་ལྷ་སྡེ་བཙན་གྱི་བླ་མ་མཛད་དེ་བུ་ཧྲིང་གཞིར་གྱི་གནས་གཞི་ཕུལ་བར་གཙུག་ལག་ཁང་
དང་ཁ་ཙ་དང་རོང་གི་ལྷ་ཁང་སོགས་དང་རྟེན་གསུམ་ཡང་མང་དུ་བཞེངས། སློབ་མ་གུར་ཤིང་
བརྩོན་རྒྱན་དང་རྨ་དགེ་བློ་སོགས་ལོ་ཙཱ་བའང་བཅུ་ལྷག་བྱུང། ལྷ་བསྙེན་གཏོར་མ་བརྒྱ་རྩ་སཱ་ཚ་
ཡན་ལག་བདུན་པ་ཏིང་འཛིན་གྱི་དབང་རྣམས་བྱེ་བ་རེ་མཛད་ཅིང་མཚན་བརྗོད་སཾ་སྐྲྀ་ཏ་དང་བོད་
སྐད་དུ་རང་ཉིད་ཀྱིས་འབུམ་རེ་དང་གཞན་ལ་ཡོན་བྱིན་ཏེ་འབུམ་བཏོན། མང་ཡུལ་གུ་མའི་
ཀླུ་ཚོའི་ཀླུ་སངས་རྒྱས་སྐར་རྒྱལ་ཞེས་པ་བཏུལ་ཞིང་སྔགས་ལོག་སྤྱོད་པ་རྣམས་སུན་ཕྱུང་
 ཆོས་ཆོས་མིན་རྣམ་འབྱེད་ལས་  སྟེ་བསྟན་པ་དག་པར་མཛད། ལོ་གྱ་ལྔའི་ཇོ་བོ་རྗེ་མངའ་
རིས་སུ་བྱོན་ཚེ་དང་པོར་ཕྱག་མ་མཛད་ཀྱང་ཕྱིས་སུ་ལྷ་ཁང་གི་ལྷ་རེ་རེ་ལ་བསྟོད་པ་རེ་མཛད་
པ་ལ་དད་ནས་མཇལ་ཏེ་གདམས་ངག་ཉན་ཞིང་ཇོ་བོས་བསྒྲུབ་པ་ལ་བསྐུལ་ནས་ཁང་གི་སྒོ་
གསུམ་རིམ་ལ་དམ་བཅའ་གསུམ་བྲིས་ཏེ་རྩེ་གཅིག་ཏུ་སྒོམ་མཛད་པས་གསང་བདེ་གཉིས་ཀྱི་
ཞལ་གཟིགས་ཤིང་གྲུབ་པ་ཐོབ་སྟེ་གོ་བརྒྱད་པ་ཤིང་ལུག་གི་དགུན་ཐའི་བཅུ་བདུན་ལ་ཁྭ་ཙ་
ཝའང་གིར་དུ་འདས་ཚེ་ལྷའི་རོལ་མོའི་སྒྲ་སྒྲགས་ཏེ་མེ་ཏོག་གི་ཆར་བབས་ཤིང་གདུང་རག་པ་མ་
བྱུང་བས་མཁའ་སྤྱོད་དུ་བྱོན་པར་གྲགས་ཤིང་ཕྲ་བ་རིང་བསྲེལ་འོལ་མ་སེའི་མདོག་འང་
དམར་བ་གསུམ་བྱུང་བ་དེའང་ཕྱིས་སུ་སྒྲ་དང་བཅས་ནས་ནམ་མཁར་སོང་བར་བཤད་དོ།། །།
དེ་ལྟར་མདོ་སྨད་ཀྱིས་བླ་ཆེན་ལས་སྡོམ་པ་བླང་བའི་དགེ་འདུན་བོད་ཡུལ་གྱི་ཆོས་ཀྱི་འབྱུང་
གནས་དབུས་གཙང་དུ་བྱོན་ནས་དགེ་འདུན་དར་བ་དང་སྟོད་མངའ་རིས་ནས་ལོ་ཆེན་ལས་མདོ་
སྔགས་དབུས་གཙང་ཕྱོགས་སུ་དར་བ་དག་ལ་ཕྱི་དར་ལ་བསྟན་པའི་མེ་རོ་སྨད་ནས་བསླངས་ཏེ་
སྟོད་ནས་དར་བར་གྲགས་སོ།། །།དེས་ན་སྔ་དར་ལ་སློབ་དཔོན་ཞི་འཚོ་དང་རྒྱལ་
པོ་སྲོང་བཙན་སྒམ་པོ་གཉིས་དང་གྲུབ་ཆེན་དགེ་སློང་སམ་བྷ་ཝའང་བོད་དུ་དྲིན་ཆེ་བ་ལྟར་དུ་
ཕྱི་དར་ལ་བླ་ཆེན་ལོ་ཆེན་ཇོ་བོ་དང་ཡེ་ཤེས་འོད་ཁུ་དཔོན་ཤིན་ཏུ་དྲིན་ཆེ་བ་ཡིན་ནོ།། །།
ཡང་ལྷ་བཙུན་ཡེ་ཤེས་འོད་ཀྱིས་རྒྱ་གར་ཤར་ཕྱོགས་ཀྱི་པཎྜི་ཏ་དྷརྨ་པཱ་ལ་བལ་པོར་གནས་
བསྐོར་ལ་བྱོན་ཚེ་མངའ་རིས་སུ་སྤྱན་དྲངས་པས་ཁོང་གི་མཁན་པོ་མཛད། དེ་པཱ་དྷ་པཱ་ལ་དང་
གུ་ཎ་པཱ་ལ་དང་པྲ་ཛྙཱ་པཱ་ལ་སྟེ་པཱ་ལ་རྣམ་གསུམ་བསྙེན་པར་རྫོགས་ཏེ་འདུལ་བའི་བཤད་པ་

[055] པྲ་ཛྙཱ་པཱ་ལ་ལས་ཞང་ཞུང་རྒྱལ་བའི་ཤེས་རབ་ཀྱིས་སྡོམ་པ་བླང་རྗེས་བལ་པོར་སོང་ནས་
འདུལ་འཛིན་པྲ་ཏེ་ཀ་ར་ལ་འདུལ་བའི་ལག་ལེན་སླབ་ཅིང་ཁ་ཆེ་ཛྙཱ་ན་ཤྲཱི་དང་ཁ་ཆེ་པཎ་ཆེན་
གྲགས་པ་ཤྲཱི་སུ་ཏི་ཤན་ཏི་དང་ས་མན་ཏ་ཤྲཱི་ཛྙཱ་ན་དང་ནར་མ་དེ་ཝ་རྣམས་ལས་ཀྱང་འདུལ་བ་
གསན་ནས་རྨ་དགེ་བློ་སོགས་ཀྱིས་བསྒྱུར་ཞིང་སློབ་མ་དཔལ་འབྱོར་དང་ཞང་མོ་ཆེ་བྱང་ཆུབ་སེང་
གེ་སོགས་བྱུང་ངོ།། །།ལྷ་ལྡེའི་དུས་སུ་ཁ་ཆེ་པཎ་ཆེན་བོད་དུ་བྱོན་དུས་བརྒྱད་སྟོང་
འགྲེལ་ཆེན་དང་བཅས་པ་སོགས་མང་དུ་བསྒྱུར་ཞིང་རྨ་ལོ་དགེ་བློས་ཚད་མའི་སྐོར་ཀྱང་བསྒྱུར་
དེའི་ཚེ་ཁྱུང་པོ་གྲགས་སེང་ཞེས་པས་ཚད་མ་དར་བར་བྱས་པ་ཞིག་ལ་ཚད་མ་པ་རྙིང་པ་ ལ་ལས་
རྨ་ལོ་ཁ་ཅིག་ཁམས་ནས་བྱུང་ཟེར།  དང་ཕྱིས་སུ་རྔོག་བློ་ལྡན་ཤེས་རབ་ནས་ཚད་མ་གསར་མ་
གྲགས་པ་དག་གི་དུས་སུ་བརྩོན་ཚུལ་དག་མི་དག་སྣ་ཚོགས་བྱུང་བ་ཕྱིས་སུ་ས་པཎ་གྱིས་རིག་
གཏེར་མཛད་དེ་ཚད་སྐོར་དག་པར་མཛད། འོད་སྡེའི་དུས་པུནྱ་ཤྲཱི་སོགས་སྤྱན་དྲངས་སོ།། །།
ཁྱད་པར་དུ་ལྷ་ལྡེའི་སྲས་གསུམ་གྱིས་རིང་ལ་གནས་ལྔ་རིག་པའི་པཎྜི་ཏ་ཆེན་པོ་ཨ་ཏི་ཤ་
བོད་དུ་སྤྱན་དྲངས་ཏེ་རྒྱལ་བསྟན་ཆེས་ཆེར་སྤེལ་བ་ཡིན་ཏེ། དེ་ལ་ཇོ་བོ་རྗེ་ནི། སྔོན་སངས་
རྒྱས་འཇིག་རྟེན་དུ་བྱོན་དུས་རྒྱལ་པོའི་ཁབ་ཏུ་ཁྱིམ་བདག་རྒྱལ་སྲས་བཟང་སྤྱོད་ཞེས་བྱར་
གྱུར་ཞིང། སྐུ་ཚེ་འདིར་དང་པོར་རིགས་ཕུན་སུམ་ཚོགས་པར་སྐྱེ་བ་བཞེས་ཚུལ་ནི་སངས་
རྒྱས་མེ་ཡོས་ལ་འདས་ནས་ལོ་སྟོང་བརྒྱད་བརྒྱ་བཅོ་ལྔ་སོང་བའི་མེ་མཁའ་རྒྱ་ཚོའི་མཇུག་
གི་ཆུ་རྟ་ལ་རྒྱ་གར་ཤར་ཕྱོགས་ཟ་ཧོར་གྱི་བྷཾ་ག་ལའི་གྲོང་ཁྱེར་བི་ཀྲ་མ་པུ་རའི་དབུས་ཀྱི་
ཕོ་བྲང་གསེར་གྱི་རྒྱལ་མཚན་ཅན་དུ་ཡབ་མཁས་མཆོག་ཞི་འཚོའི་གདུང་བརྒྱུད་རྒྱལ་པོ་དགེ་
བ་དཔལ་དང་ཡུམ་པདྨོ་འོད་ཟེར་གྱི་སྲས་གསུམ་གྱི་འབྲིང་པོར་འཁྲུངས་ཏེ་མཚན་ཟླ་བའི་
སྙིང་པོ་ཞེས་བཏགས་ཤིང་གཞོན་དུས་བཙུན་མོ་ལྔ་བཞེས་ཏེ་བསོད་ནམས་དཔལ་སོགས་
སྲས་དགུ་བསྐྲུན་པར་གྲགས་ལ། དེ་ནས་ལུང་རྟོགས་ཀྱི་ཡོན་ཏན་ལ་མངའ་བསྙེས་ཚུལ་
ནི་ཆུང་དུས་ནས་ཚེ་རབས་སྔོན་མ་ནས་ཡི་དམ་གྱི་ལྷར་གྱུར་པའི་སྒྲོལ་མས་རྗེས་སུ་བཟུང་སྟེ་
ལོ་ཉེར་གཅིག་ཚུན་ལ་ཐུན་མོང་རིགས་གནས་སྒྲ་ཚད་བཟོ་གསོ་ལ་མཁས་པར་གྱུར་ཞིང་
བཅོ་ལྔའི་དུས་ཕྱི་རོལ་པའི་རྟོག་གེ་བ་མཁས་པ་ཞིག་ཀྱང་ཚར་བཅད། དེ་ནས་རྒྱལ་སྲིད་
ལ་མ་ཆགས་པར་ཆོས་འཚོལ་དུ་བྱོན་ནས་རི་ནག་པོའི་གཙུག་ལག་ཁང་དུ་བླ་མ་རཱ་ཧུ་ལ་

[056]
ལའང་མཁས་པར་སྦྱངས། ཉེར་དགུའི་སྟེང་བླ་མ་ཡི་དམ་གྱི་ལུང་བསྟན་ནས་ཨོ་ཏན་ཏ་པུ་རིར་
སྡེ་པའི་མཁན་པོ་སྦྱོར་ལམ་གྱི་ཕྱོགས་གཅིག་ལ་ཞུགས་པའི་ཤི་ལ་རཀྵི་ཏ་ལས་རབ་ཏུ་བྱུང་སྟེ་
བསྙེན་པར་རྫོགས་ནས་མཚན་མར་མེ་མཛད་དཔལ་ཡེ་ཤེས་ཞེས་གསོལ་ཏེ་སོ་གཅིག་ཚུན་
ལ་དྷརྨ་རཀྵི་ཏ་སོགས་བསྟེན་ནས་བྱེ་བྲག་ཏུ་བཤད་པ་ཆེན་མོ་སོགས་ནང་དོན་མཚན་ཉིད་ཀྱི་
ཐེག་པའི་སྡེ་སྣོད་གོང་འོག་ལའང་མཁས་པར་གྱུར་ཅིང་གསེར་གླིང་དུ་བྱོན་ནས་ཆོས་ཀྱི་
གྲགས་པ་ལོ་བཅུ་གཉིས་སུ་བསྟེན་ནས་སྨོན་འཇུག་གི་སེམས་ལེགས་པར་སྦྱངས་པ་སྟེ་
མདོར་ན་སྡོམ་གསུམ་མིག་འབྲས་ལྟར་ལེགས་པར་བསྲུང་བ་གཞིར་མཛད་པའི་སྟེང་ནས་
ཤན་ཏི་པ་ནཱ་རོ་པ་ཀུ་ས་ལི་ཆུང་བ་ཨ་བ་དཧུ་དཧི་ཆུང་བ་ཌོམ་བཧི་པ་སོགས་དངོས་དང་ཞལ་གཟིགས་
བླ་མ་སྟེ་གཙོ་བོ་བཅུ་གཉིས་བསྟེན་ནས་རེག་པ་ཆེ་ཆུང་མདོ་སྔགས་ཀྱི་ཕ་རོལ་ཏུ་སོན་ཅིང་ཐུན་
མོང་གི་ཞི་ལྷག་དང་ཐུན་མོང་མིན་པའི་བསྐྱེད་རྫོགས་ལ་བརྟེན་པ་ཐོབ་སྟེ་མངོན་ཤེས་རྫུ་
འཕྲུལ་མངའ་ཞིང་སྒྲོལ་མ་ཐུགས་རྗེ་ཆེན་པོ་དམ་ཚིག་གསུམ་བཀོད་ཀྱི་རྡོར་སོགས་ཀྱི་
ཞལ་གཟིགས་སོ།། །།རྒྱ་བོད་དུ་བསྟན་པ་ལ་བྱ་བ་མཛད་ཚུལ་ནི། རྣལ་འབྱོར་
རིགས་དབང་ཕྱུག་རིག་པ་བཞིའི་སྒོ་ནས་དང་ཁྱད་པར་དུ་མུ་སྟེགས་པ་གདུགས་ལྔ་དང་བརྒྱད་
དང་བཅུ་གསུམ་ཅན་རྩོད་པས་ཕམ་པ་སོགས་ཀྱི་སྒོ་ནས་བསྟན་པ་བསྲུང་ཞིང་ལྔ་བརྒྱ་པ་
རྣམས་ཀྱི་གཙུག་གི་རྒྱན་དམ་པར་གྱུར་ལ། འདི་ཉིད་ལ་རྒྱ་གར་དུ་སློབ་མའི་གཙོ་བོ་པཎྜི་ཏ་
བི་ཏོ་པ་དང་དྷརྨ་ཨ་ཀ་ར་མ་ཏི་དང་དབུ་མ་སེང་གེ་དང་སའི་སྙིང་པོ་སྟེ་བྮིའམ་བཤེས་གཉེན་
གསང་བ་དང་ལྔ་སོགས་མཐའ་ཡས་ཤིང། ཁ་ཆེ་དང་གསེར་གླིང་སོགས་སུའང་མང་ལ་
བི་ཀྲ་མ་ལ་ཤཱི་ལ་སོགས་ཀྱི་མཁན་པོ་མཛད་དེ་སླར་ཟུར་དུ་བཞུགས་དུས་གནས་བརྟན་
རཏྣ་ཨ་ཀ་ར་སོགས་ཡོད་ལ། དེའི་ཚེ་ཕྱི་དར་ལ་བོད་དུ་མཁས་གྲུབ་མང་དུ་བྱོན་ཀྱང་བསྟན་
པའི་དྲི་མ་ཇི་བཞིན་སེལ་མ་ནུས་པ་ན་ཇོ་བོ་ཨ་ཏི་ཤའམ་དི་པཾ་ཀར་ཤྲཱི་ཛྙཱ་ན་ཞེས་བྱ་བ་དེ་ཉིད་
ཀྱི་སྙན་པའི་གྲགས་པས་ཡེ་ཤེས་འོད་སོགས་ཀྱི་ཐུགས་འཕྲོག་ནས་སྤྱན་འདྲེན་པར་གཙང་
སྟག་ཚལ་པ་ལོ་ཙྪ་དགེ་བསྙེན་རྒྱ་བརྩོན་སེང་གེ་ལ་གསེར་བསྐུར་ནས་བཏང་ཡང་སྤྱན་མ་
འདྲོང་པར་ཕྱིར་ལོ་གནས་གསེར་རྣམས་ཕུལ་ཏེ་རྒྱུ་མཚན་སྙན་དུ་གསོལ་ནས་སླར་རྒྱ་གར་དུ་

[057] དེའི་ཚེ་ངེས་དང་གར་ལོག་པ་མ་
མཐུན་ཚེ་ཡེ་ཤེས་འོད་དམག་དཔོན་དུ་བྱོན་ཏེ་འཐབ་ནས་ཕ་མ་ཚེ་གར་ལོག་གི་རྒྱལ་པོས་བཙོན་དུ་
བཟུང་ནས་ཁྱོད་ཀྱིས་སྐྱབས་འགྲོ་གཏོང་བའམ་ལུས་ཙམ་གྱི་གསེར་བྱུང་ན་གཏོང་གི་དེ་མིན་མི་
གཏོང་ཟེར་བ་ལ་ལྷ་བླ་མས་སྐྱབས་འགྲོ་མི་གཏོང་གསུངས་ནས་བཙོན་དུ་ཡུན་རིང་བཞུགས་
དུས་དཔོན་པོ་རྣམས་ཀྱིས་མངའ་རིས་དང་བོད་ཀྱི་རབ་བྱུང་བ་ལའང་གསེར་གྱི་ཤམ་ཐབས་
ཁྲལ་བླང་ནས་ལུས་ཙམ་རྙེད་ཅིང་དབུ་ཙམ་མ་རྙེད་པའི་ཚེ་ཡེ་ཤེས་འོད་ལ་མྱུར་དུ་གདན་འདྲེན་
དུ་འོང་བའི་འཕྲིན་ཕུལ་ཚེ་བླ་མས་ང་རྒས་པས་བླུས་ཀྱང་བསྟན་འགྲོ་ལ་ཕན་མི་ཐོག་པས་
གསེར་དེས་པཎྜི་ཏ་སྤྱན་དྲངས་ལ་ཐོ་ལིང་དུ་མཆོད་པ་དང་ཡབ་མེས་ཀྱི་ལྷ་ཁང་བསམ་ཡས་
གསོས་གསུངས་ནས་ཡུན་རིང་མ་ལོན་པར་དེར་གཤེགས། དེ་ནས་དཔོན་པོ་བྱང་ཆུབ་འོད་ཀྱིས་
ཞལ་ཆེམས་བསྒྲུབ་ཕྱིར་དུ་ནག་ཚོ་ལོ་ཙཱ་ཉེར་བདུན་དུས་རྒྱ་གར་ནས་ཕྱིར་འཁོར་མ་ཐག་ཏུ་དེ་ལ་
གསེར་གཏད་དེ་བོད་འདིར་བསྟན་པ་འཕེལ་གྲིབ་བྱུང་བ་དང་ཁྱད་པར་དུ་ལ་ལས་ཨ་ཙརྱ་དམར་
པོ་ ཁ་ཅིག་གསང་བ་ཤེས་རབ་ཟེར་ཡང་མུ་སྟེགས་དབང་མང་དུ་ཞུས་  འོང་ནས་སྔགས་ཀྱིས་སྦྱོར་
བ་དྲི་མ་ཅན་བྱུང་ཟེར་བ་དང། འགའ་ཞིག་གིས་ཨ་ར་མོ་བན་ཌྷེ་བཅོ་བརྒྱད་སོགས་ཀྱི་ལུགས་
འཛིན་དུ་མ་བྱུང་ནས་ཟེར་ཏེ་གང་ལྟར་ཡང་རབ་བྱུང་སྔགས་ལ་འཇུག་ཟེར་ནས་ཏིང་འཛིན་དང་
ལྟ་བ་རྣམ་དག་དང་བྲལ་བ་ཞིན་དུ་ཆང་བུད་མེད་ལ་སྤྱོད་བཅུག་པ་དང། ཤམ་ཐབས་སྔོན་པོ་
ཅན་སོགས་ཀྱིས་ཀྱང་སྦྱོར་གྲོལ་གཏད་སེར་སོགས་སྣ་ཚོགས་སོ་སོའི་འོད་སྦྱར་སྤྱད་པས་
སྤྱོད་པ་འཆོལ་ཏེ་བསྟན་པ་ལ་གནོད་པ་ཆེན་པོ་བྱུང་འདུག་པས་ལོག་རྟོག་སོགས་ཀྱི་མུན་པ་དེ་
སེལ་གྱི་པཎྜི་ཏ་ཞིག་འདྲེན་ཕྱིར་སོང་ཞེས་དཔོན་གཡོག་ལྔ་ གདན། ཨ་སྟོན་ཀན་སྟོན་རྒྱ་
སྟོན་ཕལ་སྐད་ཤེས་པ་གཅིག་  རྩམ་རྒྱ་གར་དུ་བརྫངས་པས་བི་ཀྲ་མ་ལ་ཤི་ལར་འབྱོར་ཏེ་སློབ་
གཉེར་བྱེད་པ་སྐད་དུ་བསྡད། ཕྱིས་སུ་དེར་བཞུགས་ཡོད་པའི་རྒྱ་བརྩོན་སེང་བཅས་ཀྱི་མཎྜལ་སྟེང་
གསེར་གྱི་ཚོམ་བུ་བཀོད་པ་ཕུལ་ཏེ་ཇོ་བོ་ལ་བོད་དུ་འབྱོན་དགོས་ཚུལ་ཞུས་ཚེ་ཇོ་བོས་ཀྱང་སྒྲོལ་
མ་ལ་ཞུས་པས་སོང་ན་ཚེ་ཐུང་བར་གྱུར་ཡང་བསྟན་པ་དང་ཨུ་པ་སི་གཅིག་གིས་གཙོས་པའི་
འགྲོ་བ་མང་པོ་ལ་ཕན་པར་ལུང་བསྟན་པས་ཞལ་གྱིས་བཞེས་ཏེ་ང་དགུའི་དུས་སུ་ལོ་ཙཱ་རྣམ་
གཉིས་སོགས་ཀྱིས་སྤྱན་དྲངས་ཏེ་རྒྱ་གར་ནས་ལྕགས་འཇུག་གི་མཇུག་ལ་ཐོན་ནས་བལ་འོད་

[058][MISSING PAGE]

[059][MISSING PAGE]

[060] དེ་ལ་བོད་དུ་བཞུགས་པའི་ལོ་གྲངས་འདི་ནི་སྤྱི་དང་བསྟུན་ཙམ་ཡིན་མོད་
ཀྱང་ལམ་རིམ་ལས་མངའ་རིས་སུ་ལོ་གསུམ་སྙེ་ཐང་དུ་ལོ་དགུ་དབུས་གཙང་གཞན་དུ་ལོ་
ལྔར་བཞུགས་ཞེས་བཅུ་བདུན་ལྟ་བུར་གསུངས་པ་ནི་རྣམ་ཐར་ཆེན་མོ་སོགས་དང་སྒོ་བསྟུན་
ཙམ་མཛད་ཕྱིར་བར་གྱི་ལོ་གོང་འོག་གཉིས་ཀར་དྲངས་ཤིང་སྙེ་ཐང་དུ་དབུས་ཕྱོགས་གཞན་དུ་
ཕར་བྱོན་ཚུར་ཁྱོན་ལོ་འགའ་རེས་ཀྱང་གཉིས་ཀར་དྲངས་ནས་རགས་རྩིས་ཙམ་དུ་དེ་ལྟར་
གསུངས་ལ། ནག་ཚོས། ལོ་ནི་བཅུ་དགུ་སྟེན་ཞིང་འགྲོགས་ནའང། །ཞེས་དང། བོད་དུ་
འབྱོན་ཁའི་དུས་སུ་ནི། །བི་ཀྲ་མ་ལ་ཤི་ལར་ནི། །ང་ནི་ལོ་ནི་བཅོ་བརྒྱད་ན། །ཚེ་ཡི་འདུ་
བྱེད་བཏང་ནས་ནི། །ཞེས་པ་དང། ལམ་ཡིག་གསང་འཁོར་མ་ལས། མེ་ཕོ་རྟ་ལ་རྒྱ་གར་
ཡུལ་དུ་འཁྲུངས། །དྲུག་ཅུའི་བར་དུ་རྒྱ་གར་ཆོས་ཀྱིས་བསྐྱངས། །ཞེས་དང། རྣམ་
ཐར་ཡི་གེ་ན་སངས་རྒྱས་འདས་ནས་སུམ་སྟོང་ཞེ་བདུན་སོང་བའི་ལྕགས་རྟ་ལ་ཇོ་བོ་
བལྟམས་ཤིང་མེ་སྟག་ལ་རྒྱ་གར་ནས་བོད་དུ་བྱོན་ཏེ་ཤིང་ཕག་ལ་བསམ་ཡས་དང་མེ་ཡོས་
ལ་སྙེ་ཐང་དུ་བྱོན་ནས་ཆུ་རྟའི་དབོ་ཟླའི་བཅོ་བརྒྱད་ལ་འདས་ཟེར་སོགས་གུང་གྲིགས་དཀའ་
མོད་ཀྱང་ཆུ་རྟར་བལྟམས་པར་མཁས་པ་ཕལ་ཆེར་ཞལ་མཐུན་པས་ལམ་ཡིག་གི་མེ་རྟ་
ཞེས་པ་ཡིག་ནོར་ཡིན་ནམ་སྙམ། ཇོ་བོ་ལ་བརྟེན་ནས་ལོ་ཆེན་དང་ལོ་ཆུང་གྲགས་འབྱོར་
ཤེས་རབ་དང་ནག་ཚོ་དང་ཤཱཀྱ་འོད་དང་ཡོལ་ལྕགས་རྡོ་རྗེ་དབང་ཕྱུག་དང་དགེ་བློ་སོགས་ཀྱི་
ཆོས་མང་དུ་བསྒྱུར་རོ།། །།ཇོ་བོའི་རྣམ་ཐར་རྒྱས་པར་ནི། ལམ་ཡིག་ཆེན་མོ་
ལྟར་ཡིན་ཀྱང་དེ་ལ་ཡིད་བརྟན་ཆེར་མེད་ཅིང་ལ་ལས་རྣམ་ཐར་བརྒྱ་རྩ་བརྒྱད་དུ་སྤྲོས་ཏེ་
བཤད་པའང་ཡོད་ཀྱང་རྗེའི་ལམ་རིམ་དབུར་གསུངས་པ་ནི་ཤིན་ཏུ་ལེགས་ཤིང་ནག་ཚོ་ལོ་
ཙཱའི་བསྟོད་པ་བརྒྱད་ཅུ་པ་དང་གྲོ་ལུང་པའི་བསྟོད་པ་སུམ་ཅུ་པ་སོགས་ལས་འབྱུང་བ་
ཕལ་ཆེར་ཡང་དག་པས་འདིར་ཡང་དེ་དང་བསྟུན་པའོ།། །།ཇོ་བོ་རྗེ་ལ་བལ་བོད་
དུ་སློབ་མ་བསམ་གྱིས་མི་ཁྱབ་པ་བྱུང་ཡང་གཙོ་བོ་ཙམ་སྨོས་ན། རྒྱ་བལ་དུ་བོད་ཀྱི་རྒྱ་
བརྩོན་དང། བལ་པོར་སྤྱོད་བསྡུས་སྒྲོན་མ་ཞུས་པ་པོ་བལ་པོ་གནས་བརྟན་འོན་པ་སོགས་
དང། མངའ་རིས་སུ་ལྷ་བླ་མ་དགེ་སློང་བྱང་ཆུབ་འོད་དང་ཞི་བ་འོད་ཁུ་དབོན་དང། ལོ་ཆེན་
རིན་བཟང་དང་དེའི་སློབ་མ་ལོ་ཙཱ་པ་དགེ་བློ་དང། ཇོ་བོས་བོད་དུ་ཡོ་ག་དང་པོར་གསུངས་

[061] ལོ་ཆེན་དང་ལྷན་དུ་རྣལ་འབྱོར་རྒྱུད་གསན་པའི་
གོ་མི་སྒོམ་ཆེན་དང། ཀླུ་མེས་ཀྱི་མཁན་པོ་འདུལ་འཛིན་གཟུངས་རྡོ་རྒྱན་གྱི་བུ་ཆེན་ཞང་
ཞུང་རྒྱལ་བའི་ཤེས་རབ་སོགས་བཞིའི་སློབ་མ་རྒྱ་འདུལ་འཛིན་དབང་ཕྱུག་ཚུལ་ཁྲིམས་
ཀྱིས་མཇལ་ཙམ་དང། གུང་ཐང་དུ་མེ་མཁའ་རྒྱ་མཚོའི་མཇུག་གི་ལྕགས་ཕག་ལ་འཁྲུངས་
ཏེ་རྒྱ་རྩོན་སེང་ལ་མངོན་པ་སོགས་གསན་ཞིང་ཇེ་བོ་སྔ་ཕྱི་ལོ་བཅུ་དགུར་སྟེན་ནས་མཁས་
པར་གྱུར་ཏེ་ཆོས་མང་པོ་བསྒྱུར་པའི་ནག་ཚོ་ལོ་ཙཱ་ཞེས་གྲགས་པ་སློབ་མ་ཅོམ་ཆུང་དུ་ལག་
གསོར་དགོན་བཏབ་ཅིང་བཀའ་གདམས་སྨད་པར་གྲགས་པའི་རོང་པ་ལག་གསོར་པ་བུ་
ཆེན་བྱ་འདུལ་འཛིན་སོགས་བྮིའམ་ལྔ་དང་བཅས་པ་ཅན་དང། གཙང་སྟོད་ཀྱི་བྲག་
སྟོན་ཆེ་ཆུང་གཉིས་དང། ལིང་ལོ་ཙཱ་དང་འབྲོག་མི་ཤཱཀྱ་ཡེ་ཤེས་གཉིས་དང། གཙང་སྨད་
རྟ་ནག་གི་འགོས་ཁུག་ལྷས་བཙས་ཞེས་པ་དང་པོར་འབྲོག་མི་ལ་གདམས་པ་ཞུས་ཀྱང་
གསེར་མེད་ནས་མ་གནང་བ་དང་ཟུར་ཆེན་ལ་རྙིང་ཆོས་ཉན་ཚེ་ཡིད་མ་ཆེས་ནས་དེ་དག་ལ་
སུན་ཞིང་ཐུགས་མ་ཚིམ་པར་གྱི་ངོ་ཟླ་བའི་འོད་ཟེར་དང་འགྲོགས་ཏེ་རྒྱ་གར་དུ་བྱོན་པ་དང་
བཅས་རྒྱ་བལ་དུ་ལན་བཅུ་གཉིས་བྱོན་ཟེར་ཞིང་བླ་མ་མངོན་ཤེས་ཅན་དང་བཙུན་མོ་ཅན་དང་
སྤྲིན་ཤུགས་དང་དམ་ཚིག་རྡོ་རྗེ་ ཞིབ་བཟང་པོ་སྒྲ་གཅན་འཛིན་བཟང་བོ་  སོགས་བདུན་ཅུ་དང་
མཁའ་འགྲོ་མ་གཉིས་བསྟེན་ནས་གདམས་པ་གསན་ཏེ་བོད་དུ་འབྱོན་ནས་འདུལ་བ་སོགས་
དར་བར་མཛད་ཅིང་སློབ་མ་མདར་སེང་རྒྱན་སོགས་དྲུག་ཅན་དང། སྟོད་ལུང་གནམ་གྱི་རྫོང་
ཁ་པ་དང། ཡོལ་མཆེད་གསུམ་ཀ་ཇོ་བོའི་སློབ་མ་ཡིན་ཀྱང་གཙོ་བོ་ནི་ཡོལ་ཆོས་དབང་
ཡིན་ལ། དེས་ཇོ་བོ་ལ་ཐུགས་རྗེ་ཆེན་པོ་དང་སྒྲོལ་མཎྜལ་བཞི་པ་དང་རྟ་མགྲིན་ཤྭ་ན་བཞི་སྐོར་
སོགས་ཀྱི་སྒྲུབ་ཐབས་སོགས་གསན་ནས་སྒྲུབ་སྟེ་ཐུགས་རྗེ་ཆེན་པོའི་ཞལ་གཟིགས་ཤིང་
སློབ་ཀྲ་ར་བ་མཆེད་དང་དེ་དག་ལས་ཚུར་ཕུ་བ་ཞེས་པས་གདམས་པ་དེ་དག་གསན་ནས་
ཀརྨའི་ཕྱོགས་སུ་དར་བར་མཛད་དོ།། །།ཡང་ཇོ་བོ་ལ་འདུས་པ་འཕགས་སྐོར་
སོགས་ཉན་པའི་གཙང་རོང་པ་མགར་དགེ་དགེ་བསྙེན་དང། ལག་མཐིལ་ན་འཁོར་ལོའི་རི་
མོ་ཡོད་པའི་རྔོག་སྒོམ་ཡོན་ཏན་རྒྱལ་པོ་ཞེས་པ་ཐུགས་རྗེ་ཆེན་པོའི་ཞལ་མཐོང་བ་དང། ལྷོ་
བྲག་གི་བཙུན་པ་དགེ་བསྐྱོང་ཞེས་པ་ཐུགས་རྗེ་ཆེན་པོའི་སྐོར་སོགས་གསན་ནས་སྒྲོལ་མའི་

[062] ལྷོ་བྲག་པ་ཆག་ཁྲི་མཆོག་བློ་གྲོས་འབར་མེ་སྤྲུལ་ལོ་པ་ཇོ་བོ་དང་སུམ་
ཅུའི་སྟེང་མཇལ་ཏེ་ལོ་ལྔ་བསྟེན་ཅིང་སོ་ལྔའི་སྟེང་དངོས་གྲུབ་བརྙེས་ཏེ་ཞེ་གཉིས་པ་ལ་གཤེགས་
པར་གྲགས་པ་དང། མདོ་ཁམས་ཀྱི་ཨེ་མས་ཆེན་འམ་རྣལ་འབྱོར་པ་ཆེན་པོ་བྱང་ཆུབ་འབྱུང་
གནས་སམ་བྱང་ཆུབ་རིན་ཆེན་ཞེས་པ་ཤིང་ཡོས་ལ་ཙོང་ཁར་འཁྲུངས་ཏེ་ཕྱིས་སུ་ཇོ་བོའི་ཉེ་
གནས་ལོ་དགུར་མཛད་དེ་རྒྱ་གར་དུ་འབུལ་སྐྱལ་དུ་ལོ་གསུམ་བྱོན་ཞིང་ལོ་རེ་བཞིར་བཞུགས་
པ་དེས་དམ་ཚིག་གསུམ་བཀོད་ཞལ་གཟིགས་ཤིང་རྭ་བསྒྲེང་གི་གདན་ས་མཛད་དུས་མང་
རབ་བྱུང་ཚུལ་སྟོད་ལུང་པ་ཆེན་པོ་སྨྱུག་རུམ་པ་སོགས་འཁོར་དུ་འདུས་ཤིང་རྒྱ་ཡོན་བདག་
ཞེས་པ་སྒམ་པོ་པའི་བླ་མར་གྱུར་པར་གྲགས་པའང་འདིའི་སློབ་མ་ཡིན། རྣལ་འབྱོར་པ་
ཤེས་རབ་རྡོ་རྗེ་ཞེས་པ་གྲུབ་མཐའ་ལ་མཁས་ཤིང་བྱང་ཆུབ་སེམས་ཀྱི་ཐུགས་མངའ་ལ་
གསང་ཕུ་དང་རྭ་བསྒྲེང་དུ་ཐུགས་རྗེ་ཆེན་པོའི་སྒྲུབ་པ་མཛད་དེ་སྤྱན་སྔ་བའི་བླ་མར་གྱུར་ཞིང་
ཕྱིས་སུ་གསང་ཕུར་གཤེགས་པ་དང། ཕྱག་དར་སྟོན་པ་ཞེས་པ་ལྷག་ལྷས་བྱིན་གྱིས་
རླབས་ཏེ་ཕར་ཕྱིན་ལ་མཁས་ཤིང་སྐུ་མཆེད་གསུམ་གྱི་བླ་མར་གྱུར་ནས་ཕྱིས་སུ་ཁམས་
ལ་གཤེགས་པ་དང། མདོ་ཁམས་ལྡན་མའི་མཛོད་དགོན་པ་དབང་ཕྱུག་རྒྱལ་མཚན་
ཞེས་པ་ཇོ་བོ་ལས་མི་གཡོ་བའི་སྒྲུབ་ཐབས་སོགས་གསན་ཏེ་ཚུལ་ཁྲིམས་བསྲུངས་ཤིང་
གུས་ལ་བརྩོན་འགྲུས་ཆེ་བས་རྭ་བསྒྲེང་དགོན་གོང་མ་བཟུང་ནས་དེར་བསྒོམ་པས་ཏིང་ངེ་
འཛིན་མངོན་ཤེས་མཐུ་སྟོབས་སོགས་བརྙེས་ཤིང་ལྷ་མང་པོའི་ཞལ་གཟིགས་པ་དེ་ལོ་
རེ་བདུན་པ་ཞེས་ལ། དེའི་སློབ་བུ་རྣམས་ནི་བྲག་རྒྱབ་པའི་སྟོན་པ་ཤཱཀྱ་ཚུལ་ལས་རབ་ཏུ་
བྱུང་བའི་འཕན་ཡུལ་སྤྲའི་སྣེའུ་ཟུར་པ་ཡེ་ཤེས་འབར་ཞེས་པ་ཀུན་བཟང་གི་སྤྲུལ་པར་
གྲགས་ཤིང་ཏིང་འཛིན་བརྟན་སོགས་ཡོན་ཏན་གྱི་མཛོད་དུ་གྱུར་ཏེ་ལོ་དོན་བདུན་བཞེས་ཤིང་
སློབ་མའང་སྐྱེར་ཆེན་པོ་གཞོན་གྲགས་ཞེས་རིན་ཆེན་སྒང་བཏབ་ཅིང་སློབ་བུ་སངས་རྒྱས་
དཔོན་བྱང་སེམས་སྐལ་ལྡན་ཤིང་རྟར་གྲགས་པ་སློབ་མ་བཟང་མོ་པ་དང་དཔོན་སྟོན་སྤྲུལ་སྐུ་
གཉིས་དང་ཨེ་སེ་བོ་སྒང་བ་ལྷོ་བྲག་རྣམ་རྒྱལ་དང་གྲོ་སྟོན་བདུད་རྩི་གྲགས་དང་བླ་མ་བལ་
ཕུལ་སོགས་བཅས་པ་ཅན་དང། ཤ་མི་སྨོན་ལམ་ཚུལ་ཁྲིམས་སློབ་བུ་སྟོད་ལུང་ཐག་མ་
དགོན་འདེབས་པོ་ཐག་མ་པ་ཀ་བ་དར་སེང་ཞེས་པ་སློབ་མ་སྤེལ་ཏེ་དགྲ་བཅོམ་དང་ལྷའི་ཤུད་

[063] ཀོང་ཆེན་པོའི་བླ་མ་
མངའ་རིས་དགེ་མཛེས་བྱང་ཆུབ་དང། ས་པཎ་གྱི་བླ་མ་སྤྱི་བོ་ལྷས་པ་སོགས་ སྣེའུ་ཟུར་
མང་པོ་ཅན་དང། ཡང་དགོན་པ་པའི་སློབ་མ་ཇོ་བོས་མ་ལ་ལུང་བསྟན་པའི་ཞང་ཀ་མ་པོ་
ཤར་འོད་ཅེས་པ་ཀ་མ་དགོན་བཏབ་ཅིང་སློབ་མ་སྣར་ཐང་རྡོ་སྟོན་དང་ཁུ་ལོའི་ཁ་མོ་ཟེའུ་
སྟོན་ནམ་ཆུ་མིག་པ་ཤེར་གྲགས་གཉིས་ཀྱི་བླ་མ་ལུམ་པ་ཡེ་བྱང་སོགས་དང་བཅས་པ་དང་
གཉན་སྣམ་མོ་པའམ་གཉེན་སྒོམ་ཁ་བཅད་དང། འབྲེ་ཀོ་ཏེ་ལུང་པ་སྟེ་དེ་རྣམས་ལ་
མགོན་པ་པའི་བུ་ཆེན་བཞིར་གྲགས་ལ། གཞན་ཡང་བེའུ་ཀླུ་ ཡེ་ཤེས་  ལས་རྙིང་མ་
དང་སྦ་སྒོམ་བསོད་རྒྱན་ལ་ཨ་རོའི་ཆོས་དང་དགོན་པ་པ་ལས་བཀའ་གདམས་གསན་ཞིང་
མར་སྒོམ་ལས་རབ་ཏུ་བྱུང་ནས་ཁ་རག་ཏུ་བཞུགས་པའི་གཙང་གི་སྒོམ་ཆུང་དབང་ཕྱུག་བློ་
གྲོས་ཞེས་པ་ལོ་དོན་བརྒྱད་བཞུགས་ཤིང་ཁ་རག་སྐོར་གསུམ་དང་ཐོ་ཆོས་དང་ཨང་ཡིག་
བདུན་ཅུ་པ་སོགས་གསུངས་ཤིང་སློབ་མ་ལྷོ་པ་དྷརྨ་སྐྱབས་སོགས་དང་བཅས་པ་དང་
མཐའ་བཞི་སྒོམ་པ་དང། སྐྱ་བའི་དུས་རྐུན་ཇག་བྱས་ཀྱང་ཕྱིས་སུ་ཐུགས་ངར་བཏུལ་བའི་
འཕན་ཡུལ་གྱི་དགེ་བཤེས་ཀོ་ཏེ་ལུང་པ་སྟེ་འཕན་ཚུལ་ཁྲིམས་རྒྱལ་བ་ཞེས་པ་ཉོན་མོངས་
འབུར་འཇོམས་བྱེད་ཅིང་བྲམ་ཟེ་སྨྲ་མཁས་ གཏམ་རྒྱུད་རིན་ཕྲང་གི་  ལྟར་དགེ་སྡིག་རྡེའུ་
དཀར་ནག་གིས་བགྲངས་ནས་ཉལ་བར་དགའ་འགྱོད་མཛད་པར་དེ་དང། རོག་འཕྱོར་ཕུ་བ་སྨྲ་
བའི་སེང་གེ་དར་ཡུལ་གྱི་ཆུ་སྒོམ་གཞོན་ནུ་སྙིང་པོ། འཚུར་སྒོམ་ཡེ་རྒྱན། རྒྱ་ཡོན་བདག་
སོགས་ཀྱང་དགོན་པ་པའི་སློབ་མ་ཡིན། ཨ་མེས་ཆེན་པོ་སོགས་འདི་བཞི་ལ་ཁམས་པ་
རྣལ་འབྱོར་པ་སྐུ་མཆེད་བཞིར་གྲགས་ཤིང་ཇོ་བོས་སེམས་བཟང་པོ་གྱིས་ཞེས་གདམས་
པའི་བྱམས་པ་བློ་གྲོས་འབར་དམ་བོད་བྱམས་པའི་རྣལ་འབྱོར་པ་དང་ལྔར་ཡང་བྱེད་དོ།། །།
དབུས་སུ་ཁུ་རྔོག་འབྲོག་གསུམ་ཐེག་ཆེན་གདུང་འཛིན་གསུམ་ རྡོ་བྱང་བྱུང་གླན་ཡེ་ཤེས་
ཞག་པཱ་ནམ་རྡོར་དབང་  སྟོན་ཆེན་བཅུ་གཅིག་སྒྲུབ་མཛད་གསུམ་སོགས་བྱུང་བར་གྲགས་པ་
ལས་འབྲོམ་ནི་འོག་ཏུ་འཆད་ལ། ཡར་ཀླུངས་ཀྱི་ཁུ་སྟོན་བརྩོན་འགྲུས་གཡུང་དྲུང་ཕྱག་རྡོར་
གྱི་སྦྲུལ་པར་གྲགས་ཤིང་ནག་ཚོ་དང་ལོ་མཉམ་སྐུ་བསོད་ཆེ་བ་དེས་སེ་བཙུན་དང་གར་མི་ཡོན་
ཏན་གཡུ་དྲུང་སོགས་ཀྱང་བསྟེན་ནས་ཕར་ཕྱིན་ལ་མཁས་པར་གྲགས་ཏེ་གསེར་ཁང་སོགས་

[064]
ལ་ཆོས་གསུངས་ཏེ་ལོ་རེ་ལྔར་བཞུགས་ཞེས་གྲགས་པ་དང། འཇམ་དབྱངས་ཀྱི་སྤྲུལ་པར་གྲཊ་
པའི་རྔོག་སྟོན་ལེགས་པའི་ཤེས་རབ་ཅེས་པ་ཡ་འབྲོག་ཏུ་ཁྲི་སྲོང་ལྡེ་བཙུན་གྱི་བློན་རྔོག་གི་
བརྒྱུད་རྡོར་གཞོན་གྱི་བུར་འཁྲུངས་ཏེ་འབྲི་ཡེ་ཤེས་ཡོན་ཏན་ལས་རབ་ཏུ་བྱུང་ནས་ཁམས་ནས་
ས་བཙུན་ལས་ཀྱང་ཆོས་གསན་ཞིང་ཇོ་བོ་ལ་བཅུར་བསྟེན་ཏེ་ཁོང་གི་ལུང་བསྟན་པ་ལྟར་
དུ་གསང་ཕུ་ནེའུ་ཐོག་གི་དགོན་བཏབ་ནས་འཁོར་ལྔ་བརྒྱ་ཙམ་འདུས་ཤིང་མན་ངག་ཆོས་
བཞི་དང་ལམ་རིམ་ཤོ་ལོ་ཀ་དྲུག་སོགས་གསུངས་པ་དེས་ལྟ་བ་རྣལ་འབྱོར་སྤྱོད་པའི་
ལུགས་གཙོ་བོར་འཛིན་ཞིང་མཐར་མཁའ་སྤྱོད་དུ་བྱོན་པར་གྲགས་ལ། དེའི་དབོན་པོ་
རྔོག་ལོ་ཆེན་བློ་ལྡན་ཤེས་རབ་ཅེས་པ། འཇམ་དཔལ་རྩ་རྒྱུད་དུ། འདི་ནས་བྱུང་ཕྱོགས་
གངས་འགྲམ་དུ། །བློ་ལྡན་ གོ་མི་འཆི་མེད་  གང་ཞིག་འབྱུང་འགྱུར་པ། །ཞེས་སོགས་
ཀྱི་བསྟན་པར་གྲགས་པ་དེ་ནི་ཁུ་བོ་དང་གཟུས་ཀྱི་སློབ་མ་ཚུལ་ཤེར་ལས་རབ་ཏུ་བྱུང་ཞིང་
ལོ་བཅུ་བདུན་བཞེས་ཚེ་བུ་འདས་སུ་བྱོན་ནས་རྩ་ལྡེས་མེ་འབྲུག་གི་ཆོས་འཁོར་མཛད་པ་དང་
སྡུག་དེ་ནས་ཁ་ཆར་རྭ་གཉན་ཁྱུང་བརྩོན་རྡོ་སྟོན་ཁ་བོ་ཆེ་འགྲོགས་བྱོན་ཏེ་དེར་པཎ་ཆེན་
སྐལ་ལྡན་རྒྱལ་པོ་དང་གཉིས་ས་བྷ་ན་ གེ་འམ་ཕན་བཟང་པོ་  སོགས་བསྟེན་ནས་རྣམ་
འགྲེལ་བྱམས་ཆོས་སོགས་ལ་སློབ་གཉེར་མཛད་ཅིང་དབང་ལྡེས་གསེར་བསྐུར་ནས་ཚད་
མ་རྒྱན་བསྒྱུར། བལ་པོར་ཡང་བྱོན་ནས་ཊོམྦྷི་ཧེ་རུ་ཀ་ལས་སྔགས་དང་རྒྱ་གར་ཤར་ཕྱོཊ་
ཀྱི་པཎྜི་ཏ་འབུམ་ཕྲག་གསུམ་པ་ལས་ཤེར་ཕྱོགས་གསན་ཞིང་དེ་ཉིད་སྤྱན་དྲངས་ནས་བོད་
དུ་བྱོན་ཏེ་པཎྜི་ཏ་བོ་དོང་དུ་བཞུགས། ཁོ་རང་ལྷ་ས་བསམ་ཡས་གཉལ་སྒང་ཐོག་གཙང་
རྒྱང་མཁར་དན་ལམ་གྱི་མྱུར་གུ་སྣ་ལ་ གསང་ཕུ་  སོགས་པར་སློབ་མའི་གཙོ་བོ་བུ་
སློབ་སེང་གེ་བརྒྱད་ཅན་གྱི་ཕྱག་པ་ཆོས་སེང་གི་བླ་མ་ཞང་ཆེ་སྤང་པ་ཆོས་ཀྱི་བླ་མ་དང་
བ་ལུང་པའི་སློབ་བུ་གྲོ་ལུང་བྲི་མས་པ་བློ་གྲོས་འབྱུང་གནས་ཞེས་པ་བསྟན་རིམ་ཆེ་ཆུང་
མཛད་པ་པོ་དང་སྟོད་ལུང་རྒྱ་དམར་བའི་བླ་མ་ཁྱུང་རིན་གྲགས་དང་ཨརྱ་བྱང་ཆུབ་ཡེ་ཤེས་
ཞེས་པ་གནམ་རྩེ་སྟེང་སོགས་སུ་བཞུགས་བ་དེའི་བླ་མ་འབྲི་ཤེས་རབ་འབར་ཞེས་པ་
སྐྱགས་གནས་རྙིང་སོགས་སུ་བཞུགས་པ་སྟེ་བུ་ཆེན་བཞི་བཅས་འཁོར་དཔེ་འགྲིམ་མང་

[065]
དང་ཆོས་མཆོག་རྣམས་་དེས་འཆད་མཁན་དང་ལུང་འབོག་པ་་འང་མང་པོ་
དང་ཚང་མ་བྱམས་ཆོས་དབུ་མ་སོགས་ཀྱི་རྣམ་བཤད་མཛད་པའང་མང་ལ། དེ་ཉིད་ཀྱི་ཆོས་
བསྒྱུར་བའང། གྲོ་ལུང་བས། རྒྱལ་ཡུམ་གཉིས་དང་བསྟན་འཆོས་གཞུང། །འབུམ་ཕྲག་
གཅིག་དང་ཁྲི་ཕྲག་གསུམ། །སྟོང་ཕྲག་བདུན་ནི་ལྷག་བཅས་བསྒྱུར། །གསུངས་པ་ལྟར་དང་
བསྟན་རིམ་བསྡུས་པ་ཚིགས་བཅད་མ་ཞིག་མཛད་ཅིང་བསམ་ཡས་མ་རིའི་དྲུང་ནས་ང་
གཅིག་སྟེང་དགའ་ལྡན་དུ་གཤེགས་ལ། །འདི་ཇོ་བོའི་དངོས་སློབ་མིན་ནོ།། །།
ཡང་ཇོ་བོའི་སློབ་མ་བང་སྟོན་བྱང་ཆུབ་རྒྱལ་མཚན་ཞེས་པ་བྱང་ཆུབ་ཀྱི་སེམས་རྒྱུད་ལ་
འཁྲུངས་ཤིང་ཇོ་བོ་འདས་རྗེས་སྙེ་ཐང་འོར་གྱི་གཙུག་ལག་ཁང་བཞེངས་པ་པོ་དང། ཉན་
ཐོས་ས་ཐོབ་རྣལ་འབྱོར་པ་གཡུང་དྲུང་རྒྱལ་མཚན་དང། ཀླུ་མེས་ཀྱི་མཁན་བུ་རྔོག་བྱང་འབྱུང་
ཞེས་པ་ཡེར་པ་དང་གཞུའི་ཀུན་དགའ་ར་བ་དང་སྙེ་མོ་ཚ་མིག་དང་བཟང་སྡིང་སོགས་ཀྱི་གནས་
གཞི་འདེངས་ཤིང་གནས་བརྟན་བཅུ་དྲུག་གི་མཆོད་གསལ་སོགས་དར་བར་མཛད་པ་པོ་དང་
ཡེར་པའི་ཞང་བཙུན་ཡེ་ཤེས་འབར་རམ་འོལ་རྒོད་པ་ཞེས་བྱ་བ་ཇོ་བོས་འཆི་ཁར་མི་འགྱོད་
པ་དང་ཤི་ནས་མིང་ཙམ་གྱིས་ཀྱང་ཕན་པར་བྱོས་གསུངས་ལྟར་མཛད་ཕྱིར་མི་རྟག་པ་བསྒོམ་
ཞིང་སྙིང་རྗེ་ཆེན་པོ་ཅན་སློབ་མ་སྐུ་མཆེད་གསུམ་སོགས་ཅན་དང། སྦ་བཙུན་བློ་གྲོས་དང་དབང་
ཕྱུག་གི་མཁན་པོ་སྒ་པ་ཤཱཀྱ་དབང་ཕྱུག་ཅེས་ལན་པ་སྤྱིལ་པོར་བཞུགས་ནས་སྒྲོལ་མ་
བསྒྲུབ་པར་མཛད་པ་པོ་དང། ཀླུ་མེས་ཀྱི་མཁན་བུ་རྒྱལ་གྱི་ཞང་ཆེན་པོ་རྡོར་དབང་ཤེས་པ་སྟོན་
པ་རིན་པོ་ཆེའི་བླ་མར་གྱུར་པ་དང། དབུས་ཀྱི་སྟོན་པ་ཆེན་པོ་བཅུ་གཅིག་གི་ཡ་གྱལ་གར་
མི་ཡོན་ཏན་གཡུང་དྲུང་ཞེས་པ་ཁུ་སྡོམ་སོགས་ཀྱི་བླ་མར་གྱུར་པ་དང། སྦའི་མཁན་པོ་
མལ་ཤེས་རབ་སེམས་དཔའ་ཞེས་པ་སྦྱོར་ལམ་དྲོད་ལ་ཉེ་ལ་རྐང་མགྱོགས་ཀྱི་དངོས་གྲུབ་
ཐོབ་ཅིང་སྟོད་ལུང་ཚ་ཐོག་བཞེངས་པ་པོ་དང། གཞན་ཡང་ཇོ་བོའི་སློབ་མ་གནས་བརྟན་སེར་
པོ། ཤཱཀྱ་བློ་གྲོས། ཞང་སྣ་ཆུང་སྟོན་པ། ཀྱུ་ར་སྟོན་པ། ལྗང་ལྗང་སྟོན་པ། རེ་ནག་སྟོན་པ་
ལྷ་བ་མི་སྟོན་པ། འགོས་སྟོང་བཙན། ལྷ་རྗེ་བསམ་གཏན། སྒོམ་པ་དང་པ་བླ་མ། རྒྱུས་
སྟོན་ཆོས་རྒྱལ་སོགས་དང། ཡང་རྔོག་ལེགས་ལས་བཀའ་གདམས་གླེགས་བམ་གྱི་མན་

[066]
དེ་དུས་བོད་དུ་ཇོ་བོའི་བཀའ་དྲིན་གྱིས་མཁས་པར་གྱུར་ཞིང་མཆོག་མཐུན་མོང་གི་དངོས་
གྲུབ་ཐོབ་པ་དཔག་ཏུ་མེད་ཀྱང་གཙོ་བོ་ནི་མངའ་རིས་ལོ་ཆེན་བྱང་འོད་ཁུ་དཔོན་གསུམ་དང་
གཙང་གི་མགར་འགོས་ཡོལ་གསུམ་དང་ཁམས་ཀྱི་ཨ་མེས་ཆེན་པོ་དགོན་པ་པ་གཉིས་དང་
དབུས་ཀྱི་ཁུ་རྔོག་འབྲོག་གསུམ་དང། ཡང་སྒོས་སུ་འབྲོ་མ་ཉིད་ཐུགས་སྲས་དམ་པ་ཡིན་ནོ།། །།
ཇོ་བོ་ལ་ཁྱུང་པོ་རྣལ་འབྱོར་པས་རྒྱ་གར་དུ་འབྱོན་ལམ་དུ་མར་པས་ཀྱང་ཕྱིས་རེས་འབྱོན་
ལམ་དུ་མཇལ་ནས་ཆོས་ཞུས་ལ། དེའི་ཚེ་མར་པས་ནཱ་རོ་པ་ལ་མཇལ་བ་ནི་མཇའ་ལུས་
ལ་ཡིན་ཏེ་ཇོ་བོས་ནཱ་རོ་པའི་གདུང་རུས་བོད་དུ་བསྣམས་ནས་བྱོན་པར་བཤད་པས་སོ།། །།
ཇོ་བོའི་སློབ་མ་དེ་དག་གིས་དམ་ཆོས་ཁུངས་བཙུན་ལ་ཐོས་བསམ་མཛད་རྗེས་བསྟན་
མདོར་བསྡུས་ན་དེ་དག་གིས་དམ་ཆོས་ཁུངས་བཙུན་ལ་ཐོས་བསམ་མཛད་རྗེས་བསྟན་
འཆོས་དྲུག་བྲལ་གསུམ་བསྟན་མཛད་ཅིང་དམན་ས་བཟུང་སྟེ་ངེས་འབྱུང་བསྒོམ་སོགས་
བཤད་བསྒྲུབ་གཉིས་ཀྱིས་བསྟན་འགྲོའི་དོན་མཛད་ཅིང་ཁྱད་པར་དུ་རྒྱུ་འབྲས་མན་ངག་
བདུན་དང་ཕྱིན་དྲུག་སོགས་ལ་བརྩོན་པས་འདའ་ཁར་མི་འགྱོད་པར་མ་ཟད་དགའ་སྤྲོའི་
གདེང་དང་ལྡན་པས་ཚེ་ཕྱི་མར་བྱོན་པ་དེ་ཉིད་ཡིན་གྱི། གཞན་སྟོན་མོའི་སྡེར་གྲངས་དང་
ཞོན་རྟ་ཆོད་པའི་གོམ་གྲངས་དང་ང་རྒྱལ་གྱི་འཇིག་རྟེན་པའི་གཏམ་དང་ཤག་གིས་ཕ་རོལ་
པོ་དམའ་འཕབས་ཟེར་སོགས་འབྲི་དགོས་ན་སྣག་ཤོག་གིས་འདང་དཀའ་ཞིང་དེ་འདྲ་
བྲིས་ན་གྲོང་གི་རྒན་པོ་རེ་ལའང་རྣམ་ཐར་པོ་ཏི་གསུམ་བཞི་ཙམ་ལོས་པ་འོང་ངོ།། །།
ཡང་སོ་སོའི་དུས་མཚུངས་པ་སྒྲིག་ན། སྲོང་བཙན་མེ་གླང་ལ་འཁྲུངས་པའི་དབང་དུ་བཏང་
ན་ལོ་ཉིས་བརྒྱ་རེ་ལྔ་དང་ས་གླང་ལ་བལྟམས་དབང་གིས་ཉིས་བརྒྱ་ང་གཉིས་འདས་པའི་
ལྕགས་གླང་ལ་རལ་པ་ཅན་དང་རྒྱ་འདུན་ནས་ཆུ་སྟག་ལ་རྡོ་རིང་བཙུག་སྟེ་མེ་འབྲུག་ལ་
གཤེགས། ཡང་སྲོང་བཙན་སྐབས་ཀྱིས་གླང་ནས་ལོ་སུམ་བརྒྱ་ཉེར་དགུ་ལ་འདས་
པའི་ས་ཕོ་རྟར་ལོ་ཆེན་རིན་བཟང་འཁྲུངས་པ་དེ་བསྟན་པ་སྣུབས་པའི་ལྕགས་བྱ་ནས་
ང་བརྒྱད་པ་ཡིན་ཞིང་སད་མི་བདུན་རབ་ཏུ་བྱུང་བའི་མེ་ལུག་ནས་ལྕགས་བྱ་འདིའི་བར་
ཉིས་བརྒྱ་ང་ལྔ་སོང། སྲོང་བཙན་དུས་ཀྱི་ས་གླང་ནས་ལོ་བཞི་བརྒྱ་བཅུ་གསུམ་དང་

[067]
པའི་ལོ་ཡན་ཕྱི་དར་ཚུགས་པའི་ས་སྟག་བར་ལོ་རེ་བཞིན་དབུས་གཙང་གི་མི་དྲུག་གམ་བཅུ་
འབྲོམ་བཅས་ཀྱིས་བསྟན་པ་སྤེལ་ཞིང་ཇོ་བོ་བྱོན་དུས་མི་བཅུ་ལས་སུམ་པ་ཡེ་བློ་ དེ་དུས་ཡོད་པ་
འབྲོམ་གྱི་ཡི་གེ་ན་ཡོད་  དང་དེ་དག་གི་སློབ་མ་ཁུ་རྔོག་སོགས་ཡོད། ཇོ་བོ་ཕེབས་ལོར་ལོ་ཆེན་གྱ་
ལྔ་ཁྱུང་པོ་ང་བཞི་འབྲོག་མི་ལྔ་བཅུ་འབྲོ་མ་སོ་དགུ་ནག་ཚོ་སོ་གཉིས་མར་པ་དང་གྲྭ་པ་སོ་གཅིག་
གྲྭ་པའི་མཁན་པོ་བཙན་ཁ་བོ་ཆེ་ཉེར་གསུམ་མཁོན་རྒྱལ་པོ་དགུ་མི་ལ་བ་རི་ལོ་གསུམ་ལོན་
དེའི་ཚེ་ཞང་སྟོན་ཆོས་འབར་གྱི་དབོན་པོ་གྲྭ་ཐང་འདེབས་པ་པོ་གྲྭ་པ་མངོན་ཤེས་ཅན་ ཡམ་ཤུད་
ལས་རབ་བྱུང་  ཤེར་རྒྱལ་དང་གཟུས་གཉིས་ཀྱིས་མཁན་པོ་བྱེད། རྒྱ་འདུལ་འཛིན་འདུལ་
བའི་སློབ་གཉེར་ལ་ཞུགས་ཞེས་དེབ་སྔོན་དུ་བཤད་ཀྱང་དེའི་རྗེས་ཀྱི་མེ་ཕག་ལ་འཁྲུངས་
ཏེ་ལྕགས་སྤྲེལ་ལ་ཞུགས་པར་བཤད། ལོ་ཙཱ་ལེང་འགྲོག་འགོས་གསུམ་སྟག་ལོ་གཞོན་
ཚུལ་འབྲོམ་སེང་ཀར་ཤཱཀྱ་འོད་དུ་དངོས་གྲུབ་སྡིང་གི་ཅོ་ཟླ་བའི་འོད་ཟེར་རྣམས་ཀྱང་ཡོད་
འབྲོམ་འདས་ནས་མི་རིང་བ་ན་རྒྱ་གར་ཕྱག་ན་དང། ཇོ་བོ་གཤེགས་འཕྲལ་ཙམ་ལ་དམ་
པ་སངས་རྒྱས་བོད་དུ་དང་པོར་བྱོན་ཞིང་གྲྭ་པའི་ཚེ་སྨད་ལ་ཁ་ཆེན་ཟླ་བ་མགོན་པོའང་བྱོན་
ཏེ་དེ་དང་དམ་པ་གཉིས་ཀྱིས་དུས་འཁོར་གསུངས། རབ་བྱུང་དང་པོའི་མེ་ཕོ་འབྲུག་ལོར་
མངའ་རིས་ཆོས་འཁོར་ཆེན་པོར་གྲགས་པའང་བྱུང་ཞིང་དེར་སྙེ་ནམ་པ་རྭ་ལོ་དང་གཉན་ལོ་
དང་ཟངས་མཁར་ལོ་ཙཱ་དང་ཁྱུང་པོ་ཆོས་བརྩོན་དང་བཙན་ཁ་པོ་ཆེ་དང་རྔོག་བློ་ལྡན་ཤེས་རབ་
དང་མཐུང་དང་པ་ཤེས་རབ་སྟེ་ལོ་ཙཱ་རྣམས་དང་དྭགས་པོ་ ཁུའི་སློབ་མ་  དབང་རྒྱལ་ མཁས་
པའི་ང་རྒྱལ་གྱིས་ཇོ་བོ་ལ་མཇལ་ཟེར་  སོགས་འཛོམ་ཞིང་བཙན་ཁ་ཆེས་ས་ཛ་ཛ་ན་ལས་
བྱམས་ཆོས་བསླབ། །རྭ་གཉན་ཆོས་འཁོར་ཐོན་ནས་བལ་པོ་རྒྱ་གར་དུ་སོང་ནས་སླར་བོད་དུ་
བྱོན་ཏེ་འགྲོ་དོན་མཛད། །ཁུ་སྟོན་སློབ་མ་དྭགས་པོ་དབང་རྒྱལ་དང་ཚད་རྙིང་པར་གྲགས་
པའི་ཁུང་པོ་གྲགས་སེང་གཉིས་ཀྱིས་པོ་ཏ་རི་དང་དམར་པོ་རིར་བསྡད་ནས་བཤད་འགྲན་བྱས་
པ་དག་ཀྱང་པོ་ཏོ་བ་དང་དུས་མཚུངས་ལ། བྲག་དཀར་པས་སྐྱིད་ཤོད་ཕ་བོང་ཁར་དགེ་འདུན་
སྡེ་བཙུགས། ཇོ་བོ་གཤེགས་ནས་ལོ་བཞི་བཅུ་ཙམ་ན་གསང་ཕུར་རྔོག་ལོས་སློབ་མ་དཔེ་
འགྲིམ་མང་པོ་ལ་རིག་ལམ་དྲངས་པའི་སྡེ་སྣོད་ཀྱི་བཤད་ཉན་ཆེན་པོ་མཛད། ཡང་ཇོ་བོ་

[068]
པ་གླང་ཤར་དང་གདམས་ངག་པ་ལོ་པ་བྱ་ཡུལ་པ་དང་རྒྱ་མ་རིན་ཆེན་སྒང་པ་སོགས་ཀྱི་ལམ་
སྒྲོན་བློ་སྦྱོང་སོགས་ཀྱི་བཤད་སྒྲུབ་དང། པཎྜི་ཏ་གསེར་གྱི་གོ་ཆ་སྤྱན་དྲངས་ཤིང་བུ་བཞིར་
 གང་པ་ཤིའུ། གཙང་འདྲི་ཀུར། རྨ་བྱང་བརྩོན། །ཞང་ཐང་སག་པ་  གྲགས་པའི་སློབ་མ་ཅན་
གྱི་བ་ཚབ་ལོ་ཙཱ་ཉི་མ་གྲགས་ཀྱིས་ཐལ་འགྱུར་བའི་ལུགས་ཀྱི་དབུ་མ་དང་རྒྱ་དང་བྱ་འདུལ་
འཛིན་དང་མཚོ་སྣ་པས་འདུལ་བ་དང་གཉལ་ཤིག་གིས་ཕར་ཚད་དང། རྔོག་ཨརྱ་དེ་བ་བྱ་
སྒང་པ་བསོད་ནམས་རིན་ཆེན་སོགས་ཀྱིས་འདུས་པ་དང་བླ་མ་རྔོག་པ་ཡབ་སྲས་ཀྱིས་གུར་
བརྟགས་སམ་གསུམ་དང་རྭ་ཆོས་རབ་རོང་རྒ་ལོ་དཔྱལ་ལོ་གློ་བོ་ལོ་ཙཱ་བ་སོགས་ཀྱིས་གཤེད་
སྐོར་དུས་འཁོར་དང། ས་སྐྱ་པ་དཀར་པོ་རྣམ་གསུམ་སློབ་བརྒྱུད་དང་བཅས་པས་འབྲོག་མི་
ལུགས་ཀྱི་གསུངས་རབ་གུར་རྟགས་སམ་གསུམ་དང་བདེ་མཆོག་སྐོར་དང། ཡང་རྗེ་བཙུན་མི་ལ་
དབང་མ་པ་སོགས་ཀྱིས་བསྒྲུབ་བརྒྱུད་གསུངས་ཤིང་རོང་ཟོམ་ཆོས་བཟང་སོགས་ཀྱིས་རྙིང་མ་
སྤེལ། ཡང་མེས་ཚོམ་པོ་དང་འཁོན་དཀོན་མཆོག་རྒྱལ་པོ་དང་ལོ་བཅོ་ལྔའི་སྟེང་ཇོ་བོ་དང་
མཇལ་བའི་བ་རི་ལོ་ཙཱ་དང་རྒྱུས་སྨོན་ལམ་གྲགས་དང་ཟངས་དཀར་ལོ་ཙཱ་དང་འགོས་དང་མར་
པ་དོ་བ་དང་མཚུངས་དབང་ངེ་སོགས་སྔ་ཕྱིར་བྱུང་ནས་སོ་སོར་མདོ་སྔགས་ཅི་རིགས་ཀྱིས་བཤད་
བཤད་སྒྲུབ་སྤེལ་ཞིང། ཡང་ཇོ་བོ་གཤེགས་ནས་ལོ་ལྔ་བཅུའི་རྗེས་སུ་སྒམ་པོ་པ་སློབ་བརྒྱུད་
བཅས་པ་སོགས་ཀྱིས་ཕྱག་རྒྱ་ཆེན་པོ་སྤེལ་ཞིང་ཆོས་དྲུག་གི་སྐོར་སོགས་ལ་བཤད་ཉན་མཛད་
དེ་རྗེས་པཎ་ཆེན་ཤཱཀྱ་ཤྲཱི་སོགས་ཀྱིས་ཀྱང་བསྟན་པ་རྒྱས་པར་མཛད་པ་སྟེ་རྒྱལ་བསྟན་དར་
རྒྱས་ཆེན་པོ་དེ་དུས་བྱུང་ལ། དེས་དཔག་ནས་དེ་དག་གི་གོང་འོག་གི་མཁས་པ་བྱོན་རིམ་
གཞན་ཡང་ཤེས་སླ་ཞིང། རབ་བྱུང་ཚུགས་པ་ཕྱིན་ནི་འོག་གི་རེའུ་མིག་ཏུ་གསལ་ལྟར་རོ།། །།
གཉིས་པ་བོད་དུ། སྡོམ་རྒྱུན་དང་ཆོས་ལུགས་ཇི་ཙམ་བཤད་པ་ལ་གཉིས། སྡོམ་རྒྱུན་སོགས་
དང། ཆོས་ལུགས་བྱུང་ཚུལ་ལོ། །དང་པོ་བསྟན་པའི་གཞི་མ་སོ་ཐར་གྱི་སྡོམ་རྒྱུན་གྲགས་
ཆེ་བ་གསུམ་བྱུང་སྟེ་བླ་ཆེན་དགོངས་པ་རབ་གསལ་ན་ས་བརྒྱུད་པའི་སྨད་འདུལ་དང་པཎྜི་ཏ་དྷརྨ་
པཱ་ལ་ལས་བརྒྱུད་པའི་སྟོད་འདུལ་དང་མ་བྱོན་སངས་རྒྱས་གསུམ་པ་རབ་གསལ་གྱི་སྤྲུལ་
པར་བོད་ལ་གྲགས་པའི་ཁ་ཆེ་པཎ་ཆེན་ཤཱཀྱ་ཤྲཱི་བྷ་དྲ་ལས་བརྒྱུད་པ་ལ་པཎ་ཆེན་བརྒྱུད་པ་ཟེར་

[069]། །།དེ་ལས་དང་པོ་གཉིས་ཀྱི་ལོ་རྒྱུས་ཅུང་ཟད་རེ་བཤད་ཟིན་ལ། གསུམ་པ་ནི་ཁ་
ཆེ་ཁྲི་སྟན་གྱི་ཚོང་དཔོན་སྲིད་བརྟན་གྱི་བུར་བལྟམས་ཏེ་ལོ་ཉེར་གསུམ་སྟེང་ཐམས་ཅད་ཡོད་
སྨྲའི་སྡེ་ཁ་ཆེ་ཤྲཱི་བྷ་དྲ་དེ་བ་ལས་རབ་ཏུ་བྱུང་ཞིང་སུམ་ཅུའི་སྟེང་ཡུལ་དབུས་སུ་བྱོན་ནས་
ཤཱནྟ་ཀ་ར་གུཔྟ་སོགས་ལས་བསྙེན་རྫོགས་མཛད་པའི་ཁ་ཆེ་པཎ་ཆེན་བསོད་སྙོམས་པ་ཆེན་
པོ་ཤཱཀྱ་ཤྲཱི་དེ་ཉིད་དོན་བརྒྱད་ལོན་པའི་ཚེ་ཁྲོ་ཕུ་ལོ་ཙཱ་བ་བྱམས་པ་དཔལ་གྱིས་བོད་དུ་སྤྱན་
དྲངས་ཏེ་ཁྲོ་ཕུའི་བྱམས་ཆེན་རབ་གནས་མཛད། མངའ་རིས་དབུས་གཙང་དུ་ལོ་བཅུར་བཞུཊ་
སྐབས་དབུས་ཀྱི་ཆུ་ཤུལ་སྲོག་མ་དགོན་དུ་ཉིན་གཅིག་ལ་མཁན་པོ་བྱང་རྡོར་གཉིས་སོགས་
བཅུ་གཅིག་བསྙེན་པར་རྫོགས། སླར་པཎ་ཆེན་ཁ་ཆེའི་ཡུལ་དུ་ཕེབས་སྐྱབས་བྱང་རྡོར་
གཉིས་ལ་དགེ་འདུན་སྡེ་བཞི་རེ་དང་མ་འབྲལ་བར་བྱས་ལ་འདུལ་བ་སྤེལ་བ་གསུངས་པ་
ལྟར་གྲོ་ཤུལ་ལྷོ་བྲག་པ་ཁེར་གང་བྱང་ཆུབ་དཔལ་གྱིས་དགེ་འདུན་སྒང་དང་དེའི་སློབ་བུ་དབུ་
མཛད་བསོད་ནམས་སྟོབས་ཀྱིས་ཆོས་ལུང་ཚོགས་པ་དང་གཙང་པ་རྡོ་རྗེ་དཔལ་གྱིས་སྙེ་མོ་
ཚད་གཅིག་དང་དེའི་སློབ་མ་གཞུ་པ་དཀོན་མཆོག་རྒྱལ་མཚན་གྱི་བྱི་རྫིང་ཚོགས་པ་བཙུགས་ཏེ་
ཇོ་གདན་སྔ་བཞིར་གྲགས་པ་བྱུང་ལ། ཉང་སྟོད་རྒྱན་གོང་གི་གཙུག་ལག་ཁང་དུ་ས་པཎ་
ཀྱང་ཁ་ཆེ་པཎ་ཆེན་དེ་ལས་བསྙེན་པར་རྫོགས་ཤིང། གཞན་ཡང་ཆོས་རྒྱལ་འཕགས་པ་
དང་བསོད་ནམས་རྒྱལ་མཚན་དང་རྒྱལ་སྲས་ཐོགས་མེད་དང་བུ་སྟོན་དང་རྗེ་བློ་བཟང་གྲགས་པ་
སོགས་ཀྱིས་ཀྱང་བསྙེན་རྫོགས་ཀྱི་སྡོམ་རྒྱུན་འདི་བཞེས་པ་ཡིན་ནོ།། །།དེ་གསུམ་
ལས་དང་པོའི་སྡོམ་རྒྱུན་ནི་སངས་རྒྱས་ཤཱཀྱ་ཐུབ་པ། འཕགས་མཆོག་ཤཱ་རིའི་བུ། སྲས་
སྒྲ་གཅན་འཛིན། བར་འདིར་ཐེག་ཆེན་ ཀརྨ་དང་བྱུང་གིས་  དཔལ་ཆེན་ཟེར། ལ་ལས་ནག་པོ་
ཕྱི་མ་ཟེར། དེ་ནས་བྲམ་ཟེ་སྒྲ་གཅན་འཛིན་ ནཱ་ལེནྡྲའི་མཁན་པོ་ཟེར་  ཀླུ་སྒྲུབ་ལེགས་ལྡན་
འབྱེད། དཔལ་སྦས་ཡེ་ཤེས་སྙིང་པོ། མཁན་པོ་ཞི་བ་འཚོ་དང། དེ་ལས་སྭ་རཏྣ་དམར་ཤཱཀྱ་
མུ་ནེ་གཡོ་དགེ་འབྱུང་གསུམ་དང། དེ་དག་ལས་བླ་ཆེན་དགོངས་པ་རབ་གསལ་དང། དེ་
ལས་སྦ་གོང་ཡེ་ཤེས་གཡུང་དྲུང་གྲུམ་ཡེ་ཤེས་རྒྱལ་མཚན་ཀླུ་མེས་ཚུལ་ཁྲིམས་ཤེས་རབ་
ཟེར་ཀླུ་མེས་ནས་བཟུང་གཟུས་རྡོ་རྗེ་རྒྱལ་མཚན། སྣེ་བོ་གྲགས་པ་རྒྱལ་མཚན། འབྲོ་ཤེས་
རབ་འབར། བྱ་བརྩོན་འགྲུས་འབར། མཁན་པོ་གཞོན་ནུ་སེང་གེ་གྲོ་བདུད་རྩི་གྲགས་

[070] མཁན་པོ་གྲགས་པ་ཤེས་རབ། ཆིམས་བློ་བཟང་གྲགས་པ། གྲོ་
སྟོན་ཀུན་དགའ་རྒྱལ་མཚན། དབང་སྟོན་གྲུབ་པ་ཤེས་རབ། རྗེ་དགེ་འདུན་གྲུབ། གནས་སྙིང་
ཆོས་རྗེ་ཀུན་དགའ་བདེ་ལེགས། རྗེ་དགེ་འདུན་རྒྱ་མཚོ། དགའ་ལྡན་ཁྲི་རིན་པོ་ཆེ་བདེ་བ་ཅན་པ་
དགེ་ལེགས་དཔལ་བཟང། ཏཱ་ལའི་བླ་མ་བསོད་ནམས་རྒྱ་མཚོ། པཎ་ཆེན་དམ་ཆོས་ཡར་
འཕེལ། པཎ་ཆེན་བློ་བཟང་ཆོས་ཀྱི་རྒྱལ་མཚན། བླ་མ་རིན་པོ་ཆེ་ངག་བནག་བློ་བཟང་རྒྱ་མཚོ་
དང། ཡང་པཎ་ཆེན་ཆོས་རྒྱན་ལས་དཀོན་མཆོག་རྒྱལ་མཚན། དེ་ལས་བདག་གི་མཁན་
པོ་རིན་པོ་ཆེ་པཎ་ཆེན་བློ་བཟང་ཡེ་ཤེས་དཔལ་བཟང་པོའི་ཞལ་སྔ་ནས་ཀྱིས་ཐུགས་རྫོགས་
མཛད་དོ།། །།གཉིས་པའི་རྒྱུན་ནི། པཎ་ཆེན་དྷརྨ་པཱ་ལ། པྲཛྙཱ་པ་ལ། ཞང་ཞུང་
རྒྱལ་བའི་ཤེས་རབ་སོགས། གསུམ་པའི་རྒྱུན་ནི། ཀླུ་སྒྲུབ་ཡན་སྔར་འདྲ་ལ། དེ་ནས་ཡོན་
ཏན་ གུ་ཎ་མ་ཏི་  བློ་གྲོས་ ཡོན་བཤད་ཟེར་  རིན་ཆེན་བཤེས་གཉེན། ནཱ་ལེནྡྲའི་མཁན་པོ་
ཆོས་ཀྱི་བཟང་པོ་ཆོས་སྐྱོང་བདག་ཆོས་འབྲེད་ཞི་བའི་འབྱུང་ནས་སྦས་པ། ཁ་ཆེ་པཎ་
ཆེན་བྱང་ཆུབ་དཔལ་བཟང་པོ། བདེ་བ་དཔལ་མཁན་ཆེན་གྲགས་པ། རྣམ་དག་དགྲ་བཅོམ། བུ་
སྟོན་ཡབ་སྲས་སོགས་དང། ཡང་ན་པཎ་ཆེན་ཤཱཀྱ་ཤྲཱི་བྷ་དྲ་ནས། འཇམ་དབྱངས་ས་སྐྱ་པཎ་
ཆེན། ཁང་སྟོན་འོད་ཟེར་རྒྱལ་མཚན། གྲགས་པ་རྒྱལ་མཚན། སྔགས་འཆང་གཟུངས་ཀྱི་
དཔལ་པ། བོ་དོང་དགེ་ལེགས་བཟང་པོ་ཨནནྟ་པ། བྱམས་པ་ཆོས་རིན་ཆེན། བརྩོན་འགྲུས་
རྒྱ་མཚོ། ཆོས་རྒྱལ་རབ་འབྱོར། ནམ་མཁའ་རྒྱལ་མཚན། ནམ་མཁའ་དབང་ཕྱུག་
རྗེ་སངས་རྒྱས་འོད་ཟེར་ཀླུ་སྒྲུབ་རྒྱ་མཚོ། འཇམ་དབྱངས་དགའ་བའི་བཤེས་གཉེན། འདར་
སྐྱིད་བཤོངས་རྗེ་དཔོན་གྲགས་པ་རྣམ་རྒྱལ། ལྷ་ཁང་མཁན་ཆེན་བྱམས་པ་བསོད་ནམས་བཀྲ་
ཤིས། ཞ་ལུ་བ་བསོད་ནམས་རིན་ཆེན། ངག་དབང་བློ་བཟང་རྒྱ་མཚོ། ཁྲི་བློ་གྲོས་རྒྱ་མཚོ་
ལྕང་སྐྱ་རིན་པོ་ཆེ་དང་འཇམ་དབྱངས་བཞད་པ་སོགས་དང། ཡང་ཤཱཀྱ་ཤྲཱི་ལས་རྒྱ་གར་ནས་
དཔྱལ་ལོ་ཆོས་བཟང་དང་ཆག་དགྲ་བཅོམ་གྱིས་ཀྱང་བསྙེན་པར་རྫོགས་ཟེར། སྡོམ་རྒྱུན་དེ་དག་
གི་ཁུངས་ལ་མི་མཐུན་པ་མང་སྟེ་བསམ་ཡས་ཀྱི་འདེབས་རིས་ན་བྲམ་ཟེ་དགྲ་གཅན་འཛིན་གྱི་
མཁན་པོ་ནི་ཤཱ་རིའི་བུ་ཡིན་ཞེས་ཡོད་ཟེར་ཡང་སྡོམ་རྒྱུན་གྱི་ཡི་གེ་རྙིང་པར་ས་ར་ཧའི་མཁན་
པོ་གནས་བརྟན་ནག་པོ་དང་དེ་ནས་ཡར་གཏད་རབ་ལྟར་ཟེར་བ་ཅུང་ཟད་བགྲིག་ལྟར་སྣང་ཡང་

[071] ཡང་ཁ་ཅིག་ཉེར་སྦས་དང་བཙུན་པ་རྟ་སྐད་དང་
གནས་བརྟན་ནག་པོ་དང་བྲམ་ཟེ་ཆེན་པོ་ཟེར། ཡང་ས་ར་ཧའི་མཁན་པོ་སྲས་སྒྲ་གཅན་འཛིན་
ཟེར་བ་དེའང་འགྲིག་དཀའ་མོད་ཀྱང་དེང་སང་དེ་གྲགས་ཆེ་ལ། ཡང་མི་ཉག་ལོ་ཙཱས་བྲམ་ཟེ་
སྒྲ་གཅན་འཛིན་དང་ཀླུ་སྒྲུབ་ཀྱི་མཁན་པོ་གནས་བརྟན་སྒྲ་གཅན་འཛིན་གཉིས་སོ་སོར་འདོད་
ལ། འོན་ཀྱང་ས་ར་ཧའི་མཁན་པོ་ནི་བཙུན་པ་ནག་པོ་ཞེས་བྱ་བ་གཏད་རབས་བདུན་གྱི་
ནང་གི་དེའམ་དེ་ལས་གཞན་གང་ལྟར་ཡང་ནག་པོ་པ་དེའི་སློབ་བུ་བཙུན་པ་སྒྲ་གཅན་
འཛིན་དང་དེ་ལས་བྲམ་ཟེ་སྒྲ་གཅན་འཛིན་གྱི་སྡོམ་པ་བླང་ངམ་སྙམ་མོ།། །།
ཡང་རྒྱ་གར་ནས་བོད་དུ་པཎ་གྲུབ་མང་པོ་བྱོན་ཞིང་ལོ་ཙཱ་བ་མང་པོའང་རྒྱ་བལ་དུ་སོང་བས་
 ལོ་རྒྱུས་པ་ལྕི་ཤེར་འབྱུང་གིས་རྒྱ་གར་ནས་བསྐྱར་བ་ལྟ་བུ་  སོ་ཐར་སྡོམ་པ་བཞེས་པས་
རྒྱུན་ཡོད་སྲིད་ཀྱང་བོད་ཀྱི་སོ་ཐར་སྡོམ་རྒྱུན་དེ་གསུམ་གྲགས་ཆེའོ།། །།དེ་དག་ལས་
བླ་ཆེན་རྒྱུན་མ་དག་པ་དང་པཎ་ཆེན་སྡོམ་རྒྱུན་དག་པར་འདོད་པ་ཡོད་སྲིད་ཀྱང་ལེན་པ་པོས་
སློབ་དཔོན་དང་མཁན་པོའི་སྡོམ་རྒྱུན་དག་པར་ཡིད་ཆེས་ན་གཙོ་བོར་བསྙེན་རྫོགས་སྡོམ་
པ་དགེ་འདུན་རྣམ་དག་ལས་ཐོབ་དགོས་པས་སྡོམ་པ་རྣམ་དག་ཏུ་གྱུར་ཏེ། མཁས་གྲུབ་
ཐམས་ཅད་མཁྱེན་པའི་ཐུབ་བསྟན་བྱི་དོར་དུ། བླ་ཆེན་མཁན་བརྒྱུད་མ་དག་པས་དེ་
ནས་བརྒྱུད་པའི་སྡོམ་རྒྱུན་མ་དག་ཅིང་དུས་ཕྱིས་པཎ་ཆེན་ཤཱཀྱ་ཤྲཱི་ལས་བརྒྱུད་པ་མཁན་
རྒྱུན་ལ་སྐྱོན་མེད་པས་སྡོམ་རྒྱུན་དག་པར་བྱེད་དོ།། །།འདི་ནི་ཤིན་ཏུ་མི་རིགས་
ཏེ། བླ་ཆེན་བརྒྱུད་མ་དག་པའི་རྒྱུ་མཚན་བླ་ཆེན་བསྙེན་རྫོགས་མཛད་པའི་ཁ་སྐོང་ལ་རྒྱའི་
དགེ་སློང་གཉིས་པ་དེ་ཅི་འདྲ་ཡིན་མི་ཤེས་ལས་ཆགས་པ་ལ་ཐེ་ཚོམ་ཟ་ལ། དེའི་ཕྱིར་
བླ་ཆེན་ལ་སྡོམ་པ་འཁྲུངས་མ་འཁྲུངས་ཐེ་ཚོམ་ཟའོ་ཞེས་ཟེར་མོད། རྒྱའི་དགེ་སློང་
རྣམ་དག་ཏུ་དེའི་ཚེ་བླ་ཆེན་ལ་ཡིད་ཆེས་ཡོད་ན་སྡོམ་པ་སྐྱེ་བར་གོང་དུ་བསྒྲུབས་ཟིན་ཅིང་
དུས་ཕྱིས་ཀྱི་མི་གཞན་ཐེ་ཚོམ་ཟ་བས་སྔོན་བླ་ཆེན་ལ་སྡོམ་པ་མེད་པར་བསྒྲུབ་ན་ནི་
བཞད་གནས་ཀྱི་གནས་དེ་ལས་ཆེ་བ་ཅི་ཞིག་ཡོད། པཎ་ཆེན་ཤཱཀྱ་ཤྲཱི་ལས་མཁན་པོ་བྱང་
ཆུབ་དཔལ་བསྙེན་པར་རྫོགས་པ་ཡང་ལས་མ་ཆགས་པར་འགྱུར་ཏེ། དེའི་ལས་སློང་
ཤངས་པ་ཇོ་གདན་དང་གསང་སྟོན་རྒྱང་རོག་གཞན་ར་ནི་གཉིས་པཎ་ཆེན་བོད་དུ་མ་བྱོན་

[072] བླ་ཆེན་རྒྱུད་རྣམ་དག་མིན་པར་
ཁྱེད་རང་གིས་ཁས་བླངས་པའི་ཕྱིར་རོ།། །།མཁན་ཆེན་བདེ་བ་དཔལ་བསྙེན་
རྫོགས་བྱེད་པའི་ཚེ་ཡང་ལས་མ་ཆགས་པར་འགྱུར་ཏེ། མཁན་པོ་བྱང་ཆུབ་དཔལ་ཡིན་
ཡང་ལས་སློབ་བསོད་ནམས་སྟོབས་བཟང་དང་གསང་སྟོན་དབང་ཕྱུག་གྲགས་ལ་སོགས་
པ་བླ་ཆེན་བརྒྱུད་ཡིན་པའི་ཕྱིར་རོ།། །།ཆུ་གཏོར་མ་སོགས་དང་དེར་བསམ་སོགས་
ལའང་དེ་དང་དེའི་སློབ་མའི་དེ་དང་དེ་ལ་སྡོམ་པ་ལེན་པའི་ཚེ་མཁན་པོ་དེ་དང་དེ་བསྙེན་
རྫོགས་ཀྱི་སྡོམ་ལྡན་དུ་ཡིད་ཆེས་ན་སྡོམ་པར་སྐྱེ་བར་གོང་དུ་ཁུངས་ཀྱི་ཤེས་བྱེད་གསལ་
བ་དག་གིས་བསྒྲུབ་ཟིན་པའི་ཕྱིར་ན་སྡོམ་རྒྱུད་མ་དག་པའི་སྐྱོན་ཅིའང་མི་འབྱུང་ལ། བླ་
ཆེན་རྒྱུད་ཀྱི་བར་དུ་མཁན་པོ་ཉམས་བཞུགས་པ་འགའ་རེ་སྣང་བའི་ཕྱིར་ཟེར་ན་ནི་
པཎ་ཆེན་བརྒྱུད་དུ་བསྒོམས་པ་དབུས་གཙང་ཁམས་གསུམ་ན་རབ་བྱུང་བསྙེན་རྫོགས་
ཀྱི་མཁན་སློབ་བྱེད་པ་དུ་མ་ཞིག་སྣང་བ་དག་གི་ཡང་འགའ་ཞིག་ལ་མཁན་པོ་ཉམས་
པས་བར་དུ་ཆོད་སྣང་ལ། བླ་ཆེན་རྒྱུད་ཀྱིའང་ཐམས་ཅད་ལ་ཉམས་པས་བར་ཆོད་པ་
མེད་པའི་ཕྱིར་དང། ཁྱད་པར་དགེ་ཚུལ་ལ་སློབ་དཔོན་དང་བསྙེན་རྫོགས་ལ་ལས་
ཆགས་ངེས་ཀྱི་དགེ་འདུན་གཙོ་བོ་ཡིན་པ་ལ་ཉམས་པས་ཁ་བསྐོང་བྱས་ནས་བསྙེན་
རྫོགས་བསྒྲུབ་པ་པཎ་ཆེན་བརྒྱུད་ལའང་དུ་མ་ཞིག་སྣང་ཞིང་དེ་དག་ལ་ཉེར་བར་འཁོར་
གྱིས་མཁན་པོ་བྱས་ཀྱང་སྡོམ་པ་སྐྱེ་མི་སྲིད་པའི་ཕྱིར་རོ།། །།དེས་ན་བསྒྲུབ་
བྱས་མཁན་སློབ་དགེ་འདུན་དང་བཅས་པ་ལ་རྣམ་དག་ཏུ་ཡིད་ཆེས་ཤིང་ལས་ཆགས་
པའི་འགལ་རྐྱེན་གོང་དུ་བཤད་པ་གཞན་རྣམས་མེད་ན་བླ་ཆེན་རྒྱུད་དང་པཎ་ཆེན་རྒྱུད་
གང་ཡིན་ཀྱང་སྡོམ་པ་རྣམ་དག་ཆགས་པ། དེ་ལས་བཟློག་ན་རྒྱུད་པ་དེ་གཉིས་གང་
ཡིན་ཀྱང་མི་ཆགས་པའི་ལས་ཆགས་པའི་རྒྱུའི་རྣམ་དབྱེ་ལ་མཁས་པར་བྱས་ནས་
བསྟན་པ་ལ་ཕན་པའི་ལས་རྣམ་དག་བསྒྲུབ་པ་ལ་ནན་ཏན་བྱ་ཡི། ལས་བྲལ་དང་ཆོ་
ག་སྐྱོན་ཅན་ཞིག་བྱས་ནས་མཁན་པོའི་རྒྱུད་པ་གང་ཡིན་གྱི་སྡོམ་པ་དག་མ་དག་འབྱེད་
ན་ནི་རྒྱ་འདུལ་བ་འཛིན་པ། བྱ་འདུལ་བ་འཛིན་པ། ཤ་མི། སྐྱེ་བོ་ཚུལ་འཕགས་
རྨ་ཚོ་བྱང་རྡོར། ཐགས་མ་པ་སོགས་ཀྱི་འདུལ་འཛིན་གསེར་རིའི་འཕྲེང་བ་ལྟ་བུ་དེ་

[073]
དགེ་བའི་བཤེས་གཉེན་མཐའ་ཡས་པ་དུ་མ་ཞིག་བྱོན་པ་དེ་དག་དང། ལོ་ཆེན་རིན་ཆེན་བཟང་
པོ་དང་རྔོག་ལོ་ཆེན་པོ་ལ་སོགས་པ་སྐྱེས་ཆེན་ཇི་རྙེད་བྱོན་པ་དེ་མཐའ་དག་བླ་ཆེན་བརྒྱུད་ཡིན་
པས་དེ་མཐའ་དག་སྡོམ་པ་མེད་པ་ཤ་སྟག་ཡིན་ནོ་ཞེས་སྐུར་བ་འདེབས་པ་རྣམ་པར་མི་
འཚམ་པའི་སྡིག་ཆེས་ཆེ་བརྒྱུད་ལ་ཟུང་ནས་རང་ཉིད་ལ་འདུལ་བའི་རྣམ་བཞག་མ་ཆགས་
པ་གསལ་བར་མ་བྱེད་ཅིག་ཅེས་གསུངས་པས་སོ། །ཤིང་རྟ་ཆེན་པོ་རྣམ་གཉིས་སྡེ་
བཅོ་བརྒྱད་ལས་ཐམས་ཅད་ཡོད་སྨྲའི་བསླབ་པ་བཞེས་ཀྱང་བོད་དུ་དར་བའི་སོ་ཐར་སྡོམ་
རྒྱུན་ཐམས་ཅད་ཀྱི་རྩེ་བ་ཀླུ་སྒྲུབ་ཁོ་ན་ལས་བརྒྱུད་པ་ཡིན་ནོ།། །།འདུལ་བའི་བཤད་
རྒྱུན་བོད་དུ་བྱུང་བའི་རྒྱུན་གཅིག་ནི། རྨ་ཚོ་བྱང་ཆུབ་རྡོ་རྗེ་ཡན་གོང་སྨོས་ལྟར་ལ། དེ་ནས་
བྱ་འདུལ་འཛིན་བརྩོན་འགྲུས་འབར། ཆོས་ཀྱི་དབང་ཕྱུག་ཆོས་ཀྱི་བྱང་ཆུབ། ཆོས་ཀྱི་
བརྩོན་འགྲུས། ཆོས་གྲགས། རིན་ཆེན་དཔལ་བཟང། དཀའ་བཞི་པ་གྲགས་གཞོན་
རིན་པོ་ཆེ་བསོད་ནམས་གྲགས་པ། ཀུན་མཁྱེན་བུ་སྟོན་རིན་ཆེན་གྲུབ། དམར་སྟོན་རྒྱ་མཚོ་
རིན་ཆེན། ཆོས་རྗེ་གཞོན་ནུ་རྒྱལ་མཆོག་སོགས་ལས་བརྒྱུད་ལ། ཡང་ལ་ལས་བོད་དུ་དྷརྨ་
པཱ་ལ་དང་པྲེ་ཏ་ཀ་ལས་ལག་ལེན་དང་སུ་བཧུ་ཏི་ཤྲཱི་ཤནྟི་ལས་བཤད་པའི་རྒྱུན་བྱུང་ཟེར་རོ།། །།
ཞོར་ལ་སྡོམ་པ་གོང་མ་གཉིས་ཀྱི་རྒྱུད་ལུགས་གཅིག་འགོད་ན། བྱང་སྡོམ་ནི་ཇོ་བོ་རྗེ་ཡན་སྔོན་
སོང་ལྟར་དང། དེ་ནས་འབྲོམ་སྟོན། དགོན་པ་པ། སྣེའུ་ཟུར་པ། ཐག་མ་པ། ལྷོ་བྲག་
ནམ་མཁའ་སེང་གེ། ནམ་མཁའ་རྒྱལ་པོ། སེང་གེ་བཟང་པོ། རྒྱལ་སྲས་ཐོགས་མེད་
བཟང་པོ། ལྷོ་བྲག་ནམ་མཁའ་རྒྱན་མཚན། རྗེ་ཙོང་ཁ་པ། རྒྱལ་ཚབ་རིན་པོ་ཆེ། རྗེ་
འདུལ་བ་འཛིན་པ། མཁས་གྲུབ་རྗེ། རྗེ་ཤེས་རབ་སེང་གེ། རྗེ་བློ་གྲོས་སྦས་པ། བ་སོ་
ཆོས་རྒྱན། རྗེ་སྐྱབས་མཆོག་དཔལ་བཟང། དབེན་ས་པ་བློ་བཟང་དོན་གྲུབ། རྗེ་སངས་རྒྱས་
ཡེ་ཤེས། པཎ་ཆེན་བློ་བཟང་ཆོས་ཀྱི་རྒྱལ་མཚན། དྲུང་པ་བློ་བཟང་བརྩོན་འགྲུས་རྒྱལ་མཚན་
དྲུང་པ་རྟ་ཕུག་པ་དམ་ཆོས་རྒྱལ་མཚན། རྗེ་དགེ་ལེགས་རྒྱ་མཚོ། བློ་གསལ་གླིང་དཔོན་སློབ་
བློ་བཟང་སྦྱིན་པ། རྒྱུད་སྨད་དཔོན་སློབ་གྲགས་པ་ལྷུན་གྲུབ། བསྟན་པའི་མངའ་བདག་ཁྲི་
ཆེན་ནམ་མཁའ་བཟང་པོ་ལས་བདག་གིས་ཐོབ། ཡང་རྔོག་ལོ་དང་པོ་ཏོ་སོགས་ལས་

[074]། །།སྔགས་ཀྱི་སྡོམ་རྒྱུད་ལ་མང་ཡང་རེ་ཞིག་འདུས་པ་
བཀའ་བབས་བདུན་ལས་མར་ལུགས་ལྟར་ན། རྡོ་རྗེ་འཆང་ཆེན་ནས་སྒྲ་སྒྱུར་མར་པའི་
བར་གོང་སྨོས་ལྟར་དང། དེ་ནས་དབང་གི་རྡོ་རྗེ། གང་པ་ཀིརྟི། བསོད་ནམས་རིན་ཆེན་
ཚུལ་ཁྲིམས་སྐྱབས། འཕགས་སྐྱབས། གཞོན་ནུ་འོད། ཆོས་སྐུ་འོད་ཟེར། འཕགས་
འོད། བུ་སྟོན་རིན་པོ་ཆེ། ཁྱུང་པོ་ལྷས་པ། རྗེ་བཙོང་ཁ་པ། མཁས་གྲུབ་རྗེ། འཇམ་
དཔལ་རྒྱ་མཚོ། རྗེ་ཤེར་སེང། རྗེ་བ་སོ་བ། ཆོས་རྡོ་རྗེ། དབེན་པ་པ། སངས་རྒྱས་ཡེ་ཤེས་
པཎ་ཆེན་བློ་བཟང་ཆོས་ཀྱི་རྒྱལ་མཚན། རྗེ་བསྟན་འཛིན་འཕྲིན་ལས། ལ་མོ་བློ་བཟང་བཀྲ་
ཤིས། རྡོ་རྗེ་འཆང་སྨོན་ལམ་དཔལ་འབྱོར་ལས་བདག་གིས་དང། ཡང་འགོས་ལུགས་
ཀྱང་ཁོ་བོས་ཐོབ་བོ།། །།གཉིས་པ་བོད་དུ་ནང་གསེས་ཀྱི་ཆོས་ལུགས་ཇི་ཙམ་
བྱུང་ཚུལ་བཤད་པ་ལ་གཉིས། སྤྱི་དང་སོ་སོའི་བྱུང་ཚུལ་རགས་ཙམ་བཤད་པའོ། །
དང་པོ་ནི། གནས་ལྔ་རིག་པའི་པཎྜི་ཏ་ཆེན་པོ་ཇོ་བོ་ཨ་ཏི་ཤས་ཐོག་མར་ས་བོན་ལྟ་བུའི་
དབུ་བཏོན་ཅིང་འབྲོམ་རྒྱལ་བའི་འབྱུང་གནས་ཀྱིས་སྲོལ་གསལ་བར་བྱས་རྗེས་སུ་ཕུ་ཆུང་
པ་པོ་ཏོ་བ་སྤྱན་སྔ་བ་སྟེ་སྐུ་མཆེད་གསུམ་སོགས་ཀྱིས་དར་བར་མཛད་པའི་བཀའ་གདམས་
གོང་མ་སྟེ་དེའི་དབྱེ་བ་འོག་ཏུ་བྱུང། འབྲོག་མི་ལས་ལམ་འབྲས་བརྒྱུད་ལུགས་གསུམ་
དང་ས་སྐྱའི་ལམ་འབྲས་སྐོར་དགུ་སོགས་བྱུང། མར་པ་ལས་བཀའ་བརྒྱུད་པའི་ཐབས་
ལམ་སོགས་ཀྱི་བཤད་བརྒྱུད་དང་མི་རྔོག་མཚུར་གསུམ་ལས་སྒྲུབ་རྒྱུད་དར་རྒྱས་བྱུང་སྟེ་སྒམ་
པོའི་དུས་སུ་དེ་གཉིས་དང་བཀའ་ཕྱག་ཆུ་བོ་གཉིས་འདྲེས་ཀྱང་བྱུང་ཟེར་ཞིང་དེའི་སློབ་བརྒྱུད་
ལས་འབྲི་སྟག་ཀར་འབྲུག་གིས། ཁྱུང་པོ་ལས་ཤངས་པ་བཀའ་རྒྱུད་བྱུང། མི་ཏྲི་པ་སོཊ་
ལས་ཕྱག་རྒྱ་ཆེན་པོ་སྟོད་ལུགས་སྨད་ལུགས་པ་སོགས་བྱུང། དུས་ཕྱིས་རྗེ་ཙོང་ཁ་པས་
བཀའ་ཕྱག་ས་སྐྱའི་བླ་མ་མང་པོར་གཏུགས་ཀྱང་གཙོ་བོར་སྤྱོད་ཕྱོགས་ཐོགས་མེད་ཀྱི་རྗེས་
ཞུགས་བཀའ་གདམས་པ་ལྟར་དང་ལྟ་བ་ཀླུ་སྒྲུབ་ཡབ་སྲས་ལྟར་བསྐྱང་བའི་བཀའ་གདམས་
པ་གསར་མ་བྱུང་ལ། དེ་དག་ལས་བཀའ་གདམས་པ་དང་བཀའ་བརྒྱུད་པ་གོང་མ་དག་གིས་
ཐོག་མ་ནས་བཟུང་ཐོས་བསམ་བསྒོམ་གསུམ་སྤེལ་མར་དང་ཁྱད་པར་དུ་ཉམས་ལེན་གཙོ་བོར་
མཛད་པས་རྟོགས་པ་ལྡན་པས་ས་སྟེང་ཁྱབ། བཀའ་བརྒྱུད་པའི་ཀར་འབྲིས་རྩིས་སྙན་

[075]
བྱེད་པར་མན་ངག་སྙན་ཁུངས་གཅིག་བརྒྱུད་པར་ཕལ་བསྟེན་ནས་གཏུམ་མོ་རླུང་འཛིན་འཁྲུལ་
འཁོར་ཞི་གནས་སོགས་ལ་འབད་པའི་དེ་དག་ལ་སྒྲུབ་རྟགས་ཐོན་པ་མ་བྱུང། འབྲི་སྟག་
པས་ཀྱང་དེ་དག་དང་རང་རང་གི་ཐུན་མོང་མིན་པའི་ཉམས་ལེན་མན་ངག་ཞེས་པ་ལ་སྒྲུབ་པ་
བྱེད་ཀྱང་ལུང་རིགས་ལ་མཁས་པ་ཉུང་ཞེས་སྨྲའོ།། །།ཡང་སྤྱིའི་གནས་ཚུལ་ལ་སྟོན་
པ་བཞུགས་རིང་དང་འདས་ནས་ཀྱང་ཡུན་རིང་པོའི་བར་དུ་ཉམས་ལེན་གཙོ་བོར་བྱེད་པས་
འབྲས་བུ་བཞི་དང་ས་བཅུ་ཅི་རིགས་ཐོབ་པས་ས་སྟེང་ཁྱབ་ཅིང་གསང་སྔགས་ལ་བརྟེན་ནས་
རྡོ་རྗེ་འཛིན་པའི་ས་ཐོབ་པའང་བྱུང་ལ། བར་དུའང་ཆོས་གྲགས་དང་བོད་ཀྱི་སྲོང་བཙན་
ནས་ཙོང་ཁ་པ་ཡབ་སྲས་ཀྱི་དངོས་སློབ་ཡང་སློབ་བར་དུ་བཤད་སྒྲུབ་གཉིས་ཀ་ཆ་མཉམ་
དུ་མཆོད་པས་ལམ་ཐོབ་པ་མང་དུ་བྱུང། ད་ལྟ་དམ་པ་འགའ་ཞིག་ལས་གཞན་མང་གིས་
འཆད་ཉན་གཙོ་བོར་བྱེད་ཁུལ་བྱས་ཀྱང་རིག་པ་གླེགས་བམ་ནང་གནས་ལས་བློ་ལ་ཡོད་པ་
ཉིན་སྐར་ཙམ་དང་ངེས་འབྱུང་ཞི་ལྷག་རིམ་གཉིས་ཚུན་ཆད་ཀྱི་ཉམས་ལེན་ཀུན་ཀྱང་དབྱངས་
ཀྱི་རྟ་ལ་སྐྱོན་པ་ལས་བསམ་བསྒོམ་གྱི་མིང་ཙམ་ལྷག་མར་གྱུར་པ་དང། རྒྱ་ནག་དང་ཧོར་
ཡུལ་དུ་བཙུན་པ་བཙུན་མའི་ཆ་ལུགས་ཅན་སྐར་ཚོགས་ལྟར་མང་ཞིང་མཛེས་པར་སྣང་
ཡང་འགའ་ཞིག་ལས་ཕལ་ཆེར་གྱིས་སྡོམ་པ་བླངས་པ་ལུང་ཉན་པ་ཙམ་དང་དགེ་སློང་དགེ་
ཚུལ་གྱི་མིང་བཏགས་བྱས་ཙམ་དུ་བརྩི་ཞིང་རྟག་ཏུ་འཚོ་བའི་ཡོ་བྱད་བཅུ་གསུམ་ལས་
བླ་གོས་བཏུམ་པ་ཙམ་དང་ཆབ་རིལ་ཞིག་འཆང་བ་སྟེ་ཞར་བྱུང་ཙམ་མོ། །སྔོན་གྱི་དགེ་བའི་
ཐོག་ཡང་གཞུང་ཆེན་པོ་ཁུངས་བཙུན་རྣམས་ལ་ཐོས་པ་རྒྱ་ཆེན་མཛད་རྗེས་སྒྲུབ་པ་ལ་བརྩོན་
པའི་སྐུ་ཚེ་རིང་པོར་བཞུགས་པ་དག་ལས་ལམ་བགྲོད་པ་མང་དུ་བྱུང་ཞིང་ཕལ་པོ་ཆེས་བསྟན་
འགྲོ་ལ་ཕན་ཕྱིར་འཆད་རྩོད་རྩོམ་གསུམ་གྱིས་དུས་འདའ་བར་མཛད་པས་ཕར་ཚད་སོགས་
ཀྱི་རྩོམ་པ་མ་མཛད་པའི་མཁས་པ་ཉུང་ཤས་ལས་མི་སྣང་ལ། དེང་སང་གི་མཚན་ཉིད་པ་
འགའ་ཞིག་གིས་པོ་ཏི་གང་ལ་སྦྱང་བྱ་དེའི་རྩ་འགྲེལ་ལྟ་ཞོག་བསྡུས་དོན་ཙམ་ཡང་བློ་ལ་
མེད་ཅིང་གནད་ཚང་བར་མི་སློབ་པར་བར་བར་གྱི་དཀའ་གནས་ལ་མཐའ་དཔྱོད་བྱས་པའི་
ཡིག་ཆ་ཙམ་ཀློག་སྟེ་རི་བོང་རྭ་འདས་མ་འོང་དང་མི་ཤི་བ་དང་ལྷ་སའི་ཁྲོམ་ན་སྣམ་བུ་ཁ་

[076]
པའི་རྫས་ལྡོག་བུམ་པ་ཚད་མས་མ་དམིགས་པས་ས་ཕྱོགས་བུམ་པའི་དགག་གཞི་ཆོས་
ཅན་ཀ་བ་རྟགས་དང་རྟོགས་པའི་ཚད་མ་ཞེས་སོགས་བརྩིག་པ་དང་སྲིད་སྒྲུབ་འཕོང་རྒྱན་ཁོ་ན་
ཡིན་མིན་དང་གནས་མའི་བུམ་པ་ཁས་བླང་མ་བླང་དང་རྗེ་བཙུན་བྱམས་པ་སངས་རྒྱས་མ་རྒྱས་
དང་རྒྱལ་ཕམ་རྟོག་པ་ཡོད་མེད་དང་སངས་རྒྱས་ཀྱིས་ཇི་ལྟ་བ་གཟིགས་པའི་ངོར་ཇི་སྙེད་པ་
ཡོད་མེད་དང་སེམས་ཅན་ཐམས་ཅད་སངས་རྒྱས་ཟིན་པའི་དུས་ཀྱི་ཡིན་པ་ཨེ་ཡོད་ཟེར་བ་
སོགས་ཀྱི་ཚིག་འཁྲིས་སྐམ་པོས་དུས་འདའ་ཞིང་གསང་ཕུའི་གདན་ས་ལོ་བཅོ་བརྒྱད་བཞུཊ་
པའི་ཆ་བ་ཆོས་སེང་གིས་དུས་ནས་དར་བའི་ཐལ་བརྡབ་ཐལ་སྐད་འཁོར་གསུམ་བསྐོར་
བའི་སྒྲ་གང་ཆེ་ལ་འགྲན་པ་ཅི། སྟོད་ལུང་དུ་བོད་སྟོན་མང་པོས་རྩོད་པ་བྱས་དུས་གློག་སྐྱ་
གཙོ་རྒན་ཞེས་པས། བོད་དབུས་གཙང་གི་སྟོན་པ་ཆེན་པ་འདི་ཙམ་ཞིག་གིས་ཉིན་རེ་བཞིན་
འཚོགས་ནས་མར་འཁོར་བ་སྤོང་ལུགས་ཡར་ཐར་པ་སྒྲུབ་ལུགས་ཀྱི་ཆོས་ཚིག་གཞི་ཞིག་
མེད་པར་ཀླད་པ་གས་གསལ་བ་ལང་དཀར་ཟལ་ལ་འདི་ནི་བྱུར་རེ་ཆེ་ཟེར་བའི་གཏམ་དུ་ཟད་
ཅིང། ཤེས་རབ་སྡོང་བུ། གླེགས་བམ་ལ་བཞག་རེག་པ་དང། གཞན་ལས་འཚོལ་བའི་
ནོར་དག་ནི། །དགོས་པའི་དུས་ལ་བབས་པ་ན། །ང་ནི་ནོར་མིན་རིག་པ་མིན། །ཞེས་པ་
ལྟར་རོ། །གོང་སྨོས་དེ་དག་གི་ལྟ་བ་ནི། ས་སྐྱ་པའི་གསལ་སྟོང་ཟུང་འཇུག་བཀའ་
གདམས་རྙིང་མ་དང་གསར་མས་རང་གིས་ཚན་ཉིད་དམ་རང་བཞིན་གྱིས་མ་གྲུབ་པ། བཀའ་
རྒྱུད་འགའ་ཞིག་གིས་ཕྱག་རྒྱ་ཆེན་པོ། རྙིང་མ་བས་རྫོགས་ཆེན་གྱི་ལྟ་བ་ཞེས་པ་འདོད་
ཡང་སྔར་སྨོས་ལྟར་ཞི་འཚོ་ཡབ་སྲས་བྱོན་རྗེས་ཀྱི་ལ་ལས་དབུ་མ་རང་རྒྱུད་ལུགས་དང་ཁ་
ཅིག་སེམས་ཙམ་པ་ལྟར་དང། འགའ་ཞིག་གིས་སྣ་ཚོགས་བསྲེས་པ་དང། ཇོ་བོ་མ་བྱོན་ཙམ་
ན་ཁ་ཅིག་གིས་སེམས་ཙམ་པའི་ལྟ་བ་ལ་དབུ་མའི་ལྟ་བར་འདོད་དེ་དབུ་མའི་ལྟ་བ་ལ་ཆད་
ལྟར་འཁྲུལ་བ་དང། ཇོ་ནང་བ་དང་སྟག་ཚང་པས་རྒྱ་བོད་ཀྱི་ནང་པའི་མཁས་པ་གང་གི་ལུཊ་
དང་མི་མཐུན་པའི་ལྟ་བ་ཞིག་རང་བཟོས་བཞག་སོགས་དག་མི་དག་ཅི་རིགས་བྱུང་ངོ།། །།
གཉིས་པ་ལ་གཉིས། བཀའ་གདམས་པའི་ལུགས་བཟང་བྱུང་ཚུལ་དང། གཞན་དག་གི་
རྣམ་གྲངས་ཙམ་སྨོས་པའོ། །དང་པོ་ལ་གཉིས། བཀའ་གདམས་གོང་མ་དང། གསར་མ་

[077] །དང་པོ་ནི། གནས་ལྔའི་གླང་ཆེན་སྟེང་འགྱིང་མཁྱེན་པའི་སྤྱན། །
སྟོང་འབར་ཕུལ་བྱུང་ལྷ་དབང་དེའི་བློན་འབྲོམ། །རིགས་གསུམ་མགོན་སྤྲུལ་ཉི་ཟླ་ཟུང་ལ་
སོགས། །ལྷ་ཆོས་བདུན་ལྡན་གང་དེར་ཅི་མི་གུས། །དེ་ཡང་བོད་དུ་བྱུང་བའི་ནང་པའི་
ཆོས་ལུགས་རྣམས་ཀྱི་ནང་ནས་རི་དབང་ལྟར་མངོན་པར་མ་ཐོ་ཞིང་འདུལ་བ་ཀཱ་རི་ཀ་ནས་
དཔལ་གསང་བ་འདུས་པའི་བར་གྱི་ཉམས་ལེན་ཐམས་ཅད་ཤིང་རྟ་ཆེན་པོ་རྣམ་གཉིས་ཞི་བ་
ལྷ་སོགས་རྒྱ་གར་གྱི་མཁས་གྲུབ་ཚད་ལྡན་རྣམས་ཀྱི་བཞེད་སྲོལ་ལྟར་དུ་ལས་དང་པོ་པའི་ས་
ནས་བཟུང་སྟེ་གང་ཟག་གཅིག་འཚང་རྒྱ་བའི་ཐབས་ཀྱི་གཙོ་བོ་དང་ཡན་ལག་ཅི་རིགས་སུ་
འཁྱེར་བྱེད་ཀྱི་སྐྱེས་བུ་གསུམ་གྱི་རིམ་པ་ཡན་ལག་དང་བཅས་པ་ལྟ་སྤྱོད་བྱིན་རླབས་བརྒྱུད་པ་
གསུམ་ལྡན་གྱི་མན་ངག་གི་མངའ་བདག་ལྷ་ཤཱཀྱ་ཐུབ་སྤྱན་རས་གཟིགས་སྒྲོལ་མ་མི་
གཡོ་བ་བཞི་དང་ཆོས་སྡེ་སྣོད་གསུམ་སྟེ་ལྷ་ཆོས་བདུན་ལྡན་གྱི་བཀའ་གདམས་གོང་མའི་
ལུགས་བཟང་འགྲན་ཟླ་དང་བྲལ་བ་བྱུང་ཚུལ་ནི། དཔལ་ཨ་ཏི་ཤའི་གསུང་ཆེ་བ་བཞི་ལྡན་གྱི་
ལམ་སྒྲོན་འགྲེལ་བཅས་ནི་བཀའ་གདམས་ཡིན་པས་དེ་ལ་བརྟེན་ནས་རྒྱལ་བའི་ཐེག་པ་ཆེ་
ཆུང་གི་བཀའ་མ་ལུས་པ་གང་ཟག་ཅིག་འཚང་རྒྱ་བའི་ཆ་རྐྱེན་གྱི་གདམས་པར་ཤར་བའི་གང་
ཐག་ལ་བཀའ་གདམས་བ་ཞེས་བྱ་ལ། ཡང་བླ་མའི་བཀའ་མན་ངག་ལ་སློབ་མས་ཚོང་
འདུས་འོ་མ་ལྟར་བསྲེས་སླད་མི་བྱེད་པར་དམང་མ་བྱེད་པ་དང་བཀའ་ཁྲིམས་གཙང་མ་
བསྡམས་པས་བཀའ་བསྡམས་པ་དང། ཡང་བཀའ་གདམས་པའི་མེས་པོ་འབྲོམ་སྟོན་པས་
ཇོ་བོའི་གསུངས་ལྟར་ལྷ་ཆོས་བདུན་ལ་འདམ་པ་མཛད་པས་བཀའ་གདམས་པ་ཞེས་ཟེར་བའང་
ཡོད་ཀྱང་ངེས་ཚིག་གཙོ་བོ་ནི་སྔ་མ་ཡིན་ལ། དེ་ལ་གཞུང་པ་དང་གདམས་ངག་པ་གཉིས་སམ་མན་
ངག་པ་དང་གསུམ་ མཚན་ཉིད་པ་དང་ཟེར་  ཡང་འབྱེད་དེ། དང་པོ་ལ། ལྟ་བ་ ཇོ་བོའི་བདེན་
གཉིས་  སྤྱོད་པ་ སྤྱོད་བསྡུས་སྒྲོན་མ་  ལྟ་སྤྱོད་ཟུང་འབྲེལ་ ལམ་སྒྲོན་ལྟ་བུ་སྤྱན་སྔའི་བདེན་
བཞི། ཕུ་ཆུང་བའི་རྟེན་འབྲེལ་  གཙོ་བོར་སྟོན་པའི་ལུགས་ལྟ་བུའི་གཞུང་དང། གཉིས་
པ་ལའང། ལྟ་བ་ རྣལ་འབྱོར་པའི་བདེན་གཉིས་ནང་གི་ལྟ་བ་སྟོན་པ་ལྟ་བུ་  སྤྱོད་པ་
 བློ་སྦྱོང་གི་སྐོར་  ལྟ་སྤྱོད་ཟུང་འབྲེལ་སྟོན་པ་གསུམ་ཡོད་ཅིང། དེའི་ཟུང་འབྲེལ་ ལམ་སྒྲོན་
གྱི་སྐྱེས་བུ་གསུམ་ལ་ལམ་རིམ་  གྱི་ཁྲིད་ལ་དགོན་པ་པའི་སློབ་མ་ཀ་མ་པ་དང་སྣེའུ་ཟུར་པ་

[078] ཕུ་ཆུང་བའི་རྟེན་འབྲེལ་ནས་དང། པོ་ཏི་
སྐོར་དང་དཔེ་ཆོས་པ་དང་སྣར་ཐང་པའི་ལམ་མཆོག་སོགས་སྐྱབས་འགྲོ་ནས་དང། སྤྱན་སྔ་
བས་མི་རྟག་བདེན་བཞི་ནས་དང། རྣལ་འབྱོར་པ་ཆེན་པོ་སློབ་བཅས་ཀྱིས་མདོ་རྒྱན་ལ་རྟེན་ནས་
རིག་གནས་དང། རྗེ་བླ་མས་བེའུ་སྔོན་པོར། མན་ངག་ཐམས་ཅད་བསྡུས་པའི་མགོ་ནི་
བཤེས་གཉེན་དམ་པ་མི་བཏང་བ་ཡིན། ཞེས་གསུངས་པའི་མན་ངག་ལ་བརྟེན་ནས་བཤེས་
གཉེན་བསྟེན་ཚུལ་ནས་དང། བེའུ་པ་དང་ཤར་བས་དལ་འབྱོར་རྙེད་དཀའ་ནས་དང། མཚོ་
སྣ་བ་དང་མོན་གྲོ་པས་སྔོན་འགྲོ་བླ་མའི་རྣལ་འབྱོར་དང་དངོས་གཞི་མི་རྟག་པ་ནས་འཁྲིད་
ཚུལ་སོགས་མང་ཡང་དངོས་གཞི་སྐྱེས་བུ་གསུམ་གྱི་ལམ་གྱི་རིམ་པ་ཉམས་སུ་ལེན་པར་
འདྲའོ།། །།གསུམ་པ་ནི། གདམས་ངག་དེ་དག་ཀྱང་མན་ངག་ཡིན་མོད་ཀྱང་
འདིར་ཕུ་ཆུང་པ་ལ་གཏད་པའི་མན་ངག་ནི་ཕ་ཆོས་བུ་ཆོས་སུ་གྲགས་པའི་སྤྲུལ་པའི་གླེགས་
བམ་གྱི་རྩ་བ་ནོར་བུའི་ཕྲེང་བའི་མན་ངག་རྗེས་དྲན་ལ་བརྒྱུད་པ་གསུམ་ལྡན་ནོ།། །།
ཁྱད་པར་དུ་གསེར་གླིང་པ་དང་ཇོ་བོའི་གསེར་ཆོས་བྱང་ཆུབ་སེམས་སྦྱོང་གི་གདམས་པའི་
གཙོ་བོ་བློ་སྦྱོང་སྐོར་མང་དུ་ཡོད་པ་ལ་དོན་བདུན་མའི་ས་བཅད་ལྷུག་ནི་བྱ་འཆད་ཁ་པས་
སྦྱར་ལ། ཕྱིས་སུ་རམ་སྡེངས་པ་དང་བྱང་སེམས་རྭ་བསྒྲེངས་པ་སོགས་ལས་བྱང་འགྲིམ་
དང་རྒྱལ་སྲས་ཐོགས་མེད་ ལམ་གྱི་ངོ་བོ་ཀུན་གཞི་ལ་བཞག་པ་རང་བཞིན་གྱིས་སྟོང་འདོད་
ཀུན་གཞི་སེམས་ལ་འདོད་  དང་བྱང་སེམས་གཞོན་ནུ་རྒྱལ་མཆོག་སོགས་ལས་ལྷོ་འགྲིམ་
པའི་ལུགས་གཉིས་བྱུང་ཞིང། ཧོར་སྟོན་ནམ་དཔལ་ལས་རྗེ་ཙོང་ཁ་པའི་མན་ངག་དང་
མཐུན་པའང་བྱུང་ལ། སྣར་ཐང་པ་སངས་རྒྱས་སྒོམ་པ་ལས་ཚོགས་བཤད་པའང་བྱུང་ངོ།།
མདོར་ན་པོ་ཏོ་པ་ནས་དོལ་པ་དང་ཤ་བ་ར་གཉིས་ལས་བརྒྱུད་པའི་གཞུང་དང་སྤྱན་སྔ་བ་
ནས་བརྒྱུད་པའི་གདམས་ངག་གཉིས་སུ་འདུའོ།། །།དེ་ལྟ་བུའི་བཀའ་གདམས་
པའི་སྲོལ་ནི་ཇོ་བོའི་སློབ་མ་བརྒྱུད་བཅས་ཀུན་གྱིས་འཛིན་མོད་ཀྱང་གཙོ་བོ་ཡོངས་འདུས་
ཤིང་གི་རྩ་བ་ལྟ་བུ་ནི་ཇོ་བོ་ཆེན་པོ་ཉིད་ཀྱིས་བསྟན་པ་མཐའ་དག་ལེགས་པར་གཏད་དེ་རྒྱལ་
ཚབ་ཏུ་དབང་བསྐུར་བའི་ནང་གི་ཐུགས་སྲས་གཅིག་པུ་བཀའ་གདམས་པའི་ཕ་རྒན་ལམ་
བཟང་གསལ་མཛད་འབྲོམ་རིན་པོ་ཆེ་ལ་བརྟེན་ནས་བྱུང་ཞིང་དབྱར་མཚོ་ལྟར་ཕྱོགས་བརྒྱར་

[079] དེ་ཡང་མདོ་སྙིང་རྗེ་པ་དཀར་དང་ཕལ་པོ་ཆེར་བྱང་ཕྱོགས་སུ་དགེ་བསྙེན་ཆོས་
འཕེལ་ཞེས་བྱ་བར་ལུང་བསྟན་ཞིང་སྒྲོལ་མས་ཀྱང་ཇོ་བོ་རྗེ་ལ་ལུང་བསྟན་པའི་སྤྱན་རས་གཟིཊ་
ཀྱི་སྤྲུལ་པ་སྟེ། དེ་ནི་ལྷ་ཆེན་ཐང་ལྷའི་གཞོལ་གྱི་སྟོད་ལུང་གི་རྩྭ་སྐྱེ་མོའི་ཕུར་རབ་བྱུང་མ་ཚུཊ་
གོང་གི་ལོ་ཉེར་གསུམ་པ་ཤིང་འབྲུག་ལ་རྗེ་རིགས་རུས་འབྲོམ་ཡིན་པའི་ཡབ་རྟགས་གསུས་སྐུ་
གཤེར་དང་ཡུམ་ཁུ་རྔོག་ཟའི་བུར་སྐུ་འཁྲུངས་ཏེ་ཕྱིས་སུ་གཡུང་ཆོས་མགོན་ལོ་བཞིར་སྟེན་
ནས་ཀློག་སོགས་སྦྱངས། ཀླུ་མེས་ཀྱི་ཀ་བཞིའི་ནང་ཚན་ཞང་སྣ་ནམ་རྡོར་དབང་ལས་ཡོངས་
རྫོགས་དགེ་བསྙེན་གྱི་སྡོམ་པ་བླང་སྟེ་མཚན་རྒྱལ་བའི་འབྱུང་གནས་ཞེས་བཏགས། བཅུ་
དགུའི་སྟེང་ཁམས་འདམ་ནང་བྱོན་ནས་བླ་མ་ཇོ་བོ་སེ་བཙུན་དབང་ཕྱུག་གཞོན་ནུ་ཞེས་པ་གྲུམ་
གྱི་མཁན་བུར་གྱུར་ཞིང་པཎྜི་ཏ་ཞིག་གཏམ་གྱིས་ཕམ་པ་དེ་སྔར་བལ་པོར་བྱོན་དུས་སུའང་ལམ་
ནས་མཇལ་མྱོང་བ་སླར་ལོ་ཉི་ཤུར་བསྟེན་ནས་ཡུམ་སོགས་མདོ་སྔགས་གསན་ཞིང་དེར་པཎྜི་ཏ་
སྒྲའི་ཚད་མ་ལས་བི་ཝར་ན་སོགས་སྒྲ་སྦྱངས་ལ། ལ་ལས་གྲུ་ནམ་མཁའ་ལས་མངོན་པ་
གསན་ཟེར་ཡང་ལམ་རིམ་དུ་བླ་མ་ལྔ་ལས་མ་བསྟེན་པར་གསུངས། སླར་བྱང་ལམ་ནས་
མངའ་རིས་སུ་བྱོན་ཏེ་པུ་རངས་རྒྱལ་ཞིང་ནས་ལོ་ཞེ་གཅིག་སྟེང་ཇོ་བོ་རྗེ་རིན་པོ་ཆེ་དང་མཇལ་
ཐོག་ཡབ་སྲས་སུ་གྱུར་པ་ནས་བཟུང་འདས་ཚུན་ཆད་ལོ་བཅུ་གཅིག་ཏུ་དབུ་སྦྲེལ་ཏེ་མདོ་
སྔགས་གསན་ཚུལ་མཛད་པས་བུམ་པ་གང་བྱོའི་ཚུལ་དུ་ཇོ་བོའི་ཡོན་ཏན་ཐམས་ཅད་རྫོགས་
པར་མཁྱེན་ནས་མཁས་པར་གྱུར་ཏེ་དགེ་བསྙེན་ཆོས་འཕེལ་དུའང་གྲགས་ཤིང་ལྟ་སྤྱོད་
ཤིང་རྟ་ཆེན་པོ་གཉིས་ཀྱི་ལུགས་ཇི་བཞིན་བསྐྱངས་ལ། ཇོ་བོ་འདས་ནས་ཕྱི་ལོ་འདས་
མཆོད་མཛད། སྙེ་ཐང་དུ་ལྡེ་མིག་ཀ་བ་ཤཱཀྱ་དབང་ལ་གཏད་པའི་རྗེས་ཇོ་བོའི་གདུང་དང་
གསེར་གླིང་པའི་དངུལ་གདུགས་ཅན་བགོ་བསྐལ་དུ་གནང་བ་སྤྱན་དྲངས་ཏེ་རྭ་བསྒྲེངས་དུ་བྱོན་
ནས་སེང་གེ་བྲག་ཏུ་བཞུགས་ཏེ་ང་བཞིའི་ མེ་བྱ་ལོ་ལ་  སྟེང། འཇམ་དཔལ་རྩ་རྒྱུད་
ལས། བྱང་ཕྱོགས་ཁ་བ་ཅན་གྱི་དབུས། །ཞེས་སོགས་དང། གླེགས་བམ་ལས་ཀྱང་
ལུང་བསྟན་པ་ལྟར་དུས་བཀྲ་ཤིན་ཏུ་བཟང་བ་དེར་གཙུག་ལག་ཁང་ཁྱུང་མགོ་ཅན་བཞེངས་
ཏེ་དེའི་ནང་དུ་རྒྱ་གར་ལྷ་བཟོ་ཨ་ཙ་ར་མ་ནུས་ཇོ་བོའི་སྐུ་གདུང་བཞུགས་ས་ཕྱི་དངུལ་གྱི་མཆོད་
རྟེན་དང་ནང་དཀྱིལ་འཁོར་གྱི་ལྷ་ཚོགས་ཅན་ཏེ་རིམ་པར་མདུན་ནུབ་བྱང་ཤར་དུ་ཞལ་གཟིཊ་

[080]
རུ་འདུས་པའི་ལྷ་ཚོགས་འབུར་བཏོད་བཞེངས་ནས་བྱ་ལོར་འགྲུབ་པར་མཛད་དེ་བཀའ་གདམས་
ཆུ་མིག་སྟོང་གི་མགོ་བོ་རྭ་བསྒྲེངས་དགོན་འོག་མ་བཟུང་ནས་དེར་ལོ་བརྒྱད་དུ་བསྟན་འགྲོའི་དོན་
མཛད་པས་མཁས་གྲུབ་ཆེན་པོ་རི་དབང་གསེར་རི་ལྟ་བུ་དང་སྐལ་ལྡན་གདུལ་བྱ་སྐར་ཚོགས་
ལྟ་བུས་གང་བར་མཛད་དོ།། །།འབྲོམ་རིན་པོ་ཆེ་དེ་ཉིད་ནི་དོན་དངོས་ལ་སྤྱན་རས་གཟིཊ་
ཡིན་ཞིང་མཐུན་སྣང་དུའང་བླ་མ་མཉེས་པར་བྱེད་པ་སོགས་ལེགས་སྨོན་འགྲུབ་ལ་ལྷག་
བསམ་དང་མཁྱེན་དཔྱོད་ཆེ་བ་དང་འཇུག་ལྡོག་ལ་མཁས་ཤིང་བཀའ་བཟོས་ལ་དམ་ཚིག་
བརྟན་པ་དང་མཚན་ཐོས་ཙམ་ཡན་ཆད་ཀུན་གྱིའང་ཡིད་འཕྲོག་ལ་མཁས་བཙུན་བཟང་གསུམ་
ལྡན་ཞིང་ཀུན་ལ་མཐུན་པ་དང་གྲུབ་པ་ཐོབ་ཀྱང་སྦས་ཚུལ་མཛད་ཅིང་བསྟན་པའི་བདག་པོ་ཆེན་
པོར་གྱུར་པ་ཞིག་ཡིན་ནོ། །མཐའ་རེ་གཅིག་སྟེང་ཤིང་འབྲུག་ལ་འདས་པའོ།། །།
དེ་རྗེས་ཤིང་སྦྲུལ་ནས་རྭ་བསྒྲེང་གི་གདན་སར། ཨ་མེས་ཆེན་པོ། དགོན་པ་པ། པོ་ཏོ་ནས་ལོ་
འགའ་ཞིག་ལ་གདན་ས་པ་མེད་པས་རྭ་བསྒྲེང་ན་ཆོས་ཀྱི་མུ་གེ་བྱུང་བར་གྲགས། དེ་རྗེས་
མཐའ་བཞི་དབུ་མཛད་ཞེས་པ་འབྲོམ་དང་སྐུ་མཆེད་གསུམ་བསྟེན་ཞིང་ལྷ་མང་པོའི་ཞལ་
མཐོང་བ་དེས་རྭ་ལུགས་བུད་མེད་སོགས་གླིང་ནས་ཕུད་དེ་ཆོས་ཁྲིམས་དམ་པོ་མཛད། དེ་
རྗེས་རྔོག་ལོས་ཀྱང་གསང་ཕུ་དང་སྒྲེལ་ནས་ཅུང་ཟད་བསྐྱངས་ལ། དེ་ནས་ལ་ལས་ཤར་བ་
སྟབས་ཀ་པ་དར་མ་གྲགས། ཞང་སྟོན་དར་མ་གཡུང་དྲུང། སྒང་ཐང་དཀར་བ་རྡོ་རིན་
དོལ་བ་ཤེར་རྒྱམ་འོད་འཇོ་པ་དང་མ་གྲགས་ནས་གླེང་སྟོད་སྨད་གཉིས་སུ་གྱེས་ཏེ་སོ་སོ་
ནས་སྤྱི་བླ་རེ་བསྐོས་པ་ཡིན་ཞིང་སྟབས་ཀ་བ་ནས་འོད་འཇོ་དགོན་དང་གང་ནས་སྒྲགས་
ནས་བསྐྱངས་ཏེ་འོད་འཇོའི་རྗེས་སུ་རྒྱ་ཡོན་ཏན་གཞོན་ནུ་གཙང་པ་ཤར་འོད་དང་ཡུལ་པ་
ཡོན་གཞོན་གུར་སྟོན་ཡོན་ཡེ་སྣ་ར་བ་བྱང་རྡོར་ཤཱཀྱ་དབང་རྭ་བསྒྲེང་པ་གྲགས་པ་གཡུང་
དྲུང་སྨ་སྟོན་ཤེར་རིན་ནས་སྟོད་སྨད་ནི་དཔོན་བརྒྱུད་རྣམས་ཀྱིས་རིམ་པས་བསྐྱངས་ཤིང་
སྤྱིར་སར་འོད་འཇོ་ཆེན་པོ་ནས་གུར་སྟོན་ཡོན་ཡེ་རྨ་སྟོན་ཤེར་རིན་ཤེར་རྡོར་འདུལ་
འཛིན་དཀོན་རྒྱན་འཇམ་དབྱངས་པ་སོགས་བཞུགས་ཟེར་རོ།། །།འབྲོམ་
རིན་པོ་ཆེའི་སློབ་མའི་ཚོགས་ནི། སྤྱིར་རྣལ་འབྱོར་པ་བཞི་སོགས་ཇོ་བོའི་སློབ་མ་

[081] འཕན་
ཡུལ་ཡུང་བའི་ཁམ་ལུང་པ་སྒང་ཤཱཀྱ་ཡོན་ཏན་འབར་ཞེས་པ་རྟེན་དགེ་བསྙེན་ཡིན་ཞིང་
ལོ་གོ་གཅིག་ཏུ་བཞུགས་ཏེ་ཟས་དབུགས་ཤ་ཁྲག་གཏོར་མ་འབྱུང་བ་ལུས་གངྒའི་བྱེ་མ་
དང་ནོར་བུར་སྤྲུལ་པ་འཆི་ཁའི་བློ་སྦྱོང་སྟེ་ཐུན་བརྒྱད་མའི་སྒོ་ནས་འགྲོ་དོན་མཛད་ཅིང་བྱང་
ཆུབ་སེམས་ཀྱི་མངའ་བདག་ཆེན་པོར་གྱུར་པ་སྟེ་དེ་བཞི་ལ་བཀའ་གདམས་ཞལ་བཞིར་
གྲགས་པ་དང། ཁམས་པ་རྣལ་འབྱོར་གཡུང་དྲུང་རྒྱལ་མངོན་ཤེས་ཐོབ་པ། བྲག་རྒྱབ་
པའི་བཙུན་པ་ཇོ་ལེགས། སྒོམ་པ་རིན་ཆེན་བླ་མ། ཀྱུ་ར་གཞོན་ནུ་འོད་ཟེར། ལྷབ་མི་
ཤེས་རབ་གཡུང་དྲུང། ཀ་བ་རྒྱ་གར་རུག་པའི་ཞང་ཆེན་པོ། བྲན་ཀ་ཇོ་བཙུན། ཀ་མ་ཡུང་
བ་པ། ཡུང་བ་ཀ་ཀྱོག་པ། ཡོངས་རྫོགས་རྣལ་འབྱོར་པ། སྟོན་པ་ཡོན་ཏན་འབར། ཨ་མེས་
སྨན་རྒན། རྒྭ་སྒོམ་ཨག་ཚོམས། སྟོན་པ་དབང་ཕྱུག་འབར། ཕ་རྒན་ལྡོད་སྟོན། ཨ་མི་
ཐར་རྒྱལ། ཁུ་འོད་སེང་གེ་རྒྱལ་མཚན། ཞང་ཆོས་རྒྱལ། བཙུན་ཆེན་དཔལ་འབར། སྒོམ་
པ་དབང་སེང། ཞང་ཡེ་ཤེས་རྒྱལ་མཚན། གཉན་ཡོན་ཏན་ཤཱཀྱ་འབྱུང་མངའ་རིས་འདུལ་
འཛིན། བེ་རི་རྣལ་འབྱོར་པ། བཙུན་པ་དབང་ཕྱུག་ཤེས་རབ་ལ་སོགས་པ་མཐའ་ཡས་
སོ།། །།དེ་དག་ལས་སྐུ་མཆེད་གསུམ་གྱི་ནང་གི་བསླབ་པ་རྒན་ཞིང་ཐུགས་རྗེ་ཆེན་
པོའི་སྤྲུལ་པར་གྲགས་པའི་དགེ་བཤེས་བུ་ཆུང་ཞེས་གླེགས་བམ་མན་ངག་གིས་སྲོལ་འཛིན་
གཙོ་བོ་ནི་འཕན་ཡུལ་གྱི་སྐྱི་ར་རྫིང་ཁར་འཁྲུངས་ཏེ་ཕྱིས་སུ་ཞང་ཆེན་པོ་དང་གླན་ཚུལ་བྱང་
ལས་རབ་ཏུ་བྱུང་ནས་མཚན་གཞོན་ནུ་རྒྱལ་མཚན་དུ་བཏགས། ཇོ་བོ་དང་ཁུ་སྟོན་སོགས་
ཀྱང་བླ་མར་བཟུང་ཞིང་ཁྱད་པར་དུ་འབྲོམ་ལོ་ངོ་བཅུ་གཅིག་ཏུ་བསྟེན་ནས་མཁས་པར་གྱུར་
ཀྱང་སློབ་མ་ཆེར་མི་བསྟེན་པར་དབེན་པར་བཞུགས་ནས་དཀོན་མཆོག་མཆོད་ཅིང་ཀུན་བྱང་
གི་རྟེན་འབྲེལ་བཅུ་གཉིས་དང་གླེགས་བམ་ནང་གི་མན་ངག་སོགས་ལ་སྒྲུབ་པ་སྙིང་པོར་
མཛད་དེ་དོན་དྲུག་ལ་དོ་བོ་དགོན་དུ་གཤེགས། སློབ་མ་སྤྱན་སྔ་པ་དང་པོ་ཏི་པའི་བུ་སློབ་
ཕལ་ཆེར་གྱིས་འདི་ལས་ཆོས་འབྲེལ་མཛད་མོད་ཀྱང་གཙོ་བོ་ནི་རྒྱལ་གྱི་ཤ་བོ་སྒང་བ་པདྨ་
བྱང་ཆུབ་ཞེས་ཤ་བོ་སྒང་དགོན་བཏབ་ཅིང་བེའུ་པྲ་བོ་དང་ཉོན་མོངས་པའི་རྩ་བ་ཆང་བུད་
མེད་འཛིན་ཆགས་འགྲོ་འདུག་མང་བ་སྤོང་བའི་ཆོས་བཞིའི་གདམས་པའང་གསུངས་ཤིང་

[082] འབེན་བསྡིངས་པ་ཤེས་རབ་རྒྱལ་མཚན་དང། ཞོག་ཀྱི་ཀརྨ་བྲག་
པ་བཟང་སྤྱོད་ལ་ཐུགས་དམ་གཙོ་བོར་མཛད་པ་དང། འབན་ཀུན་རྒྱལ་སོགས་སོ།། །།
བཀའ་གདམས་གླེགས་བམ་བརྒྱུད་ཚུལ་ནི། ཇོ་བོ་ཡབ་སྲས། རྔོག་མངའ་རིས་ཤེར་རྒྱན་
ཕུ་ཆུང་པ། ཀ་མ་རིན་རྒྱན། ཞང་སྟོན་དར་རྒྱན། སྟབས་ཀ་ལ་པ་བྱང་བཟང། སྟབས་ཀ་
ནམ་རིམ། འབྲོམ་ཀུ་མཱ་ར་མ་ཏི་གཞོན་བློ་ནས་བཟུང་དགེ་འདུན་རྒྱ་མཚོས་གསན་པ་ནས་དར་
རྒྱས་ཆེ་རུ་སོང་ཟེར་རོ།། །།སྐུ་མཆེད་གསུམ་གྱི་འབྲིང་པོ་འཇམ་དབྱངས་ཀྱི་རྣམ་འཕྲུལ་
དང་ཡན་ལག་འབྱུང་གི་སྤྲུལ་པར་གྲགས་ཤིང་རྒྱལ་བའི་གདུང་ཚོབ་འཛིན་པའི་བཤེས་
གཉེན་པོ་ཏོ་པ་ཞེས་པ་བཀའ་གདམས་གཞུང་པའི་སྲོལ་འཛིན་གཙོ་བོ་དེ་ནི། འཕན་ཡུལ་
སྤྲས་ཀྱི་བྲའོ་ཐང་དུ་བུ་གཉོས་སྲིང་པོ་ཕྱུག་གི་བུར་མེ་ཡོས་ལ་འཁྲུངས་ཏེ་བྱིས་པའི་དུས་
སྦ་སྒོམ་ལས་བསྙེན་གནས་ཀྱི་སྡོམ་པ་བླང་ཞིང་ཕྱིས་སུ་ཡེར་པ་པ་རེང་ནས་རྔོག་བྱང་ཆུབ་
དང་གླན་ཚུལ་བྱང་ལས་རབ་ཏུ་བྱུང་སྟེ་མཚན་རིན་ཆེན་གསལ་དུ་གསོལ། ཇོ་བོ་དང་ཁུ་སྟོན་
སོགས་ཆོས་འབྲེལ་མཛད་ཅིང་ཁྱད་པར་དུ་འབྲོམ་ལོ་ངོ་བདུན་དུ་བསྟེན་ནས་མཁས་པར་གྱུར་
ཏེ་སྒྲོ་ལག་དང་མཁར་ཏོག་དང་གཞུང་མཁན་བྲག་དང་སྟག་ལུང་དུ་བཞུགས་ཤིང་ཕྱིས་སུ་
འཕན་ཚུལ་སྤྲས་ཀྱི་པོ་ཏོ་དགོན་བཏབ་ནས་བཞུགས་པས། གླེགས་བམ་དུའང། དེ་ནས་
རིན་ཆེན་གསལ་བ་འདིས། །ཞེས་སོགས་ལུང་བསྟན་དུ་བཞུགས་མཁན་སྟག་ལུང་པ་པོ་
ཏོ་པ་ཞེས་གསུངས་ལ། དེ་དག་ཏུ་བཀའ་གདམས་གཞུང་དྲུག་ལམ་སྒྲོན་སོགས་འཆད་པ་
དང་ལྷ་མང་པོའི་ཞལ་གཟིགས་ཤིང་བྱང་ཆུབ་སེམས་དང་མངོན་ཤེས་སོགས་ཐོབ་ཏེ་དོན་
དགུ་ལ་གཤེགས་པའོ།། །།ཁོང་ལ་སློབ་མ་སྐལ་ལྡན་ཉིས་སྟོང་ཙམ་འདུས་པའི་
དང་གི་གཙོ་བོ་རྣམས་ནི། འཕན་ཡུལ་གཉའ་གོང་གི་གཞར་མ་གཞུང་དུ་འཁྲུངས་ཏེ་གྲོག་
མཁར་པ་ལས་རབ་ཏུ་བྱུང་བའི་གླང་རི་ཐང་པ་རྡོ་རྗེ་སེངྒེ་ངོ་ནག་ཞེས་པ་འོད་དཔག་མེད་ཀྱི་
སྤྲུལ་པར་གྲགས་པ་དེས་གླང་ཐང་རིན་ཆེན་སྒང་དགོན་བཏབ་ཏེ་བློ་སྦྱོང་ཚིགས་བརྒྱད་མའི་
སྒོ་ནས་འགྲོ་དོན་གཙོ་བོར་མཛད་ཅིང་སློབ་མ་ཤ་པ་སྒང་པ་དང་ཁྱུར་པོ་རྭ་གཉན་སྒམ་པོའི་
བླ་མར་གྱུར་པའི་རྒྱ་ལྕགས་རི་གོང་ཁ་བ་བྱང་ཆུབ་དཔལ་དང་ཕག་གྲུ་པའི་བླ་མ་གླང་ཐང་
ར་ཞང་པ་སོགས་དང་བཅས་པ་དང། པ་ཚ་བ་རོམ་པའི་བརྒྱུད་དུ་འཁྲུངས་དུས་རྡོ་ལ་ཞབས་

[083] ཞེས་པ་འཇམ་དབྱངས་
ཀྱི་སྤྲུལ་པར་གྲགས་པ་དེས་པོ་ཏོ་བ་ལོ་བཅོ་བརྒྱད་བསྟེན་ཞིང་དཔྱོད་འགྲན་ཟླ་དང་བྲལ་བ་
ཡོད་བས་བཀའ་འགྱུར་བློ་འཛིན་མཛད་པར་གྲགས་ལ། སློབ་མ་ཀརྨ་དུས་གསུམ་
མཁྱེན་པའི་བླ་མ་ཤ་ར་བ་ཕྱི་མའམ་ དང་ཚུགས་དང་ལོངས་སྤྱོད་བཀའ་བབས་ཟེར་
གཞིའི་ཤེས་རྡོར་དང། འོད་འཇོ་སྟབས་ཀ་བྲག་ཕུག་སྟེ་སྒང་གསུམ་བཏབ་ཅིང་བུ་སློབ་
ཞང་བཞི་ དར་ཡ་གཡུང་དྲུང་སོགས་  སྲས་བཞི་ སྒས་ཐང་དཀར་སོགས་  ཅན་གྱི་བསྟབས་
ཀ་པ་ མན་ངག་བཤད་པ་  དར་མ་གྲགས། སྣར་ཐང་ བྱིན་རླབས་  གཏུམ་སྟོན་ ཆོས་
ལུང་སྐུ་གཤེགས་  འདི་ལ་ལས་ཉི་མ་ལ་འདུལ་འཛིན་ཡིན་ཟེར་བ་དང། སེ་སྤྱིལ་བུ་པ་
ཆོས་རྒྱན་སངས་རྒྱས་ནག་པ་མངའ་རིས་རྣལ་འབྱོར་བྱང་སེམས་སྟག་ལུང་ཐང་པ་སོགས་
ཀྱི་བླ་མར་གྱུར་ཞིང་ཞབས་ལ་འཁོར་ལོའི་རི་མོ་ཡོད་ལ་བླ་མ་མང་པོ་བསྟེན་ནས་མཁས་
པར་གྱུར་ཏེ་གྲུབ་མཐའི་རྣམ་དབྱེ་སྟོན་པའི་བསྟན་ཆོས་བརྩམ་ཞིང་བློ་སྦྱོང་གིས་འགྲོ་དོན་
མཛད་ལམ་གྲོའི་འཆད་ཁ་རྙིང་དགོན་འདེབ་མཁན་ལོ་རོའི་བྱ་འཆད་ཁ་པ་ཡེ་ཤེས་ བྱང་
ཆུབ་སེམས་  རྡོ་རྗེ་སྟེ་ཤ་ར་བའི་བཀའ་བབས་ཀྱི་སྲས་བཞིར་གྲགས་པ་དང་གཞན་ཡང་
སྟོད་ལུང་ཉང་སྟོད་སྨད་སོགས་ནས་ཀྱང་སློབ་མ་མང་པོ་དང་བཅས་པ་དང། ཡང་པོ་ཏོ་
པའི་སློབ་མ་གྲབ་ཀྱི་གཉོས་ཕོ་བྲང་སྡིངས་པ་གཞོན་ནུ་འོད་ཅེས་པ་དཔེ་ཆོས་བསྡུས་པ་
མཛད་ཅིང་གྲབ་གནས་གསར་དང་ཕོ་བྲང་སྡིངས་བཏབ་ཏེ་ལོ་རེ་ལྔ་བཞེས་པ་དང། དཔེ་ཆོས་
འབྲིང་པོ་རིན་སྤུངས་མཛད་པ་པོ་རྟ་ནག་གི་ཁ་སྐྱོང་བྲག་པའམ་ལྕེ་སྒོམ་རྫོང་གཤེར་རྡོར་གྱི་
སློབ་དཔོན་འཕན་ཡུལ་པ་བྱང་ཆུབ་སྣང་བའི་བླ་མར་གྱུར་ཞིང་དཔེ་ཆོས་རྒྱས་པ་བརྩོམ་པ་པོ་
བྲག་དཀར་སྟག་རྩེ་བ་ལོ་བརྒྱད་ཅུ་བཞེས་པ་དང། དགེ་བཤེས་དོལ་བ་ཤེས་རབ་རྒྱ་མཚོ་
 ཡང་གང་པ་  འམ་རོག་དམར་ཞུང་པ་ཞེས་པ་གཤེན་ལས་བསྙེན་པར་རྫོགས་ནས་ཁྱུང་པོ་
གྲགས་སེང་དང་རྒྱ་འདུལ་འཛིན་སོགས་ཀྱང་བསྟེན་ཅིང་དོལ་མདའི་ཡང་གང་དགོན་བཏབ་སྟེ་
བེའུ་སྔོན་པོ་སྡེབས་པ་པོ་སློབ་མ་བེའུ་འགྲེལ་པ་མཛད་ཅིང་འབྲི་སྒང་གི་དགོན་འདེབས་
པོ་ལྷ་འབྲི་སྒང་པ་དང་བློའི་ཕུར་དོན་སྟེང་གི་དགོན་བཏབ་སྟེ་དེར་དགོན་པ་པའི་ཕྱག་སོར་
གསུམ་གྱི་རྗེས་བབས་པའི་སྣེའུ་ཟུར་བའི་དབུ་ཐོད་སྙིང་པོར་བཞུགས་པའི་མཆོད་རྟེན་བཞེངས་

[084]
བཅས་པ་དང། རམ་སྡིངས་པ་འབྱུང་གནས་རྡོ་རྗེ་ཞེས་པ་ཆུང་དུ་ནས་མངོན་ཤེས་མངའ་ཞིང་
བཟའ་བཏུང་ཆུ་མིག་སོགས་གང་འདོད་དུ་འབྱུང་ལ་ལྷ་མང་པོའི་ཞལ་གཟིགས་ཤིང་འུ་ཡུག་
ཏུ་སྡིངས་ལ་དགོན་བཏབ་ནས་དེར་འདས་ཏེ་གདུང་བཞུས་རྗེས་ཐུགས་ལྗགས་མཆོད་རྟེན་སྲིན་
ལག་འཕེལ་གདུང་རིང་བསྲེལ་རྣམས་བབས་ཤིང་གདུང་རུས་ཐམས་ཅད་དུང་གི་མདོག་ཅན་
འབྱུང་བ་དང། སྣང་དྲའུ་ལྷས་པ་ཡེ་ཤེས་རྒྱལ་མཚན་ཞེས་པ་སྙེ་མོར་དགོན་འ་དེབས་མཁན་
དང། གཉལ་སྨད་ཀྱི་གཉོས་ཆོས་འབར་ཞེས་པ་བྲ་གོར་དགོན་འདེབས་མཁན་ཏེ་འདི་བརྒྱད་
ལ་པོ་ཏོ་བའི་བཀའ་བབས་བརྒྱད་དུ་གྲགས་ལ། ལ་ལས་ནང་གི་ཐུགས་སྲས་ཉི་མ་ལྟ་
བུ་གླང་ཤར་གཉིས་དང་ཕྱིའི་བརྒྱུད་འཛིན་གཙང་གཉལ་བ་དོལ་པ་ རམ་སྡིང་སྣང་བྲེ།  གླང་
གཉིས། མེ་མིན་པུ་ཆུང་  ཁང་པ་ བྱ་ཕག་  གཉིས་རེ་སྟེ་ཀ་ཆེན་བརྒྱད་ཟེར་རོ།། །།
གཞན་ཡང་བྱར་སྟོད་ཀྱི་གླང་བྱ་རབ་ཡོན་ཏན་བློ་གྲོས་ཞེས་པ་པོ་ཏོ་སྐོར་གྱི་ཆོས་བདུན་བརྩམས་
ཤིང་ཁྱེན་མ་སྟེང་དགོན་བཏབ་སྟེ་དེ་ལས་དཀར་ཆུང་དང་ཀླུ་སྒང་སོགས་དགོན་དྲུག་མཆེད་པ་
འབྱུང་བ་དང། གཙང་སྟོད་ནས་བྱ་ཕག་གཉིས། ཉང་སྟོད་ནས་ལྷ་གཤེགས་གཉིས། གཡག་
སྡེ་ནས་སོག་པ་བཟན་ནས་དྲུག་གུ་ལུང་བ། ཁ་རག་སྒོམ་ཆུང་དབང་ བྱང་ཆུབ་  ཕྱུག་ཊཱོ་གྲོས་
གནས་ཁང་གི་མགོས། ནགས་སྟོད་པ་མཐར་དགའ། ལྷོ་སྟོད་པ། ཉང་པོ་རི་ཁ་པ། ཇོ་སྟན་
ཀུ་ཤུ་རི་པ། གྲོག་པ་བརྩོན་སེང། ཟུ་རེ་བ་མཐའ་བཞི། གཙང་པ་མཁར་མོ་བ། དཡལ་གྱི་
ཀོ་དེ་ལུང་པ། དར་ཡུལ་གྱི་དབྱངས་ངོས་པ། ཡེ་ཤེས་སེང་གེ། སྒྲོའི་སྟག་མགོ་པ། རྒྱལ་གྱི་
སྒྲོ་ལག་པ། རྨ་ཡི་འབྲོང་སྟོད་པ། བན་སྡེ་བ་རིན་བྱང། ཡག་ག་གཉན་ཆུང། མལ་འགྲོ་བ་
བློན་བསྒོམ། འབེ་མོན་བུ་ཆུང་བ། ཡར་ཀླུངས་ནས་སྒོར་ཆེ་ཆུང་གཉིས། སེལ་ནག་ཐང་
པོ་ཆེ་བ། དགོན་མེར་བ། གཡུ་གྲོའི་ཞང་ཆེན་པོ། ལ་མོའི་དགེ་སྦྱོང་ཆེན་པོ། མདོ་ལུང་
པ། ཞར་དགོན་པ་གོང་འོག་གཉིས། སྒྲུ་སྦྱངས་དབང་སེང། བྱར་བའི་རིན་ཆེན། སྟོད་ལུང་
པ་དབང་ཕྱུག་གྲགས་པ།  སྒྲོ་ཆུང་བ་ཟེར།  སོགས་འཁོར་མང་པོ་བསྡུས་པའི་བླ་མའང་
དྲུག་ཅུ་བྱུང་བར་གྲགས་སོ།། །།གོང་གི་འཆད་ཁ་པའི་སློབ་མ་གཉལ་སྟོད་
ཀྱི་སེ་སྤྱིལ་བུ་པ་ཆོས་རྒྱན་ཞེས་པ་སེ་བཙུན་གྱི་སྐྱེ་བར་གྲགས་པ་དེས་སེ་སྤྱིལ་དང་བླ་

[085]
མགོན་པོའི་བླ་མ་ལྷ་ཆེན་པོའམ་ལྷ་ལུང་གི་དབང་ཕྱུག་བྱང་རིན་དང་ལྷ་དགེ་འདུན་སྒང་
བ་ ལྷ་དབང་རྒྱལ་མཚན་  དང་རྒྱ་སྤངས་ཐང་པ་ཉི་མ་དབང་ཕྱུག་དང་ཉན་ལྷ་སྡིངས་པ་སོཊ་
བྱུང་ཞིང། སེ་སྤྱིལ་གདན་ས་ཆོས་རྒྱན་གྱི་རྗེས་སུ་རབ་བྱུང་གསུམ་པའི་ལྕགས་ཁྱི་ནས་རིམ་
པར་ལྷ་ལུང་དབང་ཕྱུག་ འོད་ཟེར་བླ་མ་  དང། ལྷ་འགྲོ་མགོན་དབང་འོད།  བྱང་འོད་  དང་
ལྷ་བྲག་ཁ་བ་ཡེ་བློ་དང། ལྷ་ཟུར་ཁང་པ་དབང་ཡེ་དང། ལྷ་བློ་འོད་དང། ལྷ་རིན་སེང་དང་
ལྷ་ཤཱཀྱ་བསོད་ནམས་དང། ལྷ་སྤྱན་སྔ་བསོད་ལྷུན་དང། ལྷ་སྤྱན་སྔ་བསོད་རྒྱན་དང། ལྷ་
ཤཱཀྱ་འོད་ འདི་ཕལ་ཆེར་མ་ནི་སྒང་  དང། ལྷ་དཔལ་བཟང་དང། ལྷ་སྙན་གྲགས་ ལོ་ལྔ་
བསྡད་ཉེར་ལྔའི་ཚེ་འཁོད།  དང། ལྷ་བཤེས་གཉེན་བཟང་པོ་དང། ལྷ་ཤཱཀྱ་བསོད་རྒྱན་
 ལོ་སོ་གསུམ་སྟེང་  ལྷ་ཆོས་རྒྱལ་དཔལ་བཟང་དང། ལྷ་ངག་རྒྱན་སོགས་ཡར་ཀླུང་ཆོས་རྒྱལ་
བརྒྱུད་ཇོ་སྲས་རྣམས་ཀྱིས་བསྐྱངས་ཤིང་འཆད་སྤྱིལ་དང་བསྲག་ཟེར་རོ། །འཆད་སྤྱིལ་བ་ལ་
བློ་སྦྱོང་གི་བཀའ་བབས་པས་དེའི་བརྒྱུད་ལུགས་གཅིག་ནི། ཉན་ལྷ་སྡིངས་པ་ཡན་སྔར་བཤད་
ཀྱིས་ཤེས་སླ་ལ། དེ་ནས་ལྷ་སྡིངས་དཔོན། ཡོན་ཏན་དཔལ། བདེ་བ་དཔལ། བུ་སྟོན་གྱི་བླ་མ་
བཀའ་བཞི་པ་གྲགས་གཞོན། སྙེ་མོ་བསོད་གྲགས་པ། བསོད་བཟང་པ། རྒྱལ་སྲས་ཐོགས་
མེད་པ་ཞེས་པ་བོ་དོང་ལེའུ་དངུལ་ཆུ་ཆོས་རྫོང་ནས་ཆོས་མང་དུ་གསུངས་ཤིང་སྒྲུབ་པ་མཛད་དེ་
རེ་བདུན་དུས་ཏི་སིས་ཡར་ཀླུངས་སུ་གདན་དྲངས་པ་ནས་བཟུང་ཆོས་འཁོར་བསྐོར་ཞིང་སློབ་
མའང་གུ་ཤྲཱི་ཀུན་དགའ་ལེགས་རྒྱན་དང་འཇམ་དབྱངས་དོན་རྒྱན་པ་དང་བློ་སྦྱོང་ཟིན་འབྲས་
ཆེན་མོ་དང་གཏམ་རྒྱུད་རིན་ཕྲེང་བརྩོམ་པ་པོ་དཔལ་ཡེ་དང་རྒྱ་མ་ཡོན་ཏན་དང་འཕགས་འོད་
ཀྱི་སློབ་མ་བུ་སྟོན་རིན་ཆེན་གྲུབ་ཞེས་པ་ལྟ་བ་ཐལ་འགྱུར་པ་ལྟར་འཛིན་ཞིང་ཆོས་འབྱུང་
ཆེ་ཆུང་དང་རྒྱུད་སྡེ་སྤྱི་རྣམས་སོགས་ པོ་ཏོ་སོ་གསུམ་  མཛད་ཅིང་ཁྱུང་ལྷ་དང་དཔལ་ལྡན་བླ་མ་
དམ་པ་བསོད་རྒྱན་སོགས་ཀྱི་བླ་མར་གྱུར་པ་ལ་སོགས་པ་དང་བཅས་པ་དང། བླ་མ་བཅུ་
བསྟེན་ཏེ་མདོ་བསྟན་འཆོས་མང་པོ་ལ་གསན་སྦྱོང་མཛད་ཅིང་དམ་པ་བདུན་སོགས་ཀྱི་
སློབ་མ་དང་བཅས་པའི་རྗེ་བཙུན་རེང་མདའ་བ་གཞོན་བློ་ཞེས་ས་སྐྱའི་ལས་ཆེན་པ་མཛད་
པ་པོ་དང། རྗེ་ཙོང་ཁ་པ། ཧོར་སྟོན་ནམ་མཁའ་དཔལ། རྗེ་དགེ་འདུན་གྲུབ། འདུལ་

[086]། །།ཡང་གཉལ་ཆོས་འབར་གྱི་སློབ་བརྒྱུད་བྱུང་
ཚུལ་ནི། གྲུ་གུ་པ་བཞུགས་སའི་དགོན་གདན་ཞེས་པའི་ས་ཕུག་རྡིབས་ནས་དགེ་འདུན་
མང་པོ་གྲོངས་ཚེ་གཉལ་སྨད་དུ་བྱོན་ནས་ཟུར་ཕུད་དམ་ཟངས་པོ་ཆེ་ཞེས་པའི་དགོན་པ་
བཟུང་ནས་བཞུགས་པའི་མཁན་པོ་ཇོ་སྲས་སུ་གྲགས་པའི་ཐོན་མི་བསོད་ནམས་འབྱུང་
གནས་དང། ལྷ་འགྲོ་དགོན་དང་པཎ་ཤཱཀྱ་ཤྲཱི་ལས་ཆོས་གསན་པའི་གཉལ་སྨད་པ་སྤོང་
ཞོ་དར་མ་བསོད་ནམས་སམ་ཟངས་ཆེན་པ་ཟེས་པ་སློབ་མ་ཟངས་ཀྱི་བུ་བཞིར་ མཚོ་སྣ་པ་
གྲགས་པ་ཅན་དང། མོན་གྱི་མཚོ་སྣ་ཤེར་བཟང་ཞེས་པ་འདུལ་ཊི་ཀ་ཆེན་པོ་ཉི་ཟེར་བརྩམས་
ཤིང་བྲ་གོར་མཁན་པོ་མཛད་དེ་བུ་སློབ་མཛོད་ཊིཀ་བརྩོམ་པོ་མོན་གྲྭ་པ་ཚུལ་བཀྲ་དང་རི་སྟེང་
དགོན་འདེབས་མཁན་རི་སྟེང་རྒྱན་བཟང་པ་སོགས་དང་བཅས་པ་དང། དེ་ནས་རིམ་པར་
ཨེ་པ་སངས་རྒྱས་ཤེར་སོགས་བྱུང་ནས་གདན་ས་བསྐྱང་ངོ།། །།སྐུ་མཆེད་གསུམ་
གྱི་གཞོན་པ་སྤྱན་སྔ་རིན་པོ་ཆེ་ཞེས་བཀའ་གདམས་ངག་པའི་གཙོ་བོ་ནི། ཉན་གྱི་གླང་ར་
སྒང་གི་སྣང་རའི་བརྒྱུད་དུ་ཤཱཀྱ་རྡོ་རྗེའི་བུར་འཁྲུངས་ཏེ་ལོ་བཅོ་བརྒྱད་སྟེང་སྟོད་ལུང་ཚ་ཐོག་
དགོན་དུ་མ་ལ་ཤེས་རབ་སེམས་དཔའ་ལས་རབ་ཏུ་བྱུང་སྟེ་མཚན་ཚུལ་ཁྲིམས་འབར་དུ་
བཏགས་ཤིང་ཇོ་བོ་སྙེ་མོ་ནས་མཇལ་བས་ཤིས་པ་བརྗོད་དེ་གསེར་གླིང་པའི་བུམ་པ་གནང་
ར་བསྒྲེང་དུ་སྟོན་པ་ལོ་ངོ་བརྒྱད་དུ་བསྟེན་ནས་རྒྱུན་དུ་གཟིམས་གཡོག་མཛད་པའི་སྤྱན་སྔ་བར་
གྲགས་ཤིང་དེའི་གདམས་པ་མ་ལུས་པ་ཐུགས་སུ་ཆུད་དེ་མངོན་ཤེས་སོགས་མངའ་ལ་ལྷ་
མང་པོའི་ཞལ་གཟིགས་ཤིང་རེ་གསུམ་སྟེང་ཕག་མོ་ལོ་དགོན་པ་བཏབ་ནས་དོང་ཅིག་ལ་
སྨྱུག་རུམ་དུ་འདས་ལ་བུ་སློབ་ཀྱང་བརྒྱད་བརྒྱ་འདུས་པ་ལས་གཙོ་བོ་སེང་གི་སྒྲ་འཛིན་པཎྜི་ཏ་
འབུམ་ཕྲག་གསུམ་པ་རྣལ་འབོར་པ་ཆེན་པ་དགོན་པ་པ་སོགས་ཀྱང་བསྟེན་ཞིང་བཙན་འགྲོ་
དགོན་འདེབས་པ་པོ་སྟོད་ལུང་པ་ཆེན་པོ་རིན་ཆེན་སྙིང་པོ་ཞེས་པ་སློབ་བུ་སྡིངས་པ་པ་ཆོས་
འབར་དང་གཙང་གི་ཉང་རོ་ཐ་པ་ཚལ་གྱི་སྡིང་བུ་དགོན་འདེབས་པ་པོ་ཁྱུང་ཁམ་པ་དང་ལྷ་
བཟོ་བོ་དང་ཉ་ག་མོ་པ་དང་ཟར་པ་དང་བྱ་འདུལ་འཛིན་དང་ཀློག་སྐྱ་བ་སོགས་དང་བཅས་པ་
དང། སྒམ་པོ་པའི་བླ་མར་གྱུར་ཞིང་ཀླུངས་ཤོད་ཀྱི་སྨྱུག་རུམ་དགོན་དུ་བཞུགས་ཏེ་ཕྱིས་སུ་
ཐང་སྐྱའི་དབུ་རྩེ་གསར་མ་བཞེངས་པ་པོ་མངའ་སྒོམ་རྩོམ་འབར་སྨྱུག་རུམ་པ་ཆེ་བ་དང་

[087] མལ་གྲོ་ཕུའི་ཟར་གྱི་
གཙུག་ལག་ཁང་བཞེངས་པ་པོ་ཟར་བ་ཕག་སྒོམ་རྡོ་རྗེ་ཡེ་ཤེས། ཀླུངས་ཤོད་རུག་པའི་
མཆོད་ཁང་པ་བཞེངས་པོ་རུག་རྒྱ་སྒོམ། སྔར་གྱི་མདར་སྒོམ། ཀླུངས་ཤོད་དར་གྱི་མཆོད་
ཁང་འཛིན་པ་པོ་རལ་བ་སང་སྒོམ་སྟེ་སྒོམ་ཆེན་བཞི། ལ་གུར་སྟོན་པ། ཚེར་སྟོན་
ཐང་འདུལ། འབྲོམ་འདུལ་ཏེ་འདུལ་འཛིན་བཞི་དང། གཞན་ཡང་མཁའ་རུ་བ། རོམ་
པོ་རྡོ་རྗེ། ཨེ་ཆུང་དགོན་འདེབས་པ་པོ་དེའི་སྒྲེ་བ་ཆེན་པོ། ཞང་སྟོན་དཔལ་བརྩེགས་
རྒྱ་རྩེ་སྒྲོ་བ། འཕན་ཡུལ་ནས་སྒྲོ་ལག་པ་ཆེན་པོ། པ་རྒྱ་བ། ལྷོ་བྲག་པ་ཝ་སྟོན། གཙང་
ནས་གཙང་ཇོ་པད། གཙང་པ་གྱི་སྟོན། འུ་ཡུག་པ་ཨ་མི། སྐུ་བསྲུང་སྟོན་པ། ཞང་ཀམ་
པ། ཟར་པ་ཇོ་བཙུན། ཀུ་མེ་ར་ཤཱཀྱ་སོགས་མང་པོ། ལོ་དགོན་གདན་སར་སྤྱན་པ་སྨྱུག་
རུམ་དུ་བྱོན་རྗེས་གནས་བརྟན་གཞོན་ནུ་སྨོན་ལམ། སྡིངས་མོ་པ། སྣུབས་ཆོས་འབར་
སྨོན་ལམ་བློ་གྲོས། སླར་སྡིངས་མོ་བ། གཙང་པ་རིན་པོ་ཆེ་ནམ་རྡོར། གླང་ལུང་པ་བརྩོན་
གཞོན་གྱིས་བྱ་ཡུལ་དང་གཉིས་ཆར་སྐྱངས། གྲོག་གི་ཕུའི་དབྱི་ཕུ་དགོན་འདེབས་པ་པོ་སེ་
རྣལ་འབྱོར་པ་བསོད་རྒྱན། སངས་རྒྱས་སྒོམ་པ་རྡོར་གཞོན། གཙང་པ་ཅོ་སྲས། འབྲོམ་
རིན་པོ་ཆེ་སངས་རྒྱས་སྟོན་པ་གྲངས་སེང། ཁམ་ལུང་པ་རིན་ཆེན་སེང་གེ། གཙང་སྟོན་
འདིའི་སྐུ་རིང་ལ་ཤིང་བྱར་བྱ་ཡུལ་ལ་དམག་གིས་གནོད་དེ་ཁོ་རང་བཀྲོང་ཞིང་ལྕགས་སྟག་ལ་
འབྲི་གོང་གི་གླིང་ལོག་བྱུང། ལྕགས་ཡོས་ལ་སངས་རྒྱས་ཇོ་བོ་དབང་ཕྱུག་གཞོན་ནུ་ལོའི་
གདན་སར་ཕེབས་ནས་བྱ་ཡུལ་ཀྱང་ཧོར་སེ་ཆེན་རྒྱལ་པོས་གསེར་བྲེ་ཉེར་བདུན་གནང་བ་དེས་
བསོས་ཏེ་ལོ་ཉེར་གཉིས་བསྐྱངས། དེ་ནས་སངས་རྒྱས་སྟོན་པ་ཚུལ་སེང། སངས་རྒྱས་
སྐོམ་པ་ཕྱི་མ་ཚུལ་ཤེས། སངས་རྒྱས་དཔོན་པོ་གཞོན་ནུ་སྨོན་ལམ། བཅུ་བཞི་པ་ཚུལ་
ཁྲིམས་མགོན། གདམ་ངག་པ་སྤྱན་སྔ་གཞོན་ཡེའམ་བློ་གྲོས་རྣམ་དག་ཚེས་བཅུ་པ་རྒྱལ་
སྟེང་ཆོས་རྡོར། བཅོ་བརྒྱད་པ་བློ་རིན། རིན་རྒྱན། ཚུལ་དར། བསོད་ནམས་ལྷ་དབང་
གཅུང་བསོད་རྒྱན། སྤྱན་མངའ་ཆོས་གྲགས་རྒྱལ་མཚན། བོད་མཁར་མི་ཏྲི་དོན་གྲུབ་སོགས་
བྱུང་ངོ།། །།གོང་གི་བྱ་ཡུལ་པ་གཞོན་ནུ་འོད་ནི། སྟོད་ལུང་གོལ་གོར་གཉོས་
རིགས་སུ་འཁྲུངས་ཏེ་སྟོད་ལུང་པ་སོགས་བསྟེན་ནས་མཁས་གྲུབ་གཉིས་ཀར་གྱུར་ཞིང། སྔར་

[088]
ནས་ལུང་བསྟན་པའི་གནང་བྱ་ཡུལ་དུ་དགོན་བཏབ། དེ་དང་ཀླུང་ཤོད་མ་ལ་གྲོ་གསུམ་དུ་འགྲོ་
དོན་བསྐྱངས་ཏེ་རེ་བཞི་པར་འདས་ནས་སྤུར་སྦྱོང་རྩེ་དུ་བས་གར་ཁྱབ་ལས་རིང་བསྲེལ་བབས་
ཟེར། སློབ་མ་ཏིང་འཛིན་ལྡན་པ་ལྔ་བརྒྱ་སོགས་བཤད་ཀྱང་གཙོ་བོ་ནི་ཕ་དམ་པ་རྫོགས་གཉན་
པ་རི་རྭ་ལོ་སོགས་ཀྱང་བརྟེན་པའི་དགེ་བསྙེན་གཙང་པ་རིན་པོ་ཆེ་ནམ་མཁའ་རྡོ་རྗེ་ཞེས་གླང་ལུང་
པ་བརྩོན་གཞོན་སོགས་བུ་ཆེན་བཞི་ཅན་དང། འཕན་ཡུལ་གྱི་སྣུབས་མཆོད་གནས་ཞེས་པ་
ཀླུངས་ཤོད་ཀྱི་ཁྲ་བ་ཁའི་གདོན་འདེབས་པ་པོ་དང། རྒྱས་སྒང་གི་གཙུག་ལག་ཁང་བཞེངས་
པ་པོ་རྒྱ་རི་མོ་ཅན་ཏེ་ནང་གི་ཐུགས་སྲས་གསུམ་མམ་འཕན་ཡུལ་གྱི་མཁའ་རུ་འདེབས་པ་པོ་
དང་བཞི། རིན་ཆེན་སྒང་དགོན་གྱི་བདག་པོ་དབུས་སྟོད་པ་སྐྱེར་སྒོམ་ཆེན་པོ་གཞོན་གྲགས་
བར་བ་དང་ཀ་མ་ཀམ་བཏབ་ཅིང་ཀ་མ་པ་ཤར་པ་དབྱིག་ཐང་སྟོན་པ་སོགས་ཀྱང་བསྟེན་པའི་
ཁྲོམ་ཤེར་ཆེན་པོ་འོད་ཟེར་སེང་གེ། སྨྱུག་རུམ་པ་ཕྱི་མ། ལམ་གྲོའི་རྒྱལ་སྟེང་འདེབས་པ་པོ་བྲུལ་
སྒོམ་དབང་རྒྱལ་རྒྱན། ཀུ་ཇོ་བའམ་སྨད་ཀྱི་ཟླ་རྒྱན་དུ་གྲགས་པའི་དུམ་བུ་རི་བ། ལམ་གྲོའི་བ་
དར་དགོན་འདེབས་པ་པོ་བ་དར་བ། འཕན་ཡུལ་རྟ་ཕུག་གི་དགོན་འདེབས་པ་པོ་རྟ་པ་ཞང་སྒོམ་
འབྲོམ་གྱི་སྨོན་གྲོང་དགོན་འདེབས་པ་པོ་བཀྲ་ཤིས་སྒང་བ། རྒྱ་མིག་མང་ཆེན་པོ་སྟེ་བར་གྱི་ཆེན་
པོ་བརྒྱད། མདོ་སྨད་ཚང་གི་དགོན་འདེབས་པ་པོ་དང་ཚང་བ། རྟོགས་ལྡན་བཟང་མོ་བའི་བླ་མ་
དྭགས་པོ་པ་རིན་ཆེན་སྒང་གི་གདན་སར་སངས་རྒྱས་དཔོན་སྟོན་གྱི་རྗེས་སུ་སང་ཡོན་བདེར་གཤེཊ་
སོགས་བཞུགས་པའོ།། །།ལྷོ་པ་རྣམས་རྒྱལ་བའི་སློབ་མ་དཔོན་པ་སེང་བཟང་དང་རྒྱལ་
སྲས་བཟང་པོ། དེའི་སློབ་མ་ཕྱག་རྡོར་ནམ་རྒྱན་དང། དེའི་སློབ་མ་རྗེ་ཙོང་ཁ་པའོ། །
བྱ་ཡུལ་གྱི་གདན་སའི་རིམ་པ་ནི། སྤྲུལ་སྐུ་བྱ་ཡུལ་པའི་རྗེས་སུ་དགེ་བཤེས་རྒྱ་སྤྲེའུ་ལོ་པ་
སྣུབས་མཆོད་གནས་གཞོན་རྒྱན། གླང་ལུང་པ་སོགས་ཀྱིས་རིམ་པར་བསྐྱང་ངོ། །ཡང་དགེ་
བཤེས་གྲྭ་པས་བཟུང་བའི་སྤྱན་གཡས་ཕྱོགས་སུ་བཀའ་གདམས་པའི་བསྟན་པ་དགེ་བཤེས་
གྲྭ་པ་དང་དོན་སྟེང་པ་ཆེན་པོ་ཆོས་སྐྱབས་ཀྱི་ཁས་ནས་ཀྱང་ཅུང་ཟད་བྱུང་ཞིང་གནས་བརྟན་དར་
མ་བཀྲ་ཤིས་ཀྱི་དུས་དང་ཁྱད་པར་དུ་ཕྱིས་སུ་གདན་ས་བཅུ་གཉིས་པ་ནམ་དཔལ་གྱི་དུས་སུ་སྒོམ་
པ་བྱང་སྐྱབས་ཀྱི་ཚེམས་དུང་གཡས་འཁྱིལ་སྤྱན་དྲངས་པ་ནས་སྤྱན་གཡས་སུ་བྱ་ཡུལ་པའི་

[089]། །།ཡང་ཁྲི་སྲོང་གི་བློན་མགོས་ཁྲི་བཟང་གི་བརྒྱུད་པ་ཡེ་བཟང་
བརྩེ་བ་སྔ་མའང་སྤྱང་གཡས་སུ་རབ་ཏུ་བྱུང་ནས་མིང་གཞོན་དཔལ་དུ་བཏགས་ཏེ་རྩེས་ཐང་ནས་
བསམ་བཟང་པ་ཐང་སག་ནས་མར་སྟོན་གཞོན་རྒྱལ་སྐྱར་ལུང་དུ་བསམ་གཏན་དོན་གྲུབ་པ་
གཙང་ནས་ཤངས་པ་ཀུན་མཁྱེན་འོན་བཀྲ་ཤིས་རྡོར་ཁང་དུ་རྩོང་ཁ་པ་ལ་ཆོས་འབྲེལ་ཙམ་བྱས་
ཤིང། ཁྱད་པར་དུ་སམ་གྷ་ཤྲཱི་ལས་ཀ་ལཱ་པ་དང་ཆོས་རྗེ་སྒྲོལ་མ་པ་ལས་རྙིང་བརྒྱུད་མང་པོ་
དང་རྒོད་ཕྲུག་གྲགས་འབྱུང་ལས་འབྲུག་པའི་ཆོས་སྐོར་དང་སྨན་གཅིག་ཤེར་བཟང་ལས་ཞི་
བྱེད་བརྒྱུད་པ་གསུམ་དང་པཎ་ཆེན་ནགས་རིན་ལས་རྣལ་འབྱོར་ཡན་ལག་དྲུག་པ་དང་ལྷ་ཁང་
སྟེང་པ་ལ་ཇོ་ནང་གི་སྦྱོར་དྲུག་སོགས་དང་སྤྱན་སྔ་ཉེར་གཉིས་ལ་དོ་ཧ་དང་ཞྭ་དམར་བཞི་པ་ལ་
མཁའ་འགྲོ་རྒྱ་མཚོའི་དབང་ཁྲིད་དང་བེར་ནག་དབང་སོགས་བོད་དུ་དར་བའི་ཆོས་ལུགས་ལས་
བོན་ཆོས་མིན་པ་ཕལ་ཆེར་ཉན་ཀྱང་གཙོ་བོར་ཕག་གྲུའི་ཆོས་ལུགས་དང་རྙིང་མའི་ཐུན་མོང་
མིན་པའི་ཆོས་ཕུར་བུ་རྟ་གམྲི་ཉང་གསང་རྫོགས་ཆེན་རྡོ་རྗེ་ཟབ་པ་སོགས་ལ་གཙོ་
བོར་བྱེད་ཅིང་ལྟ་བ་སྟོང་ཉིད་ངེས་པའི་རྣམ་པར་མི་རྟོག་པའི་ཡེ་ཤེས་ཕྱག་རྒྱ་ཆེན་པོ་ཞེས་
པ་འདོད་པ་དེས་མདོ་རྒྱུད་ཀྱི་ཊིཀ་ཀ་མང་པོ་དང་དེབ་སྔོན་བརྩམས་ཤིང་སློབ་མ་སྦྱན་སྔ་
ཆོས་རྒྱལ་དང་སྟག་ལུང་ངག་གྲགས་དང་འབྲུག་པ་རྒྱལ་དབང་དང་ཡིད་བཟང་རྩེ་བ་ཕྱི་མ་
ཆག་ལོ་བསོད་རྒྱམ་སོགས་དང་བཅས་པ་དེ་ཡང་སྤྱན་གཡས་པ་སྟེ་ཞར་བྱུང་ཙམ་མོ། །
བཀའ་གདམས་པས་སྔགས་ཕྱོགས་ལ་ཐུགས་རྗེ་ཆེན་པོ་ལ་བརྟེན་པའི་བསྙུང་གནས་ལ་
ཐུགས་དམ་མཛད་པས་དེའི་རྒྱུན་ནི་དགེ་སློང་མ་དཔལ་མོར་ཡེ་ཤེས་བཟང་པོར་ཟླ་བ་གཞོན་ནུར་
ཇོ་བོ་རྗེར་ལྷ་བླ་མ་བྱང་ཆུབ་འོད་སོགས་ནས་ད་ལྟའི་བར་རིམ་པར་བརྒྱུད་ལ། ཆོས་སྐྱོངས་
མགོན་པོ་གྲི་གུག་ ལྷ་མང་ལྷ་ལྔ་  དང་ནམ་མཁའི་གོས་ཅན་དང་ལྷ་མོ་མཆེད་བཞི་དང་བཅུ་
གཉིས་དང་དཀར་པོ་བརྒྱད་ཅུ་སོགས་ དུར་ཁྲོད་བདག་པོ་  བརྟེན་ནོ།། །བཀའ་གདམས་
པ་དངོས་ཀྱིས་ལུས་ཆོས་མིན་དུ་མི་གོལ་ཞིང་ལོངས་སྤྱོད་ལོག་འཚོར་མི་སྤྱོད་པ་བསམ་པ་
ཉོན་མོངས་ཕྱོགས་སུ་མི་གཏོང་ཞིང་སྒོ་གསུམ་དོན་མེད་དུ་མི་གཏོང་བ་ནོར་ཕྱིར་ཆོས་མི་
འཚོང་ཞིང་བསྙེན་པ་དེའི་ལ་མི་ལ་བསྐྱེལ་བ་དང་སྒོམ་སྲན་ཆེ་བ་དང་བཤད་བཤད་འགྲོ་
འགྲུལ་ཉུང་བ་དམ་ཚིག་དང་སྡོམ་པ་བཅས་ལ་རེ་དོགས་དང་འཛིན་ཆགས་ཆུང་བ་སྐྱོ་ཤས་

[090]
ལ་དེ་མེད་པར་ཀུན་གྱི་ནང་དུ་འདྲེས་ཏེ་གསེར་འགྱུར་གྱི་རྩིས་དཔེར་འགྱུར་བ་ཡིན་ནོ།། །།
   ༈   
བྱུང་ཚུལ་ཅུང་ཟད་རྒྱས་པར་བཤད་ན། ཟླ་དཀར་དབུས་ཀྱི་ཉིན་ཕྱེད་དང་མཚུངས་པའི།།
ཟླ་མང་བློ་བཟང་གྲགས་པའི་ཐུགས་ཀྱི་བཅུད། །ཆོས་ལུགས་གཞན་མང་ལས་ནི་རི་
དབང་བཞིན། །ཁྱད་འཕགས་ཞྭ་སེར་ལུགས་བཟང་འདི་རྨད་བྱུང་དེ་ལ་གསུམ་
རྗེ་བླ་མ་རང་ཉིད་ཀྱི་རྣམ་ཐར། དགེ་ལྡན་གསེར་ཁྲིར་ཕེབས་རིམ། དགེ་ལྡན་པའི་དགོན་སྡེ་
གཞན་བྱུང་ཚུལ་ལོ། །དང་པོ་ནི་ཤར་གྱི་མཚོའི་མཐའ་ནས་ནུབ་ཀྱི་སྐལ་ལྡན་ཤིང་རྟའི་འགྲམ་
གྱི་རྫ་ལེན་དྲར་ཚུན་དང་བྱང་གི་ཧོར་མཐའ་དང་ལྷོའི་འཇང་དང་ཀོང་པོ་ཚུན་ཆད་ཀྱི་ཡུལ་གྲུ་
ཆེན་པོའི་འགྲོ་བ་ཀུན་གྱི་གསོས་སུ་གྱུར་པའི་དགེ་ལྡན་ཞྭ་སེར་ཅོད་པཎ་འཆང་བའི་བསྟན་
པ་རྣམ་པར་དག་པ་འདི་ཉིན་ནི་རྒྱལ་བའི་བསྟན་པ་རིན་པོ་ཆེ་སྤྱི་དང་ཁྱད་པར་བཀའ་གདམས་
གཞུང་པར་གྲགས་པའི་གཞུང་སྲོང་ཞིང་དེ་ལ་རྗེ་བཙུན་མ་ཕབ་པ་དང་རྒྱ་གར་གྱི་ཤིང་རྟ་ཆེན་པོ་
རྣམ་གཉིས་སོགས་མཁས་གྲུབ་ཚད་ལྡན་དུ་མའི་གདམས་པ་དང་བཀའ་གདམས་དག་
པའི་མན་ངག་དང་བརྟན་པའི་འཁོར་ལོའི་གསུང་སྙན་བརྒྱུད་ཀྱིས་བརྒྱན་པ་ཞིག་ཡིན་
ཞིང། དེའི་སྲོལ་བཟང་ཐོག་མར་འབྱེད་པ་པོ་ནི་འཇམ་དབྱངས་བླ་མ་རྗེ་རྩོང་ཁ་པ་ཞེས་
སྙན་པའི་གྲགས་པའི་བ་དན་ས་གསུམ་ན་གཡོ་བ་དེ་ཉིད་ཡིན་ལ། དེ་ཡང་རིང་མོ་ཞིག་
ནས་གཏིང་དཔག་དཀའ་བའི་ཐུགས་སྐྱེད་སྨོན་ལམ་དྲི་མེད་ཀྱི་ཆུ་གཏེར་ཆེན་པོ་ལས་
ལེགས་པར་འོང་ཞིང་བསོད་ནམས་དང་ཡེ་ཤེས་ཀྱི་ཚོགས་རླབས་པོ་ཆེའི་དྲི་གཞོན་གྱི་
ཤིང་རྟས་ལན་གཅིག་མིན་པར་ཡང་ཡང་དྲངས་ཏེ་སྒྲིབ་གཉིས་ཀྱི་ནས་མཁའི་གླང་པོས་
རྣམ་པར་དབེན་ཞིང་བདེན་གཉིས་དབྱེར་མེད་ཀྱི་ཆོས་སྐུ་བདེ་བ་ཆེན་པོའི་ལྷའི་ལམ་དུ་
ལེགས་པར་སོན་པའི་གཟུགས་སྐུ་ཟུང་གི་ཉི་ཟླའི་དཀྱིལ་འཁོར་སྤང་རྟོགས་མཚན་
དཔེའི་ཆ་ཤས་ཡོངས་སུ་རྫོགས་པ་དེ་ཉིད་ལས་རྣམ་མཁའི་མཐར་ཐུག་པར་སྐྱེ་
དགུ་ལ་འཁྲིན་ལས་ཀྱི་འོད་ཟེར་གྲངས་མེད་ཕྱོགས་བརྒྱར་འགྱེད་པའི་ངང་ཚུལ་ཡིན་

[091] །།དེས་ན་ཉམ་ང་བའི་འཁོར་བའི་དུག་ཅན་གནས་སུ་སྐྱེ་རྒ་རྣ་བའི་
རླབས་འཕྲེང་འཇིགས་རུང་རྒྱུན་ཆད་མེད་པར་འཁྲུངས་ཏེ་འཆི་བདག་གི་ཆུ་སྲིན་མི་སྡུག་པས་
དུཿ་ཁའི་མཆེ་བ་མོ་བཟད་པ་གཏིགས་ཤིང་ཟག་བཅས་འདོད་ཡོན་གྱི་སྲིན་མོའི་གླིང་ཅན་གྱི་
མཐར་སྡུག་བསྔལ་བརྒྱད་སོགས་ཀྱི་རྟ་གདོང་གི་མེས་ཡོངས་སུ་བསྐོར་བའི་ནང་དུ་ལས་ཉོན་གྱི་
ཐུར་འགྲོས་རང་དབང་མེད་པར་མཐའ་ཀླས་པའི་རིགས་དྲུག་གི་འགྲོ་བ་རྣམས་དྲངས་ཏེ་བྱིང་ནས་
སྟེང་འོག་མཐའ་དབུས་ངེས་མེད་དུ་འཁྱམས་པ་ལས་ཐར་བའི་ཐབས་དང་མགོན་སྐྱབས་མེད་
པར་གྱུར་བ་ལ། སྐྱེ་དགྱོངས་ཀྱི་གཙུག་རྒྱན་དམ་པ་དེ་ཉིད་ཀྱི་སྙིང་རྗེ་ཆེན་པོས་དབང་མེད་དུ་
བསྐྱོད་དེ་ཆོས་སྐུ་ལས་མི་གཡོ་བའི་ངང་ལས་ཀུན་གསལ་ངོས་སུ་ཆུ་འཛིན་གློ་བུར་དུ་འབྱུང་
བལྟར་སྤྲུལ་བའི་སྐུ་གསུལ་བར་ཤར་ཏེ་མཛད་བཟང་གི་གྲུ་གཟིངས་ལ་ཐབ་མཁས་ཀྱི་
དར་ཆེན་བསྒྲེང་བས་ཐར་བའི་སྐམ་སར་འདྲེན་པ་ལ་ཆས་པའི་དེད་དཔོན་ནི་དཔེར་ཡིད་
བཞིང་ཡི་ནོར་བུ་དབང་གི་རྒྱལ་པོ་དང་དཔག་བསམ་གྱིས་ལྗོན་བཟང་ལས་དགོས་འདོད་འབད་
རྩོལ་མེད་པར་འབྱུང་ལྟར་དུ་རྒྱལ་བློན་སློབ་དཔོན་ལྷ་ཀླུ་བདུད་སྲིན་པོ་ཕ་མ་བུ་བུ་མོ་རིན་པ་
ཚེ་བུམ་བཟང་གྲུ་ཟམ་ཟས་སོགས་གདུལ་བྱ་གང་ལ་གནག་གདུལ་གྱི་སོ་སོའི་ཁམས་དང་བསམ་
པ་དང་བག་ལ་ཉལ་དང་དབང་པོའི་རིམ་དང་མཐུན་པར་ནོར་བུ་ཆུ་ཤེལ་ཚོན་གང་དང་ཕྲད་ན་
དེའི་ཁ་དོག་སྟོན་པ་ལྟར་ལས་རང་ཅག་རྣམས་ཀྱི་སྐལ་བ་དང་འཚམ་པར་དགེ་སློང་རྡོ་རྗེ་
འཛིན་པའི་རྣམ་པར་སྤྲུལ་ཞིང། ཁྱད་པར་དུ་དེ་ཉིད་མ་བྱོན་པའི་དུས་ཙམ་ན་འཆད་འགྱུར་
ལྟར་དུ་བོད་འདིར་ཐོས་བསམ་བྱེད་ཁུལ་མང་ཡང་སྡོམ་གསུམ་སོ་སོའི་བསླབ་བྱ་ལ་གཅེས་
སྤྲས་ཞན་ཅིང་ལྟ་བ་ནོར་བ་མང་བ་དང་སྔགས་པ་ཕལ་ཆེར་གྱི་ཉམས་ལེན་ཀྱང་དྲི་མ་ཅན་དུ་གྱུར་
པ་གཟིགས་ནས་དེ་ཀུན་དག་པར་བྱ་ཞིང་ཉི་མའི་གཉེན་གྱི་བསྟན་པ་དྲི་མ་མེད་པ་རྒྱས་པར་
མཛད་དེ་ལུས་ཅན་རྣམས་ལ་ཕན་བདེའི་དགའ་སྟོན་སྤེལ་ཆེད་དུ་བསམ་བཞིན་དུ་བྱོན་པ་ཡིན་ལ་
དེ་ལྟན་ཡང་དེའི་གསང་བ་ཐུན་མོང་མིན་པའི་རྣམ་པར་ཐར་པ་ནི་བདག་ལྟ་བུ་ལྟ་ཞོག་བློ་ཆེན་
རྣམས་ཀྱིས་ཀྱང་ཇི་བཞིན་བསྙད་པར་ག་ལ་ནུས། དེས་ན། ཨེ་མ་འཕགས་ཆེན་གསང་
གསུམ་སྔོ་སངས་མཐའ། །སྨྲ་སེམས་གཤོག་ཟུང་བསྐྱོད་དེ་བསྐལ་བརྒྱའི་བར། །བཙལ་
ཀྱང་བྲོས་བཞིན་རིང་འགྱུར་དེ་ཡི་ཕྱིར། །བདག་ནི་བླུན་ཞེས་འབྲས་རྟགས་དོན་མིན་ནམ། །

[092]
ཐར་རྒྱ་མཚོ་ཆེན་པོ་ལས་བློ་ཆུང་གི་རྩ་རྩེས་ཆུ་ཐིག་ཙམ་ཞིག་ལེན་པ་ལ་གསུམ། སྐུ་ཚེ་སྔོན་
མ། འདི་ཉིད། ཕྱི་མའི་རྣམ་ཐར་རོ། །དང་པོ་ནི། རྗེ་འདི་ཉིད་མདོ་སོགས་ཀྱི་ལུང་བསྟན་ལ་
ལར་ཟུར་ཕུད་ལྔ་པ་དངོས་དང་འགའ་ཞིག་ཏུ་དེས་རྗེས་སུ་བཟུང་བར་གསུངས་པ་དག་དོན་དངོས་
དང་མཐུན་སྣང་གི་དབང་ཕྱུག་པས་མི་འགལ་ཏེ། བརྟག་གཉིས་ལས། འཆད་པ་པོ་ང་ཆོས་
ཀྱང་ང། །རང་གི་ཚོགས་ལྡན་ཉན་པོ་ང། །ཞེས་སོགས་གསུངས་པ་ལྟར་ཡིན་པས་འོག་ནས་
འབྱུང་བའི་ལུང་བསྟན་སོ་སོའི་སྐབས་སུ་དེ་ཕྱེད་དགོས་སོ། །དེ་ལྟར་ན་རྗེ་འདི་ཉིད་ཀྱི་སྐུ་ཚེ་
སྔོན་མའི་རྣམ་ཐར་ཤིན་ཏུ་ལྐོག་གྱུར་ནི་ལུང་གིས་སྒྲུབ་དགོས་པས། དེ་ཡང་ཤ་ར་བར་རིན་
རྒྱན་པས་དྲིས་ལན་དུ་རྗེ་དེ་ཉིད་ཀྱི་སློབ་མ་བཤེས་གཉེན་ཤུག་འབྲུ་པའམ་རྟོགས་ལྡན་འཇམ་
དཔལ་རྒྱ་མཚོ་ལ་རལ་གྲི་ཅན་གྱིས་དངོས་སུ་གསུངས་པ་ལྟར་སྔོན་བསྐལ་པ་དཔག་ཏུ་མེད་
པའི་སྔ་རོལ་དུ་རྗེ་བཙུན་འཇམ་དབྱངས་ཀྱིས་རྗེས་སུ་བཟུང་ཞིང་རྒྱལ་བ་དབང་པོའི་ཏོག་གི་དྲུང་
དུ་ཐུགས་བསྐྱེད་དེ་མ་དག་པའི་ཞིང་དུ་སྙིགས་དུས་སུ་འགྲོ་དོན་མཛད་པར་དམ་བཅའ་བ་སོགས་
ནི། མཁས་གྲུབ་ཐམས་ཅད་མཁྱེན་པས། ཁྱོད་ནི་སྐུ་ཚེ་དུ་མའི་སྔ་རོལ་དུ། །ནས། རྒྱལ་བ་
སྲས་བཅས་ཀུན་ལ་མཐུན་པར་གྲགས། །ཞེས་གསུངས་པ་ལྟར་ཡིན་ཞིང། འཇམ་དབྱངས་
ཀྱིས་སྐུ་ཚེ་དུ་མར་བྱིན་གྱིས་བརླབས་པ་ནི། ཉིད་ཀྱི་སྔགས་རིམ་དུའང། འཇམ་དབྱངས་དེ་
ཡིས་ཚེ་རབས་ཀུན་ཏུ་བདག་དགྱེས་བཞིན་རྗེས་སུ་བཟུང་བའི་དྲིན་ལས་ནི། །ཞེས་དང་
ཐུན་མོང་གི་ལམ་རིམ་སོགས་སུ་གསུངས་པས་ཀྱང་ཤེས་སླའོ། །དེ་ནས་བཟུང་སྟེ་དོན་གཉིས་
མཛད་ཚུལ་མཐའ་ཡས་ཤིང་ཁྱད་པར་དུ་རྒྱལ་བ་དབང་པོའི་ཏོག་གི་མཆོག་སྤྲུལ་ཤཱཀྱ་ཐུབ་པའི་
དུས་སུ་སྐྱེ་བ་བཞེས་ཚུལ་ནི། འཇམ་དབྱངས་ཀྱི་བླ་མ་དབུ་མ་པ་ལ་གསུངས་པ་ལས། སྔོན་
ཟས་གཙང་སྲས་པོ་འཇིག་རྟེན་ན་བཞུགས་པའི་དུས་སུ་བླ་མ་འདི་རྒྱ་གར་དུ་བྲམ་ཟེའི་ཁྱེའུ་
ཞིག་ཏུ་འཁྲུངས། དེའི་ཚེ་དགེ་སློང་གི་ཆ་ལུགས་འཛིན་པའི་བྱང་ཆུབ་སེམས་དཔའ་མོས་
པའི་བློ་གྲོས་ཞེས་བྱ་བ་དང་མཇལ་ནས་དེ་ཉིད་མཉེས་པར་བྱས་ཤིང་ཞབས་འབྲིང་དུ་འབྲེང་སྟེ་
ཆོས་མང་དུ་གསན། དེས་ཁྲིད་དེ་སྟོན་པ་ཤཱཀྱ་ཐུབ་པའི་ཞབས་དྲུང་དུ་མཇལ་ཞིང་སེམས་བསྐྱེད་
དེ་དེའི་ཚེ་སྟོན་པ་ལ་ཤེལ་དཀར་པོ་དྲི་མ་མེད་པ་བརྒྱ་རྩའི་ཕྲེང་བ་ཞིག་དང་བཅས་ཕུལ་ནས་སྨོན་

[093]
ཞེས་གསུངས་པ་ལྟར་ཡིན་ཏེ། འཇམ་དབྱངས་ཆོས་རྗེས། སྔོན་ཚེ་རྡོ་རྗེ་གདན་དུ་རྒྱལ་བ་ལ། །
རིན་ཆེན་ཤེལ་གྱི་ཕྲེང་བ་བརྒྱ་རྩ་གཅིག་ལེགས་པར་ཕུལ་ཏེ་བྱང་ཆུབ་སེམས་བསྐྱེད་ནས། །
ཞེས་སོགས་བཤད་ལྟར་ཡིན་ལ། བྲམ་ཟེ་དེ་ཉིད་བསྙེན་པར་རྫོགས་པའི་མཚན་ནི་དགེ་སློང་
པདྨའི་ངང་ཚུལ་ལམ་དང་ལྡན་ཡིན་ཏེ། དེ་ཡང་གང་ལས་ཤེས་ཤེ་ན། ལང་གཤེགས་རྒྱ་ནག་
འགྱུར་ལས། བཅོམ་ལྡན་འདས་ལ་ཀླུའི་རྒྱལ་པོ་མ་དྲོས་པས་དུང་དཀར་པོ་ཞིག་ཕུལ་བས་
མོའུ་གལ་གྱི་བུ་ལ་གནང་ནས་འདི་ནི་ཁྱོད་ཀྱིས་འགོག་པ་རིར་སྤོས་ཤིག་མ་འོངས་པ་ན་དགེ་
སློང་པདྨའི་ངང་ཚུལ་ཅན་འདིའི་གཏེར་ནས་བཏོན་ཏེ་དེའི་ཚོགས་དུང་དུ་འགྱུར་རོ། །གཏེར་བདག་
ཏུ་ཚོགས་བདག་སྤྲེའུ་ལུགས་སུ་ཡོད། ཞེས་པ་དང་མཐུན་པར་འཇམ་དབྱངས་ཀྱི་ལུང་བསྟན་
གསང་བའི་མེ་ལོང་དུའང་གསུངས་ལ། མདོ་སྡེ་གདམས་ངག་འབོགས་པའི་རྒྱལ་པོའི་བསྟན་
པ་དངས་སྙིགས་འབྱེད་པའི་ལེའུ་བོད་དུ་འགྱུར་པ་ལས་ཀྱང། ཀུན་དགའ་བོ། ད་ལྟར་རང་ལ་ཤེས་ལ་
དཀར་གྱི། །ཕྲེང་བ་ཕུལ་ནས་སེམས་བསྐྱེད་པ། །མ་འོངས་དུས་ཀྱི་སྙིགས་མ་ལ། །འབྲི་དང་
ལྡན་གྱི་ཕྱོགས་སུ་འགྱུར། །ཞེས་སོགས་ཀྱིས་བསྟན་པ་གསོ་བའི་སྐྱེས་བུ་འབྱུང་བར་གསུངས་
སོ། །པདྨའི་ངང་ཚུལ་གྱི་རྗེས་སུ་དུས་རིམ་པར་སྐྱེ་བ་བཞེས་ཚུལ་ནི་བླ་མ་དབུ་མ་པས་ཞུས་ལན་
ཟུར་ཕུད་ལྔ་པའི་གསུངས་ལས། འདི་སྟོན་པའི་དྲུང་དུ་མཇལ་བ་ནས་ད་ལྟ་ཡ་ན་སྐུ་སྐྱེ་བ་བཅུ་
བདུན་སོང་བ་ལ་རྒྱ་གར་ཡུལ་དུ་པཎྜི་ཏ་ཆེ་བ་གསུམ་དང་ཆུང་བ་གཉིས། བོད་དུ་འདི་མ་གཏོགས་
པའི་བཤེས་གཉེན་གྱི་སྐྱེ་བ་གསུམ་བླངས་པ་ལས་གཅིག་ནི་པཎྜི་ཏར་བགྲང་དུ་རུང་ཞིང་
བསྟན་པ་ལ་ཕན་ཆེ་བ་གཅིག་ཏུ་འཁྲུངས། མཚན་ཅི་ཟེར་ལགས་ཞུས་པས་ཁྱེད་ང་རྒྱལ་སྐྱེས་
འོང་བས་ད་རེས་མི་འཆད་ཅེས་གསུངས་པའི་གཅིག་པོ་དེ་ནི་མགོན་པོ་མངོན་བྱང་གི་རྒྱུད་
ལས། ཤར་ཕྱོགས་རྒྱ་མཚོར་བརྟེན་ནས་ནི། །དེ་འདིར་འབྲོག་གི་མཐར་ཐུགས་པར། །
བློ་ལྡན་ལོ་ཧི་ཏ་ལས་གཞན། །དེའི་མིང་ཤེས་རབ་མཐར་གནད་ཤེས། །བྱང་དུ་དེ་བཞིན་ཁ་པ་
ཅན། །ཞེས་པ་དང། འཇམ་དཔལ་རྩ་རྒྱུད་ལས་ཀྱང་ སྔར་དྲངས་  ལུང་བསྟན་པའི་རྔོག་ལ་
ཆེན་པོ་ཡིན་ཞེས་ལྷོ་བྲག་པ་དང་དཔལ་མོ་རབ་བཟང་གཉིས་ཀྱིས་གསུངས་ལ། གསང་བདག་
གིས་ལྷོ་བྲག་ཕྱག་རྡོར་པ་ལ། བློ་བཟང་གྲགས་པ་འདི་ནི་ཚོགས་གཉིས་རྒྱ་ཆེན་པོ་བཤགས་

[094]
དོན་བྱས། འདི་ཀའི་སྐྱེ་བ་སྔ་མ་ལ་ཁ་ཆེ་ཁྲི་བསྟན་གྱི་ཡུལ་དུ་པཎྜི་ཏ་མ་ནི་བྷ་དྲ་ བློ་གྲོས་བཟང་པོ་
ཤྲཱི་བྱ་བར་སྐུ་འཁྲུངས་ཏེ་ཕུན་སུམ་ཚོགས་པའི་འགོར་ལྔ་བརྒྱ་འདུས་ཞེས་དང། ཡང་རྗེ་བླ་མས་
ལྷོ་བྲག་པ་ལ་རྗེ་བཙུན་ རེང་མདའ་  ཉིད་དང་བདག་སྐྱེ་བ་སྔ་མར་འབྲེལ་པ་ཇི་ལྟར་ཡོད་ཞུས་
པའི་ལན་དུ་སྐྱེ་བ་འདིའི་གོང་མ་ཁ་ཆེར་རྗེ་བཙུན་པཎྜི་ཏ་དོན་ཡོད་རྡོ་རྗེར་གྱུར་པའི་ཚེ་ཁྱོད་པཎྜི་
ཏ་མ་ཏི་བྷ་དྲར་གྱུར་པས་མཇལ་ཏེ་སྡེ་སྣོད་གསུམ་ལ་སྦྱངས་ནས་རྒྱུད་ཀྱང་འགའ་ཉན་ཞིང་
དབང་ཡང་ཞུས། སྐྱེ་བ་འདིའི་གོང་གི་བདུན་པར་རྗེ་བཙུན་པ་དྲང་སྲོང་ཞིག་ཏུ་གྱུར་ཞིང་ཁྱེད་
བྲམ་ཟེའི་བུ་མོའི་ས་བརྟན་པར་གྱུར་ལ་ཡོན་ཏན་དང་ལྡན་ཞིང་ཕར་ཀྲི་ཡ་ཆོས་སྐོར་མང་དུ་
ཞུས་ཁྱེད་ཡོ་གའི་ཆོས་སྐོར་འགའ་ཞུས་དེའི་གོང་གི་སྐྱེ་བ་གསུམ་པར་རྒྱ་གར་གངྒཱ་པ་ཏ་
ཞེས་པར་རྗེ་བཙུན་པ་རྒྱལ་རིགས་སུ་འཁྲུངས་ནས་གཙུག་ལག་ཁང་གི་ཆོས་དཔོན་དུ་གྱུར་དུས་
ཁྱེད་ན་ག་རཱ་ཛ་ཞེས་པར་གྱུར། ཀླུ་སྒྲུབ་སྤྲུལ་པ་ཡིན་ཟེར་བའི་དགེ་ཚུལ་ཞི་བ་བཟང་པོ་
ཞེས་པ་ལ་ཀླུ་སྒྲུབ་ཀྱི་ཆོས་སྐོར་མང་དུ་ཞུས་ཁྱེད་ལ་ཆོས་སྐོར་དེ་རྣམས་རྗེ་བཙུན་པས་ཞུས་
ཁྱེད་ཀྱིས་མངོན་པའི་ཆོས་རྣམས་པར་ཞུས། ཞེས་གསུངས་པ་ལྟར་དང། ཀུན་མཁྱེན་ཆོས་
སྐྱབས་བཟང་པོས་མཚོ་སྣ་བའི་རྣམ་ཐར་གསོལ་འདེབས་སུ། ནོར་བཟང་དཔལ་བོ་ཤར་ཕྱོགས་
ཙོང་ཁ་སོགས། །སྤྲུལ་སྐུས་འགྲོ་དོན་མཛད་པ་ལྷག་པར་གསལ། །ཞེས་པས་རྗེ་བླ་མ་འདི་
ཚོང་དཔོན་བུ་གཞོན་ནུ་ནོར་བཟང་ནས་རིམ་པར་བརྒྱུད་དེ་མར་པ་ཆོས་ཀྱི་དབང་ཕྱུག་དང་མཚོ་
སྣ་ཆེན་པོ་སོགས་སུ་སྐྱེ་བར་གསུངས་ཞེས་བདག་གི་མཁན་ཆེན་རིན་པོ་ཆེའི་གསུངས་བྱུང་
ངོ།། སྔོན་དུས་རྒྱལ་བའི་ཕྱིས་བྱུང་བསྟན་ཚོགས། །མདོ་བརྒྱུད་ནམ་མཁའ་ཤར་དང་
དེང་དུས་སུ། །མཁྱེན་གཏེར་གསང་བདག་ཐུགས་མཚོར་གང་སྔོན་གྱི། །ནམ་ཐར་གཟའ་སྐར་
ཤར་ཏེ་ཕན་ཚུན་འགྲན། །གཉིས་པ་སྐུ་ཚེ་འདི་ཉིད་ཀྱི་རྣམ་ཐར་གཙང་མ་བཤད་པ་ལ་བརྒྱད་
རིགས་རུས་ཕུན་སུམ་ཚོགས་པར་བསམ་བཞིན་དུ་སྐྱེ་བ་བཞེས་པ། རྒྱུད་ངེས་འབྱུང་དང་
རྩ་བ་སྐྱབས་འགྲོ་ལ་བསྟེན་ནས་བསྟན་པ་དང་ཐེག་ཆེན་དང་སྔགས་ཀྱི་སྒོར་བཞུགས་པ་
ཡོངས་འཛིན་ལ་བརྟེན་ནས་ཐོས་པ་མང་དུ་བཙལ་བ། ཐོས་དོན་བསམ་པའི་སྒོ་ནས་
གསུང་རབ་མ་ལུས་པ་གདམས་པར་ཤར་པར་མཛད་པ། ཐོས་བསམ་གྱིས་གཏན་ལ་ཕབས་

[095] རང་དོན་མཐར་ཕྱིན་ནས་གཞན་དོན་དུ་བསྟན་པ་ལ་བྱ་
བ་མཛད་པ། རྟག་འཛིན་ཅན་ཆོས་ལ་བསྐུལ་ཕྱིར་དུ་འདས་ཚུལ་བསྟན་ནས་དག་ཞིང་དུ་བྱོན་
པ༑ གསུངས་རྩོམ་དང་སློབ་ལ་བརྟེན་ནས་འཕྲིན་ལས་ཀྱི་གངྒཱའི་རྒྱུན་ཡུན་རིང་དུ་གནས་ཚུལ་
བཤད་པའོ།། །།དང་པོ་ནི། བྱ་ཁྱུང་དགོན་དང་ཤ་སྦྲང་འདེབས་པ་པོ་ཤར་ཕྱོགས་རིགས་
པའི་དཔའ་བོ་ཞེས་གྲགས་པའི་ཆོས་རྗེ་ རིག་རལ་གྱི་སློབ་མ་མདོག་སྟོད་པ་རིན་སེང་གི་སློབ་བུ་
དོན་གྲུབ་རིན་ཆེན་པས་བྱ་ཁྱུང་དགོན་དུ་སྒྲུབ་པ་མཛད་དུས་འཇིགས་བྱེད་རྨི་ལམ་དུ་ཞལ་གཟིཊ་
ཚེ་དངོས་སུ་མི་ཀུན་གྱིས་མཐོང་བར་ཞུས་པ་ན་རྗེའི་ཡབ་ཡུམ་ཡོད་པའི་ལུང་པ་ཕྱག་མཛུག་གིས་
བསྟན་ནས་སང་ཕོད་དེར་འོངས་གསུངས་པ་དེ་ནས་བཟུང་ཆོས་རྗེ་དང་ཡུལ་མི་ལའང་རྨི་ལམ་
དང་ལྟས་བཟང་པོ་མང་དུ་བྱུང་ཞིང་བྱེ་བྲག་ཏུ་མེ་སྤྲེལ་ལོའི་མཇུག་ཟླར་ཡབ་ཀྱི་མནལ་ལམ་
དུ་རི་བོ་རྩེ་ལྔའི་བཙུན་པ་ཡིན་ཟེར་པ་པོ་ཏི་བསྣམས་པ་ཞིག་གིས་གནས་གཡར་བ་དང་ཡུམ་
གྱི་རྨི་ལམ་དུ་ཁྱེའུ་དཀར་པོ་བུམ་པ་འཛིན་པ་དང་བུ་མོ་དམར་མོ་རྨ་བྱའི་སྒྲོ་མདོངས་བཟུང་
བ་གཉིས་ཀྱིས་བུད་མེད་དུ་མའི་ནང་ནས་འདི་རུང་ཟེར་ནས་ཡུམ་ལ་ཁྲུས་བྱེད་པ་རྨིས་པ་ནས་
བཟུང་ཡུམ་གྱི་ལུས་ལ་བདེ་ཉམས་ཆེན་པ་བྱུང་སྟེ་མེ་བྱ་ལོའི་མཆུ་ཟླའི་ཚེ་བཅུའི་མཚན་
མོ་ཡུམ་གྱི་རྨི་ལམ་དུ་སྤྱན་རས་གཟིགས་ཡིན་ཟེར་བའི་གསེར་སྐུ་ཞིག་ནམ་མཁའ་ནས་བྱོན་
ནས་རང་ལ་ཐིམ་པ་དང་ཡབ་ཀྱི་རྨིས་ལམ་དུ་ལྕང་ལོ་ཅན་ནས་འཕངས་སམ་སྙམ་པའི་གསེར་
རྡོར་ཡུམ་ལ་ཐིམ་པ་རྨིས་པའི་མཚན་མོའི་གུང་ཐུན་ལ་ལྷུམས་སུ་ཞུགས། དེ་ནས་སྲོང་
བཙན་གྱི་བཀའ་ཁོལ་མར། དགེ་སློང་བྱང་སེམས་ཤར་ཕྱོགས་སྐུ་འཁྲུངས་པ། །ཞེས་སོགས་
ལྟར་དུ་ཤར་ཕྱོགས་མདོ་སྨད་ཡུལ་གྱི་སའི་ཆ་ཕུན་སུམ་ཚོགས་པ་རི་བོ་ཙོང་ཁར་སངས་རྒྱས་
འདས་ནས་ལོ་གོ་གཅིག་ལྷག་པའི་ཉིས་སྟོང་བརྒྱ་སོང་བ་དང། ཡང་ཕུལ་བྱུང་ནས་ནི་
སུམ་བརྒྱ་བཅུ་སོང་ཟེར་ཞེས་པ་དང་བསྟུན་ན་འདི་ལ་ཁ་ཅིག་གིས་ཇོ་བོ་ལྕགས་རྟ་ལ་འཁྲུངས་
ནས་བོད་དུ་དེས་མ་ཕམ་པ་དང་རལ་གྲི་ཅན་གྱི་འགྲོ་བ་མཛད་ཚུལ་གཟིགས་པ་ནས་རྗེ་བླ་མ་
ལ་འོལ་ཁར་རྨི་ལམ་དུ་འགྲོ་བ་མཛད་པའི་ཆུ་འདྲེས་པ་སྟེགས་ཚུལ་བྱུང་བའི་བའི་བར་ལོ་བརྒྱ་
དང་བཅུ་སོང་ཟེར་བ་དང་འགའ་ཞིག་གིས་ཇོ་བོ་འདས་ནས་ལོ་དེ་ཙམ་སོང་ནས་རྗེ་བླ་མ་
འཁྲུངས་ཟེར་སོགས་ལུགས་མང་ཡང་དངོས་ནི་ཇོ་བོ་ཆུ་རྟར་འཁྲུངས་པར་འབྲོམ་སོགས་

[096]
ཆུའི་འགྲམ་ན་ཇོ་བོ་བཞུགས་དུས་སུ་དེ་ལྟར་བྱུང་བ་ནས་བཟུང་ལོ་སུམ་བརྒྱ་དང་བཅུ་སོང་བ་
ལེགས་སྦྱར་སྐད་དུ་ཧི་མ་ལམ་བྷ་ཞེས་པ་གསེར་འཕྱང་ལོ་མཧཱ་ཙི་ནའི་ལུགས་ཀྱི་ཏིང་ཡིའུ་
ཞེས་པ་རབ་བྱུང་དྲུག་པ་མེ་བྱའི་སྨིན་དྲུག་ཟླ་བའི་དཀར་ཕྱོགས་ཀྱི་རྫོགས་པ་གཉིས་པ་དུས་
འཁོར་ལུགས་ཀྱི་དབྱངས་ཨ་པ་གསལ་བྱེད་ཏལ་ཁམས་པ་ཡོན་ཏན་དྲི་དབྱངས་འཆར་གྱི་
དབྱངས་ཨོ་གསལ་བྱེད་ལ་ཁམས་ནམ་མཁའ་འདོད་ཡོན་སྒྲ་ན་ཚོད་སྨིན་པ་དང་ཕག་གི་
ཉི་མའི་བྱེད་པ་དགེ་བ་སྦྱོར་བདུད་རྩི་ལྡན་ཞིང་ཚད་གལ་ཤིན་ཏུ་བཟང་བའི་ཐོ་རངས་སྐར་
ཆེན་ཤར་དུས་སུ་ཡབ་ཀྱི་རིགས་ནི་འཛམ་གླིང་དུ་སྔོན་ལེགས་བྲིས་ལས་བབས་པའི་
བརྒྱུད་འཕེལ་བ་ལས་ཕྱིས་སུ་མི་རིགས་བཞི་བྱུང་བའི་ནང་ནས་རྗེ་རིགས་དང་རུས་བོད་
དཔལ་རིས་ཀྱི་ལམ་ཞེས་གྲགས་པའི་ད་ར་ཁ་ཆེ་ཀླ་འབུམ་དགེ་ཞེས་བྱ་བ་དཔལ་འབྱོར་ཆེ་
ལ་རང་བཞིན་བཟང་ཞིང་མཚན་བརྗོད་ཁ་འདོན་བྱེད་པའི་སྐལ་ལྡན་དང་ཡུམ་གཡོ་སྒྱུ་ཆུང་
ཞིང་སེམས་རྒྱུད་འཇམ་བ་དང་ལྡན་པའི་ཤིང་ཟ་ཨ་ཆོས་གཉིས་ལ་སྲས་དྲུག་ཡོད་པའི་བཞི་
བར་རིགས་རུས་ཆོ་འབྲང་ཕུན་སུམ་ཚོགས་པ་དང་ལྡན་པར་བསམ་བཞིན་དུ་བཀྲ་ཤིས་པའི་
ལྟས་དུ་མ་དང་བཅས་ཏེ་དབང་པོ་ཡན་ལག་ཉིང་ལག་སོགས་ལ། གནས་ལྔ་ ལག་པ་
མིག་བྲང་པུས་མོ་སྣ། །མགྲིན་པ་རྐང་པ་རྗེས་ངར་རྒྱབ། །སོར་ཚིགས་སྐྲ་སེན་པགས་པ་སོ། །
དཔྲལ་སྣ་བྲང་དབུང་རྩིབ་ལོག་མཆན། །མིག་སེན་རྐན་ལྕེ་མཐིལ་དག་མཆུ། །དབྱངས་
སེམས་ལྟེ་བ་དཔྲལ་མགོ་བྲང། །  རིང་ཞིང་བཞི་ནི་ཐུང། །ལྔ་ནི་ཕྲ་ལ་དྲུག་ནི་མཐོ། །
བདུན་འདི་མར་ཞིང་གསུམ་ནི་ཟབ། །གསུམ་པ་ནི་ཡངས་པ་རབ་ཏུ་བསངས། །ཞེས་པའི་
མིའི་མཚན་བཟང་ཕལ་ཆེར་ཚང་བ་ཞིག་ཏུ་འཁྲུངས་ཏེ། ཕྱི་ཉིན་དོན་གྲུབ་རིན་པོ་ཆེས་
འཇིགས་བྱེད་ཀྱི་བྲིས་སྐུ་རྟེན་འདུས་རི་ལ་བུ་བསྲུང་མདུད་རྣམས་བསྐུར་ཞིང་བཙས་མ་ཐག་
ནས་བཟུང་སྟེ་བྱིས་པའི་རྒུད་པ་དང་ཉེས་སྤྱོད་ལས་འདས་པ་ཞིག་ཏུ་གྱུར་ཏོ། །
ཕྱིས་སུ་གནས་དེར་ཙན་དན་དཀར་པོ་ཞིག་སྐྱེས་པའི་ལོ་མའི་སྟེང་དུ་སྐུ་གཟུགས་དང་ཨ་ར་
པ་ཙའི་ཡིག་འབུམ་ཕྲག་སོགས་བྱུང་བ་དེར་དེང་སང་དགོན་སྡེ་ཆགས་པ་ལའང་སྐུ་འབུམ་
ཞེས་གྲགས་ཤིང་སྡོང་པོ་དེའི་རྩ་བ་ཕྱོགས་གཞན་དུ་རྒྱུག་པ་ལས་སྡོང་པོ་བྱུང་སྟེ་ཤིན་ཏུ་

[097]
བུ་དགའ་ལྡན་པ་ཤིན་ཏུ་འཕེལ་བའི་རྟེན་འབྲེལ་དེ་དུས་ནས་ཀྱང་འགྲིག་པར་སྣང་ཞིང་
བཀའ་གདམས་གླེགས་བམ་ལས། ཐ་མར་བསྟན་པའི་མེ་རོ་དག་གྲགས་པའི་དབང་གིས་
གསོ་བར་བྱེད། །དུ་མའི་ཕན་བདེ་བསྐྲུན་བྱེད་པ། །དེ་ཡང་གནས་མཆོག་དམ་པ་ཡིན། །
ཞེས་པའི་དུ་མ་དེ་ཡན་ལག་ལ་བཤད་རུང་བས་དེ་དང་ཡང་འགྲིག་གོ། ཤེས་རབ་ཡུམ་ལྷུམས་
ཤར་རིར་གང་སྐུའི་ཟླ། །ཆུ་སྐྱེས་ཇི་བཞིན་འཁོར་འདམ་དབེན་ཤར་ཚེ། །གནས་གཙང་
ལྷ་ཡིས་ཨེ་མ་འཛམ་གླིང་གི། །འགྲོ་འདི་སྐལ་བ་བཟང་ཞེས་ཅི་མི་གླེང། །གཉིས་པ་
ནི། དགུང་ལོ་གསུམ་གྱི་སྟེང་ནས་ཡབ་ཡུམ་གྱིས་ཆོས་རྗེ་དོན་རིན་པ་ལ་ཕུལ་ཞིང། སློབ་
དཔོན་ཀརྨ་རོལ་པའི་རྡོ་རྗེ་ལས་ཐེག་པ་ཆེ་ཆུང་ཐུན་མོང་པའི་ལུགས་ཀྱི་ཡོངས་རྫོགས་
དགེ་བསྙེན་གྱི་སྡོམ་པ་་ཡོན་ཏན་ཀུན་གྱི་གཞི་དེ་ཉིད་ནོད་དེ་མཚན་ཀུན་དགའ་སྙིང་
པོར་གསོལ། ལོ་བདུན་དུ་ཉེ་བའི་ཚེ་བྱ་ཁྱུང་བྲག་ཏུ་བྱོན་པ་ནས་བཟུང་སློབ་དཔོན་དོན་
རིན་པའི་ཐེག་ཆེན་ཐུན་མོང་བའི་བྱང་སྡོམ་དང་ཐུན་མོང་མིན་པའི་སྔགས་སྡོམ་་ཕོག་
སྟེ་དམར་ནག་འཇིགས་གསུམ་བདེ་ཀྱི་འཁོར་ཆེན་གྱི་དབང་གིས་རྒྱུད་སྨིན་པར་མཛད་ཚེ་
གསང་མཚན་དོན་ཡོད་རྡོ་རྗེར་བཏགས་ཤིང་གཞན་འཇམ་དཔལ་ཚེ་དཔག་མེད་མགོན་པོ་
རྣམ་སྲས་ཀྱི་བྱིན་རླབས་བྱམས་ཆོས་ཀྱི་ལུང་སོགས་གནང་བར་མཛད་ལ་དེ་དུས་ནས་བཟུང་
གསང་བདག་དང་ཨ་ཏི་ཤ་མན་ལ་ལམ་དུ་ནར་མར་འོང་བ་ཞིག་བྱུང་བ་ནི་ཕྱིས་སུ་མདོ་སྔགས་
ཀྱི་བསྟན་པ་དེ་དག་དང་མཚུངས་པར་ཇི་བཞིན་འཛིན་པའི་སྔ་ལྟས་ཡིན་ལ། ལོ་བདུན་
པའི་དུས་འཁོར་བའི་ཉེས་དམིགས་དང་ཐར་པའི་ཕན་ཡོན་ལེགས་པར་མཐོང་ནས་
ཁྱིམ་རྩྭ་ལྟར་སྤངས་ཏེ་བསྟན་པ་ལ་རབ་ཏུ་བྱུང་ཕྱིར་བསྟེན་མཁས་ཀྱི་ཡོན་ཏན་དང་ལྡན་
པའི་ཆོས་རྗེ་དོན་གྲུབ་རིན་པོ་ཆེ་ལས་དུར་སྨྲིག་རྒྱལ་མཚན་འཛིན་པའི་རབ་བྱུང་་གི་
རྟགས་བླངས་ཏེ་དེ་ཉིད་ཀྱིས་མཁན་པོ་དང་བཤེས་གཉེན་ཏེ་དབེན་ཞོན་སེང་གེ་སློབ་མ་
གཞོན་ནུ་བྱང་ཆུབ་པས་སློབ་དཔོན་མཛད་དེ་ཚིགས་སྔ་མ་དགེ་ཚུལ་གྱི་སྡོམ་པ་་བཞེས་
ཤིང་མཚན་བློ་བཟང་ སུ་མ་ཀིརྟི་  གྲགས་པར་གསོལ་ལ་མཚན་དེ་གསུམ་ཀྱང་ལུང་
བསྟན་དག་དང་འགྲིགས་ཏེ། དང་པོ་ནི། བཀའ་ཆེ་མས་ཀ་ཁོལ་མར། གསང་སྔགས་

[098] །སྙིང་པོའི་མཐའ་ཅན་སྐྱེས་ཆེན་དམ་པ་འབྱུང། །
ཞེས་དང། གཉིས་པ་དང་གསུམ་ནི། སཾ་བྷ་བའི་པདྨ་ཐང་ཡིག་ལྷ་མེད་ལས། བློ་དང་
བཟང་གི་མཚན་ཅན་སྐྱེས་བུའོ། །གསང་མཚན་ལས་རབ་རྡོ་རྗེ་བདེ་བ་རྩལ། །ཞེས་
ཟེར། ཡང་གསུམ་པ་ནི། མདོ་ལས། བློ་བཟང་ཞེས་བྱའི་མཚན་ཅན་འབྱུང། །
ཞེས་དང། གཞན་ཡང་འོག་ཏུ་འབྱུང་འགྱུར་ལྟར་མང་ཞིང། མཆིམས་བློ་བཟང་
གྲགས་པས་ཀྱང་དོན་རིན་པ་ལ་ཁྱོད་ལ་མདོ་སྨད་དུ་སློབ་མ་འཇམ་དབྱངས་ཀྱི་སྤྲུལ་པ་
ཅིག་འབྱུང་བས་དེ་ལ་ངའི་མིང་ཐོགས་ཤིག་ཅེས་ལུང་བསྟན་ཏོ། །ཕྱི་རུ་དུར་སྨྲིག་
གྱོན་ཚེ་ཉེ་བར་འཁོར། །ནང་དུ་བྱང་སྡོམ་བཟུང་ཚེ་ཞི་ལྷར་འཁྲུལ། །གསང་བའི་
སྔགས་ལ་ཞུགས་ཚེ་པདྨ་འབྱུང། །རྔ་ཡབ་གླིང་དུ་ཟོལ་གྱིས་བྲོས་ཤིང་ཡིབས། །
གསུམ་པ་ནི། ཉིད་ཀྱི་མཛད་པའི་རང་གི་རྟོགས་བརྗོད་དུ། །འཇིག་རྟེན་མཐོ་རིས་
བྱང་གྲོལ་ལྟ་བའི་མིག་ཅེས་སོགས་ཤོ་ལོ་ཀ་གཅིག་གིས་བསྟན་པའི་མཆོད་བརྗོད་
ཡུལ་གྱི་དམ་པ་རྣམས་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་བསྟེན་ཏེ། བླང་
དོར་གནས་ལ་ཀུན་ནས་འཐོམས་པའི་མུན། །ཞེས་སོགས་དང་མཐུན་པར། ཀྱེ་
རྡོར་བཀའ་འགྲེལ་མུ་ཏིག་ཕྲེང་བ་ལས་ཀྱང། བློ་གྲོས་མེད་ལ་ཐོས་མེད་མ་ཐོས་པ་
ལའང་བསམ་པ་མེད། །གཉིས་མེད་རྣལ་འབྱོར་མེད་ཅིང་རྣལ་འབྱོར་མེད་ལ་དངོས་
གྲུབ་མེད། །ཅེས་གསུངས་པ་ལྟར་ཐོས་པ་མ་བྱས་ན་དེ་ལས་བྱུང་བའི་ཐོས་བྱུང་གི་
ཤེས་རབ་སྟེ་བསམ་པ་དང་བསམ་བྱུང་གི་ཤེས་རབ་སྟེ་སྒོམ་པ་དང་སྒོམ་བྱུང་གི་ཤེས་
རབ་དང་དེ་དག་ལ་བརྟེན་ནས་འབྱུང་བར་འགྱུར་བའི་ས་ལམ་གྱི་རྟོགས་པའང་མི་སྐྱེས་
པའི་ཕྱིར་ཐོག་མར་ཐོས་པ་རྒྱ་ཆེན་དགོས་པར་དགོངས་ན་དེ་བཙལ་བ་ལ་གཉིས་
གཙོ་བོར་ཕར་ཕྱིན་སོགས་དང། སྔགས་ལ་ཐོས་པ་མཛད་ཚུལ་ལོ། །དང་པོ་ནི། ཆོས་
རྗེ་དོན་རིན་པའི་བའི་ཤེས་རབ་ལྷ་འཇམ་དབྱངས་ཨ་ར་པ་ཙ་དང་ཚེ་ལྷ་ཚེ་དཔག་མེད་དང་ནོར་
ལྷ་རྣམ་ཐོས་སྲས་དང་བར་ཆད་བསྲུང་བའི་ལྷ་ཕྱག་དྲུག་བ་དང་འཁོར་ཆེན་ཡིན་ལ་དེ་རྣམས་
ད་ནས་ཁྱོད་ལ་བྱིན་བ་ཡིན་ནོ་ཞེས་བསྩལ་པས་དགུང་ལོ་བཅོ་ལྔའི་བར་དུ་ཨ་ར་པ་ཙ་
སོགས་ལ་བསྙེན་པ་མཛད་ཅིང་གསན་སྦྱོང་ཡང་མང་དུ་མཛད་དོ། །དེ་ནས་མཁས་གྲུབ་དུ་

[099] ཡུམ་ཆེན་རྒྱས་
འབྲིང་བསྡུས་གསུམ་གྱི། །རྒྱན་དུ་གྱུར་པའི་མངོན་རྟོགས་རྒྱན། །དང་པོར་བསླབ་ཅིང་
ནན་ཏན་བྱ། །ཞེས་སོགས་ཀྱིས་བྱམས་ཆོས་ལྔ་ཚད་མ་སྡེ་བདུན་རིགས་ཚོགས་དྲུག་སོགས་
བྱམས་མགོན་རྒྱན་དྲུག་མཆོག་གཉིས་སོགས་ཀྱི་གཞུང་ལ་ཐོས་པ་བྱས་ཏེ་འཆད་རྩོམ་
དང་བསམ་བསྒོམ་གྱིས་བསྟན་པའི་བྱ་བ་མཛད་ཚུལ་གྱི་བསླབ་བྱ་གནང་བ་ཐུགས་ལ་
བཞག་ནས་དགུང་ལོ་བཅུ་དྲུག་པ་ལ་ཨ་མདོ་ནས་བཏེག་སྟེ་ལྷོ་ལམ་རྒྱུད་ནས་ཆབ་མདོར་
འབྱོར་ཏེ་གནས་བརྟན་བཅུ་དྲུག་དང་མགོན་པོའི་ཞལ་གཟིགས། དེ་ནས་འབྲི་གོང་བའི་
འབུལ་དཔོན་ལྡན་མ་རིན་དཔལ་གྱིས་གདན་དྲངས་ཏེ་འཕྲིན་ལས་པ་དང་བཅས་བྱོན་ནས་
བཅུ་བདུན་སྟེང་འབྲི་གོང་མཐིལ་ཏུ་གླང་ལོའི་སྟོན་འབྱོར་ནས་འབྲི་གོང་སྤྱན་སྔ་རིན་པོ་ཆེ་
ཆོས་ཀྱི་རྒྱལ་པོ་ལས་ཐེག་ཆེན་སེམས་བསྐྱེད་ཆོ་ག་ནཱ་རོ་ཆོས་དྲུག་ཕྱག་ཆེན་ལྔ་ལྡན་སོགས་
གསན། གྲོགས་འགའ་ཞིག་གིས་ སྦྱང་བཞེད་མེད་ཀྱང་ཟེར་  བསྐུལ་བ་དང་དམ་པ་ཆེན་
པོའི་གཞན་དོན་བྱེད་པའི་ཡན་ལག་ཏུའང་རིག་གནས་ཀུན་སྦྱངས་དགོས་པར་མི་ཕམ་པའི་
གསུངས་ལྟར་སྐྱིད་ཤོད་མཚལ་གོང་ཐང་ནས་ཚེ་ཡི་རིག་སྦྱེད་པ་མཆོག་སྐྱབས་ལས་གསོ་
དཔྱད་ཡན་ལག་བརྒྱད་པ་སོགས་བསླབས། སྙེ་ཐང་གི་ཆོས་གྲྭ་བདེ་བ་ཅན་དུ་མཁན་པོ་དྲུག་
པ་བཀྲ་ཤིས་སེངྒེ་དང་གདན་ས་པ་དགེ་བསྐོས་ཡེ་ཤེས་གཉིས་ལ་ཆོས་འབྲེལ་ཅུང་ཟད་རེ་
གསན། དེ་རྗེས། དེ་ཉིད་ཕྱིར་ན་མི་ཕམ་ཆོས་རྗེ་དང། །འཛམ་གླིང་རྒྱན་དྲུག་མཆོག་གཉིས་
ཞེས་གྲགས་པའི། །གཞུང་ལ་ཕྱོགས་རེས་པ་དང་རགས་པ་རེས། །ཚིམ་པར་མ་བྱས་ཀུན་
ལ་ཞིབ་ཏུ་སྦྱངས། །ཞེས་བ་ལྟར་ལས་མི་ཕམ་གཞུང་ལྔའི་ནང་ནས་འཇུག་ཡུལ་མཁྱེན་
གསུམ་དང་འཇུག་པ་སྦྱོར་བཞི་དང་ཞུགས་འབྲས་ཆོས་སྐུ་སྟེ་དངོས་པོ་བརྒྱད་དོན་པ་བདུན་ཅུ་
དང་བཅས་པ་དབུ་མའི་ལུགས་སུ་སྟོན་པའི་མངོན་རྟོགས་རྒྱན་སྐབས་བརྒྱད་བམ་པོ་གཉིས་
ཅན་བསླབ་སྦྱངས་མཛད་པ་ནི། བདེ་བ་ཅན་པའི་སློབ་དཔོན་ཡོན་ཏན་རྒྱ་མཚོ་དང་ཞར་ཆོས་
སློབ་དཔོན་ཨོ་རྒྱན་པ་གཉིས་ལས་ཕར་ཕྱིན་དེ་འགྲེལ་ཆུང་དོན་གསལ་དང་བཅས་པ་གསན་
ནས་དོན་ཕལ་ཆེར་ཞག་བཅོ་བརྒྱད་ལ་ཐུགས་སུ་ཆུད་ཅིང་ཕར་ཕྱིན་ཤིང་རྟའི་སྲོལ་བཞིར་གྲགས་
པ་སོགས་ལའང་སྦྱངས་པས་གཞི་ལམ་འབྲས་གསུམ་སྤང་གཉེན་སྤོང་གསུམ་སོགས་ལ་

[100] དེ་རྗེས། སངས་རྒྱས་ཆོས་ཚོགས་ཁམས་དང་བྱང་ཆུབ་དང། །ཡོན་ཏ་
སངས་རྒྱས་འཕིར་ལས་ཐ་མ་སྟེ། །ཞེས་པའི་གནས་བདུན་སྟོན་པའི་དབུ་མའི་གཞུང་རྒྱུད་བླ་
མ་ལེའུ་ལྔ་པ་ བདེ་སྙིང། བྱང་ཆུབ། ཡོན་ཏན། འཕྲིན་ལས། ཕན་ཡོན། ཤོ་ལོ་་
ཅན་དང། གསར་ལས་བརྡུལ་བྱས་འདྲ་ཞིང་པདྨར་རྒྱས་པ་བཞིན། །བཀྲས་པས་གཉེན་པ་
གཡོས་ལེགས་ཁ་ཟས་ཟ་བ་འདྲ། །འཕྲིན་ཡིག་ལེགས་པར་ཐོས་འདྲ་རིན་ཆེན་སྒྲོན་ཕྱེ་
ལྟར། །ཞེས་པའི་དོན་ལྔ་འཆད་པའི་མདོ་སྡེ་རྒྱན་བམ་པོ་གསུམ་ཅན་དང། མཚན་ཉིད་སྒྲིབ་
པ་དེ་ཁོ་ན། །གཉེན་པོ་དང་ནི་བསྒོམ་པ་དང། །དེ་ཡིས་གནས་དང་འབྲས་བུ་ཐོབ། །ཞེས་
པའི་དོན་བདུན་སྟོན་པའི་དབུས་དང་མཐའ་ རྟག་ཆད་  རྣམ་འབྱེད་དང། འཁོར་འདས་
རྣམ་དབྱེ་སྟོན་པའི་ཆོས་དང་ཆོས་ཉིད་རྣམ་འབྱེད་དེ་སེམས་ཙམ་པའི་གཞུང་གསུམ་སྟེ་བྱམས་
ཆོས་ལྷག་མ་དེ་བཞི་ནི་བདེ་བ་ཅན་པའི་བླ་མ་འཇམ་རིན་ལས་ཞིབ་ཏུ་གསན་ནོ། །
དེ་ནས་སྙེ་ཐང་དངོས་གཞི་ཆོས་རྫོང་དུ་འཇམ་དབྱངས་ བདུན་པ་  ཀྱི་སྤྲུལ་པར་གྲགས་པའི་དཔལ་
ལྡན་བླ་མ་དམ་པ་ས་སྐྱ་བསོད་ནམས་རྒྱལ་མཚན་ལས་བདེ་མཆོག་ལུས་དཀྱིལ་དབང་ཨ་ར་པ་
ཙ་དང་གུར་དགོན་རྗེས་གནང་གསན་རྗེས་དེས་པཎ་ཞྭ་གནང་སྟེ་བུ་ལུགས་ཀྱི་བསྟན་པ་གཏད་
བཅུ་དགུའི་སྟེང་གསང་ཕུ་བདེ་བ་ཅན་དུ་ཕར་ཕྱིན་གྲྭ་སྐོར་མཛད་པས་སྙན་གྲགས་ཆེར་རྒྱས་
དེ་ནས་གཙང་ཞ་ལུར་བྱོན་ཏེ་པུ་སྟོན་གྱི་གདན་ས་བ་ལོ་ཙཱ་མཁན་ཆེན་རྣམ་རྒྱལ་ལ་བདེ་
མཆོག་མཻ་ཏྲི་བཅུ་གསུམ་མའི་དབང་གསན། དེ་རྗེས་སྣར་ཐང་ནས་ས་སྐྱ་དང་དེ་ནས་ས་བཟང་
དུ་བྱོན་ནས་མ་ཏི་པཎ་ཆེན་ལས་ཆོས་བཀའ་ཅི་རིགས་གསན། ས་སྐྱ་ཆེན་མོ་དང་ལ་སྟོད་བྱང་
འདྲ་བཟང་ལྡན་དང་ངམ་རིང་འགའ་རོང་ཆོས་སྡེ་རྣམས་སུའང་ཕར་ཕྱིན་གྲྭ་སྐོར་མཛད་
པའི་མཁས་པ་ཀུན་གྱི་ཐུགས་འཕྲོག་ཇོ་མོ་ནང་དུ་བྱོན་ནས་བོ་དོང་ཕྱོགས་ལས་རྣམ་
རྒྱལ་ལ་སྦྱོར་དྲུག་གི་ཁྲིད་སོགས་དང་ནོ་དོང་སྤྱི་བོ་ལྷས་ལ་ཕེབས་ཏེ་དེའི་མཁན་པོ་ལ་
བཀའ་གདམས་པའི་ལམ་རིམ་གསན། བོ་དོང་ཨེར་གྲྭ་སྐོར་མཛད་དེ་སྣར་ཐང་དུ་བྱོན་
ནས་ལོ་ཙཱ་དོན་བཟང་ལ་མཛོད་གསན་ཀྱང་ཐུགས་མ་ཁེངས་པར་རྩེ་ཆེན་དུ་བྱོན་པའི་ལམ་
དུ་ཉང་སྟོད་གནས་སྙིང་དུ་གྲྭ་སྐོར་མཛད་དེ་རྩེ་ཆེན་དུ་ན་དཔོན་ཀུན་དགའ་དཔོན་ལ་སླར་
ཡང་ཕར་ཕྱིན་མདོ་རྒྱན་སྦྱར་མ་སྦྱར་བའི་འགྲེལ་སོགས་དང་སྦྱར་ནས་དགག་སྒྲུབ་བཅས་

[101] བོ་དོང་ཨེ་ནས་དེའི་སློབ་མ་རྗེ་བཙུན་རེང་མདའ་པས་
ཞེས་ས་སྐྱ་དང་ཉེ་བའི་རེང་མདའ་ཁབ་སོར་དུ་སྲོང་བཙན་སྒམ་པོའི་བློན་པོ་མཁར་སྟོད་ཙཱ་
ཡུལ་བསྲུང་གི་བརྒྱུད་དུ་འཁྲུངས་ཤིང་ལུང་རྟོགས་ཀྱི་ཡོན་ཏན་ལ་མངའ་བརྙེས་པའི་ཀུ་མ་
ར་མ་ཏི་ལས་ཐོགས་མེད་ཀྱི་གཅུང་དབྱིག་གཉེན་གྱི་གཞུང་གི་ནང་ནས་ཆོས་ཀུན་གཞི་སྔར་
བསྡུ་སྟེ་ཁམས། དབང་པོ། སྣོད་ཀྱི་འཇིག་རྟེན་ལས། ཕྲ་རྒྱས། ལམ། གང་ཟག། ཡེ་ཤེས་
སྙོམས་འཇུག་བསྟན་པའི་མཛོད་གནས་བརྒྱད་བམ་པོ་གཉིས་ཅན་དང་འགྲེལ་བ་ལ་ལར་
གང་ཟག་གི་བདག་དགག་པའི་གནས་དགུ་པ་ཞེས་པའང་ཡོད་པར་བཤད་པའི་རྩ་བས་དངོས་
ཟིན་ལ་ཁ་ཆེ་བྱེ་སྨྲ་དང་རང་འགྲེལ་དུ་མདོ་སྡེ་པའི་ལུགས་གཙོ་བོར་འཁད་པའི་མངོན་པ་
འོག་མ་དེ་འཛུབ་ཁྲིད་ཚུལ་དུ་གསན་ཞིང་བཀའ་གནས་རྣམས་ལ་དྲི་བ་ཞུས་པའི་སྔོན་གྱི་སྨོན་
ལམ་དང་འབྲེལ་བའི་མཐུས་བླ་སློབ་གཉིས་ཀྱི་ཐུགས་འོ་མ་དང་ཀུང་ཀུ་མའི་ཁུ་བ་འདྲེས་
པ་བཞིན་དུ་གྱུར། དེ་རྗེས་རྣམ་གཉིས་ཉང་སྟོད་བསམ་གཏན་གླིང་དུ་བྱོན་ནས་ཡང་དེ་ཉིད་ལས་
རིགས་ཚོགས་བཞི་བརྒྱ་པ་བསླབ་སྤྱོད་སོགས་ཀྱི་དོན་བསྡུས་ཏེ་གཞི་བདེན་གཉིས་ལམ་ཐབས་
ཤེས་འབྲས་བུ་སྐུ་གཉིས་ཟུང་དུ་འཇུག་པ་དང་ཡང་རྒྱུས་བཅུར་ཕར་ཕྱིན་བཅུ་ལྷག་ཙུལ་དང་
ས་བཅུའི་ཡོན་ཏན་དང་འབྲས་བུ་དངས་རྒྱས་ཀྱི་སྐུ་ཡོན་ཏན་སྟོན་པའི་ཟླ་བའི་གཞུང་དབུ་མ་
རྩ་བས་ཤེས་རབ་ལ་འཇུག་པ་ལེའུ་བཅུ་གཅིག་པ་འགྲེལ་བཅས་ཀྱི་བཤད་པ་གསན། དེ་
ནས་ལོ་ཆེན་བྱང་རྩེ་བ་སྐྱིད་ཤོད་ལོ་ཏ་ལར་བྱོན་པ་གསན་ནས་ལར་དབུས་སུ་བྱོན་ཏེ་མངོན་པ་
ཀུན་བཏུས་གསན་འདོད་ཀྱང་སྟབས་མ་འགྲིགས་ཚེ་ཆོས་རྫོངས་སུ་ཆོས་འབྲེལ་ཞུས། དེ་
རྗེས་བདེ་བ་ཅན་ནས་སྐྱོར་མོ་ལུང་དུ་བྱོན་ཏེ་འདུལ་འཛིན་སྤལ་ཏི་དགྲ་བཅོམ་གྱི་བཤད་བརྒྱུད་
འཛིན་པའི་ཐོག་མ་བའི་བུ་ཆེན་བཀའ་བཞི་པ་བློ་གསལ་ལས། འདུལ་བ་ལུང་གི་བར་སྡོམ་
དུ། །རབ་བྱུང་གསོ་སྦྱོང་གཞི་དང་ནི། །དགག་དབྱེ་དབྱར་དང་ཀོ་པགས་དང། །སྨན་དང་
གོས་དང་སྲ་རྐྱང་དང། །ཀོ་ཤམ་བཧི་དང་ལས་ཀྱི་གཞི། །དམར་སེར་ཅན་དང་གང་ཟག་དང། །
སྤོས་དང་གསོ་སྦྱོང་བཞག་པ་དང། །གནས་མལ་དང་ནི་རྩོད་པའི་གཞི། །དགེ་འདུན་
དབྱེན་རྣམས་འདུས་པ་ཡིན། །ཞེས་པ་ལྟར་གྱི་ལུང་སྡེ་བཞིའི་དོང་ཞི་བཅུ་བདུན་འཆད་
པའི་ཡོན་ཏན་འོད་ཀྱི་གཞུང་འདུལ་བ་མདོ་རྩ་་བམ་པོ་དགུ་པ་དང་ཤཱཀ་འོད་ཀྱི་སུམ་

[102]
བདུན་རེ་ཐུགས་འཛིན་མཛད་ཅིང་ཚོགས་སུ་ཤེར་སྙིང་གསུངས་སྐབས་སུ་ཞི་གསན་གྱི་གསོ་
སྦྱོངས་ལ་གནས་ནས་སྟོང་ཉིད་བཞི་སྐོར་སོགས་ལ་དཔྱད་པས་ཏིང་འཛིན་བརྟན་པོ་བྱུང་བ་
ཀུན་གྱིས་ཤེས་པ་བྱུང་ཤིང་ཏིང་འཛིན་ཀ་བ་ཞེས་པ་ད་དུང་སྐྱོར་ལུང་གི་འདུས་ཁང་དུ་ཡོད་
དེ་དུས་སྐུ་སྟོད་སྙུང་ཚུལ་མཛད་ནས་སླར་སྟོད་དང་བདེ་བ་ཅན་ནས་ཐབས་མཛད་ཀྱང་མ་ཕན་
པས་ས་སྐྱར་ཕྱག་ཕེབས་པར་བཞེད་དེ་དུར་སྨྲིག་གི་ཕུའི་ལ་ནས་གནས་སྙིང་དུ་བྱོན་ནས་སློབ་
མ་འགའ་ཞིག་ལ་མངོན་པ་ཀུན་བཏུས་ཚར་གཅིག་རྩལ་བཤད་མཛད་དེ་འདི་ནི་ཉིད་ཀྱི་ཆོས་
སྐོར་གྲགས་ཆེ་བ་སྐོར་བའི་ཐོག་མའོ། །དེ་ནས་སྣར་ཐང་དུ་བྱོན་ཏེ་གཅེན་ཐོགས་མེད་ཀྱི་
བྱམས་པའི་གཞུང་གི་རྗེས་སུ་འབྲངས་ཏེ་བཤད་པའི་གཞུང་ལས། རྣམ་ཤེས་ལྔ་དང་ལྡན་
པའི་ས། །ཡིད་ཀྱིས་དང་གཞན་གསུམ་སྟེ། །རྟོགས་དཔྱོད་བཅས་ལ་སོགས་པ་དང། །
ཏིང་འཛིན་བཅས་དང་མ་ཡིན་དང། །སེམས་ཡོད་པ་དང་སེམས་མེད་དང། །ཐོས་དང་
བསམ་དང་བསྒོམ་ལྡན་དང། །དེ་བཞིན་ཐེག་པ་གསུམ་ལྡན་དང། །ཕུང་པོར་བཅས་
དང་ཕུང་མེད་གཞན། །ཞེས་པའི་ས་བཅུ་བདུན་སྟོན་པའི་སའི་དངོས་གཞི་དང། དེའི་
འགྲེལ་པ་ལྟ་བུར་ཚིག་དོན་མུ་བཞི་ལ་སོགས་ ས་སྡེ་ལྔའི་དང་པོ་ཟུང་གིས་གསུང་རབ་དོན་
བར་པ་ཟུང་གིས་གཞུང། ཐ་མས་འཆད་ཚུལ་སྟོན་  པར་གཏན་ལ་འབེབས་བྱེད་རྣམ་པར་
གཏན་ལ་དབབ་པ་བསྡུས་པ་དང་དེ་དག་སྡེ་སྣོད་གསུམ་དུ་སྡུད་པའི་གཞི་བསྡུས་པ་དང་
མིང་གི་རྣམ་གྲངས་སམ་ཀུན་བྱང་གི་རྣམ་གྲངས་སྟོན་པའི་རྣམ་གྲངས་བསྡུ་བ་དང་རྣམ་པར་
བཤད་པའི་སྒོ་བསྡུ་བ་སྟེ་ས་སྡེ་ལྔ་བམ་པོ་བརྒྱ་སུམ་ཅུ་དང་ཤེས་བྱའི་གནས་དང། ཞེས་
སོགས་དྲངས་ཟིན་ལྟར་གྱི་དོན་བཅུའི་ཐེག་ཆེན་བསྡུས་ཏེ་སྟོན་པའི་ཐེག་པ་ཆེན་པོའི་སྡོམ་
ཐེག་བསྡུས་བམ་པོ་གསུམ་དང་མཚན་ཉིད་ཀུན་བཏུས་དང་བདེན་པ་ཆོས་ཐོབ་པ་འབྲེལ་
གཏམ་རྣམ་ངེས་ལྔ་སྟོན་པའི་ཐེག་པ་ཐུན་མོང་གི་སྡོམ་མངོན་པ་ཀུན་བཏུས་བམ་པོ་ལྔ་སྟེ་
སྡོམ་གཉིས་དང། གཅུང་གི་གཞུང་ལས་ཆོས་ཀུན་སེམས་ཀྱི་བདག་ཉིད་ཙམ་དུ་སྟོན་པའི་
སུམ་ཅུ་པ་དང་དེ་རིག་པས་སྒྲུབ་པ་ཉི་ཤུ་པ་དང་དེའི་གཞི་ཕུང་པོ་འཐད་པར་སྟོན་པ་ཕུང་པོ་
ལྔའི་རབ་འབྱེད་དང་དེ་ལྟར་ཡིན་ཀྱང་འཆད་ཉན་འཐད་པར་སྒྲུབ་པའི་རྣམ་བཤད་རིག་པ་དང་

[103]
པ་ལྔ་དང། རྟེན་འབྲེལ་མདོ་མདོ་རྒྱན་དབུས་མཐའ་རྣམ་འབྱེད་དེ་གཞན་གཞུང་གསུམ་
གྱི་འགྲེལ་པ་བཅས་པྲ་ག་ར་ཎ་སྡེ་བརྒྱད་དེ་བྱམས་པའི་ཆོས་ཉི་ཤུར་གྲགས་པའི་ལྷག་མ་
དེ་རྣམས་དང་ཁྱད་པར་དུ་མངོན་པར་གོང་མ་ཀུན་བཏུས་ཞིབ་པར་རེང་མདའ་བ་ལས་
གསན་ཞིང་དེའི་ཊིཀྐ་བརྩོམ་པའི་བསྐུལ་མའང་མཛད། ཡང་དེར་དེ་ཉིད་ལས་ཁྱད་
པར་ཚུ་རོལ་མཐོང་བའི་དངོས་པོ་ཡིན། ཞེས་སོགས་ལྟར་ཚད་མའི་གཞུང་ལ་སྦྱངས་པ་
ཅི་མངོན་སུམ་རང་དོན་གཞན་དོན་རྗེས་དཔག་གཞན་སེལ་དཔེ་རྟག་ཆོད་བརྟག་པའི་ལེའུ་
དྲུག་ཅན་གྱི་ཕྱོགས་གླང་གི་ཚད་མ་མདོའི་དོན་འགྲེལ་ཆོས་གྲགས་ཀྱི་མཛད་པ་ལས་
བསྒྲུབ་བྱ་ཐར་པ་དང་ཐམས་ཅད་མཁྱེན་པ་སྒྲུབ་བྱེད་དངོས་སྟོབས་ཀྱི་རིག་པ་གཉིས་སོཌ་
སྟོན་པའི་རྣམ་འགྲེལ་རྣམ་ངེས་རིག་ཐིག་སྟེ་དབང་པོ་རྟུལ་འབྲིང་རྣོན་པོ་གསུམ་གྱི་ཆེད་དུ་
མཛད་པའི་ལུས་ལྟ་བུ་གསུམ་དང། རང་དོན་ལེའུ་ལས་འཕྲོས་པའི་གཏན་ཚིག་ཐིག་
པ་འབྲེལ་བརྟག་གཉིས་དང། གཞན་དོན་ལེའུ་ལས་འཕྲོས་པ་རྩོད་རིག་རྒྱུད་གཞན་
གྲུབ་པ་སྟེ་ཡན་ལག་ལྟ་བུ་བཞི་སྟེ་སྡེ་བདུན་འགྲེལ་བཅས་ལས་གཙོ་བོར་རྒྱས་པ་རྣམ་
འགྲེལ་ལེའུ་བཞི་པ་ཅན་གྱི་བཤད་པ་ཚར་གཅིག་གསན། དེ་ནས་བླ་མ་རྡོར་རིན་ལས་
བརྟག་གཉིས་ཀྱི་བཤད་པ་གསན་ཞིང་ས་སྐྱའི་བླ་བྲང་ཤར་པའི་སྔགས་པ་དགེ་བཤེས་
བགྲེས་པོ་ཞིག་ལས་མན་ངག་བླང་སྟེ་རིན་ཆེན་སྒང་གི་རྒྱ་བ་རིར་བྱོན་ནས་མ་ནིང་ཧ་འདོན་
མཛད་པས་སྙུང་ལྷག་མེད་དུ་དྭངས། དེ་ནས་བྱང་ངམ་རིང་དུ་བྱོན་ནས་རེང་མདའ་བས་ཀུན་
བཏུས་ཊིཀ་ཆེན་བརྩམས་པ་རིམ་པར་ཐུགས་འཛིན་མཛད་ཅིང་རྣམ་འགྲེལ་རང་འགྲེལ་
ཞིབ་བཤད་གསན། དེ་རྗེས་ཡུམ་གྱིས་ཨ་མདོར་མར་འབྱོན་དགོས་པའི་ཞུ་བ་ཕུལ་བ་
སོགས་གསན་ནས་དབུས་སུ་བྱོན་ཏེ་ལན་ཅིག་མདོ་ཕྱོགས་སུ་ཕེབས་པར་དགོངས་ཏེ་
མལ་གྲོ་ལྷ་ལུང་དུ་བྱོན་ནས་མན་ངག་འགའ་ཞིག་ལ་ཐུགས་སྦྱོང་མཛད་པར་བརྩམས་
སྐབས་ཞིག་ན་རང་ཡུལ་དུ་མི་འབྱོན་པའི་དམ་བཅའ་བརྟན་པོ་མཛད་དེ་དེར་བླ་མ་བསོད་
གྲགས་ལ་ཆོ་ག་སྔགས་འགའ་གསན། དེ་ནས་དཔེ་མཚམས་མཛད་དེ་རྣམ་འགྲེལ་གྱི་
རྣམ་བཤད་རིག་མཛོད་ལ་གཟིགས་རྟོགས་མཛད་པས་ལམ་གྱི་རྣམ་བཞག་གིས་ ལེའུ་

[104]  ཐུགས་འཕྲོག་ནས་སྤྱན་ཆབ་མང་དུ་བསིལ་ཞིང་བདེ་བ་ཅན་ནས་པོ་ཏི་མང་
ལ་གཟིགས་རྟོག་མཛད། དེ་རྗེས་སྔར་ཐང་དུ་བྱོན་ཏེ་ལོ་ཙཱ་བ་དོན་བཟང་པས་མཛད་
པའི་ཚད་མའི་ཊྀཀྐ་ཁོ་རང་ལས་གསན་ཞིང་རྣམ་འགྲེལ་མདོ་རྩ་མངོན་པ་གོང་འོག་སྟེ་
དགའ་བཞིའི་གྲ་སྐོར་མཛད་ནས་དེར་གཞུང་བསྒྱུར་པའི་སྲོལ་བཏོད། བོ་དོང་ཨེར་བྱོན་
ནས་ལོ་ཙཱ་ནམ་མཁའ་བཟང་པོ་ལས་སྙན་ངག་སྦྱང་ཞིང་དེར་ཡང་རྗེ་བཙུན་པ་ལ་དབུ་ཚད་
དུལ་ཕར་མངོན་པ་གསན། དེ་ནས། མདོ་སྔགས་གཞུང་ལ་ངལ་བ་མང་བྱས་ཀྱང། །
ཞེས་སོགས་ལྟར་དུ་ཀླུ་སྒྲུབ་ཀྱི་གཞུང་ལས། རྐྱེན་བརྟག་འགྲོ་འོང་དབང་པོ་དང། །ཕུང་
ཁམས་འདོད་ཆགས་ཆགས་པ་དང། །སྐྱེ་གནས་འཇིག་དང་བྱེད་པོ་དང། །སྔ་རོལ་ན་
གནས་མེ་བུ་ཞིང། །སྔོན་དང་ཕྱི་མཐའ་བདག་གཞན་བྱས། །འདུ་བྱེད་ཕྲད་པ་རང་བཞིན་
དང། །བཅིངས་ཐར་ལས་འབྲས་བདག་དང་ཆོས། །དུས་ཚོགས་འབྱུང་འཇིག་དེ་བཞིན་
གཤེགས། །ཕྱིན་ལོག་འཕགས་བདེན་མྱ་ངན་འདས། །སྲིད་པའི་ཡན་ལག་བཅུ་གཉིས་
དང། །ལྟ་བ་བརྟག་སྟེ་ཉེར་བདུན་པོ། །དབུ་མ་རྩ་ཤེས་ལས་གསུངས་སོ། །ཞེས་
པའི་སྡོམ་ལྟར་གྱི་དེ་རྣམས་རང་བཞིན་གྱི་ཡོད་མེད་བརྟག་ཚུལ་སྟོན་པའི་དབུ་མ་རྩ་བ་
ཤེས་རབ་རབ་འབྱེད་ཉེར་བདུན་བམ་པོ་གཅིག་ཅན་དང་རང་བཞིན་གྱི་སྟོང་ཉིད་བདུན་ཅུ་
པ་དང། དེ་རིགས་པས་བསྒྲུབ་བྱེད་རིགས་པ་དྲུག་ཅུ་པ་དང། དེ་ལས་གཞན་གྱི་རྩོད་
པའི་སྐྱོན་སྤོང་བྱེད་རྩོད་ཟློག་དང། གཞན་རྟོག་གེ་བ་དང་རྩོད་ཚུལ་སྟོན་པའི་ཞིབ་མོ་རྣམ་
འཐག་དང། དོན་དམ་པར་རང་བཞིན་གྱིས་མ་གྲུབ་ཀྱང་ཀུན་རྫོབ་ཏུ་འཇིག་རྟེན་གྱི་ཐ་སྙད་
ཀུན་འཐད་ཅིང་གྲུབ་པར་སྟོན་པའི་ཐ་སྙད་གྲུབ་པར་སྟེ་བོད་སྔ་རབས་པ་ལ་གྲགས་པའི་
ལེགས་ཚོགས་དྲུག་གི་ལུང་ནི་སྣར་ཐང་ཀུན་རྒྱན་ལས་བླངས་ལ། ཕྱིས་ཀྱི་མཁས་པ་
དག་གིས་ཕྱི་མའི་འཚབ་ཏུ་སྤྲིང་ཡིག་རིན་ཆེན་འཕྲེང་བ་ལེའུ་ལྔ་པ་ མངོན་མཐོ་སོགས་
སྤེལ་མ། ཚོགས། རྒྱལ་པོའི་ཚུལ། སྨོན་ལམ་སོགས་  ཅན་འདྲེན་ནོ། །དེ་དུས་
བཀའ་བཅུ་རབ་འབྱམས་ཀྱི་གྲྭ་སྐོར་ཡང་མཛད་ནུས་ཀྱང་སྲོལ་ཆེར་མ་གཏོད་པས་རིམ་
གྱིས་ས་སྐྱ་དང་དབུས་ཀྱི་གྲྭ་ས་ཆེན་པོ་གུང་ཐང་གསང་ཕུར་བཀའ་ཆེན་བཞིའི་གྲྭ་སྐོར་
མཛད་པས་མཁས་པ་རྣམས་ཀྱི་སྤོབས་པ་འཕྲོག་སྟེ་བློ་གསལ་དུ་མའི་སྤྱི་བོར་ཞབས་

[105]
མཛད་པར་དགེ་སྦྱོང་གི་ཆོས་བཞི་དང་ལྡན་པས་ཞི་དུལ་གྱི་རང་བཞིན་དུ་གནས་པའོ།།
གསང་ཕུར་དབྱངས་ཅན་མའི་སྒྲུབ་པ་ཞིག་མཛད་པས་ཞལ་གཟིགས་ཤིང་རྩེ་ཐང་དུ་བྱོན་
ནས་ཀྱང་དཀའ་བཞིའི་གྲྭ་སྐོར་མཛད་དོ། །གཉིས་པ་གཙོ་བོར་སྔགས་ལ་ཐོས་པ་
མཛད་ཚུལ་ནི། འདི་ནི་རྫོགས་པ་སངས་རྒྱས་སུ་བགྲོད་པ་ལ། ཞེས་སོགས་ལྟར་
འཚང་རྒྱ་བ་ལ་ཐོག་མར་དབང་ཉན་པའི་དུས་ནས་ཀྱང་བཟུང་སྟེ་གཟུགས་སྐུའི་རྒྱུད་དེའི་
རྣམ་པ་འདྲ་བ་སྒོམ་ཞིང་གཞན་ཐབས་མཁས་དུ་མའི་སྒོ་ནས་ཕར་ཕྱིན་ཐེག་པ་ལས་
ཁྱད་པར་དུ་འཕགས་པའི་སངས་རྒྱས་ལས་ཀྱང་དཀོན་པའི་རྡོ་རྗེ་ཐེག་པ་འཚོལ་བའི་
ཐུགས་འདུན་སྔ་མོ་ནས་ཀྱང་ཤིན་ཏུ་ཆེ་བས་སྔར་ཡང་ཅུང་ཟད་གསན་ཡང་འདི་ནས་
བཟུང་དེ་ལ་ནན་ཏན་མཛད་པར་དགོངས་ཏེ། དེ་ཡང་དུས་འཁོར་རྩ་རྒྱུད་ལས། གསུམ་
ལས་དགེ་སློང་མཆོག་ཡིན་ཏེ། །ཞེས་སྔགས་ཀྱི་རྟེན་ལ་དགེ་བསྙེན་དགེ་ཚུལ་དགེ་སློང་
གསུམ་ལས་ཕྱི་མ་ལ་བསྔགས་པར་མཛད་པ་ལའང་དགོངས་ནས་ཡར་ཀླུང་རྣམ་རྒྱལ་
དུ་ཇོ་གདན་ཚོགས་ཆེན་པོའི་མཁན་པོ་དཀའ་བཞི་པ་ཚུལ་རིན་གྱིས་མཁན་པོ་དང་བྱི་
རྫིང་ཚོགས་པའི་མཁན་པོ་ཤེར་མགོན་པའི་ལས་སློབ་དང་བྱི་རྫིང་དབུ་མཛད་བསོད་
ནམས་རྡོ་རྗེ་གསང་སྟོན་མཛད་དེ་ཁ་སྐོང་འོས་པ་དང་བཅས་པའི་ཚོགས་པ་གཉིས་ཀྱི་
དགེ་འདུན་གྲངས་ཚང་པ་ལས་བསྙེན་རྫོགས་ པཎ་ཆེན་སྡོམ་རྒྱུད་  ཀྱི་སྡོམ་པ་་
བཞེས་ཏེ་བསྟན་པའི་བདག་པོར་མངའ་གསོལ་ལོ།། །།སླར་གདན་ས་མཐིལ་
དུ་བྱོན་ནས་སྤྱན་སྔ་རིན་པོ་ཆེ་གྲགས་བྱང་ལ་མཇལ་ནས་བཀའ་མཆིད་མཛད་པས་ཐུགས་
དགྱེས་ཏེ་རྗེ་བླ་མ་ལ་ཕག་གྲུ་དང་འཇིག་རྟེན་མགོན་པོའི་བཀའ་འབུམ་ལམ་འབྲས་ནཱ་རོ་ཆོས་དྲུག་
སོགས་གནང་བས་རྗེ་བླ་མས་ཀྱང་ཐུགས་རངས་པས་ འདས་ནས་  ཕྱིས་སུ་འདིའི་རྟོགས་བརྗོད་
མཛད། དེར་བོ་དོང་ལོ་ཆེན་ནམ་བཟང་བྱོན་པ་ལས་ཀཱ་ལ་པ་དང་ཙན་དྲ་པའི་མཚམས་སྦྱོར་
ལྔ་སོགས་ཀྱང་སྦྱངས་ཟངས་རི་དང་འོན་བཀྲ་ཤིས་རྡོ་དཀར་དུ་ཡང་ཐོ་རེ་བཞུགས་ཤིང་འོ་ན་
གྱི་ལྷ་ཁང་གེ་རུར་ཚ་ཁོ་དཔོན་པོ་སོགས་ལ་དབུ་ཕར་ཚད་མ་སོགས་གསུངས། སྐྱིད་ཤོད་
ཚལ་དུ་བྱོན་ནས་བཀའ་བསྟན་འགྱུར་ལ་གཟིགས་རྟོགས་མཛད་དེ་ཕར་ཕྱིན་འགྲེལ་བ་

[106]
ཤར་བར་དུ་ཤོག་རིང་ཡིག་ཕྲེང་དགུ་བཞི་རེ་ཐུགས་འཛིན་མཛད་དེ་བྱང་བར་བྱས་པས་གླིང་
མཚུངས་མེད་འཇམ་བཀྲ་ཤཱཀ་གྲུབ་གསུམ་སོགས་གངས་རིའི་ལྗོངས་ཀྱི་འཛིན་བཟང་
པར་གྲགས་པ་ཀུན་སྤ་བསྐོང་བར་མཛད། ལྷ་སའི་ཐུགས་རྗེ་ཆེན་པོའི་དྲུང་དུ་སྙུང་གནས་
མང་དུ་མཛད་དེ་རྨི་ལམ་བརྟགས་པས་རྗེ་བླ་མ་རང་ཉིད་ཀྱིས་སྙེ་ཐང་གི་ཡར་འཕྲེང་ཐོན་
པའི་བྲག་རྩེ་ནས་ཨུཏྤལ་སྔོན་པོ་གསར་ སྐུ་ཚེ་ལྟས་  བསྙེད་པ་དང་ཚ་ཁོ་པས་དུང་
གཉིས་ནམ་མཁའ་ལས་བབས་ཏེ་གཅིག་ཏུ་འདྲེས་པ་བུས་པ་ ཁམས་སུ་རྗེའི་བསྟན་
པ་སྤེལ་ལྟས་  རྨིས་པས་ལྟས་བཟང་བྱུང། བདེ་བ་ཅན་དུ་བྱོན་ནས་སྡེ་སྣོད་འཛིན་པ་མང་
པོ་ལ་ལུང་འཁྲིད་མང་དུ་བསྩལ་ཞིང་རྡོ་རྗེ་རྣལ་འབྱོར་མའི་ལུང་བསྟན་པ་ལྟར་དུ་པཎ་
ཞྭ་གསེར་མདོག་ཏུ་བསྒྱུར་ཏེ་བཞེས་པས་ཞྭ་སེར་ཅོད་པཎ་འཆང་བ་ཞེས་སྙན་པའི་སྒྲ་
དབྱངས་དེ་ནི་ལྷ་གནས་བར་དུ་ལྷང་ལྷང་གྲགས་པའོ།། །།དེ་ནས་དབུས་
སྟོད་བྱ་ཡུལ་དུ་བྱོན་ནས་དགེ་བའི་བཤེས་གཉེན་བདུན་ཅུ་ལྷག་ལ་དབུ་ཚད་ཕར་ཕྱིན་
མངོན་པ་གོང་མ་གསུངས་ཤིང་ཚལ་དང་བདེ་བ་ཅན་ནས་གསེར་ཕྲང་གི་འཕྲོ་བཙམས་
ཚལ་བ་རྟོགས་ལྡན་ཡེ་རྒྱལ་ལས་སྐྱོར་ལུང་དུ་དུས་འཁོར་འགྲེལ་ཆེན་ལེའུ་ལྔ་པ་ཅན་
ཞིབ་བཤད་དང་ རྒྱུ་མཚན་  རྩིས་ཀྱི་ལག་ལེན་ལའང་གསན་སྦྱོང་མཛད་དེ་ཕྱི་ནང་
གཞན་གསུམ་ལ་མཁས་པར་གྱུར། སྐྱོར་ལུང་དང་བདེ་བ་ཅན་དུ་སྐལ་ལྡན་ཆོས་ཀྱིས་
ཚིམ་པར་མཛད་ཅིང་སྟོད་ལུང་མཚོ་སྨན་དང་དུས་འཁོར་སྤྱི་དང་ལྷག་པར་སྦྱོར་དྲུག་ལ་
ཐུགས་སྦྱོང་མཛད། ཡར་ཀླུང་དུ་འབྱོན་ཞོར་ལ་སྲིན་པོ་རིའི་གོང་དཀར་རིགས་ལྡན་
ལྷ་ཁང་ནས་ཀྱང་སྒོམ་པ་ཆོས་རྒྱལ་སོགས་ལ་ཕར་ཚད་འདུལ་མངོན་དབུ་མ་གསུངས་
ཤིང་དམར་ཀླུང་སྨོན་མཁར་དུའང་སྡོང་ཆི་གྲགས་རིན་པ་སོགས་ལ་དབང་ལུང་རྗེས་གནང་
སོགས་ཀྱི་ཆོས་ཆར་ཕབས་ཤིང། ཁྱད་པར་དུ་སྔར་བཀའ་བཞི་པ་ཤེར་སེང་གེས་ཆོས་
ཐོག་གཅིག་པ་པོ་ཏི་བཅུ་གཅིག་གསུངས་པ་གླེང་བ་ལ་བརྟེན་ནས་ཤ་སྟོན་སོགས་ཀྱིས་
གསོལ་བ་བཏབ་པའི་ངོར་མོན་མཁར་བཀྲ་ཤིས་གདོང་དུ་པོ་ཏི་ཆེ་བ་བཅོ་ལྔའི་རྒྱ་གར་
སྐད་ཉིན་གཅིག་ལ་བཙུག་ནས་དང་གཉིས་རྫོགས་ཚེ་སླར་ཆུང་བ་གཉིས་བསྣན་པ་སྟེ་

[107]
འདུལ་བ་མདོ་རྩ་དང་བཅུ་བདུན་པོ་འགྲེལ་སྦྲགས་དགགས་སྒྲུབ་དང་བཅས་ཟླ་གསུམ་གྱི་
རིང་ཉིན་རེ་ཐུན་བཅོ་ལྔ་རེར་ཐུགས་བཤད་མཛད་དེ་སྲོད་དང་ཐོ་རངས་བདག་འཇུག་རིམ་
གཉིས་སོགས་ཀྱི་རྣལ་འབྱོར་མ་ཆག་པར་མཛད་པ་འདི་ནི་འཁོར་དྲེགས་ཅན་མང་པོ་
བསྡུས་ཤིང་ནོར་མང་པོ་བསགས་ཏེ་ཆགས་སྡང་ཕྱོགས་རེས་ཀྱིས་དགྲ་འདུལ་གཉེན་སྐྱོང་
བྱས་པའི་བླ་གཟུགས་འཇིག་རྟེན་པ་རྒན་པོའི་རྣམ་ཐར་ལྟ་བུ་མིན་པར་དོན་ལྡན་གྱི་བཙུན་
པ་མཁས་པའི་རྣམ་ཐར་ཆེ་ཤོས་སོ།། །།ཡར་ཀླུང་འོ་ཀར་བྲག་ཏུ་བདེ་མཆོག་
དང་ནི་གུ་ཆོས་དྲུག་དང་ཁྱད་པར་དུ་གཏུམ་མོའི་རླུང་སྦྱོར་སོགས་ལ་ཐུགས་དམ་མཛད་
ཞོར་ལ་ཉིན་རེར་དུས་འཁོར་འགྲེལ་ཆེན་གྱི་ཤོག་གུ་བདུན་རེ་ཐུགས་འཛིན་མཛད། སླར་
སྐྱིད་ཤོད་པོ་ཏ་ལར་བྱོན་ནས་རྗེ་བཙུན་པ་དང་རྣམ་གཉིས་ཀྱིས་ཆོས་ཀྱི་བཀའ་མཆིད་མཛད་
ཅིང་གཞན་ལའང་ལེགས་བཤད་མང་དུ་གསུངས་ནས་རྗེ་བཙུན་པ་གཙང་དུ་བྱོན་རྗེས་རྗེ་བླ་
བླ་མ་ཉིད་སྐྱོར་ལུང་བྲག་ཏུ་བཞུགས་ནས་གདུལ་བྱ་མང་པོ་ལ་དུས་འཁོར་ཕར་ཚད་སོཌ་
གསུངས། དེ་ནས་གཙང་དུ་བྱོན་ནས་རོང་སྣུབས་ཆོས་ལུང་ དུ་  ཚོགས་པའི་མཁན་པོ་གྲགས་
ཤེས་ལ་བཀའ་ལུང་འགའ་ཞིག་གསན། དེའི་ཚེ་དེ་ཁོ་ན་ཉིད་ཀྱི་དོན་འཚོལ་བ་ལ་
རྟག་ཏུ་བུ་ལྟར་ཡོད་པ་དང་བླ་མ་དབུ་མ་པ་བརྩོན་སེང་ངམ་དཔའ་བོ་རྡོ་རྗེ་ཞེས་གྲགས་པ་
པ་ལ་འཇམ་དབྱངས་ཀྱི་སྣང་བ་ཁམས་སུ་ཕྱུགས་རྗེ་མཛད་དུས་ནས་ཀྱང་ཡོད་ཅིང་དབུས་
གཙང་དུ་བྱོན་ཏེ་ཀམ་ཚང་གི་ཕྱག་ཆེན་དང་རྟོགས་ལྡན་མཚོ་དཀར་མོ་ལ་སྦྱོར་དྲུག་དང་
འབའ་ར་བ་ལས་ཀྱང་ཕྱག་ཆེན་དང་རྟོགས་རེང་མདའ་པ་ལས་དབུ་མ་འདུལ་བ་གསན་པ་
དེ་ཉིད་ཀྱི་རྣམ་ཐར་སྔར་སྙན་དུ་སོན་ཡོད་པས་སློབ་མ་གཉིས་ཀྱིས་འབྲེལ་འཕྲིན་བྱས་པ་ལ་
བརྟེན་ནས་ཞལ་འཛོམ་སྟེ་དབུ་མ་པས་རྗེ་ལ་དབྱངས་ཅན་མའི་རྗེས་གནང་དང་འཇུག་པ་རང་
འགྲེལ་ཀྱང་གསན་ཞིང། དེ་ཉིད་ཀྱིས་ལོ་ཙཱ་ལྟ་བུར་མཛད་ནས་རྗེ་བླ་མས་འཇམ་དབྱངས་
ལ་དབུ་མའི་ལྟ་བའི་དཀའ་གནས་འགའ་ཞིག་སོགས་ཀྱང་དྲིས་པས་ཐུགས་ཡིད་ཆེས་ཏེ་
སླར་འཇམ་དབྱངས་སྒྲུབ་སྐོར་སོགས་ཞུས་པའི་སྙན་གསན་ཕབས། དེ་ནས་སྟག་ཚང་
རྫོང་ཁར་བྱོན་ནས་འདུལ་འཛིན་ལོ་ཙཱ་སྐྱབས་མཆོག་དཔལ་བཟང་གིས་འཚོགས་ཆས་

[108]
དང་རྡོ་འདི་དང་བཞི་འཁོར་བཅས་ཀྱིས་ཆོས་ཀྱི་འབྲེལ་གཏམ་མང་པོ་མཛད། འ་བའུ་
འབའ་གཉེར་དུ་རེང་མདའ་པ་ལ་འདུས་པའི་བཤད་པ་གསན་རྗེས་སུ་རྗེ་བཙུན་པས་སྐྱར་
བཏེགས་ཤིང་རྗེ་ཉིད་རོང་ཆོས་ལུང་དུ་བྱོན་ནས་བླ་མ་དབུ་མ་པ་ལས་འཇམ་དབྱངས་ཆོས་
འཁོར་སྐོར་གསན་ཏེ་དེ་དུས་ནས་ཀྱང་མཐར་སྒྲུབ་པ་བྱེད་པའི་ཐུགས་འདུན་བཏང་ངོ། །
དེ་ནས་ཉང་སྟོད་གོང་གསུམ་བདེ་ཆེན་དུ་བྱོན་ནས་བུ་སྟོན་ལས་དུས་འཁོར་འགྲེལ་ཆེན་ཚར་
བཅུ་བདུན་ སྔར་རྨིས་  གསན་པའི་བླ་མ་ཆོས་དཔལ་ལ་དར་སེང་ ས་རྫོགས་རིམ་  གོས་
ལྗང་ ནམ་མཁའ་བསྐྱེད་རིམ་  སྔ་ཕྱིར་ཕུལ་ནས་དུས་འཁོར་ཞུས་ཚེ་ཁོང་གིས་ཀྱང་གཞན་
ལ་བཤད་པའི་ལེའུ་གཉིས་པའི་མགོའི་གང་ཞིག་ཆེན་པོའི་མི་རྣམས་སྨིན་པར་བྱ་བའི་དོན་
དུ་ཞེས་པར་སློབ་སོགས་རྟེན་འབྲེལ་ཀྱང་འགྲིགས་ཞེས་ཞལ་གྱིས་བཞེས་ཏེ་དེ་ནས་
བཤད་པ་མཛད་དེ་ལེའུ་དང་པོ་བསྐྱར་ཏེ་དེའི་ཕྱག་ལེན་སྦྱོར་དྲུག་ཉམས་ཁྲིད་ལེགས་པར་
གནང། བུ་སྟོན་གྱི་མཆོད་གཡོག་པ་ཚེ་དབང་གི་སློབ་མ་མགོན་བཟང་སྤྱན་དྲངས་ནས་
ཉང་སྟོད་སྨད་མཚམས་ཀྱི་འཁྲིས་རྩ་ཁང་དུ་བཞུགས་ནས་རྡོར་དབྱིངས་དང་དཔལ་མཆོག་
རྩེ་མོ་སོགས་ཀྱི་ཡོ་གའི་ཆོག་ཁྲིག་ཕྱག་རྒྱ་དང་གར་ཐིག་དབྱངས་གསུམ་གྱི་ཕྱག་ལེན་
སྦྱངས། སླར་བདེ་ཆེན་དུ་བྱོན་ནས་མཁན་ཆེན་ཆོས་དཔལ་ལས་རྡོ་རྗེ་འཕྲེང་བའི་དབང་
དང་ཕྲེང་བ་སྐོར་གསུམ་ཀའི་ཁྲིད་ལུང་ཆ་ཚང་དང་ཕྱག་རྡོར་འཁོར་ཆེན་གྱི་དབང་མན་ངག་
ལེགས་པར་ཉན། སྔར་ནུབ་གཅིག་མནལ་ལམ་དུ་བུ་སྟོན་གྱི་སློབ་མ་ཁྱུང་པོ་ལྷས་ཡིན་
ཟེར་བའི་བླ་མ་བགྲེས་པོ་ཞིག་གིས་རྡོ་རྗེ་འགྲོས་ཀྱིས་བསྐོར་བ་ལན་གསུམ་མཛད་དེ་ཨེ་
ཀཱ་མུ་རྩི་ཀ་ཞེས་སོགས་ཀྱི་སྒྲ་བསྒྲགས་ཤིང་རྡོ་དྲིལ་དབུར་བཞག་ནས་ཀརྨ་བཛྲ་ཞེས་
སོགས་གསུངས་པ་དང་ཡང་ལན་ཅིག་ཁྲིའི་སྟེང་ནས་ཐུགས་ཀ་ཕྱེས་ཏེ་སྔགས་འཕྲེང་
རིམ་པ་དུ་མ་ཡོད་པ་འཁོར་ལོ་བཅས་སྟོན་པའི་རྨིས་ནས་ཕྱིས་སུ་ཞ་ལུར་བྱོན་ཏེ་ཁྱུང་པོ་
ལྷས་པ་ལ་མཇལ་ཚེ་སྔར་གྱི་རྨིས་པ་དང་བླ་མའི་ཉམས་འདྲ་འབྱུང་ཞིང། སྔར་འཕགས་
འོད་ལས་ བུ་སྟོན་དང་མཉམ་དུ་  ཁྱུང་ལྷས་པས་འདུས་པ་དང་ཡོ་ག་སོགས་ཀྱི་དབང་
གསན་སྐབས་ཚོགས་འཁོར་ཞིག་གིས་དུས་སུ་འཕགས་འོད་ཀྱིས་རྗེ་མར་པས། ཉི་མ་

[109] །ཞེས་པ་དེ། ཁྱུང་པོ་སྟོན་སྒོམ་ཁྱོད་ལ་མི་ཟེར་རམ། །
ཞེས་གསུངས་པའི་ལུང་བསྟན་ཐོག་ཏུ་བབས་ཏེ་ཞ་ལུ་ནས་དེ་ལས་དམ་ཚིག་གསུམ་
བཀོད་རྣམ་སྣང་མངོན་བྱང་ཀུན་རིགས་གསང་བདེ་སོགས་རྒྱུད་སྡེ་བཞིའི་དབང་ལུང་མན་
ངག་རྫོགས་པར་གསན་པའི་མཇུག་ཏུ་བླ་མས་ཆོས་བདག་ལ་ཆོས་ཐམས་ཅད་བདག་ལ་
འཕྲོད་ཟིན་པས་ད་ནས་འགྱོད་པ་མེད་དོ་ཞེས་གསུངས། ཡང་པ་ན་མ་ཕག་རི་ནས་བདེ་ཆེན་
པ་ཆོས་དཔལ་ལས་རྡོ་རྗེ་སྙིང་འགྲེལ་ཕྱག་རྡོར་སྟོད་འགྲེལ་ནཱ་རོ་འགྲེལ་ཆེན་སོགས་དུས་
འཁོར་གྱི་ཆ་ལག་མང་པོ་ཞུས། དེར་ཞ་ལུ་པའི་ཡོ་ག་ལ་མཁས་པའི་རྒྱལ་མཚན་གྲགས་
པ་སྤྱན་དྲངས་ཏེ་ཡོ་གའི་གར་ཐིག་དབྱངས་གསུམ་སོགས་དག་ཐེར་མཛད་ཅིང་ཡོ་གའི་རྒྱུད་
རྩ་འགྲེལ་གྱི་ལུང་མང་པོ་དང་བུ་སྟོན་གྱི་རྡོ་རྗེ་འབྱུང་བའི་རྣམ་བཤད་སོགས་གསན། དེ་
ནས་ཆུ་སྤྲེལ་ལོར་བླ་མ་དབུ་མ་པ་དང་ལྷན་དུ་སྐྱིད་ཤོད་ཀྱི་དགའ་བ་གདོང་དུ་ཕྱག་ཕེབས་
ཤིང་ལྷ་སར་བྱོན་ནས་ཇོ་བོ་རིན་པོ་ཆེ་དྲུང་དུ་གསོལ་བ་བཏབ་པའི་རྗེས་སུ་སླར་དགའ་
གདོང་དུ་བྱོན་ཏེ་སྐུ་མཚམས་བཅས་ནས་དབུ་མ་པ་ལ་འཇམ་དབྱངས་ཆོས་སྐོར་གྱི་རྗེས་
གནང་གསན་སྐབས་སུ་འཇམ་དབྱངས་དཔའ་གཅིག་ནི་ནང་སྒྲུབ་གསང་སྒྲུབ་དང་འཇིགས་
བྱེད་དུ་ལམ་གྱི་འགྱུར་བར་གཟིགས་ཤིང་དབུ་མ་པས་ལོ་ཙཱ་མཛད་དེ་འཇམ་དབྱངས་ལ་
མདོ་སྔགས་ཀྱི་ཁྱད་པར་དང་རིམ་ལྔ་དང་ཁྱད་པར་དུ་སྒྱུ་ལུས་ཀྱི་སྐོར་སོགས་ལ་དྲིས་པ་
ཞུས་ནས་དོགས་པ་རགས་པ་བཅད་ཅིང་ཡང་སྒོས་སུ་ཁས་ལེན་ཅིའང་མེད་ཅིང་གང་ཡང་
རང་ལུགས་ལ་བཞག་ས་མེད་པར་གཞན་ངོ་འབའ་ཞིག་ལ་སྐྱེལ་བའི་ངེད་ཀྱི་དབུ་མའི་
ལྟ་བ་འདི་རྣམ་དག་ཨེ་ཡིན་ཞུས་པས་དེ་ཐེག་ཆེན་པ་གང་གིའང་ལྟ་བ་མིན་ཞིང་སྣང་
ཕྱོགས་ཀྱང་ཞན་པས་ད་ཕྱིན་ཆད་བླ་ལྷ་དབྱེར་མེད་དུ་མོས་ཏེ་གསོལ་འདེབས་དང་ཕྱག་
སྦྱང་དང་གཞུང་ཆེན་མོར་ཞིབ་དཔྱོད་གསུམ་སྒྲིལ་དུ་བྱས་ན་མདོ་སྔགས་ཀྱི་གནད་རྟོགས་
པར་འགྱུར་ཞིང་མདོ་སྔགས་གང་གི་སྐབས་སུའང་ཟླ་གྲགས་ལ་ཚད་མར་བཟུང་ཆོག་ཅེས་
གསུངས་སོ།། །།དེ་དག་ནི། རྒྱུད་སྡེ་འོག་མ་གསུམ་གྱི་ལམ་གྱི་ཚུལ། །
ནས། གསལ་བྱེད་དྲི་མ་མེད་པའི་འོད་ལ་སྦྱངས། །ཞེས་པ་ལྟར་དུ་རྩོད་མེད་ཀྱི་མན་
ངག་ཞིབ་བཤད་གསན་ནས་སྦང་བྱ་སྦྱོང་བྱེད་བྱང་འབྲས་ངོ་འཕྲོད་དེ་ཟབ་གསལ་གཉིས་

[110] །དེ་ནས་
དགའ་བ་གདོང་ནས་བསྙེན་མཚམས་མཛད་པས་འཇའ་ཚོན་སྣ་ལྔའི་དབུས་སུ་འཇམ་
དབྱངས་ཨ་ར་པ་ཙ་གཟིགས་པ་ནས་བཟུང་ན་མ་འདོད་དུ་དངོས་སུ་ཆོས་ཞུས་ཆོག་
པས་བརྩོམ་པ་ བདེ་སྨོན་སོགས་  གང་མཛད་ཀྱི་དོན་གྱི་ངོ་བོ་གོ་རིམ་གྲངས་ངེས་སོགས་
གསུངས་ཤིང་སྒྲུབ་པ་ལ་བསྐུལ་བར་མཛད་པས་དེ་ནས་བཟུང་དེ་ལྟར་མཛད་པར་ཐག་
རྦད་ཀྱི་བཅད་དོ།། །།དེ་ནས་དབུ་མ་པ་མདོ་ཁམས་ལ་འབྱོན་པའི་སྐྱེལ་ཐུང་དུ་ལྷ་
སར་བྱོན་ནས་དཔོན་སློབ་རྣམ་གཉིས་ཀྱིས་ལྷ་སའི་ཐོག་གི་ལྷོའི་བྱ་འདབ་འོག་ནས་
མཆོད་པ་བཤམས་ཏེ་ཇོ་བོ་ལ་གསོལ་བ་དྲག་ཏུ་བཏབ་ཚེ་འཇམ་དཔལ་གྱིས་ཉམས་
ལེན་གྱི་གནད་བསྡུས་ཚིགས་བཅད་འགའ་ཞིག་གསུངས་ཤིང་དེ་ནས་རྗེ་བླ་མས་དབུ་མ་
པ་ལ་འདུས་པའི་དབང་རྫོགས་པར་གནང་ནས་རྗེ་བླ་མ་སླར་སྐྱོར་ལུང་དུ་བྱོན་པ་སྟེ་
འདི་ཡན་ཆད་ཀྱི་མཛད་པ་ཕལ་ཆེར་ནི་རིག་གནས་སྤྱི་དང་ཁྱད་པར་དུ་ནང་དོན་མདོ་སྔགས་
ཀྱི་སྡེ་སྣོད་གསུམ་གྱི་ཚིག་དང་དོན་ལ་ཕྱོགས་རེ་ཙམ་དང་རགས་ཙམ་མིན་པར་བློ་གྲོས་
ཀུ་ཤའི་རྩེ་འདྲའི་ཕྲ་ལ་མང་བས་ཞིབ་ཏུ་ཐུགས་སྦྱོང་མཛད་དེ་ལམ་མ་ཤེས་པ་དང་
ཉེས་པར་བཟུང་བ་དང་ཐེ་ཚོམ་གསལ་ནས་ངེས་པ་རྣམས་སྙིང་པོར་བཟུང་བ་དང་ཤེས་
རབ་ཀྱི་མིག་གསལ་བར་བྱས་པའི་སྒོ་ནས་དཔེར་ན་ཆུས་འབྲས་སོགས་འབངས་ཤིང་དྲི་
མ་དང་གདུངས་བ་དང་སྐོམ་དང་སེལ་བ་དང་རྩ་ཤིང་ལོ་ཏོག་བསྐྱེད་པ་སྟེ་ལྔ་དང། མེས་
བསྲེག་ཆོས་དྲོ་གསལ་བཞི་བྱེད་པ་ལྟར་གྱི་ཐོས་པའི་གནས་སྐབས་གྱི་འབྲས་བུ་མངོན་དུ་
གསལ་བར་བྱས་པ་དང། མཁས་པའི་བྱ་བ་འཆད་རྩོད་རྩོམ་གསུམ་ལས་མཁས་པ་
དག་དང་ལུང་རིགས་ཀྱིས་རྩོད་པ་མཛད་ཚུལ་ལོ། །མང་ཐོས་རལ་མཛད་རབ་མང་ལྷུག་
ལྷུག་འཕྱང། །དྲི་མེད་ལུང་རིག་སྤར་ཆེམ་ཟིང་ཟིང་རྣོ། །རྩོད་པས་འཇིགས་མེད་སྒྲ་
དབྱངས་ལྷང་ལྷང་སྒྲོགས། །ཐུབ་བསྟན་གངས་རིའི་སེང་ཆེན་ལྷོད་ལྷོད་རྒྱུ། །བཞི་པ་ནི་
འདི་ཉིད་ཀྱིས་མཛད་པའི་རིན་པོ་ཆེ་གསུམ་གྱི་གཏམ་གྱི་སྦྱོར་བ་ལས། ཆུས་ཁྱེར་འགའ་
ཞིག་སྐོམ་པས་ཤི་བ་བཞིན། །མང་དུ་ཐོས་ཀྱང་ཆོས་ཀྱིས་ཕོངས་པ་རྣམས། །གཞུང་
ལུགས་གདམས་པར་ཤར་བ་མེད་པས་ནོངས། །དེ་ཕྱིར་གང་བསླབ་གདམས་པ་ཤར་བ་

[111] །ཅེས་པ་ལྟར་བྱ་བར་དགོངས་ཏེ། དང་པོར་ཕྱིའི་རྐྱེན་གཞན་དགེ་བའི་བཤེས་
གཉེན་ལས་དེ་ལྟར་ཐོས་པའི་དོན་དེ་ཉིད་ནི་བར་དུ་ནང་གི་རྐྱེན་རང་གིས་བསམ་པའི་སྒོ་
ནས་གཞུང་ལུགས་ཐམས་ཅད་གདམས་པར་ཤར་བར་མཛད་ཚུལ་ནི། དེ་ནས་གདུལ་བྱའི་
བློ་མུན་སེལ་བའི་མཆོག་ཅེས་སོགས་ལྟར་དུ་ཉིད་ཀྱི་རྩ་བའི་བླ་མ་ དཔའ་བོ་རྡོ་རྗེ་
སོགས་  དང་ལྷག་པའི་ལྷ་འཇམ་དབྱངས་དབྱེར་མེད་དུ་བྱས་ཏེ་གསོལ་བ་འདེབས་སོགས་
རྒྱུ་ཚོགས་སྔོན་དུ་བཏང་སྟེ། དེ་ནས་སྔར་གྱི་ཐོས་པ་དེ་དག་མཛད་རིང་ལའང། དམ་ཆོས་
པདྨ་དཀར་པོ་ལས། མཁས་པས་དུས་སུ་སེམས་པར་བྱེད་པ་ན། །ཁང་བུར་ཞུགས་ཏེ་
དེ་བཞིན་སྒོ་བཅད་ནས། །ཆོས་འདི་ཐམས་ཅད་ལ་ནི་ཚུལ་བཞིན་བ་ལྟ། །ཞེས་དང་
ཐོགས་མེད་ཀྱིས་སེམས་པ་གང་ཞེ་ན། འདི་ལྟར་འདི་ལ་གཅིག་པུར་དབེན་པར་སོང་སྟེ་
ཇི་ལྟར་ཐོས་པའི་ཆོས་དེ་ཉིད་རང་གི་མཚན་ཉིད་ གཟུགས་གཟུགས་སུ་རུང་  དང་སྤྱིའི་
མཚན་ཉིད་ གཟུགས་སྐད་ཅིག་མ་  ཀྱི་སྒོ་ནས་སེམས་པར་བྱའོ།། །།ཇི་ལྟར་
བསམ་ཞེ་ན་གཉིས་ཏེ་བགྲང་བའི་ ཕུང་ལྔ་གོང་ནས་གོང་དུ་  སེམས་པ་དང་གཞལ་ རིག་
པ་བཞིས་  བས་སེམས་པའོ། །ཞེས་གསུངས་ལྟར་གཞུང་གང་དང་གང་གི་དོན་གྱི་ངོ་བོ་
གྲངས་ངེས་གོ་རིམ་སོགས་ཇི་ལྟར་ཡིན་ཚུལ་ཞིབ་ཏུ་བསམ་པས་རྒྱལ་བ་དང་རྒྱ་བོད་ཀྱི་
མཁས་གྲུབ་ཚད་ལྡན་དག་གི་མདོ་སྔགས་ཀྱི་གཞུང་མཐའ་དག་འཚང་རྒྱ་བྱེད་ཀྱི་གདམས་
པར་ཤར་བ་སྟེ། དེ་ཡང་སོ་སོར་བཤད་ན། དེ་ལྟར་འབད་པས་ཀླུ་སྒྲུབ་ཐོགས་མེད་ལས་
ཞེས་སོགས་ལྟར་དུ་རྒྱ་ཆེ་བ་དང་ཟབ་མོའི་ལམ་གྱི་རིམ་པ་ཤིང་རྟ་ཆེན་པོ་གཉིས་དང་ཞི་
བ་ལྷ་སོགས་ལས་རིམ་པར་བརྒྱུད་དེ་ཇོ་བོའི་རྗེས་འབྲང་བཀའ་གདམས་གཞུང་གདམས་
ངག་པའི་ལམ་རིམ་དང་རྔོག་ལོའི་བུ་ཆེན་གྲོ་ལུང་པའི་བསྟན་རིམ་སོགས་ལས་བཤད་
པའི་ལམ་གྱི་རིམ་པ་རྣམས་ལ་ངེས་པ་ལེགས་པར་རྙེད་པས་བྱམས་པའི་ཕར་ཕྱིན་
གདམས་པར་ཤར་ཏེ་དེ་ཇི་ལྟ་བ་བཞིན་ཐོག་མར་སེམས་བསྐྱེད་དེ་གདམས་ངག་ཉན་ནས་དེའི་
དོན་དྲན་པ་ཉེར་བཞག་སོགས་བྱང་ཕྱོགས་སོ་བདུན་དང་ཕར་ཕྱིན་བཅུ་ལ་རིམ་གྱི་གོམས་
པར་བྱས་པས་གོ་ཆ་འཇུག་པ་ཚོགས་གཉིས་དེས་འབྱུང་བསྒྲུབ་པ་བྮིའམ་ཚོགས་སྦྱོར་
མཐོང་སྒོམ་མི་སློབ་ལ་མ་ཐོབ་ཚུལ་དཔྱིས་ཕྱིན་པར་དགོངས་པའོ། །དེའི་ཡན་ལག་ཏུ་

[112] བྱང་ཕྱོགས་འདི་ན་ཚད་མའི་གཞུང་ལུགས་
ལ། །ཞེས་སོགས་ལྟར་དུ་བོད་འདིར་མཁས་བླུན་མང་གིས་ནང་པའི་ཚད་མའི་བསྟན་ཆོས་
ལའང་ཕས་རྒོལ་དང་རྩོད་ཚུལ་སོགས་ལས་ཐར་པ་དང་ཐམས་ཅད་མཁྱེན་པ་ཐོབ་བྱེད་
ཀྱི་ལམ་གྱི་རིམ་པ་སྟོན་པ་ཡེ་མེད་ཟེར་ཡང། ཚད་མ་ཀུན་ལས་བཏུས་ཀྱི་མཆོད་བརྗོད་
དུ། ཚད་མར་གྱུར་བ་འགྲོ་ལ་ཕན་བཞེད་པ། །སྟོན་པ་བདེར་གཤེགས་སྐྱོབས་ལ་
ཕྱག་འཚལ་ནས། །ཞེས་པས་སྟོན་པ་བཅོམ་ལྡན་འདས་ཚད་མའི་སྐྱེས་བུར་དམ་
བཅས་ཏེ་དེ་ལ་ལུགས་འབྱུང་ལྡོག་གི་སྒོ་ནས་སྐྱེད་བྱེད་དང་ཤེས་བྱེད་ཀྱི་རྒྱུ་ཡོད་པར་
བསྒྲུབས་པའི་དོན་རྣམ་འགྲེལ་ལེའུ་གཉིས་པར་འཆད་པ་ན། ཚད་མ་སླུ་མེད་ཅན་
ཤེས་པ། །ནས། གང་དེ་ཚད་མ་ཉིད་འདོད་ཀྱི། །ཞེས་པས་ཚད་མས་རང་གི་གཞལ་བྱ་
མི་བསླུ་བ་ལྟར་རྒྱལ་བས་ཀྱང་རང་གི་གདུལ་བྱ་མངོན་མཐོ་ངེས་ལེགས་ལ་འགོད་པ་ལ་
བསླུ་མི་སྲིད་པའི་ཕྱིར་ཚད་མའི་སྐྱེས་བུར་བཤད་ནས། དེ་དངོས་སྟོབས་ཀྱི་རིག་པ་ལ་
བརྟེན་ནས་སྐྱེད་བྱེད་ཀྱི་རྒྱུ་མེད་པར་འཛིན་པའི་ལོག་འཛིན་བསལ་སླད་དུ་ལུགས་འབྱུང་
གི་སྒོ་ནས་དེ་ལམ་གང་ནས་ཇི་ལྟར་བྱོན་ཚུལ་བསྒྲུབས་པ་ནི། སྒྲུབ་བྱེད་ རྒྱུ་མེད་དང་
མི་མཐུན་རྒྱུ་ལས་སངས་རྒྱས་མི་འབྱུང་བས་  ཐུགས་རྗེ་གོམས་ལས་དེ། །ནས་
ཆགས་ དགྲ་བཅོམ་  བྲལ་ གཞན་  ཆགས་དང་ རྣལ་འབྱོར་པ་  ཡིད་ལོག་བཞིན། །
ཞེས་པས་དེའི་རྒྱུ་བསམ་པ་ཕུན་ཚོགས་བརྩེ་བས་གཙོ་བོའི་རྒྱུ་འབྲས་བདུན་དང། བརྩེ་
ལྡན་སྡུག་བསྔལ་གཞོམ་པའི་ཕྱིར། །ནས། དེ་དོན་ཕྱིར་ན་ཐབས་གོམས་པ། །དེ་ཉིད་
སྟོན་པ་ཡིན་པར་འདོད། །ཅེས་པས་སྦྱོར་བ་ཕུན་ཚོགས་བདག་མེད་རྟོགས་པའི་ཤེས་
རབ་ཀྱིས་གཙོས་པའི་སྤྱོད་པ་ཕྱིན་དྲུག་སྟེ་རྒྱུ་དེ་གཉིས་སྐྱེ་བ་དུ་མར་ཡང་ཡང་གོམས་
པར་བྱས་ནས་ཚོགས་གཉིས་བསྐལ་པ་མང་པོར་བསགས་པ་ལས། རྒྱུ་སྤང་ཡོན་ཏན་
གསུམ་ ལེགས་པར་མི་ལྡོག་པར་མར་ལུས་པར་གཤེགས་པ་རྒྱས་བཤད་  བདེར་
གཤེགས། །ཉིད་ཡིན་ནས། གོམས་ཕྱིར་མ་ལུས་སྤངས་པ་ཉིད། །ཅེས་སྤངས་
རྟོགས་མཐར་ཕྱིན་པའི་རང་དོན་ཕུན་ཚོགས་བདེ་གཤེགས་ཁྱད་ཆོས་གསུམ་ལྡན་དང་
སྐྱབས་པ་ཉིད་ ཡིན་ཏེ་ཇི་བཞིན་  གཟིགས་ལམ་ གཞན་ལ་  གསུངས་པ། ནས་

[113] མའི་སྐྱེས་བུ་  ཡིན། །ཞེས་གཞན་དོན་སྒྲུབ་བྱེད་འཕྲིན་ལས་ཀྱི་སྒོ་ནས་
གཞན་དོན་ཕུན་ཚོགས་འགྲོ་བ་སྐྱོབས་པ་སྟེ་འབྲས་བུ་དེ་གཉིས་ཐོབ་པས་ན་བླང་དོར་མ་ནོར་
བར་སྟོན་པའི་ཚད་མའི་སྐྱེས་བུ་མཐར་ཐུག་ཏུ་གྲུབ་ལ། དེ་འབྲས་རྟགས་ཡང་དག་ལ་
བརྟེན་ནས་ཤེས་བྱེད་ཀྱི་རྒྱུ་མེད་འཛིན་གྱི་ལོག་རྟོགས་བསལ་སླད་དུ་ལུགས་ལྡོག་གི་སྒོ་ནས་
བདེན་བཞིའི་ངོ་བོ་གོ་རིམ་སོགས་བསྒྲུབ་པ་ནི། ཡང་ན་ ལུག་འབྱུང་ལས་  སྐྱོབས་ པ་
ཡིན་ཏེ་  བདེན་པ་བཞི་ནི་ མ་ནོར་བར་  སྟོད་པའོ། །ཞེས་དེས་བདེན་བཞི་མ་ནོར་བར་
བསྟན་པས་སྐྱོབ་པར་སྒྲུབ་ལ། འོ་ན་དེས་བསྟན་པར་སྡུག་ཀུན་འགོག་ལམ་གྱི་བདེན་
བཞི་ནི་ཇི་ལྟ་བུ་ཞེ་ན། སྡུག་བསྔལ་འཁོར་བ་ཅན་ཕུང་པོ། །སོགས་དང་རེས་འགའ་བ་
ཉིད་ཡིན་པས་ན། །སོགས་དང། དེ་ནི་གཏན་དུ་མ་ཡིན་ཏེ། །སོགས་དང། བཤད་
ཟིན་ལམ་དེ་གོམས་པ་ལས། །གནས་འགྱུར་ཞེས་སོགས་ཀྱི་བཤད་ལྟར་དང། ངེས་
པར་བདག་ལ་ཆགས་པ་ནི། །ཞེས་སོགས་ཀྱིས་དེ་དག་གི་ལྡོག་ཟླ་བྱེ་བྲག་པ་གྲངས་
ཅན་པ་དབང་ཕྱུག་གཅེར་བུ་བས་འདོད་པའི་གྲོལ་ལམ་འགག་པ་དང། སྐྱོབས་ལས་
ང་ཉིད་དང་བསྟན་དང། །མ་ལུས་ཁྱད་པར་མཁྱེན་པར་གྲུབ། །ཅེས་སོགས་ཀྱིས་
རྟོགས་པ་ཁྱད་པར་གསུམ་ བདེན་བཞི་མངོན་སུམ་དང་དེ་བསྟན་པ་དང་མ་ལུས་པར་
མཁྱེན་  ལྡན་ཐོབ་པའི་བདེ་གཤེགས་དང། གཞན་དོན་ དུ་བདག་མེད་  མཁྱེན་སྦྱོར་
 གོམས་པའི་  དེ་སྟོན་པ། ཞེས་པས་སྦྱོར་བ་དང། དེ་ལས་བརྩེ་ཡིན་གཞན་དོན་དོར།།
 ཇི་སྲིད་བར་  དོན་གྲུབ་མཛད་པ་མི་འདོད་ཕྱིར། །ཞེས་པས་བསམ་པ་སྟེ་མདོར་ན་དེ་
རྣམས་ཕྱི་མ་ཕྱི་མ་སྔ་མ་སྔ་མ་ལ་རག་ལས་པར་བསྟན་ནས། དེའི་དོན་བསླུ་པ་ནི་
བརྩེ་བས་ལེགས་དང། ཡེ་ཤེས་ལས། བདེན་པ་གསུངས་པ། སྒྲུབ་བྱེད་བཅས་
དེ་གསུངས་པར་ནི་མངོན་སྦྱོར་ལྡན། གང་ཕྱིར་དེས་ན། ཚད་མ་ཉིད། ཅེས་པའོ། །
དེ་ལྟར་མི་རྟག་སོགས་བཅུ་དྲུག་མཐོང་བའི་མངོན་རྟོགས་ཀྱི་རིམ་པ་རྒྱུད་ལ་སྐྱེས་པ་
ལས་ངེས་ལེགས་ཐོབ་ནུས་པར་རིག་པ་ཡང་དག་གིས་ངེས་པ་རྙེད་པ་ན་རང་རེའི་སྟོན་
པའི་བསྟན་པ་སྐྱོན་མེད་དང་དེས་དེ་གསུངས་པ་པོ་སྟོན་པ་དེས་བདེན་བཞི་ལ་བླང་དོར་
བྱེད་སའི་དགེ་འདུན་ཡང་སྐྱོན་མེད་དུ་འགྲུབ་པའི་དཀོན་མཆོག་གསུམ་དང་ཟག་

[114]
དད་པ་དབང་མེད་དུ་ཐུགས་ལ་འཁྲུངས་ཤིང་ཚད་མའི་གཞུང་དེ་དག་གདམས་པར་ཤར་བའོ། །
དེ་བཞིན་དུ་བྱམས་ཆོས་གཞན་བཞི་དང་ཐོགས་མེད་མཆེད་ཀྱི་སེམས་ཙམ་པའི་གཞུང་གདམས་
པར་ཤར་ཚུལ་ནི། དེ་ནས་བྱངས་མདོ་སྡེ་རྒྱན་གཉིས་སོ། །ཞེས་སོགས་ལྟར་དུ་སའི་དངོས་
གཞིའི་ས་བཅོ་ལྔ་པ་བྱ་སར་ཐེག་ཆེན་གྱི་རིགས་ཅན་གྱིས་བསམ་པ་བྱང་ཆུབ་ཏུ་སེམས་སྐྱེད་
དེ་རང་གཞན་གྱི་དོན་བསྒྲུབ་ཆེད་དུ་སྤྱོད་པ་ཕྱིན་དྲུག་དང་བསྡུ་བའི་དངོས་པོ་བཞི་ལ་བསླབ་
པས་རིམ་གྱིས་ས་བཅུ་བགྲོད་དེ་སངས་རྒྱས་ཀྱི་ཡོན་ཏན་བརྒྱ་དང་བཞི་བཅུ་འཐོབ་ཚུལ་མདོ་
རྒྱན་གྱི་དགོངས་པ་ཇི་བཞིན་བཤད་པ་ལ་ངེས་པ་རྙེད་པས་རྒྱུད་བླ་མ་ལས་གསུངས་པའི་
ཁམས་དེ་བཞིན་གཤེགས་པའི་སྙིང་པོ་སྦྱངས་ནས་བླ་མེད་བྱང་ཆུབ་ཐོབ་སྟེ་དེའི་ཡོན་ཏན་
དང་འཕྲིན་ལས་ཐོབ་ཚུལ་དང་འབྱེད་གཉིས་ལས་བཤད་པའི་ལྟ་བ་ ཡང་དག་མ་ཡིན་ཀུན་
རྟོག་ཡོད་སོགས་ལྟར་  ནི་ས་རྒྱན་གྱི་དེ་ཁོ་ན་ཉིད་ཀྱི་ལེའུ་ལས་བཤད་པ་དང་མཐུན་པ་
བཞིན་དུ་ས་སྡེ་གཞན་དང་དབྱིག་གཉེན་གྱི་མཛོད་ལས་བཤད་པའི་གཞི་ལམ་འབྲས་བུ་
སོགས་བཤད་པ་ཕལ་ཆེར་མཐུན་པར་ཉམས་སུ་ལེན་ཚུལ་ལ་ཐུགས་ངེས་འཁྲུངས་པའོ།།
དབུ་མའི་གཞུང་དག་པར་བཤད་ཚུལ་ནི། ལྷག་པར་ཟབ་ཅིང་རྒྱ་ཆེའི་གསུངས་རབ་ཚོགས། །
ཞེས་སོགས་ལྟར་དུ་ཞི་བ་ལྷའི་བསླབ་བཏུས་སུ་གསུང་རབ་གཞན་ལས་བཤད་པའི་དོན་
གོང་འོག་འཁྲུགས་ཤིང་འཐོར་བ་རྣམས་ཕྱོགས་གཅིག་ཏུ་བསྡུས་ཏེ་དལ་འབྱོར་རྙེད་དཀའ་
དོན་ཆེ་བསམ་པ་དང། ཐེག་ཆེན་དང་ཁྱད་པར་དུ་བྱང་ཆུབ་ཀྱི་སེམས་ལ་དད་པ་བསྒོམ་
ཚུལ་དང་སྨོན་འཇུག་གི་སེམས་བསྐྱེད་དེ་རྒྱལ་སྲས་ཀྱི་སྤྱོད་པ་རྒྱ་ཆེ་བ་རྣམས་ལུས་ལོངས་
སྤྱོད་དགེ་རྩ་བཏང་བསྲུང་དག་སྤེལ་བཞིར་བསྡུས་ཏེ་ཉམས་སུ་ལེན་ཚུལ་གྱི་གོ་རིམ་
བསྒྲིགས་པ་ལ་བརྟེན་ནས་ཀླུ་སྒྲུབ་ཀྱི་མདོ་ཀུན་བཏུས་སོགས་དང་དེའི་རྗེས་འབྲང་གི་དབུ་མ་
ཐལ་རང་གི་གཞུང་ཀུན་གྱི་དོན་གོང་འོག་བསྒྲིག་ནས་བསྒོམ་ཚུལ་དང་ཁྱད་པར་དུ་འོག་མ་
འོག་མས་ལྟ་བ་བཤད་པ་གོང་མ་གོང་མའི་སྟེགས་སུ་གྱུར་ནས་ཐལ་འགྱུར་བའི་ལྟ་བ་
རྣམ་དག་ཉམས་སུ་ལེན་ཚུལ་གཏིང་ཕྱིན་པར་མཁྱེན་པའོ།། །།རྒྱུད་སྡེ་གདམས་
པར་ཤར་ཚུལ་ནི། དེ་ནས་བསམ་གཏན་ཕྱི་མ་རྣམ་སྣང་གི། །མངོན་པར་བྱང་ཆུབ་སངས་

[115] །སོགས་དང། དཔལ་ལྡན་དེ་ཉིད་བསྡུས་པའི་ལམ་གྱི་གནད། །
སོགས་དང། ཐུབ་པའི་ལེགས་བཤད་ཀུན་གྱི་མཐར་ཐུག་པ། །དཔལ་ལྡན་རྣལ་འབྱོར་བླ་
ན་མེད་པའི་རྒྱུད། །སོགས་དང། དེ་ཡི་མཐུ་ལས་ལས་བདེ་དགྱེས་དུས་འཁོར་སོགས། །
རྒྱུད་སྡེ་མང་པོའི་གནད་དོན་གདམས་པར་ཤར། །ཞེས་སོགས་ལྟར་དུ་སློབ་དཔོན་སངས་
རྒྱས་གསང་བ་དང་ཀ་མ་ལ་ཤཱི་ལ་སོགས་ཀྱི་མན་ངག་ལ་བརྟེན་ནས་རྒྱུད་དོན་འཐོར་འཁྲུགས་
རྣམས་སྡེབས་ཏེ་བྱ་སྤྱོད་ལ་ཐོག་མར་དབང་ཐོབ་ནས་སྣོད་རུང་དུ་གྱུར་ཚེ་དམ་སྡོམ་དག་
པའི་གང་ཟག་གིས་བར་དུ་རྒྱུད་ལ་བདག་གཞན་གྱི་གཞི་དང་སེམས་སྒྲ་ལ་གཞོལ་བའི་
ཡན་ལག་བཞིས་བཟླས་བརྗོད་དང་བཅས་པའི་བསྙེན་པ་དང་མེ་གནས་སྒྲ་གནས་སྒྲ་མཐའི་
བསམ་གཏན་གསུམ་གྱིས་བཟླས་བརྗོད་ལ་མི་ལྟོས་པའི་བསྙེན་པ་བྱ་བ་དང། སྤྱོད་རྒྱུད་
ལ་ཕྱི་ནང་གི་ཡན་ལག་བཞི་མཚན་བཅས་དང་ཡང་མཚན་མེད་ཀྱི་ལམ་བསྒོམ་སྟེ་མཐར་
བྱ་སྤྱོད་ཀྱི་དངོས་གྲུབ་བསྒྲུབ་ཚུལ་རྣམས་ཡན་ལག་དང་བཅས་པ་དང། དེ་བཞིན་དུ་རྣལ་
འབྱོར་རྒྱུད་ལའང་སྣོད་རུང་དུ་བྱས་ཏེ་སྔགས་སྡོམ་དག་པར་བྱས་ནས་ལྷ་དང་སྟོང་པ་
རླུང་བཟླས་པ་བྮིའམ་ཏིང་འཛིན་གསུམ་གྱིས་བསྡུས་པའི་རགས་ཕྲའི་མཚན་བཅས་
དང་ཡང་མཚན་མེད་ཀྱི་ཐབ་གསལ་གཉིས་མེད་ཀྱི་རྣལ་འབྱོར་བསྒོམ་སྟེ་དངོས་གྲུབ་
བསྒྲུབས་ཚུལ་དང་བླ་མེད་ལ་སྣོད་རུང་དུ་སོང་རྗེས་རྡོ་རྗེ་འཆང་གིས་རྒྱུ་ཐབས་འབྲས་བུ་
གསུམ་གང་དུ་སྟོན་པའི་ཕ་རྒྱུད་འདུས་པ་སོགས་རྩ་རྒྱུད་རྣམས་འཆིང་བྱེད་ཀྱི་དྲངས་ངེས་
དགོངས་ཅན་མིན་པ་སྒྲ་ཇི་བཞིན་པ་ཡིན་མིན་སྟེ་མཐའ་དྲུག་དང་ཡི་གེ་ཚིག་སྤྱི་སྦས་དོན་ཏེ་
ཚུལ་བཞིས་བཅིངས་ཏེ་རྒྱས་གདབ་ནས་གསུངས་པ་རྣམས་བཤད་རྒྱུད་དང་ཀླུ་སྒྲུབ་སོགས་ཀྱི་
མན་ངག་ལ་བརྟེན་ནས་བཀྲོལ་ཏེ་ངེས་པ་ན་བསྐྱེད་རིམ་ཕྲ་རགས་དང་ཁྱད་པར་དུ་རྫོགས་
རིམ་རིམ་པ་བྮིའམ་ལྔའམ་སྦྱོར་བ་ཡན་ལག་དྲུག་རིམ་པར་བསྒོམ་ནས་ཐུན་མོང་
དང་མཆོག་གི་དངོས་གྲུབ་སྒྲུབ་ཚུལ་གྱི་གནད་རྣམས་ལ་ངེས་པ་དཔྱིས་ཕྱིན་པ་རྙེད་པར་
མཛད་པ་ནི་བོད་དུ་སྔོན་ཆད་སུ་ལའང་མ་བྱུང་བའི་རྣམ་ཐར་ཡིད་བཞིན་དབང་གི་རྒྱལ་
པོའི་འགྲན་དོ་ཡིན་ལ། འདི་ཙམ་གྱི་སྒོ་ནས་ཀྱང་རྗེ་བླ་མ་དང་འདིའི་ལུགས་སྲོལ་ལ་
བབས་ཀྱང་ཕྱིར་མི་ལྡོག་པའི་དད་པ་རྙེད་པར་འགྱུར་རོ། །ཀུ་ཤའི་རྩེ་འདྲའི་གྲ་འཛངས་

[116] །གསུང་རབ་ཀུན་ལ་ནང་བྱན་ལེགས་ཆུད་དེ། །གདམས་པར་ཤར་
འདིས་གཞན་བསམ་རི་མོ་དང། །མིག་སྟོང་ལྡན་པའང་དམུས་ལོང་ལྟ་བུར་བྱས། །ལྔ་
པ་དེ་ལྟར་ཐོས་བསམ་གྱིས་སྒྲོ་འདོགས་བཅད་པའི་དོན་མཐར་བསྒོམ་པས་ཉིན་མཚན་
ཀུན་ཏུ་ཐུགས་ཉམས་སུ་བཞེས་ཚུལ་ནི། སློབ་དཔོན་དཔའ་བོས། ཐོས་པའི་རྗེས་འཇུག་
སྒྲུབ་པ་སྙིང་པོར་བྱེད། །ཞེས་པ་དང་མཐུན་པར། དེ་ལྟར་གདམས་པའི་གཏེར་དུ་གྱུར་
བ་ནི། །ཞེས་སོགས་ལྟར་མཛད་པ་སྟེ། དེ་ལ་ལམ་སྒྲོན་དུ། ཞི་གནས་ཡན་ལག་རྣམས་
ཉམས་པས། །རབ་ཏུ་འབད་དེ་སྒོམ་བྱས་ཀྱང། །ལོ་ནི་སྟོང་ཕྲག་དག་གིས་ཀྱང། །
ཏིང་འཛིན་འགྲུབ་པར་མི་འགྱུར་རོ། །ཞེས་གསུངས་པའི་དེའི་རྒྱུ་ཚོགས་གལ་ཆེ་བར་
དགོངས་ནས་མདོ་སྔགས་ཀྱི་ལམ་གྱི་རྩ་བ་སྡོམ་པ་སོ་སོའི་བཅས་བཀག་གནང་བའི་
མཚམས་ལས་ཅུང་ཟད་ཀྱང་མི་འདའ་ཞིང་ཉེས་བྱས་ཕྲ་མོ་ཙམ་དང་ཡང་རྒྱ་མཚོ་ཆེན་པོ་
དང་རོ་བཞིན་ཞག་ཏུ་མི་འགྲོགས་པར་གངས་གཡག་གི་རྔ་མའི་དཔེ་ལྟར་བསྲུང་བ་གཞིར་
བཟུང་སྟེ་ཉན་པ་དང་སྒོམ་རིམ་ལས་འབྱུང་ལྟར་དུ་འདོད་ཆུང་ཆོག་ཤེས་ལ་གནས་ནས་
ཟས་ཀྱི་ཚོད་རིག་པ་དུས་མིན་དུ་མི་ཉལ་བར་བརྩོན་པ་དབང་པོའི་སྒོ་སྡོམ་པ་ཤེས་བཞིན་
དུ་སྤྱོད་པ་སོགས་དང་རྒྱུད་ལས་གསུངས་པ་ལྟར་གྱི་ཐུན་གཤམ་དང་ཐུན་མཚམས་ཀྱི་རྣལ་
འབྱོར་དང་ཡང་མི་འགལ་བའི་ངང་ནས་མདོ་སྔགས་ཀྱི་ཏིང་འཛིན་དང་ཤེས་རབ་ཁྱད་པར་
ཅན་བསྐྱེད་ཕྱིར་དུ་གཞོན་ནུ་ནས་ཀྱང་བསག་སྦྱང་དང་ལྷའི་བསྙེན་སྒྲུབས་སོགས་མཛད་
མོད་ཀྱང་ཁྱད་པར་དུ་ལྷ་སའི་སྒོ་ཁང་ལྷོ་མའི་སྟེང་ནས་དབུ་མ་པ་དང་ལྷན་དུ་བཞུགས་
དུས་འཇམ་དབྱངས་ཀྱིས། བསེ་རུ་ལྟ་བུར་གནས་པ་ཞེས་སོགས་ཀྱིས་བསྐུལ་ལྟར་དབེན་
གནས་ངེས་མེད་དུ་གཙོ་བོར་སྒྲུབ་པ་མཛད་པ་ནི། དགུང་ལོ་སོ་དྲུག་སྟེང་ཟླ་བ་བཅུ་པར་
འཁོར་འཇམ་དཀར་བ་སོགས་དབུས་པ་བཞི་དང་རྟོགས་ལྡན་འཇམ་དཔལ་རྒྱ་མཚོ་སོགས་
མདོ་སྨད་པ་བཞི་སྟེ་འཇམ་དབྱངས་ཀྱིས་ལུང་བསྟན་པའི་འཁོར་དག་པ་རྣམ་བརྒྱད་དང་
བཅས་སྐྱོར་ལུང་ནས་བྱོན་ཏེ་གཞུང་ཀོ་ལ་བཞུགས་ནས་བྱ་བྲལ་ལ་འོལ་ཁ་ཆོས་ལུང་དུ་
རྒྱལ་སྲས་ཀྱི་སྤྱོད་པ་རླབས་ཆེན་མཛད་པ་ལ་སྔོན་དུ་བསགས་སྦྱངས་གཉིས་གལ་ཆེ་བར་
དགོངས་ཏེ་ལྟུང་བཤགས་སོགས་ཀྱི་སྒོ་ནས་ཕྱག་དང་མཎྜལ་སོགས་མཛད་ཚེ་རྡོ་ལ་དབུ་ཐོད་

[117] པ་  དང་རྡོའི་མཎྜལ་ཆེར་ཟད་པ་དང་ཕྱག་སོར་ལ་སེར་ག་
བྱུང་གི་བར་དུ་དཀའ་བ་སྤྱད་པས་སངས་རྒྱས་སོ་ལྔ་བྱམས་པ་སྨན་བླ་ཚེ་དཔག་མེད་སོགས་
ཀྱི་ཞལ་ཡང་ཡང་གཟིགས་དེ་དུས་གཞུང་མང་པོའི་བཤད་པ་མཛད་ནས་དགོངས་ཚེ་
འཇམ་དབྱངས་ཀྱིས། དམུ་རྒོད་འདུལ་དཀའི་སེམས་ཅན་འདི་རྣམས་ལ། །བཤད་པའི་
ཕན་ཐོགས་ཆེན་པོ་ག་ལ་ཞིག་དེ་བས་དབེན་པ་བསྟེན་ནས་རྩེ་གཅིག་བསྒྲུབ། །རང་
གཞན་གཉིས་ཀ་འཚངས་པའི་ལམ་རྙེད་སྙམ། །ཞེས་གསུངས་ཏེ་བཤོལ། དེའི་ཕྱི་ལོར་
རྫིང་ཕྱིའི་ཇོ་བོ་བྱམས་པ་མཇལ་ཏེ་མཆོད་པ་དང་སྨོན་ལམ་མཛད། དེ་ནས་དྭགས་པོ་སྨན་
ལུང་གི་རྒྱ་སོགས་ཕུར་ཐུགས་དམ་འཕེལ་སྐབས་ཞིག་ཏུ་འཇམ་དབྱངས་ཉི་མ་འབུམ་གྱི་
གཟི་བརྗིད་ཅན་ལ་སངས་རྒྱས་བྱང་སེམས་མང་པོ་དང་ཀླུ་སྒྲུབ་ཡབ་སྲས་ལྔ་ཐོགས་མེད་
མཆེད་ཕྱོགས་གླང་ཆོས་གྲགས་ཡོན་ཤཱཀ་གཉིས་སོགས་པཎྜི་ཏ་དང་ཨིནྡྲ་བཧུ་ཏི་ས་ར་ཧ་
ལཱུ་དྲིལ་ནག་གསུམ་སོགས་གྲུབ་ཆེན་དུ་མས་བསྐོར་བ་གཟིགས་ཏེ་དེ་དག་གི་གཞུང་ལ་
བརྟེན་ནས་བསྟན་འགྲོ་ལ་ཕན་པ་རྒྱ་ཆེན་འགྲུབ་པའི་རྟེན་འབྲེལ་འགྲིགས། ཡང་དེར་
འཇིགས་བྱེད་ཀྱི་ཞལ་ཡང་གཟིགས་ཏེ་མ་འོང་ལུང་བསྟན་མང་པོ་ཤོག་ སྤྲུལ་པའི་གླེགས་
བམ་  དྲིལ་མཛད་དེ་གུང་དུ་སྦས་ཤིང་དེ་ནས་བཟུང་དེའི་བདག་འཇུག་ཀྱང་མ་ཆག་པར་
མཛད། ཡང་སྔར་དང་འདྲ་བའི་འཇམ་དབྱངས་ཀྱི་ཐུགས་ཁར་རལ་གྲིའི་ཡུ་བ་ཡོད་ཅིང་
རྩེ་རྗེ་བླ་མའི་ཐུགས་ཁར་ཟུགས་པ་ལས་བརྒྱུད་དེ་བདུད་རྩི་དཀར་སེར་གྱི་རྒྱུན་བབས་
ནས་ཐུགས་རྒྱུད་ཚིམ་པ་དང། དེ་དུས་མི་མང་པོ་འདུས་པ་ལས་ཕལ་ཆེར་གྱི་ཁར་
བདུད་རྩི་མང་པོ་དང་འགའ་ཞིག་ལ་ཅུང་ཟད་རེ་དང་ལ་ལའི་ཁར་མི་འགྲོ་བའི་གཟིགས་
སྣང་བྱུང་སོགས་བརྡའ་ཚིག་གིས་བཀོད་པ་ནི། ཀ་ ཀ་ལ་  ཏ་ ཅིཏ་ཏ་  ར་ རལ་གྲི་  ཡི་
གྲོང་ཁྱེར་ ལུས་  དུ། །སྐྱིད་མོས་ བདེ་ཆེན་  ཆེལ་ནི་རྣམ་པར་རྒྱས། །བུང་བ་ གདུལ་
བྱ་  མང་པོ་དེ་ལ་ བདུད་རྩི་  རོལ། །བདུད་་ལམ་རིམ་ཟུང་  རྩི་མཆོག་ཀྱང་འཐུང་
བར་སྣང། །ཞེས་གསུངས་པ་ལྟར་དང། ཡང་གནས་དེར་སྦྱིན་སྲེག་མཛད་ཚེ་གཞན་དུ་
ཁ་བ་ཆེན་པོ་བབས་ཀྱང་དེའི་ཉེ་འཁོར་དུ་མ་བབས་པས་སེར་སྐྱ་ཀུན་ངོ་མཚར་བ་
དང་ཡང་དེར་ཆོ་འཕྲུལ་ཟླ་བའི་ཞག་བཅོ་ལྔར་མཆོད་པ་ཕུལ་དུས་སྟེང་དང་ཕྱོགས་

[118]
སོ། །དེ་ནས་འཇམ་དབྱངས་ཀྱིས་རྫིང་ཕྱིའི་ཞིག་གསོས་མཛད་པར་བསྐུལ་ནས་དེར་བྱོན་
ཏེ་འོལ་ཁ་སྟག་རྩེ་པ་ལ་སྦྱིན་བདག་བསྐུལ་ནས་བརྩིགས་པ་དང། ཐོག་དང་ཞལ་བ་སོཌ་
འཆོས་དགོས་བཅོས་པས་རྗེས་སུ་ལྷ་རིས་སོགས་ནི་ཁོང་དཔོན་གཡོག་གི་ཆ་རྐྱེན་གྱིས་
འཆོས་པར་བཞེད་ནས་དཔོན་སློབ་བཅུ་གཉིས་ཀྱི་ཕྱག་རྫས་གཏོར་ཆས་སོགས་གང་ཡོད་
རིན་ལ་བཏབ་པས་ཞོ་བཅུ་གཉིས་ལས་མ་བྱུང་ཚེ་རྣམ་སྲས་ལ་འཕྲིན་ལས་བཅོལ་བས་
མཐུན་རྐྱེན་འབད་མེད་དུ་བྱུང་སྟེ་ཐོག་མར་འཇམ་དབྱངས་ཀྱི་ཞིང་བཀོད་སྐྱ་རིས་བཏབ་ནས་
རབ་གནས་མཛད་དུས་ཡེ་ཤེས་པ་ཐིམ་སྣང་བྱུང་བ་དང། ཀོང་བུ་ཆུང་དུ་ཞིག་ཏུ་ལྷ་མེ་སྲོད་
ལ་ཕུལ་བ་སང་གི་ཉིན་གུང་བར་དུ་འབར་བའི་ལྟས་ཁྱད་པར་ཅན་བྱུང་ཞིང་ཕྱིས་སུ་ཡང་
དེ་འདྲ་རྒྱུན་དུ་བྱུང་ལ། སངས་རྒྱས་སོ་ལྔ་འབྲི་དུས་ཞལ་གཟིགས་ནས་དེ་བཞིན་བྲིས་
ཤིང་དེ་འགྲུབ་ནས་རབ་གནས་མཛད་དུས་ལྷ་མང་པོ་བྱོན་ནས་ཐིམ་པ་རྗེ་ལྷོ་བྲག་པས་ཀྱང་
འགྲོ་བ་དགོན་ནས་མཁྱེན། འཇམ་དཔལ་གསང་ལྡན་གྱི་དཀྱིལ་འཁོར་ཡང་བཞེངས་
ནས་དེའི་དབང་གནང་ཞིང་དེར་ཡང་འཇམ་དབྱངས་ཀྱིས་བསྐུལ་ཏེ་བྱམས་པའི་བསྟོད་པ་
རིན་སྒྲོན་མཛད་ཅིང་སྨོན་ལམ་ཞིང་མཆོག་སྒོ་འབྱེད་མ་སོགས་ཀྱང་བརྩམ་མོ། །
དེ་ནས་སོ་དགུའི་སྟེང་ལྷོ་བྲག་སྟོད་རི་ཉི་ཤར་གྱི་དབེན་གནས་འགྲོ་བ་དགོན་པར་བྱོན་ཏེ་
གསང་བདག་གིས་དངོས་སུ་བྱིན་གྱིས་བརླབས་པའི་བཀའ་གདམས་པའི་དགེ་བའི་བཤེས་
གཉེན་ཆེན་པོ་ལྷོ་བྲག་ཤུད་བུ་ཕྱག་རྡོར་པ་ནམ་མཁའ་རྒྱལ་མཚན་དང་མཇལ་ཚེ་ཁོང་རྣམ་
གཉིས་སོ་སོས་ཕྱག་རྡོར་དང་འཇམ་དབྱངས་སུ་གཟིགས་རེས་བྱུང། དེར་ཟླ་བ་བདུན་
བཞུགས་པ་རིང་ལ་ཇོ་བོ་རྗེ་ནས་ནམ་མཁའ་སེང་གེའི་བར་དུ་བརྒྱུད་པའི་སྣེ་བུ་ཟུར་པའི་
བསྟན་རིན་དང་ཡང་ཇོ་འབྲོམ་སྤྱན་སྔ་བ་བྱ་ཡུལ་བསྐྱེར་སྒོམ་སངས་རྒྱས་དཔོན་སྟོན་ནས་
རིམ་པར་ནམ་མཁའ་རྒྱལ་པོ་ལ་བརྒྱུད་པའི་རྒྱལ་བའི་བསྟན་རིམ་སྟེ་བཀའ་གདམས་
གདམས་ངག་པའི་ལམ་རིམ་དང་ཕྱག་རྡོར་གྱི་ཆོས་སྐོར་སོགས་མཁན་ཆེན་ལ་གསན་
ཞིང་ཁྱད་པར་དུ་འཁོར་ཆེན་གྱི་རིམ་གཉིས་བདུད་རྩི་ཐིག་པ་གནང་དུས་ལག་ན་རྡོ་རྗེ་ཐིམ་
པའི་སྣང་བ་བྱུང་བས་དགུང་ལོ་ཞེ་ལྔའི་དུས་སུ་འབྱུང་རྒྱུའི་སྐུ་བགེགས་ཀྱང་ཟློག་ལ། ཕྱག་

[119]
ནོ། །དེ་ནས་ཡང་འཇམ་དབྱངས་ཀྱི་བཀའ་བཞིན་རྫིང་ཕྱིའི་བྱམས་པར་བསྟོད་ཆེན་དང་ཆོས་
གོས་གསུམ་སོགས་འབུལ་སྐྱེལ་པ་བཏང་ནས་རྗེ་བླ་མ་འཁོར་བཅས་ལྟ་བ་ཟབ་མོ་དང་
གསང་བ་དེའི་གནད་ཕྲ་མོ་སོགས་ཀྱི་ཆེད་དུ་རྒྱ་གར་ཤིང་གི་རིལ་གྲུབ་ཆེན་མི་ཏྲ་ཛྭོ་གི་དང་ན་
ལེནྡྲར་ཀླུ་བྱང་གི་འཇའ་ལུས་དང་མཇལ་བར་དགོངས་ཏེ་མོན་བུམ་ཐང་བར་དུ་བྱོན་ཀྱང་ཡི་
དམ་གྱི་སྐུ་དང་གསུང་གི་གནང་བ་ཡོད་པ་གཞན་འགའ་ཞིག་གིས་ཞུས་པ་དང་ཁྱད་པར་དུ་
ཕྱག་རྡོར་པ་ལ་གསང་བདག་གིས་རྗེ་རྒྱ་གར་དུ་བྱོན་ན་པཎྜི་ཏ་ཆེན་པོར་གྱུར་ཏེ་རྡོ་རྗེ་གདན་
གྱི་མཁན་པོར་འགྱུར་ཡང་སྐུ་ཚེ་དང་འཁོར་ལ་གནོད་པ་སོགས་འབྱུང་བར་ལུང་བསྟན་ཞིང་
བདུད་རྩི་སྨན་མཆོག་གནང་ནས་འདིའི་ལྟ་བའི་དོགས་པ་སེལ་ནུས་པར་གསུངས་པ་སོགས་
ལ་བརྟེན་ནས་ཕྱིར་ལོག་ཏེ་གཉལ་ལ་བྱོན་ནས་བཤེས་གཉེན་གྲོ་ལུང་བའི་བསྟན་རིམ་སྤྱན་
དྲངས་པ་གཟིགས་པས་ཐུགས་འཕྲོག་སྟེ་ལོ་རོ་སྟོད་སྟག་ཏུ་ཟླ་བ་ལྔར་བཞུགས་རིང་བསྟན་
རིམ་དག་ལ་གཟབ་བཤད་མཛད། གཉལ་སྟོད་བྲ་གོར་དུ་མཁན་ཆེན་ཆོས་སྐྱབས་བཟང་
པོ་ལ་འབྲོམ་པོ་ཏོ་པ་ལས་བརྒྱུད་པའི་ཤ་ར་བའི་ལམ་རིམ་བེའུ་བུམ་སྔོན་པོ་རྩ་འགྲེལ་
སྤྱོད་འཇུག་བློ་སྦྱོང་སོགས་བཀའ་གདམས་གཞུང་པའི་གདམས་པ་མང་པོ་དང་འདུལ་
མངོན་སོགས་གསན། གཉལ་གྱི་གསེར་ཕྱི་སྒང་དུ་འཇམ་དབྱངས་ཀྱི་སྒྲུབ་པ་མཛད་ཅིང་
གཉལ་སྨད་གསལ་རྗེ་གངས་ཀྱི་ཡར་འདྲེན་དུ་དབྱར་གཅིག་དབྱངས་ཀྱིས་རྒྱ་གར་པཎ་ཆེན་
གཅིག་གི་གཞུང་ལ་བརྟེན་ནས་ཐལ་འགྱུར་པའི་ལྟ་བ་རྙེད་པར་ལུང་བསྟན་ཞིང་རྣམ་སྲས་
ཀྱང་ཞལ་གཟིགས། དེ་རྗེས་དཔོན་སློབ་སུམ་ཅུ་ལྷག་ཙ་རི་མ་ཆེན་ལ་བྱོན་ནས་བདེ་མཆོག་
གི་བདག་འཇུག་ཚོགས་འཁོར་མཛད་དུས་ངོ་མཚར་བའི་ལྟས་མང་པོ་གཟིགས་ཏེ་ཚུར་རེས་
གཉལ་དུ་འབྱོན་ལམ་གྱི་མོ་ལོའི་རྩ་ནས་བྱམས་པ་རི་བོ་ཆེན་པོ་ལྟ་བུ་མཐོང་ཚེ་དེས་ཁྱོད་
སངས་རྒྱས་འཇིག་རྟེན་དུ་བྱོན་འདྲ་བ་འོང་ཞེས་གསུངས་པ་དང། དེ་ནས་གཉལ་སྨད་སེང་
གེ་རྫོང་དུ་བྱོན་ཏེ་ཙོང་ཁ་ཕུག་ཏུ་སྦྱོར་དྲུག་ལ་བརྩོན་དུས་དུས་འཁོར་དང་དཔའ་གཅིག་གཟིཌ་
ཤིང་ནུབ་གཅིག་མནལ་ལམ་དུ་ཁྱོད་དུས་འཁོར་ལ་རྒྱལ་པོ་ཟླ་བཟང་འདྲ་འོང་ཞེས་པའི་
ལུང་བསྟན་ཀྱང་ཐོབ། དེ་ནས་དབྱངས་ཅན་མས་རྗེ་ལོ་ང་བདུན་ན་བར་ཆད་ཆེ་ཚུལ་དང་

[120]
ཡང་དེར་འཇམ་དབྱངས་ལ་དཀའ་གནད་རྣམས་དྲིས་ཚེ་འཇམ་དབྱངས་ཀྱིས་ང་ལ་ཡང་ཡང་འདྲི་
མི་དགོས་གཞུང་ཆེན་མོ་རྣམས་མ་དོར་བར་དེ་ལ་ཞིབ་དཔྱོད་བྱེད་ཅིང་ད་ཕྱིན་ཆད་གཞན་དོན་
གཙོ་བོར་བྱོས་གསུངས་སོ། །དུས་རྒྱུན་གྱི་ཐུགས་དམ་ནི་ནམ་ཕྱེ་ཡོལ་ནས་འདུས་པའི་
བདག་འཇུག་རིམ་ལྔ་སོགས་དང་ནམ་ལངས་ནས་འཇིགས་བྱེད་བདག་འཇུག་རིམ་གཉིས་བསྒོམ་
པ་དང། ཉི་ཤར་ནས་མདོ་རྒྱུད་ཤོག་རིང་སུམ་ཅུ་ཙམ་རེ་ཀློག་ཅིང་གཏོར་བསྔོས་ཟས་བསྔོས་
མཛད་དེ་མདོ་ཚར་གསུམ་བསྡུས་པ་གསུངས་ཤིང་བསྔོ་བ་སོགས་མཛད་ནས་ས་ཙྪ་བཅུ་ཚེ་
དཔག་མེད་སྨན་བླ་འཇམ་དབྱངས་སྒྲོལ་མའི་བེམ་པ་བདུན་རེ་བཞེང་སྟེ་ཉིན་དགུང་བཀའ་
བསྟན་འགྱུར་ཅི་རིགས་སྒྲོགས་ཏེ་རྩོམ་པ་མཛད། ཕྱེད་ཡོལ་ནས་གཟིམས་ཀྱི་བར་དུ་དམར་
ནག་འཇིགས་གདོང་ཅི་རིགས་ཀྱི་སྦྱིན་སྲེག་དང་ཡི་དམ་ལྷ་ འཁོར་ཆེན་ཕྱག་བཞི་དྲུག་གུག་
དུད་སོལ་ཁྲི་ཕྲག་  དང་ཆོས་སྐྱོང་གི་ཆོ་ག་གཏོར་བསྔོས་མང་པོ་དང་བདེ་མཆོག་ལཱུ་ཧི་པའི་
བདག་འཇུག་རིམ་ལྔ་དང་གཞན་ཡང་ཐུགས་དམ་ ཧྲཱིཐིཊཁྲི། བདེ་སྙིང་ས། ཨ་ར་པ་ཙ་
བདུན་སྟོང་རེ་སོགས་  མང་པོ་གནང་བ་ཆག་མེད་ཡིན་ལ། ཐུན་མཚམས་ཀྱི་རྣལ་འབྱོར་
ཐུན་མོང་མིན་པ་དང་ཆོས་འཆད་པའི་ཚེའང་བསྒོམ་པའི་ཉམས་ལེན་ལ་ཆག་མེད་དོ། །
དེ་ལྟར་སྒྲུབ་པ་གང་ལ་མཛད་དང་དེའི་འབྲས་བུ་རྟོགས་པ་ཅི་ལྟར་འཁྲུངས་ཚུལ་མདོར་
དྲིལ་ན། ཐུན་མོང་གི་ལམ་གྱི་གཙོ་བོར་ངེས་འབྱུང་བྱང་ཆུབ་ཀྱི་སེམས་ཡང་དག་པའི་
ལྟ་བ་གསུམ་གྱིས་མཚོན་ཏེ་བཤེས་གཉེན་བསྟེན་ཚུལ་ནས་ཞི་ལྷག་པར་གྱི་སྐྱེས་བུ་
གསུམ་གྱི་ཐུན་མོང་གི་ལམ་གྱི་རིམ་པ་ལ་དཔྱད་འཇོག་གི་སྒོམ་སྤེལ་མར་མཛད་པ་དང་
ཐུན་མོང་མིན་པའི་ལམ་གྱི་སྣོད་རུང་གཉིས་པར་མཛད་དེ་རྒྱུད་དེ་འོག་མ་གསུམ་གྱི་མཚན་
བཅས་མཚན་མེད་ཀྱི་ཟབ་གསལ་གཉིས་མེད་ཀྱི་ཏིང་འཛིན་དང་བླ་མེད་ཀྱི་བསྐྱེད་རིམ་གྱི་
སྔགས་དང་ནང་ལ་གཞོལ་བའི་རྣལ་འབྱོར་གཉིས་སམ་ཏིང་འཛིན་གསུམ་མམ་བསྙེན་
སྒྲུབ་ཡན་ལག་བྮིའམ་རྣལ་འབྱོར་དྲུག་ཡན་ལག་དང་བཅས་པ་བསྒོམ་ནས་སྣོད་རུང་
གསུམ་པར་གྱུར་ཚེ་རྫོགས་རིམ་གྱི་དབེན་པ་གསུམ་དང་བདེན་པ་གཉིས་ཀྱི་རྫོགས་རིམ་སྟེ་
རིམ་

[121]
མདོ་རྒྱུད་ལས་བཤད་པ་དང་མཐུན་པའི་མདོ་སྔགས་ཀྱི་ལམ་གྱི་རིམ་པ་དེ་དག་ཐུགས་ལ་
འཁྲུངས་པ་ཡིན་ཏེ་ངེས་འབྱུང་འཁྲུངས་པས་ཐར་འདོད་ཀྱི་བློ་སྐད་ཅིག་ཀྱང་མི་འདོད།། །།
བྱང་ཆུབ་ཀྱི་སེམས་སྐྱེས་པས་འགྲོ་བ་ཀུན་ལ་མས་བུ་གཅིག་ལྟར་དགོངས་ཏེ་དེའི་ཆེད་དུ་སངས་
རྒྱས་ཐོབ་ཕྱིར་ལུས་སྲོག་ཀྱང་གཏོང་ནུས། ལྟ་བ་རྣམ་དག་ནི། ཉིད་ཀྱི། འཇམ་མགོན་བླ་མའི་
དྲིན་གྱི་ལེགས་མཐོང་ནས། །ཞེས་གསུངས་ལྟར་དཔའ་བོ་རྡོ་རྗེ་ལས་བརྒྱུད་དེ། ཤེས་རབ་
སྐུ་ལ་གནས་པ་ནི། །ལུས་ གང་ཟག་གི་བདག་མེད་ནི།  ངག་ཡིད་གསུམ་ཕུང་པོའི་ཚོགས།།
གང་ལ་བདག་ཏུ་མ་གྲུབ་ལ། །དེ་ལས་གཞན་དུ་བདག་མེད་པས། །བདག་མེད་དོན་འདི་
ཤེས་པར་བྱ། །ཕུང་ ཆོས་ཀྱི་བདག་མེད་ནི།  པོ་ཁམས་དང་སྐྱེ་མཆེད་དང། །འབྱུང་བ་
འབྱུང་འགྱུར་དགེ་མི་དགེ་སྣང་སྟོང་འཁོར་འདས་ཆོས་རྣམས་ཀུན། །རྟེན་འབྲེལ་གང་
ལ་རང་བཞིན་མེད། །ཅེས་པ་དང། ཉིད་ཀྱིས་དངོས་སུ་གསན་པ་ནི། །སེམས་ ཤེས་
རབ་  ཉིད་ནམ་མཁའ་ལྟ་བུར་བསྒོམ། །དེ་ ཏབས་  ཡི་གྲོགས་རྣམས་ཀུན་ལ་འབད། །
བསེ་རུ་ ཡན་ལག་  ལྟ་བུ་གནས་པ་བྱ། །འདུ་འཛི་དག་ཀྱང་སྤང་བར་བྱ། །ནང་དུ་
མཉམ་པར་ཞག་པར་བྱ། །བྱང་ཆུབ་ སྒྲུབ་བྱ་  ཆེན་པོ་བརྙེས་པར་བྱ། །ལས་ ཐབས་
རྒྱས་བཤད་  ཀྱི་རྣམ་པར་སྨིན་པ་གདོན་མི་ཟ། །ངེས་པར་འབྱུང་དང་བྱང་ཆུབ་སེམས་
སྒོམ་སྟེ། །དྲན་པའི་མེ་ཆེན་རྒྱུན་ཆད་མེད་པར་སྦར། །ཡུལ་དྲུག་འབུད་ཤིང་ངེས་པར་
ཚིག་པར་འགྱུར། །འཁོར་བ་ ཤེས་རབ་མདོར་སྟན་  མྱ་ངན་འདས་པའི་ཆོས་རྣམས་
ཀུན། །སྔོན་ཆད་གང་གིས་མ་དམིགས་མི་དམིགས་ཕྱིར། །ནམ་མཁའ་བཞིན་དུ་འདི་ཡི་
མཐའ་དང་བྲལ། །ཡུལ་ ཤེས་རབ་རྒྱས་བཤད་  གྱི་སྣང་བ་ནམ་མཁའི་པདྨོ་བཞིན། །
སེམས་ཀྱིས་འཛིན་པ་བདེར་གཤེགས་སུ་ཡིས་རྙེད། །དབྱིངས་རིགས་གཅིག་པ་མོ་གཤམ་བུ་
ཡིས་སྒྲུབས། །དེ་འདྲ་གང་ཡིན་དེ་ནི་རྒྱལ་བའི་ལམ། །ཞེས་པ་སྟེ་དེ་དག་ལ་བརྟེན་ནས་
དེ་དྲི་མ་མེད་པ་རྟོགས་པས་མཚན་འཛིན་གྱི་དམིགས་གཏད་ཐམས་ཅད་ཞིག་ནས་གང་སྣང་སྒྱུ་
མ་ལྟ་བུར་གཟིགས། སྔགས་ཀྱི་རིམ་པ་དང་པོ་ལ་ནུས་པ་ཐོན་པས་ལས་བཞི་ལ་ཐོགས་
པ་མེད་ཅིང་གྲུབ་པ་བརྒྱད་ལ་མངའ་བརྙེས། རིམ་པ་གཉིས་པའི་ལུས་དབེན་གྱི་ལྷ་སྐུ་

[122]
སྔགས་ཀྱི་ཚུགས་ལམ་ཐོབ། ངག་དབེན་གྱི་སྲོག་རྩོལ་གསུམ་བསྒོམ་པས་སྙིང་ཁའི་རྩ་
བདུན་ལྷོད་པ་དང། དགའ་ལྡན་དུ་བཞུགས་སྐབས་ཤིག་སེམས་དབེན་གྱི་ཁྱབ་བྱེད་ལ་དམིགས་
པའི་རྡོར་བཟླས་དང་རིལ་འཛིན་རྗེས་གཞིག་གི་སྡུད་རིམ་བསྒོམས་པས་སྙིང་ཁའི་རྩམ་མདུད་
བཀྲོལ་ཏེ་རླུང་བཞི་དབུ་མར་འདུས་ནས་སྟོང་པ་གསུམ་དགའ་བཞིའི་ངོ་བོར་དྲངས་ཏེ་མཐར་
དཔེའི་འོད་གསལ་ཤར་བ་དང། དེ་ནས་རིམ་གྱིས་བདེན་གཉིས་སོ་སོ་དང་ཟུང་འཇུག་གི་རྫོགས་
རིམ་ཀྱང་མྱ་ངན་ལས་འདའ་ཁ་ཚུན་ཆད་དུ་བསྒོམ་པས་མ་དག་པའི་སྒྱུ་ལུས་ཚོགས་ལམ་དང་
དོན་གྱི་འོད་གསལ་མཐོང་ལམ་དང་སློབ་པའི་ཟུང་འཇུག་སྒོམ་ལམ་དང་མི་སློབ་པའི་ཟུང་འཇུག་
བཅུ་གསུམ་པ་རྡོ་རྗེ་འཛིན་པའི་ས་རྣམས་པར་དོའི་དོད་ཀྱི་བར་དུ་མཐར་ཕྱིན་པར་གྱུར་ལ། བླ་
མ་ཡི་དམ་གྱི་ལྷ་མང་པོའི་ཞལ་མནལ་ལམ་དང་ཉམས་སྣང་དུ་མཐོང་བའི་དག་སྣང་སོགས་
ཕྲན་ནི་གཞོན་དུས་ནས་ཀྱང་ཡོད་དོ།། ཞི་ལྷག་རིམ་གཉིས་ལེགས་བསྒོམ་རྡུལ་གྲིབ་
ཉིའི། །ཟེར་འཕྲང་རིམ་ལྔའི་ཁ་དོག་ལྔ་ལྡན་འཇའ། །ཤར་ཚེ་ལྷུན་པོས་ཉི་ཟླ་བཏེག་ནས་
པ་ལྟ། །གྲགས་སྙན་ཕོ་ཉས་སྟོང་གསུམ་མ་ལུས་མྱལ། །དེ་ལྟར། དང་པོར་རྒྱ་ཆེན་
ཐོས་པ་མང་དུ་བཙལ། །པར་དུ་གཞུང་ལུགས་ཐམས་ཅད་གདམ་པར་ཤར། །ཐ་མར་ཉིན་
མཚན་ཀུན་ཏུ་ཉམས་སུ་བླངས། །ཞེས་གྶུགྣྶ་པ་ལྟར་དུ་ཐོས་བསམ་བསྒོམ་དང་ཡང་ལྷག་
པའི་བསླབ་པ་གསུམ་ལ་རིམ་པར་སྦྱངས་པའི་གོ་རིམ་ཀྱང་མདོ་ སངས་རྒྱས་རྗེས་དྲན་  རྒྱུད་
 མཚན་རྗོད་  བསྟན་བཅོས་ འོད་ལྡན་  མང་པོར། ཐོག་མ་ ཐོགས་མེད་ཐོས་བསམ་སྒོམ་
དབྱིག་གཉེན་འདུལ་ཏིང་ཤེར་  བར་དང་མཐར་དགེ་བ། །ཞེས་དང། མདོ་སྡེ་རྒྱན་ལས། སྡེ་
སྣོད་དག་ནི་གསུམ་མམ་བཞི། །ཞེས་སོགས་ལྟར་དུ་མཛོད་ལས་ཀྱང། ཚུལ་གནས་ཐོས་དང་
བསམ་ལྡན་པ། །བསྒོམ་པ་ལ་ནི་རབ་ཏུ་སྦྱོར། །ཞེས་བསྟན་པ་ལ་རིམ་གྱིས་འཇུག་རིམ་
གསུངས་པ་དང་མཐུན་ནོ།། །།དྲུག་པ་འཇམ་དཔལ་གྱི་བཀའ་ལྟར་གཙོ་བོར་སྒྲུབ་པ་ལ་
བརྩོན་པའི་ཞོན་ལ་ཆོས་འཆད་རྩོམ་སོགས་བསྡུ་བ་རྣམ་པ་བཞིའི་སྒོ་ནས་གཞན་དོན་རྒྱ་ཆེན་པོ་
དང་གཞན་དོན་དུ་བསྟན་པ་བྱ་བ་གཞན་ཡང་མཛད་ཚུལ་ནི། གོང་དུ་སྨོས་པའི་རྫིང་ཕྱིའི་བྱམས་
ལའི་ལྷ་ཁང་ཤིག་གསོས་མཛད་པ་སོགས་དང། གཞན་ཡང་གཉའ་སྨད་ཀྱི་གསེར་ཕྱི་འབུམ་

[123]
དང་དུ་བཅུག་གཉལ་གྱི་བསང་ཆུང་དུ་དགེ་འདུན་མང་པོ་ལ་ཆོས་ཀྱི་བདུད་རྩི་དང་གྲོང་བའི་སྐྱེ་བོ་
དུ་མ་ལ་སྡོམ་པ་བསྩལ་ཞིང་སཱ་ཙྪ་འབུམ་ཕྱག་འདེབས་མཛད། དེ་ནས་གཉལ་སྟོད་ར་གྲོང་དུ་
རྒྱལ་མཚན་དར་མ་རིན་ཆེན་བཀའ་བཅུས་གྲྭ་སྐོར་མཛད་ཚར་ནས་རྗེ་དང་རྩོད་ཕྱིར་བྱོན་ཏེ་
མཇལ་བ་ན་རྗེས་སྟོན་པ་བཞིའི་རྣམ་བཞག་དང་རྣམ་འགྲེལ་ལམ་སྒྲིགས་ཀྱི་བཤད་པ་མཛད་པ་
ཐོས་ནས་དད་པས་སྤྱན་ཆབ་ཤོར་ཏེ་སྲས་ཀྱི་ཐུ་བོར་གྱུར་ལ། དེ་དུས་གཉལ་ཚོ་སྡེ་བཞི་
འདུས་པའི་ཆོས་འཁོར་གཉལ་ལུང་རྭ་ཆེན་པོར་གྲགས་པ་གཙུགས་པའི་རྒྱུན་ད་ལྟའི་བར་དུ་
ཡོད་དོ།། དེ་ནས་འོ་དེ་གོང་རྒྱལ་གྱི་ལྷ་ཞོལ་དབེན་གནས་དྭགས་པོ་ལྷ་བསྡིངས་
སུ་བྱོན་ནས་ལོ་གཅིག་གི་རིང་ལ་གདུལ་བྱ་དུ་མ་ལ་ཆོས་གསུངས་ཤིང་དེར་བཞུགས་དུས་བླ་མ་
དང་འཇམ་དབྱངས་ཐ་མི་དད་དུ་བྱས་ནས་གསོལ་བ་དྲག་ཏུ་འདེབས་པ་དང་ལྟ་བའི་གནད་ལ་
ཞིབ་དཔྱད་མཛད་ཚེ་ནུབ་གཅིག་མནལ་ལམ་དུ་ཀླུ་སྒྲུབ་ཡབ་སྲས་ལྔ་གཟིགས་པའི་ནང་ནས་
པཎྜི་ཏ་སྔོ་གསངས་ཤིག་གིས་རྩ་ཤེས་གསུངས་ཤིང་དེའི་པོ་ཏི་བཟུང་ནས་བྱིན་གྱིས་བརླབས་
པའི་མཚན་མ་བྱུང་བའི་ཕྱི་ཉིན་རྩ་ཤེས་འགྲེལ་པ་བུདྷ་པ་ལི་ཏ་གཟིགས་པས་ཐལ་འགྱུར་
པའི་ལྟ་བ་རྣམ་དག་རྙེད་དེ་སངས་རྒྱས་ལ་མི་ཕྱེད་པའི་དད་པ་བརྟན་པོ་ཐོབ་ནས་རྟེན་འབྲེལ་
གསུངས་པའི་སྒོ་ནས་བསྟོད་པ་ལེགས་བཤད་སྙིང་པོའི་རྩ་བ་མཛད་དོ།། དེ་ནས་འོལ་
ཁའི་འགར་ཕུག་དང་དབྱེའི་ཏིའུ་ར་དང་འོལ་ཁའི་བྲག་གདོང་དུ་ཆོས་མང་དུ་གསུངས་ཤིང་རྫིང་
ཕྱི་ནང་ཆོ་འཕྲུལ་ཞག་བཅོ་ལྔར་མཆོད་པ་ཕུལ་ཏེ་སྨོན་ལམ་མཛད། ཉངས་ཕྱོགས་ཀྱི་
མདངས་མདོའི་དགོན་པ་ནས་དགེ་འདུན་མང་པོ་ལ་ཆོས་གསུངས། དེ་ནས་སྐྱིད་ཤོད་ཀྱི་དཔོན་
ནམ་བཟང་གིས་རྔོག་ལོའི་གདན་ས་པ་སློབ་དཔོན་དཀོན་མཆོག་ཚུལ་ཁྲིམས་ངོ་ཆེན་ལ་སྦྲན་
ཏེ་སྤྱན་དྲངས་ནས་པོ་ཏ་ལར་གསང་བདེ་གོང་གསུམ་དགའ་སྐྱོར་ཟུར་གསུམ་གྱི་མཁས་པ་དུ་
མ་ལ་ལམ་རིམ་དབུ་མ་སྣང་བ་སོགས་ཀྱི་ཆོས་འཁོར་བསྐོར་ཚེ་རོང་སྟོན་ཤཱཀྱ་རྒྱལ་མཚན་
གྱིས་ཀྱང་མཇལ་ཕྲད་མཛད་ཟེར། དེ་རྗེས་དགའ་བ་གདོང་དུ་སྔགས་བྱང་སེམས་ཀྱི་བསླབ་
བྱ་སོགས་གསུངས་ནས་བཞུགས་དུས་མངའ་རིས་ནས་རྗེ་བཙུན་རེང་མདའ་བ་ཡང་བྱོན་
ནས་གཉིས་ཀ་རྭ་བསྒྲེང་དུ་ཕྱག་ཕེབས་ཏེ་རྗེ་བཙུན་པས་རིག་པ་དྲུག་ཅུ་པ་རིམ་ལྔ་སོགས་

[124]
གསུངས་ཚེ་ཟླ་རེ་ཙམ་ལ་སེམས་གནས་ཙམ་མ་ཟད་ཞི་གནས་ཁྱད་པར་ཅན་རྒྱུད་ལ་འཁྲུངས་
པའང་མང་དུ་བྱུང་ཞིང། དེ་དུས་རྗེ་བཙུན་པས་རྗེ་བླ་མ་ལ་ལྐོག་ཆོས་སུ་རྩ་ཤེས་འགྲེལ་བ་
ཚིག་གསལ་སྟེང་ནས་དབུ་མའི་ལྟ་བ་གསན་ནོ།། །།དེ་ནས་འབྲི་གོང་དུ་བྱོན་ནས་རྗེ་བླ་
མས་སྤྱན་སྔ་པ་ལ་ནཱ་རོའི་ཆོས་དྲུག་ཕྱག་ལེན་ལྷན་ཅིག་སྦྱོར་སོགས་གསན། དེ་ནས་ཨ་ར་བྱང་
ཆུབ་ཡེ་ཤེས་ཀྱི་གནས་གནམ་རྩེ་ལྡིང་དུ་ཡབ་སྲས་གཉིས་དང་ལོ་ཆེན་སྐྱབས་མཆོག་དཔལ་
བཟང་སྟེ་ཆོས་རྗེ་རྣམ་གསུམ་ཞལ་འཛོམ་སྟེ་དཔོན་ཡོན་རྒྱམ་པས་སྦྱིན་བདག་མཛད་ནས་
དགེ་འདུན་དྲུག་བརྒྱ་ལྷག་གིས་དབྱར་གནས་ཞལ་གྱི་བཞེས་ནས་བསྟན་པ་སྤྱི་དང་ཁྱད་པར་
མདོ་རྩ་ལ་འཆད་ཉན་བྱས་ཏེ་སོ་ཐར་ལག་ལེན་དག་ཐེར་མཛད་པས་སྟོན་པ་དང་ཉེ་བར་
འཁོར་ཞལ་བཞུགས་དུས་དང་འགྲན་པར་གྱུར་ལ། དེ་རྗེས་རྗེ་བཙུན་པ་གཙང་ལ་བྱོན་རྗེས་
ཆོས་རྗེ་རྣམ་གཉིས་སླར་རྭ་བསྒྲེང་ལ་བྱོན་ནས་བྲག་སེང་གེའི་ཞོལ་དུ་དབེན་ནས་བཟུང་སྟེ་
དེར་ཇོ་བོ་དབུ་ཡོན་མ་སྤྱན་དྲངས་ནས་གསོལ་བ་བཏབ་ཚེ་ཇོ་བོ་ཡབ་སྲས་སོགས་ཞལ་
གཟིགས་ཤིང་ལོ་ཆེན་སོགས་ཀྱིས་བསྐུལ་ནས་བརྒྱུད་པ་གསུམ་གྱི་མན་ངག་མངའ་བའི་
ཇོ་བོའི་ལམ་སྒྲོན་གཞི་བྱས་ཏེ་འཇམ་དབྱངས་ཀྱི་གསུངས་དང་བཀའ་གདམས་པའི་བསྟན་
རིམ་དང་བེའུ་བུམ་སྔོན་པོ་ལ་སོགས་པ་དང་ལྷོ་བྲག་པ་དང་མཁན་ཆེན་ཆོས་སྐྱབས་བཟང་པོའི་
མན་ངག་ཞལ་བཞེས་སོགས་ཀྱིས་བརྒྱན་པའི་ལམ་རིམ་ཆེན་པོ་བརྩོམ་པར་མཛད་དུས་
ཐང་ལྷ་སོགས་གཞི་བདག་རྣམས་ཀྱིས་ཀྱང་གྲོགས་བྱས་ཏེ་སྐྱབས་འཇུག་ཞུས་པས་
མཇུག་གི་སྨོན་ལམ་དུ་ཐེབ་པར་མཛད་ཅིང་བྱང་ཆུབ་གཞུང་ལམ་དང་རྩ་ལྟུང་རྣམ་བཤད་
སོགས་ཀྱང་བརྩམས། དེ་ནས་ལོ་ཆེན་གཙང་ལ་བྱོན་རྗེས་རྗེ་འདིའི་དེར་དགེ་འདུན་མང་
པོ་ལ་ལམ་རིམ་དང་མངོན་རྟོགས་རྒྱན་གྱི་བཤད་མཛད་རིང་ཆོ་འཕྲུལ་མཆོད་པ་རྒྱ་ཆེན་
པོ་འབུལ་དུ་བཅུག་ཅིང་ལྷས་ཕུ་དགོན་ནས་རྣམ་འགྲེལ་ལམ་འསྒྲིགས་གསུངས་སོ། །
དེ་ནས་རིམ་གྱིས་འོ་ན་བདེ་ཆེན་སྟེང་དུ་ལམ་རིམ་དབུ་ཚད་སོགས་གསུངས། འོལ་ཁ་
བྱམས་གླིང་དུ་བྱོན་ནས་ལོ་གཉིས་བཞུགས་རིང་ལ་འཇམ་དབྱངས་ཀྱིས་བསྐུལ་ཏེ་རྣམ་
བཞག་རིམ་པའི་རྣམ་བཤད་མཛད་ཅིང་གསང་སྔགས་ལམ་རིམ་དང་བདུད་ལས་རྣམ་

[125]
རིམ་སོགས་གསུངས་སོ།། །།སླར་སྐྱིད་ཤོད་སེར་ཆོས་ལྡིངས་སུ་བྱོན་ནས་ཡུམ་དོན་
སྟོང་ཉིད་ཉི་ཤུའི་འགྲེལ་རྐང་གསེར་བྲིས་ལྟ་བུ་ནམྑར་གཟིགས་ཏེ་དབུ་མའི་སྐོར་གྱི་རྩ་
ཤེས་རྣམ་བཤད་པ་དང་དྲང་ངེས་རྣམ་འབྱེད་བརྩམས་ཞིང་མགོན་པོའི་ཞལ་གཟིགས། དེར་
མཁས་གྲུབ་དགེ་ལེགས་དཔལ་བཟང་གིས་མཇལ་ནས་ཐུགས་སྲས་དམ་པར་གྱུར་ཏེ་དབང་
ལུང་མང་པོ་གསན། དེ་ནས་དགོས་དབང་ རྒྱ་མིས་དགེ་འདུན་གཡེང་དོགས་  གིས་ར་ག་བྲག་
ཏུ་གཞན་གྱི་མཚོར་བར་ཕེབས་ཏེ་བཞུགས་དུས་རྒྱའི་ཏཱ་མིང་ཏུང་ཨུ་རྒྱལ་པོའི་ཚ་བོ་ཡོང་ལོ་
ཆོས་རྒྱལ་གྱིས་གདན་འདྲེན་པ་མི་སྣ་བཞི་གསེར་ཡིག་འབུལ་སྐྱེས་བཅས་བྱུང་ཚེ་སེ་རང་
བྱོན་ནས་རྒྱུ་མཚན་འབུལ་མི་དང་སྐུ་ཚབ་ཏུ་བྱམས་ཆེན་ཆོས་རྗེ་ཤཱཀྱ་ཡེ་ཤེས་མངགས་པར་
མཛད། དེ་ནས་རྗེ་བླ་མ་ཉིད་སེ་རར་ལོ་ངོ་གཉིས་ཙམ་བཞུགས་རིང་གསང་བདེ་དང་དགའ་
སྐྱོར་ཟུར་གསུམ་ནང་ཐང་སག་པའི་ཁྲི་གདན་ཟུར་སོགས་དགེ་འདུན་དྲུག་བརྒྱ་ལྷག་ལ་
ལམ་རིམ་གཉིས་སོགས་ཀྱི་བདུད་རྩིའི་ཆར་རྒྱུན་ལེགས་པར་ཕབས་ཤིང་སྐྱིད་ཤོད་ཀྱི་
དཔོན་དང་བློན་པོར་ལྷ་སའི་ཞིག་གསོས་ཀྱི་བཀའ་ཕེབས་ལྟར་དཀྱིལ་འཁོར་སྟེང་དང་
སེང་གཡབ་སོགས་གསོས། དེ་ནས་ངག་དབང་གྲགས་རྒྱན་པས་སྤྱན་དྲངས་ཏེ་སྐྱིད་སྨད་
གྲུམ་བུ་ལུང་དུའང་བྱོན་ནས་དགེ་འདུན་སྟོང་ཙམ་ལ་མ་རྒྱུད་སྐོར་སོགས་ཆོས་ཀྱི་བཀའ་དྲིན་
བསྩལ་ལོ།། དོན་བཟང་ཆར་གྱིས་ལྕི་བའི་གསུང་སྦྱིན་ལས། །ལེགས་བཤད་སྤྲིན་
བཅུད་སྤྲོས་པས་རྒྱལ་བསྟར་གྱི། །ཡོངས་འདུས་རྒྱས་དང་ལྷན་ཅིག་འགྲོ་བ་ཡི། །ཕན་
བདེའི་མེ་ཏོག་འབྲས་བཟང་ཅི་མི་འཕེལ། །དེ་ནས་སྤྱིར་འདི་ཉིད་ཀྱིས་དགེ་བ་གང་མཛད་
གཙོ་བོར་དགེ་བའི་ཤེས་གཉེན་གྱིས་རྗེས་སུ་འཛིན་པ་དང་བླ་མེད་བྱང་ཆུབ་ཀྱི་རྒྱུར་བསྔོ་བར་
མཛད་པ་གསུམ་ལས་འདིར་ཀུན་ཀྱང་བསྟན་པ་རྒྱས་པའི་ཆེད་དུ་བསྔོ། ཞེས་པ་ལྟར་
དུ་འཁོར་ལོ་གསུམ་དང་ཆོས་སྤྱོད་བཅུ་དང་ཐོས་བསམ་བསྒོམ་གསུམ་དང་འཆད་རྩོད་
རྩོམ་གསུམ་གནང་བ་སོགས་ཀྱི་དགེ་བའི་རྩ་བ་ཀུན་ཕན་བདེའི་འབྱུང་གནས་བསྟན་པ་རིན་
པོ་ཆེ་རྒྱས་ཕྱིར་དུ་བསྔོས་པར་མཛད་ཚུལ་ནི། རྗེས་དགུང་ལོ་ང་གཉིས་བཞེས་པའི་སྟོན་
དུས་ལྷ་སའི་འདེབ་རིས་སོགས་གསོས་དགོས་རྣམས་གྲུབ་ཟིན་ནས་འབྲི་གུང་རྭ་བསྒྲེང་

[126]
སྲིད་ངག་དབང་གྲགས་རྒྱན་དང་དེའི་བློན་གཞི་ཁ་སྣེའུ་གདོང་བ་དཔོན་ནམ་བཟང་བ་སོགས་ལ་
དད་འབུལ་སྦྱིན་བདག་བསྐུལ་ཏེ་རྒྱ་གར་གཉན་ཡོད་དུ་རྒྱལ་བས་ཞག་བཅོ་ལྔའི་བར་དུ་མུ་
སྟེགས་སྟོན་པ་དྲུག་འབྲང་བཅས་བཏུལ་ཞིང་ཆོ་འཕྲུལ་དུ་མ་བསྟན་པའི་དུས་སྟོན་བོད་
འདིར་དར་བར་མཛད་ཆེད་དུ་ལོ་དེའི་མཇུག་གི་རྒྱལ་ཟླ་བའི་མར་ངོའི་རྫོགས་པ་གསུམ་པའི་
ཉིན་སྙན་གསན་མཆོད་པ་ཕུལ་རབ་བྱུང་བདུན་པའི་ས་གླང་ལོའི་ཧོར་ཟླ་དང་པོའི་ཚེས་གཅིག་
ནས་བཅོ་ལྔའི་བར་དུ་རྒྱལ་བའི་ལུང་བསྟན་ལྟར་ལྷ་སའི་ཆོ་འཕྲུལ་སྨོན་ལམ་ཆེན་པོ་
བཙུགས་ཏེ་ཇོ་བོ་ཆེན་པོ་ལ་གསེར་དང་མི་བསྐྱོད་རྡོ་རྗེ་ཐུགས་རྗེ་ཆེན་པོ་ལ་དངུལ་གྱི་དབུ་རྒྱན་
རིན་པོ་ཆེ་ཕྲ་ཅན་དང་དངུལ་གྱི་ལྷུང་བཟེད་མཎྜལ་དང་ གྱེ་རི་ནས་  གཏེར་ནས་བླང་བའི་དངུལ་
དམ་རྟ་མགོ་བླ་གོས་སྣམ་སྦྱར་དང་འབུང་བཟོ་སྤྲུལ་སྐུ་གཞན་དག་ལའང་བླ་གོས་སྣམ་སྦྱར་
དང་ཞི་ཁྲོ་བཞེངས་སྐུ་དག་ལ་སྟོད་གོས་སྨད་གོས་དང་ཐམས་ཅད་ལ་གསེར་ཕུལ་ཞིང། ཤེར་
མདོ་སོགས་ལས་གསུངས་ལྟར་དུ་གཙུག་ལག་ཁང་གི་ཏོག་དང་ཟུར་སོགས་ལ་ཐག་གུ་སྦྲེལ་
པར་བ་དན་རྔ་ཡབ་དྲིལ་བུའི་འཕྲེང་བ་དང་ཕྱིའི་སྐོར་ལམ་ལ་ཤིང་རིང་བཅོ་ལྔར་ཕྱོགས་སྐྱོང་གི་
བ་དན་དང་དེ་དག་གི་བར་དུ་གདུགས་དཀར་དང་རྒྱལ་ཆེན་བཞི་དང་ཀླུ་བརྒྱད་སོགས་ཀྱི་པ་ཏཱ་ཀ་
རང་རང་གི་ ཏོག་ལ་སྐུ་བ་དན་ལ་སྔགས་  ཁ་དོག་ཅན་དང་རྒྱལ་མཚན་བཙུགས་ཏེ་ཐ་གུས་
སྦྲེལ་ནས་ཕན་རྔ་ཡབ་དྲིལ་བུ་གཡེར་ཁ་གོས་དར་སོགས་ཀྱིས་བརྒྱན་ཅིང་ནུབ་རེ་བཞིན་དེ་སོ་
སོའི་གཏོར་བསྔོས་དང་འཁྱམས་ཕྱི་ནང་བར་གསུམ་ལ་མཚན་མོ་མར་མེའི་ཕྲེང་བ་དང་ཁྱད་
པར་དུ་ཕྱི་སྐོར་ལ་རྡོ་རིང་གི་མདུན་ཇོ་བོའི་ཞལ་ཐད་དུ་ཀོང་བུ་ཕྱོགས་རེ་རེར་འདོམ་གསུམ་པ་
ལ་འཚམ་པའི་སྡོང་རས་དང་དེའི་གཡས་གཡོན་ནས་བཟུང་ཁོག་མ་ཆེན་པོ་དག་ཏུ་སྡོང་རས་
ལག་ངར་ཙམ་བཙུག་པས་མཐའ་ བར་སྐོར་ལམ་ བསྐོར་བ་དང། ཉིན་མོ་ཞལ་ཟས་ཆུང་
བ་མང་པོ་དང་འབྲིང་མདའ་ཚད་ཙམ་དང་ཆེ་བ་སྟེགས་སྟེང་དུ་རྩམ་ཁལ་བཞི་བརྒྱ་རེ་ལ་བཟོས་
པར་མར་ཚོན་ལས་རྒྱལ་སྲིད་སྣ་བདུན་བཀྲ་ཤིས་བརྟགས་བརྒྱད་སོགས་བཟོས་པ་དང་བ་དན་
གྱིས་བརྒྱན་པ་དང། གཞན་ཡང་གུར་གུམ་བྲེ་དུ་མ་བཏབ་པའི་ཡོན་ཆབ་དང་དུས་ཀུན་ཏུ་
སྤོས་རེང་དུ་མའི་དུ་བ་སྤྲིན་བཞིན་ནམ་མཁར་འཐིབ་པ་སོགས་ཉེར་སྤྱོད་ལྔ་དང་འདོད་ཡོན་

[127]
བདེ་སྟོང་དབྱེར་མེད་ཀྱིས་རྒྱས་བཏབ་ནས་ཕུལ་ཞིང་དེ་བཞིན་དུ་སྒྲོན་མེ་ཞལ་ཟས་སོགས་རྭ་
མོ་ཆེ་པོ་ཏ་ལ་ཀླུ་ཕུག་གུང་ཐང་སོགས་སུའང་ཕུལ། དེའི་རིང་ལ་དགེ་འདུན་ཁྲི་ལྷག་ལ་ཚ་གྲོ་
ཚ་ཇ་ཆག་མེད་བཏང་ནས་བསྙེན་བཀུར་མཛད་ཅིང་སྔ་དྲོ་སྐྱ་སེར་ཁྲི་ཕྲག་མང་པོ་ཕྱོགས་ནས་ཀྱང་
འདུས་པ་ལ་དཔའ་པོས་མཛད་པའི་རྒྱལ་བའི་འཁྲུངས་རབས་གསུངས་ནས་དད་པའི་ས་བོན་
བསྐྲུན་ཏེ་ཕྱི་དྲོ་དཔོན་སློབ་ཐམས་ཅད་ཀྱིས་ཇོ་བོ་ལ་མཎྜལ་སོགས་ཕུལ་ཞིང་དབུ་རྒྱན་སོགས་ཀྱི་
བསྔོ་བ་དང་སྨོན་ལམ་གཞན་དང་ ཟླ་བ་སྒྲོན་མའི་དོན་བསྡུས་  བསྟན་འབར་མ་སོགས་ཀྱི་སྒོ་
ནས་དགེ་རྩ་ཀུན་བསྟན་པ་རྒྱས་ཤིང་ཡུན་རིང་དུ་གནས་ཏེ་དུས་རྟག་ཏུ་འཇིག་རྟེན་གྱི་ཁམས་
ཐམས་ཅད་དུ་བདེ་སྐྱིད་འབྱུང་ཞིང་ནམ་མཁའི་མཐའ་ཀླས་པའི་འགྲོ་བ་ཀུན་གྱིས་བྱང་ཆུབ་
མྱུར་དུ་འཐོབ་ཆེད་དུ་བསྔོ་བ་མཛད་སོགས་ཀྱིས་བོད་འདིར་སྔོན་མེད་པའི་ཕན་བདེའི་ས་བོན་
བསྐྲུན་པར་མཛད། དེའི་ཚེ་སངས་རྒྱས་བྱང་སེམས་དཔག་ཏུ་མེད་པ་དང་གྲུབ་ཆེན་གྱ་བཞི་དང་
ཆོས་སྐྱོང་ཡེ་ཤེས་པ་མང་པོ་སོགས་བྱོན་པར་ལྷོ་བྲག་པས་གསུངས་ཤིང་ཐུགས་དམ་གྱི་ཉམས་
སྣང་བཟང་བ་དག་ནི་མནལ་ལམ་དུ་ལྷ་སའི་ཉེ་འཁོར་ནས་ཚངས་པའི་འཇིག་རྟེན་དུ་འགྲོ་བ་
ཡིན་ཟེར་བ་བགྲང་ལས་འདས་པ་ནམ་མཁར་འགྲོ་བའི་རྨིས་ལྟས་བྱུང་ལ། བཅུ་དྲུག་གི་
སྒྲོལ་སྟོན་ཉིན་འདུལ་བའི་གནས་མལ་གྱི་གཞི་ལས་རྒྱལ་བའི་སྐུ་གཟུགས་ཀྱིས་གྲོང་ཁྱེར་
བསྐོར་བར་གསུངས་པ་དང་མཐུན་ཞིང་བྱམས་པ་གླིང་འདིར་བྱོན་དུས་འཁོར་དུ་སྐྱེས་པའི་
རྟེན་འབྲེལ་དུ་གདུགས་བ་དན་སྤོས་རོལ་མོ་སྣ་ཚོགས་དང་བཅས་ཤིང་ཚེ་ལོ་བརྒྱད་ཁྲི་བའི་མི་
ཕོ་མོ་མཚོན་བྱེད་དང་རྒྱལ་སྲིད་སྣ་བདུན་གྱི་སྣ་དྲངས་ཏེ། ཛམ་ལྷའི་ཐུགས་ཀ་ནས་བྱུང་བའི་
དངུལ་ལས་སྒྲུབ་པའི་བྱམས་སྐུ་ཕྱི་སྐོར་ལ་རྗེ་འཁོར་བཅས་ཀྱིས་གདན་འདྲེན་ཞིང་ཕྱོགས་
སྐྱོང་སོགས་ལ་གཏང་རག་གཏོར་མའང་བསྔོ་བར་མཛད་དེ། འདི་ནི་དཔལ་ཕྲེང་སེང་གེའི་
མདོ་ལས། བྱང་ཆུབ་སེམས་པའི་སྨོན་ལམ་གངྒའི་ཀླུང་གི་བྱེ་མ་སྙེད་གང་ལགས་པ་དེ་ནི་
སྨོན་ལམ་ཆེན་པོ་གཅིག་གི་ནང་དུ་འུ་བ་ཅིང་འདུས་ཏེ་རྗེས་སུ་ཞུགས་པ་ལགས་ཏེ། འདི་
ལྟ་སྟེ་དམ་པའི་ཆོས་འཛིན་པར་རོ། །ཞེས་པའི་དགོངས་པ་དང་མཐུན་པ་སྟེ། ཉིད་ཀྱིས་
རྒྱལ་སྲས་སྨོན་ལམ་གངྒའི་ཀླུ་རྣམས་ནི། །ཞེས་སོགས་གསུངས་སོ། །ཀུན་གྱི་དུས་

[128] །རྒྱལ་བསྟན་འཛིན་རྒྱས་ཕྱིར་བསྔོའི་གསེར་འགྱུར་
རྩིས། །བྱང་ཆུབ་རྒྱུ་གསེར་དུ་བསྒྱུར་བཀའ་དྲིན་དེ། །བསམ་ཚེ་མིག་གིས་ཆུ་ཐིག་དབང་
མེད་བསྒྲེང། །དེ་དག་གིས་མཚོན་པའི་རྣམ་དཀར་གྱི་བྱ་བ་གང་དང་གང་མཛད་ཚེ་བྱང་ཆུབ་
སེམས་ཀྱི་རྩིས་ཟིན་པ་སྔོན་དུ་སོང་བའི་དངོས་གཞིའི་མཐར་སྟོང་ཉིད་ལྟ་བའི་རྒྱས་གདབ་
པའི་རྗེས་སུ་གང་ཟག་ལྔའི་དགེ་འདུན་དང་ཁྱད་པར་དུ་རང་གིས་མཛད་པའི་དགེ་རྩ་ལ་ཐུགས་
རངས་པའི་ཐབས་མཁས་ཀྱིས་སྤེལ་བར་མཛད་ཅིང། དེ་ཡང་བྱས་བཟོའི་ཚུལ་དུ་ཡོངས་
འཛིན་ཀུན་དང་ལྷག་པར་དུ་འཇམ་དབྱངས་ཀྱི་བཀའ་དྲིན་དུ་དགོངས་ཚུལ་ནི། འབད་པ་
ཆུང་དུས་རླབས་ཆེན་ཚོགས་བསྡུད་མ། །སོགས་དང། ཚུལ་འདི་བསམ་བཞིན་འདུན་མ་
ལེགས་ནས་འདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གང་གསུངས་
ལྟར་རོ། །དེ་ལྟ་བུའི་ཐོས་བསམ་སྒོམ་གསུམ་མཛད་ཅིང་སྨོན་ལམ་ཆེན་མོ་བཙུག་པ་ནི་
ཉིད་ཀྱིས་གསུངས་ལྟར་གྱི་རྣམ་ཐར་ཆེན་པོ་ཞིག་ཡིན་ལ། ཡང་བསྟན་པ་ལ་བྱ་བ་བྱས་
པའི་མཛད་པ་བཞི་ནི་རྫིང་ཕྱི་ཞིག་གསོས་མཆོད་འབུལ་གཉལ་གྱི་རྩ་ལུ་ར་ཆེན་མོ་དགའ་
ལྡན་གྱི་སྒྲུབ་མཆོད་ཆོ་འཕྲུལ་སྨོན་ལམ་དང་བཞི་ཟེར་རོ།། །།དེ་ནས་ས་གླང་
ལོ་དེར་ཇོ་བོའི་མདུན་དུ་ཟན་འདྲིལ་མར་མེ་རྨི་ལམ་བརྟག་པ་གསུམ་དང་གསང་བདག་གིས་
ལུང་བསྟན་པ་སྟེ་བཞི་ཀ་མཐུན་པར་འབྲི་གོང་དང་སྐྱིད་ཤོད་ལྡན་གཉིས་ཀྱི་སོ་མཚམས་ཀྱི་
རི་ཆེན་པོར་དགོན་པ་བཏབ་ན་བཟང་བར་བབས་པས་དེར་བྱོན་ནས་སྔགས་དང་མཐུན་པའི་
ས་བརྟག་བསླང་སྦྱང་བ་བྱས་ཏེ་གནས་བྱིན་གྱིས་བརླབས་ཤིང་རྒྱལ་པོ་ཁྲི་སྲོང་གི་དུས་ཀྱི་
མཁན་སློབ་གཉིས་ཀའི་སློབ་མར་གྲགས་པའི་ཉང་ཏིང་འཛིན་ཟབ་མོའི་བརྒྱུད་པ་ཏའི་སི་
ཏུའི་བློན་བརྒྱུན་རིན་ཆེན་དཔལ་རིན་ཆེན་ལྷུན་པོ་ཡབ་སྲས་ལ་ཞལ་ཏ་གནང་ལྟར་སྦྱིན་བདག་
མཛད་དེ་བཀའ་བཅུ་པ་དར་མ་རིན་ཆེན་དང་འདུལ་འཛིན་སོགས་ཀྱིས་ཀྱང་བརྟག་གསོལ་
པ་གནང་བ་སྦྱིན་པ་ལག་གི་བླ་སྐོར་བ་རུང་ཁང་གཅོད་སོགས་ཡན་ཆད་འདུལ་བ་དང་མཐུན་
པར་མཛད་ནས་ལོ་དེར་རྗེ་ཉིད་ཀྱི་བཞུགས་ཁང་བཅས་པ་ཚད་ལས་མ་ལྷག་པ་བྲང་ཁང་
བདུན་བཅུ་ཙམ་འབྲུབ་ནས་མངའ་རིས་ནས་རྒྱ་ནག་བར་གྱི་ཞྭ་སེར་པའི་གྲྭ་པ་གྲྭ་ཚང་སྒྲུབ་
སྡེ་མ་ལུས་པའི་མ་དགོན་ཆུ་མིག་འབུམ་གྱི་འབྱུག་གནས་གངས་ཆེན་འདྲ་བའི་དགའ་ལྡན་

[129]
འདུན་གྱི་ཞྭ་སེར་དང་ཟླ་གམ་དང་རིང་འགག་རྒྱན་དྲུག་མ་སོགས་གྱོན་ཞིང་ཆོས་གོས་དྲས་གྲུབ་
རྣམ་གསུམ་གདིང་ལྷུང་དང་མི་འབྲལ་བ་ལ་སོགས་པའི་འདུལ་བའི་ཕྱག་ལེན་ཕྲ་རགས་
ཀྱི་སྲོལ་བཙུགས་སོ།། །།དེ་དུས་རྗེ་བླ་མ་ཉིད་འོལ་ཁ་ཆོས་སྡིང་དུ་སྡེ་སྣོད་འཛིན་པ་
དྲུག་བརྒྱ་ཙམ་ལ་གྲུབ་ཐབས་ཀུན་བཟང་དང་ལམ་རིམ་སོགས་གསུངས། དེ་ནས་སྤྱན་སྔ་
རིན་པོ་ཆེ་བསོད་བཟང་བས་གསོལ་བཏབ་ནས་འབྲི་གོང་ཟངས་རིའི་ཕུ་མཆིན་དུ་བྱོན་ནས་
ནས་མཁན་ཆེན་རྒྱལ་བཟང་སོགས་ལ་ཆོས་མང་དུ་བསྩལ། དེ་ནས་འོལ་ཁ་བསམ་གཏན་
གླིང་དུ་བྱོན་ནས་འདུས་པའི་རྫོགས་རིམ་རིམ་ལྔ་གསལ་སྒྲོན་ཟིན་བྲིས་འདེབས་སྐབས་སུ་
ས་གླང་ལོ་དེའི་ཟླ་བ་བཅུ་གཉིས་པའི་ཚེས་གསུམ་གྱི་ནུབ་མོ་ནས་དྲུག་གི་ནུབ་མོའི་བར་དུ་
མནལ་ལམ་དུ་གསང་འདུས་འཇམ་པའི་རྡོ་རྗེའི་དཀྱིལ་འཁོར་གཟིགས་པའི་ནང་གཙོ་
བོས་བུམ་ཆུ་སྟེར་ཚུལ་མཛད་དེ་སྔར་ཇོ་བོ་རྗེ་ལ་སྙེ་ཐང་སྐྱིད་ཆུའི་འགྲམ་དུ་བྱམས་འཇམ་
དབྱངས་ཀྱིས་ འདུས་པའི་  སྐུ་གསུམ་གཅིག་ཐ་དད་ལ་འགྲོ་བ་མཛད་པའི་ཆུ་འདེས་པ་དེ་
ནི་དེ་ནས་བཟུང་ད་ལྟའི་བར་དུ་སྟེར་ས་གཞན་མ་རྙེད་པས་ད་ཁྱོད་ལ་སྟེར་རོ་ཞེས་དང་
བུ་སྟོན་རིན་པོ་ཆེས་འདུས་པའི་གླེགས་བམ་གནང་ནས་འདིའི་བདག་པོ་གྱིས་ཤིག་
གསུངས་ཤིང་སྔགས་དང་ཕྱག་རྒྱས་བྱིན་བརླབས་པའི་རྨི་ལམ་བྱུང་བའི་ཚེ་བདུན་ནས་
ལྷོ་བྲག་མར་པའི་བསྲེས་པ་སྐོར་དགུ་དང་འཕོ་བ་ནི་རྒྱུད་བྱུང་འཕགས་པ་ཀླུ་སྒྲུབ་ཡབ་སྲས་ཀྱི་
དགོངས་པ་དང་མཐུན་པའི་ངེས་ཤེས་རྙེད་པ་དང། བདེ་མཆོག་གི་ཞལ་ཐང་གི་གཤམ་ན་
ཚེས་བཅུའི་མཆོད་པའི་བཀོད་པ་བྲིས་པའི་འོག་ན་ཤིད་ཟན་གཏོང་ཟེར་བའི་ཡི་གེ་ཡོད་པ་
སོགས་རྨི་ལྟས་ངོ་མཚར་བ་བྱུང་བས་ཚེས་བདུན་གྱི་ཉིན་བརྡའི་ཚིག་གིས་ཡི་གེར་བཏབ་པ་
ནི། བྱཱ་ སྟེག་  གྷའི་གོང་ གོང་  གི་ཙན་དྲ་ནི། །མིག་ ཟླ་བ་  དང་ཟླ་བའི་ ཚེས་  གྲངས་
གསུམ་ལ། །འགྲོ་བ་མཛད་པའི་ཆུ་འདྲེས་ཆུས། །ཀ་ལ་ཤ་བཀང་སྟེར་རྩིས་བྱེད། །
ཕུལ་བྱུང་ རྗེ་འཁྲུངས་པར་ ནས་ནི་སུམ་བརྒྱ་བཅུ། །སོང་ཟེར་ཡབ་ འཇམ་རྡོར་  གཅིག་
དཀྱིལ་འཁྲོ་གཙོ། །བགྲོ་བ་ གཡས་གཡོན་དུ་  མཛད་པ་གཉིས་ཀྱང་སྣང། །གྲངས་
 ཚེས་  བཞི་པ་ལ་རྣམ་པ་ཅན། །ཁྲི་ བུ་སྟོན་གྱི་  ཡི་སྟེང་ནས་ འདུས་པའི་  རྩ་བ་ནི།།

[130] །སྔགས་ ཨེ་བཛྲ་ཨུཎྛ་ཊ་  རྒྱས་ལན་གསུམ་བཏེག་
སྔོན་གྱི། །དེ་འདྲའི་ལྟས་གོ་ལྔ་ ཚེས་  པ་ལ། །ལྷོ་ བྲག་མར་  མི་ཐུགས་བཅུད་དམ་ བསྲེས་
འཕོ་  པ་ལ། །འཁྲིགས་ཚུད་དེ་ནས་དྲུག་པ་ལ། །ངེས་རྙེད་དེ་ནས་བདུན་པ་ལ། །རྟེན་བསྲེས་
ལས་ནི་ཤིན་ཏུ་ངེས། །ཤིང་ཟན་ཞེས་པའང་དེ་ནས་གོ་དེ་འདྲའི་ངོ་མཚར་རྨད་དུ་བྱུང། །
བརྗེད་ཀྱིས་དོགས་ནས་ཡི་གེར་བཀོད། །དེ་དོན་སྒྲུབ་པ་མཐར་ཕྱིན་ཤོག་ཅེས་པ་སྟེ་
དེའི་དོན་མདོར་བསྡུས་ན་འདི་ཉིད་ཀྱིས་སྒྱུ་ལུས་འོད་གསལ་ འཕགས་ལུགས་  ཟུང་འཇུག་
རྟོགས་ཚུལ་དང་གསང་བདེ་གཉིས་དུས་ཕྱིས་ཉམས་པ་གསོས་ཏེ་དེ་དག་ལ་བརྟེན་ནས་རང་
གཞན་ལ་ཕན་པ་རྒྱ་ཆེན་འབྱུང་བའི་མཚན་མོ།། །།དེ་ནས་ལྕགས་སྟག་ལོའི་དབོ་
ཟླའི་ཚེས་ལྔ་ལ་དགའ་ལྡན་དུ་བྱོན་ནས་མདོ་སྔགས་འཆད་རྩོམ་གྱིས་ཆོས་དགའ་སྟོན་ཆེན་པོ་
བསྩལ་ཞིང་རྒྱལ་བའི་གཏེར་དུ་སྦས་བཅུག་པའི་ཚོགས་དུང་དང་ཆོས་རྒྱལ་གྱི་ཞལ་འབག་བཏོན་
ཞིང་འགོག་སྙོམས་པ་ཞིག་ཐར་ལམ་ལ་དྲངས་པ་དང་བྲག་ལ་པཎ་ཞྭ་དང་ཕྱགས་ཞབས་རྗེས་
བཏོད་པ་སོགས་ཀྱི་ངོ་མཚར་བའི་ལྟས་མང་མཐུན་སྣང་དུ་བསྟན་ཀྱང་ཕྱི་མ་དག་ལ་ངེད་ཅག་
དགའ་ལྡན་པས་རྣམ་ཐར་ངོ་མཚར་ཅན་དུ་མི་འཛིན་ནོ།། །།དེ་ནས་སྔར་གསང་བདག་
གིས་རྗེ་བླ་མ་ལ་གནས་གཞི་གཅིག་ཏུ་མ་བཞུགས་ན་འགྲོ་དོན་མི་འཕེལ་ཞིང་སྐུ་ཚེའི་ཚད་ཞེ་
ལྔ་ལས་མི་ཐུབ་ཀྱང་སྒྲུབ་པ་འབའ་ཞིག་མཛད་ན་དོན་གཅིག་ཐུབ། ཅེས་དང། ནག་པོའི་
ཕྱོགས་ཀྱི་བར་ཆད་འབྱུང་ཉེན་ཡོད། །ཅེས་ལུང་བསྟན་པ་ཡོད་པ་དང། དགུང་ལོ་ང་བདུན་
སྟེང་སྐུ་ཚེ་ལ་བར་གཅོད་ཆེ་བའི་མཚན་མ་རང་ཉིད་ཀྱིས་ཀྱང་ལོ་བཅུ་བཞིའི་གོང་ནས་མཁྱེན་
པ་དེ་བཟློག་ཆེད་དུ་ང་ལྔ་བཞེས་པའི་ཡོས་ལོའི་དགུན་སྟོད་ནས་བཟུང་དུས་ཕལ་ཆེར་ལ་སྐུ་
མཚམས་མཛད་དེ་གསལ་སྒྲོན་སོགས་བརྩོམ་ཞོར་ལ་དཔོན་སློབ་རྣམས་ཀྱིས་འཇིགས་བྱེད་
ཀྱི་འཁྲུལ་འཁོར་སོགས་ཀྱི་སྒོ་ནས་སྔ་དྲོ་རྒྱས་པའི་ལས་དང་ཕྱི་དྲོ་ཕྱིར་བཟློག་གིས་ལས་ཀྱིས་
སྐུ་ཚེའི་བར་ཆད་བཟློག་ཐབས་མཛད་པས་ཐུབ་པ་འཇིགས་བྱེད་འཁོར་ཆེན་སྒྲོལ་མ་
གདུགས་དཀར་འཇམ་དབྱངས་ཚེ་དཔག་མེད་གཙུག་ཏོར་རྣམ་རྒྱལ་སོགས་ཀྱི་ཞལ་ཡང་ཡང་
གཟིགས་ཤིང། ཁྱད་པར་དུ་འབྲུག་ལོའི་ཟླ་བ་བརྒྱད་པའི་ཚེས་བདུན་ནས་དཔོན་སློབ་
བཅུ་ཕྱག་གསུམ་ལྷག་གིས་བསྙེན་སྒྲུབ་མཛད་དུས་ཀྱང་སངས་རྒྱས་བྱང་སེམས་མང་པོའི་

[131]
ལ་བསྙེས་ཚུལ་བསྟན་པ་དང། དེའི་སྟོན་སྨད་དགུན་ལ་བར་ཆད་བཟློག་ཐབས་མཛད་
ཀྱང་བཅུ་གཅིག་པ་ནས་སྐུ་ཅུང་ཟད་བསྙེལ་ཡང་རྒྱལ་ཟླའི་བཅུ་གསུམ་ལ་མཆོག་གི་དངོས་
གྲུབ་སྟེར་བའི་ལྷ་གསུམ་དང་བདུད་བཟློག་མཛད་པའི་ལྷ་གཉིས་སོགས་ཀྱི་ཞལ་གཟིཊ་
སྟེ་ད་ནས་འབུད་ན་བར་ཆད་བཟློག་ནུས་པའི་ལུང་བསྟན་པ་ལྟར་བརྩོན་ཞིང་ཁྱད་པར་དུ་
ཉེར་དགུའི་ཉིན་དཔོན་སློབ་ཀྱིས་བསྒྲུབ་པ་མཛད་ཚེ་གནོད་བྱེད་བཞིའི་གཙོ་བོ་གཅིག་གིས་
དགོན་དེའི་བླ་རབས་བཅུ་གསུམ་བར་དུ་གནོད་པ་མི་བྱེད་པའི་དམ་བཅའ་ཕུལ། སྦྲུལ་ལོའི་
གསར་ཚེས་ནས་རྗེ་བླ་མ་ཉིད་སྐུ་སྙུང་ཚུལ་ཆེར་བསྟན་ཚེ་སློབ་མ་བཅུ་བདུན་བཅས་ཐུགས་
དམ་རིམ་གྲོ་ལ་འབད་པས་ཐུབ་པ་བདུད་འདུལ་རང་ཉིད་ལ་ཐིམ་སྣང་བྱུང་ཞིང། ཡེ་ཤེས་
ཀྱི་མགོན་པོས་སྣ་དྲངས་ཆོས་རྒྱལ་གྱིས་བགེགས་ཀྱི་གཙོ་བོ་ཁྲིད་དེ་ཀྵེ་ཊ་པ་ལས་རྒྱབ་ནས་
དེད་ཅིང་གུར་མགོན་ཕྱག་བཞི་པ་རྣམ་སྲས་སོགས་ཀྱང་བྱོན་ཏེ་དེའི་མགོ་བོ་བཅད་ཚེ་རྗེ་བླ་
མས་ཏིང་ངེ་འཛིན་གྱིས་ཧོམ་ཁུང་དུ་བཅུག་ནས་ཤ་ཁྲག་བདུད་རྩིར་བྱིན་གྱིས་རླབས་པ་དེས་
ལྷ་ཚོགས་མཆོད་དེ་རྣམ་ཤེས་དག་ཞིང་དུ་འཕང་བ་དུས་མཉམ་དུ་ཕྱི་རོལ་གྱི་གནོད་བྱེད་
ནག་ཕྱོགས་ཀྱི་གཟའ་རྒྱལ་པོ་ཀླུ་ཤ་ཟ་བཞི་སྡེ་བཅས་ཕམ་མོ་ཞེས་པའི་ཚེ་དེ་ཆུ་བདུད་
མོའི་སྐད་ཕྱུང་ནས་ཕྱོགས་བཅུར་བྱེར་ཚེ་དེའི་སྒྲ་གཞན་མང་པོས་ཀྱང་ཐོས་པ་ཆུང་ཞིང་
སྐུ་ཚེའི་བར་ཆད་དངས་ཏེ་ལྷ་མིའི་སྤྱི་བོར་ཞབས་སེན་གྱི་ཟླ་ཚེས་གསར་པ་བསྟན་པར་
བཀོད་དེ་འདྲེན་པ་དམ་པར་མངའ་གསོལ་ལ། རྒྱུན་དུའང་ཀྵེ་ཊ་པ་ལ་སོགས་ཆོས་སྐྱོང་
གོང་སྨོས་ཐམས་ཅད་ཀྱིས་གྲོགས་དངོས་སུ་མཛད་ཅིང་ཁྱད་པར་དུ་ཆོས་རྒྱལ་སྐུ་དྲུང་གི་
ཕྱགས་གཡོག་པའི་གཟུགས་བྱེད་དུ་ཡང་ཡང་བྱོན་ནས་ན་ཤུབ་བྱེད་པ་དང་འགྲུལ་པ་དང་
འཁོར་བསུ་སྐྱེལ་སོགས་ཡན་ཆད་ཀྱི་གྲོགས་མཛད་པ་ནི་འཁོར་ཆེ་བ་ཕལ་ཆེར་གྱི་མངོན་
སུམ་ཡུལ་དུ་གྱུར་པའོ།། སངས་རྒྱས་དུ་མས་ཁ་སྦྱོར་ཡན་ལག་གི་རྒྱལ་སྲིད་བདུན་
ལྡན་ཆོས་ཀྱི་འཁོར་བསྒྱུར་དུ། །དབང་བསྐུར་འཁོར་ལོའི་རྩིབས་ཀྱིས་མི་མཐུན་
ཕྱོགས། །བཅོམ་པས་འཕགས་ཆེན་སྙན་པ་མ་ལུས་བཀུག་དེ་ནས་དེའི་ཨྥྱི་རྟ་ལོ་
མི་དབང་གྲགས་རྒྱན་གྱིས་དབྱར་གནས་ལ་འོན་བཀྲ་ཤིས་དོ་ཁར་དུ་སྤྱན་དྲངས་ནས་ཐེལ་

[132]
དགེ་འདུན་གྲུབ་དང་ཡེ་བརྩེ་བ་སོགས་ཀྱིས་ཀྱང་མཇལ། དེ་ནས་གདན་ཆེན་པོ་དགའ་ལྡན་
དུ་བྱོན་ཏེ་དཔལ་གསང་བ་འདུས་པའི་འགྲེལ་པ་བཞི་སྦྲགས་ཀྱི་བཤད་སྲོལ་བཏོད་ཅིང་བདེ་
མཆོག་ཊིཀ་ཀ་བརྩམས་པ་དང་མན་ངག་གསུམ་གྱི་ཁྲིད་སོགས་ཀྱི་འཁོར་ལོ་རྒྱ་ཆེན་བསྐོར་
དེ་དུས་རྟོགས་ལྡན་པའི་རྨི་ལམ་དུ་མཆོད་རྟེན་ཆག་ཚད་ལྡན་པ་དཀར་པོ་གཅིག་གི་མཐའ་
བསྐོར་དུ་བུམ་པ་མང་པོ་དང་ཁྱད་པར་དུ་བྱང་ངོས་སུ་མཆོད་རྟེན་ཆུང་བ་ཚད་ལྡན་དྲུག་
ལ་མཁའ་འགྲོ་མ་རྣམས་ཀྱིས་བདུད་རྩིས་ཁྲུས་གསོལ་ལམ་མི་གསོལ་ཟེར་ནས་
དཔྱོད་པ་དང་གཅིག་གི་གོ་ས་ཡོད་པ་རྨིས་པ་སློབ་མ་མཆོག་བྱུང་བ་དང་འབྱུང་འགྱུར་གྱི་
ལྟས་ཡིན། ལུག་ལོར་ཡངས་པ་ཅན་གྱི་རྨང་བཏིང་སྟེ་གཙུག་ལག་ཁང་ཁྱམས་དང་
གཙང་ཁང་བཅས་དོན་གཉིས་པ་བཞེངས་པའི་ནང་དུ་བྱ་ལོའི་ནག་ཟླ་ནས་བཟུང་སྟེ་ཐུབ་
པ་ཚུལ་ཁྲིམས་མ་སོགས་དང་གསང་བདེ་རྡོར་དབྱིངས་ཀྱི་བློས་བསླངས་གསུམ་དང་
བླུགས་ཕུད་ཀྱི་དཔའ་ཁཎྜ་ཀཱ་པ་ལ་ཡབ་ཡུམ་འཇའ་ཚོན་མ་སོགས་རང་བྱོན་དུ་མ་བསྒྲུབ་
དེ་ནས་བདེ་མཆོག་གི་སྒྲུབ་པ་མཛད་དུས་དེའི་ལྷ་ཚོགས་གཟིགས་ཤིང་མཁའ་འགྲོ་མ་
མང་པོས་མཆོད་སྟོད་ཀྱི་དབྱངས་བྱེད་པ་གསན་ནས་ཏིང་འཛིན་པའི་ལེགས་པ་དང་དཔྱིད་
ཀྱི་རྒྱལ་མོའི་གླུ་དབྱངས་བཀུག་ཅིང་རྒྱུད་དབྱངས་ཕལ་ཆེར་ཀྱང་དེ་དུས་གསན་ནས་བཀུག་
པ་ཡིན་ཟེར་བྱ་ལོར་གཙུག་ལག་ཁང་རྟེན་བཅས་ཕལ་ཆེར་འགྲུབ་སྟེ། རབ་གནས་མཛད་
དུས་ནམ་མཁའ་སྒྲ་ཆེན་པོ་བྱུང་ནས་མཆོད་ཁང་དུ་ཐིམ་པ་དེ་ན་ཡོད་པ་ཀུན་གྱིས་ཐོས་
ཤིང་འཇིགས་བྱེད་དཔག་ཏུ་མེད་པ་བྱོན་པར་རྣལ་འབྱོར་པ་ཆེ་བ་དག་གིས་མཐོང་ལ་
དེ་ནས་བཟུང་དབུས་གཙང་དུ་ལོ་ལེགས་ཤིང་བཤད་སྒྲུབ་རྒྱས་པ་སོགས་བཀྲ་ཤིས་པར་
གྱུར་ཏོ།། །།ས་ཁྱི་ལོར་དགེ་ལྡན་དུ་སྡེ་སྣོད་འཛིན་པ་མཁས་ཤིང་སྒྲུབ་པ་བརྙེད་
པ་དུ་མ་ལ་ལམ་རིམ་འགྲེལ་པ་བཞི་སྤྲགས་དྲི་མེད་འོད་སོགས་ཀྱི་བཤད་ཁྲིད་རྒྱས་པར་
བསྩལ། དེའི་དབྱར་སྟོན་ལ་གཙང་ཁང་གི་ལོགས་བྲིས་ཀྱང་འགྲུབ་ཅིང་འཇུག་པའི་རྣམ་
བཤད་ཀྱང་བརྩམས་ཟིན་ཏོ།། །།དེའི་དགུང་སྨད་ལ་ཆོས་སྐྱོང་རྒྱལ་དང་ཞལ་བཞི་
པ་སོགས་ཀྱི་གཏོར་འབུལ་སྐབས་སུ་དབྱངས་ཀྱི་ང་རོ་དང་བཅས་ན་མཉེས་པར་འདུག་

[133] གཤིན་རྗེའི་ངར་དབྱངས་
སོགས་ཀྱི་དབྱངས་བཞི་མཛད་དུས་འགའ་ཞིག་གི་རྨི་ལམ་དུ་ཆོས་རྒྱལ་བྱོན་ནས་བསྟོད་
པའི་དབྱངས་རི་བྲག་བེ་རེ་རེ་འདར་སྙམ་འཐེན་པ་རྨིས་པ་བྱུང་ཞིང་སློབ་དུས་ཀྱང་གཏོར་མ་
མ་བཏང་བར་དེ་དག་འཐེན་མི་རུང་བར་གསུངས། ཕག་ལོར་བདེ་མཆོག་ཊིཀ་ཀ་སོགས་ཀྱི་
འཛིན་ཆོས་འཇམ་དབྱངས་ཆོས་རྗེ་སོགས་ལ་གཏོང་དུས་མཁས་པ་མང་པོའི་པདྨའི་མཚོ་
ལ་ངང་པ་འདུས་པ་ལྟར་གྱུར་རོ།། །།བདུན་པ་ནི། དེའི་སྟོན་སྐུ་དངོས་ཀྱི་གདུལ་བྱ་
ཐ་མ་ལ་བདུད་རྩིའི་བཀོ་སྐལ་སྩོལ་ཕྱིར་ཆབ་ཆེན་ལ་སྙད་བཏགས་ཏེ་བྱོན་ནས་ཡར་ལམ་
ལྷས་ནས་ཇོ་བོ་ལ་མཆོད་པ་ཕུལ་ཏེ་སྨོན་ལམ་བཏབ། དེ་ནས་སྟོད་ལུང་ཆབ་ཚན་དང་ཆུ་
མིག་ལུང་དུ་ཕྱག་ཕེབས་ཏེ་དེའི་ཆོས་གྲྭར་འདུས་པའི་ལྷ་ཚོགས་ཐིམ་པ་གཟིགས་ནས་
འགྲོ་རྒྱུད་གྲྭ་འབྱུང་བའི་ལུང་བསྟན་ཞིང་ཕྱོར་རེས་མདོ་ལིའི་སྟེང་ནས་འབྲས་སྤུངས་སུ་བྱོན་
ཏེ་འཇིགས་བྱེད་རབ་གནས་མཛད་ཚེ་ལྷ་ཚོགས་ཐིམ་སྣང་ཀུན་ལའང་བྱུང། དེ་ནས་སྣེའུ་
བས་ཞབས་ཏོག་བྱས་ནས་སྡེ་སྣོད་འཛིན་པ་གཉིས་སྟོང་ལྷག་ལ་ལ་མ་རིམ་སོགས་
གསུངས་ཤིང་འདུས་པའི་འེའུ་དགུ་པ་རྫོགས་མཚམས་ནས་འཕྲོ་བཞག་སྟེ་ལྷ་བཟོ་བ་
ལ་རྣམ་སྣང་གི་དངུལ་སྐུ་བཞེངས་པའི་ཞལ་ཏ་མཛད་ནས་ལྷ་སར་ཕྱག་བཏེག་སྟེ་ཇོ་བོའི་
མདུན་དུ་བསྟན་པ་རྒྱས་པ་སོགས་ཀྱི་སྨོན་ལམ་རྒྱ་ཆེན་མཛད་ལ། དེའི་ཚེ་ལམ་བར་
ནས་མདོ་ལེའུ་སྣེ་དང་འབྲས་སྤུང་གི་ཆོས་གྲྭ་དང་དགའ་ལྡན་གྱི་བར་དུ་དབང་གཞུང་སྤེལ་
བ་དང་ས་གཡོ་བ་ཀུན་གྱི་གཟུགས་འཛིན་ལམ་དུ་གྱུར། དེ་ནས་སེ་ར་ཆོས་སྡིངས་སུ་
བྱོན་ཏེ་གསོ་སྦྱོང་མཛད་ཅིང་བྱམས་ཆེན་ཆོས་རྗེ་ལ་རྒྱུད་ཀྱི་འཆད་ཉན་འཛུག་པའི་ཞལ་
ཏ་གནང་ནས་བདེ་གསང་གི་རྒྱུད་གཉིས་ཀྱི་དབུ་ནས་ཆོས་ཐུན་རེ་གསུངས་ཏེ་འདིའི་སྲོལ་
འཛིན་ནུས་པ་སུ་ཡོད་ཅེས་དྲིས་ཚེ་འོག་ཏུ་སྨོས་ལྟར་དུ་རྗེ་ཤེས་རབ་སེང་གེས་ཞལ་གྱི་
བཞེས་པས་ཐུགས་ཤིན་ཏུ་དགྱེས་ཏེ་རྟེན་གསུམ་གྱི་གནང་སྦྱིན་མཛད། དེ་ནས་མར་ལམ་
བདེ་ཆེན་རྩེར་བྱོན་ཏེ་བྲག་དཀར་རྫོང་དཔོན་ལ་ཞལ་ཏ་བྱོན་ནས་གསང་སྔགས་མཁར་གྱི་
སྔགས་གྲྭ་འཛུག་པའི་སྦྱོར་བ་བྱས་ཏེ་དེའི་གཞི་ལ་རབ་གནས་གནང་ནས་བྲག་དཀར་
བརྒྱུད་དེ་ལྷ་ས་ཕུ་གྲུ་བཞིར་གདན་དྲངས་སར་བྱོན་ནས་བཞུགས་པའི་ནུབ་མོ་ནམ་མཁའ་

[134]
ཡངས་པ་ཅན་དུ་ཚོགས་འཁོར་མཆོད་པ་རྒྱ་ཆེན་བཤམས་ནས་ཕུལ་ཏེ་སྨོན་ལམ་གནང་
ཞིང་ཚོགས་སུ་ཕེབས་ནས་ཀྱང་བདེ་སྨོན་བསྔོ་བ་དང་ཤིས་བརྗོད་མཛད། དེ་ནས་གཟིམས་
ཁང་དུ་བྱོན་ནས་ཉེར་གསུམ་ཉིན་བཞིའི་རྣལ་འབྱོར་མཛད་དེ་མཚན་མོའི་གུང་ཐུན་ལ་སྐུ་
ཅུང་ཟད་བསྙུང་ཚུལ་བསྟན་པའི་སང་ཉིན་དགེ་འདུན་ཐམས་ཅད་ཀྱིས་སྐུའི་རིམ་འགྲོ་
མཛད། དབུ་ཞྭ་གསེར་མགོན་གསེར་མདོག་དང་གོས་བེར་རྒྱལ་ཚབ་ལ་གནང་བས་
གདན་ས་བར་དོན་གྱིས་བསྐོ་བར་མཛད་ཅིང་གནས་བརྟན་རིན་རྒྱན་པ་སོགས་དྲུང་ན་འཁོད་
པ་དག་ལ་ཚུལ་འདི་ཤེས་པར་གྱིས་ལ་བྱང་ཆུབ་ཀྱི་སེམས་སྒོམས་ཤིག་ཅེས་གསུང་
གི་ཐ་མ་བསྩལ་ཏོ།། །།དེ་ནས་ཉེར་བཞིའི་ཉིན་གུང་ཡོལ་ནས་འཇིགས་བྱེད་
ཀྱི་བདག་འཇུག་དང་བདེ་མཆོག་གི་ཚོགས་འཁོར་མཛད་དེ་མཐུན་སྣང་ཙམ་དུ་རྡོར་བཟླས་
ཀྱི་རྣལ་འབྱོར་ལ་གནས་ཀྱང་འཆི་བ་འོད་གསལ་ཆོས་སྐུ་དང་བསྲེས་པའི་ཐུགས་
དམ་མཛད་དོ། །དེ་ནས་གསང་བདག་གིས། འདི་ནས་འཕོས་ཚེ་དགའ་ལྡན་
གནས་སུ་འགྲོ། །འཇམ་དཔལ་སྙིང་པོ་བྱམས་པའི་སྲས་མཆོག་དེ། །མྱུར་དུ་
འཚང་རྒྱ་དེ་བཞིན་གཤེགས་པར་འགྱུར། །ཞེས་ལུང་བསྟན་པ་དང། ཉིད་ཀྱིས་
ཀྱང། མི་ཕམ་རྒྱལ་བའི་དྲུང་དུ་སོན་གྱུར་ནས། །གསུང་གི་བདུད་རྩིས་ན་བ་ཚིམ་
བྱེད་ཤོག་ཅེས་སྨོན་ལམ་བཏབ་ལྟར་མཛད་ཕྱིར་དུ་གངས་ཅན་སོགས་ཀྱི་དངོས་ཀྱི་
གདུལ་བྱའི་གཙོ་ཕལ་ཆེར་སྨིན་པར་མཛད་ཅིང་བཞེད་དོན་འགྲུབ་རྗེས་རེ་གསུམ་སྟེང་
ས་ཕག་གི་ཧོར་ཟླ་བཅུ་པ་འདུལ་ལུགས་ཀྱི་ལོ་མགོ་མར་ངོ་སྔོན་འགྲོའི་ཚེས་བཅུའི་
ཉི་དྲོས་ཞབས་རྡོ་རྗེ་སྐྱིལ་ཀྲུང་དང་ཕྱག་མཉམ་བཞག་མཛད་དེ་སྔོན་ནས་རིམ་པ་དང་
པོ་དང་དབེན་གསུམ་རྡོ་རྗེ་གསུམ་གྱི་རྣལ་འབྱོར་དང་དཔེའི་འོད་གསལ་དང་མ་དག་
པའི་སྒྱུ་ལུས་ལ་སྦྱང་བའི་མཐུས་དེ་དུས་ཀུན་རྟོག་བརྒྱད་ཅུའི་རླུང་འགགས་ནས་
ཐམས་ཅད་སྟོང་པ་དོན་གྱི་འོད་གསལ་ཆོས་སྐུ་མངོན་དུ་མཛད་པས་སྐུ་འོད་ཀྱི་གོང་
བུར་གྱུར་པའི་མཐར་བར་དོའི་དོད་ལ་ལོངས་སྐུ་མཚན་དཔེས་སྤྲས་པའི་ཡེ་ཤེས་ཀྱི་
སྐུར་བཞེངས་ཏེ། རགས་པའི་སྐྱེ་བ་སྤྲུལ་སྐུ་ཡིད་དགའ་ཆོས་འཛིན་དུ་བྱམས་པའི་

[135] མཉྫུ་ཤྲཱི་ཧྲ་ད་  སྙིང་པོའི་ཚུལ་བཟུང་ཞིང་མཆོག་
གི་སྤྲུལ་སྐུ་བྱང་ཤར་ངོ་མཚར་རྨད་བྱུང་བཀོད་པའི་འཇིག་རྟེན་དུ་རྒྱལ་བ་སེངྒེ་ སིདྡྷི་སྭ་ར་
ང་རོར་གྱུར་ནས་ཞིང་ཁམས་དུ་མར་ཟླ་གཟུགས་རྫིང་བུ་དུ་མར་འཆར་ལྟར་སྤྲུལ་པ་ཡང་
སྤྲུལ་འགྱེད་ཚེ་འདིར་རྣམ་སྨིན་གྱི་ལུས་ལྟ་བུ་རྙིང་བ་བཞག་པ་དེ་ག་ཡ་རྡ་ར་མཁའ་
རག་དུ་འདས་པ་ལྟར་གཞོན་ཤ་ཅན་དུ་གྱུར་ཏེ་སྐུ་མདོག་དམར་སེར་དང་ལྡན་ལ་ཚུལ་
ཁྲིམས་ཀྱི་དྲི་དང་རྒྱང་རིང་པོར་བྲོ་ཞིང་ནམ་མཁའི་གཡའ་དག་སྟེ་འཇའ་འོད་འཁྱིལ་
བ་དང་བར་སྣང་ལས་རོལ་མོའི་སྒྲ་བྱུང་ཞིང་མེ་ཏོག་གི་ཆར་བབས་སོགས་ངོ་མཚར་
བའི་ལྟས་མང་དུ་བྱུང་ངོ།། །།དེའི་ཚེ་ཐུགས་སྲས་སོགས་ཀྱི་ཞལ་བཀོད་
མཛད་པས་གྲོང་བའི་ཆོས་ལུགས་ལྟར་ཐོས་བསམ་སོགས་ཀྱི་རྒྱུན་བཅད་དེ་སྐྲ་ཚད་ལས་
ལྷག་འཇོག་པ་གོས་བསྒྱུར་བ་བ་དན་བསྡུད་སོགས་དོར་ཏེ་བདག་འཇུག་སོགས་ཀྱིས་སྡོམ་
པ་གསོས་ཏེ་ལྷག་པར་འཁོར་ལོ་གཉིས་ཀྱི་བྱ་བ་ལ་ཆེས་ཆེར་བརྩོན་པའི་འདས་
མཆོད་ཆོས་མཐུན་མཛད་དོ། །སྐྱེ་ཤི་བར་དོ་རགས་ཡང་རླུང་ཆུར་བསྐུར། །ལྕི་ལུས་
གཉུག་མའི་རླུང་སེམས་གསེར་བཟང། །དབེན་གསུམ་སྒྱུ་ལུས་འོད་གསལ་བསྲེག་
བཅད་བརྡར། །སྐུ་གསུམ་དབྱེར་མེད་རྡོ་རྗེ་འཆང་བསྐྲུན་མཛད། །དེ་ནས་འདས་
མཆོད་ཀྱི་སྒྲུབ་མཆོད་ཐོན་ཕྲལ་ལ་རྗེ་བླ་མ་དེ་ཉིད་ཀྱི་མཛད་སྲོལ་རྒྱུན་མི་འཆད་པའི་ཆེད་
དུ་དཀའ་བཅུ་དར་མ་རྒྱལ་ཚབ་ཏུ་དབང་བསྐུར། དེ་ནས་ཙན་དན་གྱི་སྒྲོམ་དུ་སྐུ་གདུང་རིལ་
པོར་ཞལ་བྱང་ཤར་དུ་གཟིགས་ནས་བཞུགས་པའི་དངུལ་གདུང་མཐོང་བ་དོན་ལྡན་དུ་གྲགས་
པ་ བྱམས་ཆེན་ཆོས་རྗེས་ཕུལ་བའི་གུར་  ད་ལྟའི་བར་དུ་ཕྱོགས་འདིའི་སྐྱེ་འགྲོ་ཡོངས་
ཀྱི་མཆོད་པའི་རྟེན་དུ་དགེ་ལྡན་དགོན་པར་བཞུགས་ཤིང་ལྔ་མཆོད་ཅེས་བྱ་བའི་མཆོད་
པའང་དེ་ནས་དར་རོ།། །།དེ་ལྟ་ན་མདོར་ན་ཐུན་མོང་སྣང་ངོར་ཡང་ཆེས་དཔག་པར་
དཀའ་བའི་བློ་གྲོས་ཀྱིས་མདོ་རྒྱུད་ཐམས་ཅད་ལ་དྲི་མེད་རིག་པས་དཔྱད་དེ་ཚད་མ་
གསུམ་གྱིས་སྒྲོ་འདོགས་ལྷག་མ་མེད་པར་བཅད་པ་དང། འཇམ་དབྱངས་ཀྱིས་དངོས་
སུ་དབང་བསྐུར་ཞིང་ཟབ་རྒྱས་ཀྱི་གདམས་པ་ཉིན་བཞིན་བསྩལ་བས་འཁྲུལ་པའི་དྲི་
མ་སྤང་བ་དང། ས་ར་ཧ་དང་ཀླུ་སྒྲུབ་སོགས་ཀྱི་དངོས་སུ་བྱིན་གྱིས་བརླབས་ཤིང་

[136]
པ་དང། ལྷན་སྐྱེས་ཡེ་ཤེས་མངོན་དུ་མཛད་ཅིང་ནང་གི་རྩ་ལམ་སོགས་དག་པས་ཉམས་
སྣང་དང་རྨི་ལམ་དུ་དཀྱིལ་འཁོར་གྱི་བདག་པོས་རྡོ་རྗེ་ཐེག་པའི་བསྟན་པ་གཏད་དེ་
ཆོས་ཀྱི་རྒྱལ་པོར་དབང་བསྐུར་པ་འདི་ཉིད་ནི་གོང་དུ་སྨོས་པ་ལྟར་ཁ་སྦྱོར་ཡན་
ལག་བདུན་དང་དབང་ཕྱུག་བརྒྱད་ཀྱི་མངའ་བདག་ཏུ་སྔོན་རིང་མོ་ཞིག་ནས་གྱུར་དུ་ཟིན་
མོད་ཀྱང་ཐ་མལ་པའི་དགེ་བའི་བཤེས་གཉེན་གྱི་ཟོལ་གྱིས་དེ་དུས་བོད་ཀྱི་རྒྱལ་
བསྟན་དྲི་མ་ཅན་དུ་གྱུར་པ་བསམ་བཞིན་དུ་གསོ་སླད་དུ་བྱོན་པར་ངེས་ཏེ། དེ་ཅེས་
མངོན་ཞེ་ན། སྔར་སྲོང་བཙན་སྒམ་པོའི་དུས་སུ་བོད་དུ་བསྟན་པ་བྱུང་ཡང་བོད་རང་
གི་དགེ་འདུན་མ་བྱུང་བས་བསྟན་པའི་གཞི་རྩ་དངོས་མ་ཚུགས་ལ། དེ་ལས་ཕྱིས་
ཙམ་དུ་ཞི་འཚོ་བྱོན་ནས་སད་མི་བདུན་སོགས་རབ་ཏུ་བྱུང་ནས་བསྟན་པ་ཆེས་ཆེར་
དར་དུས་སུ་ཧྭ་ཤང་ཞིག་བྱུང་ནས་རྒྱལ་བསྟན་ལ་དྲི་མས་བསླད་བཅུག་བྱང་ཀ་མ་
ལ་ཤཱི་ལ་བྱོན་ནས་དག་ཐེ་མཛད། ཕྱིས་སུ་གླང་དར་མས་བསྟན་པ་སྣུབས་རྗེས་
སུ་བློ་ཆེན་གྱི་བུ་སློབ་དང་ལོ་ཆེན་གྱིས་སླར་གསོས་ཀྱང་སངས་པར་རློམ་པས་
རྩིང་ཆོས་མང་དུ་དར་བར་བྱས་ཚེ་ཇེ་བོ་རྗེ་བྱོན་ཏེ་དག་པར་མཛད་པ་ནས་བཀའ་
གདམས་པ་དངོས་ཀྱི་ལྟ་དཔྱོད་གཙང་ཡང་གཞན་ཆོས་ལུགས་མི་འདྲ་བ་དུ་མ་བྱུང་
ངོ།། །།དེ་རྗེས་འཇམ་དབྱངས་ལེགས་ཆོས་པས། ཐོས་བསམ་པ་རྣམས་ནི་
གསུང་རབ་ཀྱི་དོན་ལ་མི་དཔྱོད་པར་ཚིག་གི་ཟེ་འཐབ། སྒོམ་ཆེན་པ་རྣམས་བྱིང་
རྨུག་གི་ལྟ་བས་གཟེར་མཐོ། སྔགས་པ་རྣམས་རིམ་གཉིས་ཀྱི་དོན་མི་བསྒོམ་
པར་ལག་ལེན་གྱི་ཚོགས་འཚོ་བ་བསྒྲུབ། རིག་གནས་ལ་ཅུང་ཟད་དཔྱོད་པ་རྣམས་
ཀྱང་ཕུའི་གངས་རི་མ་མཐོང་བ་ནས་མདའི་བྱ་སྐྱག་གིས་མིག་འོལ་བའི་དུས་
ཞེས་གསུངས་པའི་ཐོག་ཏུ་ཁེལ་ཏེ་བོད་ཀྱི་ཡུལ་གྲུ་ཀུན་ཏུ་ཐོས་པ་གཙོ་བོར་བྱེད་
བའི་བཤེས་གཉེན་ཆེན་པོར་རློམ་པ་དང། དུར་སྨྲིག་གསར་བླང་མན་ཆད་ཕལ་ཆེར་
ཀྱིས་ཆང་སོགས་མི་རུང་བ་དང་དུས་མིན་གྱི་ཁ་ཟས་ལ་ལོངས་སྤྱོད་པ་དང་བག་
མེད་པའི་རྩེ་མོ་གླུ་བྲོ་སོགས་ནི་ཐོས་བསམ་བྱེད་ཚེ་ལུས་གསོ་བ་དང་ཁམས་

[137]
སོགས་ལའང་བསྟན་འགྲོའི་དོན་དང་དགོས་དབང་ཡིན་ཟེར་ནས་ལ་མིང་ཞིང་གཞན་
གསང་སྔགས་དོན་དུ་གཉེར་བ་མཐོང་ན་དེ་ཐོས་བསམ་མི་ནུས་པའི་ཚེ་ཁྲུས་གཏོར་མ་
གཤིན་ཆོག་སོགས་ཀྱི་སྒོ་ནས་ལྟོ་གོས་བཙལ་ཕྱིར་ཙམ་ཡིན་པས་ད་ལྟར་ཐོས་བསམ་
གྱི་དུས་སུ་བགེགས་ཡིན་ཟེར་བ་དང། ཐོས་པ་བྱང་མང་གིས་ཕ་རོལ་པོ་དང་ཤག་
འགྱེད་བྱེད་གྲངས་འདྲེན་དང་ཚིག་འཁྲི་མང་པོ་ཙམ་བཙལ་བ་དང། ལ་ལས་གཞུང་
ཆེན་པོ་ལ་ཐོས་པ་བྱས་ཀྱང་གདམས་པར་མ་ཤར་བས་མཐར་ན་ཚོད་ཡོལ་ནས་དགེ་
སྦྱོར་འདོད་ཚེ་སྔར་གྱི་ཐོས་པའི་སྟེང་ན་ཅི་ཡང་ཉམས་སུ་བླང་འོས་མེད་པར་གྱུར་ནས་
ཐོས་པ་བྱས་པ་ལ་འགྱོད་དེ་སླར་གང་ཡང་མ་བསླབ་ཅི་ཡང་མི་ཤེས་པའི་བླུན་པོ་རི་
ཕུགས་སུ་མི་ཚེ་ཟད་པ་ཞིག་ལ་བརྟེན་ནས་དེས་བློ་ལ་ཤར་ཚོད་ཙམ་བཤད་པ་ལ་ཡིད་
རྟོན་དགོས་པ་དང། ཡང་སྔགས་ཉམས་ལེན་བྱེད་པ་པོ་ཁྱིམ་པ་མ་ཟད་དུར་སྨྲིག་གི་
རྒྱལ་མཚན་གྱོན་པའི་རབ་བྱུང་ཡིན་ཀྱང་དེ་སྔགས་ལ་ཞུགས་མ་ཐག་ནས་ཆང་མ་དག་
པའི་ཤ་དུས་མིན་ཁ་ཟས་མ་བསྟེན་ ཆང་རིགས་མ་སྟེན་དུས་མ་སླེབ་ཀྱང་  ན་དམ་ཚིག་
དང་འགལ་ཟེར་ནས་འདོད་ཡོན་ལ་ལྷག་པར་སྲེད་པས་སོ་ཐར་གྱི་བསླབ་བྱ་མཆིལ་མ་
བཞིན་དོར་ནས་ཆུང་མ་བུ་བུ་མོ་དང་བཅས་བཞིན་དུ་གཞན་གྱི་སོ་ཐར་མཁན་སློབ་བྱེད་
པ་སོགས་ལ་བག་ཚ་བ་མེད་ཅིང་གཞན་བླུན་པོ་མང་གིས་ཀྱང་དེ་སྔགས་དང་གྲུབ་ཐོབ་
ཀྱི་ལུགས་ཟེར་ནས་འཕྱ་སྨོད་ཙམ་ཡང་མི་བྱེད་པར་མ་ཟད་སྨོན་པ་དང། དེ་དག་གིས་
མདོ་རྒྱུད་ལ་ཐོས་པ་མི་བྱེད་པར་བླུན་པོ་སྔགས་པར་ཁས་འཆེ་བ་ཞིག་ལ་བརྟེན་ནས་དེས་
བློ་སྙིང་བྲང་གསུམ་གཏད་ནས་མན་ནང་སྙན་བརྒྱུད་བཀའ་རྒྱ་རྒྱ་ཅན་ཟེར་ནས་རྒྱུད་སྡེ་གང་
དང་ཡང་མི་མཐུན་པ་ཞིག་ལ་མི་ཚེ་བསྐྱལ་ནས་འཆི་དུས་འདུ་ཤེས་མེད་པའི་ལྷའི་
དཔེར་འགྱུར་པ་དང། དེའི་ནང་ནས་འགའ་ཞིག་གིས་གཞན་བློ་གྲོས་དང་ལྡན་པ་དག་ལ་
རང་གི་ཉམས་ལེན་འཆད་དགོས་བྱུང་ཚེ་བོན་དང་མུ་སྟེགས་པའི་ཆོས་དང་རྒྱུད་འགའ་
ཞིག་བསྲེས་ནས་བཤད་ཚེ་རྫུན་གྱི་བྱི་བ་ལོང་བའི་ཁུང་བུའི་རྒྱལ་གསུང་དང་པཎ་གྲུབ་ཀྱི་
མན་ངག་གི་བྲག་ལ་གཏུག་ས་མེ་རྙེད་པ་ན་དེ་བརྡོལ་དོགས་ནས་ལྷས་གསུངས་ཀླུས་བཤད་

[138] རྒྱལ་པོ་ཛའི་ཁང་སྟེང་  ས་འོག་
ནས་གཏེར་ལས་བཏོན་ཟེར་བའི་ས་ཕུང་གི་རྫུན་ཕུང་དེའི་ཁ་བཅད་ཀྱང་ནམ་ཞིག་མཁས་
པའི་གསུང་གི་ཕུ་ཆུ་དྲག་པོ་བྱུང་ཚེ་རང་མཚང་རྫུན་ཆོས་ཕྱིར་རྗེན་པར་ཐོས་ནས་ཝ་
སྔོན་དང་དགེ་བསྙེན་བྱི་ལའི་དཔེར་འགྱུར་རོ།། །།ཡང་རི་ཁྲོད་དུ་གནས་པའི་
བསམ་གཏན་པ་ཐོས་ཉུང་ཕལ་ཆེར་གྱིས་གཞུང་ཆེན་པོ་ལ་ཐོས་པ་རྒྱ་ཆེན་བྱས་པ་ནི་ཕྱིའི་
གོ་རྒྱ་གཅོད་བྱེད་ཙམ་ཡིན་པས་དེས་བློ་གྲོས་ཅུང་ཟད་རྒྱས་བྱང་རོལ་བ་དོན་གཉེར་ལ་དགོས་
པ་ལྷག་པོ་མེད་པར་མ་ཟད་རྣམ་རྟོག་གི་ཆ་གཡེང་བ་འཕེལ་བའི་རྒྱུར་འགྱུར་བ་དང་དེ་
བཞིན་དུ་ལྷའི་བསྒོམ་བཟླས་དང་ཕྱག་བསྐོར་སོགས་ཀྱང་སྤྲོས་བཅས་ཀྱི་དགེ་བ་ཡིན་
པས་དེ་དག་མི་དགོས་ལ། ཆོས་ཀུན་ཐོག་མར་སྟོང་པ་ཁོ་ན་ལས་རླུང་དང་སྒྲ་བྱུང་སྟེ་
དེ་ལས་རྣམ་རྟོག་སྐྱེས་པ་ལས་འཁོར་བར་འཁྱམས་པས་སེམས་ཀྱི་ངོ་བོ་ངོས་བཟུང་
མེད་པའམ་མྱོང་བ་གསལ་རིག་གམ་རང་སེམས་ཀྱི་སྟེང་དུ་སྟོང་པ་དང་སེམས་གཞི་
མཐུན་པའི་རྟག་དངོས་རང་དབང་བའི་རྒྱལ་བའི་སྐུ་བཞི་རང་ཆས་སུ་ཡོད་པ་བླ་མའི་
མན་ངག་གིས་ངོ་སྤྲད་པའི་སྤྲོས་མེད་ཀྱི་དོན་ཅི་ཡང་ཡིད་ལ་མི་བྱེད་པར་ཐ་ལམ་གྱི་ཤེས་
པ་སོ་མ་རང་བབས་སུ་བཞག་པ་ལ་གོམས་ནས་དེ་མཐོང་ནས་གྲོལ་བར་འགྱུར་བས་དེ་ལ་
ལུང་རིགས་ཀྱིས་དཔྱད་པ་མི་དགོས་ཤིང་དེ་ལྟ་བུའི་ཉམས་ལེན་བྱེད་པའི་ཐེག་ཆེན་པ་
སེམས་ཀྱི་རང་ངོ་ཤེས་པ་ལ་ཆང་དུས་མིན་ཁ་ཟས་སྤངས་མི་དགོས་པ་དང་ཆོས་གོས་
རྣམ་གསུམ་གདིང་ལྷུང་ཚད་ལྡན་སོགས་མེད་ཀྱང་སྐྱོན་མེད་དེ་དེ་དམན་ཐེག་དམན་པའི་
དབང་དུ་བྱས་པའོ་ཟེར་ནས་བག་ཡངས་སུ་གནས་ཏེ་མུ་སྟེགས་ལ་ལ་དང་ཧྭ་ཤང་སོགས་
ཀྱི་ལྟ་བ་འདྲ་བ་འོག་ ཆོས་ལུགས་མ་དག་ཚོ་  ཏུ་འང་ཅུང་ཟད་འཆད་འགྱུར་ལྟར་ལ་
མགོ་འཁོར་བ་དང། སོ་ཐར་དོན་གཉེར་ལ་ལས་སྔགས་ལ་མི་མོས་པ་སོགས་
བྱུང་ནས་ཕན་ཚུན་མི་མཐུན་པས་ཆོས་སྤོང་གི་དམག་དཔོན་དུ་གྱུར་ཏེ་ཞེ་སྡང་གི་རལ་
གྲི་ཐོགས་ནས་དགེ་རྩ་འཇོམས་པའི་དུས་སུ་བྱམས་བརྩེ་ཤུགས་དྲག་པོས་དེ་དག་
ཀི་མ་རྟོགས་ལོག་རྟོགས་ཐེ་ཚོམ་གྱི་མུན་པའི་སྨག་རུམ་གསལ་བྱེད་ཀྱི་མཁོ་དགུའི་
གསུང་རྩོམ་དང་སྔོན་བྱུང་དམ་པའི་རྣམ་ཐར་ཕྱིན་འབྱུང་སློབ་བརྒྱུད་ཀྱི་ཚོགས་ལ་

[139]
གཞན་དག་ཀྱང་དེར་བཀོད་པ་སོགས་ཀྱིས་དཔག་ནས་ཀྱང་བློ་གཟུར་གནས་ཀྱིས་ཤེས་སླ་ཞིང་
གསང་བདག་གིས། སོ་སོ་སྐྱེ་བོའི་སྣང་ངོར་སྦྱོར་ལམ་པར་གྲགས། ཁོ་བོ་ལག་ན་རྡོ་
རྗེས་ཀྱང་མ་ཏི་བྷ་དྲ་ཀིརྟི་ཤྲཱིའི་ཡོན་ གསང་གསུམ་  ཏན་གྱི་མཐའ་དཔག་པར་མི་ནུས་
ཞེས་གསུངས་པ་ལས་ཀྱང་ངོ། །དེ་ལྟ་བས་ན་མཁས་གྲུབ་ཐམས་ཅད་མཁྱེན་པས་
ཚིག་སྤྱིའི་བཤད་སྒྲུབ་རྟགས་ཀྱི་དགེ་སྦྱོང་གིས། །ཐུབ་བསྟན་མིང་ཙམ་ལྷག་པར་གྱུར་པའི་
དུས། །བསླབ་གསུམ་ལུང་རྟོགས་རྒྱལ་བའི་དམ་ཆོས་ཀུན། །ཁྱོད་ཀྱིས་ཉིན་མོར་མཛད་
ཞེས་གསུངས་པ་ཤིན་ཏུ་མེད་དོ། །ཡང་འཇམ་དབྱངས་ཀྱི་སྤྲུལ་པ་ཡིན་ཚུལ་སོགས་དང་
མཐུན་སྣང་གི་ངོར་ཡང་བསྟན་འགྲོའི་དོན་རྒྱ་ཆེན་མཛད་ཚུལ་སོགས་ལུང་གིས་ཟིན་ཚུལ་
ནི་སྔར་ཡང་འགའ་ཞིག་དྲངས་པ་དང། ཡང་གདམས་ངག་འབོག་པའི་རྒྱལ་པོ་ལས་
འབྲི་དང་ལྡན་གྱི་ས་འཚམས་སུ། །དགའ་ལྡན་ཞེས་བྱའི་དགོན་པ་འདེབས། །བློ་
བཟང་ཞེས་བྱའི་མིང་ཅན་འབྱུང། །འཁོར་ནི་རྣམ་མང་བསྡུ་བར་བྱེད། །ཆོས་སྤྱོད་
བཅུ་ཡི་རྒྱུན་འཛུགས་ཤིང། །ལྷ་ཁང་ཀ་བ་ཤིང་ལོ་ཅན། །ང་ཡི་སྐུ་གཟུགས་རྣམ་
གཉིས་ལ། །དབུ་རྒྱན་འབུལ་ཞིང་མཆོད་པར་བྱེད། །སྟོན་པའི་མདོ་བཞིན་གསུང་
སྒྲོགས་ཤིང། །སྙན་པའི་དབྱངས་ཀྱིས་གསོལ་བ་འདེབས། །ང་ལ་གསོལ་བ་རབ་
བཏབ་ནས། །བསྟན་པ་ལོ་སྟོང་བར་དུ་གནས། །ཞེས་དང། ལྷ་མོ་དྲི་མ་མེད་པས་
ཞུས་པའི་མདོ་ལས། བྱང་ཕྱོགས་གངས་རིའི་རྒྱུད་ཀྱི་སར། །དགེ་བ་ལྡན་པའི་ས་
ཕྱོགས་སུ། །དམ་པའི་ཆོས་ནི་རྒྱས་པར་འགྱུར། །ཞེས་དང། འཇམ་དཔལ་རྩ་
རྒྱུད་ལས། ཡི་གེ་དང་པོ་བ་གྲགས་པ། །སྡོམ་བརྩོན་ཐམས་ཅད་བསྒྲགས་པ་ཡང། །
སྟོན་པའི་བསྟན་པ་གསལ་བར་བྱེད། །བསྟན་པ་དེ་ཚེ་ས་སྟེང་དུ། །རྣམ་པར་ཉམས་
ཤིང་སྣང་མེད་ལ། །སྟོན་པའི་གཟུགས་བརྙན་ཡིད་དུ་འོང། །བྱེད་པར་འགྱུར་པར་
ཐེ་ཚོམ་མེད། །ཐམས་ཅད་བྱང་ཆུབ་ལུང་བསྟན་ཏེ། །ང་ཡི་བྱང་ཆུབ་མཆོག་ཐོབ་འགྱུར།།
དེར་ནི་འཇིག་རྟེན་སྦྱིང་ནས་པར་གྱུར། །སྲིད་པ་གསུམ་གྱི་མཐར་ཡང་བྱེད། །སྔགས་
དང་རྒྱུད་ལ་མངོན་བརྩོན་པའི། །གྲགས་པ་འཛིན་པར་ཤེས་པར་བྱ། །ཞེས་དང་

[140] ང་ནི་མྱ་ངན་འདས་པའི་ཚེ། །ས་ཡི་སྟེང་དང་འདི་བར་ན། །
ཁྱོད་ཉིད་ སྤྲུལ་བུ་  བྱིས་པའི་གཟུགས་ཅན་གྱིས། །སངས་རྒྱས་མཛད་པ་བྱེད་
 འདྲ་བ་  པར་འགྱུར། །དེ་ཚེ་དགོན་ཆེན་རབ་དགའ་བ། །ཁ་བ་ཅན་དུ་ཡོད་པ་ཡིན།།
ཞེས་གསུངས་ལ། འདིའི་སྔ་མ་ འདིའི་དུས་བསྟན་པ་ཆེར་མ་ཉམས་རྒྱལ་སྐུ་ལ་མཱ་
རྒྱན་  དབྱིག་གཉེན་གྱི་ལུང་བསྟན་པ་ཡིན་ཟེར་ཡང་ཚིག་རྐང་དང་པོ་གསུམ་གྱི་བ་སུ་
བན་དྷ་དེ་གཉིས་ཀ་ལ་འགྲིགས་ཀྱང་ཕྱི་མ་དག་མི་འགྲིགས་པས་རྗེ་བླ་མ་ལས་འོས་
མེད་ལ་ཡང་ལྕང་ལོ་ཅན་བདག་གིས། གསང་འཛིན་ལས་ཀྱི་རྡོ་རྗེ་ལ། །སྔོན་ནས་ཉེ་
བར་འབྲེལ་བ་ཡི། །བློ་བཟང་གྲགས་པ་འདི་ཉིད་ནི། །སངས་རྒྱས་ཀུན་གྱི་སྤྲུལ་པ་
ཡིན། །པཎ་ཆེན་རྐྱང་གི་ལུས་བཟུང་ནས། །མདོ་དང་སྔགས་ཀྱི་དོན་བཤད་ཅིང། །
ངེས་པ་ཁོ་ནར་འཚང་རྒྱའོ། །རྒྱ་གར་རྒྱ་ནག་བལ་པོ་དང། །དབུས་གཙང་མདོ་ཁམས་
ཡུལ་ཕྱོགས་སུ། །སྐྱེ་བ་བཟུང་ཞིང་འགྲོ་ཀུན་རྣམས། །ཐར་པའི་ལམ་ལ་འཁྲིད་
པར་མཛད། །འཇམ་པའི་དབྱངས་ནི་ལྷག་པའི་ལྷ། །དབྱེངས་ཅན་མ་ནི་ལས་རྒྱ་སྟེ།།
ངེས་པ་ཁོ་ནར་བྱང་ཆུབ་པའོ། །འཕགས་པའི་སློབ་མ་འདུལ་བར་བྱེད། །ཅེས་པ་དང་
བློ་བཟང་གྲགས་པ་འགྲན་ཟླ་ཀུན་དང་བྲལ། །ཤཱཀྱའི་རྒྱལ་པོའི་དྲུང་དུ་སེམས་མཆོག་
བསྐྱེད། །ཞིང་འདིར་མདོ་དང་སྔགས་ཀྱི་གཞུང་ལུགས་སྤེལ། །འདི་ནི་ཚེ་འཕོས་གྱུར་
མ་ཐག་དབང་བསྐུར་རི་ཡི་སྡེབ་དག་ཏུ། །བཙུན་མོ་ལྡིངས་ཀྱི་ངོས་ཕྱོགས་སུ། །
དགེ་འདུན་དཔག་མེད་འདུ་བར་འགྱུར། །རི་ནི་གང་ཡིན་འཇམ་དཔལ་དབྱངས། །དབུས་
གཙང་མདོ་ཁམས་རྒྱ་ཡུལ་གྱི། །མཆོད་གནས་དམ་པ་ཚོགས་གསོག་རྟེན། །མངའ་རིས་
བྱང་ཁམས་ཀུན་གྱི་སྐྱབས། །ཕྱོགས་བཅུར་སྡེ་དགོན་རྒྱས་པར་འགྱུར། །ཞེས་གསུངས་
ཤིང། ཕ་ཆོས་སུ། །ཐ་མར་བསྟན་པའི་མེ་རོ་དག་གྲགས་པའི་མཚན་གྱི་གསོ་
བར་བྱེད། །ཅེས་དང། མ་ཅིག་ལབ་སྒྲོན་གྱིས། བུ་མོ་ བསོད་ནམས་རྒྱན་  ཁྱོད་ཀྱིས་
དྲིས་པའི་བྱང་སེམས་དེ། །མ་འོངས་བསྐལ་བཟང་སངས་རྒྱས་ ་སྤྱན་ལེགས་
བདུན་པ་ཡིན། །ད་ལྟར་བྱང་ཆུབ་སེམས་དཔའ་སྙིང་སྟོབས་ཆེ། །སྙིགས་དུས་ལོག་སྤྱོད་
བོད་ཡུལ་འབྱུང་བའི་ཚེ། །དགེ་སློང་ཚུལ་འཛིན་གྲགས་པའི་མཚན་ཐོགས་ཏེ། །གང་

[141] །ཁྲིམས་འཆལ་བག་མེད་ཡང་དག་ཁྲིམས་ལ་སྦྱོར།།
ཐུབ་ཉིད་སྲོལ་བཏོད་བསྟན་པའི་ཕྱག་རྟགས་འཛིན། །བསྟན་པ་གསལ་བར་བྱེད་པའི་
དགེ་སློང་ངོ། །མཐའ་ཡས་རྒྱུད་སྡེའི་ཚོགས་ལ་དབང་བསྒྱུར་ཞིང། །རྒྱུད་སྡེ་རྒྱ་མཚོའི་
དགོངས་པའི་བཅུད་ཕྱུང་ནས། །གདུལ་བྱར་གྱུར་བའི་སྐལ་ལྡན་ཚིམ་པར་མཛད། །ཅེས་
དང། རྒྱལ་པོའི་བཀའ་ཆེམས་ ལྷད་མེད་  གཙང་མར། དེ་ནས་ཁྱད་པར་བསྙེན་བཀུར་
ཆེར་མཛད་པའི། །དགེ་སློང་བྱང་སེམས་ཤར་ཕྱོགས་སྐུ་འཁྲུངས་པ། །གསང་སྔགས་
འཆང་ཞིང་རྣལ་འབྱོར་ཆེན་པོ་ནི། །སྙིང་པོ་ ཀུན་དགའ་  མཐའ་རྟེན་སྐྱེས་ཆེན་དམ་པ་དེས།།
ཞལ་ཡང་བསྒྱུར་ཞིང་བསྙེན་བཀུར་ཆེན་པོ་མཛད། །དེ་ལ་བསྙེན་བཀུར་ཆེར་བྱེད་དེ་དག་ནི།།
འཕགས་པའི་གང་ཟག་དགེ་སྦྱོང་ཤ་སྟག་གོ། །དེ་དག་ཀུན་ལ་གུས་པ་ཆེན་པོ་མཛད། །
ཅེས་པ་ལྷོ་བྲག་པ་དཔའ་བོ་གཙུག་ལག་ཁང་འཕྲེང་བ་སོགས་བཀའ་བརྒྱུད་པས་ཤར་
ལྷོར་སྐུ་འཁྲུངས་པ་ཞེས་བསྒྱུར་ཏེ་དྭགས་པོ་སྒོམ་པ་ཚུལ་ཁྲིམས་སྙིང་པོའི་ལུང་བསྟན་
དུ་བྱེད་ཀྱང་དེ་ལ་མི་ ཞལ་བསྒྱུར་མེད་པའི་  འགྲིགས་ཤིང། ལྷ་རྗེ་དགེ་འབུམ་སོགས་
ཀྱིས་ཀྱང་ལྷ་སའི་གཙུག་ལག་ཁང་གསོས་ཏེ་བསྙེན་བཀུར་བྱས་ཀྱང་དེ་ལའང་མི་འགྲིགས་
པ་དང། མཆིམས་དང་འདར་སྟོན་བློ་བཟང་གྲགས་པ་སོགས་ལའང་མཛད་པ་མི་འགྲིགས་
པས་རྗེ་བླ་མ་ལས་འོས་མེད་དོ། །ཡང་བྱམས་པ་སོགས་ཀྱིས་ཀྱང་ལུང་བསྟན་པ་ཡོད་
ཟེར་ཡང་བློ་བཟང་དང་གྲགས་པ་ཞེས་པ་མདོ་རྒྱུད་དང་སྔོན་གྱི་བསྟན་འཆོས་གང་དང་གང་ན་
ཡོད་པ་ཀུན་རྗེའི་ལུང་བསྟན་དུ་བཟུང་ན་ཧ་ཅང་ཐལ་པར་འགྱུར་རོ། །ཡང་ལ་ལས་
བྱམས་པའི་སྤྲུལ་པར་བཤད་ཟེར་བ་དང་འགའ་ཞིག་གིས་འཁྲུངས་དུས་ཀྱི་ཡབ་ཡུམ་གྱི་
རྨི་ལམ་སོགས་ལ་བརྟེན་ནས་རིགས་གསུམ་མགོན་པོའི་རྣམ་འཕྲུལ་དུའང་བཤད་པ་
དང། བཀའ་གདམས་གླེགས་བ་མ་དུའང་འགྲིག་འགྲིག་མང་པོ་དང་ལ་ལྦ་སྒྲོན་གྱིས་
སངས་རྒྱས་ཀུན་གྱི་སྦྲུལ་པ་སྟེ། །ཞེས་གསུངས་པ་སོགས་མང་ལ། དེ་ལྟ་ནའང་མདོ་སྡེ་
རྒྱན་དུ། དེ་བཞིན་ཟག་མེད་དབྱིངས་ན་ཡང། །སངས་རྒྱས་དཔག་ཏུ་མེད་འདྲེས་ཤིང། །
མཛད་པ་གཅིག་ནི་མཛད་པ་ལ། །ཞེས་དང། སངས་རྒྱས་ཉིད་དུ་ཞུགས་ན་དེ་དག་ཀུན། །
རྟེན་ཀྱང་གཅིག་ཅིང་རྟོགས་པ་ཆེ་ལ་གཅིག་མཛད་པ་གཅིག་ཏུ་འདྲེས་ཤིང་རྟག་པར་

[142] །སེམས་ཅན་ཚོགས་ཆེ་ཉེ་བར་སྤྱད་པ་ཆེ། །ཞེས་མཆོད་འོས་བཅུ་པ་ཀུན་གྱི་
ཆོས་ཉིད་དབྱེར་མེད་པ་དང་མང་པོ་གཅིག་གཅིག་མང་པོར་སྤྲུལ་པར་གསུངས་པ་དང་
མདོ་ལས། སེམས་ཅན་གྱིས་སེམས་ཅན་གྱི་ཚོད་བཟུང་བར་མི་བྱའོ། །ཞེས་གསུངས་ན་
སེམས་ཅན་ཕལ་པས་སངས་རྒྱས་བྱང་སེམས་ཀྱི་རྟོགས་པའི་ཚོད་འཛིན་པ་དེ་བས་ཀྱང་
དཀའོ། །དེས་ན་སྤྲུལ་པ་ཞེས་བྱ་བ་ཀུན་རྒྱུད་གཅིག་ཏུ་མ་ངེས་པས་དེ་འདིའི་སྤྲུལ་པ་
ཡིན་ལ་འདིའི་མིན་ཞེས་ཁ་ཚོན་ཀྱང་གཞན་ཡང་གཏེར་མ་སོགས་ནས་བྱུང་བའི་རྗེའི་
ལུང་བསྟན་ཡིན་ཟེར་བ་མང་དུ་སྣང་ཡང་རྙིང་མ་དག་གིས་སྐབས་འགར་རྗེ་བླ་མ་བདུད་དང་
དགེ་སློང་ལེགས་སྐར་གྱི་སྤྲུལ་པ་ཡིན་ཟེར་བ་དང། རཏྣ་གླིང་པ་རྡོ་རྗེ་གླིང་པ་སོགས་
ཀྱིས་མཚོ་སྣ་ཟངས་གཡག་བྲག་དང་གནམ་ལྕགས་བྲག་སོགས་ནས་བཏོན་ཟེར་བའི་
གཏེར་ཡིག་འགའ་ཞིག་ལས་སངས་རྒྱས་བྱང་སེམས་ཀྱི་སྤྲུལ་པ་ཡིན་ཟེར་བའི་ལུང་
བདེན་རྫུན་མང་དུ་སྣང་ཡང་ཡིད་ཆེས་དཀའ་བས་རེ་ཞིག་བཞག་གོ། །།དེ་ལྟར་འདི་
ཉིད་ལུང་གིས་ཟིན་ཚུལ་བཀོད་པའི་དགོས་པའི་གཙོ་བོ་ནི་འོག་ཏུ་འཆད་འགྱུར་ལྟར་བླུན་
པོ་ཁ་ཅིག་གིས་ཆགས་སྡང་གིས་སྨོད་ཅིང་འགག་པ་ལྟར་སྣང་བྱས་པ་དག་གི་རྗེས་འབྲང་གི་
སྡིག་རྒྱུན་གཅོད་པ་དང་འདི་ཉིད་ལ་རྫུན་ལུང་ངན་པ་བྱས་པ་རྣམས་མ་དག་པ་ཤེས་ཕྱིར་
ཡིན་གྱི། གཞན་ཆུང་ངུའི་དུས་ནས་བཟུང་སྟེ་མཛད་པ་ཀུན་དམ་པའི་སྤྱོད་པ་དང་མཐུན་
ཞིང་ལམ་བཟང་པོ་ཐུགས་རྒྱུད་ལ་བསྐྱེད་པས་མི་ཆོག་པར་ལ་ལའི་རྗེས་ཞུགས་ལྟར་
ལུང་བདེན་རྫུན་མང་པོའི་ཕྲེང་བ་བསྒྲིག་མི་དགོས་ཏེ་དཔེར་ན་ས་ར་ཧ་དང་མི་ལ་སོགས་པ་
དེ་མ་བསྒྲིགས་ཀྱང་ཀུན་གྱིས་བཟང་པོར་གོ་ནུས་པ་བཞིན་ནོ།། །།དེ་ལྟ་བུའི་རྣམ་
པར་ཐར་པ་ནི་བརྒྱ་ ལ་ལས་  དང་རེ་བཞིར་དབྱེ་བ་དང་དྲུག་ མཁས་གྲུབ་  ཏུ་བསྡུས་སོཊ་
དབྱེ་བསྡུས་མང་ཡང་བསྡུས་ན་རིགས་བཟང་པོར་སྐུ་ཚེ་བཞེས་ཏེ་ཐོས་བསམ་བསྒོམ་
པས་ལུང་རྟོགས་ཀྱི་ཡོན་ཏན་བརྙེས་ནས་བསྟན་པ་ལ་བྱ་བ་མཛད་པ་སྟེ་གསུམ་མམ་ཕྱི་
ནང་གསང་བའི་རྣམ་ཐར་གཙང་མ་གསུམ་དུའང་འདུའོ།། །།དེ་ལྟར་འདིར་རྣམ་ཐར་
མདོར་བསྡུས་ཙམ་བཀོད་ཀྱང་ཐུན་མོང་པ་རྒྱས་པར་ནི་མཁས་གྲུབ་ཀྱིས་མཛད་པའི་དད་
པའི་འཇུག་ངོགས་སོགས་དང་ཐུན་མོང་མིན་པ་ཡང་དེས་མཛད་པས་རིན་ཆེན་སྙ་མ་དང་

[143]
པ་དང་རྟོགས་ལྡན་པའི་གསུང་སོགས་ལས་ཤེས་པར་བྱའོ།། །།བརྒྱད་པ་ནི། འདི་
ཉིད་ཀྱི་མཛད་པ་ཀུན་གྱི་ནང་ནས་མཆོག་དཔྱད་གསུམ་གྱིས་དག་པའི་གསུང་རྩོམ་གྱི་སྐོར་
ནི། བསྟན་པ་རིན་པོ་ཆེའི་སྒོ་མོ་སྡེ་སྣོད་གསུམ་གྱི་ལྡེ་མིག་ཉམས་ལེན་མ་ལུས་པའི་
སྙིང་པོ་ཤིང་རྟ་ཆེན་པོ་གཉིས་ཀྱི་བཞེད་སྲོལ་ཆུ་བོ་གསུམ་འདྲེས་ཀྱི་མན་ངག་རེ་འདོད་
སྐོང་བའི་རིན་ཆེན་དབང་པོ་རྒྱལ་པོ་གཞུང་བཟང་འབུམ་འདུས་ཀྱི་གཏེར་ཆེན་པོ་གང་
རྒྱུའི་ཐེག་པའི་ལུགས་ཀྱི་བཤེས་གཉེན་བསྟེན་ཚུལ་ནས་ཞི་ལྷག་པར་སྟོན་ཞིང་ཁྱད་
པར་བཞི་ལྡན་གྱི་བྱང་ཆུབ་ལམ་རིམ་ཆེ་འབྲིང་གཉིས་དང་ཤོག་དྲིལ་ འཇམ་དཔལ་ཞལ་
ལུང་གཞི་དགའ་ལྡན་ན་ཡོད་པ་  ཞིག་དང་གསུམ་ཡང་ཡོད་ཅེས་བླ་མ་རྣམས་ཀྱི་ཞལ་
ལས་ཐོས་པ་ལྟར་དང། འབྲས་བུ་ཐེག་པའི་ལུགས་ཀྱི་ཚེ་ཐུང་གཅིག་ལའང་འཚང་
རྒྱ་ནུས་པའི་ཐབས་སྟོན་བྱེད་ཀྱི་རྒྱུད་སྡེ་མ་ལུས་པའི་བང་མཛོད་གསང་སྔགས་ལམ་
རིམ་སྟེ་འདི་གཉིས་ཀ་སྦྲེལ་ན་གང་ཟག་གཅིག་བསྐལ་པ་དུ་མ་ལ་མི་ལྟས་པར་མྱུར་
བར་འཚང་རྒྱ་བའི་ཐབས་མ་ཚང་བ་མེད་པའོ།། །།དེ་དག་གི་ཡན་ལག་ཏུ་བོད་
དུ་ལྟ་བའི་སྲོལ་བཟང་འབྱེད་བྱེད་ཀྱི་རང་གཞུང་ལེགས་བཤད་སྙིང་པོ་རྩ་འགྲེལ་གཞན་
གཞུང་རྒྱ་འབྲེལ་རྩ་འཇུག་རྣམ་བཤད་བྱང་ཆུབ་གཞུང་ལམ་དང་གཞན་ལེགས་བཤད་
གསེར་ཕྲེང་སོགས་མདོ་ཕྱོགས་དང། བླ་མ་ལྔ་བཅུ་པ་དང་རྩ་ལྟུང་རྣམ་བཤད་རྣམ་
བཞག་རིམ་པའི་ཊིཀ་ཀ་འཇིགས་བྱེད་སྒྲུབ་ཐབས་གཉིས་དང་སྦྱིན་སྲེག་འདུས་པ་མི་
བསྐྱོད་པའི་མངོན་དཀྱིལ་ལྷ་མོ་བཞི་ཞུས་དང་ཡེ་ཤེས་ཀུན་བཏུས་བཤད་པ་རིམ་ལྔ་
གདན་རྫོགས་དང་དེའི་ངོ་སྤྲོད་དང་སྒྲོན་གསལ་གྱི་མཆན་འགྲེལ་བསྡུས་དོན་ལཱུ་ཧི་པའི་
བདེ་མཆོག་མངོན་རྟོགས་ཚེས་བཅུ་ལག་མཆོད་བསྐྱེད་རྫོགས་ཁྲིད་དྲིལ་བུ་པའི་ལུས་
དཀྱིལ་མངོན་དཀྱིལ་དང་རིམ་ལྔའི་ཊིཀ་ཀ་དང་རྩ་བརྒྱུད་ཊིཀ་ཆེན་སོགས་དང་གཞན་
གསུང་ཐོར་བུ་མང་པོ་དང། བུ་ཆེན་དག་གིས་ཟིན་བྲིས་སུ་བཏབ་པའང་སྒྲུབ་ཐབས་
བསྐྱེད་རིམ་རྡོར་ཟླས་མངོན་པར་བྱང་ཆུབ་པ་ཟུང་འཇུག་དང་འཇམ་རྡོར་དང་དེའི་དཀྱིལ་
མཆོག་དང་དུས་འཁོར་ལེའུ་སོ་སོ་དང་འཇིགས་བྱེད་ཞེ་དགུ་མ་དང་རྣལ་འབྱོར་བཞི་རིམ་

[144]
འདུན་ཉི་ཤུ་བསམ་གཟུགས་དབུ་མ་རྒྱན་བདེན་གཉིས་སྤྱོད་འཇུག་ཤེར་ལེ་རིག་པ་དྲུག་
ཅུ་པ་ཐལ་འགྱུར་བའི་ཟབ་ཁྱད་བརྒྱད་ཀྱི་ཟིན་བྲིས་སོགས་མང་ངོ།། །།
དེ་ལྟ་བུའི་གསུང་གི་སྦྲང་རྩིའི་བཅུད་བཟང་མྱོང་བའི་སྐལ་ལྡན་གྱི་གདུལ་བྱ་བཧྲ་མ་རའི་ཚོགས་
ནི་དེ་དུས་ནས་བཟུང་ད་ལྟའི་བར་དུ་སྐར་ཚོགས་ལྟར་མཐའ་ཡས་པ་བྱུང་ཞིང། ཁྱད་པར་
དུ་དེ་དུས་སུའང་མངའ་རིས་སྐོར་གསུམ་དང། བོད་ཆུང་ངུའི་གསང་བདེ་གོང་གསུམ་
དགའ་སྐྱོར་ཟུལ་གསུམ་ལོ་བྱ་ཡུལ་རིན་སྒང་རྒྱལ་བྱར་ཐང་གྲོས་ར་སྒྲེང་འཆད་ཁ་སྤྱིལ་
བུ་འབྲི་སྟག་འཚུལ་གསུམ་ཨེ་གཉལ་དྭགས་གསུམ་དང་ཐང་པོ་ཆེ་སོགས་གཡོར་ཕྱོཊ་
ཀྱི་དྲག་གཞན་དང། བོད་ཆེན་ཨ་མདོ་གསུམ་གྱི་མཁས་པ་སོགས་མདོར་ན་སྟོད་མངའ་
རིས་ནས་སྨད་རྒྱ་ནག་བར་གྱི་ཆེ་ཕྲ་ཁྲི་འབུམ་པད་མཚོར་ངང་པ་ལྟར་འདུས་པ་ལས་
དངོས་སློབ་གཙོ་བོ་རྒྱལ་བའི་འཁོར་རྒྱལ་སྲས་ཆེན་པོ་བརྒྱད་དང་མཆོག་ཟུང་དང་ལྔ་
སྡེ་དང་ལྷ་བརྒྱད་ཁྲི་ལྟ་བུ་དང་སྲོལ་འཛིན་གཏད་རབས་བདུན་ལ་སོགས་པ་ལྟ་བུ་བྱུང་
ནས་མཁས་ཤིང་གྲུབ་པ་བསྙེས་ཏེ་མདོ་སྔགས་ཀྱི་ལྷའི་རྔ་བོ་ཆེའི་སྒྲ་སྟོང་གསུམ་ཁྱབ་
པར་བསྒྲགས་ཏེ་དགོན་སྒྲུབ་སྡེ་བཟུང་ནས་འཁོར་རྒྱ་མཚོ་ལྟ་བུ་བསྡུས་ནུས་ཤིང་ལེགས་
བཤད་བརྩམ་པའང།  ཟེར་  མཐའ་ཡས་པ་བྱུང་ལ། དེའི་ནང་ནས་ཀྱང་ལྷའི་
ཡོངས་འདུས་དགོས་འདོད་ཀྱི་ཁུར་གྱིས་བརྗིད་པ་ལྟ་བུའི་མཁས་བཙུན་བཟང་གསུམ་
བསྟན་པའི་གསལ་བྱེད་གཉིས། འཕྲིན་ལས་རྒྱས་པའི་སྲས་བདུན་སྒྲོན་མེ་བདུན། །
སེམས་དཔའ་བདུན་དང་རྒྱལ་བཀུར་ཏི་ཤྲཱི་གསུམ། །མཁས་བཞི་བསྟན་མཐར་སྐྱོང་
བའི་དར་ཆེན་བདུན། །ལོ་ཙཱ་གཉིས་དང་ས་སྐྱོང་ཆོས་རྗེ་དྲུག་བསྟན་འཛིན་བཅུ་
གཉིས་མཁའ་སྤྱོད་གདུང་རབས་གཉིས། །ངོ་མཚར་སྐྱེས་བུ་གཉིས་དང་སྤྱན་སྔ་
བརྒྱད། །བླ་ཆེན་བརྒྱད་དང་ཆེན་པོར་གྲགས་པ་བདུན། །དཀའ་ཆེན་བཅུ་བཞི་འདུལ་
འཛིན་གནས་བརྟན་དྲུག་རྟོགས་ལྡན་ལྔ་དང་ཇོ་གདན་བཞི་ལ་སོགས། །མདོར་ན་
སྟོད་ཀྱི་མངའ་རིས་སྐོར་གསུམ་དང། །བར་གྱི་གཙང་དབུས་ཁྲི་སྐོར་བཅུ་གསུམ་དང། །
སྨད་མདོ་གསུམ་གྱི་མཁས་པ་འབུམ་གྱིས་བཀུར། །ཞེས་པའི་སྡོམ་ལྟར་རོ། །

[145] རྗེའི་བླ་སློབ་གཉིས་ཀར་གྱུར་པ་བཞི་ནི། བླ་མ་དབུ་མ་པ་རེང་
མདའ་པ། ཕྱག་རྡོར་པ་དང་གསུམ་མམ། བྲག་གོར་མཁན་པོ་ཆོས་སྐྱབས་བ་མང་པོ་དང་
བཞིའོ།། །།ནང་གི་ཐུགས་སྲས་གཅིག་ནི་མཁས་གྲུབ་དང། བུ་ཆེན་གཉིས་ནི་རྒྱལ་
ཚབ་དང་འདུལ་འཛིན་གྲགས་རྒྱན་ཏེ་འདི་གསུམ་ཕྱག་རྡོར་གྱིས་ལུང་བསྟན་པའི་སློབ་མའོ།།
འཇམ་དཔལ་གྱིས་ལུང་བསྟན་པའི་བྱ་བྲལ་ལ་ཕེབས་དུས་ཀྱི་བར་ཚར་འཁོར་དག་པ་
བརྒྱད་ལས་མདོ་སྨད་པ་བཞི་ནི། རྟོགས་ལྡན་འཇམ་དཔལ་རྒྱ་མཚོ་ཞེས་པ་མདོ་སྨད་
ཙོང་ཁའི་མཐིལ་དུ་འཁྲུངས་ནས་བོད་དབུས་སུ་བྱོན་ཏེ་རྗེ་བླ་མ་དང་དབུ་མ་པ་དང་ཞོ་ལུང་
མཚོ་ཁ་པ་དང་སྟག་ལུང་ལོ་ཙཱ་དང་སྤྱན་སྔ་དཔལ་པ་དང་བྲག་ཚབ་མཁན་པོ་དགེ་རིན་དང་
དཔལ་ལྡན་བླ་མའི་སློབ་མ་ཡོན་བཟང་སོགས་ལ་ཆོས་གསན་ཞིང་འཇམ་དབྱངས་ཀྱི་སྣང་
བ་རྒྱུན་དུ་བྱུང་སྟེ་མདོ་སྔགས་ཀྱི་རྟོགས་པ་བཟང་པོ་འཁྲུངས་པས་རྗེ་བླ་མས་བྱང་དོགས་པ་
འགའ་ཞིག་འཇམ་དབྱངས་ལ་ཞུར་འཇུག་ཅིང་ཤུག་འཔྲུ་གསོལ་ནས་དཀད་སྦྱད་མཛད་
པའི་བླ་མ་ཤུག་འབྲུ་པར་གྲགས་པ་ལོ་དོན་གསུམ་བཞེས་ཚེ་སྤངས་ནས་འདས་ཏེ་སྐུ་སྐྱེ་བ་
ཕྱི་མ་ལ་རྒྱལ་སྲས་ཤེས་རབ་འཕེལ་དང་དོན་ཡོད་ཆོས་རྒྱན་སོགས་རིམ་པར་བྱོན་པ་དང་
དགེ་བཤེས་ཤེས་རབ་གྲགས་པ་དང། འཇམ་དཔལ་བཀྲ་ཤིས་དང། དཔལ་སྐྱོང་བ་སྟེ་
བཞིའོ།། །།དབུས་པ་བཞི་ནི། སྐྱོར་ལུང་གི་དགེ་བཤེས་འཇམ་དཀར་པ་དཔལ་ལྡན་
བཟང་པོ་ཞེས་པ་བདེ་མོ་སྤྲུལ་སྐུ་དག་གི་སྐུ་གོང་མ་དང། མལ་གྲོ་བ་གནས་བརྟན་བཟད་
སྐྱོང་ཞེས་པ་འོལ་ཁའི་ ཉི་གླིང་བཏབ་  རྫིང་ཕྱིའི་གདན་སའང་སྐྱང་སྟེ་སློབ་མ་ནམ་
མཁའ་བློ་གྲོས་ཆོས་གྲགས་པ་དང་གྲ་ཕུག་པའི་དབོན་པོ་ཕུག་པ་ལྷུན་གྲུབ་རྒྱ་མཚོ་སོཊ་
དང་བཅས་པ་ཅན་དང། སྟོད་ལུང་གནས་བརྟན་ཤར་པ་རིན་ཆེན་རྒྱལ་མཚན་ཞེས་དགའ་
ལྡན་གྱི་གཟིམས་ཁང་དུ་བཞུགས་ཤིང་ཤར་རྩེའི་གདན་སའི་ཐོག་མ་དང། རྟོགས་ལྡན་
བྱང་སེང་བ་རྣམས་སོ།། །།བྱ་བྲལ་མ་བྱོན་གོང་གི་སྲས་ལྔ་ཚར་པ་ཞི་ནི། ཚ་
ཁོ་རྒྱལ་པོའི་རིགས་སུ་འཁྲུངས་པའི་ཚ་ཁོ་ངག་དབང་གྲགས་པ་ཞེས་པ་བོད་དུ་བྱོན་ནས་
མཁས་པར་སྦྱང་ཞིང་སླར་ཤར་རྒྱལ་མོ་རོང་གི་ཕྱོགས་སུ་བྱོན་ཏེ་ལྟ་ལོག་ཅན་དུ་མ་ཉིད་ཀྱིས་
བརྒྱ་ཕྱེད་མཁའ་སྤྱོད་གནས་སུ་བཛྲ་མུཿ་ དཀོན་མཆོག་འབྱུང་གནས། དཔལ་འབྱོར་

[146] ལྷ་དབང་ཕྱོགས་རྒྱལ། ལྷ་དབང་བསྟན་པའི་རྒྱལ་མཚན། ངག་དབང་འཇམ་
དབྱངས་ནས་མཁའ།  ཞེས་གསུངས་པ་ལྟར་ཚར་བཅད་དེ་ཇ་ཕུའི་སྟོང་དུ་རྟ་ཚང་དང་བར་དུ་བ་
མགོ་དང་སྨད་དུ་གསུམ་མདོ་དགོན་དང་དམུ་དགེའི་དགོན་ཀྱང་འདིས་བཏབ་པར་གྲགས་ལ་
ལ་ལས་འཁྲུལ་འཁོར་གྱི་ས་བོན་གྲོང་འཇོམས་མཁན་ནི་དེའི་དབོན་པོ་ཆོས་ མར་མེ་ཡིག་
ཆུང་འབྲིང་པོ་  གྲགས་ཡིན་ཟེར། ངག་གྲགས་དེ་ནི་རྗེའི་གསུང་ཐོར་བུ་བར། ཁོ་བོས་
སྨྲས་པའི་རྗེས་སུ་ཞུགས་ཤིག་དང། །ཚེ་རབས་ཀུན་ཏུ་སྤྱོད་དང་སྨོན་ལམ་ཀུན། །
མཚུངས་པར་སྤྱད་དེ་ནམ་ཞིག་སངས་རྒྱས་ཚེ། །བདུད་རྩིའི་བགོ་བཤའ་ཐོག་མར་སྦྱིན་
པར་བྱ། །ཞེས་ཞལ་གྱིས་བཞེས་ཏེ་ཐུགས་དགྱེས་པ་ཞིག་ཡིན་ཞིང་དཔལ་འབྲས་རྡོ་རྗེ་
དང་དྲིལ་བུ་པ་སོགས་དང་རྒྱུད་གཅིག་ལ་ཕྱིས་སུ་ཀུན་མཁྱེན་ལེགས་པ་དོན་གྲུབ་ཏུ་སྐྱེས་
པའི་ཕྱི་མར་དགའ་ལྡན་དུ་འབྱོན་ཞིང་དེ་ནས་མཁའ་སྤྱོད་དུ་འཚང་རྒྱ་བར་བཤད་པའང་
ཡོད་པ་དེ་དང། ཕྱག་རྡོར་པ་ལ་ལུང་གིས་ཟིན་པའི་གྲོལ་བའི་སློབ་མ་ལྔ་བཅུ་དང་གྲུབ་
ཐོབ་བརྒྱད་ཡོད་པའི་ནང་གི་མདོ་སྟོད་པ་གྲགས་པ་བློ་གྲོས་ཞེས་པ་ཕྱག་རྡོར་གྱིས་
གྲགས་པ་བློ་གྲོས་ཡོན་ཏན་རྨད་དུ་བྱུང། །རང་རྒྱུད་སྨིན་གྲོལ་ཐེག་ཆེན་ས་རུ་འཛེག་
ཅེས་ལུང་བསྟན་པའི་གྲུབ་ཐོབ་དང། ལྡོང་སྟོན་བཛྙཱ་ན་ཤྲཱི་དང། དགེ་བཤེས་ཤ་སྟོན་པ་
རྣམས་སོ།། །།འཇམ་དབྱངས་སྙན་བརྒྱུད་ཀྱི་ཆུ་བོའི་མགོ་འཛིན་གསེར་ཁྲི་པ་གསུམ་
ནི། ཞ་ལུ་ལེགས་རྒྱན། བློ་གྲོས་ཆོས་སྐྱོང། བ་སོ་ཆོས་རྒྱན་ནོ།། རྩེ་ཤར་གྱི་བསྟན་
པའི་གསལ་བྱེད་གཉིས་ནི། ཤར་བ་རིན་རྒྱལ། བྱང་རྩེ་ཐོག་མར་བཟུང་ནས་ཡང་དབེན་
བཏབ་ཅིང་བློ་སྦྱོང་ཟིན་བྲིས་ཉི་ཟེར་མཛད་པ་པོ་ཧོར་སྟོན་ནམ་མཁའ་དཔལ་ལོ། །
འཕྲིན་ལས་ནམ་མཁའ་དང་མཉམ་པའི་སྲས་བདུན་ནི། འཇམ་དབྱངས་ཆོས་རྗེ་བཀྲ་
ཤིས་དཔལ་ལྡན། མཁས་གྲུབ། ཤེས་རབ་སེང་གེ། ཡང་ཚ་ཁོ་ངག་གྲགས་
མདོ་སྟོད་པ། གུང་རུ་རྒྱལ་མཚན་བཟང་པོ་ཞེས་པ་སེ་རའི་གདན་ས་བསྐྱངས་ཤིང་ལྟ་
བ་ རྗེས་ཀྱང་སྔར་ཕྱག་རྒྱ་བའི་ལྟ་བ་བཞེད་པ་ལྟར་འདིས་འདོད།  ཕྱིས་ཀྱི་རྗེའི་གསུང་
དང་ཅུང་ཟད་མི་མཐུན་པས་རྗེ་འདས་རྗེས་མཁས་གྲུབ་ཀྱིས་བཀའ་བཀྱོན་གནང་བས་
མི་རྣམས་ཕལ་ཆེར་གྲགས་པའི་རྗེས་སུ་འབྲང། །བློ་བཟང་གྲགས་པ་དགའ་ལྡན་

[147] །བྱམས་ཆེན་ཆོས་རྗེ་མི་དབང་གཙུག་ན་མཛེས། །རྒྱལ་མཚན་
བཟང་པོ་གངས་རིའི་ཁྲོད་འདིར་ལུས། །ཞེས་སེམས་སྐྱོ་བའི་གཏམ་སྨྲས་ཤིང་བྱམས་
ཆོས་རིགས་ཚོགས་དབུ་ཚད་ཀྱི་ཊིཀ་ཀ་མང་དུ་མཛད་པ་དང་སློབ་མ་གཞོན་དཀོན་པ་
སངས་ཚུལ་པ་རྒྱལ་མཆོག་པ་བྱིའུ་གནས་བརྟན་སོགས་དང་བཅས་པ་ཅན་དང། རྗེ་
དགེ་འདུན་གྲུབ། སྟོད་མངའ་རིས་ཤེར་བཟང། སྨད་ཆབ་མདོའི་ཤེར་བཟང་རྣམས་
སོ།། །།དབུས་གཙང་བསྟན་པའི་སྒྲོན་མེ་བདུན་ནི། ཆོས་རྗེ་དཀོན་མཆོག་ཚུལ་
ཁྲིམས་དང། རྗེ་བླ་མ་རྭ་བ་སྟོད་དུ་གྲྭ་སྐོར་ལ་བྱོན་དུས་སུ་འབེ་སེར་བླ་མ་ཡིན་ཞིང་རྗེ་ལས་
ཆོས་གསན་ནས་རྭ་བསྟོད་སྨད་དུ་དགྱེས་དུས་རྗེ་ཡབ་སྲས་ཀྱི་སྲོལ་བཟུང་བའི་ཁ་ཆེ་གཉལ་
རྒོད་རིན་བསམ་པ་དང། རོང་སྟོན་ཆེན་པོ་ཤཱཀྱ་རྒྱན་སོགས་ཀྱང་བསྟེན་ཏེ་སྦྱང་བ་མཛད་
ནས་རི་བོར་སེང་གེའི་རྗེས་སུ་རྭ་བསྟོད་པའི་འཆད་ཉན་མཛད་ཅིང་གཙང་ཁའི་གྲྭ་ཚང་ཆེན་
མོ་དར་བར་མཛད་པ་པོ་དམར་ཁམས་པ་མཁྱེན་རབ་དབང་ཕྱུག་གྲགས་བཟང་དང་ཉི་
མ་ཐང་གི་བླ་མ་མཛད་ཅིང་ཕག་མོ་ཆོས་སྡེ་འདེབས་པའི་ཞལ་ཏ་དང་བླ་མ་མཛད་པ་
པོ་ཉལ་ཆེན་ཤེར་རྒྱལ་དང། བྱང་སེམས་ཤཱཀ་བསོད་སོགས་ཀྱང་བསྟེན་ཞིང་ཉང་
རོང་གི་འཆད་ཉན་མཛད་པ་པོ་ཆོས་རྗེ་རྒྱལ་དབང་དང། གཙང་རོང་ཐོན་དུ་འཁྲུངས་ཏེ་
གསང་ཕུར་གྲུབ་ཆེན་ཤ་བ་རི་པ་ཞལ་གཟིགས་ནས་ཆོས་མང་པོ་གསན་པར་གྲགས་
ཤིང་འབྲས་སྤུངས་ཀྱི་གདན་སར་བྱོན་པའི་ཆོས་རྗེ་དཔལ་ལྡན་སེང་གེ་དང། སྣར་
ཐང་རབ་མཆོག་རྣམས་སོ།། །།གཞན་དོན་ལྷུན་གྱིས་གྲུབ་པའི་སེམས་
དཔའ་བདུན་ནི། རྗེ་བླ་མ་དང་འཁྲུངས་ལོ་གཅིག་ཅིང་འབེ་སེར་དུ་འཆད་ཉན་མཛད་
རྗེས་སྒོ་མོ་མཚོ་ཁར་ འཕན་ཡུལ་  བློ་སྦྱོངས་སྒོམ་སྟེ་བྱང་ཆུབ་ཀྱི་སེམས་རྒྱུད་ལ་
འཁྲུངས་པ་རྗེ་བླ་མས་ངའི་བྱང་ཆུབ་སེམས་རྭ་བསྒྲེང་བས་ཁྱེར་གསུངས་པའི་བྱང་
སེམས་རྭ་བསྒྲེང་བ་ཤཱཀྱ་བསོད་ནམས་དང། འཇམ་དབྱངས་ཆོས་རྗེ་དང་འཕྱོས་ བསོད་
གྲགས་ཐུབ་པཿ།  ཀྱི་དགེ་སྦྱོང་གསུམ་སོགས་ དགེ་འདུན་གྲུབ། བྱམས་གླིང་པ། ཡེ་རྩེ་  ཀྱི་བླ་མར་
གྱུར་པའི་ཟུར་མཁར་པ་བྱང་སེམས་ཀུན་དགའ་བཟང་པོ་དང། དབས་ཡུལ་ཆུམ་གྱི་གྲོང་
གསར་དུ་འཁྲུངས་ཏེ་འདུལ་འཛིན་ལས་བསྙེན་པར་རྫོགས་ཤིང་དབས་ཆུམ་སོགས་སུ་

[148] བདེ་མོ་ཐང་ཉི་སྡིང་  པ་བཏབ་ཅིང་ལྕགས་ཟམ་འཛུག་སོགས་བསྟན་འགྲོའི་དོན་
ཆེར་མཛད་ཞོར་ལ་བྱང་སེམས་རིམ་གཉིས་ལ་མྱོང་བ་ཐོན་པའི་བྱང་སེམས་བདེ་མོ་ཐང་
བ་བློ་གྲོས་རྒྱལ་མཚན་ཞེས་པ་སློབ་མ་སྨོན་ལམ་དཔལ་འཕགས་པ་ལྷ་པཎ་ཆེན་ཡེ་
ཤེས་རྩེ་མོ་བྱང་སེམས་ཤ་མི་གྲུ་དཀར་ཆོས་མཛད་པ་སངས་རྒྱས་བཟང་པོ་དང་རྒྱལ་
མཚན་རྣམ་བཞི་སོགས་དང་བཅས་པ་དང། ཤངས་པ་ཀུན་མཁྱེན་གྱི་སློབ་མར་ཡང་
གྱུར་ཞིང་དེའི་རྗེས་སུ་རི་བོ་དགེ་འཕེལ་གྱི་གདན་ས་བསྐྱང་བའི་གཙང་སྟོད་ཉུག་པ་བྱང་
སེམས་ཚུལ་ཁྲིམས་དཔལ་བཟང་དང། ངམ་རིངས་སུ་བཤད་པ་མཛད་དེ་གངས་བུ་ལེའི་
མགུལ་དུ་བློ་སྦྱོང་ལེགས་པར་སྦྱངས་ཤིང་སློབ་མ་འཕགས་ཆེན་རི་བ་དང་ཆོས་རྗེ་བསོད་
ནམས་དཔལ་བཟང་སོགས་དང་བཅས་པའི་བྱང་སེམས་གཞོན་ནུ་རྒྱལ་མཆོག་དང་
 ཡང་སྟོད་སྤྲུལ་སྐུ་ལུང་བཏབ་  ཀླུངས་ཤོད་དཔལ་འབར་སྐང་གི་གདན་ས་པ་མཛད་ཅིང་
ཆོས་སྡེ་གོང་འདེབས་པ་པོ་བྱང་སེམས་རྒྱལ་མཚན་གྲགས་བཟང་དང། ཆོས་འཁོར་
གླིང་དུ་བཤད་པ་མཛད་ཅིང་ཚལ་གོང་ཐང་དགེ་ལྡན་པར་སེར་ལམ་གྱིས་བསྒྱུར་བར་
མཛད་པའི་རྒྱལ་སྲས་བདེ་འབྱུང་བ་རྣམས་སོ།། །།མི་དབང་གཙུག་ན་མཛེས་
པའི་ཏི་ཤྲཱི་གསུམ་ནི། ཏི་ཤྲཱི་བྱམས་ཆེན་ཆོས་རྗེ་ཤཱཀ་ཡེ་དང། རྒྱ་ནག་ཡེ་དབང་རྒྱལ་
པོས་ཏི་ཤྲཱིར་མངའ་གསོལ་བའི་བྱང་དར་མ་ཏི་ཤྲཱི་དང། ཏི་ཤྲཱི་མདོ་སྨད་པ་ལེགས་
བཟང་ངོ།། །།མང་ཐོས་མཁས་པ་བཞི་ནི། བྱང་བདག་འཇམ་དབྱངས་པའི་
སྲས་མ་ཅིག་དཔོན་པོ་ནམ་མཁའ་དཔལ་ ཇོ་ནང་གི་གཞི་བདག་མི་ཁོག་ལ་ཞུགས་
པས་མཚོན་གྱིས་བཀྲོངས་  བཟང་ཞེས་པ་རྗེ་བླ་མའི་དྲུང་ཡིག་པ་དང། བོ་དོང་ཕྱོགས་
ལས་རྣམ་རྒྱལ་སོགས་དང་བསྟེན་ཞིང་རྒྱལ་ཚབ་འདུལ་འཛིན་ལས་བསྙེན་པར་རྫོགས་
པའི་ཡར་རྒྱབ་དཔོན་པོ་བསོད་ནམས་རྒྱལ་དང་ཡོངས་འཛིན་རིན་ཆེན་སྣ་བདུན་དུ་གྲགས་
པ་བསྟེན་ཞིང་ཁྱད་པར་དུ་རྗེ་དང་འཇམ་དབྱངས་ཆོས་རྗེ་བླ་མའི་གཙོ་བོར་བཟུང་སྟེ་
མཁས་པར་གྱུར་ནས་སེ་རའི་གདན་ས་ལྔ་པ་མཛད་ཅིང་དབུ་ཚད་ཀྱི་འགྲེལ་པ་མཛད་པ་པོ་
མུ་དྲ་པ་བློ་གྲོས་རིན་ཆེན་དང། ཞ་ལུ་པ་བཀྲ་ཤིས་རྒྱ་མཚོའོ།། །།བསྟན་པ་
ཕྱོགས་མཐར་སྐྱོང་བའི་དར་ཆེན་བདུན་ནི། མངའ་རིས་ཞང་ཞུང་དུ་འཁྲུངས་ཏེ་དབུས་སུ་

[149]
པ་མཛད་ཅིང་དུས་འཁོར་ཊིཀ་ཆེན་གྱི་སྨད་ཁ་སྐོང་པ་པོ་ཆོས་དབང་གྲགས་པ་དང། མངའ་
རིས་གུ་གེར་འཁྲུངས་ནས་བོད་དུ་བྱོན་ཏེ་རྗེ་བླ་མ་བསྟེན་ནས་མཁས་པར་སྦྱངས་རྗེས་སླར་
གུ་གེའི་ཡུལ་དུ་བྱོན་ནས་རྗེའི་བསྟན་པ་ཕྱོགས་དེར་ཉི་མ་ལྟར་རྒྱས་པར་མཛད་པ་པོ་ངག་
དབང་གྲགས་པ་ ཐོ་ལིང་གསར་མ་བཞེད་  དང། ཁམས་ལྷོའི་ཕྱོགས་ནས་དབུས་སུ་
བྱོན་ཏེ་རྗེ་བླ་མ་ལས་གདམས་པ་མང་པོ་གསན་ནས་སླར་རང་ཡུལ་དུ་སོང་སྟེ་དགེ་ལྡན་པའི་
ལུགས་བཟང་སྤེལ་བའི་ལྷོ་པ་རྒྱལ་མཚན་སེང་གེ་ གནས་ཐང་བཏབ་  དང། ཐུགས་རྒྱལ་
ཅན་གྱི་ཁམས་འདན་མ་པ་ཡོན་ཏན་དཔལ་ བལ་མགོན་བཏབ་  དང། མདོ་སྨད་པ་བསོད་
ནམས་ཤེས་རབ་དང། ཚ་ཁོའི་ཕྱོགས་དང་ཉེ་བར་འཁྲུངས་པའི་རོང་པོ་ལྕེ་ནག་པ་དང་
མདོ་སྨད་འོད་ཟེར་རྣམས་སོ།། །།ལོ་ཙཱ་པ་གཉིས་ནི། འགོས་ལོ་གཞོན་
དཔལ་དང། སྟག་ལུང་ལོ་ཙཱའོ།། །།ས་སྐྱོང་ཆོས་རྗེ་དྲུག་ནི། མཚུངས་མེད་རིན་
གཞོན་པའི་སློབ་མ་ཡང་གྱུར་ཞིང་ཐིལ་གྱི་གདན་ས་པ་མཛད་པའི་རིན་པོ་ཆེ་དཔལ་ལྡན་བཟང་
པོ་དང། སྤྱན་སྔ་གྲགས་བྱང་དང་རིན་གཞོན་ཀྱང་བསྟེན་ཞིང་རྗེ་ལས་བསྙེན་པར་རྫོགས་
ཏེ་ཐིལ་གྱི་གདན་ས་བསྐྱང་བའི་སྤྱན་སྔ་ཉེར་བརྒྱད་པ་བསོད་ནམས་བཟང་པོ་དང། ལྷ་
གཟིགས་ཀྱི་རིགས་སུ་འཁྲུངས་ཏེ་བཀའ་བཅུ་ཤེར་དོན་དང་རིན་གཞོན་སོགས་ཀྱང་བསྟེན་
ནས་མཁས་པར་གྱུར་ཞིང་ཐིལ་རྩེ་ཐར་དུ་བསྒོམ་བཤད་ཤིན་ཏུ་རྒྱས་པར་མཛད་དེ་ཕག་
གྲུའི་སྡེ་སྲིད་ཀྱི་རྒྱ་ལ་ཕན་པར་མཛད་ཅིང་ཆོས་དྲུག་ཆེན་མོ་སོགས་མཛད་པ་པོ་རིན་པོ་ཆེར་
ཉེར་གཉིས་པ་བསོད་ནམས་རྒྱལ་མཚན་དང། བཀྲ་ཤིས་དོ་ཁར་ནས་རྗེ་དང་མཇལ་ཏེ་སློབ་
མར་གྱུར་པའི་རྩེ་ཐང་གདན་ས་པ་དྲུང་བྱང་ཆུབ་རྡོ་རྗེ་ འདི་བཞི་དང་དབོན་ངག་དབང་གྲགས་
རྒྱམ་དང་སངས་རྒྱན་དྲུག་ཀ་དཔོན་ཤཱཀ་རིན་སྲས་  དང། སྟག་ལུང་གི་ཁྲིར་ཕེབས་ཤིང་
དབུ་ཞྭ་གསེར་མདོག་གྱོན་སོགས་ཀྱིས་ཀྱང་དགེ་ལུགས་ལ་ཞེན་མཛད་པའི་སྟག་ལུང་རིན་པོ་
པོ་ཆེ་བཀྲ་ཤིས་དཔལ་འོད་དང། སྤྱན་སྔ་ཆོས་ གྲགས་རྒྱ་མམ་  རྒྱལ་གྱི་གཅུང་པོ་
འཇོམ་དཔོན་རྡོར་གྱི་སྲས་སུ་འཁྲུངས་ཏེ་འཁོར་ལོ་བཞི་ལྡན་གྱི་དགེ་སློང་དུ་གྱུར་ཞིང་གུ་ཤྲཱིའི་
འཇའ་སའང་བྱུང་ནས་ལུགས་གཉིས་ཀྱིས་ཉེར་གཉིས་རིན་པོ་ཆེ་གདན་ས་གནོན་ངེས་བྱུང་

[150]། །།མང་དུ་མཁྱེན་པའི་བསྟན་
འཛིན་བཅུ་གཉིས་ནི། ཡི་དམ་ལྷའི་ཞལ་གཟིགས་པའི་དགེ་ལྡན་ཤར་རྩེ་བ་ཆོས་རྗེ་ཤེས་རབ་
འབྱུང་གནས་ སྟོད་ལུང་ཆུ་བཟང་བཏབ་ ། མགར་བྱང་ཆུབ་དཔལ། རྒྱལ་བ་རིན་བསམ་པ་
ཆ་དཀར་དགོན་འདེབས་པ་པོ་བྱང་གླིང་པ་གྲགས་རིན། གོང་སྨོས་དམར་ཁམས་པ་གྲགས་
བཟང། མངའ་རིས་བསོད་ནམས་རིན་ཆེན་ ཀླུང་ཤོད་དཔལ་འབར་འདེབས་པ་པོ་ །
འཇམ་དབྱངས་རིན་རྒྱལ། རྒྱལ་བཟང་གི་གདན་སར་བཞུགས་ཏེ་གྲྭ་ནང་དགེ་འདུན་པར་བསྒྱུར་
མཛད་པ་པོ་གུ་གེ་སངས་རྒྱན། འཇམ་དབྱངས་རིན་གྲགས། སློབ་དཔོན་བརྩོན་གྲགས་
སློབ་དཔོན་ལེགས་ལྡན་པ། བླ་མ་སྟག་ལེ་བ། བྱང་རྒྱལ་བ་རྣམས་སོ།། །།
མཁའ་སྤྱོད་གྲུབ་པའི་གདུང་རབས་གཉིས་ནི། ཀྲེ་ཞིང་དུ་རྔོག་གི་དཀྱིལ་འཁོར་མདུན་དུ་
གྲགས་པའི་དབང་བསྐུར་དང་གདན་བཞིའི་བཤད་པ་སོགས་ཀྱིས་གདུལ་བྱ་སྨིན་པར་
མཛད་པའི་རྡོག་བྱང་དཔལ་དང། རིན་དཔལ་ལོ།། །།སྐྱེ་བོ་ངོ་མཚར་ཅན་གཉིས་ནི་
ནམ་མཁའ་རྒྱལ་མཚན་ཚུ་ཚན་པ་ཤེར་དཔལ་ལས་ཀྱང་ཆོས་གསན་ནས་གངས་དཀར་སྒེ་
འུར་སྟན་གོས་ཟས་དམན་གསུམ་ལ་སྤྱོད་དེ་དབེན་གནས་འབྲོག་མུ་ཏིག་འདེབས་པ་པོ་སྨོན་
ལམ་མཐའ་ཡས་དང། དམན་ཆ་བཟུང་ནས་སྒྲུབ་པ་ཁོ་ན་མཛད་པའི་རི་མོ་འབེབས་པ་
བསོད་ནམས་རིན་ཆེན་ནོ།། །།སྐྱེ་དགུའི་བླ་མ་སྤྱན་སྔ་བརྒྱད་ནི། རིན་ཆེན་
སྒང་གི་གདན་ས་མཛད་པའི་སྤྱན་སྔ་ཀུན་བློ་པ་དང། རྩེ་ཐང་དུ་རབ་ཏུ་བྱུང་ནས་སྤྱན་སྔ་
ཉེར་གཉིས་པ་སོགས་ཀྱང་བསྟེན་ནས་མཁས་པར་གྱུར་པས་མི་དབང་གྲགས་འབྱུང་གི་བླ་
མར་གྱུར་ཅིང་གསུངས་མགུར་པོ་ཏི་གཅིག་བརྩམས་ནས་སྒམ་དགོན་དང་རིན་ཆེན་སྒང་དུ་
བཞུགས་པའི་སྤྱན་སྔ་གཞོན་འོད་དང། བྲག་དགོན་འདབས་སུ་འཁྲུངས་ཏེ་རྗེ་ཡབ་
སྲས་གསུམ་རྟོགས་ལྡན་པ་སོགས་བསྟེན་ཞིང་རིན་སྒང་དང་སྒམ་དགོན་གཉིས་ཆར་གྱི་
གདན་ས་བསྐྱང་རྗེས་སུ་ཡང་དགོན་རྩེ་སོགས་སུ་སྒྲུབ་པ་མཛད་པའི་སྤྱན་སྔ་བློ་གྲོས་
 སྐམ་དགོན་པ་  རྒྱལ་མཚན་དང། སྤྱན་སྔ་དཔལ་བཟང་དང། རྣམ་རྒྱལ་པ་དང་
ཡར་ཀླུངས་ཇོ་བོའི་ ཆོས་རྒྱལ་  རིགས་སུ་འཁྲུངས་ཏེ་འཆད་ཁར་མཁན་པོ་སེང་རྒྱན་
ལས་རབ་བྱུང་བསྙེན་རྫོགས་མཛད་པའི་འཆད་སྤྱིལ་གྱི་སྤྱན་སྔ་ དགུ་པ་  བསོད་ལྷུན་

[151] ལྷས་སུ་འཁྲུངས་ཏེ་སྤྱན་སྔ་གནམ་གང་ལས་རབ་བྱུང་བསྙེན་རྫོགས་མཛད་དེ་ལོ་
དང་བྱ་ཡུལ་གདན་སའང་སྐྱང་ཞིང་མགོན་པོ་གྲི་གུག་ཞལ་གཟིགས་པའི་སྤྱན་སྔའི་ན་
རྒྱལ་དང། རྗེ་བླ་མ་ལ་གདམས་པའི་སྒྲ་བཤད་ཞུས་པས་མཉེས་པ་བྱུང་ཞིང་ཡིད་བཟང་
རྩེ་བ་སོགས་ཀྱི་བླ་མར་གྱུར་ཏེ་རྒྱལ་སྟེང་དང་སྤྱན་གཡས་གཉིས་ཀྱི་གདན་ས་མཛད་པའི་
སྤྱན་སྔ་རིན་ཆེན་འཕེལ་རྣམས་སོ།། །།ཁྲི་སྟེང་མཛེས་པའི་བླ་ཆེན་བཞི་དང་
ཚོགས་པ་སྐྱོང་བའི་མཁན་ཆེན་བཞི་སྟེ་བླ་ཆེན་བརྒྱད་ནི། གུང་ཐང་གདན་ས་པ་མཛད་པའི་
ཆོས་རྗེ་མཛེས་པ་དཔལ་དང། ཆག་ལོ་ཙཱ་པ་གསུམ་བྱུང་བའི་ཕྱི་མའི་ཁུ་བོ་ཏིའུ་རིའི་གདན་
ས་མཛད་དེ་གཉལ་ཕྱོགས་སུ་རྗེ་བསྟན་པ་སྤེལ་བར་མཛད་པའི་བླ་ཆེན་ཏིའུ་ར་བ་ཡེ་ཤེས་
དཔལ་དང། བླ་ཆེན་ཉན་ཤཱཀ་དང། དྲུང་དཔལ་རིའི་ལས་རབ་བྱུང་དང། རྗེ་བླ་མ་
ལས་བསྙེན་པར་རྫོགས་ཏེ་དགེ་ལྡན་པའི་མཁས་པ་གཞན་མང་པོ་བསྟེན་ཞིང་སྟག་ཕུའི་
ཆོས་འཁོར་གཉིས་དགེ་ལུགས་པར་བསྒྱུར་ཞིང་རྒྱ་རྒྱལ་གྱིས་གུ་ཤྲཱིའི་འཇའ་ས་གནང་བའི་
སྟག་ཕུ་གུ་ཤྲཱི་དཔལ་ལྡན་དོན་གྲུབ་ཞེས་པ་སློབ་མ་སྡེ་དཔོན་ཡེ་ཤེས་བླ་མ་སོགས་དང་
བཅས་པ་དང། སྦལ་ཏི་དགྲ་བཅོམ་པའི་དབོན་བརྒྱུད་དུ་འཁྲུངས་ཏེ་སྐྱོར་ལུང་གི་མཁན་
པོ་མཛད་ཅིང་གྲྭ་ནང་དུ་དགེ་ལྡན་པའི་ལུགས་བཟང་སྤེལ་བར་མཛད་པའི་མཁན་ཆེན་
ཆོས་རྒྱལ་དཔལ་བཟང་དང། དུས་འཁོར་སོགས་ལ་མཁས་ཤིང་ཐིལ་གྱི་མཁན་པོ་
དང་རྩེ་ཐང་གི་བླ་མ་མཛད་པའི་མཁན་ཆེན་རྒྱལ་བཟང་དང། རྗེའི་ལུགས་ལས་
གཞན་པའི་གྲུབ་མཐའ་ལ་མི་གུས་ཤིང་སྤྱན་གཡས་ཀྱི་མཁན་པོ་མཛད་ལ་གངས་
ཆབས་ཀྱིས་སྒྲོན་མེ་སྦར་བ་སོགས་གྲུབ་རྟགས་སྟོན་པའི་མཁན་ཆེན་བྱང་དཔལ་དང་
མཁན་ཆེན་ཀུན་རྡོར་རྣམས་སོ།། །།སྡེ་དགོན་གྱི་བླ་མ་ཆེན་པོ་ལ་དུང་དབང་
བཞི་བསྐུར་མཁན་ཆོས་སྒོ་བ་གཉིས་ཏེ་ཆེན་པོ་བདུན་ནི། རྗེ་བླ་མ་ལ་སྐྱེ་ཤི་གཉིས་
ལས་གང་སྔ་ཞེས་རྩོད་པ་བྱེད་པ་པོ་ཆེན་པོ་དྭག་པོ་པ་དང། དེ་དང་རྩེ་ཐང་དུ་རྩོད་པ་
མཛད་དེ་རྗེ་བླ་མའི་ལུགས་འཛིན་པ་པོ་ཆེན་པོ་གྲགས་བཟང་དང། རྗེ་བླ་མ་ལ་བཀྲ་ཤིས་
དོ་ཁར་དུ་མཇལ་ཏེ་རྣམ་འགྲེལ་ལམ་བསྒྲིགས་གསུངས་པ་ཐོས་ནས་མི་ཕྱེད་པའི་དད་
པ་ཐོབ་སྟེ་སྤྱན་ཆབ་མང་པོ་ཤོར་བའི་ཆེན་པོ་བློ་འཕེལ་དང། ཆེན་པོ་ཀུན་རྒྱལ་བ་

[152] ཆེན་པོ་བཀྲ་ཤིས་རྒྱལ་མཚན་དང། གདན་སའི་ཆོས་སྒོ་པ་འཇམ་དབྱངས་
ཁ་ཆེ་བསོད་ནམས་དཔལ་ལམ་བློ་གསལ་རི་ཁྲོད་པ་ཞེས་རྗེའི་བསྟོད་པ་མཛད་པ་ ཙོང་
ཁ་བརྒྱད་ཅུ་  པོ་བསྒོམ་གྱི་ཉམས་མྱོང་ཅན་དང། གུ་ཤྲཱི་པ་བསྟེན་ནས་འབྲི་གོང་ཐིལ་དུ་
རྗེའི་ལུགས་བཟང་དར་བར་མཛད་པའི་འབྲི་གོང་ཆོས་སྒོ་བ་བཀྲ་ཤིས་རིན་ཆེན་རྣམས་
སོ།། །།ལུང་རིགས་སྨྲ་བའི་དཀའ་བཅུ་པ་བཞི་དང་ཚིག་དོན་འཛིན་པའི་དགའ་
བཞི་པ་བཅུ་སྟེ་ཀ་ཆེན་བཅུ་བཞི་ནི། དཀའ་བཅུ་ཚུལ་དར་བ། འདུས་པའི་བསྐྱེད་རིམ་
ཟིན་བྲིས་བྱེད་པོ་འབའ་སེར་བཀའ་བཅུ། བཅོ་རྩ་དཀའ་བཅུ་ཡོན་རྒྱན་པ། ཚུལ་ཁང་
པའི་སའི་ཆ་རྗེའི་བསྟན་པ་སྤེལ་བར་མཛད་པ་པོ་ལྷུ་བ་དཀའ་བཅུ་སྟེ་བཞི་དང། གནས་
ངེས་མེད་དུ་སྒྲུབ་པ་ངང་གཞན་དོན་མཛད་པའི་མཐིལ་ཆུང་དཀའ་བཞི་དོན་ཡོད། རྗེའི་
ཕྱག་དཔེའི་གཉེར་མཛིན་པ་བྲག་དགོན་དཀའ་བཞི་པ་རིན་ཆེན་དཔལ་དང་རྒྱལ་བ་དཀའ་
བཞི་པ་རིན་ཆེན་ཆོས་རྒྱལ་ འདུལ་བ་མཁས་  གཉིས། རྗེ་བླ་མ་ལས་བསྙེན་པར་རྫོགས་
ཤིང་མ་རྒྱུད་གཙོ་བོར་གསན་ཏེ་གཅེན་རྡོ་ཁང་བས་ཀྱང་གྲོགས་བྱས་ཏེ་གྱེ་རེའི་དབེན་དགོན་
འདེབས་   པ་པོ་གྱེ་རེ་བཀའ་བཞི་པ་སངས་རྒྱས་དབང་
ཕྱུག་སྟག་ཕུ་དཀའ་བཞི་པ་སངས་རྒྱས་བཟང་པོ། གཡག་སྡེ་དཀའ་བཞི་པ་
བསོད་ནམས་བཟང་པོ། གྲོ་ས་དཀའ་བཞི་པ། དཀའ་བཞི་པ་ཆོས་སེང། དཀའ་
བཞི་པ་གྲགས་པ་རྒྱལ་མཚན་ཏེ་བཅུའོ།། །།དེ་ལ་རྒྱ་གར་དུ་པཎ་ཆེན་པཎ་ཆུང་ཞེས་
གྲགས་པ་དང་ཆ་མཐུན་པར་བོད་དུ་དགའ་བཞི་སྔར་ནས་བྱུང་ཞིང། དཀའ་བཅུ་རྒྱལ་
ཚབ་ཀྱི་དུས་ནས་དང། གླིང་བསྲེས་ པཎྜི་ཏ་བྱེད་འདྲ་  བཀའ་བཅུ་ཁྲི་ཆེན་འདན་སྨད་
པ་ཡེ་བཟང་གི་དུས་དང། རབ་འབྱམས་པ་བྱམས་ཆེན་རབ་འབྱམས་པའི་དུས་ནས་
དར་ལ། དེ་དུས་ཀྱི་དཀའ་བཅུ་རབ་འབྱམས་ནི། ཤེས་རབ་སྡོང་པོ་ལས། རིག་པ་
གླེགས་བམ་ལས་བསླབ་ཞིང། །བླ་མའི་ཐད་ནས་མ་བསླབ་པ། །འཕྱོན་པའི་
བུད་མེད་སྦྲུམ་མ་བཞིན། །ཚོགས་ཀྱི་ནང་ན་མི་མཛེས་སོ། །ཞེས་པའི་དཔེར་མ་སོང་
བར་ཡོངས་འཛིན་བསྟེན་ནས་པོ་ཏི་བཞི་དང་བདུན་སོགས་ཀྱི་ཚིག་དོན་གཉིས་ཀ་བློ་ན་
ཡོད་ནས་མཚན་བཏགས་པ་ཡིན་པས་ན་དོན་ལྡན་གྱི་དཀའ་བྕུའམ་དཀའ་བཞི་པ་

[153]། །།སྦྱང་བའི་ཡོན་ཏན་གྱི་བརྟུལ་ཞུགས་འཛིན་
པའི་ཇོ་བོ་སྟན་གཅིག་པ་བཞི་ནི། ཚོགས་ཆོས་ལུང་པའི་མཁན་པོ་མཛད་པའི་ཇོ་སྟན་ཟླ་
བ་བློ་གྲོས། རྫོགས་རིམ་ཕལ་ཆེར་ལ་མྱོང་བ་ཐོན་པའི་ཇོ་སྟན་བསོད་ནམས་ལྷུན་གྲུབ་
ཀོང་པོའི་ཕྱོགས་སུ་རྗེའི་བསྟན་པ་འཛུག་པ་པོ་ཀོང་པོ་ཇོ་སྟན་ ཆབ་ནག་དགོ་ལྡན་བཏབ་ 
མཚན་སྒྲོག་གི་མཁན་པོ་མཛད་དེ་གྲྭ་ནང་དུ་རྗེའི་བསྟན་པ་སྤེལ་བའི་ཇོ་སྟན་ལེགས་རིན་ནོ།།
ཚུལ་ཁྲིམས་རྣམ་པར་དག་པའི་གནས་བརྟན་དྲུག་ནི། རྗེ་བླ་མ་ལྷོ་བྲག་པ་ལ་མཇལ་བར་
བྱོན་སྐབས་ཀྱི་འཁོར་དུ་ཡོད་པའི་རྗེའི་རྩ་བའི་དྲུང་འཁོར་གནས་བརྟན་ཆོས་བཟང་བ་དང་
གནས་བརྟན་རྒྱལ་སྟེང་བ་དོན་གྲུབ་དཔལ་དང། དཔོན་བཞི་འཛོམས་སོགས་ཀྱི་བླ་མར་
གྱུར་ཞིང་འཁོར་ལོ་ ཕྱག་རྡོར་  ཆེན་པོ་ལ་མངའ་བརྙེས་པའི་རྒྱ་མ་པ་མགོན་པོ་གནས་
བརྟན་དགེ་འདུན་རྒྱལ་པོ་ གྲྭ་རི་བོ་རྣམ་རྒྱལ་བཟུང་  དང་བར་སྐོར་བ་གནས་བརྟན་འོད་
ཟེར་བཀྲ་ཤིས་ གྲྭ་བདེ་བ་གླིང་བཏབ་  དང། འཕྱོས་སུ་ལམ་རིམ་མང་དུ་གསུངས་ཤིང་
ཆོས་རྗེ་དཔོན་ནམ་མཁའི་བླ་མར་གྱུར་པའི་གནས་བརྟན་གཞོན་ནུ་འོད་ཟེར་ སངས་རྒྱས་
དང། སོ་ཐར་ལྟུང་བ་ཕྲ་མོས་ཀྱང་མ་གོས་པར་མཛད་ཅིང་རྒྱས་ སྤྱན་གཡས་  སྨད་དགོན་
དཀར་དུ་གཤེགས་དུས་མེ་ཏོག་འདབ་བཞིའི་ཆར་བབས་པའི་གནས་བརྟན་ཀུན་དགའ་
འབུམ་རྣམས་སོ།། །།ཚེ་བློས་བཏང་གི་ཟབ་མོའི་རྟོགས་ལྡན་ལྔ་ནི། སྙུང་གནས་
མང་དུ་མཛད་དེ་ལྷ་མང་པོའི་ཞལ་གཟིགས་ཤིང་རྗེ་བླ་མས་སྨོན་ལམ་ཆེན་མོ་འཛུག་དུས་
མཇལ་ནས་འཇམ་དབྱངས་སུ་མཐོང་བའི་ཀུ་ཅོར་རྟོགས་ལྡན་སངས་རྒྱས་དཔལ་བཟང་དང་
བཀའ་བརྒྱུད་པའི་ཕྱག་ལེན་ལ་རྟགས་ཐོན་ཞིང་མི་དབང་གྲགས་འབྱུང་སོགས་ཀྱིས་ཀཱ་
བཀུར་བའི་རྟོགས་ལྡན་རྒོད་ཕྲུག་རས་པ་གྲགས་འབྱུང་དང། རྭ་བསྒྲེང་ཀ་གཉིས་མའི་ཞིག་
གསོས་མཛད་པར་གྲགས་པའི་བྱ་བཏང་པ་རྟོགས་ལྡན་རལ་ཞིག་དང། ཀག་སྟེ་ལངས་ན་
གཞི་རྫོགས་པ། །རི་བོང་མལ་ནས་ཐོན་པ་བཞིན། །ཞེས་པ་ལྟར་གྱི་བྱ་བྲལ་པ་རྟོགས་
ལྡན་བུ་ལེ་རྣམ་རྒྱལ་དང། རྟོགས་ལྡན་ནམ་མཁའ་ཤོ་རེ་རྣམས་ཏེ་དེ་དག་ལས་འགའ་
ཞིག་ནི་གོང་འོག་གཉིས་རེར་བགྲངས་པའང་ཡོད་དོ།། །།གཞན་ཡང་ཆོས་རྗེ་ཉེར་
གཉིས་པ་སོགས་ཀྱང་བསྟེན་ཞིང་ཐིལ་དང་ཉེ་བའི་ལྷུན་པོ་དགོན་དུ་བསྟན་འགྲོའི་དོན་

[154] ཡང་སྟེང་རིན་པོ་ཆེ་དང་
གུང་རུའི་ཡུལ་དུ་རྗེའི་སྲོལ་བཟང་སྤེལ་བའི་རྒྱ་སྟོན་བློ་བཟང་གྲགས་དང་རྒྱ་ར་སངས་རྒྱས་ཡེ་
ཤེས་གཉིས་དང། དྲུང་གཞོན་ནུ་དཔལ་དང། མཁན་པོ་བསམ་རྒྱལ་དང། བདག་པོ་ཆེན་པོ་
བླ་མ་ཤཱཀ་རིན་དང། ཟང་ཟིང་དགོན་པར་རྩ་འཇུག་གི་བཤད་པ་མཛད་དེ་དགའ་ལྡན་པའི་ལྟ་
བའི་སྲོལ་བཟང་བཏོད་པའི་དྲུང་བླ་མ་ཆོས་འཕགས་དང་བླ་མ་ཆོས་རྒྱན་གཉིས་དང། མངའ་
རིས་ངག་དབང་གྲགས་པའི་དྲུང་ནམ་མཁའ་  འཕྱོས་ བྱམས་
གླིང་  དང་ལྷོ་བྲག་ཏུ་   རྗེའི་བསྟན་པ་སྲེལ་བའ་མཛད་པའི་བླ་མ་
བསོད་རིན་དང་ཆོས་རྗེ་མགོན་པོ་བྱང་ཆུབ་དང། བླ་མ་གསེར་ཐུབ་པ་དང། ཆེན་པོ་བློ་
འཕེལ་ལས་རྗེའི་ཡོན་ཏན་ཐོས་ནས་དད་དེ་ཆོས་གསན་ཞིང་སུ་དང་རྩོད་ཀྱང་རྒྱལ་འོང་པས་
མཁན་ཆེན་གཡག་པ་སོགས་ལས་ཀྱང་རྩོད་པས་རྒྱལ་པའི་རྩེ་ཐང་བཞི་བློ་དཔོན་པོ་དང་
འབྲུ་ལིའི་དགོན་དུ་རྗེའི་ལུགས་བཟང་སྤེལ་བའི་བླ་མ་ཟླ་བ་བཟང་པོ་སོགས་མཐའ་ཡས་ཏེ་
མདོར་ན་དེ་ཐམས་ཅད་ཀྱི་ཐུགས་ཀྱི་འཛིན་མ་ལ་འཁྱིལ་པའི་ཚུལ་ཁྲིམས་ཀྱི་ཟླ་བས་འཕེལ་
ལ་ཉེས་ལྟུང་གི་རྙོགས་པའི་དྲི་མས་མགོས་པ་ལ་བདག་པས་གཞན་གཅེས་པའི་བྱང་ཆུབ་ཀྱི་
སེམས་རིན་པོ་ཆེ་དབང་གི་རྒྱལ་པོས་བརྒྱན་ཏེ་བསྐྱེད་རྫོགས་ཀྱི་ཞི་ལྷག་བཟང་པོས་ཡན་ལག་
བརྒྱད་ལྡན་ཞིང་ཐོས་བསམ་སྒོམ་དང་འཆད་རྩོད་རྩོམ་པས་བསྟན་འགྲོའི་སྨན་ཡོན་དམ་པར་
གྱུར་པ་ཤ་སྟག་སྟེ་དེ་དག་གི་སློབ་མ་ཡང་སློབ་རྗེས་འབྲང་བརྒྱུད་བཅས་ལ་བརྟེན་ནས་རྗེ་བླ་མའི་
འཕྲིན་ལས་ཀྱི་རྒྱུན་ད་ལྟའི་བར་དུ་ཡར་ངོའི་ཟླ་བ་ལྟར་གོང་ནས་གོང་འཕེལ་དུ་རྒྱས་བཞིན་དུ་
འདིའོ།། །།གསུམ་པ་སྐུ་ཚེ་ཕྱི་མའི་རྣམ་ཐར་ནི། དེ་ཡང་ད་ལྟའི་བློ་དམན་ལ་ལ་
ཤིན་ཏུ་ལྐོག་གྱུར་ཡིན་པས་ལུང་གི་ཚད་མ་ལ་བརྟེན་ནས་ཤེས་དགོས་ཏེ། དེ་ནི་བླ་མ་དབུ་མ་པ་
ལ་འཇམ་དབྱངས་ཀྱིས། དེ་སྐུ་སྐྱེ་འདིའི་ཕྱི་མ་ལ་དགའ་ལྡན་དུ་རྒྱལ་བ་མི་ཕམ་པའི་ཆོས་ཀྱི་
མདུན་སར་ཐེག་པ་ཆེན་པོའི་འབྱོར་པ་དཔག་ཏུ་མེད་པ་ལ་ལོངས་སྤྱོད་པར་འགྱུར་ཞིང་མཚན་
ལ་བྱང་ཆུབ་སེམས་དཔའ་འཇམ་དཔལ་སྙིང་པོ་ཞེས་བྱ་བར་འགྱུར་རོ། །ཞེས་གསུངས་པ་
དང། གསང་དག་གིས། ལུས་འདི་བོར་ཚེ་དགའ་ལྡན་དུ། །བྱམས་པའི་དྲུང་འགྲོ་ཆོས་
ཉན་འགྱུར། །འཇམ་དཔལ་སྙིང་པོ་ཞེས་བྱ་བ། །སེམས་ཅན་ཀུན་ལ་བརྩེ་བ་སྟེ། །

[155] །ཞེས་དང། ཡང་སྐུའི་སྐྱེ་བ་རྟིང་མ་ལ་དགའ་ལྡན་དུ་བྱམས་
པའི་དྲུང་དུ་བྱང་ཆུབ་སེམས་དཔའ་འཇམ་དཔལ་སྙིང་པོ་ཞེས་བྱ་བར་སྐྱེ། དེའི་རྟིང་མ་ལ་
འཛམ་བུ་གླིང་གཞན་ཞིག་ལ་ཆོས་རྒྱལ་ཞིག་ཏུ་སྐྱེ་བ་བཞེས་ནས་འགྲོ་དོན་རླབས་ཆེ་བར་
མཛད། སྐྱེ་བ་གསུམ་པ་ལ་འཛམ་གླིང་འདིར་ཤར་ཕྱོགས་སུ་རི་རྩ་ཞེས་བྱ་བའི་གཙུག་
ལག་ཁང་དུ་པཎྜི་ཏ་ཛྙཱ་ན་ ཡེ་ཤེས་  ཤྲཱི་ དཔལ་  ཞེས་བྱ་བར་སྐྱེ་བ་འཛིན་འཁོར་གཉིས་
སྟོང་འདུ་ཞིང་འཁོར་ཐམས་ཅད་ཀྱང་ཚོགས་པ་ཆེན་པོ་དང་སྦྱོར་ལམ་ལ་གནས་པ་ཤ་
སྟག་འབྱུང་ངོ། །ཞེས་པ་དང། གདམས་ངག་འབོགས་པའི་རྒྱལ་པོ་ལས། དེ་ནས་
འཕོས་ནས་ཤར་ཕྱོགས་ཀྱིས། །རྨད་བྱུང་བཀོད་པའི་འཇིག་རྟེན་དུ། །སེང་གེ་ང་རོ་ཞེས་
བྱར་འགྱུར། །དེ་ལ་དད་བྱེད་ཞིང་དེར་སྐྱེ། །ཞིང་མཆོག་དེ་ནི་ཁྱད་པར་འཕགས། །ཞེས་
པ་དང། རྟོགས་ལྡན་པ་ལ་འཇམ་དཔལ་གྱིས། །དེའི་ཚེ་སྙིང་སྟོབས་ཕུལ་དུ་ཕྱིན་པའི་
སེམས་དཔའ་ཆེན་པོ་འདི་ཉིད་ནི་སངས་རྒྱས་ཀྱི་ཞིང་དཔག་ཏུ་མེད་པ་འདས་པའི་
བྱང་ཤར་མཚམས་སུ་ངོ་མཚར་རྨད་བྱུང་བཀོད་པ་སྣ་ཚོགས་པས་མཛེས་པ་ཞེས་བྱ་
བའི་ཞིང་དུ་དེ་བཞིན་གཤེགས་པ་སེང་གེ་ང་རོ་ཞེས་བྱ་བར་འཚང་རྒྱ་ལ། ཞེས་གསུངས་
ཤིང། ལམ་སྒྲོན་ལ་བུ་མོ་བསོད་རྒྱན་མས་དྲིས་པའི་ལན་དུ་རྗེ་འདི་མ་འོངས་སངས་
རྒྱས་བདུན་པའམ་བཅུ་གཅིག་པ་སྤྱན་ལེགས་དང་སེང་གེ་ང་རོར་འགྱུར་བར་གསུངས་པ་
སོགས་ཀྱི་དོན་ལྟར་དུ་མཁས་གྲུབ་རྗེས། དེ་ནས་དེར་ནི་བདེ་གཤེགས་དབང་པོའི་ཏོག་
ནས་རྒྱལ་སྲས་ཤ་སྟག་གོ། ཞེས་པས་དབང་པོ་ཏོག་གིས་རྒྱལ་སྲས་སྙིང་སྟོབས་ཆེན་
པོ་དེས་མ་དག་པའི་ཞིང་དུ་མར་རྡོ་རྗེ་ཐེག་པའི་ལམ་རྒྱས་པར་མཛད་དེ་མཐར་ངོ་མཚར་
རྨད་བྱུང་གི་ཞིང་དུ་མཆོག་གི་སྤྲུལ་སྐུའི་མཛད་པ་སྟོན་པར་ལུང་དེ་དག་གིས་ཟིན་ཞིང་
སེང་གེ་ང་རོ་དང་ཞིང་དེའི་ཡོན་ཏན་སོགས་བཤད་པ་ལྟར་རོ།། །།དེ་དག་གི་
ལུང་བསྟན་སྔར་བྱུང་གཞན་ཇི་བཞིན་བྱུང་ན་རྗེའི་ཐད་དུ་ཇི་སྟེ་མི་བདེན། དེ་བས་ན་
དེ་དག་ལ་ཡིད་ཆེས་པར་བྱ་རིགས་ལ། འདི་ནས་དགའ་ལྡན་དུ་འབྱོན་པ་དང་ངོ་མཚར་
རྨད་བྱུང་གི་ཞིང་དུ་གཤེགས་པར་གསུངས་པ་དང་རྟོགས་ལྡན་པ་ལ་འཇམ་དབྱངས་ཀྱིས་
རྗེ་རིན་པོ་ཆེ་འདི་སངས་རྒྱས་ཡེ་ཤེས་དབང་པོ་ཞེས་བྱར་འཚང་རྒྱ་བར་གསུངས་པ་

[156] དཔེར་ན་གྲུབ་ཆེན་
ཛ་ལན་དྷ་རི་པ་སངས་རྒྱས་ཡེ་ཤེས་ལ་སོགས་པའི་རྣམ་ཐར་གོང་དུ་སྨོས་པ་ལྟར་དང་
ཡང་སངས་རྒྱས་ཤཱཀྱ་ཐུབ་པ་འདི་སྔོན་ཤར་ཕྱོགས་རྡུལ་མེད་ཀྱི་ཞིང་དུ་རྡུལ་བྲལ་བློ་གྲོས་
དང་དེ་བཞིན་དུ་ལྷོ་ནུབ་བྱང་གསུམ་དང་མེ་རླུང་བདེན་དབང་གི་མཚམས་བཞི་རུ་རིན་ཆེན་
ཕུང་པོ་སོགས་དང་འོག་མིན་དུ་དབང་པོའི་ཏོག་ཏུ་གྱུར་བ་དང་བསྐལ་བཟང་འདི་ལའང་
འཛམ་གླིང་བྱེ་བ་ཕྲག་བརྒྱར་མཆོག་སྤྲུལ་དེ་སྙེད་གཅིག་ཅར་དུ་བྱུང་ནས་འགྲོ་དོན་མཛད་
པ་མི་འགལ་བ་ལྟར་རོ།། །།གསལ་གསལ་མཚོ་དང་རྫིང་བུར་ཟླ་གཟུགས་བཞིན།།
རང་རང་འཚམ་པར་གང་སྐུ་ཞིང་སྤྲུལ་ཚེ། །མང་མང་ངག་ཞིང་གཞན་ལ་གུས་པ་ལྷོད། །
ཡང་ཡང་གང་དེའི་འཁོར་དུ་སྐྱེས་ཤིག་གུ། །ཞར་བྱུང་ཙམ་དུ་ཕྱོགས་འཛིན་དང་མ་
རྟོགས་ལོག་རྟོག་ཅི་རིགས་ཀྱི་དྲི་མས་བསྐྲད་དེ། རྗེའི་གསུང་གི་ཆ་འགའ་ཞིག་གི་དོན་ལ་
རྨོངས་པས་ཕྱིན་ཅི་ལོག་ཏུ་མཐོང་ནས་དོན་གྱི་འབེན་མ་མཐོང་ནས་བར་དགག་པའི་མདའ་
རྒྱབ་ཕྱོགས་བཅུར་འཕེན་པ་མང་དུ་བྱུང་བ་ལས་གྲགས་ཆེ་བ་རྣམས་མགོ་སྨོས་ཙམ་བྱེད་ན་
འཇམ་མགོན་བླ་མ་དེ་ཉིད་དོན་དངོས་ལ་མ་ཟད་མཐུན་སྣང་ཙམ་དུའང་ཐོས་བསམ་བསྒོམ་
པས་མདོ་དང་སྔགས་ཀྱི་ཕ་རོལ་དུ་སོན་ཏེ་གངས་ཅན་གྱི་ལྗོངས་སུ་བཅོམ་ལྡན་འདས་
དངོས་སུ་བྱོན་པ་ལྟ་བུར་གྱུར་ནས་སྐལ་ལྡན་གདུལ་བྱའི་དགའ་སྟོན་དུ་མདོ་སྔགས་ཀྱི་
ལམ་རིམ་གྱི་གཞུང་ཆ་ལག་དང་བཅས་པའི་བདུད་རྩི་བསྩལ་ཅིང། ལྷག་པར་དུ་
འཕགས་པ་ཡབ་སྲས་ཀྱི་ཐུན་མོང་མ་ཡིན་པའི་ཟབ་མོ་སྟོང་པ་ཉིད་ཀྱི་ལྟ་བ་དང་འདུས་
པའི་སྒྱུ་ལུས་སོགས་རྩལ་དུ་བཏོན་ནས་སྒྲིབ་གཉིས་རྩ་བ་ནས་དྲུང་ཕྱུང་སྟེ་རྡོ་རྗེ་འཆང་གི་
སར་བདེ་བླག་ཏུ་བགྲོད་བྱེད་ཀྱི་ལམ་གྱི་ཡང་སྙིང་གསལ་བར་མཛད་ཀྱང། དེ་དུས་བོད་འདིར་
ཞི་མཚོ་ཡབ་སྲས་ཀྱི་བཞེད་པ་དང་སེམས་ཙམ་པའི་ལྟ་བ་དར་པོ་ཆེའང་ཐལ་འགྱུར་
བའི་ལུགས་ཐུན་མོང་མིན་པ་གྲགས་ཆུང་བས་ཕྱི་མ་འདི་རང་རང་གི་ལུགས་དང་མ་མཐུན་
པའི་ཆ་འགའ་ཞིག་མཐོང་ནས་སམ་རང་ལུགས་དེ་དང་མཐུན་ཁུལ་བྱས་ཀྱང་གནད་ཇི་
བཞིན་མ་སྙེད་ཅིང་ཞིབ་ཏུ་ཡང་མ་རྟག་པར་དང་སྔགས་ཕྱོགས་ལའང་འདྲིས་ཆུང་བ་དང་
ལ་ལས་གོ་ཡང་ཀུན་སློང་ངན་པ་དང་རང་རང་གི་ལུགས་ཀྱི་ཁ་འཛིན་ཆེད་དུ་རྗེའི་གཞུང་ལ་

[157] དེ་ཡང་རྗེ་བླ་མས། རྙེད་བསྐུར་ཕྱིར་དུ་གཞན་ངོར་ཚིག་བརྒྱུད་
ཙམ་ཞིག་འཛིན། །འཁོར་ལ་སྲེད་ནས་མྱུར་བར་སློབ་མའི་ཚོགས་མང་བསྡུས། །ཡིད་
བརྟན་མེད་པར་ཁ་ཚོན་བཅད་དེ་ངན་རྟོགས་འདོམས། །ཞེས་པ་ལས་མ་འདས་སོ། །
དེ་དག་གང་ཞེ་ན། ས་བཟང་ལོ་ཙཱ་ངག་གི་དབང་པོས་རྗེའི་འཇིགས་བྱེད་སྒྲུབ་ཐབས་སུ་
བཀོད་པའི་ཐུན་མོང་མིན་པའི་བསྲུང་འཁོར་དང་གཡས་གཡོན་ཞལ་དང་པོ་གསུམ་རེའི་
དབུས་སུ་བཀོད་ཞལ་དང་ཕྱག་དང་པོས་གླང་ལྤགས་བསྣམས་པ་དང་རུས་རྒྱན་གཉིས་
ཀས་བརྒྱན་པར་བྱས་པ་ལ་བརྒལ་བརྟགས་བྱས་པའི་ལན་ནི་རྗེ་རང་གིས་ཀྱང་མདོར་བསྡུས་
གནང་བ་ལྟར་ཡིན་ལ། དེ་དང་ཁ་ཅིག་གིས་འཇིགས་བྱེད་ཡུམ་ཅན་ལའང་ཟུར་ཟ་བྱས་
སོགས་ཀྱི་སྐོར་ལ་མཁས་གྲུབ་རྗེས་འཇིགས་བྱེད་ཀྱི་བསྐྱེད་རིམ་དུ་རྒྱུད་རྒྱ་གཞུང་ལུང་ཚད་
མ་དྲང་ནས་དྲི་མ་ལེགས་པར་སེལ་ལྟར་རོ།། །།ཡང་རྗེ་བླ་མ་ལས་ཀྱང་མན་ངག་
ཐོབ་ཅིང་ཀོན་ཏིང་བཀྲ་ཤིའི་སློབ་གྱུར་པ་ཞིག་གིས་ཀྱང་ས་སྐྱའི་ལེགས་བཤད་དུ། ལེགས་
བཤད་མཁས་པའི་བློ་གྲོས་ཀྱིས། །གོ་ཡི་བླུན་པོས་དེ་ལྟར་མིན། །ཞེས་དང། སྐྱེ་བོ་
ངན་པ་གཞན་སྐྱོན་འཚོལ། །སྲིན་བྱ་གཞན་ལ་ལྟས་ངན་གཏོན། །ཞེས་པའི་དཔེར་ཡང་
གྱུར་ནས་རང་གི་ཀྱེ་རྡོར་སྐོར་ཞིག་གཟུང་རྣམ་ཞེས་པ་ལ་གཟུགས་རྣམ་ཞེས་པ་དང་གཟུགས་
ལ་དབྱེ་ནས་ཆུ་མེ་རླུང་བཞི་ཞེས་སོགས་བྲིས་བཞིན་དུ་རྗེ་བླ་མ་གཞན་ལུགས་ཀྱི་བླ་མ་ཞེས་དང་
དེ་ཉིད་ཀྱི་ཞལ་གཟིགས་པའི་འཇམ་དབྱངས་ལ་ཕྱི་འབྲང་རྒྱལ་འགོང་ཡོད་ཅིང་བདུད་ཀྱི་སྤྲུལ་
པ་ཡིན་ཟེར་བ་དང་མགོན་པོ་ཕྱག་དྲུག་པ་བོན་སྐྱོང་ལས་ཆོས་སྐྱོང་མིན་ཞེས་སོགས་ཡོད་
པའི་ཀླག་ཅོར་མང་དུ་སྨྲས་པ་དང། ངོར་པ་ཀུན་བཟང་གིས་ཀྱང་རྗེའི་སྔགས་ཀྱི་སྐོར་ལ་
འགག་པ་མང་དུ་བྱས་པ་དང། ཡང་མཁས་པ་ལ་ལས་འདུས་པའི་བསྐྱེད་རིམ་ཆིངས་ལ་
དེ་ཉིད་ཞེ་དགུ་ལས་ལྷག་བྱས་པ་ལས་ཐ་ཆད་པ་ཅི་ཡོད། ཅེས་སོགས་ཀྱི་སྔ་མ་དག་གི་
ལན་དངོས་སུ་དང་ཕྱི་མའི་ལན་དུ་དོན་གྱིས་འགྱུར་བ་རྣམས་མཁས་གྲུབ་རྗེའི་གསུངས་ན་
གསལ་ལྟར་རོ།། །།དེ་ལྟར་ན་ཡང་སྤྱིར་གང་ཟག་གང་ལ་དང་ཁྱད་པར་དུ་
བྱང་ཆུབ་སེམས་ལྡན་ལ་ཁོང་ཁྲོ་ཞིང་ངན་སྨྲས་བྱས་པའི་ངེས་པ་འཇུག་པ་སྤྱོད་འཇུག་
སོགས་ན་གསལ་ལྟར་དང་བྱེ་བྲག་ཏུ་བླ་མ་དང་དཔའ་བོ་རྡོ་རྗེ་དང་ལྷོ་བྲག་ཕྱག་རྡོར་པ་

[158]
གསུངས་པ་དག་ལ་རྗེས་བཟློས་ཙམ་ཡང་མི་ནུས་པའི་ཚིག་ངན་བརྗོད་པའི་རྣམ་སྨིན་ཤིན་
ཏུ་ལྕི་བའི་ཕྱིས་སུ་འགྱོད་བཤགས་དྲག་པོས་སྦྱངས་ཡོད་ན་ལེགས་པར་མངོན་ནོ།། །།
ཡང་ཀུན་མཁྱེན་མཚན་ལྡན་སྟག་ཚང་ལོ་ཙཱ་པ་ཤེས་རབ་རིན་ཆེན་གྱིས། གང་དག་དཔལ་
ལྡན་ཟླ་བའི་རྗེས་འབྲང་ནས། །མ་དག་འཁྲུལ་བའི་སྣང་བ་ཚད་གྲུབ་ཏུ། །རིག་པ་དུ་
མས་དཔྱད་ནས་ཁས་ལེན་པ། །འདི་ལ་འགལ་བའི་ཁུར་ཆེན་འདི་ལྟར་ཡོད། །ཅེས་
པ་སྐྱོན་གྱི་རྩ་བར་རབ་བཟུང་སྟེ། །ཡུལ་ཀུན་རྫུན་དང་ཡུལ་ཅན་བསླུ་མེད་འགལ། །
ཡུལ་དེར་འཁྲུལ་དང་དེ་ལ་ཚད་མ་འགལ། །རྗེས་དཔག་ཡོད་དང་བསྒྲབ་ངག་མེད་པ་
འགལ། །མཐུན་སྣང་མེད་དང་ཆོས་ཅན་ཚད་གྲུབ་འགལ། །ཕྱི་དང་ཚད་གྲུབ་རྡུལ་ཕྲན་
ཆ་བཅས་འགལ། །རིགས་དྲུག་ཚད་མ་རྡོ་ས་བཅས་ཚད་གྲུབ་འགལ། །སྐྲ་བཤད་མེད་
དང་ཀླུང་རང་ཡོད་པ་འགལ། །རྫས་གྲུབ་མེད་དང་དངོས་པོ་ཡོད་པ་འགལ། །གཞན་
སྐྱེ་མེད་དང་ས་མྱུག་རྫས་གཞན་འགལ། །བདེན་རྫུན་ཡོད་དང་ཡང་ལོག་མེད་པ་འགལ།།
ཡན་ལག་ལ་དཔྱད་བུམ་པ་མི་རྙེད་དང། །སྐད་ཅིག་ལ་དཔྱད་ཞིག་པ་རྙེད་པ་འགལ། །
རང་རྒྱུད་སྨྲ་བས་རང་བཞིན་སྨྲས་པ་དང། །རང་བཞིན་མེད་བློ་དེ་ངོར་གྲུབ་པ་འགལ།།
ཉོན་མོངས་ཅན་མིན་མ་རིག་ཡོད་པ་དང། །ཤེས་པར་གྱུར་པའི་ཤེས་སྒྲིབ་མེད་པ་འགལ།།
གཞུང་གཞན་ནས་བཤད་ཀུན་གཞི་རང་རིག་སོགས། །འགག་ན་དེ་དག་རང་ལུགས་མི་
འདོད་དང། །སྡེ་བདུན་ནས་གསུངས་ཚད་མ་མི་འདོད་དང། །རང་ལུགས་ཚད་མའི་རྣམ་
བཞག་ཤེས་པ་འགལ། །མི་རྟག་སོགས་རྟོགས་རྣལ་འབྱོར་མངོན་སུམ་དང། །དེ་ཡིས་
སྦྱོར་ལམ་རྟོགས་པར་མི་སླེབ་འགལ། །གཞན་སེམས་ཤེས་པ་ཡིད་མངོན་ཡིན་པ་དང།།
བདེན་བཞི་ཤེས་པ་རྣལ་འབྱོར་མངོན་སུམ་འགལ། །ཀུན་མཁྱེན་ཡེ་ཤེས་ཆོས་ཀུན་
མཇལ་བ་དང། །ཤེས་བྱ་ཕྱེད་ལ་ཚད་མ་མིན་པ་འགལ། །རྫས་ཡོད་བདག་སྨྲ། །ནས་
མ་བུར་ངེས་དང། །རྣམ་ཤེས་བདག་སྨྲའི་དབུ་སེམས་ཡོད་པ་འགལ། །ཅེས་
ཞགས་བའི་ཁུར་ཆེན་བཅོ་བརྒྱད་ཡོད་ཅེས་སྨྲ་ཞིང། རྗེ་རང་གི་རྟོགས་བརྗོད་དུ་ཚད་མ་
རྣམ་འགྲེལ་ཐར་ལམ་སྟོན་པའི་ནང་དོན་རིག་པར་གསུངས་པ་ལ། ནང་དོན་རིག་གནས་

[159] །སྡེ་བདུན་མདོ་དང་བཅས་ལས་གཞན་མེད་ཕྱིར། །འདི་དག་
ནང་རིག་ཡིན་པར་འདོད་རྣམས་འཁྲུལ། །དེ་ལྟར་བྱས་ན་ཡན་ལག་བརྒྱད་པ་དང། །
ཙན་དྲ་པ་དང་རིན་ཆེན་འབྱུང་གནས་སོགས། །ནང་རིག་ཉིད་དུ་ཐལ་པ་བཟློག་པ་མེད། །
ཅེས་དང། བྱང་ཕྱོགས་འདི་ནི་སྒྲ་ཡི་གཞུང་ལུགས་ལ། །སྦྱངས་དང་མ་སྦྱངས་དུ་མ་
མགྲིན་གཅིག་ཏུ། །ཀ་ལཱ་ཙན་དྲ་སོགས་ལ་བྱང་ཆུབ་ཏུ། །བགྲོད་པའི་གོ་སྐབས་རིམ་
པ་ཡོད་མིན་ཟེར། །སྤྱན་རས་གཟིགས་ཀྱིས་ཙན་དྲ་གོ་མི་ལ། །དངོས་སུ་འདི་རྩོམས་
འདི་ན་མ་འོང་དུས། །འགྲོ་བ་ཀུན་གྱི་མིག་ཏུ་འགྱུར་རོ་ཞེས། །གསུང་གི་གནད་བསྩལ་
བའང་ཚད་མར་བྱེད། །ཅེས་པའི་འགག་པ་ལྟར་སྣང་མང་དུ་མཛད་པ་དང། ཐུབ་
བསྟན་གསེར་མདོག་ཅན་འདེབས་མཁན་གསང་ཕུ་བ་ཤཱཀྱ་མཆོག་ལྡན་གྱིས། གང་ལ་
བདག་ཏུ་འཛིན་པས་དམིགས་གཏད་པའི། །བདག་དེ་བཅིང་གྲོལ་ཀུན་གྱི་བྱེད་པོར་སྨྲ། །
མུ་སྟེགས་གཞུང་དང་ཁྱད་པར་མ་རྙེད་པའི། །ཆོས་ལུགས་འདི་དག་དོགས་པའི་གནས་
སུ་མཐོང། །ཞེས་སོགས་ཚིག་བཅད་ལྷུག་གཉིས་ཀྱི་སྒོ་ནས་རྩ་འཇུག་རྣམ་བཤད་
འགོག་པ་དང། རྟ་ནག་ཐུབ་བསྟན་རྣམ་རྒྱལ་འདེབས་མཁན་ཁམས་པ་རབ་འབྱམས་
བསོད་ནམས་སེང་གེས་ཀྱང་རྗེ་བླ་མའི་འཇུག་ཊིཀ་ཏུ་ཉན་ཐོས་ཀྱི་སྒྲ་བཤད་གཟུགས་
མེད་ཁམས་པའི་ཉན་ཐོས་མེད་པར་གསུངས་པ་ནས་བཟུང་སྟེ་མཇུག་གི་བར་བརྒལ་
པ་མང་པོ་བྱས་ཤིང། རྗེ་བླ་མ་ལ་དྲུང་བློ་བ་འདི་ལ་དེང་སང་གི་བཙུན་ཆུང་སློབ་གཉེར་
བ་བློ་གསར་པ་ཞིག་གི་ཤེས་རབ་ཀྱང་མི་འདུག་ཅེས་བཀུར་ཞུས་ཀྱང་བྱས་ལ། དེ་ནི་
རང་གཟུ་བོར་མིན་པའི་རང་རྟགས་ངོམས་ཏེ། རྗེ་བླ་མས་གོང་དུ་བརྗོད་ཟིན་ལྟར་དུ་ཉིན་
གཅིག་ལ་རྒྱ་གཞུང་བཅོ་ལྔའི་དབུ་བཙུག་སྟེ་ཐུགས་བཤད་གནང་བ་དང་འདུལ་བ་གསན་
ཞོར་ལ་རྒྱ་ཆེན་འགྲེལ་པ་ཤོག་རིང་ཉིན་རེར་བཅུ་བདུན་རེ་བཟུང་བ་དང་ཚིག་དོན་གཉིས་ཀ་
ཕུན་སུམ་ཚོགས་པའི་རྩོམ་པ་སོགས་ཀྱིས་ཀྱང་མཁྱེན་རབ་ཆེ་ཆུང་ཤེས་པར་འགྱུར་
རོ།། །།དེ་དག་གིས་དེ་ལྟར་རྗེ་བླ་མའི་གསུང་དྲི་མེད་ལྷ་ལམ་ལ་མི་
གཙང་བའི་རྫས་རྡུལ་ཕྲན་ཙམ་ཡང་མི་སྲིད་ཀྱང་དེ་འབད་པས་འཚོལ་བཞིན་དུ་རང་
གཞུང་འཇུག་པའི་སེམས་འགག་པས་དེ་ཞེས་པའི་ཐད་དུ་མུ་སྟེགས་དཔྱོད་པ་པས་

[160]
ཞ་ལྟར་དུ་སངས་རྒྱས་འཕགས་པ་ལ་སེམས་བྱུང་མེད་ཟེར་བ་དང་ཀུན་རྫོབ་བདེན་པ་མ་
རིག་པའི་ངོ་ཙམ་ལས་མེད་ཅེས་པ་དང་རང་བཞིན་གྱིས་གྲུབ་པས་སྟོང་པ་ཆད་ལྟ་ཡིན་ཟེར་
བ་སོགས་ཀྱིས་རྒྱལ་བ་ཀླུ་སྒྲུབ་ཡབ་སྲས་ཀྱང་དོན་གྱིས་འགག་པས་ཁེངས་པ་དང་ཐུགས་
སྟོབས་ཆེ་བའང་མངོན་པར་མཛད། ཡང་མདོ་ཕྱོགས་ཀྱི་རྒྱལ་བས་བེམ་ཆོས་ཕྲ་མོ་མ་
སྤངས་བས་སྔགས་ཀྱི་སངས་རྒྱས་ལས་དམན་ཟེར་ནས་སངས་རྒྱས་ལ་བཟང་ངན་ཕྱེ་
བ་དང། ཡང་སྟག་ལོའི་གྲུབ་མཐའ་ཀུན་ཤེས་སུ་ལྟ་གྲུབ་ལྷན་སྐྱེས་བློ་ལ་བསྟུན་
ནས་བཞག་རང་སྡེ་ཕྱི་དོན་འདོད་པ་དང་སེམས་ཙམ་པ་གཉིས་སུ་འདུས། ཀུན་
བཏགས་འགོག་པའི་རིག་པས་ལྷན་སྐྱེས་མི་ཁེགས་པར་འདོད་པ་ལོག་རྟོག་ཡིན་མཚན་
ཉིད་གསུམ་མི་འགལ་ཟེར་བ་དང། ཐལ་འགྱུར་བའི་ལུགས་ལ་ལས་ཞིག་པའི་རང་
འབྲས་སྐྱེས་པ་དང། མངོན་རྗེས་ལུང་ཉེར་འཇལ་ཚད་མ་ཁས་ལེན་པ་དང་ཁ་སང་གི་
མི་དེ་དེ་རིང་གི་མི་འདིའི་རྒྱུན་ཡིན་གྱི་འདི་མིན་ཟེར་བ་མི་འཐད་ཅེས་པ་དང། ཡང་
ཤཱཀྱ་མཆོག་གིས་ཉན་རང་འཕགས་པས་ཆོས་ཀྱི་བདག་མེད་རྟོགས་ཀྱང་སྟོང་ཉིད་མ་
རྟོགས་ཟེར་ནས་སླར་སྟོང་ཉིད་རྟོགས་པར་བཤད་པའི་ནང་འགལ་དང། ཟླ་བའི་ལུགས་
ལ་ཀུན་གཞི་རྣམ་ཤེས་དང་རང་རིག་ཡོད་པར་བསྒྲུབ་པ་དང་ཞིག་པ་འདུས་བྱས་སུ་
གྱུར་བའི་རྟག་པ་དངོས་མེད་ཡིན་ཟེར་སོགས་སྣ་ཚོགས་གསུངས་ཞིང། དེའི་རྩ་བ་
ཡང་ཚད་མས་གྲུབ་ན་བདེན་པ་གྲུབ་དགོས་པ་ལ་འཁྲུལ་ཞིང་ལྟ་སྒོམ་ཚེ་ཅི་ཡང་ཡིད་
ལ་མི་བྱེད་པ་འཐད་པར་གོ་བ་སོགས་ཏེ། པཎ་ཆེན་ཤཱཀྱ་མཆོག་པ་སེར་རར་གུང་རུ་
རྒྱལ་བཟང་པའི་དྲུང་དུ་ཆོས་ཉན་པར་སོང་དེ་གུང་རུ་བའི་ཞལ་ནས། འགག་བྱ་
བགག་ཤུལ་གྱི་འཛིན་སྟངས་སྦྱོར་བ་འདི་མཁས་གྲུབ་དགེ་ལེགས་པ་རང་གིས་རྩལ་
བཤད་བྱས་པའི་ཁ་འཛིན་རི་བོ་དགེ་ལྡན་པ་ཡོངས་ཀྱི་སྒྲོག་པར་སྣང། རྗེ་རིན་པོ་ཆེ་
དང་བླ་མ་རྗེ་བཙུན་རེང་མདའ་པ་གཉིས་འགག་བྱ་ངོས་འཛིན་ཕྲ་ཞིབ་དཔྱོད་ཚུལ་བག་
ཙམ་རྩིང་ཞིབ་ལས་མཉམ་གཞག་འཇོག་ཚུལ་འདྲ། ལར་རང་མདོ་སྡུད་པར། རྩྭ་དང་
ཤིང་ལས་ཡེ་འབྱུང་བས་ནི་དེ་ཉིད་སྲེག་ཅེས་ཤིང་དགྲ་མེ་མེ་དགྲ་ཤིང་ཡིན་ཅིང་

[161] ཕན་ཚུན་
མེད་ན་མི་འབྱུང་གིས་བལྟོས་ཆོས་རྟེན་འབྲེལ་ཡིན་གསུངས་པ་དངོས་སུ་ཐོས་ཞེས་
པ་དང། ཤཱཀྱ་མཆོག་རང་གིས་ཕྱག་ཆེན་འཁྲུལ་སེལ་དུའང། བཀའ་གདམས་ལྟ་བའི་
ངེས་འཛིན་བདག་ལྟ་དང། །འཛིན་པ་འགལ་ཕྱིར་ཞེན་པའི་བློ་ཞེས་ཟེར། །མི་བསམ་མི་
མནོ་ཡིད་ལ་མི་བྱེད་པ། །ལྟ་བའི་དངོས་གཞི་མར་མེ་མཛད་དཔལ་གསུངས། །ཀུན་རྫོབ་
ཚད་མས་གྲུབ་བ་བཀའ་གདམས་ཀྱི། །བདེན་གཉིས་འཇོག་ཚུལ་བླ་མེད་ཡིན་ཞེས་ཟེར། །
ཀུན་རྫོབ་འཁྲུལ་པའི་སྣང་བ་ཡིན་ཞེས་པ། །བཀའ་གདམས་གཞུང་ལུགས་ཀུན་ལས་
གསལ་དེ་ཡིན། །དཔྱད་སྒོམ་ངེས་ཤེས་རྒྱུན་དུ་བསྟེན་བྱེད་པ། །པོ་ཏོ་བ་ཡི་གདམས་ངག་
ཡིན་ཞེས་ཟེར། །སོར་རྟོགས་ཡེ་ཤེས་ཉིད་ཀྱང་སྟོང་ཉིད་ཀྱི། །མེ་ལྕེས་སྲེག་ཅེས་ཨ་
ཏི་ཤ་ཡིས་གསུངས། །ཕྱི་ནས་བྱོན་པས་གྲགས་པ་གསལ་ལྡན་པ། །སྔོན་དུས་
གངས་ཅན་བྱོན་པའི་བཤད་རྒྱུད་དང། །སྒྲུབ་རྒྱུད་འཛིན་པོ་དེ་ཀུན་ཕལ་ཆེར་གྱི། །
རང་རང་ལུགས་ཀྱི་བཤད་པའི་སྲོལ་ཆེན་དང། །ལྟ་དང་སྒོམ་པའི་རྣམ་གཞག་ཇི་སྙེད་
པ། །ལུང་རིགས་ཉི་ཟླའི་འོད་ཕྲེང་བགྲང་ཡས་ཀྱིས། །སྔོན་གྱི་ལུགས་འཛིན་མུན་
པའི་ཕག་ཏུ་གཟིམས། །འཁྲུལ་སྣང་ཉི་ཟླའི་སྤོབས་པ་ཟད་བྱེད་དེ། །ཡོངས་རྫོགས་
བསྟན་པའི་ས་ཆེན་འདེགས་ནུས་པ། །ལུང་རིགས་འཇུག་པ་བཅུའི་རོལ་རྩེད་མཁན། །
འགའ་ཞིག་ངེས་དོན་མཁའ་ལ་ཐོགས་མེད་རྒྱུ། །ཞེས་རྗེ་ཡབ་སྲས་ལ་ཟུར་ཟ་བྱས་
པས་ཀྱང་ཤེས་སླའོ། །དེ་དག་ལས་སྟག་ཚང་བའི་བརྒལ་ལན་ནི། དོན་
ལྡན་གྱི་ཐམས་ཅད་མཁྱེན་པ་པཎ་ཆེན་བློ་བཟང་ཆོས་རྒྱན་གྱིས་རྩོད་ལན་སེང་གེའི་ང་
རོ་དང། པཎ་གྲུབ་ཆེན་པོ་འཇམ་དབྱངས་བཞད་པས་ཀྱང་གྲུབ་མཐའི་བསྟན་འཆོས་
སུ་ལན་མཛད་དེ། ཐམས་ཅད་མཁྱེན་ཡང་ཇི་སྙེད་མི་མཁྱེན་འགལ། །དེ་མེད་ཟད་
སྤྱོད་ལུགས་ངན་དབུ་མར་འགལ། །དོན་དམ་རྟེན་འབྱུང་ཚུགས་ཐུབ་གྲུབ་ཅེས་འགལ། །
ལས་འབྲས་འདོད་དང་རྣམ་སྨིན་གཏན་མེད་འགལ། །མ་ཞིག་ལས་ཀྱི་འབྲས་བསྐྱེད་
དུས་མཉམ་འཁྲུལ། །བསྐལ་བར་མི་འཇིག་ལས་དང་དབུ་མ་འགལ། །རང་ལུགས་
ཟབ་རྒྱས་མི་འདོད་དབུ་མ་འགལ། །མ་དཔྱད་དབྱེ་གཞིར་དཔྱད་དོན་དབྱེ་བ་འགལ།།

[162] །ཅི་ཡང་མ་བསྒོམ་སྟོང་ཉིད་བསྒོམ་པ་
འགལ། །དེ་གཞན་ཙམ་གྱིས་གཞན་སྐྱེ་ཁས་ལེན་དང། །བདག་འདོད་ཙམ་གྱིས་བདག་
སྐྱེ་མི་འདོད་འགལ། །བསྐལ་མང་གནས་ཀུན་བསླབ་ཀྱང་འབྲས་དུས་ན། །ཇི་སྙེད་
ཅིག་ཀྱང་མི་ཤེས་ལམ་རིམ་འཁྲུལ། །ལྷག་མེད་གཟུགས་རིགས་གཏན་མེད་སྐུ་བཞི་
འགལ། །མངོན་རྗེས་གཉིས་འདོད་ཚད་མ་མི་འདོད་འགལ། །སྒྲུབ་བྱེད་ཡོད་དང་ཚད་
གྲུབ་དངོས་མེད་འགལ། །མ་འདྲེས་སྟོབས་ཐོབ་འཁོར་བའི་རྫོགས་སངས་འགལ། །
འཇིག་ལྟའི་ཞེན་ཡུལ་སྒྲུབ་དང་འགོག་པ་འགལ། །བདག་མེད་ཕྲ་རགས་ལྟ་གཉིས་ཡུལ་
གཅིག་འགལ། །ཀུན་གཞི་ཡོད་དང་ཕྱི་དོན་འདོད་པ་འགལ། །དོན་དམ་རིགས་གྲུབ་མཉམ་
བཞག་ཡུལ་མེད་འགལ། །རྣལ་འབྱོར་མངོན་མིན་བདག་མེད་མངོན་གྱུར་འགལ། །
འཁོར་རྩ་གསུམ་དང་ཞི་སྒོ་གཅིག་པ་འགལ། །དེ་འགོག་བསྟན་བཅོས་གང་དེའི་ལུགས་
ཡིན་འགལ། །འཐད་པ་བྲལ་ཡང་ལུང་དང་རིག་པ་འགལ། །གཞི་ཀུན་མེད་དང་ཁྱད་
གཞི་གདགས་གཞི་འགལ། །རྫོགས་སངས་རྒྱས་དང་ཚོགས་ལམ་སླར་འཇུག་འགལ། །
ཤེས་སྒྲིབ་ཀུན་ཟད་འཕོ་འགྱུར་བག་ཆགས་འགལ། །བརྗོད་བྲལ་ཁ་སྦྱང་སྒོམ་ངན་ཁྱོད་
འཁྲུལ་རྒྱུ། །ཞེས་པས་ཕར་ལ་འགལ་འཁྲུལ་དུ་མས་ཁུར་བཀལ་པ་དང། གོ་ཤཱག་
ལན་ནི་འཇམ་དབྱངས་དགའ་བའི་བློ་གྲོས་དང་སེ་ར་རྗེ་བཙུན་པ་ཆོས་རྒྱན་དང་མཁས་པ་བདེ་
ལེགས་ཉི་མ་སོགས་ཀྱིས་བཏབ་ལྟར་དང། ཡང་གོ་ཤཱག་གིས་རྩ་ལྟུང་རྣམ་བཤད་སོགས་
བཀག་པ་དང་དགག་ལན་ནི་པཎ་ཆེན་བསོད་ནམས་གྲགས་པ་རྣམ་དཔྱོད་མཆོག་གི་སྡེ་སྟོཊ་
ཀྱིས་མཛད་ཟིན་ལྟར་རོ།། །།ཡང་པཎ་ཆེན་བྱམས་གླིང་བ་བསོད་ནམས་རྣམ་
རྒྱལ་མི་ཕམ་དགའ་བའི་བཤེས་གཉེན་གྱི་སྔགས་ཀྱི་འདུལ་བ་ཀུན་འདུས་དྲི་མེད་སྣང་བ་
ཞེས་པར་རྗེ་བླ་མའི་སྔགས་རིམ་དང་རྩ་ལྟུང་རྣམ་བཤད་ལ་དགག་པ་ལྟར་སྣང་བྱས་པའི་
ཆེ་ལོང་ཙམ་ནི། སྡོམ་བཟུང། །དུ་དྲི་མེད་འོད་ལས། དེ་རྣམས་བྱེད་པར་ཁས་ལེན་པ་ལ་
སྨོན་ལམ་མོ། །ཞེས་པ་དེ་རྣམས་བདག་གིས་བསྐྱེད་པར་བྱའོ་སྙམ་དུ་སྨོན་པར་བྱས་ཏེ་
འཛིན་ཞེས་པ་དཔྱིས་ཕྱིན་པའི་བཤད་པ་ དོན་གཉེར་ཀུན་སློང་དང་འདུན་པ་དགོས་དོན་ཡིན་
མིན། ཕྱི་དང་གསང་བ་ཐེག་པ་ཞེས་བཏོན་ཀྱང་ཕྱི་ དམ་ཚིག་སྤྱིའི་ཚངས་སྤྱོད་ལ་  ནང་

[163] བྱ་སྤྱོད་ལ་རིགས་ལྔ་མེད་པའི་ལུགས་ངན་རྣར་ཞེན་ནས་
དེ་ལ་རིགས་ལྔའི་སྡོམ་པ་དང་རྩ་ལྟུང་བཅུ་བཞི་མེད་འདོད་རྒྱུས་མེད་དུ་དོན་དམ་ ཀླུ་སྒྲུབ་
ཀྱིས་འདི་དང་ཀུན་རྫོབ་ཀྱི་དེ་དཀྱུས་གཅིག་ལེན་ཞིང།  སེམས་སྐྱེད་ལེན་ཆོག་མེད་ཅེས་པ་
སྔགས་ལྟ་ཞོག་ཕར་ཕྱིན་ཐེག་པར་ཡང་མ་འདྲིས་པའི་གཏམ་ཡིན། རྒྱལ་བའི་ཁྱོད་ཀྱིས་
སྲོགས་ཆགས་གསང་བར་བྱ། ཞེས་སོགས་ཞིང་དགོངས་གཞི་ཅན་དུ་མགོ་བར་བསྟན་ངག་སོཊ་
ལ་དྲག་ལས་བྱས་ན་བཀའ་བཞིན་ འདི་ལ་ཕན་ཆད་ཁྱད་ཆོས་ཟེར་ཡང་བདེན་འཛིན་བཅོམ་
དོན་ཡིན་  སྒྲུབ་མཆོད་དུ་འགྱུར་ཟེར་བ་འཁྲུལ་ཞིང། ཡང་མངོན་སྤྱོད་བྱ་བའི་རྒྱུ་རྐྱེན་ཚང་
ཡང་དེ་བྱ་བ་ཕལ་ཆེར་དགག་བྱ་ཟེར་ན་སླར། དེ་ལྟར་མི་བྱེད་དེ་ཡི་ནི། །དམ་ཚིག་ངེས་
པར་ཉམས་པར་འགྱུར། །ཞེས་པ་དྲང་བ་འགལ་རྩ་ལྟ་བུ་གཉིས་པའི་ཐད་དུ་སྡོམ་པ་གང་
གི་བཅས་པ་ཁྱད་དུ་གསོད་འདོད་ཀྱིས་འདས་པ་ནག་པོ་པ་དང་ཤིནྟ་པའི་བཞེད་པ་གཅིག་ཏུ་
བསྡུས་ཟེར་ཡང་གཉིས་ཀ་དང་འགལ་ཞིང་དཀར་ སྤྱིར་  འདས་ལ་བཅས་འདས་ཙམ་
བཟུང་ལ་ལུང་རིགས་མེད། གསུམ་པར་ཁྲོ་སེམས་ཙམ་དེ་མིན་པར་ཞེ་སྡང་གིས་དེའི་
སྐྱོན་བརྗོད་དེ་ཡིན་ཟེར་ནས་ལུང་མང་དུ་དྲངས་ཀྱང་གཅིག་ སྡོམ་པ་བསྟན་པ་  ཚད་མར་བཟུང་
ནས་གཞན་ ཕྱོགས་དེ་སྟོན་རྣམས་  འགོག་པ་ལ་རྒྱུ་ཅི་ཞིག་ཡོད། བཞི་པར་འགྲོ་བ་རེ་ གཅིག་
རེ་ལའང་འདི་བདེ་བ་དང་བྲལ་ན་སྙམ་པ་དེར་འགྱུར་ཟེར་ཞིང་དེའི་བྱམས་པ་ནི་ཚད་མེད་དང་པོར་
འདོད་བཞིན་དུ་རེ་རེ་ལའང་ཞེས་ ཚད་མེད་དོན་བོར་  པ་ངོ་མཚར་ཞིང་དེ་དང་པོར་འདོད་ལའང་ལུང་
 ཐམས་ཅད་ལ་བུ་ལྟར་བསམ་པ་དུ་སླར་ཀུན་ལ་བཏང་བ་འདིའོ་  རིགས་དབེན་དྲུག་པར་མདོ་སྔགས་
གཉིས་ཀ་སྨོད་ཡུལ་དུ་འདྲ་བས་དེ་དག་ལ་རང་གཞན་ གཞན་ནི་ཕྱི་པའི་ཆོས་མཐུན་གྲུབ་མཐའ་
དབྱེ་དཀའ། བདུན་པར་ཡུལ་ནི་དབང་གིས་མ་སྨིན་པ་ཁོ་ནར་བཟུང་བརྒྱ་ ཟབ་མོའི་སྣོད་མིན་ཀྱང་
ངོ་  ཆུང། བྱ་རྒྱུད་ཡན་ཆད་ཀྱི་ཆུ་དབང་མ་ཐོབ་པར་བདག་སྐྱེད་སྒྲུབ་མི་རུང་བའི་ཁུངས་སུ་
རྡོ་རྗེ་ དེ་ཉིད་བསྡུས་པའི་  སེམས་དཔའ་དེང་ཁྱོད་ཀྱི་སྙིང་ལ། ཞེས་ ཡེ་ཤེས་པ་དབབ་
གཞུང་  སོགས་དྲང་བ་འབྲེལ་མེད་ཅིང་ལྟུང་བ་འདི་ལ་དོན་གོ་མ་དད་དགོས་པའང་མི་འཐད་
བརྒྱད་པའི་ཚེ་ནག་པོ་པས་རང་གཞན་གནས་ཞེས་ རང་བཞིན་གནས་རིགས་ལ་སྐུར་གདབ་
གསུངས་པའི་དོན་དུ། ཕུང་པོ་སངས་རྒྱས་ལྔ་བདག་ཉིད། །ཅེས་དྲང་བ་དོན་མིན་ཞིང་

[164] དགུ་པར་ཞི་མཚོས་
སོམ་ཉི་ཟ་ཡུལ་ལ་དུམ་བཤད་ སེམས་རང་བཞིན་དག་དང་ཆོས་ངོ་བོ་ཉིད་དག་  ལས་གཅིག་ཙམ་
བཟུང་ལ་ཤེས་བྱེད་སྟོང་ཞིང་རྣམ་སྒྲའང་སྟོར། བཅུ་པར་བྱམས་པ་ཕལ་ མས་བུ་ལ་  མཆོག་
 བྱང་སེམས་ཀུན་ལ་  ཕྱེད་ན་ལུས་ངག་གིས་མི་མཛའ་ཡིད་ཀྱིས་བྱམས་ཞེས་པ་གཟུ་བོར་འཚལ་
བ་མིན། བཅུ་གཅིག་པར་ཇོ་བོའི་དམ་ཚིག་བསྡུས་པ་ལྟར་དེ་ཞག་ ལོ་ཟླའང་ཡོད་  འདས་རྩ་
ལྟུང་ཞེས་པ་ཐལ་ཆེ། བཅུ་གཉིས་པར་ཡུལ་ནི་ལམ་གྱི་སྣོད་རུང་སྐལ་ལྡན་དད་ཅན་ཟེར་ཡང་
དེ་རིམ་པར་རང་ལ་དད་པའི་ཟབ་མོ་སྟོན་རུང་དང་སྦྱིན་བདག་སྤྱི་ཡིན། བཅུ་གསུམ་པར་བླ་མེད་
ལ་ཚོགས་ཀྱི་ཚེ། དམ་རྫས་དང་དུ་མི་ལེན་ཙམ་ ཕྱག་རྒྱ་མ་ཡོད་  དང་རྣལ་འབྱོར་རྒྱུད་ལ་དམ་
ཚིག་གསུམ་ རྡོ་དྲིལ་ཕྱག་རྒྱའི་  ངོར་ཙམ་ལ་བཤད་པ་ཕྱོགས་རེར་དཔྱོད་པ་ཡིན། བཅུ་བཞི་པའི་
ཆོས་ཤེས་རབ་ནི་བདེ་ཆེན་ཡེ་ཤེས་ཟེར་ལ་ལུང་མི་སྣང་ཞིང་དཔྱད་ནའང་བདེ་ཆེན་ནི་ཐབས་སྙིང་རྗེའི་
ཆ་ཡིན་པས་ཤེས་རབ་ཅེས་པའི་ཚིག་དོན་དུ་མི་འོས་ཞིང། གཞན་ ནག་པོ་པ་ཤནྟི་པ་ལ་ཀི་ཀ་ཎཾ་
སོགས་ལས་  རྒྱ་གར་པ་ལའང་ཕྱོགས་སུ་མ་སོན། ཁ་ཅིག་ཕྱོགས་རེ་ཙམ་ཕལ་ཆེར་ཕྱོགས་
འཚོལ་སོགས་མདོར་ན་ཅི་བྱ་གཏོལ་མེད་ལྟ་བུར་མཐོང་ཟེར་ནས་རང་ལུགས་ལ་རྩ་ལྟུང་དངོས་
བྱུང་ཡང་སྡོམ་པ་དེ་མི་གཏོང་བ་ཡོད་ལ་སྔགས་སྡོམ་ཉམས་གསོ་དབང་ལ་མི་ལྟོས་ཤིང་སྔགས་ཀྱི་
ཕམ་པ་གནས་འགྱུར་ལྟུང་བ་ལས་དངོས་གསོར་མི་ནུས་ཟེར་སོགས་གཏམ་གསར་མཐའ་ཀླད་ཀྱང་
གང་གང་ཐད་ཀྱི་མདོ་རྒྱུད་བསྟན་འཆོས་ཚད་མ་ཀུན་དང་གོང་འོག་ཏུ་སྨོས་པའི་དགག་ལན་ལས་
གོང་འོག་དེ་དང་འགོག་བྱང་དུ་དོན་གྱིས་འགྲོའོ།། །།འབྲུག་པ་པདྨ་དཀར་པོས་ཀྱང་རྗེ་
བླ་མས་ཟླ་བའི་ལུགས་ལ་སྣང་སྟོང་གིས་རིམ་པར་ཡོད་མེད་མཐའ་སེལ་ཞེས་པ་རྟག་ཆད་
མཐའ་ལྷུང་སྟེ་གཞི་གཅིག་སྟེང་སེལ་མ་ཤེས། ལྷན་སྐྱེས་བདེ་བ་སྐྱེས་ནས་དེས་སྟོང་ཉིད་
ངེས་པར་བྱས་པ་ཉིད་བདེ་སྟོང་དབྱེར་མེད་ཟེར་བ་མགོ་ཆག་རྗེས་རྨོག་གྱོན་འདྲ། ཞི་གནས་གྲུབ་
རྗེས་དཔྱོད་པ་ནི་དེ་སོར་རྟོག་ཏུ་ལངས་པ་ཡིན་པས་ལྷག་མཐོང་གི་རྒྱུ་ངོ་མར་མི་འགྱུར་ཏེ་རྗེས་
དཔག་ རྟོག་པ་  ཡིན་པས་དེས་མི་རྟོག་ཡེ་ཤེས་མི་སྐྱེས་པ་ཀོ་ཊ་ ས་བོན་  པ་དང་ས་ལུ་
 མྱུ་གུ་  བཞིན་ནོ།། །།ཕར་ཕྱིན་ལམ་གནད་དོར་བའི་སྔགས་ཀྱི་འདུལ་བྱ་ནི་སྔ་
མའི་དེ་ལས་དམན་ཟེར་ཡང་འདུས་པ་དང་དུས་འཁོར་དུ་རྫོགས་རིམ་གྱི་ཚེ་སྟོང་ཉིད་ལ་དཔྱོད་

[165] འཕགས་
པ་ལམ་ཕྲན་གནས་བརྟན་ལྟ་བུ་  ཀྱང་ཐར་པ་ཐོབ་ནུས་པས་བརྒྱུད་པ་སྤང་ལ་ཆུ་བརྡོལ་ལྟ་བུས་
 གློ་བུར་བས་  མི་ཆོག་པར་གངས་ལ་ རྒྱལ་བ་ནས་  ཐུག་འདྲ་དགོས་པ་མི་འཐད། ཀུན་རྫོབ་
བདེན་པ་མ་རིག་པས་སྒྲིབ་སྣང་ཙམ་ཡིན་པས་དེ་དག་རྗེས་སུ་མི་སློབ་པའི་ཟུང་འཇུག་ཐོབ་
ཀྱང་ཁྱོད་ཀྱི་ཟུང་འཇུག་གླང་རྭ་ལྟ་བུ་ཟུང་འདུས་ལ་བཤད་ཀྱང་དོན་ཐ་དད་པར་ལུས་སོ། །
གཟུགས་བདེན་ཞེན་རྟག་བརྟན་དངོས་པོར་བཟུང་བ་གྲུབ་མཐའི་བློས་མ་བསླད་པའི་འཛིན་
སྟངས་ཡིན་ཀྱང་གཟུགས་གཟུགས་རུང་དུ་བལྟ་བ་མཐར་ལྟ་ཡིན་པས་རང་རང་གིས་སྟོང་པ་
ཆོས་ཀྱི་བདག་མེད་མིན་པར་གཞན་བདེན་པས་སྟོང་ན་གཞན་སྟོང་དུ་སོང་བའི་ནང་གི་དྲི་མར་
ཅི་ལ་ཚུད་ཐ་ཤལ་པར་འཁྱམ་མོ།། །།དམིགས་པ་འཛིན་པའི་འཛིན་སྟངས་ཀྱི་
གསལ་རང་ཉམས་ཀྱང་ཡིད་ངོར་ཡོད་ལྟར་སྣང་བའི་ཁྱད་པར་དུ་བྱས་སྐབས་ཀྱི་ཤེས་པ་ནི་
བྱིང་བ་ཟེར་ན་བཏང་སྙོམས་ཚད་མེད་དུ་སོང་བའི་ཞི་གནས་བསམ་གཟུགས་ཀྱང་ཐལ་ལོ། །
དྲན་པ་ཤེས་བཞིན་ལ་སྤྱི་དང་ཉེར་མཁོ་ཟུང་དེ་འདོད་པའི་སྔ་མ་ནི། བཅིངས་པར་གྱུར་ན་ཕྱོགས་
བཅུར་འགྲོ་བར་རྩོམ། ཞེས་པ་ཁོ་ནར་ཟད་དེ་དེ་གནས་པའི་རྒྱུར་མི་རུང་བས་ཐོག་མར་
བསྟེན་ཀྱང་བྱིང་རྒོད་ཕྲ་མོ་དག་ཚེ་དེས་ཅི་ལ་ཕན། ཕྱི་མ་ནི་དེ་ལྟར་ན་དྲན་ཤེས་འཇུག་པ་
གཅིག་ཏུ་མི་འཆར་ཏེ་དམིགས་རྣམ་ཐ་དད་པ་ལ་དམིགས་པའི་བློར་སོང་ངོ།། །།
བྱིང་རྒོད་སྐྱེས་སམ་འགག་ནས་དེས་རིགས་ཀྱང་བསྡོད་པ་དང་བསྡད་པའི་སྐབས་ཡིན་ལ་
ངེད་ཀྱི་ཤེས་བཞིན་ཞི་གནས་ཀྱི་ཚུལ་བཞིན་ཡིད་བྱེད་ཤེས་པའོ། །དཔྱད་འཇོག་སྒོམ་ཟུང་
འོང་མི་འོང་ཞེས་པ་འདྲི་བ་པོར་ལྡོག་སྟེ་དཔྱད་སྒོམ་མེད་པར་སྟོང་ཉིད་རྟོགས་མི་སྲིད་པར་
འདོད་དེ་བས་ན་ཁོ་བོ་ལ་གཉིས་ཀ་འཐད། སྟོང་པ་དང་ཆོས་གཅིག་པ་སུས་རང་བཟོ་
ཞི་ན་ཤཱཀྱ་ཐུབ་པའི་རང་བཟོ་སྟེ་འདུལ་ལུང་དུ་གྲོ་བཞིན་སྐྱེས་ རྣ་བ་བྱེ་བར་  ཀྱི་རྒྱལ་བའི་
ཆོས་སྐུ་མཐོང་ཡང་གཟུགས་སྐུ་མཐོང་བས་བལྟ་བར་འགྲོ་ཞེས་བཤད་དོ་ཟེར་སོགས་མང་
ལ། རང་ལུགས་ལ་འདོད་སེམས་རྩེ་གཅིག་པ་ཞི་གནས་ཡིན་ཞིང་ཡོད་པ་དང་རང་བཞིན་
གྱིས་ཡོད་པ་འདྲ། འཚང་རྒྱ་བའི་གནས་ལ་འདོད་ཁམས་གཟུགས་ཀྱི་འོག་མིན་གསུམ་
ཡོད་ལ་ཧྭ་ཤང་དང་ངེད་ཀྱི་ལྟ་བ་ལ་སྦྱིན་སོགས་སྤྱོད་མི་སྤྱོད་ཁྱད་པར་ཡོད་ཟེར་ ལྟ་བ་

[166]  སོགས་འབྲལ་མེད་མང་ཡང་སྒོམ་སྡེ་ནམ་རྒྱན་པས་ལན་མཛད་ལྟར་ཡིན་
ལ། དེ་དག་གིས་དགག་བྱེད་ལུང་འདྲེན་པ་ནི། ས་པཎ་གྱིས། ལུང་གི་གནས་སྐབས་མི་ཤེས་
པར། །མདོ་རྒྱུད་ལུང་སྦྱོར་བྱེད་མོད་ཀྱང། །དེ་ནི་བླུན་པོའི་ཁ་གཤགས་ལྟར། །གང་དུ་
འགྲོ་བ་མི་ཤེས་སོ། །ཞེས་པ་ལྟར་གྱུར་པ་མང་ངོ། །ཡང་པདྨ་ཐང་ཡིག་ལ་འཁྲིས་ནས་
ལེགས་སྐར་སྤྲུལ་པ་མདོ་ཁམས་ཕྱོགས་ནས་འབྱུང། །གྲགས་པའི་མིང་ཅན་དགའ་ལྡན་
གནས་གཞི་འཛིན། །སྤྱན་རས་གཟིགས་ཀྱི་སྤྲུལ་པ་ཡིན་ངེས་ཟེར། །བསྟན་པའི་མགོ་
ཉེས་མཛད་སྤྱོད་གླིང་ལོག་མཁན། །སྤྲུལ་པའི་སྐུ་ལ་ ལྕགས་ཟེར་བཏབ་  རིན་ཆེན་རྒྱན་
འདོགས་ཤིང། །ཐེམ་པའི་འོག་ནས་དམ་སྲིའི་སྲོག་སྙིང་སྟོན། །ཤཱཀྱ་མུ་ནེའི་རབ་གནས་
ཆུང་བའི་མཐུས། །ཉི་ཟླ་མཐོ་གང་ཁྲ་གང་མར་བབས་པས། །དང་པོའི་གཟའ་སྐར་
གནས་མེད་འཁྲུགས་པར་གྱུར། །གླིང་ལོག་ལོ་གཅིག་ཟླ་བ་བཅུ་གསུམ་འབྱུང། །ཞེས་
ཟེར་བའི་རྫུན་ལུང་ཐར་ཐོར་བྲིས་ལ། དེ་གཏེར་སྟོན་སྔ་བ་སྣང་རྩེ་བས་བྱས་ཟེར་བ་དང་
ལ་ལས་ཤཱཀྱ་མཆོག་དང་པདྨ་གླིང་པ་གཉིས་ཀྱིས་བྲིས་ནས་རྡོ་ཁ་སྦྱར་དུ་བཅུག་སྟེ་ཁྲོ་ཆུས་
ཁ་བསྡམ་ནས་ཡར་འབྲོག་གི་མཚོར་འཕངས་ཏེ་སླར་པདྨ་གླིང་པས་བཏོན་ཟེར་ཡང་དེ་ནི་
བཀའ་བརྒྱུད་པ་ཞིག་གིས་སྤང་བྱ་གོང་མོ་བླང་བྱ་བྱ་བོན་འགག་བྱ་ཕོ་རོག་ཡིན་ཟེར་བའི་
སྨོས་འདྲེན་དུ་སྣང་བའི་ཤཱཀྱ་མཆོག་ནི་མཁས་པ་ཆེན་པོ་ཡིན་པས་དེ་འདྲ་མི་མཁྱེན་པ་ག་
ལ་ཡིན། དེ་ན་དེ་ཉིད་ཀྱིས་བྱས་པ་མིན་སྙམ་ཡང་མཁས་པ་སེ་ར་རྗེ་བཙུན་པའི་འགག་
ལན་ལ་བལྟས་ན་ཐེ་ཚོམ་གྱི་གཞིར་སྣང་ལ། ཡང་དེ་ལ་བརྟེན་ནས་དགེ་ལུགས་པའི་དགེ་
བཤེས་ཡིན་ཁུལ་ལ་ལས་རི་བོང་ཅལ་སྒྲོག་བྱས་ཏེ་རྗེས་ཇོ་བོ་ལ་ལྷུང་བཟེད་ཕུལ་པས་
འདོད་ཡོན་རྒྱས་ནས་ཐོས་བསམ་ལ་གནོད་ཟེར་སོགས་བྱུང་ངོ།། །།གཏེར་ལུང་
རྫུན་དེའི་ལན་ནི་ཞྭ་དམར་ཆོས་གྲགས་ཀྱིས་ཟང་ཟང་ནེའུ་རིང་བའི་དྲིས་ལན་དུ། པདྨ་
འབྱུང་གནས་དུས་གསུམ་མཁྱེན་པ་ཡིས། །ལུང་བསྟན་ཡིན་ན་འཁྲུལ་པ་མི་སྲིད་ཀྱང། །
གཏེར་ཡིག་དངོས་ལ་ཡོད་པར་མ་ངེས་པའི། །ཤོག་འཁྱར་ཞིག་ལ་མ་འོངས་ལུང་བསྟན་
པ། །བཅོམ་ལྡན་འདས་ཀྱི་སྤྱན་སྔར་ལེགས་སྐར་གྱིས། །ཁྱོད་ཀྱིས་རབ་གནས་བྱས་
པའི་འདྲ་འབག་ལ། །མ་འོངས་དུས་ན་འགྲོ་དོན་ཆེར་འབྱུང་ཚེ། །བདག་གིས་ལོག་

[167]དེ་སྐད་སྨོན་ལམ་བྱས་པས་ཇོ་བོ་ལ། །དབུ་རྒྱན་ཞུས་
པ་ཡིན་ཞེས་ཟེར་བ་མཐོང། །དེ་ལ་ཁོ་བོའི་མཁན་པོ་རིན་པོ་ཆེ། །ཡིད་བཟང་རྩེ་བའི་
ཞལ་ནས་དེ་འདྲ་དེས། །སྨད་པར་འདོད་ཀྱང་བསྟོད་པར་གྱུར་བ་དང། །ལུང་དང་འགལ་
བའི་སྐྱོན་དང་བཅས་པའི་ཕྱིར། །ཀུན་སློང་ངན་པ་ཞིག་གིས་བྱས་སམ་གསུངས། །
ལེགས་སྐར་སྟོན་པའི་མཛད་ལ་ལོག་རྟོག་གིས། །ས་ཡིས་མཐོང་ཕྱེ་དམྱལ་བ་ཆེར་སོང་ཡང།།
འདི་དང་ལྷས་སྦྱིན་སྟོན་པ་དྲུག་ལ་སོགས། །སྤྲུལ་པར་གསུངས་པས་དེས་ན་བསྟོད་རར་
འགྱུར། །གལ་ཏེ་ངན་པའི་ལས་འབྲས་མྱོང་གསུངས་པས། །བསྐལ་ཆེན་ཚེ་ཚད་མ་རྫོགས་
འདིར་སྐྱེས་པ། །འདུལ་བ་ལུང་དང་འགལ་བ་ཁོ་ནར་ཟད། །རྐང་གདུབ་མ་གཏོགས་
རྒྱན་གྱིས་སྐུ་གཟུགས་ལ། །བརྒྱན་པར་བྱ་ཞེས་བཤད་དང་འགལ་བར་འགྱུར། །དེས་
ན་ལུང་བསྟན་དེ་ལ་ཡིད་བརྟན་མེད། །ཅེས་བཤད་པ་ལྟར་ཡིན་པས་ན། བློ་གྲོས་
ཞན་པའི་འདོད་གཏམ་དེ། །སུ་ཡི་གྲོགས་འགྱུར་ངེས་པ་མེད། །ཅེས་པ་ཇི་བཞིན་
དུ་གྱུར་ལ། དེར་མ་ཟད་དེ་གལ་ཏེ་སློབ་དཔོན་ཆེན་པོ་པདྨས་ལུང་བསྟན་ཡིན་ན། ཡང་
དེ་ཉིད་ཀྱི་བསྐུལ་བྱེད་ཟེར་བ་ལས། སངས་རྒྱས་འཇིག་རྟེན་བྱོན་དུས་ཉེ་བར་འཁོར། །
མྱ་ངན་འདས་ཚེ་ཨུ་གུ་ཤ་ཞེས་ པདྨའི་ངང་ཚུལ་དུས་གཅིག་སྐུའི་བཀོད་པ་སྲིད་དགྲ་བཅོམ་
ཉེས་པས་  བྱ། །གྲོང་ཁྱེར་འགའ་རུ་བྷ་བ་བྷ་དྲར་གྲགས་ དངོས་པོ་བཟང་ ། །ཤར་
ཕྱོགས་རྒྱ་ནག་ཡུལ་དུ་ཉེ་བའི་ཆར། །ཤཱཀྱའི་དགེ་སློང་བློ་བཟང་ཞེས་བྱ་འབྱུང། །
རྒྱལ་བའི་སྲས་པོ་གྲགས་པའི་མཐའ་ཅན་དེས། །ཤཱཀྱ་མུ་ནེ་ལོངས་སྤྱོད་རྫོགས་སྐུར་
 དབུ་རྒྱན་དགའ་ལྡན་བྱམས་པས་ཀྱང་གྱོན་  བསྒྱུར། །ཕ་བརྒྱུད་ཟབ་གནད་ཕྲ་མོའི་རྣལ་
འབྱོར་དང། །མཐའ་བཞི་སྤྲོས་བྲལ་རྟོགས་པའི་ལྟ་བ་ཡིས། །བཟང་པོ་གདུལ་བྱ་
མང་པོ་སྨིན་གྲོལ་མཛད། །ཞིང་འདི་སྐུ་ཡི་བཀོད་པ་ལེགས་བསྡུས་ནས། །ངོ་མཚར་
རྨད་བྱུང་བཀོད་པའི་འཇིག་རྟེན་དུ། །རྒྱལ་བ་སེང་གེའི་ང་རོར་མངོན་འཚང་རྒྱ། །དེ་ཡི་
ཕྱག་གི་རིན་ཆེན་མཆོད་སྡོང་ལས། །འོད་ཟེར་བྱེ་བའི་ཕུང་པོ་རབ་ཏུ་འགྱེད། །ཅེས་དང་
པདྨ་བཀའ་ཐང་ཟེར་བར་ཡང། འཇམ་དབྱངས་སྤྲུལ་པ་གདུལ་བྱ་བསྟན་པའི་དཔལ། །
མདོ་སྔགས་བསྟན་འཛིན་བློ་བཟང་གྲགས་པ་འབྱུང། །མི་རབས་བརྒྱད་དུ་གསང་སྔགས་

[168] །ཞིང་འདིར་འདས་ནས་བྱམས་པའི་དྲུང། །ཞེས་དང། ཡང་དེའི་ལུང་
བསྟན་ཡིན་ཟེར་གཞན་མང་པོ་དང་ཡང་འགལ་བས་ལོང་རྡོ་དེས་རྒྱག་སའི་ཁར་མ་ཕོག་པར་
མ་གཟས་པའི་སྣར་ཕོག་པ་མིན་ལས་ཆེ། གཞན་སངས་རྒྱས་བྱང་སེམས་མང་པོས་རྗེ་བླ་
མས་བསྟན་འགྲོ་ལ་ཕན་ཐོགས་པར་གསུངས་པའི་ལུང་སྔར་དངོས་ཀུན་དང་ཡང་འགལ་
བས་རྫུན་ལུང་དེ་ནི་མྱ་ངན་ཐང་གི་སྨིག་རྒྱུར་དེད་བཞིན་དུ་གྱུར་ལ། ཡང་རྗེས་དབུ་རྒྱན་འབུལ་
དུས་ཇོ་བོ་རྣམ་གཉིས་ཀྱི་དབུ་ལ་ལྕགས་གཟེར་བཏབ་ཟེར་ཡང་རྫུན་དེ་ལྷ་སའི་གནས་མོ་
དག་གིས་ཀྱང་ཤེས་ཤིང་རྟག་པ་མཐའ་བཟུང་བྱས་ནས་གལ་ཏེ་དེ་བཏབ་པས་ཉི་ཟླ་དམའ་རུ་
འགྲོ་ན་ལྷས་སྦྱིན་གྱིས་རྒྱལ་བའི་སྐུ་དངོས་ཀྱི་ཞབས་ལ་སྒྱོག་རྡོས་ཁྲག་ཕྱུང་པ་དང་རྒྱ་ནག་
ཏུ་བསྟན་པར་དགྲ་ལན་གསུམ་བྱུང་དུས་དང་བོད་དུ་མ་ཞང་དང་གླང་དར་གྱི་དུས་སུ་རྒྱལ་བའི་
རབ་གནས་མཛད་པར་གྲགས་སོགས་བོད་ཀྱི་ཇོ་བོ་ལྟ་བུའི་སྐུ་གཟུགས་བྱིན་རླབས་ཅན་མང་
པོ་བཤིག་ཅིང་གསུངས་རབ་དུ་མ་བསྲེག་པ་སོགས་བྱས་པའི་ཚེ་ཉི་ཟླ་གཏན་མེད་དུ་འགྲོ་ཚོད་
དུ་གདའ་སྟེ་དེ་ཁྱོད་རང་དག་ལ་འབྱུང་བ་མ་གཏོགས་གླིང་འདིའི་སེམས་ཅན་གཞན་རྔོར་ད་
དུང་ཉི་ཟླ་སྔར་ལྟར་རྒྱུ་བཞིན་དུ་ཡོད་པ་ ལྷོ་དཔག་ཚད་དམའ་བྱ་རུར་མཐོ་  འདི་ཡིན་ལ་
འོན་ཀྱང་ཁྱོད་ཀྱི་འདོད་ངན་སྦུག་ཚང་ནི་དེ་ལྟར་སྨྲས་ན་ཉི་ཟླ་དམའ་བར་རྒྱུ་བའི་དུས་ཡོད་པ་
ནི་གཞན་གྱིས་མཐོང་ཚེ་སྐྱོན་སྨྲས་ལྟར་གོ་བར་རློམ་མོད་ཀྱང་ཉི་ཟླ་ལྷོ་བགྲོད་མཐར་ཐུག་དུས་
གོ་ལའི་ལམ་དམའ་ས་ནས་བརྒྱུ་བར་ཁྱོད་ཀྱིས་དེ་མ་སྨྲས་གོང་དུ་དུས་འཁོར་ལས་རྒྱལ་
བས་གསུངས་ཟིན་པས་དེང་སང་གི་ལྔ་བསྡུས་ཙམ་གྱི་ས་རིས་འབྲི་པ་དག་གིས་ཀྱང་དེ་ཤེས་
པས་དེ་ནི་མེ་ཕར་ལ་བུས་ནས་སྨ་ར་ཚུར་ལ་བསྲེག་པའི་དཔེ་ལས་མ་འདས་པས་བྱུང་རྒྱལ་
གྱི་གཏམ་དེས་ཤོབ་ཀྱི་འབྲས་རྟགས་གསལ་བར་ངོམས་པའོ།། །།ཡང་གསེར་
མདོག་ཅན་པའི་དགེ་བཤེས་རྒྱ་མ་བརྩོན་གཏུན་རིང་པོའི་རབ་འབྱམས་པས་ཐང་ཡིག་དགག་
པ་དང་རྨེ་ནུ་བྲག་སྒོ་རབ་འབྱམས་པ་ཕུན་ཚོགས་རྒྱལ་མཚན་གྱིས་ཐང་ཡིག་རྩོད་ལན་བྱས་པ་
ལ་མཁས་པ་ཁ་ཅིག་ སླེབ་མི་ཐུབ་  གི་ལན་མཛད་ཞོར་ལ་མདོ་འཛངས་བླུན་དུ་བྱང་སེམས་
ཞིག་གི་ལུས་ལ་བཞག་བདུན་ནས་མར་མེ་འཛུག་པས་དེ་བལྟ་ཕྱིར་ཤོག་ཅེས་ཟླ་ལམ་དུ་ཕོ་
ཉ་བཏང་བ་དང། མོའུ་འགལ་བུ་དགྲ་བཅོམ་ཐོབ་པ་དེའི་ལུས་ཀུན་ཏུ་རྒྱུ་འདམ་ལྟར་

[169] མི་ཐུབ་  སྡེ་བཀྲོང་ཟེར་བ་དང། སློབ་དཔོན་དཔའ་པོའི་ལུས་སྟག་གིས་ཟོས་རྫེས་སྐྱེས་
རབས་ཀྱི་དཔེ་རྙེད་སོ་བཞི་པ་མན་ཆད་ཆུས་ཆུད་ཟོད་པ་དང་སྟག་གི་བ་ནས་བཏབ་པའི་སྨོན་
ལམ་བདུན་བཅུ་པ་གཉིས་ཀྱི་ལུང་ཡོད་པ་དང། རྗེ་མི་ལ་ལ་སྣག་ཚ་ཤོག་གུ་ལྟ་ཞོག་རྩམ་
པ་ཙམ་ཡང་མ་འབྱོར་བར་ཟྭ་ཚོད་ལ་བརྟེན་ནས་གནས་ཀྱང་མགུར་བྲིས་ཟེར་བའི་རྫུན་
དང། ས་ཆེན་བཀོད་པ་དུ་མ་སྤྲུལ་ནུས་ཟེར་ནས་སླར་དེ་ལ་གུང་ཐང་དུ་ཟས་ངན་བྱུང་བ་ནས་
བློ་ལ་ཡོད་པའི་ཆོས་བརྗེད་ཟེར་བ་དང། སྒམ་པོ་ཟླ་འོད་གཞོན་ནུས་རླུང་ཕྱག་སོར་ལ་བཀྲམ་
པས་སྤོས་ཐལ་གཏོར་ནུས་ཟེར་བ་དེའི་ཞབས་ལ་དྲེག་ནད་བྱུང་བ་དང། བུ་སྟོན་བྱམས་པའི་
སྤྲུལ་པ་ཡིན་ཟེར་ཀྱང་བཟའ་བཏུང་ལ་སེར་སྣ་ཆེ་བ་དང། དེ་བཞིན་དུ་ཙོང་ཁ་པ་འཇིགས་
བྱེད་ཀྱི་སྤྲུལ་པ་ཡིན་ཟེར་ཡང་འདྲེ་ཝ་བ་དགུ་བརྩེགས་ཀྱི་ཀླགས་བལྟས་པའང་ནང་འགལ་བའི་
ཚིག་གོ་ཟེར་བའི་དཔེ་ཡང་ལྟར་སྣང་ཡང་ཡིན་ཏེ། ནང་བ་སངས་རྒྱས་པ་སུས་ཀྱང་བཀའ་ཞིག་
སངས་རྒྱས་ཀྱི་གསུང་དུ་ཁས་བླངས་ནས་སླར་དེ་ལ་ནང་འགལ་མི་འདོད་དེ། ཐེག་ཆེན་ཁས་མི་
ལེན་པའི་ཉན་ཐོས་སེན་དྷ་བས་ཐེག་ཆེན་གྱི་མདོ་བབ་ར་མི་འདོད་པས་ཁས་མ་བླངས་ཡང་ཕྱིས་
སུ་ཐེག་ཆེན་ལ་ཞུགས་ཚེ་ཁས་ལེན་པ་ལྟར་རོ།། །།དེས་ན་དེ་དག་ལ་འགལ་འདུ་མེད་
དེ་དཔེར་ན་རྒྱལ་པོ་དོན་གྲུབ་དོན་ལ་སངས་རྒྱས་སུ་ཟིན་ཀྱང་ཐུན་མོང་ངོར་བསླབ་སྦྱང་མཛད་པ་
དང་རབ་ཏུ་བྱུང་ནས་ལོ་དྲུག་དཀའ་སྤྱད་དང་བདུད་སྡེས་གནོད་པ་བརྩམས་པ་དང་གསར་དུ་སངས་
རྒྱས་ཚུལ་བསྟན་རྗེས་སུའང་མུ་སྟེགས་ཀྱི་སྟོན་པ་དག་གིས་ཀླགས་འཚོལ་བ་དང་ལྷས་སྦྱིན་གྱི་
སྒྱོག་རྡོ་འཕངས་སོགས་ཚུལ་སྣ་ཚོགས་བསྟན་ཀྱང་གནོད་པ་མེད་པ་ལྟར་དུ། རྗེ་བླ་མ་
ཡང་དོན་དངོས་པོའི་གནས་ཚོད་ལ་འཇམ་དབྱངས་དང་འཇིགས་བྱེད་ཡིན་པའི་ལུང་བསྟན་
མང་ཡང་མཐུན་སྣང་ངོར་ཐོས་བསམ་སྒོམ་གསུམ་རིམ་གྱིས་མཛད་པ་དང་བསྙུང་ཚུལ་དང་
འདྲེ་གདོན་གྱི་གནོད་པ་བརྩམས་སོགས་བསྟན་ཀྱང་གནོད་པས་མ་ནུས་བ་ལྟ་བུ་ནི་རྒྱ་བོད་ཀྱི་
མཁས་གྲུབ་དམ་པ་དུ་མའི་རྣམ་ཐར་ན་ཡང་མང་ངོ། །ཡང་ཙོང་ཁ་པ་ལུང་བསྟན་པ་
ཡིན་ཟེར་བའི་མདོ་གདམས་ངག་འབོགས་པའི་ཚིག་ཟེར་བ་བླུན་པོ་ཞིག་གིས་རང་བཟོ་
ཡིན་ངེས་ཟེར་ཡང་འཇམ་དཔལ་རྩ་རྒྱུད་སོགས་ཀྱི་ལུང་ཚད་མ་མང་བས་ལུང་གིས་ཟིན་
པའི་དམ་པ་ཡིན་པར་གོར་མ་ཆག་གོ། །།ཡང་ཕལ་མོ་ཆེ་ཞིག་གིས་མཁས་

[170]
བོད་ཀྱི་བསྟན་པའི་དཀྲུགས་ཤིང་དུ་གྱུར་ཟེར་ཡང་བོད་དུ་སྔར་ནས་མཁས་པའི་དབུ་ཞྭ་ལ་
དམར་སེར་མ་ཟད་ནག་པོ་ཕྲ་བོ་ཡང་བྱུང་ཞིང་ཞྭ་སེར་ནི་ས་སྐྱ་ཆེན་མོའི་གྲྭ་ཚང་འགའ་
ཞིག་ལ་སྔར་ནས་ཀྱང་ཡོད་པའི་གཏམ་ཐོས་ལ། དེ་ལྟར་ན་གྲུབ་མཐའ་དང་རང་རང་གི་ཆོས་
ལུགས་རྒྱ་བོད་གང་དུའང་ཞྭའི་ཁ་དོག་དང་དབྱིབས་ཀྱིས་ཕྱེས་པ་མིན་པའི་དེ་ཙམ་གྱིས་
དཀྲུགས་ཤིང་དུ་ཅི་ལ་འགྱུར། ཡང་སྔགས་རིམ་དང་དབང་དོན་དེ་ཉིད་གཉིས་ཀྱི་སྟ་གོན་ཐད་
ལ་འགལ་ ཐལ་་ལྗག་་  འདུ་ཡོད་ཟེར་བ་ལ་སོགས་པའི་ཕྲན་ཚེགས་མང་ཡང་ལ་ལ་ནི་
ནན་གྱིས་སྐྱོན་འཚོལ་འདོད་དང་འགའ་ཞིག་ནི་དགོས་པ་བྱས་ཙམ་ཡིན་ནོ། །དེ་བཞིན་དུ་
དེང་སང་ཡང་རྙིང་མ་པ་སོགས་ལ་ལས་རྗེ་བླ་མ་རྗེས་འབྲང་བཅས་དང་དེས་གྲུབ་མཐའ་ལ་
འཁྲུགས་བཞིན་པས་ཐ་བས་དུ་མས་ཇི་ཙམ་གནོད་ཡང་རྒྱལ་བ་ལ་མུ་སྟེགས་སྟོན་པ་དྲུག་དང་
ལྷས་སྦྱིན་སོགས་ཀྱིས་འགྲན་པས་ལྷག་པར་དེའི་ཡོན་ཏན་གསལ་བར་འགྱུར་བ་ལྟར་དུ་མི་
གནོད་པར་མ་ཟད་རླུང་དམར་གྱིས་སྒྲོན་མེ་ཆུང་དུ་གསོད་ཀྱང་ནགས་ཀྱི་མེ་ཆེན་མེ་གྲོགས་སུ་
འབྱུར་ལྟར་དག་མི་དག་གི་ཤན་ཡང་དེས་ཕྱེད་དེ་ལྷག་པར་དགེ་ལུགས་དར་ནས་འཛམ་གླིང་གི་
ཕྱེད་ཁྱབ་པས། རྗེ་ཡི་བཟུང་བརྩེ་བས་ཀྱང། དེའི་དུས་སའི་ཁྱོན་ཐམས་ཅད་རྗེ་ཙོང་ཁ་པ་
ཆེན་པོའི་གདུགས་དཀར་པོ་གཅིག་གིས་ཁྱབ་པར་བྱས་ཏེ་ཡོད། ཅེས་སྙན་ངག་གི་ཟོལ་བསྟོད་
མཛད་པ་ཡོད་སྲིད་ཀྱང་དོན་ལའང་གནས་ཏེ་སེ་ར་རྗེ་བཙུན་ཆོས་ཀྱི་རྒྱལ་མཚན་གྱིས་ཀྱང་
འཇིག་རྟེན་གསུམ་ན་སངས་རྒྱས་གཉིས་བ་ཞེས། །ཡོངས་སུ་གྲགས་པའི་མཉམ་མེད་ཙོང་ཁ་
པས། །མདོ་སྔགས་སྤྱི་དང་ཁྱད་པར་ཐལ་འགྱུར་ལུགས། །སྔོན་མེད་ལེགས་བཤད་དུ་
མས་གསལ་མཛད་ནས། །ལུང་དང་རིགས་བའི་ཚོགས་ཀྱིས་གཏན་ལ་ཕབ། །ད་ལྟའི་
མདོ་སྔགས་ལུང་རྟོགས་དམ་ཆོས་ཀྱིས། །བསྟན་པ་རྒྱ་གར་ལ་ཆེ་ནས་བཟུང་སྟེ། །རྒྱ་ནག་
སྟོན་འཁུན་རྒྱལ་པོའི་རྒྱལ་ཁམས་བར། །དར་བཞིན་རྒྱས་བའི་རྣམ་དཀར་འོད་ཟེར་ནི། །
ཞེས་དང། རྗེ་བདེ་ལེགས་ཉི་མས་ཀྱང། བསྟན་པའི་སྙིང་པོ་མཐའ་བྲལ་དབུ་མའི་ལམ། །
གསལ་བྱེད་བློ་བཟང་ལེགས་བཤད་འོད་སྟོང་གིས། །ཡོན་ཏན་ཀུན་བརྟེན་ཐུབ་བསྟན་ནོར་འཛིན་
མ༑ ༑ཕན་བདེའི་འོད་ཀྱིས་རབ་འགེངས་ཙོང་ཁ་པའི། །འཕྲིན་ལས་འོད་སྟོང་འཛམ་

[171] །ཐུབ་བསྟན་ཆུ་སྐྱེས་འདབ་མ་ཁ་ཕྱེ་ནས། །སྐལ་བཟང་བུང་བ་མཐའ་
དག་ལམ་བཟང་གི། །སྦྲང་རྩིའི་བཅུད་ཀྱིས་ལུས་སྟོབས་རབ་རྒྱས་ཤིང། །དུག་གསུམ་
མུན་པ་མིང་གི་ལྷག་མར་མཇེད། །ཅེས་གསུངས་ལྟར་རོ། །དེ་ལྟར་དར་ཞིང་ཡོངས་ལ་
གྲགས་པའི་རྗེའི་མདོ་སྔགས་ཀྱི་བརྗོད་བྱ་ཆེན་པོ་ལྟ་ཞོག་དེའི་ཚིག་འབྲུ་རེ་རེའང་བརྡ་སྤྲོད་དང་
མི་འགལ་ཞིང་དེའི་དོན་གྱི་ཆ་ཙམ་ཡང་ལུང་རིགས་སྤྱི་དང་ཁྱད་པར་དུ་མདོ་རྒྱུད་ཚད་མ་དང་རྒྱ་
གར་གྱི་པཎྜི་ཏ་དང་གྲུབ་ཆེན་ཚད་ལྡན་གྱི་གསུངས་དང་འགལ་བ་ཅུང་ཟད་ཀྱང་ཕྱོགས་བཅུའི་
རྒྱལ་བས་བཙལ་ཀྱང་མི་རྙེད་པས། རྗེ་བླ་མའི་གསུང་ལ་ཀླན་ཀ་འཚོལ་བ་གང་དང་གང་ལ་
ལན་གྱི་ང་ཁ་པ་གཞན་མ་བྱས་ཀྱང་དེང་དེའི་ཐད་ཀྱི་བཀའ་བསྟན་རྣམ་དག་ལ་བལྟས་པས་
རང་འགག་ཏུ་འགྲོ་བར་འགྱུར་རོ། །དེ་ལྟར་གོང་དུ་སྨོས་པའི་མཁས་པ་ཁ་ཅིག་ནི། རྗེ་བཙུན་
ཆོས་རྒྱན་པས། ཕྲག་དོག་མིག་གིས་ལྟ་བར་མ་བཟོད་ཅིག་དངོས་འཛིན་འཁྲུལ་པའི་
བག་ཆགས་ཚན་ཆེས་པས། །ཟབ་མོའི་གཏམ་དེ་ཅུང་ཟད་ཐོས་པ་ན། །དངས་ཤིང་སྐྲག་
ནས་འདི་ནི་ཆོས་མིན་ཞེས། །ངན་སྨྲས་གཏམ་གྱིས་ཉིན་མཚན་འདའ་ཀྱེད་པའི། །བཤེས་
གཉེན་དེ་ལ་སླར་ཡང་འདི་སྐད་གདམས། །དྲི་བྲལ་མཁའ་ལ་སྐྲ་ཤད་འཛག་མཐོང་བ། །
མིག་གི་སྐྱོན་ཡིན་ཡུལ་གྱི་སྡོད་ལུགས་ཡིན། །དེ་བས་གསུངས་རབ་དགོངས་པ་འཚོལ་
དགོས་ཀྱི། །འཁྲུལ་པའི་བློ་ལ་སྣང་ཚུལ་ཅི་ཡང་འབྱུང། །ཞེས་དང། མཁས་པ་བདེ་
ལེགས་ཉི་མས་ཀྱང། དེ་ཚེ་ནག་ཕྱོགས་འབྱུང་པོས་རབ་བསྒྱོད་པའི། །མཁས་རློམ་ཆུ་འཛིན་
ནག་པོ་རབ་འཁྲིགས་ཏེ། །དམ་པ་སྨོས་པའི་ངན་སྨྲ་སྤྲིན་གྱི་སྒྲ། །དྲག་པོ་སྒྲོག་ཅིང་ཕྲག་
དོག་ཀློག་འཕྲེང་འཁྱུག་ཉེས་བཤད་མེ་ཆར་འབབས་པས་ཕན་བདེ་འཇོམས། །ཞེས་པའི་
དངོས་ཟིན་དུ་གྱུར་བའང་སྲིད་ཅིང། །ཡང་དོན་ལྡན་གྱི་ཀུན་མཁྱེན་དང་པཎྜི་ཏ་དང་མཁས་
པར་གྱུར་པ་དག་ལས་ལ་ལས་བུ་སློབ་དང་སྦྱིན་བདག་ཕྱོགས་རེ་ཅན་གྱིས་བསྐུལ་རྐྱེན་སོགས་
ཀྱིས་དང་པོར་དགག་པ་མཛད་ཀྱང་ཕྱིས་སུ་ལུང་དང་རིགས་པའི་དཔྱད་དེ་རྗེའི་གསུང་ལ་ཡིད་
ཆེས་པ་ན་སླར་ཤིན་ཏུ་གྲུས་བ་ནི་དབང་པོ་རྣོན་བོའི་ལུགས་ཡིན་ལ། དེ་ལས་གཞན་དུ་ས་སྐྱ་
པཎྜི་ཏས། རྨིག་རྗེས་ཆུ་ཡིས་གང་སླ་སྟེ། །ནས། བློ་ཆུང་རིགས་པས་མགུ་བ་སླ། །ཞེས་
གསུངས་པ་ལྟར་མི་དཔྱོད་པར་གང་དང་

[172] །དེས་ན་སྔ་མ་དག་ལས་ཆོས་རྗེ་ཤེས་རབ་རིན་ཆེན་གྱིས་ཡོད་མིན་མེད་མིན་
གྱི་ལྟ་བ་ལ་གོམས་ཤུགས་སོགས་ཀྱིས་རྗེའི་ལྟ་བ་ལ་དགག་པ་མང་དུ་མཛད་ཀྱང། ཕྱིས་
སུ་རྗེ་བླ་མའི་ལེགས་བཤད་གསེར་ཕྲེང་དང་རིམ་ལྔ་གསལ་སྒྲོན་སོགས་ལ་ཞིབ་ཏུ་གཟིགས་
ནས་དད་པ་ཤུགས་དྲག་སྐྱེས་ནས་དེ་དག་སོགས་ལས་བརྩམས་ཏེ་བསྟོད་པ་ནི། ཁྱོད་བློའི་
ཉི་མས་གཞོན་ནུའི་དུས་ཀྱི་ཚེ། །མདོ་དང་རྒྱན་གྱི་པད་ཚལ་རྒྱས་མཐོང་ནས། །བདག་བློ་
ཁེངས་པའི་ཀུ་མུད་ལྷག་པར་ཟུམ། །ཟབ་ཡངས་མཁྱེན་པའི་གཏེར་ལ་གསོལ་བ་
འདེབས། །ཞེས་དང། མདོ་སྔགས་མཐའ་དག་ཁྱད་པར་རྡོ་རྗེའི་ཐེག་རྒྱུད་སྡེ་མཐའ་
དག་ཁྱད་པར་བླ་མེད་དོན། །རིམ་གཉིས་མཐའ་དག་ཁྱད་པར་སྒྱུ་ལུས་ལ། །སྔོན་མེད་
ལེགས་བཤད་གཏེར་ཆེན་ཁྱེད་ལ་འདུད། །ཅེས་སོགས་པ་དང། སྐར་རྩིས་སོགས་ལ་
མཁས་པའི་འབྲུག་པ་ཐམས་ཅད་མཁྱེན་པ་པདྨ་དཀར་པོས་ཀྱང། དགེ་ལེགས་ཆུ་གཏེར་
ཆེན་པོའི་འཇིག་རྟེན་ལ། །བློ་བཟང་ཉིན་མོར་བྱེད་པ་ཁྱོད་སྦྱིན་ཚུན། །ས་འདི་རྨོངས་
པའི་མུན་ལས་རྣམ་རྒྱལ་ཞེས། །གྲགས་པའི་གཞིར་གྱུར་དེ་ལ་ཕྱག་འཚལ་ལོ། །
གང་དང་རྒྱལ་བ་ཀུན་གྱི་ཡོན་ཏན་ནི། །སྲང་ལ་བཅལ་བཞིན་ལྕི་ཡང་མ་མཆིས་པའི། །
ལྔ་བརྒྱ་པ་ཡི་གཙུག་རྒྱན་དུ་འོས་པ། །ཐམས་ཅད་མཁྱེན་པ་ཁྱོད་ལ་ཕྱག་འཚལ་ལོ། །
ཞེས་སོགས་དང། ས་བཟང་ལོཙྪ་པ་ངག་དབང་གིས་ཀྱང་རྗེ་ལ་ཕུལ་བའི་ཞུ་ཡིག་ཏུ་
ཐུབ་དབང་ཞིང་འདིར་ཁྱོད་ཉིད་འབད་ནས་ནི། །ཐུབ་བསྟན་གསལ་བའི་འཕྲིན་ལས་
འདི་འདྲ་ན། །ཐུབ་པའི་རྒྱལ་ཚབ་བདག་གིས་ཅི་བྱ་ཞེས། །མི་ཕམ་མགོན་དེ་ཕྲག་
དོག་མི་མཛད་དམ། །ཞེས་དང། ཆོས་སྒོ་བ་འཇམ་དབྱངས་ལ་ཆས་ཀྱང་སྔར་ཅུང་ཟད་
མ་དད་པ་བྱས་ཀྱང་ཕྱིས་སུ། སྤྲུལ་སྐུའི་འཁྲུངས་ཡུལ་གངས་ཅན་ཤར་གྱི་ཕྱོགས། །
ནས། ཆོས་ཀྱི་རྒྱལ་པོ་རྒྱལ་བ་ཙོང་ཁ་པ། །ཅེས་སོགས་བསྔགས་པ་དེས་ཀྱང་མཁས་
པའི་ལེགས་བཤད་ཀྱིས་ཡིད་འཕྲོག་པས་རང་རང་གཟུ་བོར་གནས་པའི་ངང་ཚུལ་གསལ་
བར་མཛད་པ་ཡིན་ལ། ཡང་དེའི་ཚེ་དགེ་ལུགས་ལ་དངོས་སུ་མ་ཞུགས་ཀྱང་བློ་གྱ་གྱུ་དང་
ཕྱགས་འཛིན་གྱི་དྲི་མས་མ་བསླད་པའི་སྤྱི་བླ་ཆེན་པོ་མཁྱེན་པའི་རྒྱན་ལྡན་དུ་མས་ཀྱང་
ཡིད་ཆེས་རྣམ་དག་གིས་ཀུན་ནས་བསླང་སྟེ་བསྟོད་པ་ནི། ཀུན་མཁྱེན་བོ་དོང་ཕྱོགས་

[173] །མཁས་པ་ངང་པའི་རྒྱལ་པོ་བློ་བཟང་མཆོག་གྲགས་པའི་མགྲིན་
པའི་རྫ་རྔ་སྒྲོག་པ་ཅན། །ལེགས་བཤད་གཤོག་རླབས་དབང་པོའི་ཞབས་དྲུང་དུ། །འཇིགས་
མེད་བུང་བ་གཞོན་ནུས་འདི་སྐད་ཞུ། །ཐུབ་བསྟན་ཉི་མ་ནུབ་རིར་ལྷུང་གྱུར་ཅིང། །ཤེས་
ལྡན་རྐང་དྲུག་ལྡན་པ་མྱ་ངན་འདས། །ལོག་སྒྲ་འབྱུང་པོའི་བྱ་ཚོགས་རྒྱུ་དུས་འདིར། །སྨྲ་
བའི་ཟླ་བ་བློ་བཟང་གྲགས་པ་ཤར། །ཞེས་སོགས་དང། དཔལ་ས་སྐྱའི་བསྟན་འཛིན་ཆེན་
པོ་ངག་དབང་གྲགས་པས་ཀྱང། གང་གི་བློ་གྲོས་རྒྱ་ཆེན་ཁྱོན་ཡངས་པ། །ཀུན་ཏུ་བཟང་
པོའི་སྨོན་ལམ་ཇི་བཞིན་ཏེ། །སྙན་པའི་གྲགས་པས་ས་གསུམ་ལྷམ་མེར་བྱས། །བསྟན་
པའི་དཔལ་ཁྱོད་ཡུན་རིང་གསལ་གྱུར་ཅིག་ཅེས་སོགས་དང། ཏའི་སི་ཏུ་རྣམ་རྒྱལ་
གྲགས་པས་ཀྱང། ཤེས་བྱའི་མཁའ་ལ་རྣམ་དཔྱོད་གཤོག་རླབས་ཅན། །བློ་བཟང་གྲགས་
པའི་རླུང་ཤུགས་འཇིགས་རུང་བས། །འཇིགས་མེད་མཁའ་ལྡིང་དབང་པོའི་ཞབས་དྲུང་དུ། །
ཆར་འདོད་བྱིའུ་ཚིག་གིས་འདི་སྐད་ཞུ། །ཐུབ་དབང་ཉི་མ་རི་རྩེར་ལྷུང་བ་དང། །བསྟན་
པ་ཀུ་མུ་ད་ཡི་ཚལ་རྒྱས་སླད། །འོད་དཀར་གྲགས་པའི་རི་བོང་མཚན་མ་ཅན། །བློ་
བཟང་ཁྱོད་ནི་ཟླ་བའི་ཚུལ་འཛིན་ཉིད། །ཀླུ་སྒྲུབ་ཡབ་སྲས་གཞན་དོན་གཤེགས་པའི་ཚེ། །
དབུ་མའི་ལམ་འདི་སྟོན་པ་གཞན་མེད་ཅེས། །སྒྲོ་སྐུར་བྲག་རིའི་ཕུང་པོ་འཇོམས་པ་ལ། །
མགོན་ཁྱོད་རྡོ་རྗེའི་མེ་ཆར་ལྟ་བུ་གྱུར། །ཞེས་དང། ཡང། བློ་བཟང་ཁྱོད་ནི་ཐུབ་དབང་
གཉིས་པ་ཡིན། །དེ་ལྟར་ཁྱོད་ཀྱི་གྲགས་པའི་རྔ་བོ་ཆེ། །རབ་མཐོ་མཁས་པའི་དབུས་སུ་
བརྡུངས་པ་ནི། །ཁོར་ཡུག་རི་བོའི་བར་དུ་ཁྱབ་པའི་སྒྲ། །སྐལ་ལྡན་བདག་གིའང་རྣ་བའི་
རྒྱན་དུ་བྱས། །ཞེས་སོགས་གསུངས་ཤིང། ཀརྨ་དེ་བཞིན་གཤེགས་པས་ཀྱང། །མང་
ཐོས་བློ་གྲོས་ཡངས་པའི་མཁར། །ཏིང་འཛིན་བཟང་པོའི་དཀྱིལ་འཁོར་རྫོགས། །རྣམ་
གར་གྲགས་པའི་འོད་འཕྲོ་བའི། །བཤེས་གཉེན་ཟླ་བ་གང་དེ་རྒྱལ། །ཞེས་སོགས་དང་
ཞྭ་དམར་ཆོས་ཀྱི་གྲགས་པས་ཀྱང། དུས་ཁྱིས་བཀའ་ཕྱག་ས་སྐྱ་པ་ཡི་ནི། །བླ་མ་མཁས་
གྲུབ་རྣམས་ལ་གཏུགས་པ་ལས། །མཁས་པ་བློ་བཟང་གྲགས་པའི་དཔལ་ཞེས་པ། །མདོ་
སྔགས་བསྟན་པ་གསལ་བར་མཛད་པ་བྱུང། །དེ་དག་རྣམས་ཀྱི་ལྟ་བའི་ཁྱད་པར་ནི། །གཟུ་
བོའི་བློ་ཡིས་ཕྱོགས་ཙམ་མཐོང་བ་ལ། །སྒྲོ་འདོགས་སྐུར་འདེབས་ཀུན་སློང་ངན་དང་བྲལ།།

[174] ཀརྨ་མི་བསྐྱོད་རྡོ་རྗེས་ཀྱང། བྱང་གི་ཕྱོགས་འདིར་རྒྱལ་བའི་བསྟན་
པ་ལ། །ཕལ་ཆེར་ལོག་པ་འགའ་ཞིག་སྤྱོད་པའི་སྐབས། །འཕྲུལ་མེད་བྱི་དོར་མཛད་
པའི་ཙོང་ཁ་པ། །རི་བོ་དགའ་ལྡན་པ་ལ་བསྟོད་པར་བགྱི། །ཞེས་སོགས་དང། ཀརྨ་
དབང་ཕྱུག་རྡོ་རྗེས་ཀྱང། ཀུན་མཁྱེན་བུ་རམ་ཤིང་པའི་བསྟན་པ་འདིར། །དུར་སྨྲིག་གོས་
འཛིན་མཐའ་བྲལ་དུ་མའི་དོན། །ཆོས་ཀུན་ཀུན་རྫོབ་ཏུ་སོན་དོན་དམ་དུ། །བདེན་པ་མེད་
པར་སྟོན་མཛད་དེ་ལ་འདུད། །གསར་རྙིང་མདོ་རྒྱུ་ཀུན་ནས་ལུང་བསྟན་ཅིང། །ཐུགས་རྗེས་
དུས་ལས་མི་ཡོལ་གཟིགས་པ་ཅན། །འབྲེལ་བ་ཐོགས་པ་ཙམ་གྱིས་རང་ཉིད་ཀྱི། །གོ་
འཕང་རྩོལ་མཛད་ཟླ་གྲལ་དེ་ལ་འདུད། །བཅས་དང་ཁ་ན་མ་ཐོའི་ཉེས་པ་ཡིས། །ཅུང་ཟད་
མ་གོས་འདུལ་བའི་དམ་ཆོས་འཛིན། །ཞི་དུལ་བག་ལྡན་འཕྲིན་ལས་བཞི་ལ་སྤྱོད། །
མཁས་བཙུན་དབང་པོ་ཙོང་ཁ་པ་ལ་འདུད། །ཅེས་སོགས་གསུངས་ལ། བཀའ་བརྒྱུད་
པ་དབང་ཕྱུག་རྒྱལ་མཚན་གྱིས་ཀྱང། ཐམས་ཅད་མཁྱེན་པ་བློ་གྲོས་ཆེན་པོའི་དཔལ། །
མཁྱེན་དང་རྩེ་བའི་བདུད་རྩིའི་བུམ་བཟང་འཛིན། །སྙན་དང་གྲགས་པས་སྟོང་གསུམ་མ་
ལུས་ཁྱབ། །འཇམ་དབྱངས་རྣམ་སྤྲུལ་རྗེ་བཙུན་ཙོང་ཁ་པའི། །གསུང་རབ་སྔགས་རིམ་
རྣམ་བཤད་བལྟས་པའི་ཚེ། །བོད་ཀྱི་མཁས་པ་ཆེན་པོ་པཎྜི་ཏ། །མདོ་རྒྱུད་བསྟན་བཅོས་
ཀུན་གྱི་བདག་པོ་རྒྱུ། །ལེགས་པར་མཐོང་ནས་བཅོས་མིན་དད་པ་སྐྱེས། །ཞེས་སོགས་
བསྔགས་པ་མཛད་པ་དང། གཞན་ཡང་ས་སྐྱའི་མདོ་སྔགས་བསྟན་པའི་མངའ་བདག་ཀུན་
མཁྱེན་རོང་སྟོན་སྨྲ་བའི་སེང་གེ་དང་མཁས་ཆེན་ངོར་པ་ཀུན་དགའ་བཟང་པོ་སོགས་ས་འབྲི་
གར་འབྲུག་སྟག་ལུང་བའི་མཁས་པ་རྣམས་ཀྱིས་རྣམ་དཔྱོད་ཟབ་ཅིང་གསལ་མྱུར་གྱིས་གང་ལ་
ཡོན་ཏན་དཔག་ཏུ་མེད་པ་ཡོད་པ་ཚང་མས་དྲངས་ཏེ་བཅོས་མིན་གྱི་དད་གུས་འཁྲུངས་ནས་
བསྔགས་བརྗོད་དུ་མས་མེ་ཏོག་གི་མཆོད་པའི་ཆར་འབེབས་པར་མཛད་པ་དང། དེར་མ་ཟད་
མཁས་པ་ངག་དབང་གྲགས་པས་ཀྱང། ཁྱེད་ཀྱི་རྣམ་ཐར་ཆེན་པོའི་ཆེན་པོ་རྣམས། །རིང་ན་
གནས་ཀྱང་མངོན་སུམ་བཞིན་དུ་མཐོང། །ཅེས་པ་ལྟར་ཟླ་ལམ་མང་པོ་ཆོད་པའི་དབང་
ཕྱོགས་ཀྱི་མཧཱ་ཙི་ནའི་རྒྱལ་པོས་ཀྱང་རྗེའི་སྙན་པ་ཐོས་ཏེ་གདན་འདྲེན་པ་དང་འབུལ་སྐྱེལ་པ་
མངགས་པ་ཡིན་ཏེ། མདོར་ན་དེའི་དུས་སུ་ས་པཎ་གྱིས། ཡོན་ཏན་ལྡན་ན་སྐྱེ་བོ་ཀུན། །

[175] །དྲི་ལྡན་མེ་ཏོག་རྒྱང་རིང་ཡང། །བུང་བ་སྤྲིན་གྱི་ཚོགས་
བཞིན་འཁོར། །ཞེས་པ་ལྟར་སྙན་གྲགས་ཀྱང། མ་ལ་ཡ་ཡི་ཙན་དན་དྲི། །རླུང་གིས་
ཕྱོགས་བཅུར་རྒྱས་པར་བྱེད། །ཅེས་པ་ལྟར་གྱུར་ཏོ། །དེས་ན་དགེ་ལྡན་པའི་སྲོལ་བྱེད་དེ་ཉིད་
ནི་ཐུན་མོང་ངོར་ཡང་རྒྱལ་བའི་བསྟན་པ་རིན་པོ་ཆེ་ལ་གཅེས་སྤྲས་ཆེས་ཆེར་མཛད་ཅིང། མཐའ་
ཀླས་པའི་ནམ་མཁའི་ཁྱོན་ཁྱབ་པའི་འགྲོ་བ་ཀུན་ལ་བུ་གཅིག་ལྟར་ལྷག་པར་བརྩེ་བའི་ཐུགས་
རྗེ་ཅན། བདེན་པ་གཉིས་ལ་ཟུང་དུ་འཇུག་པའི་ཏིང་འཛིན་དང་རིམ་གཉིས་ཀྱི་རྣལ་འབྱོར་ལ་
ཐུགས་རྟག་ཏུ་གཞོལ་བ། གངས་ཅན་གྱིས་མཁས་པ་དང་གྲུབ་པའི་དབང་ཕྱུག་བྱ་བའི་གཙུག་
གི་རྒྱན་དུ་གྱུར་ཅིང། སྐལ་བ་དང་ལྡན་པའི་གདུལ་བྱ་སོ་སོའི་བསམ་པ་དང་དབང་པོའི་
རིམ་དང་མཐུན་པར་སྡེ་སྣོད་གསུམ་ལས་བྱུང་བའི་གདམས་པ་དང་རྗེས་སུ་བསྟན་པ་དག་
གིས་སྨིན་གྲོལ་ལམ་ལ་འགོད་པར་མཛད་པའི་དེད་དཔོན་ཆེན་པོ་ཡིན་ལ། དོན་དངོས་
གནས་ལ་སྔོན་ནས་གཏིང་མཐའ་དཔག་དཀའ་བའི་ཚོགས་གཉིས་རླབས་པོ་ཆེའི་ཆུ་གཏེར་
ལས་ཐོན་ཞིང་ཆོས་སྐུ་བདེ་བ་ཆེན་པོའི་མཁའ་དབྱིངས་ལས་ཐུགས་བསྐྱེད་སྨོན་ལམ་
བཟང་པོའི་དྲི་བཞོན་གྱིས་ཉེ་བར་དྲངས་པའི་གཟུགས་སྐུའི་རོལ་རྩེད་ཉི་ཟླའི་དཀྱིལ་འཁོར་
རྨད་དུ་བྱུང་བ་ལས་ཕྱོགས་རིས་ཆུ་འཛིན་གྱི་སྒྲིབ་གཡོགས་དང་བྲལ་བའི་འཕྲིན་ལས་འོད་
ཟེར་གྲངས་མེད་པ་རྟག་ཏུ་འཕྲོ་བའི་ངང་ཚུལ་ཅན་ཡིན་ལ། དེའི་ཕྱིར་དེ་ཉིད་ཀྱིས་ཕྱེས་
པའི་ལུགས་བཟང་དེ་ཡང་རྒད་པ་དུ་མའི་ནད་ཀྱིས་གཟིར་བ་དག་གི་དུཿ་ཁའི་ཟུག་རྔུ་གཏན་
ནས་འབྱིན་ཞིང་བདག་ལྟ་དང་ཉོན་མོངས་པ་གཞན་གྱི་ལིང་ཏོག་དང་རབ་རིབ་སེལ་བར་བྱེད་
པའི་སྨན་དང། སྲིད་པའི་མཚོ་ལས་སྒྲོལ་ཏེ་རྣམ་པ་མཆོག་ལྡན་གྱི་གྲོང་ཁྱེར་ཆེན་པོར་
འཁྲིད་པར་བྱེད་པའི་གྲུ་བོ་ཆེ་སྟེ། མདོར་ན་ཕན་པའི་ལེགས་ཚོགས་མཐའ་དག་སྟེར་བར་
བྱེད་པའི་ཡིད་བཞིན་དབང་གི་རྒྱལ་པོ་ཡིན་པ་ནི་རིས་བཅས་ཀྱི་འཁྱོག་བློ་དོར་བའི་ཤེས་རབ་
གཟུགས་འཛིན་ཀུ་ཤའི་རྩེ་འདྲའི་དཔྱད་ཅིང་འདྲིས་ན་དེའི་གསུང་གི་ཉིན་མོའི་མགོན་པོ་ལ་
ནོངས་པའི་སྤྲིན་རྡུལ་ཕྲ་མོས་ཀྱང་སྒྲིབ་པ་མེད་པར་རྒྱལ་བའི་བཀའ་དང་ཁྱད་མེད་དུ་མཐོང་
ནས་ངེས་པ་གཏིང་ནས་རྙེད་དེ་དད་པའི་འདབ་བརྒྱ་བཞད་པར་འགྱུར་རོ།། །།

[176]   ༈   
ཀྱི་གསེར་ཁྲིར་ཕེབས་རིམ་འགའ་ཙམ་བརྗོད་པ་ལ། ཁྲི་ཐོག་གཉིས་པ་རྗེ་བཙུན་ བྷ་ཊ་ཊ་ཀར་
དཀའ་བཅུ་དར་མ་རིན་ཆེན་ ཏ་རུ་རཏྣ་  རིགས་ལྡན་པད་དཀར་གྱི་རྣམ་འཕྲུལ་དུ་གྲགས་པ་
ནི༑ གཙང་ཉང་སྟོད་ཆུ་ཕྲང་དུ་འཁྲུངས་ཏེ་གནས་རྙིང་བ་རིན་ཆེན་རྒྱལ་མཚན་ལས་རབ་ཏུ་བྱུང་
ཞིང་དཀའ་བཞི་པ་རིན་རྡོར་སོགས་ལས་ཆོས་གསན། འདོགས་ལྷོད་པ་ཀུན་དགའ་
དཔལ་གྱིས་མཁན་པོ་དང་རེང་མདའ་བས་ལས་སློབ་མཛད་དེ་བསྙེན་པར་རྫོགས། མདོ་
སྔགས་ལ་སྦྱངས་ཏེ་མཁས་པར་གྱུར་ནས་ས་སྐྱ་གསང་ཕུ་རྩེ་ཐང་རྣམས་སུ་པོ་ཏི་དཀའ་
བ་བཅུའི་གྲྭ་སྐོར་གནང་ཞིང་རོང་སྟོན་ཤཱཀ་རྒྱན་པ་དང་མཁན་ཆེན་གཡག་པ་སོགས་རྩོད་
པས་ཕམ། དེ་ནས་རྗེའི་སློབ་མའི་གཙོ་བོར་གྱུར་ཞིང་རེག་ཟེག་ཚུལ་དུ་རྒྱན་རྒྱུད་བླ་རིན་
ཕྲེང་བཞི་བརྒྱ་པ་སྤྱོད་འཇུག་ཚད་མའི་སྐོར་དང་སྔགས་ཕྱོགས་ཀྱི་ཊིཀ་ཀའང་དུ་མ་མཛད་
དགུང་ལོ་ང་དྲུག་པ་ལ་དགའ་ལྡན་གསེར་འཁྲིར་འཁོད་དེ་རྒྱལ་ཚབ་ཅེས་གྲགས་ཤིང་ལོ་
ངོ་བཅུ་གསུམ་བར་དུ་གདན་ས་བསྐྱང་རིང་ལ་དབྱར་དགུན་ལ་གཙོ་བོར་ཐུགས་དམ་དང་
དཔྱིད་སྟོན་ལ་གདུལ་བྱར་ཆོས་འཁོར་བསྐོར་ཞིང། དེ་རྗེས་ཟུར་བཞུགས་གནས་ནས་
ཐུགས་དམ་ཁོ་ན་མཛད་དེ་རེ་དགུའི་སྟེང་སྨོན་ཟླའི་ཚེས་བརྒྱད་ལ་པོ་ཏ་ལ་ནས་གཤེགས་
ལ། སློབ་མ་རྗེ་དང་ཐུན་མོང་བ་མང་ཞིང་གཞན་ཡང་བློ་གྲོས་མགོན་དང་དཔལ་སེང་
དང་ཡོན་རྒྱམ་པ་དང་རཏྣ་ཤྲཱི་དང་བློ་གྲོས་བརྟན་པ་དང་ཆེན་པོ་རིན་བྱང་དང་འདུལ་དཀར་
གྲགས་དཔལ་སོགས་མང་དུ་ཡོད་དོ།། །།ཁྲི་ཐོག་གསུམ་པ་དཔལ་ལྡན་བླ་མ་
 ཤྲཱི་མན་གུ་རུ་  ཆོས་རྗེ་དགེ་ལེགས་དཔལ་བཟང་ དྷརྨ་སྭ་མི་ཤེ་ར་ཤྲཱི་བྷ་དྲ་  ནི། སྔོན་
སངས་རྒྱས་ཀྱི་འཁོར་དུ་རབ་འབྱོར་གྱི་སྐྱེ་བ་བཞེས་པར་གྲགས་ཤིང་ཤམ་བྷ་ལར་རིགས་
ལྡན་འཇམ་དཔལ་གྲགས་པར་སྐྱེ་བ་བཞེས་དུས་དུས་འཁོར་གྱི་གཙོ་བོས་ཟླ་བཟང་ལ་
ཁྱོད་ཀྱི་པད་དཀར་དང་འཇམ་གྲགས་ལ་དགོངས་ཤིག་ཅེས་གསུངས་པ་ནི་འདིར་རྗེ་བླ་མས་
རྗེས་སུ་འཛིན་དགོས་པའི་ལུང་བསྟན་དང། ཟླ་གྲགས་ཀྱི་སློབ་མ་རིགས་པའི་ཁུ་བྱུག་
ཆེ་བའི་སྐུ་ཚེ་བཞེས་དུས་ཟླ་གྲགས་ཀྱིས་མ་འོངས་པ་ན་འཇམ་དབྱངས་མཐའ་ཁོབ་
འདུལ་ཕྱིར་དགེ་སློང་གི་ཚུལ་འཛིན་དུས་སུ་ཁྱོད་ཀྱིས་དེའི་བཀའ་སྒྲུབ་ཤིག་ཅེས་གསུངས་

[177] ཡང་ལེགས་ལྡན་དང་དྲིལ་བུ་པ་དང་ཡང་རྒྱུད་གཅིག་པར་
བཤད་པ་དང། ཡང་ཨ་བྷྱའི་དུས་འཇམ་དཔལ་གྱིས་བསྐུལ་ནས་ཕྲེང་བ་སྐོར་གསུམ་
མཛད་པ་དང་བོད་དུའང་དཔལ་འདུས་པའི་བདག་པོ་འགོས་ཁུས་པ་ལྷས་བཙས་དང་ས་
པཎ་ཆེན་པོ་དང་རྒྱུད་གཅིག་སོགས་ལོ་རྒྱུས་མང་དུ་ཡོད་ལ། མ་ཅིག་ལབ་སྒྲོན་གྱིས་བྲག་
སེང་གེ་ཤོལ་དུ་སྦས་པའི་ལུང་བསྟན་ལས་ཀྱང། ད་ལྟའི་དུས་ཀྱི་བླ་མ་གྲྭ་པ་དེ། །མ་འོང་
དུས་དེར་བློ་བཟང་གྲགས་ཞེས་པ། །དེ་ཡི་བསྟན་པའི་གྲོགས་སུ་འཛིན་པའི་ཕྱིར། །
སངས་རྒྱས་དྲུང་དུ་འཕགས་པ་རབ་འབྱོར་ཞེས། །རྒྱ་གར་རྡོ་རྗེ་གདན་གྱི་དབུས་ཉིད་དུ། །མུ་
སྟེགས་ཚོགས་རྣམས་མ་ལུས་འདུལ་བའི་ཕྱིར། །ཀརྨ་དེ་ཝ་ཞེས་བྱའི་པཎྜི་ཏ། །
ད་ལྟའི་དུས་འདིར་བསོད་ནམས་བླ་མ་ཞེས། །གྲགས་པའི་དུས་དེར་མཁས་གྲུབ་ཆོས་རྗེར་
གྲགས། །ཞེས་རྗེ་བློ་བཟང་གྲགས་པའི་བསྟན་པ་འཛིན་པར་ལུང་བསྟན་པའོ། །སྐུ་ཚེ་
འདིར་གཙང་ལ་སྟོད་མདོ་གཞུང་བྱང་ཆུབ་འོག་གི་ཕོ་བྲང་དཀར་པོ་བདེ་ལྡན་དུ་ལི་ཡུལ་ལྕང་
ར་སྨུག་པོ་ནས་འོང་བའི་ས་སྐྱའི་རིགས་སྔགས་འཆང་ཞིག་གི་རྒྱུད་པ་ཡབ་ཀུན་དགའི་
སྲས་གསུམ་གྱི་ཆེ་བར་འཁྲུངས་ཏེ་མཁས་གྲུབ་ལྷ་དབང་བློར་སྐྱེ་བ་དྲན་པས་མཁས་གྲུབ་ཏུ་
གྲགས་ཤིང། རིན་པོ་ཆེ་འཇམ་དཔལ་སྙིང་པོ་དང་ལམ་འབྲས་པའི་ཡེ་དཔལ་དང་ཀུན་
རྒྱན་རེད་མདའ་བ་སོགས་བསྟེན་ཞིང་འཇམ་དཔལ་སྨྲ་བའི་སེང་གེས་སྐྱེ་བ་དུ་མར་རྗེས་སུ་
བཟུང་བའི་གཞོན་ནུའི་དུས་ནས་ཀྱང་མཁས་པར་གྱུར་ཏེ། བཅུ་བདུན་སྟེང་ངམ་རིང་ཆོས་
སྡེར་འབྲུག་ལོའི་དགུན་ཆོས་ཤིག་ལ་མཁས་མང་རྒྱ་མཚོ་ལྟ་བུ་འདུས་ཤིང་ཆོས་རྒྱལ་ཏའི་
སི་ཏུ་ཡབ་སྲས་ཀྱང་བཞུགས་ཚེ། པཎྜི་ཏ་བོ་དོང་ཕྱོགས་ལས་རྣམ་རྒྱལ་འཇིགས་མེད་
གྲགས་པའི་རིག་གཏེར་གྱི་དབུ་ནས་ཐར་ཆགས་ལ་བཀག་དུས་འདི་ཉིད་ཀྱིས་སྐྱོན་ཐར་
ཆགས་ལ་སྤངས་ནས་ལན་མང་བར་མཛད་ཚེ་འཇིགས་གྲགས་ཀྱིས་ཕལ་ཆེར་ལ་དེ་མདོ་
སྡེ་པའི་ནང་འགལ་ཟེར་བ་མ་གཏོགས་གསུང་རྒྱུ་མ་བྱུང་བའི་ཚུལ་བསྟན་ཀྱང་དེ་ཉིད་
གྱ་གྱུ་མེད་པའི་དམ་པ་ཡིན་པས་ཕྱིས་སུ་མཉེས་ནས་མཁས་གྲུབ་ལ་བསྟོད་པའང་མཛད་
ཡང་དེར་ཆོས་རྗེ་གཡག་ཕྲག་པ་སོགས་ཀྱང་རྩོད་པས་ཕམ་དེ་ནས་རེང་མདའ་པ་ལས་
བསྙེན་པར་རྫོགས་ཏེ་ཉེར་གསུམ་སྟེང་རྗེ་བླ་མ་ལ་རྩོད་ཕྱིར་བྱོན་པའི་ལམ་དུ་ནུབ་གཅིག་

[178]
དབྱངས་ཡོད་པ་གཟིགས་ཏེ་ཕྱི་ཉིན་སེ་ར་ཆོས་སྡིང་ནས་མཇལ་ཙམ་ནས་མི་ཕྱེད་པའི་དད་པ་
ཐོབ་ཅིང་གསུང་ཆོས་ཀུན་ཀྱང་གསན། རྒྱལ་ཚབ་འདུལ་འཛིན་འཇམ་དཀར་གསུམ་ལའང་
ཆོས་གསན་ནས་ཡར་བྱོན་ཏེ་རི་བོ་མདངས་ཅན་གྱི་དགོན་བཏབ་ཅིང་ཉང་སྟོད་ལྕང་རིའི་གདན་
ས་པ་མཛད་པས་ཀྱང་ལྕང་ར་དཀའ་བཅུ་པར་གྲགས། བྱང་བདག་རྒྱལ་རྩེ་སྡེ་བ་རབ་བརྟན་
འཕགས་པའི་སྦྱིན་བདག་བྱས་ཏེ་དཔལ་འཁོར་ཆོས་སྡེ་བཏབ་ལ། དེ་དུས་ནཱ་ལེནྡྲའི་ཆོས་སྡེ་
འདེབས་མཁན་མཁས་ཆེན་རོང་སྟོན་པས་ཁོང་དང་རྩོད་ཟེར་ནས་ཡི་གེ་ཡང་ཡང་བཏང་བ་ལས་
སྐབས་ཤིག་ཏུ་ཁོང་དང་བྱང་བདག་པ་མཆོད་ཡོན་ཀྱང་ཅུང་ཟད་མ་མཐུན་པ་བྱུང་དུས་བྱང་བདག་
གིས་ནཱ་ལེན་དྲ་ནས་རོང་སྟོན་སྤྱན་དྲངས་ཤིང་རྩོད་པའི་དྲིལ་བསྒྲགས་ཏེ་དབང་པོ་ཡང་ཞྭ་ལུ་
དང་གནས་རྙིང་ནས་བཙལ་ནས་དཔལ་འཁོར་ཆོས་སྡེར་རྩོད་ཕྱིར་ཉེ་བར་སླེབ་ཚེ་རྗེ་བཙུན་རོང་
པོས་རྩོད་མ་ནུས་པའི་ཚུལ་གྱིས་བདག་གིས་ཁྱོད་ཀྱི་བླ་མ་རྒྱལ་ཚབ་ཀྱང་ཕམ་ཟིན་པས་ཁྱོད་
བདག་གི་རྩོད་ཟླར་མི་འོས་ཟེར་སོགས་ཐབས་དུ་མས་བཤོལ་ཐབས་མཛད་པས་འདུས་ཁང་
སྒོར་གདར་བཤམས་པ་ཐམས་ཅད་ཀྱང་སླད་སྡུད་དགོས་པ་བྱུང་བ་ན། མཁས་གྲུབ་འདུས་
ཁང་སྟེང་དུ་བྱོན་ནས་ཐལ་སྐད་བཏང་སྟེ། ཐེག་ཆེན་རིགས་ཀྱི་ནུས་པ་མི་དམན་ཚོགས་
གཉིས་རིན་ཆེན་ཁམས་ལས་གྲུབ། །རྣམ་དཔྱོད་མགྱོགས་འགྲོའི་རྟ་ལྗང་གིས་དྲངས་ཤེས་
བྱའི་མཁའ་ལ་ཐོགས་མེད་ཅིང། །གསུང་རབ་རྒྱ་མཚོའི་གོས་ཅན་མ་ལུས་རིགས་པའི་
ཟེར་གྱིས་སྣང་བྱེད་པ། །སྔོན་མེད་ནམ་མཁའི་ནོར་བུ་དེ་དང་མེ་ཁྱེར་ལྷན་ཅིག་ཇི་ལྟར་
བགྲོད། །འོན་ཀྱང་རོང་སྐྱེས་ཤཱཀྱ་ཡི། །བསྟན་ལ་སྡང་བའི་ཡིད་ལྡན་ཞིང། །གཤེན་
རབ་གཞུང་ལུགས་རྒྱལ་མཚན་འཛིན། །བྱིས་པ་མཁས་པར་རློམ་པ་གང། །རིང་
ན་གནས་ཚེ་ཁོ་བོ་དང། །ལྷན་གཅིག་བརྒལ་ལན་བྱའོ་ཞེས། །གྱ་གྱུའི་ཡིད་ལྡན་
དྲང་སྲོང་གི་སྨོས་པའི་ཚིག་བཞིན་ཡང་ཡང་སྒྲགས། །དེ་ནས་ནམ་ཞིག་འདིར་ཕྱིར་
ཚེ། །ཞུམ་པ་བཞིན་དང་སྐྲག་པ་བཞིན། །ནོང་བ་བཞིན་དང་འགྱོད་པ་བཞིན། །
སྐྱབས་མེད་བཞིན་དུ་སྐྱབས་འཚོལ་བྱེད། །དཔལ་ལྡན་ཟླ་བའི་འོད་དཀར་ལ། །
ཀླགས་འཚོལ་འདོད་པའི་མུན་ཅན་དེ། །ཁོ་བོའི་རིགས་ཚུལ་རྡོ་རྗེ་ཡིས། །གཞོམ་

[179] །བླ་མའི་ལེགས་བཤད་ཉིན་བྱེད་ཟེར། །སྒྲིབ་བྱེད་ཕྲག་དོག་རྐང་
འཐུང་རྒྱས། །ཉེས་བཤད་ནགས་འཚལ་འཁྲིགས་པ་ཁྱོད། །ད་ལྟ་ཐལ་བར་བྱ་ཞེས་
སྨྲས། །དེ་ཚེ་སྐྲག་པའི་ཡིད་ལྡན་དེས། །དེ་དག་བདག་གིས་མ་བཀག་ཅེས། །གཏོལ་
མེད་གྱུར་པའི་ཚིག་སྨྲས་ཞིང། །རྫུན་གྱི་ཁུང་བུར་ཡང་ཡང་བྲོས། །ཁྲེལ་ཡོད་ངོ་ཚའི་
གོས་དང་བྲལ། །སྡོམ་པའི་སྐེ་རགས་ལྷོད་པ་ཅན། །བླུན་རྨོངས་སློབ་མའི་ཚིག་ངན་
གྱི། །ཡོལ་བའི་སྒྲིབས་པའི་ཕག་ཏུ་འཆེལ། །ཕྱོགས་འདིར་མཁས་པའི་དཀའ་
མཆིད་དག་བྱ་བར་འོས་པ་མིན་ཞེས་པའི། །སྦྱིན་བདག་ཚིག་ལ་སྐྱབས་བཅས་ནས། །
བདག་བཀའ་དྲིན་ཆེ་ཞེས་སྨྲས། །ལུང་རིགས་རླབས་ཕྲེང་རོལ་པ་ཅན། །སྡེ་ཆེན་རྒྱ་མཚོ་
སོ་སོ་ནས། །མཁས་པ་གདེངས་ཅན་དུ་མ་དག་གནས་འདིར་དཔང་པོར་ལྷགས་པ་ཡང། །
དེ་ཡིས་གང་ལ་མགོན་བཅས་པ། །དེ་ཉིད་ཚིག་གིས་རང་རང་གི་ཆུ་གཏེར་གནས་སུ་བསྐྲད་
བྱས་ནས། །རྒོལ་བའི་དཀྱིལ་འཁོར་རྫོཊ་མ་གྱུར། །འདི་ལྟར་མངོན་དུ་མ་ནུས་པའི། །ཞུམ་
ཚིག་སྨྲས་པ་དྲན་བྱོས་ལ། །ཕྱི་ནས་མཁས་པའི་ལེགས་བཤད་ལ། །ལྐོག་ཏུ་ངན་སྨྲས་མ་
བྱེད་ཅེས། །བདག་གིས་གདམས་ཤིང་ཚར་བཅད་ནས། །བདེན་མིན་སྨྲ་བ་ལྷུར་ལེན་ཅིང། །
ངོ་ཚས་གཏོལ་མེད་གྱུར་དེ་དག་ལུག་བོང་བཞིན་དུ་མཁས་རྣམས་སྒྲོགས། །བདེ་གཤེགས་
བསྟན་པ་གངས་རིའི་མུས་ན་གནས། །གཞུང་ལུགས་འབུམ་ཕྲག་རལ་པའི་ཁུར་གྱིས་བརྗིད། །
རིག་པའི་མཆེ་སྡེར་མི་ཟད་སྟོབས་ལྡན་པ། །མཁས་མཆོག་གདོང་ལྔའི་དབང་པོ་ཁོ་བོ་ཙམ།།
དྲི་མེད་རིག་པའི་གད་རྒྱངས་གཅིག་གིས་ཀྱང། །དྲེགས་ལྡན་ཕས་རྒོལ་གླང་པོ་སྟོང་གི་སྙིང། །
ལྐོག་མར་ཕྱིན་པའི་འཇིགས་སྟེར་དགེ་ལེགས་དཔལ། །བཟང་པོ་ལས་གཞན་སྨྲ་བའི་སེང་
གེ་གང། །ཞེས་གསུངས་པའི་སྒོ་ཡིག་གླན་པར་མཛད་དོ། །དེ་ནས་རི་བོང་མདང་ཅན་དུ་
ཕྱག་ཕེབས་ནས་སྒྲུབ་པ་དང་འགྲོ་དོན་མགོ་མཉམ་མཛད་ནས་བཞུགས་ཚེ་རྒྱལ་རྩེ་སྡེ་བ་སླར་
འགྱོད་དེ་ཡང་འབྱོན་པའི་རེ་བ་དང་ཐབས་བྱས་ཀྱང། མཆེ་བ་མི་ཟད་སྤར་མོའི་ཤུགས་
འཆང་བ། །གངས་རི་འཛིན་པའི་གདོང་ལྔའི་དབང་པོ་དེ། །ལྕགས་ཀྱིས་བཅིངས་ནས་
བཙོག་ཆུས་འཚོ་བ་ཡི། །སྒོ་ཁྱིར་འདོད་པ་མཁས་པའི་བཞད་གད་ཡིན། །ཞེས་གསུངས་
ནས་མ་བྱོན་ལ། ཡང་ངོར་ཨེ་ངམ་ཆོས་ལྡན་འདེབས་མཁན་ངོར་པ་ཀུན་དགའ་བཟང་པོས་

[180]
གནམ་ལྕགས་འཁོར་ལོ་ཞེས་པ་བརྩམ་སྟེ་ཁྱབ་པ་རེ་རེ་ནས་གཤེགས་པའི་ལན་བསྐུར་པས་
འཁོར་གསུམ་རང་གིས་ཁས་ལེན་དགོས་པ་བྱུང་ཡང་ཐབས་བཟང་དེ་ཆོས་ཅན་མི་གཅིག་ཞེས་
སོགས་གསུངས་དགོས་བྱུང་ཚེ་ངོར་བ་རྣམས་ཀྱིས་ཀྱང། ངེད་ཀྱི་ངོར་པ་ཀུན་དགའ་བཟང་པོ་
འདི། །ལྕང་ར་ཆོས་མཛད་དང་ནི་བརྩོད་པའི་ཚེ། །འཁོར་གསུམ་བརྒྱ་ཕྲག་དངོས་འགལ་བྱས་
ན་ཡང། །ཆོས་ཅན་མི་གཅིག་གསུངས་ལ་གསོལ་བ་འདེབས། །ཅེས་འཕྱ་བཞད་བྱས་ཏེ་
དཔེ་རུ་འཁྱེར་བ་བྱུང། དེ་ནས་གནས་རྙིང་དུ་རྒྱལ་ཚབ་དང་མཇལ་ཏེ་ལྡན་དུ་སེ་འབྲས་བརྒྱུད་དེ་
བྱོན་ནས་ཞེ་བདུན་སྟེང་དགའ་ལྡན་ཁྲིར་ཕེབས་ནས་ལོ་བརྒྱད་དུ་ཆོས་ཀྱི་ཆར་ཕབས་ཤིང་མཚན་
ཉིད་གྲྭ་ཚང་བཞི་བཙུགས་པ་དེང་སང་གྙིསུ་དྲིལ་བ་དང། གསུང་བརྩོམ་ཀྱང་བསྟོད་པ་རྣམ་
ཐར་ལྟ་ཁྲིད་སོགས་ཐོར་བུ་དུ་མ་དང་རྗེའི་རྣམ་ཐར་དབུ་མའི་སྟོང་ཐུན་ཚད་མ་སྡོམ་གསུམ་
བཤད་པ་དང། རྒྱུད་སྡེ་སྤྱི་རྣམས་དང་འདུས་པ་བརྟགས་གཉིས་བདེ་མཆོག་དུས་འཁོར་འཇིགས་
བྱེད་ཀྱི་སྐོར་དང་ཆོས་སྐྱོང་འགའ་ཞིག་གི་སྒྲུབ་ཐབས་སོགས་དང་སྔགས་རིམ་ལྷན་ཐབས་དང་
རྩ་ལྟུང་རྣམ་བཤད་སོགས་ལུང་རིག་དུ་མས་བརྒྱན་པ་མང་དུ་ཡོད་དོ། །དེ་ལྟར་བསྲེས་སླད་
མེད་པའི་རྒྱལ་གསུང་ཇི་བཞིན་ལེགས་པར་བཤད་པའི་རྗེ་ཡབ་སྲས་ཀྱི་གསུང་ཡོད་བཞིན་དུ་
དེ་དག་གི་གནད་མ་རྙེད་པ་དང་དེའི་དོན་ལྟར་སྤང་བླང་དཀའ་སྤྱད་དང་གཉིས་སུ་ལྷུང་བའི་ཆོས་
བཞིན་སོགས་ལ་གནས་མ་ནུས་ཚེ་སྐྱོན་འཛིན་ཁུལ་བྱས་ནས་དོར་ཏེ་བོན་དང་མུ་སྟེགས་པའི་ལུགས་
འདྲེས་པའི་བསྟན་འཆོས་ལྟར་སྣང་ལ་ཐོས་པ་ཁ་ཏོན་ལག་ལེན་བྱེད་པ་ཁོ་ནས་ཉི་མ་ཕུལ་ཏེ་
བླུན་པོའི་མགོ་སྐོར་ཞིང་ཟས་ནོར་མནོག་ཆུང་ཙམ་ཆེད་དུ་སྲོག་སྡོམ་ཀྱང་གཏོང་བ་ནི་སྐོམ་པས་
གདུང་བཞིན་དུ་ཡན་ལག་བརྒྱད་ལྡན་གྱི་རོ་མཚོའི་འགྲམ་ནས་བ་ཚེའི་ཆུ་འཐུང་བ་དང་མཚུངས་
སོ། །ཕྱིས་སུ་རྗེ་བླ་མ་འདས་ནས་དྲན་པ་ན་མཆོད་པ་ཕུལ་ཞིང་གསོལ་བ་བཏབ་ནས་སྤྱན་ཆབ་
བསིལ་ཚེ་རིམ་པར་རྗེ་བླ་མ་གླང་ཆེན་བཞོན་ནས་སྔོན་བཞུགས་དུས་ཀྱི་རྣམ་པ་དང་ལྷའི་བུ་དག་གིས་
བཏེགས་པའི་ཁྲི་ལ་བཞུགས་ནས་དང་སེང་ཆིབ་འཇམ་དབྱངས་ཀྱི་རྣམ་པར་དང་སྟག་ཞོན་གྲུབ་
ཆེན་གྲི་ཐོད་འཛིན་པ་དང་སྤྲིན་དཀར་པོའི་ནང་དུ་དགེ་སློང་གི་རྣམ་པར་བྱོན་ནས་ཆོས་འཆད་སོགས་
རྗེ་གཟིགས་པ་རྣམ་ལྔ་དང་འཇམ་དབྱངས་སོགས་ལྷ་དང་བླ་མ་གཞན་མང་པོའི་ཞལ་གཟིགས་

[181] ས་སྐྱ་སོགས་ནས་མཐུ་གཏད་བྱུང་བས་མ་ཚུགས་པ་དང་ཐོགས་འཕངས་པ་ནམ་
མཁར་བཀག་ནས་བྲག་ལ་བསྒྱུར་སོགས་ཀྱི་ནུས་པའང་ཆེ་བ་སྟེ། མདོར་ན་འཆད་རྩོད་རྩོམ་
གསུམ་ཐོས་བསམ་སྒོམ་གསུམ་མཁས་བཙུན་བཟང་གསུམ་མཁྱེན་བརྩེ་ནུས་གསུམ་སོགས་
ལ་བོད་དུ་གྲུབ་ཆེན་དང་པཎྜི་ཏ་དང་ཀུན་མཁྱེན་དུ་གྲགས་པ་སྔ་ཕྱིར་བྱུང་བ་སུས་ཀྱང་འགྲན་
མི་བཟོད་པའི་དོན་ལྡན་གྱི་མཁས་ཤིང་གྲུབ་པ་ཆེན་པོར་གྱུར་རོ། །དེ་ནས་ང་བཞིའི་སྟེང་
ཆོ་འཕྲུལ་ཟླ་བའི་ཉེར་གཅིག་ལ་གཤེགས་ཚུལ་བསྟན་ཏེ་དགའ་ལྡན་དང་རི་བོ་རྩེ་ལྔ་སོགས་
སུ་སྤྲུལ་པ་དུ་མ་གྱེས་པར་གྲགས་ཤིང། གླིང་འདིར་སྐུའི་སྐྱེ་རིམ་ནི་རབ་འབྱོར་ནས་བཟུང་
སྟེ་དབེན་ས་སྤྲུལ་སྐུ་པཎ་ཆེན་རིན་པོ་ཆེའི་རྣམ་ཐར་ལྟར་ཡིན་ཞིང། མ་འོང་པ་ན་ཤམ་བྷ་
ལར་དྲག་པོ་འཁོར་ལོ་ཅན་གྱི་སྐྱེ་བ་བཞེས་ཏེ་ཀླ་ཀློ་བཅོམ་ནས་སླར་ཡང་རྒྱལ་བསྟན་རྒྱས་
པར་མཛད་པར་འགྱུར་ལ། སློབ་མ་སྣར་ཐང་མཁན་ཆེན་བསོད་ནམས་མཆོག་གྲུབ་དང་
ཀུན་མཁྱེན་འཕགས་འོད་དང་སྤྱན་སྔ་བློ་གྲོས་རྒྱལ་མཚན་དང་པཎ་ཆེན་ཤཱཀྱ་ཤྲཱི་དང་རོང་སྟོན་
བློ་བཟང་གྲགས་དང་ལྷ་བཙུན་རིན་ཆེན་རྒྱལ་མཚན་དང་གཙང་པ་སངས་རྒྱས་དཔལ་དང་ཚ་
ཁོ་ཆོས་གྲགས་བློ་གྲོས་ཆོས་སྐྱོང་བ་སོ་བ་འབྲོང་རྩེ་ཞང་ཞུང་ཆོས་གྲགས་འཇམ་དབྱངས་
ཆོས་རྗེ་སོགས་མཐའ་ཡས་སོ། །དེ་ལྟ་བུའི་དོན་ལྡན་གྱི་མཁས་གྲུབ་ཆེན་པོ་ཚད་
མའི་གནས་སུ་གྱུར་པ་འདི་ཉིད་ཆོས་འཆད་པ་ལ་སློབ་དཔོན་དབྱིག་གཉེན་དང་སྙན་ངག་རྩོམ་
ལ་དཔའ་བོ་དང་རྩོད་པ་མཛད་ལ་རིག་པའི་དབང་ཕྱུག་དང་སྡོམ་པ་བསྲུང་ལ་ཡོན་ཏན་འོད་
དང་བྱམས་སྙིང་རྗེ་བསྒོམ་པ་ལ་ཞི་བ་ལྷ་དང་སྔགས་ཀྱི་གྲུབ་པ་ཐོབ་པ་ལ་ས་ར་ཧ་དང་འགྲན་
ནུས་ཤིང། གངས་ཅན་ལྗོངས་ཀྱི་ཕྱོགས་ལས་རྣམ་པར་རྒྱལ་བའང་ཡིན་ཏེ། འཇིགས་
མེད་གྲགས་པས་བསྟོད་པར། རིགས་ཚུལ་གད་རྒྱངས་གཅིག་བསྒྲགས་པས། ཕ་རོལ་
དུད་མོའི་ས་ལ་བརྟེན། །ཞེས་དང། རྟོག་གེ་རྣོ་ལྡན་མྱུར་སྨྲ་རྣམས། །ཁྱོད་ཀྱི་མདུན་
སར་བརྒལ་ལན་གྱིས། །གཏམ་ལ་ཞུགས་ཚེ་མགྲིན་པ་ནི། །རང་སྲོག་གིས་འགེགས་
མི་སྨྲ་ཐོབ། །ཅེས་པ་ལྟར་གཞོན་དུས་ནས་ཀྱང་བོད་ཀྱི་མཁས་ཆེན་ཚུར་ལ་རྩོད་པ་མཛད་
པ་རྣམས་གོང་དུ་བརྗོད་ཟིན་ལྟར་དཔའ་ཞུམ་པར་མཛད་དོ། །འདི་ཉིད་ནི་ལུང་རིག་
དྲི་མེད་དང་བཤད་སྒྲུབ་གཉིས་ཀྱི་སྒོ་ནས་རྒྱལ་བསྟན་སྤྱི་དང་སྒོས་སུ་འཇམ་མགོན་

[182]
རྒྱས་པར་མཛད་ཕྱིར་བསམ་བཞིན་དུ་གླིང་འདིར་བྱོན་པར་ངེས་སོ། །དེ་ལྟར་ན་ཡང་ས་སྐྱ་
པཎ་ཆེན་གྱིས། ཡོན་ཏན་མེད་པའི་སྐྱེ་བོ་རྣམས། །ཡོན་ཏན་ཅན་ལ་ལྷག་པར་སྡང། །
ཞེས་དང། སྐྱེ་བུ་དམན་རྣམས་དམ་པ་ལ། །ཁྱད་གསོད་བྱེད་ཀྱི་དམ་པས་མིན། །སེང་
གེས་ཝ་སོགས་ལེགས་པར་སྐྱོང། །ཝ་ཉིད་ཝ་ཡི་རིགས་ལ་འགྲན། །ཞེས་པ་ལྟར་
དགེ་ལྡན་པའི་བསྟན་པ་ལ་ལོག་པར་འཁུ་བའི་ཕྱི་དར་གྱི་སྙིང་མ་པ་ལ་སོགས་ཀྱིས་རང་
རང་གི་ལྟ་སྤྱོད་དང་མ་མཐུན་པ་ཙམ་རྒྱུ་མཚན་དུ་བྱས་ཏེ་དེ་ཉིད་ལ་སྒྲོ་སྐུར་མང་དུ་བྱས་
ཀྱང། ཡང་དེ་ཉིད་ཀྱིས། བདག་ཉིད་ཆེན་པོ་གནས་པའི་སར། །མཁས་པ་གཞན་
བདག་རྩ་ཡིས་བརྩི། །མཁའ་ལ་ཉི་མ་ཤར་བ་ན། །རྒྱུ་སྐར་མང་ཡང་མཐོང་མི་འགྱུར།།
ཞེས་པ་ལས་མ་འདས་སོ། །ཡང་དེ་ཉིད་ཀྱི་གཞུང་ལའང་ཀླན་ཀ་འཚོལ་བ་མང་དུ་
བྱུང་སྟེ། དེ་དུས་སྙན་གྲགས་ཤིན་ཏུ་ཆེ་ཞིང་ཡོངས་ཀྱིས་བཀུར་ལ་མཁས་པའི་ཁུར་
བསྣམས་པའི་ཆེན་པོ་ཀོན་ཏིང་གུ་འུ་ཤྲཱི་བས་རང་ཉིད་ཀྱི་གསུང་རྩོམ་ན། སྒྲུབ་མཐའ་ལ་
བཞུགས་པའི་ནང་པ་སངས་རྒྱས་པ་ལ། ཐོབ་བྱ་སྤྱི་ཙམ་གྱི་ ཉན་རང་གི་འང་ཡི་  ཡུལ་
སངས་རྒྱས་གཅིག་པོ་ཉིད་དེ་རྒྱུད་ལས། ཐར་པ་ མཐར་ཐུག་  སངས་རྒྱས་གཅིག་པོ་
ཉིད། །མང་པོ་དམིགས་པར་མི་འགྱུར་རོ། །ཞེས་གསུངས་ཞེས་དང། ལམ་ སྡུག་ཀུན་
དེ་མིན་  སྤྱིར་བདེན་པ་བཞི། ལྟ་སྤྱོད་ཕྱོགས་མཐུན་དུ་བྱེད་པ་བྱེ་བྲག་ མུ་སྟེགས་  དང་མདོ་སྡེ་
གཉིས་སུ་བསྡུས། རང་སངས་རྒྱས་ཡང་ངོ་ཞེས་དང། ཉན་ཐོས་བྱེ་བྲག་པ་རང་གི་ལུགས་
ཀྱི་ལམ་དེ་ངེས་དོན་ཡིན་ལ་ཞེས་དང། ཉན་ཐོས་ཀྱི་ཐོབ་བྱའི་ཡུལ་སངས་རྒྱས་ མ་གྲགས་
ས་དགུ་ཡིན་པར་དམིགས་ཀྱང་ཞེས་དང། སྡོམ་པའི་ཚུལ་ཁྲིམས་སྡོམ་པ་ཉི་ཤུ་ གཞུང་
པ་དང་རྩ་བ་ སྲུང་བྱ་  བཞི་ཞེས་དང། ལྷག་པ་ཏིང་ངེ་འཛིན་ལྷག་མཐོང་གཙོ་ཆེ་བ་དང་
ཤེས་རབ་ནི་ཏིང་ངེ་འཛིན་གཙོ་ཆེ་ཞེས་དང། ནང་རིག་པ་ཕུང་ཁམས་སྐྱེ་མཆེད་གཏན་
ལ་བབས་པ་མངོན་པ་ཀུན་ལས་བཏུས། བདེན་བཞི། བདེན་པ་ གཞུང་ཡིན་  བཅུ་
དྲུག་བདེན་པ་རྣམ་ངེས། དབུ་མ་རྒྱན་སོགས་དང། བཀའ་བར་པའི་དགོངས་འགྲེལ་
ལྟ་སྤྱོད་གསལ་བ་དབུ་མ་རིགས་པའི་ཚོགས་དྲུག་སོགས། བཀའ་ཐ་མའི་དགོངས་འགྲེལ་

[183] ཡང་ཕ་
རོལ་ཏུ་ཕྱིན་པའི་ལམ་གྱི་ཐོབ་བྱ་མཐར་ཐུག་གི་སངས་རྒྱས་ལ་ད་དུང་སྤང་བྱ་སྤང་རྒྱུ་ཡོད་
པས་དེ་དང་སྔགས་ཀྱི་ལམ་གྱི་ཐོབ་བྱ་བཅུ་གསུམ་རྡོ་རྗེ་འཛིན་པའི་ས་ལ་མཆོག་དམན་གྱི་
ཁྱད་ཡོད་པའི་སྒྲུབ་བྱེད་བཀོད་པ་དང། དབང་བསྐུར་གཞིའི་དཀྱིལ་འཁོར་ལ་ཨ་བཧི་དྷ་ནའི་
རྒྱུད་ལས། བྲིས་པའི་དཀྱིལ་འཁོར་དང་པོ་སྟེ། །གཉིས་པ་མཚན་མའི་དཀྱིལ་འཁོར་
རོ། །གསུམ་པ་ལག་པའི་ཕྱག་རྒྱ་སྟེ། །བཞི་པ་གཞུང་དུ་བསྒྱུར་པའོ། །ལྔ་པ་མེ་
ཏོག་མཆོད་པ་སྟེ། །དྲུག་པ་ཚོགས་ཀྱི་ ཚོགས་འཁོར་  དཀྱིལ་འཁོར་རོ། །ཞེས་པ་ལྟར་
གྱི་དྲུག་ཡོད་ཅེས་སོགས་གསུངས་བཞིན་དུ། མཁས་གྲུབ་རྗེའི་གསང་བ་འདུས་པའི་གྲུབ་
ཐབས་ལ་དགག་པ་མཛད་པའི་ལན་ནི་རྗེ་དེ་རང་ཉིད་ཀྱིས། དེ་ལ་ཁོ་བོས་ཕྱི་དཀྱིལ་འཁོར་
ལ་ལྷ་དགུ་ལས་མེད་པ་ལ་ལུས་དཀྱིལ་ལྷ་བརྒྱ་དང་ལྔ་བཅུ་རྩ་བདུན་ལ་སོགས་པ་བཀོད་
ཅིང། ལུས་དཀྱིལ་གྱི་ལྷའི་ནང་ན་ཕྱི་དཀྱིལ་ལ་འགོད་པ་དང་ཐུན་མོང་གི་ལྷ་གཅིག་ཀྱང་
མེད་པ་སོགས། ཅེས་སྨྲས་པ་ནི། དེ་འདྲ་བའི་ལུས་དཀྱིལ་འཁོར་འདོད་པ་རྣམས་ཀྱི་
ལུས་ལ་ལྷ་འགོད་ཚུལ་དེ་ཆོས་ཅན། ཞེས་བྱ་བའི་དོན་ཡིན་པས་རྩོད་གཞི་ཆོས་ཅན་ངོས་
བཟུང་བ་ཡིན་གྱི། འགོག་བྱེད་ཀྱི་རིགས་པ་བརྗོད་པ་མིན་པས། ཀྱཻ་རྡོར་ལུས་དཀྱིལ་མི་
འཐད་དེ། །ཕྱི་དཀྱིལ་གྱི་ལྷ་དང་ལུས་དཀྱིལ་གྱི་ལྷ་གྲངས་མི་མཚུངས་པའི་ཕྱིར། ཅེས་པའི་
འདོད་པ་བསུ་ལུགས་བློ་ལ་བཞག་ནས། འབྲེལ་མེད་ཀྱི་ལན་མང་དུ་བྲིས་པ་མཐའ་དག་
ཁས་ལེན་མེད་པའི་ཐལ་འགྱུར་ཡིན་པར་ཤེས་པར་གྱིས་ཤིག་ཕྱིའི་དཀྱིལ་འཁོར་ལ་
བཀོད་པའི་ལྷ་ཧེ་རུ་ཀ་ཡབ་ཡུམ་ལས་མེད་ཀྱང། ཧེ་རུ་ཀར་བསྐྱེད་པའི་ལུས་ལྷ་རེ་གཉིས་
འགོད་པ་ཁོ་བོ་དང་ཡང་ཁས་ལེན་པ་བཞིན་དུ་ཕྱི་ནང་གི་ལྷ་ངེས་པར་གྲངས་མཚུངས་དགོས་སོ་
ཞེས་ག་ལ་སྨྲ། ཆོས་ཅན་དང། རྟགས་ཀྱི་ཁྱད་པར་མི་ཕྱེད་པ་ལ་དགག་སྒྲུབ་ཀྱི་ཁུར་འཛིན་
པ་ནི་བཞད་གད་ཀྱི་གནས་སོ། །ཞེས་སོགས་ཀྱིས་ལན་རྒྱས་པར་གནང་ལྟར་རོ། །ཡང་དེ་
ཉིད་ཀྱི་དུས་འཁོར་ཊིཀ་ཆེན་གྱི་རྩིས་ཀྱི་སྐོར་དང་ལྷག་པར་དུ་བསྟན་རྩིས་ལ་དགག་པ་བྱེད་པ་
ལ་ལ་བྱུང་ལ། དེ་ཡང་སྤྱིར་བསྟན་རྩིས་ལ་འཕགས་ཡུལ་དུའང་ས་ལའི་ཚལ་གྱི་མཆོད་
རྟེན་ཞིག་གི་རྡོའི་ཀ་བའི་ངོས་གཉིས་ཀྱི་ཡི་གེ་ན་སངས་རྒྱས་འདས་ཚུལ་བསྟན་པའི་ཟླ་ཞག་

[184]
ལ་རྒྱ་གར་མཁས་གྲུབ་ལའང་ཞལ་མ་འཆམ་པ་དུ་མ་ཡོད་སྙམ་ཞིང། ཁྱད་པར་དུ་གངས་ཅན་
འདིར་བསྟན་རྩིས་སྤྱི་དང་བྱེ་བླག་གསང་སྔགས་དུས་འཁོར་ལུགས་གཞིར་བཞག་ལའང་རོང་བ་
རྒ་ལོ་ཨོ་རྒྱན་པ་རིན་ཆེན་དཔལ་གཡུང་སྟོན་རྡོ་རྗེ་དཔལ་རོང་བ་ངག་དབང་གྲགས་པ་མ་དམ་པ་
གསོད་རྒྱན་ཇོ་ནང་ཕྱོགས་རྒྱལ་ཡེ་བཟང་རྩེ་བ་སོགས་ཀྱིས་བཞེད་ཚུལ་སོ་སོར་ཡོད་ཅིང། ལྷག་
པར་དུ་དེང་སང་གྲགས་ཆེ་བ་ནི་བུ་སྟོན་རིན་པོ་ཆེ་དང་མཁས་གྲུབ་ཐམས་ཅད་མཁྱེན་པ་དང་ཇོ་ནང་
ཆོས་མགོན་སོགས་ བྱེད་རྩིས་པ་  ཀྱིས་རྒྱལ་བུ་དོན་གྲུབ་མེ་རྟ་ལ་འཁྲུངས་པར་གསུངས་ལྟར་
ནི་གོང་དུ་བརྗོད་ཟིན་ལྟར་དང། ཕྱིས་ཀྱི་གྲུབ་རྩིས་གཙོ་བོར་བཞེད་པའི་དགེ་ལྡན་པ་མཁས་གྲུབ་
ཆེན་པོ་ནོར་བཟང་རྒྱ་མཚོ་དང་ཡེ་བཟང་རྩེ་བའི་སློབ་མ་ཀརྨ་ཆོས་གྲགས་རྒྱ་མཚོ་དང་འདིའི་སློབ་
མ་ཀར་རྙིང་ལུགས་སྤྱི་འཛིན་པའི་ཕུག་པ་ལྷུན་གྲུབ་རྒྱ་མཚོ་སྟེ་གསུམ་གྱི་འཁྲུལ་སེལ་གྱི་རྩིས་
འགོག་བྱེད་ཀྱི་ཞལ་ལུང་མ་བུའི་ལུགས་ཏེ་མི་མཐུན་པ་གཉིས་བྱུང་ངོ། །དེ་ལྟར་མི་འདྲ་བ་
མང་དུ་བྱུང་བའི་རྩ་བ་ཡང་སྤྱིར་རྒྱལ་བའི་བཀའི་ཚིགས་བཅད་རེ་རེའི་དོན་ཡང་ཟབ་ཅིང་རྒྱ་ཆེ་
བས་མཁས་པ་སོ་སོས་ཀྱང་འཆད་ཚུལ་མི་འདྲ་བ་དུ་མ་བྱེད་ནུས་པ་དང། བྱེ་བྲག་ཏུ་གསང་
སྔགས་བླ་མེད་ཀྱི་ཚིགས་བཅད་རེ་རེ་ལའང་མཐའ་དྲུག་ཚུལ་བཞིའི་བཤད་པ་བྱེད་དགོས་
ཡོད་ཅིང། དེའི་ནང་ནས་ཀྱང་དཔལ་དུས་ཀྱི་འཁོར་ལོའི་རྒྱུད་ཀྱི་ཚིག་ལ་རྒྱུད་སྡེ་གཞན་
དང་མི་འདྲ་བའི་བཤད་སྲོལ་ཡོད་ལ། ལྷག་པར་དུ་དེར་བཤད་པའི་ཕྱིས་གཟའ་སྐར་སོ་སོའི་
འགྲོས་མི་འབྲ་ཞིང་ལ་ལའི་འགྲོས་རི་མོས་ཀྱང་ཞིབ་ཏུ་རྟོགས་དཀའ་བས་མཁས་པ་སོ་སོས་
ཀྱང་ལུགས་རིགས་དུ་མས་དཔྱད་ནས་རང་ལུགས་རེ་བཞག་སྟེ་དེ་དང་མ་མཐུན་པ་ལ་དགག་སྤོང་
ཡང་མང་དུ་མཛད་ཅིང། དེ་ལ་ཡང་མ་མཐུན་པ་ཁ་ཅིག་ནི་སྔར་འགྱུར་མི་མཐུན་པས་འགྱུར་
སྐྱོན་དང་འགའ་ཞིག་གིས་འགྱུར་བསྒྱུར་བྱས་སོགས་སྤོངས་པ་འདི་འཐད་ཀྱི་ཁ་ཚོན་གཅོད་
དཀའོ། །འོན་ཀྱང་མཁས་པ་དེ་ཐམས་ཅད་ཀྱི་སངས་རྒྱས་ལོ་རྟོགས་བསྒྲིགས་དཀའ་བའི་
རྩ་བ་ནི་མངོན་བྱུང་གི་མདོ་ལྟར་འདུལ་ལུང་ལས། བཅོམ་ལྡན་འདས་ཀྱིས་བླ་ན་མེད་
པའི་ཡེ་ཤེས་བརྙེས་པ་ན་གྲགས་འཛིན་མ་ལ་ཡང་ཁྱེའུ་ཞིག་བཙས་སོ། །ཟླ་བ་ཡང་སྒྲ་
གཅན་གྱིས་ཟིན་ཏོ། །ཞེས་རྒྱལ་བུ་དོན་ཀུན་འགྲུབ་པ་སངས་རྒྱས་པའི་ཉིན་དེ་ལ་ཟླ་

[185] །
དེ་ལྟར་ན་འདིར་སྐབས་སུ་བབས་པ་ནི་ཞལ་ལུང་བུ་རྣམས་མ་ཟད་གཞུང་གི་གཙོ་བོ་རྣམས་
ཀྱང་རྗེ་ནོར་བཟང་པས་མཛད་པར་རྗེ་འཇམ་དབྱངས་བཞད་པའི་རྡོ་རྗེ་དང་མཁས་ཆེན་སྡེ་སྲིད་པ་ནས་
ཀྱང་གསུངས་ལ་དེ་དག་གི་དགག་པ་འགའ་ཞིག་དང་མཛད་བྱང་སོགས་མཁས་པ་ལྷུན་གྲུབ་རྒྱ་
མཚོ་པས་སྦྱར་བ་དེ་ལས་བོད་ཀྱི་མཁས་པ་དུ་མའི་བསྟན་རྩིས་སོ་སོར་དགག་ཅིང། ཁྱད་པར་
དུ་མཁས་གྲུབ་རྗེ་བཀག་པའི་ཐད་དུ་དཔྱད་པ་བྱེད་དཀའ་མོད་ཀྱང་ཁོ་བོའི་ སེམས་ཉིད་དམ་
ཆོས་པ་སོགས་  ཡོངས་འཛིན་དུ་མས་དེ་ལ་རྩིས་ལ་སྦྱང་བ་ཞིག་གིས་ལན་བྱེད་དགོས་འདུག་
ཅེས་དོན་གྱིས་བསྐུར་བར་མཛད་པས་བཀའ་བཞིན་སྒྲུབ་པའི་མཆོད་པར་འགྱུར་ཆེད་དུ་མོས་
ནས་ལན་ཡིན་མིན་གང་ལྟར་ན་ཡང་ཉམས་དགའ་དགའི་ཚུལ་གྱིས་དོགས་དཔྱོད་བྱེད་འདོད་
ཀྱང། བུ་སྟོན་རིན་པོ་ཆེས། མང་དུ་སྨྲས་ན་དགྲ་སོགས་ལྡང། །མ་སྨྲས་ལག་ལེན་འཆོལ་
བར་སྤྱོད། །ཞེས་དང། རྗེ་བླ་མས་ཀྱང། ཡིན་ཚུལ་བཤད་ན་མཁས་འདོད་ཅན་དུ་མཐོང། །
ལོག་པར་བསྟན་ན་ལྟ་ངན་ཕྱི་ཕྱིར་འཕེལ། །མི་སྨྲའི་བརྟུལ་ཞུགས་བཟུང་ན་དོན་མི་འགྲུབ།།
ཅེས་པ་ལྟར་དུ་འགྱུར་དུ་དོགས་ནའང་ཀུན་སློང་ཉོན་མོངས་ཅན་དོར་ཏེ་དེ་དག་སོ་སོའི་གསུངས་
ཚུལ་གྱི་འགྲོས་རིམ་པར་བརྗོད་ནས། དེ་ལ་མཁས་གྲུབ་རྗེའི་ཊིཀ་ཆེན་པོར་མ་ནི། སངས་
རྒྱས་ཀྱི་རྩ་རྒྱུད་གསུངས་པའི་ལོ་དང་དེའི་རྗེས་སུ་ཟླ་བཟང་གི་ཤམ་བྷ་ལར་ལོ་གཅིག་གི་རིང་ལ་
རྩ་རྒྱུད་བསྟན་ཅིང་འགྲེལ་པ་བརྩམས་ཏེ་དུས་ཀྱི་འཁོར་ལོའི་གཞལ་ཡས་ཁང་བཞེངས་ནས་
མྱ་ངན་ལས་འདས་པའི་ལོ་གཅིག་སྟེ་ལོ་གཉིས་པོ་དེ་ནི་སྔར་གྱི་གྲངས་ལས་ལོགས་སུ་ལྷག་
པོར་བགྲང་དགོས་ཏེ་སྟོན་པས་རྩ་རྒྱུད་སྟོན་པའི་ལོ་འདི་ནས་འོག་ཏུ་དྲུག་བརྒྱའི་ལོ་ཡི་ཞེས་
པ་ཡིན་པས། ལོ་དྲུག་བརྒྱ་པོ་དེའི་དོན་མ་རྩ་རྒྱུད་སྟོན་པའི་དུས་དེ་ལ་བཟུང་བའི་ལོ་གཉིས་པོ་
ནི་འདི་ནས་ནི་དྲུག་བརྒྱ་ཞེས་པའི་ཁོངས་སུ་མ་གཏོགས་པའི་ཕྱིར་རོ། །ཞེས་དང། ས་གའི་
་་་་་་
་་་་་་
་་་་་་
་་་་་་
་་་་
གཟའ་ཟླ་སྐར་ཉི་ཙ་སུར་གདོང་མཇུག་
ཉའི་ཐོ་རངས་ཀྱི་ཆ་ལ་སངས་རྒྱས་ཤིང་དེའི་ཚེ་ཟླ་བ་གཟས་ཟིན་པར་
བཤད་ལ། དེའི་ལོ་དེ་ཉིད་ཆུ་ཕོ་རྟ་སྣ་ཚོགས་ཀྱི་ལོ་ཡིན་ཏེ། དེ་ལ་
སྔར་བསྟན་རྩིས་ཀྱི་སྐབས་སུ་ཇི་སྐད་བཤད་པའི་འདས་ལོའི་
གྲངས་གཞིར་བཞག་པའི་སྟེང་ནས་ལུགས་བཟློག་གི་རྩིས་བྱས་ཏེ་

[186] གཟའ་གནས་སུ་
གཅིག་ནས་ཆ་ཤས་བཅུ་རྣམས་ཤར་ནས་གཟའ་འཛིན་དང་ལེགས་པར་འགྲིག་པར་འགྱུར་བའི་
སྔར་གྱི་བསྟན་རྩིས་ཀྱི་འདས་ལོ་འཇོག་ཚུལ་སོགས་རྣམ་པར་བདག་ཅིང་ཡིད་བསྟན་དུ་རུང་བར་
འགྲུབ་ལ། རྩ་རྒྱུད་བསྟན་པའི་ལོ་དང་ཟླ་བཟང་གིས་ཆོས་བསྟན་པའི་ལོ་གཉིས་དྲུག་བརྒྱའི་
ཁོངས་སུ་བགྲངས་ནས་རྩིས་ན་གཟའ་འཛིན་གྱི་རི་མོ་འདི་མི་འཆར་ལ་གཅིག་མ་བགྲངས་
པར་རྩིས་ན་འགྲིག་འོང་བར་མངོན་སུམ་གྱིས་གྲུབ་ལ། ཞེས་སངས་རྒྱས་པའི་ལོ་གསུངས་
པ་དེ་ཞལ་ལུང་དུ་འགོག་པ་ནི། ཡང་ཊིཀ་མཛད་པ་ཁ་ཅིག་གིས་རྒྱུད་འཆད་པའི་ཐོག་
མར་བསྟན་རྩིས་མཛད་པ་ན་རྩ་རྒྱུད་གསུངས་པའི་ལོ་དང་ཟླ་བཟང་གིས་ཤམ་བྷ་ལར་འགྲེལ་
པ་བརྩོམ་པ་སོགས་ཀྱི་ལོ་གཅིག་སྟེ། ལོ་གཉིས་པོ་དེ་ནི་ལྷ་དབང་སོགས་ཀྱི་དྲུག་བརྒྱ་
ལས་ལོགས་སུ་བགྲང་མི་དགོས་ཏེ་དྲུག་བརྒྱ་པོའི་ཁོངས་སུ་གཏོགས་པའི་ཕྱིར་རོ། །
ཞེས་བཀོད་ནས་སླར་ཡང་འོག་ཏུ་ལོ་འདི་ནས་ནི་དྲུག་བརྒྱའི་ལོ་ཡིས་ཞེས་སོགས་རྒྱུད་ཀྱི་
ལོ་དག་པ་འཆད་པའི་སྐབས་སུ་རྩ་རྒྱུད་བསྟན་པའི་ལོ་དང། ཟླ་བཟང་གིས་ཆོས་བསྟན་
པའི་ལོ་གཉིས་ཀ་དྲུག་བརྒྱའི་ཁོངས་སུ་བགྲང་ན་གཟའ་འཛིན་གྱི་རི་མོ་འདི་བཞིན་མི་
འཆར་ལ་གཅིག་མ་བགྲངས་པར་བརྩིས་ན་འགྲིག་འོང་བ་མངོན་སུམ་གྱིས་གྲུབ་པས་ཞེས་
པ་དང། སྔར་བསྟན་རྩིས་ཀྱི་སྐབས་སུ་བསྟན་དེའི་འདས་ལོའི་གྲངས་གཞིར་བཞག་ནས་
ཡར་ལོག་གི་རྩིས་བྱས་ནས་ཆུ་ཕོ་རྟ་སྣ་ཚོགས་ཀྱི་ལོའི་ས་གའི་ཉའི་གཟའ་གཟིན་ལ་སོགས་
པ་འཆར་ཞེས་བཀོད་ནས་གཟའ་འཛིན་གྱི་རི་མོ་ལུགས་སྔ་མས་བཞག་པ་དེ་ཉིད་བྲིས་སྣང་
ངོ། །འདི་དག་ལ་ནི་གོང་འོག་འགལ་བ་དང། རང་གི་བསྟན་རྩིས་ཀྱི་ལོ་གྲངས་གཞིར་
བཞག་ན་ཡར་ལོག་གི་གཟའ་འཛིན་མི་འཆར་བ་དང། ལུགས་སྔ་མའི་ ཆོས་སོགས་
རྗེས་སུ་འབྲངས་འདུག་པ་འདི་ལའང་རྗེས་སུ་བརྗོད་པ་ཡོད་པའི་ཉེས་པ་སྟེ་ནོངས་པ་གསུམ་
གྱིས་རེག་གོ། །ཞེས་གསུངས་ལ། དེ་ལས་གང་འཐད་དང་མི་འཐད་ཁོ་བོ་ལྟ་བུའི་སྦྱང་
དམན་ཞིག་གི་བློའི་ཡུལ་མིན་མདོ་ཀྱང་གོང་སྨོས་ལྟར་དགོས་དབང་གིས་དཔྱོད་ཙམ་བྱེད་ན་དེ་
ཡ་ནོང་པ་དང་པོས་རེག་པར་མི་སེམས་ཏེ་རྗེ་བཙུན་མི་ཕམ་པས། གང་ཞིག་ཡོད་པ་མེད་མ་ཐོང་
མི་མཐོང་བ། །དེ་འདྲའི་མུན་ནག་རྣམ་པ་འདི་ཅི་ཞིག་ཅེས་གསུངས་ལྟར་དུ་འགྱུར་དོགས་

[187] སྔར་དྲངས་ཊིཀ་ཆེན་དུ་སངས་རྒྱས་པའི་ཕྱི་ལོ་རྩ་རྒྱུད་གསུངས་ལོ་དང་ཟླ་བཟང་གིས་
བློས་བསླང་བཞེངས་ནས་ཆོས་བསྟན་ལོ་གཉིས་པོ་ལྷ་དབང་སོགས་ཀྱི་ལོ་དྲུག་བརྒྱ་པོ་དེའི་
ཁོངས་སུ་མི་བགྲང་ཞེས་པ་ལས་ལོགས་སུ་མི་བགྲང་བར་དེའི་ཁོངས་སུ་བགྲང་ཞེས་པ་མེད་པ་
སྔར་དྲངས་ཟིན་ལྟར་ཡིན་ལ། དེ་དང་འོག་ཏུ་གསུངས་པར་འགལ་འྡུའང་རྐང་མགྱོགས་
བསྒྲུབས་ནས་ལྕགས་ལྷམ་གྱོན་ཏེ་འཛམ་གླིང་མྱུལ་ཀྱང་མི་རྙེད་དེ། དེའི་རྒྱུ་མཚན་ནི་སངས་
རྒྱས་པའི་ནུབ་མོའི་ཟླ་འཛིན་ཐད་དུ་ཊིཀ་ཆེན་ལས་ལོ་སྔ་མ་གཉིས་ལས་གཅིག་བགྲང་གསུངས་
པའི་ནི་ལོ་གཉིས་ལས་གཅིག་བགྲང་ནས་གཅིག་ཤོས་མ་བགྲང་ན་ལྷ་དབང་སོགས་ཀྱི་ལོ་དྲུག་
བརྒྱའི་གྲང་དེ་འགྲིགས་གསུངས་པ་མིན་པར་དེ་ནུབ་ཀྱི་གཟའ་འཛིན་རི་མོའི་ཆེད་དུ་སྟེ། དེ་
ཇི་ལྟར་ཞེ་ན་ལོ་དྲུག་བརྒྱ་སོགས་འདས་ལོའི་སྟེང་དུ་ལོ་སྔ་མ་གཉིས་ལས་བློས་བསླང་བཞེངས་
ལོ་རིལ་པོ་བགྲང་ནས་དེའི་སྔོན་མའི་ལོ་གཅིག་པོ་རིལ་པོ་མི་འདྲེན་པར་དེའི་ཟླ་བ་བཅུ་དང་ཞག་
བཅོ་ལྔ་བསྣན་ནས་ཡར་ལོག་གི་རི་མ་བྲིས་ན་དེ་ནུབ་གཟའ་འཛིན་ཡོད་པར་འགྲིག་འོང་ཞེས་
པའོ། །དེ་བཞིན་དུ་གཉིས་པ་ཡང་མ་གྲུབ་སྟེ། ཊིཀ་ཆེན་གྱི་ལུགས་གཞིར་བཞག་སྟེ་
ཁྱེད་རང་དག་གིས་ཀྱང་བྱེད་རྩིས་ཀྱི་ནང་ནས་ཞིབ་པར་བཞེད་པ་ལྟར་གྱི་ཡར་ལོག་གི་རྩིས་
བྱས་ན་ཆུ་རྟ་ལ་དེའི་ས་གའི་ཉ་ལ་རི་མོ། འདི་ལྟ་བུ་ཤར་བས་འཛིན་དུས་དང་རྒྱ་གར་དང་
་་་་་་་་་་་་
་་་་་
་་་་་
་་་་་
གཟའ་རིལ་ཆ་ཉི་དཧྲུ་ཟླ་ཉི་དག་
་་་
་་་
་་་
་་་
་་་
རྩ་མགོ་མཇུག་
བོད་ཀྱི་ས་ཚིགས་བར་ཁྱད་ལ་མན་ངག་
ལྟར་གྱི་ཕྲི་སྣོན་བྱས་པས་འཕགས་ཡུལ་
དབུས་སུ་ཉ་དེའི་ཐོ་རངས་ཟླ་འཛིན་དང་
སངས་རྒྱས་ཚུལ་གྱི་མཛད་པ་སྟོན་པ་
འགྲིགས་ལ། འདི་ལ་རྗེ་ནོར་བཟང་པས་ཞལ་ལུང་བུར་སྔོན་གྱི་བྱེད་རྩིས་ཉིད་ཀྱི་སྐབས་སུ་དག་
པར་འདོད་པའི་ལོ་ཉིས་བརྒྱ་ཉེར་གཅིག་གི་རྩིས་འཕྲའི་སྟེང་ནས་ཡར་ལོག་གི་རི་མོས་བརྩིས་ན་ཆུ་
རྟ་དེ་དང་དེའི་སྔ་ཕྱིའི་འགའ་ཞིག་གི་བར་དུ་ས་གའི་ཉའི་མཚན་མོ་ཟླ་འཛིན་རི་མོ་མི་འཆར་ལ་
ཕྱིས་ཀྱི་བྱེད་རྩིས་ཀྱི་ཡར་ལོག་ལ་དེ་ཤར་ཡང་བྱེད་རྩིས་ལ་ལོ་མང་པོ་ནས་སྐྱོན་འབྱུང་བས་ངེས་
པ་མེད་ཅེས་གསུངས་པ་ནི་ཞལ་ལུང་པའི་མཁས་པ་ལྷུན་རྒྱམ་པའི་གསུངས་དང་བསྟུན་ཅེས་
ཙམ་ཡིན་གྱི་གཞན་དུ་ན་དཔོན་གྱི་བྱེད་རྩིས་འགའ་ཞིག་དག་པས་དེ་ལ་དེའི་རི་མོ་མ་ཤར་ཡང་

[188] ཕྱིས་ཀྱི་བུ་སྟོན་དང་མཁས་གྲུབ་རྗེ་དང་འཇམ་དབྱངས་ཆོས་མགོན་སོགས་ཀྱིས་
བརྩིས་པར་མཛད་པའི་བྱེད་པ་རི་མེ་མཁའ་རྒྱ་མཚོ་ལ་བརྒྱ་གྱ་གཉིས་ཀྱིས་འཕྲིས་པའི་ཉིས་བརྒྱ་
ཉེར་གཅིག་གིའམ་གཞན་ཕྱིས་ཀྱི་རྩིས་འཕྲོ་གང་ཡིན་ཀྱང་དོན་འདྲ་བས་དེའི་སྟེང་ནས་བརྩིས་པ་ནི་
སྔ་མ་ལས་རྩིས་ཚུལ་ཤིན་ཏུ་ཞིབ་པས་རྩིས་འཕྲོ་དེ་དག་གི་སྟེང་ནས་ཡང་དག་པར་བྲིས་ནང་ལྟར་
ནའང་འཆུག་མེད་འབྱུང་བ་དང། ཁྱད་པར་དུ་འདིར་བཀོད་པའི་རི་མོ་ནི་དེ་ལས་ཀྱང་ཞིབ་པ་ཞལ་
ལུང་གི་གྲུབ་རྩིས་དང་རགས་ཞིབ་ཆེར་མེད་པར་མ་ཟད་ཉི་སྐར་དང་གཟའ་འཛིན་ལ་གྲུབ་རྩིས་ལས་
ཀྱང་ལྷག་ཅིང་ཞིབ་པས་འདིའི་སྟེང་ནས་ཡར་ལོག་བྱས་པའི་ཆུ་རྟའི་ས་གའི་ཟླ་འཛིན་ལ་འཁྲུལ་
བ་མེད་པར་ངེས་ལ། དེ་ལྟར་མིན་པར་སྔོན་གྱི་བྱེད་རྩིས་ཆེས་རགས་པ་ཞིག་ལ་ལོ་དེར་ཟླ་འཛིན་
མ་ཤར་བས་དེར་མེད་གོ་ཆོད་ཅིང། ཁྱེད་ཅག་གི་རྗེས་འབྲང་གིས་ཀྱང་འདོད་པའི་ད་ལྟའི་བྱེད་རྩིས་
ཞིབ་ཅིང་ཕྲ་བར་ཤར་ཡང་ཡོད་གོ་མི་ཆོད་ཅེས་གསུངས་ན་ཞལ་དབང་བཙན་པ་ཙམ་དུ་ཟད་དོ། །
དེས་ན་དེའི་ཐད་དུ་ནོར་བ་མེད་པར་བཟང། ས་སྐྱ་པཎྜི་ཏ་ནས། བྲག་ཆ་བཞིན་དུ་རང་ཉིད་ལ། །
དེ་མ་ཐག་ཏུ་ལེ་ལན་འབྱུང། །ཞེས་པའི་དཔེར་འགྱུར་ཡང་སྲིད་དེ། དེ་གང་ཞེ་ན་ཁྱེད་དག་
གིས་རྒྱལ་བུ་གཞོན་ནུ་དོན་གྲུབ་ཤིང་རྟའི་ས་གའི་ཉ་ལ་སངས་རྒྱས་པར་བཞེད་པའི་སྐྱབས་འཚོལ་
སའི་སྒྲུབ་བྱེད་ཡང་དག་གི་གཏན་ཚིག་ནི་དེ་ནུབ་གཟའ་འཛིན་གྱི་རི་མོ་ཤར་བ་དང་འགྲིགས་པའི་
ཕྱིར་ཞེས་གསུང་རྒྱུ་ཡིན་ཀྱང་མ་གྲུབ་པའི་རྟགས་ལྟར་སྣང་ཡིན་ནམ་སྙམ་སྟེ། དེའི་རྒྱུ་མཚན་ནི་
ཞལ་ལུང་གྲུབ་རྩིས་ལྟར་ལ་དེར་གཟའ་འཛིན་རི་མོ་ཤར་ཡང་བྱེད་རྩིས་རྣམ་དག་ལ་རི་མོ་སྦྱང་
ལྷག་འདི་ཤིན་ཏུ་ཉུང་བས་དེ་ནུབ་ཟླ་འཛིན་མེད་དོ། །དེ་ལྟར་ན་
་་་་་
་་་་་
་་་་་
་་་་་
་་་་་
་
གཟའ་འཁྱད་ཉི་གདོང་ལྷག་
ཡང་གལ་ཏེ་བྱེད་རྩིས་ལ་མ་ཤར་ཡང་སྒྲུབ་རྩིས་ལ་གཟའ་འཛིན་ཡོད་
པའི་རི་མོ་ཤར་བས་ཆོག་ཟེར་ན། དེ་ཡང་མི་འཐད་དེ། དེ་ནུབ་བྱེད་
སྒྲུབ་ཅི་རིགས་ལ་གཟའ་འཛིན་རི་མོ་ཤར་ཙམ་གྱིས་མི་ཆོག་པར་ངེས་
པར་ཟླ་འཛིན་མཐོང་རྒྱུ་ཞིག་ཡོང་དགོས་ལ། དེ་ལྟར་ན་སྒྲུབ་རྩིས་ལ་དེ་ལྟར་འཛིན་པའི་རི་མོ་
ཤར་ཡང་ངེས་པ་མེད་ཅིང་བྱེད་རྩིས་རྣམ་དག་ལ་དེ་ཤར་ན་ངེས་པར་འཛིན་པ་ད་ལྟར་ཡང་མངོན་
སུམ་གྱིས་གྲུབ་པ་དང། དེར་མ་ཟད་ཞལ་ལུང་རྗེས་འབྲང་དགྱོད་ལྡན་རྩིས་རིགས་ལ་བྱང་བའི་
དུས་ཚོད་གཙོ་བོར་གྲུབ་ཐིག་འོངས་ཞེས་པ་དོན་ལའང་གནས་སོ། །གསུམ་པའང་མི་འཐད་

[189] ༑དེའི་མཚན་མོ་གཟའ་འཛིན་རི་མོ་མཁས་གྲུབ་རྗེའི་རང་ལུགས་ལའང་ཡོད་ཅིང་གལ་
ཏེ་དེར་མཐུན་གཞན་ཤིན་ཏུ་དག་པ་ལ་ལའི་རྗེས་སུ་འབྲངས་ཀྱང་གནོད་པ་མེད་དེ། མི་ཕམ་པས་
གང་ཞིག་རྒྱལ་བའི་བསྟན་པ་འབའ་ཞིག་གི་དབང་བྱས། ཞེས་སོགས་དང། ཞི་བ་ལྷས་
སྔོན་ཆད་མ་བརྗོད་པ་ཡང་འདིར་བརྗོད་མེད། །ཅེས་དང། ཟླ་བའི་ཤེས་སྒྲོན་གྱིས་རང་རྒྱུད་
གཏན་ཚིགས་བཤད་སོགས་དགག་ཀྱང་ལེགས་བཤད་རང་ལུགས་སུ་བླང་ལྟར་མང་ལ། དེ་
ལྟར་མིན་པར་རྒྱལ་བའི་གསུངས་སྡུད་པོས་བསྡུས་གྲུབ་ཐོབ་ཀྱིས་བསྒོམ་པཎྜི་ཏས་བཤད་མཁས་
པ་ལ་གྲགས་པ་དང་མི་མཐུན་པའི་ཁུངས་མེད་རང་བཟོ་ནི་མཁས་པས་མཆིལ་མ་བཞིན་འདོར་
ཏེ་དཔེར་ན་བོད་ཀྱི་བོན་ནག་གི་ཆོས་དང་ཀླུ་སྐར་རྒྱལ་གྱི་བསྟན་འཆོས་བཞིན་ནོ། །དེ་ལྟ་མོད་
ཀྱང་ཞལ་ལུང་རང་ལུགས་ལ། མདོ་རྒྱ་ཆེར་རོལ་པ་ལས། དགེ་སློང་དག་ད་ལྟར་དགུན་འདས་
ཏེ་དཔྱིད་ཀྱི་དུས་ལ་དཔྱིད་ཟླ་བ་ཆུང་གི་ཚེ་སྐར་མ་ས་ག་ལ་བབ་པའི་དུས་དམ་པ། ནས། མའི་
གློ་གཡས་པ་ནས་ཞུགས་སོ། །ཞེས་དང། འདུལ་བ་མདོ་རྩའི་འགྲེལ་ཆུང་ལས། ཚེས་
བདུན་ལ་སངས་རྒྱས་ཡུམ་གྱི་ལྷུམས་ནས་བལྟམས། ཞེས་པ་ལྟར་མཚོ་སྣ་པ་ཆེན་པོས་
ཀྱང། དཔྱིད་ཟླ་ཐ་ཆུང་གི་ཡར་ངོའི་ཚེས་བདུན་སྐར་མ་རྒྱལ་ལ་བབ་པའི་དུས་སྟོན་བྱ་བའོ། །
ཞེས་པའི་ལུང་ཕྱི་མ་གཉིས་ཤེས་བྱེད་གཙོ་བོར་མཛད་དེས་མེ་ལུག་ལོའི་དབྱར་འབྲིང་ཆུ་སྟོད་
ཟླ་བའི་ཚེས་བཅོ་ལྔའི་མཚན་ཐུན་དང་པོ་ལ་སྐར་མ་རྒྱལ་ནུབ་པའི་དུས་སྦྱོར་འོང་བས་དེ་རྗེས་
གུང་ཐུན་ལ་ལྷུམས་སུ་ཞུགས། དེའི་ཕྱི་ལོ་ལྕགས་སྤྲེལ་གྱིས་གའི་ཚེས་བདུན་གྱི་གུང་ཐུན་
ལ་བལྟམས་ཤིང་སོ་ལྔ་བཞེས་པའི་ཤིང་རྟའི་ས་གའི་ཉ་ཡི་མཚན་ཐུན་ཐ་མར་སངས་རྒྱས་ལ་
དེ་ཡང་ཞིབ་མོར་བྱས་ན་སངས་རྒྱས་བཞིན་པའི་སྐར་མ་ལྷ་མཚམས་ཚེས་བཅུ་དྲུག་ཡིན་ཞིང་
དེ་ནས་གྱ་གཅིག་བཞེས་པའི་ལྕགས་འབྲུག་གི་ནག་ཟླའི་ཉར་དུས་འཁོར་དང་ཤེར་ཕྱིན་གསུངས་
པའི་ཟླ་ཕྱིའི་ས་གའི་མཚན་ཐུན་བར་པའི་མཇུག་ནས་ཐ་མའི་དང་པོའི་ཆའི་བར་ལ་འདས་
པར་བཞེད་ཅིང། ཁྱད་པར་དུ་སྔར་དྲངས་ཟིན་པའི་དུས་འཁོར་རྩ་འགྲེལ་གྱི་ཤེར་ཕྱིན་དང་དུས་
འཁོར་གསུང་ལོར་གྲོང་ཁྱེར་རྩ་ཅན་དུ་མྱ་ངན་ལས་འདས་ལོར་བཞེད་པའི་རྩ་བ་གང་ལ་ཐུག་
ན་སངས་རྒྱས་པའི་མཚན་དེར་མངོན་འབྱུང་གི་མདོ་ལས་སྒྲ་གཅན་འཛིན་དང་ཀུན་དགའ་བོ་
བལྟམས་པར་བཤད་པས་ཤེར་ཕྱིན་ལོར་གསུངས་ན་ཡོངས་གཏད་ལེའུ་ལོ་གཉིས་ལོན་པའི་

[190] ཡང་རྩ་རྒྱུད་ལྟར་དུ་བསྡུས་རྒྱུད་ལས་ཀྱང། ལོ་འདི་ནས་
ནི་དྲུག་བརྒྱའི་ལོ། །ཞེས་སོགས་དང། འགྲེལ་ཆེན་ལས་ཀྱང། འཇམ་དཔལ་དབྱངས་
ཀྱང་ང་མྱ་ངན་ལས་འདས་ནས་ལོ་དྲུག་བརྒྱ་ན་ཤམ་བྷ་ལའི་ཡུལ་དུ། ཅེས་སོགས་ཀྱིས་དུས་
འཁོར་གསུངས་ཏེ་མྱ་ངན་ལས་འདས་ནས་ལོ་དྲུག་བརྒྱན་འཇམ་དཔལ་གྲགས་པ་བྱོན་པར་
གསུངས་པ་ཡོད་པས་ལོ་མཚམས་དང་མི་འགྲིགས་ཞེས་པ་ནི་ཞལ་ལུང་ལྟར་ན་བདེན་མོད་
ཀྱང་བུ་སྟོན་མཁས་གྲུབ་སོགས་ཀྱི་ལུགས་ལ་དེ་ཉེས་མེད་དུ་འཆད་ནུས་ཏེ། དེ་ཇི་ལྟར་ཞེ་ན་
ཐེག་ཆེན་གྱི་བཀའ་མཛངས་བླུན་རྒྱ་ཆེར་རོལ་པ་དུས་འཁོར་སོགས་དང་ཐེག་ཆུང་གི་འདུལ་ལུང་
མངོན་འབྱུང་དང་མདོ་མྱ་ངན་འདས་སོགས་ཀྱི་ཚིག་ཟིན་གྱི་རྒྱལ་བའི་མཛད་ཆེན་ཟླ་ཞག་དང་
འཁོར་སྔ་ཕྱིས་སོགས་རྣམ་པ་གཅིག་ཏུ་མ་ངེས་པས་དེ་ཀུན་མཐུན་པར་ཕལ་པ་སུས་ཀྱང་
བཅད་དཀའ་སྟེ། དཔེར་ན་མདོ་ཉི་མའི་སྙིང་པོ་གཅིག་པོའི་ཚིག་རེ་ཙམ་ལ་ཐ་སྐར་སྨིན་
དྲུག་མགོ་རྒྱལ་མཆུ་དབོ་ཟླ་བ་སོ་སོ་ནས་ལོ་མགོ་ལྟ་བུ་དང་དེ་བཞིན་དུ་ཉི་ལྡོག་ཟུང་དང་
དབྱིད་སྟོན་མཉམ་པའི་ཟླ་བའང་མི་འདྲ་བ་དུ་མ་མཁས་པ་སོ་སོས་རང་རང་གི་འདོད་པ་
དེ་དང་དེར་མཐུན་འདྲ་བ་ཡོད་པ་དང། འདུལ་བའི་མདོ་ལ་ཡང་ཉན་ཐོས་དགྲ་
བཅོམ་པའི་མཆོད་རྟེན་གྱི་གདུགས་ལྔ་དང་བཞིར་གསུངས་པ་གཉིས་ཡོད་ལྟར་མདོ་རྒྱུད་
སོ་སོར་ཚིག་རེ་མི་མཐུན་པ་ལྟ་བུ་ཡོད་དོ། །དེ་ནས་རང་ཉིད་མཁས་པ་གང་གི་རྗེས་
སུ་འབྲང་བ་དེའི་བཞེད་པ་དང་འགྲིག་སྙམ་པའི་ལུང་རྣམས་དང་དྲང་སྟེ་ལུང་གཞན་དང་
མི་འགལ་ཙམ་དུ་དགོངས་པ་བཀྲལ་ཙམ་བྱེད་པ་ལས་དེའི་ཐད་ཀྱི་མདོ་རྒྱུད་ཀྱི་ཚིག་ཀུན་
རང་གི་ལུགས་གཅིག་པུ་ལ་སྤུངས་ཅི་ལ་ནུས། དེ་བཞིན་དུ་འདིའི་ཐད་དུ་ཡང་ཀུན་དགའ་
བོས་མདོ་སྡེ་བསྡུ་ཚེ་འདི་སྐད་དུ་བདག་གིས་ཐོས་པ། ནས། དགེ་སློང་ལྔ་པོ་ལ་འདི་
སྐད་ཅེས་བཀའ་སྩལ་ཏོ། །ཞེས་ཐར་ན་ནིང་འཁོར་ལོ་དང་པོ་བསྐོར་དུས་དངོས་སུ་ཐོས་
པར་བཤད་པ་ལྟ་བུ་དང། ཡང་ཆོ་འཕྲུལ་ཆེན་པོའི་དུས་སུ་དེ་རྒྱལ་བའི་ཉེ་གནས་ཡིན་པ་
དང་ལྷ་བབ་ཀྱི་ལོ་ནི་སངས་རྒྱས་པའི་ལོ་བདུན་པ་ཡིན་པར་བཤད་པ་ཡིན་ཞིང་དེ་གཉིས་
ཀྱང་ལོ་གཅིག་གམ་སྔ་ཕྱི་ཙམ་ཡིན་པར་གཞུང་རྣམ་དག་ལས་བཤད་པ་ཡོད་པས་ལུང་
ཀུན་ཕྱོགས་གཅིག་ཏུ་བསྒྲིགས་དཀའོ། །དེས་ན་ཀུན་དགའ་བོ་གཞོན་ནུ་དོན་གྲུབ་

[191]
པར་ཡང་མི་འགལ་ཏེ། ཏིང་འཛིན་རྒྱལ་པོ་ལས། འཇིག་རྟེན་ཕན་པ་ཁྱོད་ཀྱིས་
གསུངས་གཅིག་ལ། །མོས་པ་ཐ་དད་བཞིན་དུ་སྒྲ་འབྱུང་སྟེ། །ཞེས་པ་ལྟར་སངས་རྒྱས་
ཀྱི་གསུང་གི་གསང་བ་བསམ་གྱིས་མི་ཁྱབ་པས་ཐེག་ཆེན་ཐུན་མོང་མིན་པའི་ལུགས་ལ་
ཤིན་ཏུ་དབང་པོ་རྣོ་ངོར་ཆོས་ཕུང་ཀུན་ཅིག་ཅར་དུའང་གསུངས་སྲིད་ལ། ཐུན་མོང་ལྟར་ནའང་
རིམ་ཅན་དུ་གསུངས་དུས་ཀྱང་བསྡུད་པ་པོ་དག་གིས་བསྡུས་ནས་གླེགས་བམ་ན་བཀོད་པ་འདི་ད་
ལྟར་ཨ་མཆོད་ཅིག་གི་ཀློག་པ་ལྟར་མིན་ཏེ། རྒྱལ་བའི་གདུལ་བྱ་དབང་པོ་རྣོ་འབྲིང་རྟུལ་
པོ་སོ་སོ་ལ་བསྡུས་འབྲིང་རྒྱས་པ་ཐོར་བུ་ཐོར་བུར་གསུངས་པའམ་ལན་དེར་གསུངས་ཚེའང་
གདུལ་བྱ་སོ་སོའི་རྒྱས་འབྲིང་བསྡུས་གསུམ་ཅི་རིགས་སུ་རང་རང་གི་སྐལ་བ་དང་མཚམས་
པར་གོ་བ་རྣམས་ཕྱིས་སུ་བཀའ་བསྡུ་མཛད་པ་པོས་རྒྱས་འབྲིང་བསྡུས་པ་ཡིན་ལ། དེ་
ལྟར་ན་དཔལ་ཕྲེང་སེངྒེའི་མདོ་དང་ཡོངས་གཏད་ལན་འགའ་ཞིག་དང་གསང་སྔགས་
ཀྱང་ཡང་ཡང་གསུངས་པར་གྲགས་ལྟར་དུ་ཤེར་ཕྱིན་གྱི་མདོ་ཚན་འགའ་ཞིག་དེའི་ཕྱི་ལོ་དང་
ཕལ་ཆེར་ཕྱིས་སུའང་གསུངས་འོས་ཀྱི་གདུལ་བྱ་ཀུན་དགའ་བོ་སོགས་ལ་སླར་གསུངས་པ་
ལ་ཉེས་པ་མེད་པ་དང། ཡོངས་གཏད་ཀྱི་ལེའུ་ཤེར་མདོའི་དོན་གྱི་གཙོ་བོ་རྣམས་གསུངས་
པ་མིན་པར་ཤེར་ཕྱིན་ཀུན་དགའ་བོ་ལ་གཏད་ཙམ་ཡིན་པས་ཕྱིས་སུ་གཏད་ཀྱང་རུང་སྟེ་
དཔེར་ན་དབུའི་གླེང་གཞིའི་འདི་སྐད་བདག་ཐོས་དང་བར་གྱི་དེ་ནས་སོགས་མཚམས་སྦྱོར་
དང་མཐའི་མཐུན་འགྱུར་ཡི་རངས་མཇུག་སྡུད་རྣམས་ཡོད་པའི་མདོ་ཐམས་ཅད་ཀྱི་ཐོག་
མཐའ་བར་གསུམ་དུ་དང་པོ་ཉིད་ནས་དེ་དག་མ་གསུངས་པར་ཕྱིས་སུ་དེ་ལྟར་ཆུ་གཅིག་ཅེས་
ཆོས་ཡང་དག་པར་སྡུད་པ་ལས། དགེ་སློང་དག་གིས་འདི་སྐད་བདག་གིས་ཐོས་པ་ཞེས་
གྱིས་ལ་ཆོས་བསྡུ་བར་བྱའོ། །ཞེས་དང། འགྲེལ་པ་དང་གོ་རིམ་བསྟན་པར་བྱའོ། །
ཞེས་རྗེས་སུ་གནང་བ་བཞིན་ནོ། །གལ་ཏེ་དེ་ལྟར་མིན་པར་ཤེར་མདོ་མྱ་ངན་ལས་འདས་
ལོ་ཁོ་ནར་གསུངས་དགོས་ན་དེའི་སྔོན་དུ་འཁོར་ལོ་དང་པོ་དང་ཐ་མ་གཉིས་གསུངས་ཟིན་
པས་ཤེར་མདོ་དུས་ཀྱི་དབང་དུ་བྱས་པའི་འཁོར་ལོ་བར་བར་ཡང་འཇོག་དཀའ་ཞིང་
ཀུན་བཏུས་ཀྱི་རྒྱ་ཆེར་འགྲེལ་དུ་འཁོར་ལོ་དང་པོ་བར་པ་ཐ་མ་གསུམ་གྱི་ལོ་གྲངས་སོ་སོར་

[192]
སུ་བཞེད་པའི་ཕྱིར་ན་ཤེར་མདོ་དུས་ཀྱི་དབང་དུ་བཏང་བའི་འཁོར་ལོ་བར་བར་ཡང་འཇོག་
དཀའ་སྟེ། དེ་དང་དུས་འཁོར་གྱི་རྒྱུད་ནག་ཟླར་གསུངས་པའི་ཟླ་བ་ཕྱི་མ་ས་ག་ལ་འདས་
པས་འཁོར་ལོ་ཐ་མ་བར་པའི་སྔོན་དུ་གསུངས་ན་མ་གཏོགས་རྗེས་སུ་ཡིན་ན་ལོ་མང་པོ་མེད་
པར་མ་ཟད་ཟླ་བ་གཅིག་ལས་མེད་པར་ཡང་ཁྱེད་རྣམས་འབྲང་བཅས་ཀྱི་རང་ལུགས་ཡིན་
པའི་ཕྱིར་རོ། །ཡང་འགྲེལ་ལས། སངས་རྒྱས་ཏེ་ངེས་ནས། ནས། ཐེག་པ་གསུམ་
སྟོན་པར་མཛད་ནས་ཟླ་བ་བཅུ་གཉིས་པ་ནག་པ་ཉ་ལ། ཞེས་སོགས་སངས་རྒྱས་ནས་ལོ་མང་
པོ་སོང་བའི་ཟླ་བ་འགའ་ཞིག་ལ་དེ་ནས་ཅུ་གཉིས་པ་ཞེས་གསུངས་དོན་མེད་ཅིང་མཛད་ནས་
ཟླ་བ་བཅུ་གཉིས་པ་ཞེས་པའི་ནས་སྒྲ་སྡུད་ཚིག་ཡིན་པས་དེ་ནས་གྲགས་པའི་ཟླ་བ་བཅུ་གཉིས་
པ་ཞེས་པར་གསལ་ལ། གལ་ཏེ་ནག་པ་ཟླ་བ་ནི་ལོ་མཇུག་གི་ཟླ་བ་བཅུ་གཉིས་པ་ཡིན་ཞེས་
ཟེར་ནས་སླར་ཁྱེད་འདག་གི་དུས་འཁོར་ལུགས་ལ་སྤྱིར་ཡང་ངོ་སྔོན་འགྲོའི་ནག་ཟླ་ལུག་
ཁྱིམ་ཟླ་བ་དེ་ཟླ་བ་བཅུ་གཉིས་ཀྱི་དང་པོ་དང་ལོ་མགོ་ཡིན་པར་ལུང་རིགས་དུ་མས་ཡང་
ཡང་སྒྲུབ་ནས་སླར་འདིའི་མར་ངོ་སྔོན་འགྲོའི་ས་ག་ཟླ་བ་དང་པོར་བྱས་ཏེ་ནག་པ་ཟླ་བ་ལོ་
མཇུག་གི་ཟླ་བ་བཅུ་གཉིས་པར་བྱས་པ་ལ་རྒྱུ་མཚན་མེད་ལ། ཡང་གལ་ཏེ་ནག་ཟླའི་
ཡར་ངོར་ལུག་ཁྱིམ་སླེབས་པའི་ལོར་ནག་པ་ཟླ་བ་ལོ་མགོ་དང་མར་ངོར་སླེབས་ལོར་ས་ག་
ཟླ་བ་ལོ་མགོར་འཇོག་པར་བཞེད་ཟེར་ན་ཡང་སངས་རྒྱས་ལོ་དེར་ལུག་ཁྱིམ་དེའི་ཡར་ངོར་
སླེབས་པས་ཀྱང་དེ་ལ་ལྷན་པ་མི་ཐེབ་སྙམ་མོ། །དེས་ན་ཞལ་ལུང་དུ་དྲངས་པའི་ང་མྱ་
ངན་ལས་འདས་ནས་དྲུག་བརྒྱ་ན་ཞེས་པ་ནི་རྒྱུད་ཀྱི་ལོ་འདི་ནས་ནི་དྲུག་བརྒྱའི་ཞེས་པའི་
ཐད་ཀྱི་ཚིག་འགྲེལ་མིན་པར་ཡེ་ལེའུ་ཞར་བྱུང་ཙམ་དུ་བྱུང་བ་དང། དེར་མ་ཟད་མཁས་
མང་པོས་ང་མྱ་ངན་ལས་འདས་ནས་ཞེས་པ་མཆན་དཀྱུས་ཤོར་ཡིན་ཏེ་དེ་མིན་ན་འགྲེལ་
ཆེན་ཚིག་ལ་ནང་འགལ་འབྱུང་ཟེར་བ་མེད་དོ། །འགྲེལ་ཆེན་ལི་ཐང་པར་མའི་འགྱུར་
བྱང་ན་ཁ་ཆེ་པཎྜི་ཏ་སོ་ནཱ་ཐ་དང་འབྲོ་ལོ་ཤེར་གྲགས་ཀྱི་འགྱུར་ལ་དུས་ཕྱི་ཤོད་ཀྱིས་ཡུལ་
དབུས་ཀྱི་དཔེ་གཉིས་དང་བསྟུན་ཏེ་བཅོས་སླར་ལོ་ཙཱ་བློ་རྒྱན་དང་བློ་དཔལ་གྱིས་དཔེ་
མང་པོ་ལ་གཏུགས་ཏེ་གཏན་ལ་ཕབས་པར་བཤད་ཅེས་པ་ནའང་མི་སྣང་བ་དང། ཡང་

[193]
བཞིན་གཤེགས་པས་ཆོས་བསྟན་པའི་ལོ་སྟེ་ལོ་དེ་ནས་དྲུག་བརྒྱ་ན་ཞེས་སོགས་དང། དུས་
འཁོར་རྩ་རྒྱུད་ལས་ཀྱང། ལོ་འདི་ནས་ནི་དྲུག་བརྒྱའི་ལོར། །དྲང་སྲོང་རྣམས་ནི་སྨིན་དོན་དུ།།
འཇམ་དབྱངས་མི་བདག་གྲགས་པ་ནི། །ཤམ་བྷ་ལ་ཞེས་བྱ་བར་འབྱུང། །ཞེས་དང། ཡང་
འགྲེལ་ཆེན་ལས། དེ་བཞིན་གཤེགས་པའི་དུས་ནས་ལོ་དྲུག་བརྒྱ་ནི་འཇམ་དཔལ་གྱི་དུས་སོ། །
དེ་ནས་ལོ་བརྒྱད་བརྒྱ་ནི་ཀླ་ཀློའི་དུས་སོ། །ཞེས་པ་དག་གིས་ལོ་འདི་ནས་ཞེས་ཐ་མར་རྩ་ཅན་
དུ་འདས་པ་ལ་བཟུང་བ་མིན་པར་མ་ག་དཧར་ཐོག་མར་སངས་རྒྱས་ཏེ་ཆོས་འཁོར་བསྐོར་པ་ནས་
བཟུང་བ་ཤ་སྟག་ཡིན་ཞིང། དེར་མ་ཟད་དེ་བཞིན་གཤེགས་པའི་དུས་ནག་ཞེས་པ་རྒྱལ་བས་
ཆོས་བསྟན་བཞིན་པའི་སྐུ་ཚེ་གཞུང་ལ་མི་བྱེད་པར་འདས་ལོ་ལ་བྱེད་པ་འགྲེལ་མེད་པ་ཡིན་ནོ།།
ཡང་གལ་ཏེ་དཔེ་ལ་ལར་ང་མྱ་ངན་ལས་འདས་ནས་ཞེས་པའི་ཚིག་ཡོད་པ་ལྟར་གྱི་དབང་དུ་
བཏང་ན་ཡང། ཡེ་ལེའི་འགྲེལ་ཆེན་ལས། ཕུང་པོ་ལྷག་མ་མེད་པའི་མྱ་ངན་ལས་འདས་
པ་ཡང་དག་པར་རྫོགས་པའི་སངས་རྒྱས་ཞེས་བྱའོ། །ཞེས་པས་ཐོག་མར་མི་གནས་པའི་
མྱང་འདས་མངོན་དུ་བྱས་པ་ལ་གསུངས་པས་འདི་མཐར་འདས་པ་ལ་མི་བྱ་བ་པར་ཐོག་
མར་སངས་རྒྱས་ལོ་ལ་བཟུང་རུང་ལ། གལ་ཏེ་དེ་རྩ་ཅན་དུ་འདས་པ་བྱེད་ནས་བཟུང་སྟེ་ལོ་
ལྔ་བརྒྱ་ཕན་དང་བདུན་བརྒྱ་ཚུན་གྱི་དྲུག་བརྒྱའི་ཁོངས་སུ་འཇམ་དཔལ་གྲགས་པ་འབྱོན་པ་
ལ་བྱས་ཀྱང་འགལ་བ་མེད་ལ། དེ་ལྟར་མིན་པར་སངས་རྒྱས་འདས་ནས་ལོ་དྲུག་བརྒྱ་པ་རང་
ལ་འཇམ་གྲགས་འབྱོན་དགོས་ན་ཞལ་ལུང་གིས་བསྟན་རྩིས་ལྟར་ནའང་ལོ་གསུམ་ལྷག་པ་
ཡིན། དེ་བཞིན་དུ་གཞན་དུ་རྒྱལ་བུ་དོན་གྲུབ་འཁྲུངས་ཏེ་ཞག་བདུན་ནས་ཡུམ་སྒྱུ་མ་ལྷ་མཛེས་
དུས་ལས་འདས་པར་བཤད་ཀྱང། ཞལ་ལུང་ལུགས་ལ་ལྷུམས་སུ་ཞུགས་ནས་བལྟམས་
པའི་བར་ལ་ཟླ་བ་བཅུ་ལ་ཞག་བདུན་ཆད་པ་ནི་ལྷ་ཡུལ་ནས་འཛམ་གླིང་དུ་བྱོན་པ་ལ་དགོངས་
ནས་འཕོས་པའི་བར་ལ་དེ་སོང་བ་དེ་ཡིན་གསུངས་ཀྱང་དེ་ནི་དགའ་ལྡན་གྱི་ཞག་ལ་བྱེད་ན་ཧ་
ཅང་ཐལ་ཞིང་འཛམ་གླིང་གི་དབང་དུ་བཏང་ཡང། མགོ་རྒྱ་ཆེར་རོལ་པ་ལས། དགེ་སློང་
དག་དེ་ལྟར་ཟླ་བ་བཅུ་འདས་ཏེ་བྱང་ཆུབ་སེམས་དཔའ་བཙའ་བའི་དུས་ལ་བབས་པ་དང་
ཞེས་འབྱུང་བ་དང། དེ་བཞིན་དུ་འདུལ་བ་ལུང་དང་འདུས་པ་རིན་པོ་ཆེ་ཏོག་གཟུངས་མངོན་

[194]
ནས་འཁྲུངས་པར་གསུངས་པ་རྣམས་དང་འགལ་ལྟར་ཡོད་ཀྱང་དེ་འདྲ་རགས་ཞི་བ་ཁྱད་པར་གྱིས་
མེད་དུ་འབྱུང་བའི་འགལ་བ་ཧ་ཅང་ཆེ་བར་མི་སེམས་སོ། །ཡང་མདོ་མྱང་འདས་རྒྱ་ནག་
འགྱུར་དུ་བལྟམས་པ་སངས་རྒྱས་ཆོས་འཁོར་དང་པོ་སྐོར་བ་གསུམ་ཚེས་བརྒྱད་ལ་ཞེས་གསུངས་
པ་ཡོད་ཀྱང་བལྟམས་པ་ཚེས་བདུན་ལ་ཞེས་འདུལ་འགྲེལ་ཆུང་དུ་ཙམ་ལས་གཞན་མདོ་རྒྱུད་
སོགས་ཀྱི་ལུང་གྲགས་ཆེ་མེད་ལ། ས་གའི་ཉ་ལ་དུས་ཆེན་གསུམ་འཛོམ་ཞེས་ཡོངས་ལ་
གྲགས་ཆེ་བའི་ཤེས་བྱེད་ནི་ལྷུམས་ཞུགས་རྒྱ་ཆེར་རོལ་པ་དང་བྱང་ཆུབ་མངོན་དུ་མཛད་པ་འདུལ་
 འདི་ལ་ལར་བལྟམས་པའང་  ལུང་ལས་དང་མྱང་འདས་ལས་འདས་ཚུལ་བསྟན་པ་མྱང་
འདས་མདོ་ལས་བཤད་དོ། །ཡང་རྒྱ་ཆེར་རོལ་པ་ལས། དགེ་སློང་དག་དགུན་འདས་ཏེ་དཔྱིད་
ཀྱི་དུས་ལ་དཔྱིད་ཟླ་ཐ་ཆུང་གི་ཚེ་སྐར་མ་ས་ག་ལ་བབས་པའི་དུས་ཀྱི་དམ་པ་ལ་ཤིང་རྣམས་ཀྱི་
ལོ་མ་རྒྱས་ཤིང་མེ་ཏོག་མཆོག་ཏུ་རྒྱས་ནས་གྲང་དྲོ་དང་མུན་པ་དང་རྡུལ་མེད་ཅིང། ས་གཞི་སྔོ་
གཞོན་དུ་སྐྱེས་པས་ཁེབས་པར་གནས་པའི་ཚེ་འཇིག་རྟེན་གསུམ་གྱིས་མཆོད་པའི་དུས་
བབས་པའི་ཚོད་ལ་རྣམ་པར་གཟིགས་ནས་ཚེས་བཅོ་ལྔའི་ཟླ་བ་ཉའི་དུས་སུ་ཡུམ་གསོ་སྦྱོང་
བླངས་པའི་ལྷུམས་སུ་བྱ། ཆུབ་སེམས་དཔའ་དགའ་ལྡན་གྱི་གནས་དམ་པ་ནས་འཕོས་ཏེ་
དྲན་བཞིན་ཤེས་བཞིན་དུ་གླང་པོ་ཆེའི་ཕྲ་གུ་ཐལ་དཀར་མཆེ་བ་དྲུག་དང་ལྡན་པ་མགོ་བོའི་ཁ་
དོག་སྲིན་བུ་འདམ་བུ་ཆུ་ཤེལ་གྱི་མདོག་ལྟ་བུ་མཆེ་བ་ལ་གསེར་གཙིགས་པ་ཡན་ལག་དང་
ཉིད་ལག་ཐམས་ཅད་དང་ལྡན་པ་དབང་པོ་ཉམས་པ་མེད་པར་བྱས་ཏེ་མའི་གློ་གཡས་པ་ནས་
ཞུགས་སོ། །ཞེས་གསུངས་པའི་དཔྱིད་ཐ་ཕྱིས་སུ་འཚང་རྒྱ་དུས་དང་ཉ་དེར་ལྷུམས་སུ་འཇུག་
དུས་ཡིན་ཟེར་ནས་ཟླ་ཞག་སོ་སོར་ཕྲལ་ཏེ་རང་ལུགས་ལ་འགྲིགས་པའི་བཤད་པ་མཛད་ཀྱང་
ལུང་འདི་རྒྱ་ཆེར་རོལ་པའི་ལེའུ་དྲུག་པ་དང་བལྟམས་པ་དང་འཚང་རྒྱ་ཚུལ་དང་ཉེར་གཉིས་པར་
གསུངས་པས་ཀྱང་བཤད་པ་དེ་སོམ་ཉིའི་གཞིར་འགྱུར་རོ། །དེས་ནམ་མཁས་པ་འགའ་བྱེད་
དང་ཊིཀ་ཆེན་དེ་ཉིད་སྣང་བ་སོགས་ལྟར་ན་ཞལ་ལུང་ནའང་གོང་སྨོས་ལྟར་དུ་བསྟན་རྩིས་གཅིག་པོ་
ལའང་དཔྱིད་ཐའི་ཉ་ལ་ལྷུམས་སུ་ཞུགས་པ་དང་དགུན་ཐའི་ཉ་ལ་བལྟམས་པ་དང་ས་གའི་
ཚེས་བརྒྱད་ལ་རབ་བྱུང་དང་ས་གའི་བཅོ་ལྔའི་ཐོ་རངས་སངས་རྒྱས་པ་དང་སངས་རྒྱས་པའི་ཕྱི་

[195]
དང་ཟླ་གསུམ་བཞུགས་པར་བཤད་པ་དང་འགལ་ཞིང། དྲག་པོ་འཁོར་ལོ་ཅན་གྱི་ལོ་གསུམ་
ཆད་པ་དང་སྔགས་ལུགས་ཀྱི་བསྟན་པའི་དུས་བཞི་སྔ་ཕྱི་ལ་སྤྱིའི་ལྔ་སྟོང་གནས་པ་གསུངས་
པ་ལས་ལོ་བརྒྱ་ཆད་སོགས་ལུང་མང་པོ་དང་འགལ་བའི་ནོངས་པས་རེག་པ་སྟེ། དེ་འདྲ་
བཙལ་ན་གཞན་ཡང་མང་མོད་ཀྱང་ལོག་རྟོགས་ཐེ་ཚོམ་དང་སྡིག་རྒྱུ་ལས་མེད་པའི་ས་སྐྱའི་
དཔེ་ལེགས་བཤད་ཙམ་བླང་བས་འདོད་དོན་གང་དེ་འགྲུབ་པའོ། །དེས་ན་ཕན་ཚུན་གྱི་
བཤད་སྲོལ་ཅུང་ཟད་རེ་མི་མཐུན་པ་ཡོད་པ་ནི་མཁས་པ་རང་རང་གི་བཞེད་པ་ཡིན་པས་འདི་
ཐམས་ཅད་དང་འདི་མི་འཐད་ཅེས་མཁས་ཆེན་གྱི་མཁྱེན་སྤྱན་སྲིད་སྒྲུབ་ཀྱི་མདའ་འཕང་བ་
ལྟ་བུས་གཟིགས་པ་ལས་ཁོ་བོ་ལྟ་བུས་ཅོ་ཀའི་ཅལ་ཅོལ་མི་རིགས་མོད་ཀྱང། འདིར་རྗེ་ཡབ་
སྲས་ཀྱི་རྣམ་ཐར་ཐད་དུ་གཞན་གྱིས་དེ་དག་གི་གསུང་ལས་དགག་པ་བྱས་པ་ལ་མཁས་པ་གཞན་
དག་གིས་དེ་ཀུན་དགུན་གྱི་ཁུ་བྱུག་གི་ངང་ཚུལ་ལ་བཀོད་པ་རྣམས་ངོས་བཟུང་བའི་ཞོར་ལ་བློ་
གྲོས་རྒྱས་ཕྱིར་བཀོད་པ་ཙམ་མོ། །ཡང་ཞལ་ལུང་རྗེས་འབྲང་གི་རྩིས་གཞུང་གཞན་དུའང་
བུ་སྟོན་སོགས་ཀྱི་ལུགས་ལ་འཇམ་གྲགས་འབྱོན་བར་གྱི་ལོ་དྲུག་བརྒྱ་ལ་ཞེ་དྲུག་ཆད་གསུངས་
པ་ཞལ་ལུང་ལྟར་ ལྕགས་འབྲུག་ལ་འདས་  ན་བདེན་མོད་ཀྱང་དེ་དག་གི་རང་ལུགས་ མེ་སྟག་གམ་
མེ་ཡོས་ལ་འདས་  ལ་སྐྱོན་དེ་མེད་དོ། །ཡང་ཞལ་ལུང་གྲུབ་རྩིས་པས་གཞན་བུ་སྟོན་མཁས་
གྲུབ་སོགས་ཀྱི་སོགས་ཀྱི་བྱེད་རྩིས་ཉི་ཟླ་སྒྲ་གཅན་གཟའ་ལྔ་གང་གི་སྐབས་སུའང་འགྲོས་མི་
ཐིག་ཟེར་མོད་ཀྱང་གྲུབ་རྩིས་དེ་ལྟར་ན་མིག་སྐར་དང་འགྲིགས་པ་ཉུང་ཞིང་ཁྱད་པར་དུ་གླིང་འདིའི་
མི་ཀུན་གྱིས་མངོན་སུམ་མཐོང་རྒྱུའི་གཟའ་འཛིན་ཀྱང་ཐིག་པ་ཉུང་སྟེ། དཔེར་ན་རབ་དྲག་ས་ཡོས་
ལྔ་པའི་ཟླ་འཛིན་བྱེད་རྩིས་ལ་མེད་ཀྱང་ཞལ་ལུང་གྲུབ་རྩིས་ལ་མཁས་པ་དུ་མས་རགས་ཞིབ་
གཉིས་ཀ་ལྟར་བརྩིས་ཏེ་ཡོད་ཅེས་ལྷ་ས་སེ་འབྲས་སོགས་སུ་སྒོ་ཡིག་སྦྱར་ཀྱང་མ་བྱུང་ཞེས་སྔོན་
གྱི་མྱོང་བྱང་ན་གསལ་ལྟར་དེང་སང་ཡང་གྲུབ་རྩིས་དེས་མི་ཐིག་པ་མང་དུ་འབྱུང་བཞིན་པའོ། །
ཡང་མཁས་གྲུབ་ཀྱིས་ལྔ་བསྡུས་ཀྱང་ཇི་བཞིན་མི་ཤེས་པར་དོན་གྱིས་སྨད་བཞིན་དུ་རང་ལུགས་ཀྱི་
གཟའ་འཛིན་འཆད་ཚེ་དུས་འཁོར་གྱི་གཙོ་བོའི་གདན་གྱི་རིམ་པ་ལྟར་ཟླ་ཉིའི་སྟེང་སྒྲ་གཅན་གནས་
ཀྱང་ཤེལ་ལེབ་མོའི་སྟེང་སྔོན་པོ་ཞིག་གམ་ལྟར་དུ་གྲིབ་གསུངས་ཀྱང་ཉི་མའི་ཟླ་བའི་སྟེང་དུ་གནས་

[196]
མོག་མོག་པོར་བྱེད་མི་ནུས་པ་ཤེས་སླ་ལ། དེ་ནི་ཉི་ཟླ་འཆར་ནུབ་ཚེ་ཚུར་ངོས་སྟེང་དུ་བྱས་ན་གདན་
གྱི་རིམ་པ་དང་འགྲིགས་ཙམ་ཡོད་ཀྱང་ཕྱི་ནང་གཞན་གསུམ་མཚོན་དོན་པས་བར་རྣམ་པ་ཀུན་ཏུ་
བསྒྲིགས་དཀའ་སྟེ་ཟླ་འཛིན་ཚེ་ན་ཟླ་དགྲའི་བར་དུ་ཉི་མེ་དང་དེའི་སྟེང་དུ་དུས་མི་འཛོམ་མི་དགོས་པ་
བཞིན་ནོ། །ཡང་ཡར་ཀླུང་བཀྲ་ཤིས་རྩེ་བས། སྒྲ་གཅན་གཡས་སུ་འཁོར་བ་དང། །ཉི་ཟླ་
གཡོན་དུ་འཁོར་བ་གཉིས། །ཕྲད་མཚམས་ཤར་གྱི་ཕྱོགས་ཡིན་ན། །ཉི་མ་ནུབ་ནས་འཛིན་པ་
ཅི། །ཞེས་དྲིས་པའི་ལན་དུའང་འགྱུར་བ་སམས་ནས་ཟླ་བའི་གང་ཆ་ཤར་ལྟར་དུ་ཉི་མའི་གང་ཆ་
ཅེས་པ་ལུས་ཀྱི་དཀར་དམར་ཆ་ལ་དཔེར་བླང་ཡང་ཉི་མའི་ཆར་ལ་ཡར་ངོ་མར་ངོར་འཕེལ་འགྲིབ་
ཡོད་པའི་གཏམ་གང་དུའང་མ་གྲགས་སོ། །འོ་ན་དེ་ཅི་ཞེ་ན་ཉི་ཟླའི་མདོ་སོགས་ལས་བཤད་
ལྟར་དུ་ཀླུ་སྒྲུབ་ཀྱིས་ཀྱང། ཟླ་བས་བག་ཙམ་བརྗོད་པ་ཡིས། །སྒྲ་གཅན་ཟིལ་གྱིས་ཉི་མ་ཟིན།།
ཞེས་དང། དཔེར་ན་དབང་པོས་རྒྱལ་མཚན་དེས། །སྦྱང་གི་ལ་སོགས་བསླུས་ལ་ལྟོས། །
ཞེས་པའི་གཏམ་རྒྱུད་རྙིང་པ་ལ་མ་མཆིས་མོད་ཀྱང་ཟླ་བ་སྒྲིབ་ཞོར་ལ་ཉི་མ་སྒྲིབ་པ་ནི་ངེས་པ་སྟེ་
དེའི་ཚུལ་ཇི་ལྟར་ཞེ་ན། ཟླ་ཉི་སྒྲ་གཅན་གསུམ་གྱི་ཕྱི་མ་ཕྱི་མ་ལས་སྔ་མ་སྔ་མ་རླུང་འགྲོས་
དལ་བས་ཉི་འཛིན་འབྱུང་དུས་ཟླ་བ་སྔོན་དུ་ཡོད་པའི་རྗེས་སུ་སྒྲ་གཅན་སླེབས་ནས་ཟླ་བའི་འོག་
ཏུ་ཚུད་ཚེ་ཟླ་བའི་ཤར་ངོས་ནས་སྒྲིབ་པ་ན་ཉི་མའང་ཟླ་བའི་སྟེང་དུ་སླེབས་ཚེ་ཟླ་བ་སྒྲ་གཅན་གྱིས་
སྒྲིབ་པ་དེས་ཉི་མའི་ནུབ་ནས་སྒྲིབ་འོང་བ་ཞིབ་པར་དཔྱད་པས་ཀྱང་ཤེས་སླ། དེ་ལ་བརྗོད་པར་
བྱ་བ་གཞན་ཡང་ཡོད་དེ། རབ་ཉི་མེ་སྟག་ལོའི་ནག་ཟླའི་གནམ་སྟོང་གི་ཉི་དྲོས་ཉི་མ་རིལ་
འཛིན་ཞིག་བྱུང་ཚེ་མཐའ་ཨ་ལོང་འདྲ་བ་ལུས་པ་དེ་དུས་ཀུན་གྱིས་མཐོང་ཞིང་དེ་ཡང་མངོན་
པ་མཛོད་དུ་ཟླ་ཉིར་ཚེ་ཆུང་བཤད་པ་དང་ཤིན་ཏུ་འགྲིགས་ཏེ་དེའི་ཚེ་ཉི་ཟླ་ཉིས་སྟེང་འོག་རྒྱང་མི་
རིང་བར་ཡོད་པའི་གནས་ཀྱིས་ཡིན་ལ། རིང་ཚེ་མཐའ་མི་ལུས་པ་ནི་རང་ལ་ཉེ་བའི་ལག་
པའི་ཕག་གི་རྒྱང་རིང་པོའི་རི་བོ་བཞིན་ནོ། །ཡང་བུ་སྟོན་དང་མཁས་གྲུབ་རྗེ་སོགས་ཀྱི་མཁས་
པ་དུ་མས་རིགས་ལྡན་རྒྱལ་དཀའ་དང་རྒྱ་མཚོ་རྣམ་རྒྱལ་གཉིས་ཀྱང་ལོ་བརྒྱ་རེ་ལས་མ་བཞུགས་
ཞེས་མེ་མཁའ་རྒྱ་མཚོའི་ཐད་དུ་ལོག་བཤད་བྱས་ཞེས་ཟེར་ཡང་གཞན་དེ་འདྲ་བྱུང་བ་བདེན་མོད་
ཀྱང་སྔ་མ་དེ་དག་གིས་དེ་ལྟར་མ་གསུངས་པ་ནི་རང་རང་གི་གཞུང་ཀློག་ཙམ་གྱིས་ཀྱང་ཤེས་པར་

[197] །ཡང་རྩིས་པ་ཕལ་མོ་ཆེས་འདུལ་འཛིན་ཕལ་ཆེར་གྱིས་ལོ་ལྔ་རེ་ནས་བཤོལ་
འདོར་ཟེར་ཞག་གསུམ་རྣམ་དབྱེ་མ་ཤེས་པའི་སྐྱོན་ནོ་ཞེས་པས་འདུལ་ལུང་ཡང་ཞོར་ལ་བཀག་
པ་དེ་ལ་རྒྱབ་ཏུ་ལོང་མདའ་འཕངས་པའི་རྗེས་འགྲོ་མིན་ལས་ཆེ། ཡང་ཟླ་དག་བཟོ་བའི་ཚེ་
ན་འདས་ལོ་བཅུ་གཉིས་ཀྱིས་བསྒྱུར་བའི་གནས་གཉིས་ཀྱི་འོག་མ་མིག་གིས་སྤེལ་བ་དེ་གཉིས་
མཁས་པ་ལ་ལས་ཚེས་ཞག་ཁ་ཅིག་གིས་ཚེས་ཁྱིམ་གཉིས་ཀའི་ཆ་ཡོད་ཟེར་བ་དང་ཞལ་
ཞལ་ལུང་དུ་སྟེང་མ་ཁྱིམ་ཞག་དང་འོག་མའི་ནོར་བསྲེས་ཚེ་ཚེས་ཞག་ཡིན་པར་བཞེད་པ་
དང། མཁས་གྲུབ་རྗེས་ཞག་གསུམ་གང་ཡང་མིན་པའི་ཟླ་བའི་ཕུང་པོར་གསུངས་ལ་
དེའི་སྐོར་ཁོ་བོའི་རྩིས་གཞུང་དུའང་ཅུང་ཟད་བཀོད་ཅིང། ཊིཀ་ཆེན་དུའང་གཞན་ལུགས་ལ་
གནོད་པ་བསྟན་ཏེ་རང་ལུགས་བསྒྲུབ་ལྟར་དང་གཞན་ཡང་སྤྱིར་ལོ་ཞེས་པ་ཙམ་ལ་ཁྱིམ་
ཞག་གསུམ་བརྒྱ་དྲུག་ཅུ་ལ་ཁྱིམ་ལོ་དང་ཚེས་ཞག་སུམ་བརྒྱ་དོན་གཅིག་འབྲང་བཅས་ལ་
ཚེས་ལོ་དང་ཉིན་ཞག་རེ་ལྔ་འབྲང་་བཅས་ལ་ཉིན་ཞག་གི་ལོ་ཞེས་པའི་ཐ་སྙད་
བྱེད་པ་དང་ཞག་སུམ་བརྒྱ་དང་ང་བྮིའམ་གྱ་བཞི་སོགས་ཀྱི་ཚོགས་ལ་ལོ་སྤྱིར་བྱས་པ་
རྣམས་སོ་སོ་ཡོད་དོ། །དེའི་རྒྱུ་མཚན་མདོར་དྲིལ་ན་དུས་འཁོར་ལུགས་ལ་ལོ་སྤྱི་ནི་ལོ་
རེ་བཞིན་དུ་ནག་ཟླའི་ཚེས་གི་སྐྱ་རེངས་ཐ་མ་ཤར་བ་ནས་དབོ་ཟླའི་སྟོང་གི་སྐྱ་རེངས་ཐ་མ་
འཆར་ཀའི་བར་ཁོ་ན་ལ་འཇོག་ཀྱང། ལོ་རེ་བཞིན་ཁྱིམ་ལོ་སོགས་ཀྱི་ཐོག་མའི་ཚུགས་
མཚམས་དང་ལོ་རྫོགས་མཚམས་མི་གཅིག་པས་ཀྱང་འདས་ཟླ་བ་བཅུ་གཉིས་ཀྱིས་
སྤེལ་ཙམ་དེ་ཞག་གསུམ་གང་ཡང་མིན་པའི་ཕུང་པོ་ཡིན་པར་ཤེས་སླའོ། །ཡང་
དགེ་ལེགས་སྤེལ་བས་ལྷ་སའི་སྨོན་ལམ་སྐབས་རྗེ་ཙོང་ཁ་པས་མཚན་མོ་སྒྲོན་མེ་ཕུལ་
བའི་འོད་ལ་ཉེ་འཁོར་ནས་རྒྱུ་སྐར་རྣམས་མི་མཐོང་ཟེར་བའི་ཧར་གཏམ་མི་སྲིད་པ་
བྱས་ཞེས་གསུངས་ཀྱང་སྤྱི་དངོས་པོའི་གནས་ལུགས་འཆད་པ་ལ་སྒྲོ་སྐུར་བརྗོད་པ་
སྐྱོན་དུ་གྱུར་ཀྱང་སྙན་ངག་གི་སྨོན་དོར་སོགས་ལ། ས་པཎ་གྱིས། དེ་ལྟར་འཆད་སྙན་
ངག་མཁན་སྐྱོན་དུ་བརྩི་བ་གང་ཡང་མེད། ཅེས་པ་ལྟ་བུ་ཡོད་ཀྱང་འདི་ནི་དེ་ཙམ་མིན་
པའི་ངེས་ཅན་ཏེ། དེའི་ཚེ་རྨ་རུ་ནས་ཀྱང་ཡི་གེ་མཐོང་བར་གྲགས་པས་མཚན་མོ་མེ་
ཆེན་འབར་བའི་ཉེ་འཁོར་དུ་གནས་པ་བཞིན་ནོ། །ཡང་མཁས་གྲུབ་ཀྱིས་ཐུབ་

[198] མཁས་ཆེན་
གཞན་གྱིས་བཀག་པ་ལྟ་བུ་མཛད་ཀྱང། དེའི་སྔ་མ་ནི་ཧོར་བོད་ཀྱི་བླ་སློབ་སྙིང་ཁམ་ཅན་
ལ་ལས་དེ་ལྟར་བྱེད་དོགས་ནས་དེ་འགོག་ཆེད་ཙམ་ལས་ཇོ་བོ་ཡབ་སྲས་ཀྱི་གསུངས་ཡིན་
ངེས་ལ་ཟུར་ཟ་ཅི་ལ་མཛད། ཕྱི་མས་ནི་དེ་ལ་བརྟེན་ནས་བཀའ་གདམས་གླེགས་བམ་ལ་
སྐུར་པ་འདེབས་པ་འབྱུང་སྲིད་པས་དེ་འགོག་ཆེད་ལ་དགོས་པ་ཙམ་ལས་དངོས་མིན་ནམ་
སྙམ་མོ། །འོན་ཀྱང་དེ་ལྟར་ལུང་དང་རིགས་པའི་གཏེར་མཛོད་མངའ་བའི་མཁས་པའི་
སེང་ཆེན་ཕན་ཚུན་ཁ་འཐབ་པའི་བར་དུ་བདག་སྦྱང་དམན་བརྩོན་ཞན་ཤེས་རབ་ཆུང་བས་ཝ་
སྐྱེས་རྒྱུག་པ་སྨྱོན་པའི་དཔེ་ཟླར་འགྱུར་ཞིང། ཀླུ་སྒྲུབ་ཀྱིས་ཀྱང། མཁས་པའི་མདུན་
སར་ཅི་བརྡོལ་གྱིས། །སྨྲ་བྱེད་དུད་འགྲོའི་གདོལ་ཐབས་ཡིན། །ཉན་པར་ཨུ་ལུ་ཀ་
ཡི་སྒྲ། །ངོ་མཚར་རྩིས་སུ་སུ་ཞིག་བྱེད། །དུད་འགྲོའི་སྐད་གསང་ཕྱུགས་དཀྱིལ་དུ།།
འབྱིན་ན་ཤིན་ཏུ་མཛེས་པ་ཡིན། །བློ་ལྡན་སྐྱེ་བོའི་ཁྲོད་ནང་དུ། །འབྱིན་ཡང་ངོ་མཚར་
སུ་ཞིག་འཛིན། །ཞེས་པ་ལས་མ་འདས་མོད་ཀྱང་དེ་འདྲའི་གོང་སྨོས་ཕལ་ཆེར་ནི་
མཁས་པ་ཕན་ཚུན་གྱི་གསུང་གི་དགོངས་གཞི་མ་ཕྱེད་པར་རང་རང་གང་ལ་མོས་པ་དེའི་
ཕྱོགས་བཟུང་ནས་སྡིག་གསོག་སྲེད་པས་དེ་སེལ་ཆེན་ཙམ་དུ་དང། ཡང་རྒྱལ་བའི་
བཀའ་བཞིན་སྒྲུབ་པའི་མཆོད་པར་ཡང་འགྱུར་ཆེད་དུ་ཡིན་ཏེ། འདུལ་བ་བཞུང་དམ་པ་
ལས་འོན་ཏེ་ཆོས་མ་ཡིན་པར་འཆད་ན་ནི་སླར་བཅོས་པར་བྱ། དེ་སྟེ་བཅོས་ནུས་ན་ནི་
ལེགས། དེ་སྟེ་བཅོས་མི་ནུས་ན་ཇི་ལྟར་ནུས་བཞིན་ཇི་ཐུབ་ཀྱིས་སྨད་པར་བྱ་སྟེ། དགེ་
སློང་འདི་ནི་ཆོས་མ་ཡིན་འདུལ་བ་མ་ཡིན་སྟོན་པའི་བསྟན་པ་ཡང་མ་ཡིན་གྱི། བཅོམ་
ལྡན་འདས་ཀྱི་ཚུལ་མ་བཤིག་ཅིང་ཆོས་ཀྱི་སྤྱན་མ་གཞར་ཞིག་ཅེས་སྨོས་ལ་སྟན་ལས་
ལངས་ཏེ་འགྲོ་བར་བྱའོ། །ཞེས་གསུངས་སོ། །གཞན་ཡང་རྗེ་ཙོང་ཁ་པ་ཡབ་སྲས་
གསུམ་དང་རྒྱ་མཚོ་རྣམ་གསུམ་དང་རྒྱལ་དབང་བླ་མ་རིན་པོ་ཆེ་དང་པཎ་ཆེན་སྐུ་རིམ་སོགས་
ནི་ཤེས་རབ་སྡོང་པོ་ལས། བརྒྱ་ཡིན་ངན་དཔའ་བོ་ཡོད། །སྟོང་གི་ནང་ན་མཁས་པ་
ཡོད། །ཅེས་དང། ཕྱུག་པོ་ཀླ་ཀློ་རྣམས་ལའང་ཡོད། །དཔའ་བོ་དུད་འགྲོ་རྣམས་ལའང་
མང། །སྣ་ཚོགས་དོན་གྱི་གཏམ་སྨྲ་བའི། །དམ་པ་དག་ནི་ཀུན་ཏུ་དཀོན། །རི་བོ་ཀུན་

[199] །གླང་པོ་ཀུན་ལ་མུ་ཏིག་མེད། །ཡང་དག་དོན་གྱི་གཏམ་སྨྲ་བའི། །
མཁས་པའང་ཀུན་ན་མཐོང་མ་ཡིན། །ཞེས་པ་ལྟར་འཇིག་རྟེན་དུ་རྒྱ་ལམ་ན་འབྱུང་བའི་
མཁས་ཆེན་ཡིན་ནོ། །དེས་ན་དེ་དག་སོ་སོའི་གསུངས་ལ་ཁ་ཅིག་གིས་འགྲོས་བཞི་ཅི་རིགས་
པའི་དགག་པ་ལྟར་སྣང་བྱེད་སྲིད་ཀྱང་སྐུ་སྒྲུབ་ཀྱིས། ཐབས་མཁས་ཆོ་གར་ལྡན་པ་ལ། །
དགྲ་རྣམས་ཀྱིས་ནི་བརྫི་མི་འགྱུར། །ཆོ་ག་རབ་ཏུ་སྦྱར་ལེགས་ན། །དུག་ཀྱང་བདུད་རྩི་ཉིད་
དུ་འགྱུར། །ཞེས་དང། ས་པཎ་གྱིས་ཀྱང། རང་གི་ངན་སྤྱོད་མ་བྱས་ན། །བརྒྱ་བྱིན་
གྱིས་ཀྱང་སྨད་མི་ནུས། །ཆུ་མིག་རང་ཉིད་མ་སྐམ་ན། །ས་ཡིས་མནན་པ་ག་ལ་ཐུབ། །
ཅེས་གསུངས་ལྟར་རོ།། །།བཞི་པ་ལྕོང་ཆུང་བ་ལེགས་པ་ སཱ་དྷ་དཧྭ་ཛ་  རྒྱལ་མཚན་
ནི། གཙང་འཁྲུངས་ཏེ་ཞ་ལུང་རབ་ཏུ་བྱུང་ཞིང་རྗེ་ཡབ་སྲས་སོགས་བསྟེན་ནས་མཁས་ཤིང་
རིགས་སྔགས་འཆང་བའི་རྣལ་འབྱོར་དུའང་གྱུར་ཏེ་དགའ་ལྡན་གྱི་དབུ་མཛད་གནང་བཞིན་པ་
ནས་རེ་བཞིའི་སྟེང་གསེར་ཁྲིར་ཕེབས་ནས་དོན་དྲུག་སྟེང་དབོ་ཟླའི་ཉེར་བཞི་ལ་གཤེགས་ལ་
རྩོམ་དང་སློབ་མའང་མང་ངོ།། །།ལྔ་པ་བློ་གྲོས་ མ་ཏི་དྷརྨ་པ་ལ་  ཆོས་སྐྱོང་ནི་
གཙང་གཡག་སྡེར་བལྟམས་ནས་ཆོས་ལུང་ཆགས་པ་དགེ་འདུན་སྒང་བ་ལས་རབ་ཏུ་བྱུང་སྟེ་
རྗེ་ཡབ་སྲས་གསུམ་བསྟེན་ནས་མཁས་པར་གྱུར་ཞིང་འཇིགས་ མཁས་གྲུབ་པའི་  ཀྱི་རིམ་
གཉིས་ཆེན་པོའི་མཇུག་བརྩམས་རེ་གཉིས་སྟེང་གསེར་ཁྲིར་འགོད་ནས་མཆོད་ཁང་གསར་མ་
བཞེངས་ཞིང་འབད་ནས་བསྐྱངས་ཏེ་དོན་ལྔའི་སྟེང་ཟླ་བ་དགུ་པའི་ཚེས་བཅོ་ལྔར་གཤེགས་
སློབ་མ་ལོང་པོ་པ་འཕགས་པ་ལྷ་དང་གཙང་ཆུང་ཆོས་གྲགས་དང་པད་དཀར་ཞལ་ལུང་མའི་
གཞི་དང་བུ་སོགས་བརྩོམ་མཁན་རྟ་ནག་པ་མཁས་གྲུབ་ནོར་བཟང་བ་སོགས་མང་ངོ།། །།
དྲུག་པ་བ་སོ་ཆོས་ཀྱི་རྒྱལ་མཚན་ནི། མཁས་གྲུབ་ཀྱི་གཅུང་པོར་འཁྲུངས་ནས་རྗེ་བླ་མ་
སོགས་ལ་བསྟེན་ཞིང་རབ་སྨད་ཀྱི་འཆད་ཉན་པ་མཛད་རྗེས་གཙང་ངོར་ལྡན་པ་སོར་དུ་སྒྲུབ་པ་
མཛད་དེ་བདེ་སྟོང་གི་ཏིང་འཛིན་བརྙེས་པས་བ་སོ་ཆོས་རྗེར་གྲགས་ ཤང་སྟོད་རི་པོ་བདེ་ཆེན་
བཏབ་  ལ། འཇམ་དབྱངས་དང་རྟོགས་ལྡན་པ་ལས་རྗེ་བླ་མ་ལ་བརྒྱུད་པའི་སྤྲུལ་པའི་གླེགས་
བམ་ དྷརྨ་དཧྭ་ཛ་  ཕྱག་ཏུ་བྱུང་ཞིང་དྲུག་ཅུ་རྩ་གཉིས་སྟེང་དུ་དགའ་ལྡན་གསེར་ཁྲིར་ཕེབས་ཏེ་
ཁྲི་རྒྱབ་ཀྱི་སེངྒེ་ང་རོའི་སྐུ་བཞེངས་གསུངས་རྩོམ་ཀྱང་དུས་འཁོར་གྱི་བསྐྱེད་རྫོགས་དང་སྙིང་

[200]
གཉིས་སྟེང་ཧོར་ཟླ་བཅུ་གཉིས་པའི་བཅོ་ལྔར་དགའ་ལྡན་ནས་གཤེགས་པ་ཡིན་ལ། སློབ་མ་
སྤྲུལ་པའི་གླེགས་བམ་གསུམ་གཏད་པའི་མདོ་སྨད་པ་གྲུབ་ཆེན་ཆོས་རྡོ་རྗེ་དང་དཔལ་ལྡན་པ་རྡོ་རྗེ་
དང་སྟོད་ལུང་པ་རྣམ་དག་རྡོ་རྗེ་སྟེ་འཇང་ལུས་བརྙེས་པའི་རྡོ་རྗེ་མཆེད་གསུམ་གཞན་གཙང་དབུས་
ཀྱི་ དགེ་བཟང་དགེ་ལེགས་བཤེས་གཉེན་  བྱ་བྲལ་བ་གནས་རྙིང་པ་ ཀུན་དགའ་བདེ་ལེགས་
རྒྱན་བཟང་  སྟེ་དམ་པ་གསུམ་དང་རྒྱུད་པ་སྦྱིན་པ་དཔལ་བཟང་དང་སེ་ར་རྗེ་བཙུན་པ་སོགས་མང་
སྐུའི་སྐྱེ་བ་ཕོ་ལྷ་དབང་ཆོས་རྒྱན་རྟ་ཚག་སྤྲུལ་སྐུ་ལྷ་དབང་ཆོས་ཀྱི་དབང་ཕྱུག་དང་ངག་དབང་
དཀོན་མཆོག་ཉི་མ་སོགས་རིམ་པར་བྱུང་ངོ།། །།བདུན་པ་བློ་གྲོས་བསྟན་པ་ མི་ཏིསྐི་
ཀི་ར་  ནི། གཙང་གི་ཤངས་མགྲོན་ཁང་དུ་བལྟམས་ཏེ་གནས་རྙིང་དུ་རབ་ཏུ་བྱུང་སྟེ་རྗེ་ཡབ་སྲས་
གསུམ་བསྟེན་ཞིང་གསང་ཕུའི་ཁུ་སྤེ་གྲྭ་ཚང་དང་དགའ་ལྡན་བྱང་རྩེར་འཆད་ཉན་མཛད་ནས་
དོན་གཉིས་བཞེས་ཚེ་གསེར་ཁྲིར་བྱོན་ཞིང། བྱམས་ཆོས་འགྲེལ་པ་རྣམ་འགྲེལ་ལམ་བསྒྲིགས་
སོགས་རྩོམ་ཀྱང་མང་ལ་དོན་བདུན་བར་དུ་བཞུགས།། །།བརྒྱད་པ་ཁུ་སྟོན་སྐྱེ་བར་གྲགས་
པའི་རབ་འབྱམས་པ་སྨོན་ལམ་ པྲ་ཎི་དྷཾ་ཤྲཱི་  དཔལ་ནི། གཡས་རུ་བྱང་དུ་འཁྲུངས་ཤིང་རྗེ་ཤེར་
སེང་དགེ་འདུན་གྲུབ་སོགས་བསྟེན་ནས་མཁས་པར་གྱུར་ཏེ་རྩེས་ཐང་དུ་པོ་ཏི་དྲུག་གི་རབ་བྱམས་
གྲྭ་སྐོར་མཛད་ཅིང་རབ་འབྱམས་ བྱམས་ཆེན་  སངས་འཕེལ་རྩོད་པས་ཕམ། ཕྱིས་སུ་འཇམ་
དབྱངས་ཆོས་རྗེ་དང་གསང་ལུ་ཡོན་རྒྱམ་སོགས་ཀྱང་བསྟེན་ཞིང་དགའ་ལྡན་ཤར་དང་བཀྲ་ཤིས་ལྷུན་
པོ་སོགས་སུ་འཆད་ཉན་མཛད་དེ་རྩེ་ཤར་གྱི་བླ་རྩོད་ཀྱང་ཞི་བར་མཛད། རེ་བདུན་ལ་གསེར་ཁྲིར་
འཁོད་པའི་ཕྱི་ལོར་འབྲས་སྤུངས་ཁྲི་པའང་མཛད་སྐབས་རྗེའི་ལྟ་གྲུབ་ལ་ལྡང་བའི་རིན་སྤུངས་
དོན་ཡོད་རྡོ་རྗེ་སྐྱིད་ཤོད་དུ་སྣེའུ་བར་བྱུང་ཡང་གཏོར་ཆེན་སྒོ་ནས་བཟློག་དོན་བདུན་དུས་ཟུར་
བཞུགས་མཛད་དེ་ཕྱི་ལོའི་བཅུ་གཉིས་པའི་ཉེར་གཉིས་ལ་པོ་ཏ་ལ་ནས་གཤེགས་ལ། རྒྱལ་ཚབ་
ནས་འདི་ཡན་ཆད་འཇམ་དབྱངས་གཙང་བ་བདུན་རྒྱུད་ཅེས་གྲགས་ཤིང་གསང་བདག་ ལྷོ་བྲག་པ་ལ་
གི་ལུང་གིས་ཟིན་ནོ།། །།དགུ་པ་རྗེའི་དབོན་པོ་བློ་བཟང་ཉི་མ་ སུ་བྷ་དཧི་སུརྱ་  ནི། ཙང་
ཁར་རྗེའི་སྐུ་ཚ་ཞིག་གི་བུར་འཁྲུངས་ཏེ་དབུས་གཙང་དུ་བྱོན་ནས་མུ་དྲང་པ་ལྟག་ལེབ་དགེ་འདུན་
གྲུབ་སོགས་བསྟེན། གསང་ཕུར་པོ་ཏི་ཉེར་གཉིས་ཀྱི་གྲྭ་སྐོར་མཛད་ཅིང་དགེ་བཤེས་རྩེ་ བསོད་

[201]  ཉག་པ་རིག་པས་ཕམ་འབྲས་སྤུངས་སོགས་ཀྱི་ཁྲི་པ་གནང་ཞིང་ང་གཉིས་
བཞེས་ཚེ་གསེར་ཁྲིར་ཕེབས་ཏེ་ང་བཞིའི་བར་བཞུགས།། །།བཅུ་པ་ཆོས་རྗེ་ཡེ་ཤེས་
 ཛྙཱ་ན་བྷ་དྲ་  བཟང་པོ་ནི། ཁམས་འདན་སྨད་དུ་འཁྲུངས་ཏེ་འབྲས་སྤུངས་སུ་བྱོན་ནས་མཁན་
དཔལ་ལོ་སོགས་བསྟེན་ཞིང་གླིང་བསྲེགས་དཀའ་བཅུའི་གྲྭ་སྐོར་མཛད་དེ་དེའི་སྲོལ་བཙུག་
འཇམ་དབྱངས་ཆོས་རྗེ་ལས་བསྙེན་པར་རྫོགས་ཤིང་དོན་དགུའི་སྟེང་གསེར་ཁྲིར་བྱོན་ཏེ་གྱ་བཞིའི་
བར་བཞུགས།། །།བཅུ་གཅིག་པ་འདར་སྟོན་   བློ་བཟང་གྲགས་ནི། གཙང་
སྟོད་འདར་དུ་འཁྲུངས་ཏེ་འདར་ཆོས་སྡེར་རབ་ཏུ་བྱུང་ནས་བསླབ་སྦྱངས་མཛད། བ་སོ་པ་དང་
སྨོན་ལམ་དཔལ་སོགས་བསྟེན་ཞིང་དོན་དགུའི་སྟེང་གསེར་ཁྲིར་འཁོད་དེ་གྱ་བཞིའི་བར་
བཞུགས།། །།བཅུ་གཉིས་པ་འཇམ་དབྱངས་ཤེས་དར་ལེགས་བློ་ནི། ཨེ་ཕྱོགས་སུ་
འཁྲུངས་ཏེ་བླ་འབྲིང་ཆོས་སྡེར་བསོད་རྒྱམ་བློ་གྲོས་ལས་རབ་ཏུ་བྱུང་ཞིང་སྣོན་པ་དཔལ་ལྡན་
པ་ལས་བསྙེན་པར་རྫོགས། རྒྱུད་པ་ཤེར་བཟང་དང་དགེ་འདུན་གྲུབ་སོགས་བསྟེན་ཞིང་རེ་
གཉིས་སྟེང་གསེར་ཁྲིར་ཕེབས་ནས་རེ་བདུན་ལ་ཟུར་པ་མཛད་དེ་རེ་དགུའི་བར་བཞུགས།། །།
བཅུ་གསུམ་པ་ཆོས་ཀྱི་བཤེས་གཉེན་ དྷརྨ་མི་ཏྲ་  ནི། སྟོད་ལུང་མདར་བལྟམས་ཏེ་དགའ་ལྡན་
སློབ་དཔོན་ཆོས་གྲགས་ལས་རབ་ཏུ་བྱུང་ནས་སྨོན་དཔལ་དགེ་འདུན་གྲུབ་སོགས་བསྟེན་
ཞིང་རྩེས་ཐང་དུ་པོ་ཏི་ཉི་ཤུ་ལྷག་གི་གྲྭ་སྐོར་མཛད། ཆོས་རྗེ་གནས་བརྟན་ལས་བསྙེན་
པར་རྫོགས་ཏེ་རེ་བཞིའི་སྟེང་གསེར་ཁྲིར་བྱོན་ནས་བདུན་ཅུའི་དུས་ཟུར་པ་མཛད་དེ་གྱ་བརྒྱད་
བར་བཞུགས།། །།བཅུ་བཞི་པ་རིན་ཆེན་འོད་ཟེར་ རཏན་རསྨི་  ནི། སྟོད་ལུང་
མདའི་ཞིང་བཟུང་དུ་འཁྲུངས་ནས་འབྲས་སྤུངས་སུ་ཆོས་རྗེ་རིན་བྱང་ལས་རབ་ཏུ་བྱུང་སྟེ་ཁྲི་
པ་ཡེ་བཟང་དང་རྒྱུད་པ་ཚུལ་བཟང་སོགས་ལ་བསྟེན་ཞིབ་པ་ཉི་སྡེངས་སུ་དྲུང་གཟིམས་ཆེན་པོ་
ལས་བསྙེན་པར་རྫོགས། ཆོས་སྐྱོང་རྒྱ་མཚོ་སོགས་བུ་སློབ་མང་དུ་བྱུང་ཞིང་བདུན་ཅུའི་དུས་
གསེར་ཁྲིར་ཕེབས་ནས་དོན་བདུན་དུས་ཟུར་པ་མཛད་དེ་གྱ་བརྒྱད་བར་བཞུགས།། །།
བཅོ་ལྔ་པཎ་ཆེན་བསོད་ནམས་གྲགས་པ་རྣམ་དཔྱོད་མཆོག་གི་སྡེ་ནི། རྩེས་ཐང་དུ་འཁྲུངས་
ཏེ་རྩེས་ཐང་ནས་བསོད་བཀྲ་ལས་རབ་ཏུ་བྱུང་ཞིང་དེར་རབ་འབྱམས་གྲྭ་སྐོར་མཛད། འོང་
སྣའི་སངས་རྒྱས་བཟང་པོ་ལས་དགེ་གསུལ་དང་བསྙེན་རྫོགས་མཛད་ཅིང་བླ་མ་དོན་ཡོད་པ་

[202]
ཀུན་དགའ་རྒྱལ་མཚན་པའི་ཆོས་འབྱུང་ལས་བསྡུས་པའི་བཀའ་གདམས་ཆོས་འབྱུང་ཉུང་
དང་མཛོད་ཊིཀ་སོགས་   བསྟན་འཆོས་མང་དུ་བརྩམས། ང་
གཉིས་སྟེང་གསེར་ཁྲིར་བྱོན་ནས་ང་བརྒྱད་དུས་ཟུར་བཞུགས་མཛད་དེ་སེར་འབྲས་སོགས་ཀྱི་
ཁྲིར་ཕེབས། རྒྱལ་བ་བསོད་ནམས་རྒྱ་མཚོའི་གཙུག་ཕུད་བཞེས་ཤིང་དོན་བདུན་སྟེང་གཤེགས་
ལ། འདིའི་སྐྱེ་བའི་སྐྱེ་བ་སྔ་མ་ནི་རིམ་པར་པཎྜི་ཏ་ཨ་དཀར་མ་ཏི་དང་ཁ་ཆེ་པཎ་ཆེན་དང་ཀུན་
མཁྱེན་ཆོས་སྐུ་འོད་ཟེར་དང་བུ་སྟོན་རིན་པོ་ཆེ་དང་རྟ་ཚག་ཚེ་དབང་རྒྱལ་པོ་དང། ཕྱི་མ་ནི་རིམ་
པར་བསོད་ནམས་ཡེ་ཤེས་དབང་པོ་དང་ངག་དབང་བསོད་ནམས་དགེ་ལེགས་དཔལ་བཟང་
དང་སྤྲུལ་སྐུ་འཕགས་པ་རྒྱལ་མཚན་ གཟིམ་ཁང་གོང་མ་  སོགས་སུ་སྐྱེ་བ་བཞེས་པའོ།། །།
བཅུ་དྲུག་པ་ཆོས་རྗེ་ ཇོ་བོ་དང་དུས་མཉམ་  ཆོས་སྐྱོང་རྒྱ་མཚོ་ དྷརྨ་པཱ་ལ་ས་གར་  ནི་
དབུས་སྟོད་རྒྱ་ར་གུར་དུ་འཁྲུངས་ཏེ་བྲག་པར་ བར་ཝང་  དུ་རབ་ཏུ་བྱུང། རེ་གསུམ་སྟེང་
གསེར་ཁྲིར་ཕེབས་ཤིང་དབུས་སྟོད་ཀྱི་བོང་སྣ་ཚོགས་སེ་འབྲས་ལས་ཞྭ་དམར་འབྲི་གོང་པས་
འཕོག་སྟེ་ཞྭ་བསྒྱུར་སོགས་བྱས་དུས་རྒྱུད་སྟོད་པ་ཤར་བ་ཆོས་རྗེ་དཀོན་མཆོག་དར་རྒྱས་པ་འབྲི་
གོང་དང་ཐུགས་ཉེ་བ་ལ་བཞེད་ནས་ཁོང་དང་གཏོར་མ་འཕངས་རེས་མཛད་པས་གཉན་རྔོ་ལོ་
ཙཱའམ་ཁ་ཅིག་རྭ་གཉན་སྔགས་པ་ནང་རྒྱས་བྱུང་ཟེར་བའི་དཔེ་ལྟར་སོང་སྟེ་རྣམ་གཉིས་ས་ཕག་
གི་ཁྲ་ཟླར་གཤེགས་པའོ།། །།བཅུ་བདུན་པ་རྡོ་རྗེ་བཟང་པོ་   ནི། མདོ་
སྨད་མི་ཉག་གི་སར་འཁྲུངས་ཏེ་དབུས་སུ་བྱོན་ནས་མཁས་པར་གྱུར་ཞིང་ཞེ་དགུའི་སྟེང་
གསེར་ཁྲིར་བྱོན། མངོན་ཤེས་མངའ་ཡང་མོའུ་འགལ་བུ་ མུ་སྟེགས་པས་  འཆར་ཀ་ཀཱ་
མ་ལ་ཤི་ལའི་ རྒྱའི་ཤན་པས་  དཔེ་ལྟར་ཐེབ་དང་ལྡན་མ་འཁྲུགས་པར་ལ་ཕེབས་ཚེ་དབུ་
ལ་རྡོ་ཕེག་པའི་རྐྱེན་གྱིས་རེ་བཞིའི་སྟེང་གཤེགས། སྐུ་ཚེ་ཕྱི་མ་བདེ་ཆེན་དུ་ཁྱིམ་པའི་ཚུལ་
འཛིན་ཚེ་རིང་མགོན་པོ་ཞེས་པ་དགའ་ལྡན་ཆོས་འབྱུང་སོགས་བརྩོམ་པ་པོའི་སྐྱེ་བ་བཞེས་
སོ།། །།བཅོ་བརྒྱད་པ་རྒྱལ་མཚན་བཟང་པོ་ནི། བྱེ་རི་སྟག་ཚེའི་སྟག་སྐྱིད་གྲོང་དུ་
འཁྲུངས་ནས་མཁས་པར་གྱུར་ཏེ་ལྔ་བཅུའི་སྟེང་གསེར་ཁྲིར་འཁོད་དེ་ང་གཉིས་བར་བཞུགས་
ལ། འདི་དང་འོག་མའི་ལོ་མཚམས་སྟག་ལུང་བྲག་པས་གཞན་གསུངས་པ་དཔྱད་དགོས།།

[203]   ནི། སྟོད་ལུང་མདའི་དངོས་གཞིར་
འཁྲུངས་ཏེ་ལོ་དགུ་པར་རབ་བྱུང་དང་བཅུ་དགུ་པར་བསྙེན་རྫོགས་མཛད་ཅིང་མགོན་པོ་ཞལ་བཞི་
པ་བསྒྲུབ་པས་བསྒྲུབས། ཞེ་བརྒྱད་སྟེང་གསེར་ཁྲིར་འཁོད་དེ་གསེར་ཏོག་བཞེངས་ཤིང་ང་
གཅིག་སྟེང་གཤེགས་ནས་ཤ་རཱི་རམ་རུས་ལ་འཇིགས་བྱེད་སྐུ་སོགས་བབས་ 
གསལ་ཁང་སྤྲུལ་སྐུ་ངག་དབང་ཆོས་རྒྱས་འདིའི་སྐུ་སྐྱེར་གྲགས་སོ།། །།ཉི་ཤུ་བ་
ཆོས་གྲགས་བཟང་པོ་ དྷརྨ་ཀཱིརྟི་བྷ་དྲ་  ནི། སྟག་ཕུར་འཁྲུངས་ཤིང་དེར་རབ་ཏུ་བྱུང་སྟེ་ཕྱིས་སུ་
མས་པ་ཆེན་པོར་གྱུར་ནས་དྲུག་ཅུའི་སྟེང་གསེར་ཁྲིར་ཕེབས་ཤིང་རེ་དྲུག་ལ་བདེ་བ་ཅན་དུ་
ཟུར་བཞུགས་མཛད་དེ་ཕྱི་ལོར་གཤེགས།། །།ཉེར་གཅིག་པ་འོ་ལ་དགའ་དགེ་ལེགས་
དཔལ་བཟང་ ཤྲིདྷཱ་ཤྲཱི་མན་བྷ་དྲ་  ནི། འོལ་དགའ་གྱང་གསར་ནང་པའི་སྲས་སྤུན་གསུམ་
ཡོད་པའི་གཅེན་ཡང་སློབ་གཉེར་མཛད་དེ་མཁས་པར་གྱུར་ལ། བར་པ་བདེ་བ་ཅན་པ་
འདི་ཉིད་ང་བཞིའི་སྟེང་གསེར་ཁྲིར་བྱོན་ཞིང་རྗེ་བསོད་ནམས་རྒྱ་མཚོའི་བསྙེན་རྫོགས་ཀྱི་
མཁན་པོར་གྱུར་ཅིང་རེ་གསུམ་བར་བཞུགས།། །།ཉེར་གཉིས་པ་དགེ་འདུན་ སམ་
གྷ་ཤྲ་སྣ་ནོ་པ་ལ་  བསྟན་པ་དར་རྒྱས་པ་ནི། ཀླུང་ཤོད་དབུ་སྣར་འཁྲུངས་ཏེ་ཕྱིས་སུ་མཁས་
པར་གྱུར་ཅིང་དོན་གསུམ་སྟེང་གསེར་ཁྲིར་ཕེབས་ནས་དོན་དྲུག་བར་བཞུགས།། །།
ཉེར་གསུམ་པ་ཚེ་བརྟན་རྒྱ་མཚོ་   ནི། རྩེས་ཐང་སྲས་དཀྱིལ་དུ་འཁྲུངས་
ཏེ་དེར་རབ་ཏུ་བྱུང་ཞིང་ཕྱིས་སུ་ཡུམ་གྱི་དགའ་ལྡན་གྲྭ་པ་ཞིག་བྱེད་དགོས་ཞེས་སྐྱིད་ཤོད་དུ་
སློབ་གཉེར་ལ་བཏང་ལྟར་མཁས་པར་སྦྱངས་ཏེ་ཞེ་དགུའི་དུས་གསེར་ཁྲིར་འཁོད་ཅིང་ཁྲི་ཐོག་
པ་ལྷ་སའི་སྨོན་ལམ་གྱི་གྲལ་དབུར་བྱོན་པའི་སྲོལ་གཏོད་དེ་ང་བདུན་བར་བཞུགས།། །།
ཉེར་བཞི་པ་ཆོས་རྗེ་གུང་སྔོན་པའམ་མངོན་དགའ་བ་བྱམས་པ་   རྒྱ་མཚོ་ནི་
ཞོགས་ཀྱི་གྲམ་ཕུར་འཁྲུངས་ཏེ་སྟག་རྩེ་རིན་སྒར་གྱི་ཐོ་བཙུན་མཛད་ཅིང་དྲུག་ཅུའི་སྟེང་གསེར་
ཁྲིར་བྱོན་ནས་བསོད་ནམས་རྒྱ་མཚོ་སོག་ཡུལ་དུ་ཕེབས་ཤུལ་དུ་སྨོན་ལམ་གྲལ་དབུ་མཛད་
དེ་དོན་ལྔའི་སྟེང་གཤེགས། སྐུའི་སྐྱེ་བ་གཙང་བ་དགེ་འདུན་དཔལ་བཟང་རྒྱ་མཚོ་ཡིན་པར་
གྲགས་སོ།། །།ཉེར་ལྔ་པ་རྒྱལ་ཁང་རྩེ་བ་དཔལ་འབྱོར་རྒྱ་མཚོ་ ཤྲཱི་བཧུ་ཏི་ས་མུ་དྲ་
ནི། སྟོད་ལུང་རན་པར་འཁྲུངས་ཏེ་ཕྱིས་སུ་མཁས་པར་གྱུར་ཏེ་ར་སྟོད་སྐྱོར་ལུང་སོགས་ཀྱི་

[204]
རྭ་བསྒྲེངས་གི་ཇོ་བོ་འཇམ་དཔལ་རྡོ་རྗེས་ཁུ་བརྩོན་འགྲུས་གཡུང་དྲུང་ཞེས་བོས་པར་གྲགས་
ཤིང་དོན་བཞི་ལ་གཤེགས་ཏེ་གདུང་ལ་སྐུ་དང་ཡི་གེ་སོགས་བྱོན། དེའི་སྐྱེ་བ་ཁམས་སུ་
འཁྲུངས་པའི་ཆོས་འབྱོར་རྒྱ་མཚོ་ཡིན་ནོ།། །།ཉེར་དྲུག་པ་དམ་ཆོས་དཔལ་འབར་
 དྷརྨ་ཤྲཱི་ཛྭ་ལ་  ནི། གཙང་སྟོད་གནས་ཀྱི་ཁང་སྨད་ཤར་དུ་འཁྲུངས་ནས་ཕྱིས་མཁས་པར་
སྦྱངས་ཏེ་རྭ་བསྒྲེང་གི་བླ་མའང་མཛད་ཅིང་བདུན་བཅུའི་སྟེང་གསེར་ཁྲིར་བྱོན་ནས་དོན་བདུན་ལ་
གཤེགས་ཚེ་སྐུ་གདུང་ལ་སྐུ་འདྲ་མང་དུ་བྱུང་ངོ།། ། །ཉེར་བདུན་པ་སངས་རྒྱས་རིན་
ཆེན་ རཏྣ་བུདྡྷ་  ནི། མ་འགྲོ་འབྲོག་སྡེར་འཁྲུངས་ཤིང་ང་བདུན་སྟེང་གསེར་ཁྲིར་ཕེབས་ལ་
ཁོང་ལ་སངས་རྒྱས་ལ་མུ་སྟེགས་བཞིན་དུ་གཏེར་མ་ལ་ལས་ལྷ་ཟུར་ཕུད་ལྔ་བའི་སྤྲུལ་པ་
བདུད་ཡིན་ཞེས་རྫུན་ལུང་བསྟན་ནས་ལོག་ལྟ་བྱས་པའང་བྱུང་ཞིང་མཁས་པ་ ངག་བློ་
འགའ་ཞིག་གིས་དེ་ལ་ཅལ་སྒྲོགས་བྱས་ཏེ་བདུད་དང་དམ་པ་གང་ཡང་མིན་ཟེར་མོད་ཀྱང་རྗེའི་
ཁྲིའི་སྟེང་དུ་དམ་པ་མིན་པ་ཞིག་དགའ་ལྡན་དུ་མངོན་སུམ་ལྟ་བུར་བརྒྱུ་བའི་གཤིན་རྗེ་ཆོས་
རྒྱལ་གྱིས་མི་འཇོག་སྙམ། ཇི་ལྟར་སྨྲས་ཀྱང་རྗེ་ཡོན་ཏན་རྒྱ་མཚོའི་རབ་བྱུང་མཁན་
པོའང་མཛད་དེ་དོན་བདུན་ལ་གཤེགས་ཏེ་སྐུའི་སྐྱེ་བ་རིན་རྒྱམ་སངས་རྒྱས་བྱུང་ངོ།། །།
ཉེར་བརྒྱད་པ་དགེ་འདུན་རྒྱལ་མཚན་ སངྒྷ་དྷ་ཛ་  ནི། ལྷ་སའི་ལུམ་པ་ཤག་ཏུ་
འཁྲུངས་ཏེ་སེ་ར་ཆོས་རྒྱན་ལས་རབ་ཏུ་བྱུང་ནས་བཅུ་དགུའི་སྟེང་རྗེ་བསོད་ནམས་རྒྱ་
མཚོ་སོགས་ལས་བསྙེན་པར་རྫོགས་ཤིང་དོན་གཉིས་སྟེང་གསེར་ཁྲིར་འཁོད་ནས་
ཡོན་ཏན་རྒྱ་མཚོ་རབ་ཏུ་བྱུང་བའི་སློབ་དཔོན་མཛད་ཅིང་དོན་དྲུག་ལ་ཟུར་བཞུགས་མཛད་
ལོ་དེར་གཤེགས། དེའི་སྐུའི་སྐྱེ་བ་ལྷས་ཀྱི་ཤར་ཧ་པའི་ཞལ་ངོར་འཁྲུངས་ཟེར་རོ།། །།
ཉེར་དགུ་པ་ཆོས་ དྷརྨ་ས་ཀཱིརྟི་  ཉེར་ བཤེས་གཉེན་ཟེར་  གྲགས་པ་ནི། མདོ་སྨད་ཅོ་ནེའི་
ཟུང་ཇུར་འཁྲུངས་ཏེ་བོད་དུ་བྱོན་ནས་ཁྲི་དགེ་རྒྱན་སོགས་བསྟེན་ཏེ་མཁས་པར་སྦྱང་ནས་རེ་
གཉིས་སྟེང་གསེར་ཁྲིར་བེབས་ནས་བདུན་བཅུའི་སྟེང་ཟུར་པ་མཛད་དེ་དོན་གསུམ་བར་
བཞུགས།། །།སུམ་ཅུ་པ་སྟག་ལུང་བྲག་པ་བློ་གྲོས་རྒྱ་མཚོ་ མ་ཏི་སཱ་གར་  ནི་
སྟོད་ལུང་མདའི་སྟག་ལུང་བྲག་ཏུ་འཁྲུངས་ཤིང་བྱང་རྩེའི་གྲྭ་ཚང་ཐོས་བསམ་གླིང་སླར་

[205]།
སོ་གཅིག་པ་ཤར་བ་དམ་ཆོས་དཔལ་ དྷརྨ་ཤྲཱི་  ནི། འཇང་ཞབས་སུ་འཁྲུངས་ཏེ་དབུས་
སུ་བྱོན་ནས་མཁས་པར་གྱུར་ཅིང་ངམ་རིངས་སུ་རབ་འབྱམས་གྲྭ་སྐོར་མཛད་ནས་དོན་
གསུམ་སྟེང་གསེར་ཁྲིར་བྱོན་ཏེ་དོན་ལྔའི་བར་བཞུགས།། །།སོ་གཉིས་པ་ལྕང་
ལོ་ཅན་པ་ཚུལ་ཁྲིམས་ཆོས་འཕེལ་ ཤཱི་ལ་དྷརྨ་བརྟ་  ནི། གཙང་གི་ཉང་འབྲོང་རྩེར་
འཁྲུངས་ནས་སེ་རར་རབ་འབྱམས་གྲྭ་སྐོར་མཛད་ཅིང་བྱམས་པ་སོགས་ལྷ་མང་པོའི་ཞལ་
གཟིགས་ལ་རྩེ་ཤར་གང་ཡང་མ་བརྒྱུད་པར་དྲུག་བཅུའི་སྟེང་གསེར་ཁྲིར་ཕེབས་ནས་རེ་
གསུམ་པར་བཞུགས།། །།སོ་གསུམ་པ་གྲགས་   པ་རྒྱ་མཚོ་ནི་
གྱེ་རེ་སྟོད་དུ་འཁྲུངས་ཏེ་ངམ་རིང་རབ་འབྱམས་གྲྭ་སྐོར་མཛད་ཅིང་རེ་དགུ་པའི་སྟེང་གསེར་
ཁྲིར་བྱོན་ནས་དོན་གསུམ་བར་གཞུགས།། །།སོ་བཞི་པ་ངག་དབང་ཆོས་ཀྱི་རྒྱལ་
མཚན་ ཝ་གིན་དྲ་དྷརྨ་དཧྭ་ཛ་  ནི། ཕན་ཡུལ་མདར་འཁྲུངས་ཏེ་ཁྲི་ངག་དབང་ཆོས་
གྲགས་ཀྱི་སྐྱེ་བར་གསལ་བས་གསལ་ཁང་སྐུ་སྐྱེར་གྲགས་ཤིང་ང་གསུམ་སྟེང་གསེར་
ཁྲིར་ཕེབས་ཏེ་ལོ་ངོ་གསུམ་བཞུགས་ནས་པཎ་ཆེན་བློ་བཟང་ཆོས་རྒྱན་ལ་བྱང་རྩེ་
ཕུལ་ཏེ་རྗེའི་དངུལ་གདུང་སྟེང་གི་གསེར་ཏོག་རྒྱ་བསྐྱེད་པར་ཞུ་བ་བཞིན་ཕྱིས་སུ་དེ་
ཉིད་ཀྱིས་ས་སྦྲུལ་ལོར་དེ་བཞེངས་སོ།། །།སོ་ལྔ་པ་དཀོན་མཆོག་ཆོས་
འཕེལ་ རཏྣ་དྷརྨ་བརྟ་  ནི། གྲ་ནང་མར་འཁྲུངས་ནས་པཎ་ཆེན་བྱམས་གླིང་པའི་སྐྱེ་
བར་གྲགས་ཤིང་ཕྱིས་སུ་མདོ་སྔགས་ལ་མཁས་པར་གྱུར་ཏེ་རྩེས་ཐང་དུ་རབ་འབྱམས་
གྲྭ་སྐོར་མཛད་ཅིང་ཁམས་ནས་འབུལ་བསྡུད་མཛད་དེ་དགའ་ལྡན་དུ་ཕུལ། གཙང་
དམག་ལྷ་སར་འབྱོར་དུས་མི་སྟོང་ཕྲག་མང་པོའི་སྲོག་སྐྱབས་པཎ་ཆེན་རིན་པོ་ཆེས་
མཛད་དུས་གྲོགས་མཛད་ཅིང་ང་བཞིའི་སྟེང་གསེར་ཁྲིར་འཁོད་ནས་ལོ་བཅུ་གཉིས་
སུ་བསྐྱབ་སྟེ་ངག་དབང་བློ་བཟང་རྒྱ་མཚོ་སོགས་ཀྱི་བླ་མར་གྱུར། འདིའི་སྐུ་རིང་ལ་
གསང་སྔགས་མཁར་དང་དབུ་རུ་སྟོད་སྨད་ཀྱི་ཆོས་སྡེ་རྣམས་འབྲི་གུང་པ་ལས་
སླར་ཐོབ་ཅིང་དགུང་ལོ་དོན་བཞི་བཞེས་སོ།། །།

[206] ཤས་ན་དྷ་ར་སཱ་དྷ་  ནི། ཤར་ཀོང་ཡུལ་དུ་བལྟམས་
ནས་ཕྱིས་སུ་མཁས་པར་གྱུར་ཏེ་གསེར་ཁྲིར་ཕེབས་ཀྱང་རྐྱེན་ངན་གྱིས་ཡུན་རིང་མ་བཞུགས་
ཤིང། འདི་ནས་བཟུང་རྩེ་ཤར་གྱི་བླ་མ་རེས་མོས་ཀྱིས་གསེར་ཁྲིར་འཁོད་པའི་ལོ་
གྲངས་ངེས་ཅན་ཡང་བྱས་སོ།། །།སོ་བདུན་པ་དགེ་འདུན་རིན་ཆེན་ 
རཏྣ་  ནི། མདོ་ཁམས་དང་རྒྱའི་མཚམས་འཇང་ཞབས་སུ་འཁྲུངས་ཏེ་བོད་དུ་བྱོན་
ནས་སེར་སྨད་སོགས་སུ་མཁས་པར་སྦྱང་ཞིང་རྒྱུད་སྟོད་ཤར་རྩེ་བརྒྱུད་དེ་གསེར་ཁྲིར་
འཁོད་ནས་ལོ་ལྔའི་བར་ཆོས་ཀྱིས་བསྐྱང་ངོ།། །།སོ་བརྒྱད་པ་བསྟན་པ་རྒྱལ་
མཚན་ ཤས་ན་དཧྭ་ཛ་  ནི། དར་ཡུལ་གྲོ་མདར་བལྟམས་ཤིང་དྭགས་པོ་གྲྭ་ཚང་
སོགས་ནས་མཁས་པར་སྦྱངས་ཏེ་རྒྱུད་སྨད་བྱང་རྩེ་གསེར་ཁྲིར་རིམ་པར་འཁོད་ནས་
ཕན་ཐོག་མཛད་དོ།། །།སོ་དགུ་པ་དཀོན་མཆོག་ཆོས་བཟང་ 
དྲ་  ནི། སྟོད་ལུང་དུ་འྐྲྷུངྶ་ཤིང་འབྲས་སྤུངས་སྒོ་མང་དུ་མཁས་པར་སྦྱང་ནས་རྒྱུད་
སྟོད་ཤར་རྩེ་གསེར་ཁྲིར་རིམ་པར་ཕེབས་ནས་འཆད་ཉན་སོགས་མཛད་དེ་གྱ་བདུན་
བར་བཞུགས་པའོ།། །།བཞི་བཅུ་པ་དཔལ་ལྡན་རྒྱལ་མཚན་ ཤྲཱི་དྷརྨ་
དཧྭ་ཛ་  ནི། སྟོད་མངའ་རིའི་སྤེ་ཏི་གྲང་མཁར་དུ་བལྟམས་ཤིང་དབུས་སུ་བྱོན་ནས་
མངའ་རིས་གྲྭ་ཚང་དང་རྒྱུད་སྨད་ནས་མཁས་པར་སྦྱངས་ཏེ་གསེར་འཁོད་ནས་ལོ་དོན་
གསུམ་བཞེས་སོ།། །།ཞེ་གཅིག་པ་བློ་བཟང་རྒྱལ་མཚན་ སུ་བྷ་དྷིདྷ་ཛ་
ནི། བོད་རུ་བཞིའི་གཡོན་རུའི་ཆ་རྩེས་ཐང་དུ་འཁྲུངས་ཏེ་ར་སྟོད་སོགས་ནས་མཁས་
བར་གྱུར་ཏེ་གསེར་ཁྲིར་ཕེབས་ཤིང་ལོ་དོན་གསུམ་བཞུགས་པའོ།། །།ཞེ་གཉིས་
པ་བློ་བཟང་དོན་ཡོད་   ནི། འཕན་ཡུལ་དུ་སྐུ་བལྟམས་ཏེ་སེར་
བྱེས་རྒྱུད་སྨད་དུ་མདོ་སྔགས་སྦྱངས་ནས་གསེར་ཁྲིར་བྱོན་ཅིང་ལོ་དོན་བདུན་བཞེས་
པའོ།། །།ཞེ་གསུམ་པ་བྱམས་པ་བཀྲ་ཤིས་ མཻ་ཏྲི་མངྒ་ལ་  ནི། རྒྱལ་དུ་
འཁྲུངས་ཏེ་དྭགས་གྲྭ་དང་རྒྱུད་སྟོད་དུ་བྱོན་ནས་ཐུགས་སྦྱོང་མཛད་དེ་གསེར་ཁྲིར་འཁོད་
ནས་ཡངས་པ་ཅན་གྱི་སྟེང་གི་ག་ཉ་ཛི་ར་བཞེངས་ཤིང་ལོ་རེ་བདུན་བར་བཞུགས་པ་སྟེ་
འདི་ལྔས་ལོ་བདུན་རེ་གདན་ས་མཛད་དོ།། །།ཞེ་བཞི་པ་བློ་གྲོས་རྒྱ་མཚོ་

[207] མ་ཏི་ས་གར་  རྗེའི་སྤྲུལ་པར་གྲགས་པ་ནི། ཨ་མདོའི་སྐུ་འབུམ་གྱི་མཆོད་གཞི་མི་ཉག་
ར་ལྡིང་དུ་སྟག་ཕྱུག་རྒྱུད་དུ་བལྟམས་ནས་བཅུ་གཅིག་སྟེང་གོང་མ་ནོ་མོན་ཧན་ལས་རབ་ཏུ་
བྱུང་ཞིང་བོད་དུ་བྱོན་ནས་འབྲས་སྤུངས་ཀླུ་འབུམ་དུ་བཞུགས་ཏེ་བཅོ་བརྒྱད་སྟེང་པཎ་ཆེན་
བློ་བཟང་ཆོས་རྒྱན་ལས་དགེ་བསྙེན་དགེ་ཚུལ་དང་ཉེར་བདུན་སྟེང་ཡང་དེ་ལས་དགེ་བསྙེན་
དགེ་ཚུལ་སྐྱར་ཏེ་བསྙེན་པར་རྫོགས། འབྲས་སྤུངས་སྒོ་མང་དང་རྒྱུད་སྨད་དུ་བྱོན་ནས་
མཁས་པར་གྱུར་ནས་ཞེ་བརྒྱད་སྟེང་གསེར་ཁྲིར་འཁོད། ཧལ་ཧ་འུ་ལོད་དང་རྒྱ་སོག་གི་
གཞུང་བསྒྲིགས་པར་བྱོན་ཏེ་སླར་ཕྱིར་མདོ་ཁམས་སུ་ཕེབས་པའི་ལམ་དུ་གཤེགས་ལ་
འདིའི་སྐུ་ཚེ་སྔ་མ་ཁམས་ཆབ་མདོའི་སློབ་ཆུང་མཛད་པའི་དགོན་ལུང་གི་སུམ་པ་སློབ་
དཔོན་པ་ཆེ་བར་གྲགས་པ་དམ་ཆོས་རྒྱ་མཚོ་དང། སྐུ་ཕྱི་མ་དེང་སང་རྒྱ་ནག་ཏུ་རྒྱལ་པོའི་
བླ་མ་མཛད་ནས་བཞུགས་པའི་གསེར་ཁྲི་སྤྲུལ་སྐུ་བློ་བཟང་བསྟན་པའི་ཉི་མ་འདིའོ།། །།
ཞེ་ལྔ་པ་འཇམ་དབྱངས་ཚུལ་ཁྲིམས་དར་རྒྱས་ མཉྫུ་ཤྲཱི་ལ་  ནི། ཙོང་ཁ་དང་ཉེ་བའི་
ཅོ་ནེ་ཞོ་བཟང་དུ་འཁྲུངས་ཏེ་བྱ་ཁྱུང་མཁན་པོ་ནོ་མོན་ཧན་དོན་ཡོད་རྒྱལ་མཚན་ལས་རབ་ཏུ་
ཏུ་བྱུང་ཞིང་བོད་དུ་བྱོན་ནས་སེར་སྨད་རྒྱུད་སྟོད་དུ་མཁས་པར་སྦྱངས་ཏེ་སེར་སྨད་དང་རྫིང་
ཇི་སོགས་ཀྱི་བླ་མ་མཛད། སོག་པོ་སེ་ཆེན་ ཧལ་ཧ་  རྒྱལ་པོ་དང་གཡོན་རུ་དགའ་ལྡན་
ཧུང་ཐའི་ཇི་གཉིས་མ་འཆམས་པའི་ཆིངས་ལ་བྱོན་ཏེ་སླར་བོད་དུ་བྱོན་ཞེ་བདུན་སྟེང་
ངག་དབང་བློ་བཟང་རྒྱ་མཚོ་ལས་སླར་པཎ་ཆེན་སྡོམ་རྒྱུན་གྱི་བསྙེན་རྫོགས་མཛད་དགོས་
བྱུང་ཞིང་ཤར་རྩེ་མཁན་པོ་མཛད་བཞིན་དུ་རྒྱ་ནག་ཏུ་བྱོན་ནས་ཆོས་འཆད་དང་ཆར་འབེབ་
སོགས་ཀྱིས་བསྟན་འགྲོ་ལ་ཕན་པར་མཛད་ནས་སླར་བོད་དུ་བྱོན་ཏེ་ང་བཞིའི་སྟེང་
གསེར་ཁྲིར་ཕེབས་ནས་གདན་ས་སྐྱང་ངོ།། །།ཞེ་དྲུག་པ་བསམ་བློ་སྦྱིན་
པ་རྒྱ་མཚོ་ དཱ་ན་ས་ག་ར་ན་  ནི། རྨ་ཆུའི་ཕྱོགས་ཀྱི་བེ་མདོར་འཁྲུངས་ཤིང་བོད་དུ་བྱོན་
ཏེ་འབྲས་སྤུངས་ནམ་མཁས་པར་གྱུར་ཞིང་བཀའ་འགྱུར་གྱི་ལུང་སོགས་ཀྱི་ཐོས་རྒྱ་ཆེ་
ལ་རྒྱུད་སྨད་ནས་འདུས་པ་སོགས་སྦྱངས་པ་མཛད་དེ་རྒྱུད་སྨད་བྱང་རྩེ་བརྒྱུད་ནས་གསེར་
ཁྲིར་ཕེབས་ཀྱང་ལོ་ངོ་གསུམ་ནས་གཤེགས་རྗེས་སླར་ཅོ་ནེ་ཡང་སྟེང་པ་ཚུལ་དར་
གྱིས་ལོ་ཤས་ལ་མཛད་རིང་ལ་ཚངས་དབྱངས་རྒྱ་མཚོའི་དབུ་བླ་མཛད་དོ།། །།

[208] སུ་བྷ་དཧི་དྷརྨ་བརྟ་  ནི། མདོ་སྨད་ཅོ་ནེའི་ཕྱོགས་སུ་
འཁྲུངས་ནས་བོད་དབུས་སུ་བྱོན་ཏེ་སེར་སྨད་དང་རྒྱུད་སྟོད་དུ་ཐུགས་སྦྱོངས་མཛད་ནས་
རྒྱུད་སྟོད་དང་ཤར་རྩེ་བརྒྱུད་དགའ་ལྡན་གསེར་ཁྲིར་ཕེབས།། །།ཞེ་བརྒྱད་པ་དོན་
གྲུབ་རྒྱ་མཚོ་ ཨ་མོ་གྷ་སི་དྷ་སཱ་གར་  ནི། བྲེ་བ་ནག་ཚང་དུ་འཁྲུངས་ཏེ་འབྲས་སྤུངས་
ཧར་གདོང་དང་རྒྱུད་སྨད་ལ་བྱོན་ནས་གསན་སྦྱོང་མཛད་དེ་རྒྱུད་སྨད་དང་བྱང་རྩེ་བརྒྱུད་ནས་
གསེར་ཁྲིར་ཕེབས།། །།ཞེ་དགུ་པ་བློ་བཟང་དར་རྒྱས་ སུ་བྷ་དྲ་  ནི། ཅོ་
ནས་བོད་དུ་བྱོན་ནས་སེ་ར་སྨད་དང་རྒྱུད་སྟོད་དུ་ཐོས་བསམ་མཛད་དེ་གསེར་ཁྲིར་ཕེབས་
སོ།། །།ལྔ་བཅུ་པ་ཞ་བྲ་དགེ་འདུན་ཕུན་ཚོགས་ སང་གྷ་ལ་ཀྵིས་  ནི། དབུས་
སུ་བྱོན་ནས་འབྲས་སྤུངས་དང་རྒྱུད་སྨད་དུ་གསན་སྦྱོང་མཛད་དེ་བྱང་རྩེ་བརྒྱུད་ནས་གསེར་
ཁྲིར་འཁོད་ཅིང་རྗེའི་དངུལ་གདུང་ཆེན་མོ་གསེར་གདུང་དུ་བསྒྱུར་བའི་ཞལ་ཏ་མཛད་ནས་
བསྒྲུབས་ཤིང་འདས་ནས་སྐུ་གདུང་གི་ཆ་ལ་རྗེའི་སྐུ་དང་རྣམ་བཅུ་དབང་ལྡན་སོགས་བྱོན་
ནོ།། །།ང་གཅིག་པ་རྟ་བོན་པ་ངག་དབང་དཔལ་ལྡན་ནི། འབྲས་སྤུངས་སྒོ་
མང་དང་རྒྱུད་སྟོད་དུ་གསན་སྦྱོང་མཛད་དེ་རྒྱུད་སྟོད་དང་ཤར་རྩེའི་མཁན་པོ་མཛད་རྗེས་སུ་
དགའ་ལྡན་གསེར་ཁྲིར་འཁོད།། །།ང་གཉིས་པ་ངག་དབང་ཚེ་འཕེལ་ ཨ་གི་
ན་དྲ་ཡུ་བརྟ་  ནི། དྭགས་པོའི་ཕྱོགས་སུ་སྐུ་འཁྲུངས་ཏེ་དྭགས་པོ་བཤད་གྲུབ་གླིང་ནས་
རབ་ཏུ་བྱུང་ཞིང་གསན་སྤྱོད་མཛད་རྗེས་སྐྱིད་ཞོད་དུ་བྱོན་ནས་རྒྱུད་སྨད་དུ་སྔགས་ལ་སྦྱང་
སྟེ་རྒྱུད་སྨད་བྱང་རྩེ་བརྒྱུད་ནས་གསེར་ཁྲིར་བྱོན།། །།ང་གསུམ་པ་རྟ་བོན་པ་
རྒྱལ་མཚན་སེངྒེ་ དཧྭ་ཛ་ས་ཧ་  ནི་ཨ་མདོ་བསམ་སར་འཁྲུངས་ནས་དབུས་སུ་བྱོན་
ཏེ་འབྲས་སྤུངས་སྒོ་མང་དང་རྒྱུད་སྟོད་ནས་ཐུགས་སྦྱོངས་མཛད་ཅིང་རྒྱུད་སྟོད་ཤར་རྩེ་
བརྒྱུད་ནས་གསེར་ཁྲིར་འཁོད་དེ་ཕྱིས་སུ་ཟུར་པ་མཛད་རྗེས་རང་ཡུལ་དུ་བྱོན་ནས་ད་
ལྟར་བཞུགས་པའོ།། །།ང་བཞི་པ་བདག་གི་རྡོ་རྗེ་འཆང་ངག་དབང་
མཆོག་ལྡན་ ཝ་གིན་དྲ་བ་ར་མཱ་ན་  ཞལ་སྔ་ནས་ནི། ཨ་མདོའི་བྱ་ཁྱུང་དགོན་གྱི་ལྷ་
སྡེའི་ཁྲོད་དུ་འཁྲུངས་ཏེ་བྱ་ཁྱུང་དུ་རབ་ཏུ་བྱུང་ཞིང་སྦྱང་བ་ཅུང་ཟད་མཛད་རྗེས་དབུས་སུ་
བྱོན་ནས་སེ་ར་བསམ་བློ་དང་རྒྱུད་སྨད་ནས་ཐུགས་སྦྱོང་ལེགས་པར་མཛད་དེ་མཁས་པར་

[209]
རྩེ་བརྒྱུད་དེ་དགའ་ལྡན་གསེར་ཁྲིར་འཁོད། ཟུར་པ་མཛད་ནས་ཀྱང་རྒྱལ་དབང་བདུན་
པ་སྐལ་བཟང་རྒྱ་མཚོ་དང་ལྕང་སྐྱ་སྤྲུལ་སྐུ་བསྟན་པའི་སྒྲོན་མེ་སོགས་ཀྱི་དབུ་བླ་མཛད་
སྔར་མངའ་རིས་སུ་བཞུགས་སྐབས་སུ་རྡོ་ལ་ཞབས་རྗེས་བཞག་པ་དང་ཕྱིས་སུ་དུག་
དྲངས་པ་སྔགས་ཀྱི་མཐུས་ཕབས་སོགས་གྲུབ་རྟགས་མང་དུ་བསྟན་ཞིང་བྱ་ཁྱུང་
དགོན་དུ་གསེར་གྱི་རྒྱ་ཕིབས་གནང་སོགས་བསྟན་འགྲོའི་དོན་རྒྱ་ཆེན་མཛད་བཞིན་དུ་
འཚོ་ཞིང་བཞེས་པ་འདིའོ།། །།ང་ལྔ་པ་བདག་གི་རྩ་བའི་ཡོངས་འཛིན་
དམ་པ་ནམ་མཁའ་བཟང་པོ་ ཨ་ག་ན་བྷ་དྲ་ཤ་  རིན་པོ་ཆེའི་ཞལ་ནས་ནི། ཨ་མདོའི་
ཉ་ཚང་སྡེ་བཅུའི་ནང་གི་རྡོ་ཟུག་ཅེས་པར་འཁྲུངས་ཏེ་རབ་ཏུ་བྱུང་ ས་ལམ་དང་སྦྱར་ན་
སྨོན་པ་  ཞིང་བོད་དབུས་སུ་བྱོན་ནས་འབྲས་སྤུངས་གཞུང་པ་ཁམས་ཆེན་ལ་བཞུཊ་
 འཇག་སེམས་  ནས་སྡུས་གྲྭ་ཆུང་འབྲིང་ཆེ་ ཚོགས་ལམ་  གསུམ་གཞུང་བོ་ཏི་ལྔ་ སྦྱོར་
ལམ་  སྟེ་མདོ་ཕྱོགས་ལ་སྦྱངས་པ་མཐར་ཕྱིན་ནས་ལྷ་སའི་རབ་འབྱམས་གྲྭ་སྐོར་
 མཐོང་སྒོམ་  མཛད། རྒྱུད་སྟོད་དུ་བྱོན་དུ་སྔགས་ལ་སྦྱངས་པ་མཛད་རྗེས་སྡུབ་
པ་ལ་རྩེ་གཅིག་ཏུ་གཞོལ་བར་བཞེད་དེ་འབྲས་སྤུངས་ཀྱི་རྒྱབ་རིའི་དགེ་ལ་རི་ཁྲོད་
དུ་ཕྱག་ཕེབས་ནས་འཇམ་དབྱངས་བཞད་པའི་སྒྲུབ་ཁང་ནས་མདོ་སྔགས་ཀྱི་ཉམས་
ལེན་མཛད་ཞོར་ལ་འབྲས་སྤུངས་ཀྱི་རྒྱལ་བ་དང་ ས་བཅུ་  རྒྱུད་སྟོད་དང་ཤར་རྩེའི་
 རྒྱལ་ཚབ་  བླ་མ་མཛད་རྗེས་སུ་དགའ་ལྡན་གྱི་རྗེ་བླ་མའི་གདན་སར་འཁོད་དེ་ སངས་
རྒྱསཱང་  རྒྱལ་བསྟན་སྤྱི་དང་ཁྱད་པར་དུ་རྗེ་བློ་བཟང་གྲགས་པའི་ལུགས་བཟང་སྤེལ་
བཞིན་པའི་མུ་ནས་སྐྱེ་དགུའི་དཔལ་ཡོན་དམ་པར་ཞབས་པད་བསྟན་པར་བཞུགས་
པ་འདིའོ།། །།    ༈    །གསུམ་པའི་རྗེའི་སློབ་མ་དངོས་སློག་
སོགས་ཀྱིས་བཟུང་བའི་དགེ་ལྡན་པའི་དགོན་སྒྲུབ་སྡེ་བྱུང་ཚུལ་ནི། རྒྱལ་བས་
རང་གི་བསྟན་པ་གང་དུ་དར་བ་རླུང་བསྟན་པ་ལྟར་དུ་སྤྱིར་སངས་རྒྱས་བྱང་སེམས་
མང་པོ་དང་བྱེ་བྲག་ཏུ་རིགས་གསུམ་མགོན་པོ་སོགས་དང་ཁྱད་པར་དུ་ཐུགས་རྗེ་
ཆེན་པོའི་སྤྲུལ་པས་གདུལ་བྱ་རྗེས་སུ་འཛིན་པ་འི་ཞིང་ཁམས་སྤང་བྲག་གི་རི་

[210]
ཏེ་རྩེ་ཤིང་འབྲས་བུ་བཟང་པོ་མོད་ཅིང་དེང་སང་རྒྱལ་བསྟན་ལྷག་པར་དར་བའི་བོད་
ཕྱོགས་ཀྱིས་མངའ་རིས་སྐོར་གསུམ་དབུས་གཙང་རུ་བཞི་མདོ་ཁམས་གསུམ་ལས་
དང་པོར་དབུས་གཙང་གི་སའི་ཆགས་ཚུལ་དང་ཆུའི་འགྲོ་ལུགས་ཐོག་མར་བརྗོད་ན་
སྤྱིར་བོད་ལ་དབུས་གཙང་ཆོས་ཀྱི། ཁམས་སྟོད་མིའི། མདོ་སྨད་རྟ་ནོར་གྱི་ཆོལ་
ཁ་ཆོལ་ཁ་གསུམ་མམ་བོད་དང་བོད་ཆེན་གཉིས་ཡོད་པའི་བོད་ཆུང་གཙང་ལ་གཡས་
རུ་དང་རུ་ལག་གཉིས་དབུས་ལ་དབུ་རུ་དང་གཡོན་རུ་གཉིས་ཏེ་རུ་བཞི་ ས་སྐྱའི་
སྐབས་  ལ་གོང་སྨོས་ལྟར་གྱི་ཁྲི་བཅུ་གསུམ་ཡོད་པའི་ནང་དབུས་གཙང་ལ་རྒྱལ་
ཁམས་   ཆུང་བ་གཅིག་ལྷག་ཡོད་དེ། བསྡུས་རྒྱུད་ལས། བྱེ་བའི་
གྲོང་གིས་ངེས་པར་བཅིངས་པ་ཡུལ་དུ་འགྱུར་ཏེ་འབུམ་ཕྲག་གྲོང་རྣམས་ཀྱིས་ནི་རྒྱལ་
ཁམས་སོ། །ཞེས་གསུངས་སོ། །དེ་ལྟར་མངའ་རིས་སྐོར་གསུམ་ལའང་
གཅིག་ལྷག་དང་ཉང་ལོང་ཀོང་གསུམ་ལ་སུམ་ཆ་དང་བོད་ཆེན་མདོ་ཁམས་ལ་གཉིས་
ཙམ་ཡོད་དམ་སྙམ་མོ།། །།སྐྱིད་ཆུ་ནི་དབུས་ཀྱི་ཤར་སྟོད་འབྲི་གུང་ཕྱོགས་
ནས་ནུབ་ཏུ་ལྷ་སའི་མདུན་པ་རྒྱུད་དེ་གོང་དཀར་དུ་ནུབ་ནས་འོང་བའི་གཙང་པོ་ ཏི་སིའི་
ཡི་ཏཱ་  དང་འདྲེས་ཏེ་ཤར་ཕྱོགས་སུ་བསམ་ཡས་མདུན་ནས་དྭགས་ཀོང་བརྒྱུད་དེ་ཙ་
རི་ལ་གནས་སྐོར་བྱས་ནས་ལྷོ་ཕྱོགས་སུ་རྒྱ་གར་དུ་སླེབ་ཚེ་ཆུ་བོ་རོ་ཧི་ཏར་གྲགས་པ་
དེའོ། །དེ་ལས་དང་པོར་དབུས་སུ་དགོན་སྡེ་བྱུང་ཚུལ་ལ། དགའ་ལྡན་བྱང་རྩེ་
ནི་ལམ་གྲོར་འཁྲུངས་པའི་རྗེའི་དངོས་སློབ་ཧོར་སྟོན་ནམ་མཁའི་དཔལ་བཟང་ཞེས་པ་
སེར་སེང་དང་དགེ་སྒྲུབ་ཀྱི་བླ་མར་གྱུར་པ་དེས་རྒྱལ་ཚབ་ཀྱི་རྗེས་ནས་བསྐྱང་སྟེ་གདན་
ས་པ་རིམ་པར་གསང་ཕུའི་དྭགས་པོ་གྲྭ་ཚང་བཟུང་བ་པོ་དྭགས་ཀུན་དགའ་བཀྲ་ཤིས་
པོ་གྲོས་བསྟན་པ། ཀྲེ་བོ་བཀྲ་ཤིས་རྒྱལ་མཚན་སོགས་ཀྱི་མཛད་དོ།། དགའ་
ལྡན་བྱང་རྩེ་ནི་རྗེའི་འཁོར་བག་རྣམ་བརྒྱད་ཀྱི་ནང་གི་གནས་བསྟན་ཤར་བ་རིན་
རྒྱན་པས་བརྡུང་སྟེ་གདན་ས་པར་རིམ་པར་དབོན་ཟླ་གྲགས། ཉི་མ་གྲགས། དྲུང་
ཆོས་དཔལ་རྒྱལ་མཚན། རབ་འབྱམས་པ་སྨོན་ལམ་དཔལ་སོགས་ཀྱིས་མཛད་དོ།།

[211] མཁས་གྲུབ་གསེར་ཁྲི་པ་མཛད་
པའི་དུས་སུ་པཎ་ཆེན་པ་དང་ཡར་འབྲོག་པ་དང་ཆོས་གྲགས་དཔལ་བཞི་བསྐོས་ཏེ་
འཆད་ཉན་སོ་སོར་མཛད་པ་ཕྱིས་སུ་གཉིས་སུ་བསྒྲིལ་ནས་བྱང་རྩེ་ལ་ཉན་པོ་ཆོས་དབང་
ཕྱུག་དེ་རྗེས་འཚེམ་དབང་རྒྱལ་སོགས་ཀྱིས་འཆད་ཉན་མཛད་ཀྱང་རྒྱུན་ཆད་པ་ན་
རྗེའི་སློབ་མ་ལྷ་གཟིགས་གྲགས་རྒྱམ་པས་བསྟན་པའི་ལམ་དྲོ་ཆ་དཀར་དགོན་གྱི་བླ་མ་
དྲུག་པ་དྲུང་གཞོན་ནུ་མཛེས་པས་བཟུང་བའི་ཆ་དཀར་   གྲྭ་
ཚང་གི་བླ་མ་གསུམ་པ་ཕྱིས་སུ་དགའ་ལྡན་གསེར་ཁྲིར་བྱོན་པའི་དགེ་འདུན་བསྟན་དར་
བའི་དུས་སུ་འབྲི་གུང་དཔོན་པོ་མགོན་རྒྱལ་བས་ཞྭ་ནག་སོགས་བསྒྱུར་བ་ན་ཆ་དཀར་གྲྭ་
ཚང་དགའ་ལྡན་དུ་དོན་པའི་བྱིངས་སླར་བག་བར་དུ་སྤོས་སོགས་བྱུང་རྗེས་ཉག་རོང་དུ་
ཆོས་རྗེ་རྒྱལ་དབང་དང་གྲགས་བཀྲ་སོགས་རིམ་པར་བླ་མ་མཛད་ལ། བྱང་རྩེ་སླར་ཁྲི་
ཆེན་སྟག་ལུང་བྲག་པས་གསོས་ཏེ་ཐོས་བསམ་གླིང་ཞེས་མིང་བཏགས་ཤིང་འབྲོང་རྩེ་
རབ་འབྱམས་པ་ཚུལ་ཁྲིམས་ཆོས་འཕེལ་སོགས་རིམ་པར་བཞུགས་པ་ལས་འཆད་
ཉན་འཕེལ་ལོ།། །།དགའ་ལྡན་གྱི་རྟེན་སོགས་ཀྱི་སྐོར་ནི། རྒྱལ་ཚབ་དང་
འདུལ་འཛིན་གྱིས་བཞེངས་པའི་ལྷ་ཁང་ནང་དུ་རྗེའི་སྐུ་གདུང་མཐོང་བ་དོན་ལྡན་གྱི་ཕྱི་
རུ་རྣམ་རྒྱལ་མཆོད་རྟེན་བཞེངས་ཏེ། དེ་ཡང་སྔར་དངུལ་དུ་ཡོད་ཀྱང་ཕྱིས་སུ་ཁྲི་དགེ་
འདུན་ཕུན་ཚོགས་ཀྱི་སྐུ་རིང་ལ་མཚོ་སྔོན་ཕྱོགས་ཀྱི་དཔོན་བཀྲ་ཤིས་པཱ་ཐུར་གྱི་སྲས་
བློ་བཟང་བསྟན་འཛིན་གྱིས་མཁས་ཀྱི་ལོ་གཅིག་གི་གསེར་ཁྲལ་བླངས་ནས་ཕུལ་
བའི་གསེར་འཇང་བརྡུངས་ཀྱིས་དེའི་ཕྱི་ནས་གཡོག་པའི་གསེར་གདུང་ཆེན་མོ་ཙན་
དན་གྱི་གུར་ནང་བཞུགས་ཤིང་གཡས་གཡོན་དུ་སྲས་དག་གིས་སྐུ་གདུང་དང།་མདུན་
དུ་རྗེ་ཡབ་སྲས་ཀྱི་སྐུ་གདུང་དང་བདེ་མྖྒོ་སྤུངས་སྐུ་གཉིས་སོགས་དང། ཡངས་
པ་ཅན་གྱི་ཕུག་གི་གཙང་ཁང་ལྷོ་མ་གསེར་ཏོག་ཁང་དུ་ཐུབ་པ་ཚུལ་ཁྲིམས་མ་དང་
རྒྱལ་བ་སེང་གེ་ང་རོ་འོད་དཔག་མེད་སོགས་རྗེ་ཡབ་སྲས་ཀྱིས་ཐུགས་དམ་རྟེན་
སོགས་དང། མགོན་ཁང་དུ་རྗེ་དགུང་ལོ་རེ་གཉིས་དུས་བཞེངས་པའི་འཇིགས་
བྱེད་དང་ཆོས་རྒྱལ་རང་བྱོན་ལྟ་བུ་གཙང་དམག་གི་དུས་ངར་སྒྲ་སྒྲོགས་ཤིང་ཕྱིས་སུ་

[212]
འཁོར་བཅས་དང་ཕྱག་དྲུག་པ་རྒྱལ་པོ་རོལ་སྟབས་ཅན་དང། སྒྲུབ་མཆོད་གཙང་ཁང་
དུ་རྗེ་རང་གི་ཞལ་བཀོད་གནང་སྟེ་བཞེངས་པའི་བློས་བསླངས་གསུམ་ལས་བདེ་མཆོག་
གི་གཙོ་བོའི་ཐུགས་ཀར་དྲོད་རྟ་རྔ་ཙམ་ཡོད་པ་དང་མཆོད་རྟེན་འགའ་ཞིག་དང། ལི་མ་
ཁང་དུ་ཐུབ་པ་བདུད་འདུལ་དང་འཇིགས་བྱེད་བློས་བསླངས་ལི་སྐུ་མང་པོ་དང། བློ་
གྲོས་ཆོས་སྐྱོང་བས་སྒྲུབ་པའི་གསར་མ་ཁང་དུ་ཐུབ་དབང་སོགས་ཀྱི་གསེར་སྐུ་སྨན་
སྐུ་མཆོད་རྟེན་གསུང་རབ་མང་པོ་དང། བླ་མ་ཁང་དུ་རྗེའི་སྐུ་དང་གསུང་འབུམ་དམ་
སྦྱར་མ་ཞལ་ཐང་དང་བཀའ་འགྱུར་གསེར་ཆོས་དང། བདེ་གཤེགས་ལྷ་ཁང་དུ་དངུལ་
གྱི་མཆོད་རྟེན་བརྒྱད་སོགས་དང། སྟེང་གི་བླ་མ་ལྷ་ཁང་དུའང་མཆོད་རྟེན་མང་པོ་དང་
ཡངས་པ་ཅན་གྱི་གཡོན་ཟུར་གྱི་བྱམས་ཁང་དུ་རྒྱ་གར་ནས་འཕུར་ཏེ་བྱོན་པར་གྲགས་
པའི་བྱམས་སྐུ་དང་དངུལ་གདུང་ཆེ་བ་རྗེ་བླ་མ་སོགས་ཀྱི་སྐུ་དང། རྗེའི་གཟིམ་
ཁང་ཁྲི་ཐོག་ཁང་དུ་གྲགས་པར་ཁཎ་ཊ་ཀཱ་པ་ལ་དཔའ་བོ་འཇའ་ཚོན་མར་གྲགས་པ་དང་སྐུ་
འདྲ་མང་པོ་ན་བཟའ་ཕྱག་དཔེ་སོགས་དང། འོད་གསལ་ཕུག་ཏུ་ཕྱག་རྡོར་འཁོར་ཆེན་
བློས་བསླངས་དང། འདུས་ཁང་དཀར་མོའི་ཕུག་ཏུ་གསེར་ཁྲི་དང་རྗེའི་སྐུ་སོགས་དང་
དེའི་སྟེང་དུ་དིང་སང་ཕོ་ལ་ཇུན་ཝང་གི་གསེར་གྱི་རྒྱ་ཕིབས་བཞེངས་ཏེ་དེའི་འོག་ཏུ་
གསེར་གྱི་བཀའ་འགྱུར་བཞེས་པ་དང། ལྔ་མཆོད་ཁང་དུ་རྗེའི་ཚེམས་འོད་ཟེར་
མ་འཇམ་དབྱངས་རང་བྱོན་ཅན་དང་གདུགས་དཀར་ཕྱག་སྟོང་ཞལ་ཐང་དང་རྗེའི་སྐུ་
གཟིམས་ཆུང་ཕུག་ཏུ་རྣམ་སྲས་ཀྱི་ཞལ་ཐང་བཀའ་གཉན་པ་སོགས་ཏེ་མང་པོ་དང་
བྱང་རྩེའི་གཟིམ་ཁང་དུ་ཐུབ་དབང་གླང་ཆེན་དུ་འཁྲུངས་པའི་རུས་པ་ལས་སྒྲུབ་པའི་
སྟོན་པ་འཁོར་བཅས་དང་རྗེ་བཀྲ་ཤིས་ངོ་ཁམ་དང་རྡོ་རྗེ་རྣལ་འབྱོར་མ་གསུང་བྱོན་དང་
ནཱ་རོ་པའི་རུས་རྒྱན་སྲོག་ཞུ་དབང་བུམ་ཆུ་རྒྱུན་བཅས་པ་དཔལ་འདུས་པའི་བློས་བསླང་
དང་བདེ་གསང་གི་སྐུ་གཤེད་དམར་ཞལ་ཐང་སོགས་དང། དེའི་མགོན་ཁང་དུ་
ནག་པོ་སྐོར་གསུམ་སོགས་དང། བར་ཁང་དུ་རྗེས་ཕྱག་གནས་མཛད་པའི་པར་
ཤིང་མང་པོ་དང། ཡངས་པ་ཅན་གྱི་འོག་ཏུ་བསྟན་པར་འཚེ་བའི་གདུག་པ་ཅན་

[213] ཕྱིའི་སྐོར་ལམ་དུའང་སྐུ་ཡི་གེ་རང་བྱོན་དང་ཆུ་
མིག་ཕྱག་འཛུབ་མ་ཕྱག་ཞབས་རྗེས་སོགས་མཐའ་ཡས་དང། སྐོར་ལམ་གྱི་ཕྱི་
རུ་རྨ་ཆེན་གྱི་ལྷ་ཐོ་ཡོད་དོ།། །།གསང་སྔགས་མཁར་ནི། བྲག་དཀར་ནང་སོ་
རིན་ལྷུན་པས་སྦྱིན་བདག་མཛད་ནས་རྗེ་ཙོང་ཁ་པའི་ཕག་ལོར་ས་འདུལ་སྒོ་ཕྱའི་གཏོར་བསྔོས་
སོགས་མཛད་དེ་གྱ་རེ་དཀའ་བཞི་པས་འཇམ་དཔལ་སྙིང་པོ་སོགས་ཀྱི་གཙུག་ལག་ཁང་
སོགས་བཞེངས་ནས་དགེ་འདུན་འདུས་ཏེ་སྔགས་གྲྭ་ཚུགས་ལ། སྤྱི་བླ་རིམ་པར་
རྒྱལ་ཚབ་དང་མཁས་གྲུབ་དང་བློ་གྲོས་དཔལ་དང་བྱང་སེམས་བསོད་ནམས་དཔལ་
དང་ཀུན་ལེགས་སོགས་བྱོན་ཞིང་ད་ལྟར་གསེར་ཁྲི་པས་རིམ་པར་ཞལ་བདག་
མཛད་དོ།། །།སྤྱི་ཁང་གོང་དུ་འཆད་ཉན་སློབ་དཔོན་དཔལ་ལྡན་དོན་
གྲུབ་པར་མཁས་གྲུབ་ཀུན་ལེགས་པར་འདས་ཤེར་བཟང་སོགས་དང། འོག་ཐོས་
བསམ་གླིང་དུ་རབ་འབྱམས་པ་སྨོན་ལམ་དཔལ་པར་འདར་བློ་གྲགས་པར་མཆོག་
ལྷ་འོད་ཟེར་སོགས་རིམ་པར་བྱོན་ནོ།། །།སྔགས་རྒྱུད་གྲྭ་ཚང་བྱུང་ཚུལ་ནི། རྗེ་
ཤེས་རབ་སེང་གེ་གཙང་སྟོད་དུ་འཁྲུངས་ཏེ་སྣར་ཐང་ཆོས་སྡེར་རབ་ཏུ་བྱུང་ནས་མཁན་
ཆེན་གྲུབ་པ་ཤེས་རབ་དང་རོང་སྟོན་དང་རྗེ་ཡབ་སྲས་སོགས་བསྟེན་ནས་མཁས་པར་
གྱུར་ཞིང་ཁྱད་པར་དུ་རྗེ་བླ་མ་ལས་འདུས་པའི་སྐོར་སོགས་གསང་སྔགས་ཀྱི་གདམས་
པ་ཚང་བར་གསན། རྗེ་བླ་མས་ཀྱང་ས་ཕག་ལོར་འདུས་པ་འདི་ད་ར་རྒྱས་བྱེད་ནུས་
པ་སུ་ཡོད་ཅེས་མཁས་མང་རྒྱ་མཚོའི་དབུས་སུ་ལན་ཁ་ཡང་དྲིས་ཚེ་འདི་ཉིད་ཀྱིས་
ཞལ་གྱིས་བཞེས་པས་རྗེ་བླ་མས་ལེགས་སོ་མཛད་ཅིང་རྒྱུད་འགྲེལ་བཅས་ཀྱི་གླེགས་
བམ་གསང་འདུས་ཀྱི་གསེར་སྐུ་ཆོས་རྒྱལ་གྱི་ཞལ་འབག་ཀཱ་པ་ལ་སོགས་གནང་
སྟེ་བསླབ་བྱ་དང་ལུང་བསྟན་འགའ་ཞིག་ཀྱང་སྩལ། དེ་ནས་གསང་ཕུའི་མཐོང་
སྨོན་གྲྭ་ཚང་གི་བླ་མ་མཛད་ནས་ཕྱིས་སུ་དགེ་འདུན་གྲུབ་ལ་གཏད་དེ་གཙང་ཤབ་
སྟོད་ལྷུན་པོ་རྩེར་བྱོན་པས་སི་ཏུ་བསོད་ནམས་དཔལ་དང་བདག་མོ་ཤཱཀྱ་དཔལ་
གྱིས་སྦྱིན་བདག་མཛད་དེ་རྗེའི་ཕྱག་ལེན་བཞིན་སྒྲུབ་དཀྱིལ་བཞེངས་མཆོད་དང་
འདུས་པའི་རྒྱུད་ཀྱི་བཤད་རྒྱན་བཙུགས་ཤིང་སྲས་རིན་ཆེན་རྩེ་པས་སྦྱིན་བདག་

[214]
སྲས་རྒྱུད་དམ་ཧྲེས་རྒྱུད་དམ་སྟོད་རྒྱུད་རྙིང་བར་གྲགས་པ་བྱུང་སྟེ་ལྷུན་པོ་རྩེའི་བླ་མ་
འཕགས་འོད་ཡོན་རྒྱམ་སོགས་ཀྱིས་ཆོས་ཞུས་ཤིང་ཆོས་རྒྱལ་གྱི་ཞལ་འབབ་སོགས་
ཀྱང་དེའི་རྟེན་དུ་བཞག་ནས་འདུས་པའི་རིམ་ལྔ་སོགས་ཁྲིད་ཆེན་བརྒྱད་དང་འཁྲུལ་
འཁོར་གཏོར་སྒྲུབ་སོགས་ཡན་ལག་གི་ཁྲིད་རྣམས་ཀྱི་འཆད་ཉན་དར་ལ། བླ་རབས་
བྱུང་ཚུལ་ནི་ཤེར་སེང་གིས་འདུལ་ནག་པ་དཔལ་ལྡན་ བསམ་ཡས་པདྨ་ལ་ཆོས་
བདག་ཆོས་སྐྱོང་དུ་བསྐོས་  བཟང་པོ་ལ་གཏད་དེ་དེ་ནས་རིམ་པར་རོག་ཚོ་ཆོས་མཛད་
ངག་དབང་གྲགས་པར་འཇམ་དབྱངས་དགེ་འདུན་འཕེལ་བར་རབ་འབྱམས་པ་ཆོས་
དབྱིངས་པར་བླ་མ་བཀྲ་ཤིས་འཕགས་པ་ནས་དཀོན་མཆོག་ཡར་འཕེལ་ལ་སོཊ་
པའི་བར་བྱུང་ངོ།། །།རྗེ་འདི་ཉིད་སླར་བོད་དབུས་སུ་བྱོན་ནས་སོས་ཀ་
དབྱར་རྒྱུད་འགྲེལ་པ་བཞི་སྦྲགས་དང་སྟོན་དགུན་ལ་འདུས་པའི་རིམ་ལྔ་དང་སྦྱོར་
དྲུག་དང་དྲིལ་བུ་རིམ་ལྔ་ལུ་ཧི་པའི་རྣལ་འབྱོར་ཆེན་མོ་དང་འཇིགས་བྱེད་ཀྱི་རྣལ་འབྱོར་
བཞི་རིམ་པ་དང་འཁོར་ཆེན་རིམ་གཉིས་དང་འཕོ་ཁྲིད་དེ་བརྒྱད་དང། ཡང་ལ་ལས་
འཇམ་སྔར་དང་བརྒྱད་དམ་ཀྱེ་རྡོར་ནི་དགུ་དང་བཅུ་ཟེར་དེ་དག་གི་འཆད་ཉན་བཙུགས་
བཙུགས་ནས་ཆོས་བར་ལ་བཏེག་པའི་དགོན་སྨད་རྒྱུད་དུ་གྲགས་པ་བྱུང་ནས་རྗེ་ཤེར་
སེང་རང་གི་ལོ་བཅུ་གསུམ་དུ་བསྐྱངས་ཤིང་དབྱར་གནས་ལ་སྟོད་ལུང་ཡངས་པ་ཅན་དུ་
སྟོད་རྒྱུད་དང་ལྷན་དུ་འཚོགས་ལ། རྗེ་ཤེར་སེང་ལ་སློབ་མའི་གཙོ་བོ་སྦྱིན་དཔལ་དང་
གཞན་དགེ་འདུན་གྲུབ་འདུལ་དཀར་ནག་པཎ་ཆེན་བཟང་བཀྲ་སོགས་མང་དུ་བྱུང་ཞིང་
རྩོམ་ཡང་རྣམ་འགྲེལ་ཊིཀ་ཀ་རྒྱུད་ཊིཀ་སོགས་ཡོད་དོ།། །།དེ་ནས་རྡོ་རྗེ་འཆང་
སྦྱིན་པ་དཔལ་ལ་རྒྱུད་ཀྱི་བཤད་པ་མཛད་པའི་བླ་མར་བསྐོས་ཏེ་ཤིང་གླང་གི་ཟླ་བ་ལྔ་
པའི་ཉེར་བརྒྱད་ལ་དགའ་ལྡན་རྒྱུད་ཁང་དུ་གཤེགས་སོ།། །།བླ་རབས་ནི་སྦྱིན་
པ་བཟང་པོ་དཔལ་ནས་རིམ་པར་གྲགས་པ་བཟང་པོ་དང་ཀྲེ་བོ་བཀྲ་ཤིས་རྒྱལ་མཚན་
སོགས་བྱོན་ལ། དེ་ལས་ཨེ་དྭགས་དང་ལྷོ་བྲག་ཏུའང་རྒྱུད་གྲྭ་བྱུང་ངོ།། །།
རྒྱུད་སྟོད་ནི་ཤེར་སེང་པའི་དངོས་སློབ་ཏུ་གྱུར་ཙམ་པ་གཙང་གནས་རྙིང་བ་ཀུན་དགའ་དོན་

[215]
བཏད་པ་རྨིས་ཏེ་རྒྱུད་པའི་བླ་མར་མ་བྱོན་པར་དབུས་སུ་སྔགས་ཀྱི་བཤད་པ་
མཛད་པས་སློབ་མ་མང་དུ་འདུས་ལས་རྒྱུད་སྟོད་དུ་གྲགས་པ་ཚུགས། རེ་བརྒྱད་སྟེང་
བླ་མ་ཉིད་གཤེགས་རྗེས་ལོ་གཉིས་ནས་རྒྱ་མ་ལྷ་དབང་རིན་ཆེན་དང་ཆོས་ལྡན་བློ་
གྲོས་དང་པཎ་ཆེན་བསོད་གྲགས་སོགས་ཀྱིས་རིམ་པར་བླ་མ་མཛད་པའི་འཆད་
ཉན་རྒྱས་པའོ།། །།དབུ་རུ་ཚལ་རྒྱ་འབྲི་གསུམ་ལས་ཚལ་གྱི་སའི་ཆར་རྗེའི་
བསྟན་པ་དར་ཚུལ་ལ། དབུས་སྨད་སྐྱིད་ཤོད་ཀྱི་ཆོས་སྡེ་རྣམས་ཀྱི་གཙོ་བོ་དཔལ་
ལྡན་འབྲས་སྤུངས་ཕྱོགས་ཐམས་ཅད་ལས་རྣམ་པར་རྒྱལ་བ་བྱུང་ཚུལ་ནི། གཉོས་
རྒྱལ་བ་ལྷ་ནང་བའི་སྐྱེ་བར་གྲགས་པའི་འཇམ་དབྱངས་ཆོས་རྗེ་བཀྲ་ཤིས་རྒྱལ་དཔལ་
ལྡན་པས་མེ་སྤྲེལ་ལོར་བཏབ་པ། དེ་ཡང་རྣམ་ཐོས་སྲས་སྤྲུལ་པར་གྲགས་པའི་
དགའ་བ་སྔོར་གཞོན་བ་རྒྱན་དུ་བསམ་ཡས་སུ་འཁྲུངས་ཏེ་རྩེ་ཐང་དུ་རབ་ཏུ་བྱུང་
གསང་ཕུར་གཉལ་རྒོད་རིན་བསམ་དང་འདན་མ་དཀོན་སེང་ལ་ཕར་ཚད་དང་སྐྱོར་
ལུང་ནས་མཁན་ཆེན་དཀའ་བཞི་པ་ལ་འདུལ་མངོན་གསན། དགའ་ལྡན་ནས་
རྗེ་ཡབ་སྲས་ལས་བསྙེན་པར་རྫོགས་ཏེ་མདོ་སྔགས་ཀྱི་ལམ་རིམ་སོགས་བཀའ་
འཆོས་མཐའ་ཡས་པ་གསན་ཞིང་ཐུགས་རབ་ཆེ་བས་རྗེས་ཆོས་གང་གསུངས་
ཕལ་ཆེར་དེ་མ་ཐག་ཟིན་པས་མཁས་པར་གྱུར། བཀྲ་ཤིས་དོ་ཁ་ནས་རྗེ་བླ་
མས་ཁོང་དང་ཆོས་རྒྱལ་སྣེའུ་རྫོང་བ་ནམ་མཁའ་བཟང་པོ་རྣམ་གཉིས་ལ་འབྲས་
སྤུངས་འདེབས་པའི་ཞལ་བཀོད་གནས་པའི་ཆོས་རྗེ་སྣེའུ་གཞི་ཁར་བྱོན་ཏེ་
བཞུགས་པའི་ནུབ་གཅིག་མནལ་ལམ་དུ་དགེ་འཕེལ་གྱི་རི་བོ་ཆེན་པོའི་མདུན་གྱི་
དར་འབག་གི་ཐང་ནས་གནམ་ལྔ་དཀར་བོ་ཡིན་ཟེར་བ་གཅིག་བྱུང་ནས་ཁྱོད་ཀྱིས་
ལུང་པ་འདིར་དགོན་པ་བཏབ་ན་ངས་བཙུན་པ་ལྔ་སྟོང་འབུལ་ཟེར་བ་དང་ལུང་
པའི་ནང་དུ་བྱོན་པས་ལོངས་སྤྱོད་ཀྱི་རྫིང་བུ་ཡིན་ཟེར་བ་མང་པོ་མཐོང་བ་དང་ཡང་
གླང་ཆེན་རི་གདོང་ན་རྫིང་བུ་གཅིག་གི་ཁར་རྗེ་རིན་པོ་ཆེ་བཞུགས་ནས་འདི་ཐོས་
བསམ་གྱི་རྫིང་བུ་ཡིན་གསུངས་པ་དང་ཡང་ནུབ་གཅིག་སྐྱེ་བོ་མང་པོ་ཆུ་ཀླུང་ཆེན་

[216]
འགྲམ་དུ་ཐོན་ཚེ་ཟམ་པ་ཞིག་བྱུང་ནས་དེ་ཀུན་ཐོས་སོགས་རྨིས་ལྟས་ཁྱད་པར་ཅན་
བྱུང། དེ་ནས་ཡྟོ་ཕྱའི་ཐིག་སོགས་རྗེ་རང་གིས་ཞལ་བཀོད་གནང་ནས་ཆོས་རྗེ་མཆོད་
ཡོན་ཟུང་གིས་བཏབ་ཅིང་རིགས་གྲགས་སོགས་ཀྱི་སྲོལ་དང་གྲྭ་ཚང་བདུན་པོ་བཙུགས་
ཏེ་ཕྱོགས་ཀུན་ནས་རྣམ་དཔྱོད་ཀྱི་གཤོག་རྩལ་རྒྱས་ཤིང་ལེགས་བཤད་ཀྱི་དབྱངས་
སྙན་སྒྲོག་མཁས་བློ་གསལ་ངང་པའི་ཚོགས་འདུས་པའི་རྒྱ་མཚོ་དང་གཞུང་ལུགས་
འབུམ་གྱི་འོད་ཟེར་སྤྲོས་ཤིང་བསླབ་གསུམ་གྱི་དཀྱིལ་འཁོར་རྒྱས་པའི་མཁས་གྲུབ་
བྱེ་བའི་འབྱུང་གནས་སུ་གྱུར་ལ། དེར་ཆོས་རྗེ་པས་སྤྱི་བླ་མཛད་དེ་རྒྱུན་ཆོས་སུ་མདོ་
ཕྱོགས་ཀྱི་པོ་ཏི་བརྒྱད་འགྲེལ་སྦྲགས་གསུངས་ཤིང་ལྷ་སའི་སྨོན་ལམ་བྱ་བྱེད་ཀྱི་གཙོ་
བོ་ཕལ་ཆེར་དེ་ནས་བཟུང་ད་ལྟའི་བར་འབྲས་སྤུངས་ནས་བྱེད་དོ།། །།
ཆོས་རྗེ་པ་འདི་ཉིད་ཀྱི་རྣམ་ཐར་མདོར་བསྡུས་ན་ཆོས་ཚན་བརྒྱ་དང་བཅོ་བརྒྱད་ཐུགས་ལ་
བཟུང་བས་མཁས་པ་དང་སྡོམ་གསུམ་གྱི་བཅས་མཚམས་ལས་མི་འདའ་བས་བཙུན་
པ་དང། གསང་བདེ་འཚིགས་གསུམ་སོགས་ཀྱི་བསྙེན་པ་དང་ཁྱད་པར་དུ་ཡིག་དྲུག་
དུང་གཉིས་ལྷག་སོང་ནས་ལྷ་བླ་མ་མང་པོའི་ཞལ་གཟིགས་ཤིང་བདེ་སྟོང་དབྱེར་མེད་
ཀྱི་རྫོགས་རིམ་ལ་མངའ་བརྙེས་པས་སྣ་སྒོར་རླུང་འོད་ཟེར་ལྔ་པ་གཟིགས་ཤིང་མངོན་
ཤེས་བྱུང་སོགས་གྲུབ་པ་ཁྱད་པར་ཅན་ཐོབ་ལ། སློབ་མའང་མུ་དྲང་པ་དང་ཉན་
པོ་ཤཱཀ་རྒྱན་དང་སྒྲ་བ་ཤེས་རིན་སོགས་མང་དུ་བྱུང་ཞིང། དེ་དུས་འཆད་ཉན་དབྱར་
མཚོ་ལྟར་ཉིད་ཀྱིས་སྤེལ་བའི་མུ་ནས་དགུང་ལོ་དོན་གཅིག་བཞེས་པའོ།། །།
དེ་རྗེས་གདན་སར་ཕེབས་རིམ་ནི་རྗེའི་དངོས་སློབ་གཙང་ཐོན་པ་དཔལ་ལྡན་སེང་གེ་
ཞེས་ཤ་བ་རིའི་ཞལ་གཟིགས་ཤིང་སློབ་བུ་ལྷ་རི་པ་ཞང་དཔོན་བློ་རིན་དང་བླ་མ་བུ་
མ་ཅན་མདུང་རྩེ་རས་པ་ཅན་དང་ཕར་ཕྱིན་སྤྱི་དོན་ཆེན་མོ་མཛད་པ་པོ་མདོ་ཁམས་
གུང་རུ་བ་རིན་བྱང་དང། དཔོན་པོ་བློ་བཟང་ཉི་མ་དང། དབང་ལུང་མང་པོ་གནང་
བའི་མདོ་སྨད་རོང་པོ་ལ་ཟློ་བཟང་གྲགས་དང། འཕན་ཡུལ་པ་ཉན་ཤཱཀ་རིན་དང་
རབ་འབྱམས་སྨོན་ལམ་དཔལ་དང། བ་སོ་བ་སོགས་བསྟེན་ཅིང་འཇམ་དབྱངས་

[217]
དགའ་བློའམ་མཚན་དངོས་ལེགས་པ་ཆོས་འབྱོར་དང། རྒྱུད་པ་སྦྱིན་དཔལ་དང་གྲགས་
བཟང་སོགས་ལས་བསྙེན་པར་རྫོགས་ཤིང་བ་སོ་ཆོས་རྗེ་དང་འབྲས་སྤུངས་ཀྱི་དཔལ་བློ་
དང་ཡེ་བཟང་དང་ཤར་རྩེའི་ཤེར་འབྱུང་བློ་གྲོས་སོགས་ལ་ཆོས་གསན་ནས་མཁས་པར་
གྱུར་ཏེ་པོ་ཏི་བཅུའི་གྲྭ་སྐོར་མཛད་པའི་གཙང་ཐོན་པ་ཡོན་ཏན་རྒྱ་མཚོ་དང། དེ་རྗེས་འབྲས་
སྤུངས་སྤྲུལ་སྐུ་རྒྱལ་དབང་གཉིས་པ་དགེ་འདུན་རྒྱ་མཚོ་དབྱངས་ཅན་བཞད་པའི་རྡོ་རྗེ་སྟེ་
དེ་ནི་གཙང་རྟ་ནག་ཏུ་སྔར་མདོ་ཁམས་ནས་ཆད་དེ་གཙང་དུ་སོང་བའི་སྲེག་སྟོན་དར་མའི་
སྔགས་པ་ཀུན་རྒྱན་པའི་སྲས་སུ་འཁྲུངས་ཏེ་ཡབ་ལས་རྙིང་ཆོས་མང་པོ་གསན། ལོ་
བཅུ་གཉིས་སྟེང་བཀྲ་ཤིས་ལྷུན་པོའི་པཎ་ཆེན་ལུང་རིགས་རྒྱ་མཚོ་ལས་དགེ་བསྙེན་དང་
གནས་རྙིང་རིན་པོ་ཆེ་ལས་རབ་ཏུ་བྱུང་ཞིང་བཅུ་དྲུག་སྟེང་དབྱངས་ཅན་མ་སྒྲུབ་ནས་ཤེས་རབ་
བརྡོལ། ཉེར་གཅིག་སྟེང་འབྲས་སྤུངས་ནས་གནས་རྙིང་ཀུན་དགའ་དགེ་ལེགས་དང་
འཇམ་དབྱངས་དགའ་བློ་ལས་བསྙེན་པར་རྫོགས། མཁན་སློབ་དེ་དག་དང་ཁྲི་ཆེན་ཡེ་
བཟང་དང་གཙང་ཡོན་ཏན་རྒྱ་མཚོ་དང་བཀྲ་ཤིས་ལྷུན་པོའི་པཎ་ཆེན་ཡེ་ཤེས་རྩེ་མོ་དང་
ནོར་བཟང་རྒྱ་མཚོ་སོགས་ལས་ཀྱང་ཆོས་གསན་ཞིང་ཆོས་འཁོར་རྒྱལ་མེ་ཏོག་ཐང་
དགོན་བཏབ་སྟེ་ཆོས་སྐྱོང་བོ་དོང་ནས་བརྒྱུད་པའི་དབང་མོ་ཉེར་བརྒྱད་ཀྱི་གཙོ་མོ་རེ་མ་ཏི་
བསྟེན། སོ་བརྒྱད་དང་ཞེ་གསུམ་དང་ང་གཉིས་ལ་རིམ་པར་བཀྲ་ཤིས་ལྷུན་པོ་དང་
འབྲས་སྤུངས་དང་སེ་རའི་ཁྲིར་འཕེབས་ཤིང་སྐྱིད་ཤོད་ནི་རིན་སྤུངས་པས་བདག་བྱས་
དུས་ནས་བཟུང་ལྷ་སའི་སྨོན་ལམ་ལ་གསང་ཕུ་བ་དང་ཀརྨ་ལས་སེ་འབྲས་ཀྱི་གྲྭ་པ་
ལོ་བཅུ་དགུར་མ་ཚུད་པའི་ཞུ་འབུལ་གནང་ལྟར་མེ་གླང་ན་ཚུད་ཕར་ཚད་རྩ་འཇུག་བླ་མ་
དྲང་ངེས་རྣམ་འབྱེད་འདུས་པ་མཚན་བརྗོད་ཊིཀ་ཀ་ཡི་དམ་དང་ཆོས་སྐྱོང་སྒྲུབ་སྐོར་རྙིང་
མའི་གུ་རུ་ཞི་དྲག་སོགས་བརྩམས། སློབ་མ་པཎ་ཆེན་བསོད་གྲགས་གསང་ཕུ་བ་
མཆོག་ལྷ་འོད་ཟེར་བྱང་རྩེ་བ་ཆོས་སྐྱོང་རྒྱ་མཚོ་ཤར་བ་དཀོན་དར་འབྲི་གདན་གྱི་ཆོས་སྒོ་
བ་གཉིས་རྒྱལ་སྲས་ཤེས་རབ་འཕེལ་སོགས་མང་དུ་བྱུང་ཞིང་རེ་བརྒྱད་སྟེང་ཆུ་སྟག་
ནག་པའི་བརྒྱད་ལ་གཤེགས་སོ།། །།རྡོ་རྗེས་པཎ་ཆེན་བསོད་གྲག་

[218] དེ་རྗེས་རྒྱལ་དབང་སྤྲུལ་སྐུ་གསུམ་པ་བསོད་ནམས་རྒྱ་མཚོ་སྟེ། དེ་ཡང་སྟོད་ལུང་
རྩེ་ཁང་དུ་རྨ་རིན་མཆོག་གི་བརྒྱུད་པ་རྣམ་རྒྱལ་གྲགས་པའི་སྲས་སུ་འཁྲུངས་ཏེ་ལོ་བཞིའི་
དུས་འབྲས་སྤུངས་ནས་བསོད་གྲགས་ལས་དགེ་བསྙེན་དང་བདུན་གྱི་ཚེ་དེ་ལས་དགེ་ཚུལ་
སྡོམ་པ་བཞེས་ཏེ་བཅུའི་སྟེང་འབྲས་སྤུངས་དང་བཅུ་དྲུག་པ་སེ་རའི་ཁྲིར་བྱོན་ཞིང་འོལ་
དྭགས་གཉལ་སོགས་སུ་བྱོན་ནས་ཆོས་གསུངས། མཁན་པོ་དང་གསང་ཕུ་གླིང་སྟོན་པ་དང་
ཤར་རྩེའི་ལེགས་དོན་པ་གཉིས་དང་འཕགས་སྡེ་ལོ་ཙཱ་སྔགས་རམ་པ་དགེ་བཀྲ་སོགས་ལ་
ཆོས་གསན་ཞིང་ཉེར་གཉིས་སྟེང་དགའ་ལྡན་ཁྲི་ཟུར་བདེ་བ་ཅན་པ་ལས་བསྙེན་པར་རྫོཊ་
ས་འབྲུག་ལ་ཕན་བདེ་ལེགས་བཤད་གླིང་བཏབ་སྟེ་དེར་རྣམ་རྒྱལ་མའི་གཟུངས་སྒྲུབ་རང་
ཉིད་དང་ཨལ་ཐན་རྒྱལ་པོའི་ཚེ་སྒྲུབ་ལ་བཙུག་པའི་ཕྱིས་རྣམ་རྒྱལ་གླིང་དུ་གྲགས། སྔོན་
འཕགས་པ་ལྷས་སེ་ཆེན་རྒྱལ་པོའི་འབུལ་ཆེན་གྱི་འཇུག་ཏུ་གོས་ནག་བདུན་དང་དཀར་པོ་
གཅིག་ཕུལ་ཚེ་འཕགས་ལྷས་མི་རངས་བདུན་ལས་ངེད་ཆུའི་མིང་ཅན་དང་ཁྱོད་གསེར་གྱི་མིང་
ལྡན་དུ་ཀྱུར་དུས་མཇལ་གསུངས་པའི་ལུང་བསྟན་ལྟར་ཟེར་ཏེ་སོ་ལྡམས་གླང་པ་སོག་པོ་
ཐུ་མེད་ཨལ་ཐན་རྒྱལ་པོས་སྤྱན་དྲངས་ཏེ་བྱོན་དུས་དཔོན་བཀྲ་ཤིས་རབ་བརྟན་པས་ར་
བསྲེང་བར་བསྐྱལ་ཏེ་བླ་དཔོན་གཉིས་ཀྱིས། བསྟན་པའི་དཔལ་གྱུར་བླ་མའི་ཞབས་
པད་བསྟན། །ཞེས་སོགས་ཤིས་པ་བརྗོད་དེ་བླ་མ་ཧོར་སྟོད་སྨད་ཉན་མཚོ་ཨ་རིག་བརྒྱུད་
དེ་བྱོན་ཚེ་བསུ་བ་ རྨ་ར་ཨ་རིག་ཐང་  གསུམ་གྱི་རྗེས་མར་མཚོ་སྔོན་ 
གྱི་ལྷོ་ནུབ་ཐད་ཀྱི་རྨ་ཆུའི་ཁའི་ཚབ་ཆ་ཞེས་པའི་སར་རྒྱལ་པོ་བྱོན་ནས་མཇལ་འཕྲད་ 
ལོ་ལྔ་པའི་ཉ་  བྱས་ཚེ་རྒྱལ་པོས་ཏཱ་ལའི་བླ་མ་བཛྲ་དྷ་རིའི་མཚན་གསོལ་ཞིང་དེར་ཐེག་
ཆེན་ཆོས་འཁོར་གླིང་བཞེས་པའི་དགོན་གཞི་ དེང་སང་མེད་  ཡང་ཆགས། དེ་ནས་ཁམས་
ཆབ་མདོ་ལི་ཤང་ཨ་ཕོའི་ཙོང་ཁའི་ ཆུ་ལུག་  སྐུ་འབུམ་བྱ་ཁྱུང་ངན་ཏིག་མཛོ་མོ་མཁར་
བྱམས་པ་ སྤྲེལ་  འབུམ་གླིང་སོགས་བརྒྱུད་དེ་མཁར་སྔོན་སོགས་སུ་བྱོན་ནས་མཐའ་ཐོབ་
ཏུ་ཆོས་ཀྱི་ཆར་ཕབས་ཤིང་རྒྱ་རྒྱལ་ ཝན་ཡེ་  སོགས་ཀྱིས་ཀྱང་བཀུར་བསྟི་བླ་ན་མེད་པ་
བྱས་ཀྱང་སོག་རྒྱལ་གྱིས་དངུལ་གྱི་གུར་ཁུལ་བའི་རྟེན་འབྲེལ་གྱིས་ཞེ་དྲུག་ 
ཉེར་དྲུག་  སྟེང་གཤེགས་པའོ།། །།དེ་རྗེས་རྒྱལ་དབང་བཞི་པ་བདེན་ཆེན་

[219] དེ་ཡང་སོག་ཡུལ་དུ་རིགས་སྟོབས་ཀྱིས་འཁོར་
ལོས་བསྒྱུར་བའི་ཇིང་གེར་གྱི་རྒྱལ་རིགས་ཤིང་ས་ལ་ལྟ་བུ་དང་རུས་གནམ་ལྷ་དཀར་པོའི་
བརྒྱུད་དང་ཆོ་འབྲང་བཟང་པོ་ཅན་སུམ་མའེ་ཐའི་རྗེའི་སྲས་སུ་ས་གླང་ལོར་འཁྲུངས་ཏེ་ལོ་
གསུམ་ནས་བཟུང་སོགས་ཡུལ་དུ་བསྟན་འགྲོ་ལ་ཕན་འདོགས་ཆེན་པོ་མཛད། བཅོ་ལྔའི་སྟེང་
བོད་དབུས་སུ་བྱོན་ཏེ་དགའ་ལྡན་ཁྲི་ཟུར་སངས་རྒྱས་རིན་ཆེན་དང་ཁྲི་པ་དགེ་འདུན་རྒྱལ་
མཚན་ལས་རབ་ཏུ་བྱུང་ནས་སེ་འབྲས་ཀྱི་མཁན་པོ་མཛད་ཅིང་པཎ་ཆེན་བློ་བཟང་ཆོས་
རྒྱན་དགའ་ལྡན་ཁྲི་གདན་ཟུར་གཟིམས་ཁང་གོང་སྤྲུལ་སྐུ་སོགས་ལས་མདོ་སྔགས་ཀྱི་
ཆོས་རྩོད་མེད་ཁོ་ན་མང་དུ་གསན། དེ་ནས་ཨོལ་དྭགས་སོགས་དང་གཙང་དུ་བྱོན་
ནས་སླར་དབུས་སུ་ཕེབས་ཏེ་ཉེར་གཉི་ནས་བཟུང་གཙང་དམག་བྱུང་བ་གཏོར་ཟོར་
སོགས་ཀྱིས་ཞི་བར་མཛད་   ཉེར་དྲུག་སྟེང་པཎ་ཆེན་
ལས་བསྙེན་རྫོགས་སྡོམ་པ་བཞེས་ཤིང་བསྟན་འགྲོའི་དོན་རྒྱ་ཆེན་མཛད་བཞིན་པ་ནས་
དགུང་ལོ་ཉེར་བརྒྱད་པ་མེ་འབྲུག་རྒྱལ་ཟླའི་ཚེས་ལྔ་ལ་གཤེགས་པའོ།། །།
དེ་རྗེས་པཎ་ཆེན་བློ་བཟང་ཆོས་ཀྱི་རྒྱལ་མཚན་དཔལ་བཟང་པོས་མེ་སྦྲུལ་ནས་ལྕགས་
བྱའི་བར་སེ་འབྲས་ཀྱི་གདན་ས་བསྐྱངས་པའོ།། །།དེ་རྗེས་རྒྱལ་དབང་ལྔ་
པ་བློ་བཟང་རྒྱ་མཚོ་སྟེ། དེ་ཡང་ཡར་ཀླུངས་འཕྱོང་རྒྱར་ཟ་ཧོར་ སོགས་ཧོར་ཡིན་ངེས་
རྒྱལ་བརྒྱུད་དུ་གྲགས་པའི་བདུན་འདུལ་རབ་བརྟན་ཞེས་པའི་སྲས་སུ་འཁྲུངས་ཏེ་
དགུང་ལོ་དྲུག་སྟེང་འབྲས་སྤུངས་སུ་བྱོན་ནས་པཎ་ཆེན་རིན་པོ་ཆེ་ལ་གཙུག་ཕུད་ཕུལ་ཏེ་
སེ་འབྲས་ཀྱི་ཁྲིར་ཕེབས། བརྒྱད་སྟེང་ཡང་དེ་ཉིད་ལས་དགེ་ཚུལ་དང་ཉེར་གཉིས་སྟེང་
བསྙེན་རྫོགས་ཀྱི་སྡོམ་པ་སྨད་འདུལ་ལྟར་བཞེས་ཏེ་བསྟན་པའི་བདག་པོར་གྱུར། ཁྲི་
དཀོན་མཆོག་ཆོས་འཕེལ་ལས་དཀའ་ཆེན་ལྔ་ལ་སྦྱངས་པ་མཛད་ཅིང་ཁྲ་ཚ་པ་ལས་
བཀའ་འགྱུར་གསོ་དཔྱད་ལུང་གསན། ཡང་ཁོང་བོད་ཀྱི་སྤྱི་བླ་ཆེན་པོར་སོང་གཤིས་
ཕྱོགས་རིས་མེད་པར་ཕ་བོང་ཁ་ནས་དཔལ་འབྱོར་ལྷུན་གྲུབ་ལས་གསང་སྔགས་གསར་
རྙིང་མང་པོ་དང་ཁྱད་པར་དུ་ཟུར་ཆོས་དབྱིངས་རང་གྲོལ་ཕྱི་མ་དང་གཏེར་བདག་གླིང་པ་
ལས་སྒྲུང་པ་སྡེ་བརྒྱད་གཡུ་ཐོག་སྙིང་ཐིག་བདུད་རྩིའི་བུམ་པ་ཟེར་བ་སོགས་ཀྱི་དབང་

[220] སྨོན་འགྲོ་ཚེ་དབང་དོན་གྲུབ་
ཕ་བུ་ལས་ཀ་ཙན་སྡེབ་སྦྱོར་དབྱངས་འཆར་གསུམ་རྟགས་ཆག་ཚད་བརྟགས་དཔྱད་སོགས་
དང། ལྡུམ་པོ་དོན་གྲུབ་དབང་རྒྱལ་ལས་ཕུག་ལུགས་རྩིས་སོགས་གསན་པས་མདོ་
སྔགས་གསར་རྙིང་རིག་གནས་བཅུ་ཕལ་ཆེར་ལ་མཁས་པར་གྱུར། སོ་ལྔའི་སྟེང་རྒྱ་ནག་
གོང་མ་འཇམ་དབྱངས་ཁང་ཞི་ཇུད་ཆེད་རྒྱལ་པོས་སྤྱན་དྲངས་ཏེ་བྱོན་ནས་བསྟན་འགྲོའི་
དོན་རྒྱ་ཆེན་པོ་བྱུང་སྟེ་སླར་བོད་དུ་བྱོན་ནས་ཆོས་དང་ཟང་ཟིང་གཉིས་ཀའི་མཛད་ཁྱབ་ཆེ་ཞིང་
གསང་སྔགས་གསར་རྙིང་ཀུན་དང་ཁྱད་པར་དུ་རྙིང་མའི་གདམས་པའི་གཏིང་ལ་ཐུག་གི་བར་
དུ་ཉམས་ལེན་ཀྱང་མཛད་ནས་རེ་གཅིག་སྟེང་སླར་སྟོད་འདུལ་ལྟར་གྱི་དགེ་ཚུལ་སློང་གི་སྡོམ་པ་
བཞེས་སྐྱོར་གནང་དགོས་བྱུང། གསུང་རྩོམ་ལ་ཕྱི་མའི་གྲས་སུ་སྙན་ངག་རྩིས་བཅའ་ཡིག་
དེབ་ཐེར་མང་པོ་དང་དབུ་ཕར་མཛོད་འདུལ་ལམ་རིམ་སྐོར་སོགས་དང་གཤེད་དམར་དང་དྲིལ་
བུ་ལྷ་ལྔའི་སྒྲུབ་དཀྱིལ་མི་འཁྲུགས་པའི་སྒྲུབ་ཐབས་སྨན་བླ་གནས་བཅུ་གཟུངས་འབུམ་
སོགས་དང། ནང་མ་ལ་གསན་ཡིག་དང་ལས་བྱང་ཨར་གཏད་ཕུར་སྒྲུབ་མནན་པ་ཟོར་
ཡས་སོགས་རྙིང་མའི་ཆོས་སྐོར་མང་པོ་དང་སྦྱིན་སྲེག་དང་ཡི་དམ་ཆོས་སྐྱོང་གི་སྒྲུབ་སྐོར་
དང། གསང་བ་ལ་རྩ་གསུམ་གྱི་ལྷ་དང་མངོན་སུམ་མཛད་ཚུལ་སོགས་རྒྱ་ཅན་མ་ཉེར་
བཞི་ལྡེ་མིག་དང་བཅས་པ་པོ་ཏི་གཉིས་སོགས་མཐའ་ཡས་ཤིང། སློབ་མ་པཎ་ཆེན་
བློ་བཟང་ཡེ་ཤེས་དང་ལྕང་སྐྱ་རིན་པོ་ཆེ་ངག་དབང་ཆོས་ལྡན་དང་འཇམ་དབྱངས་བཞད་པའི་
རྡོ་རྗེ་སོགས་མང་དུ་བྱུང་ཞིང་ལོ་རེ་གཅིག་བཞེས་ནས་གཤེགས་པའོ།། །།
དེ་རྗེས་སྨྱོས་རིགས་གཏེར་སྟོན་པདྨ་གླིང་པའི་བརྒྱུད་དུ་་ཁྲུངས་པའི་ཚངས་དབྱངས་རྒྱ་མཚོས་
པཎ་ཆེན་ལས་དགེ་ཚུལ་གྱི་སྡོམ་པ་བཞེས་ཏེ་གདན་སར་བཞུགས་ཀྱང་བོད་སྤྱིའི་བསོད་
ནམས་ཉམས་པས་སམ་བར་ཆད་ཀྱི་རྣམ་པས་བཀྲ་ཤིས་ལྷུན་པོར་བྱོན་ནས་སླར་སྡོམ་པ་
པཎ་ཆེན་ལ་ཕུལ་ཏེ་རྒྱལ་སྲིད་བཟུང་ཚུལ་མཛད་ཚེ་སྡེ་སྲིད་ཨ་བར་གྱིས་མ་འདོད་པའི་རྐྱེན་
འགའ་ཞིག་གིས་རྒྱལ་པོ་ལྷ་བཟང་གིས་སྡེ་པའི་དྲུང་འཁོར་འགའ་ཞིག་པའི་ཚེ་སྔར་སྨོས་
ལྟར་སྡེ་པས་ལྷ་བཟང་སྤྱུགས་ཏེ་འཁྲུགས་ལོང་བྱུང་ནས་སྡེ་སྲིད་བཀྲོངས་རྗེས་ཚངས་དབྱངས་
རྒྱ་མཚོ་རྒྱ་ནག་ཕྱོགས་སུ་གདན་དྲངས་པའི་ལམ་དུ་མཚོ་སྔོན་གྱིས་ཆར་འདས་ལ། དེ་རྗེས་

[221]
དཀར་འཛིན་པ་ངག་དབང་ཡེ་ཤེས་རྒྱ་མཚོ་ཞེས་པ་ཚུལ་ཁྲིམས་ཀྱི་དྲི་ངད་རྒྱང་རིང་བ་ནས་
འབྲོ་བའི་འདུལ་འཛིན་ཆེན་པོ་དེ་ཉིད་གདན་སར་བྱོན། ཕྱིས་སུ་གོང་དུ་བརྗོད་ཟིན་ལྟར་
གཡོན་རུ་ཅོ་རིགས་ཐུ་ཧུང་ཐེ་ཇེས་མ་དག་པའི་ཚེ་རིང་དོན་གྲུབ་གདུགས་དཀར་འཇེ་སངས་
སོགས་དམག་དཔོན་ལྔ་དང་བཅས་པའི་སོག་དམག་དབུས་གཙང་དུ་འབྱོར་ནས་སླར་ལོག་
པའི་རྗེས་སུ་སྐལ་བཟང་རྒྱ་མཚོ་ཡར་སྤྱན་དྲངས་ཏེ་པད་དཀར་འཛིན་པ་རྒྱ་ནག་ཏུ་གདན་
དྲངས་པ་ཕྱིས་སུ་འདས་ཏེ་སྤྲུལ་སྐུ་ཁམས་སུ་བྱོན་པའང་རྒྱ་ནག་ཏུ་བྱོན་ཀྱང་འབྲུམ་བུས་
གཤེགས་པའོ།། །།པད་དཀར་འཛིན་པའི་རྗེས་སུ་རྒྱལ་དབང་བདུན་པ་སྐལ་
བཟང་རྒྱ་མཚོ་པ་འདི་ཉིད་བཞུགས་ལ། དེ་ཡང་སྔར་ཆོས་རྒྱལ་གྱི་གྲྭ་བཙུན་མྱོང་བའི་རྐོང་
བ་བསོད་ནམས་དར་རྒྱས་ཟེར་ལ་ཁམས་སུ་སོང་བ་དེའི་སྲས་སུ་འཁྲུངས་ཏེ་ཁམས་ནས་
ཨ་མདོའི་ཙོང་ཁ་སྐུ་འབུམ་དུ་བྱོན་ནས་ཡུལ་དེའི་འགྲོ་བའི་གཙུག་རྒྱན་དུ་ལོ་ཤས་བཞུགས་
རིང་ལ་བདག་གི་སློབ་དཔོན་རིན་པོ་ཆེ་ཆུ་བཟང་སློབ་དཔོན་བློ་བཟང་བསྟན་པའི་རྒྱལ་མཚན་
ཞེས་པ་སྐུ་འབུམ་དགོན་ལུང་བཙན་དགོན་གསུམ་གྱི་མཁན་པོ་མཛད་པ་དེ་ལས་ཆོས་
གསན་ལ། དེ་རྗེས་དགུང་ལོ་བཅུ་གཉིས་སྟེང་རྡོ་རྗེ་འཆང་ཐོའུ་ཀོན་རིན་པོ་ཆེ་ཆོས་རྒྱ་མཚོའི་
ཞལ་སྔ་ནས་དང་བཅས་པའི་མི་སྣ་དང་མཚོ་སྔོན་གྱི་དམག་གིས་ཡར་ལ་བོད་དབུས་སུ་
གདན་དྲངས་ཏེ་སེ་འབྲས་ཀྱི་སེང་ཁྲིར་ཞབས་སེན་བཀོད་དེ་དབུས་གཙང་བསྟན་འགྲོའི་དོན་
སྤེལ་བའི་མུ་ནས་བདག་གི་མཁན་རིན་པོ་ཆེ་བློ་བཟང་ཡེ་ཤེས་ལས་ཐུགས་རྫོགས་མཛད་
ཅིང་བདག་གི་བཀའ་དྲིན་གསུམ་ལྡན་གྱི་རྡོ་རྗེ་སློབ་དཔོན་ཆེན་པོ་ཁྲི་ཆེན་ངག་དབང་མཆོག་
ལྡན་ལས་མདོ་སྔགས་རྫོགས་པར་གསན་ཞིང་འབྲས་སྤུངས་ནས་གླང་བསྲེས་གྲྭ་སྐོར་
མཛད། བར་སྐབས་སུ་སྡེ་སྲིད་ཞང་བ་ཁང་ཆེན་ནི་བཀྲོངས་པའི་རྐྱེན་གྱིས་རྡོ་རྗེ་རྒྱལ་པོ་
དང་ཕོ་ལྷ་བས་གཙོ་བྱས་གཙང་དབུས་འཁྲུགས་ཏེ་དབུས་པ་བླང་བའི་འཇུག་ཏུ་ཉེར་གཅིག་
སྟེང་ཁམས་ལ་བྱོན་ནས་ཡུལ་དེར་བསྟན་འགྲོའི་ཕན་བདེ་སྤེལ་ལ། དེའི་ཚེ་འོན་བཀྲ་
ཤིས་དོན་གྱི་ལུང་པར་འཁྲུངས་ཏེ་མངའ་རིས་གྲྭ་ཚང་དང་འབྲས་སྤུངས་སྒོ་མང་དུ་གསན་
སྦྱོང་མཐར་ཕྱིན་མཛད་དེ་པཎ་ཆེན་རིན་པོ་ཆེ་ལས་བསྙེན་རྫོགས་མཛད་པའི་བདག་གི་རྩ་

[222]
ཀྱི་བར་དུ་འབྲས་སྤུངས་ཀྱི་གདན་ས་བསྐྱངས་ཤིང་སྨོན་ལམ་ཆེན་མོའི་གྲལ་མགོར་བྱོན་ལ་
དེ་ནས་སླར་ཡང་རྒྱལ་དབང་རིན་པོ་ཆེ་ཉེར་བརྒྱད་སྟེང་ཁམས་ནས་ཡར་བྱོན་ཏེ་སེང་ཁྲིར་
འཁོད་ཅིང་པཎ་ཆེན་སྤྲུལ་སྐུ་བློ་བཟང་དཔལ་ལྡན་དང་ལྕང་སྐྱ་སྤྲུལ་སྐུ་རིན་པོ་ཆེ་དང་དེ་དུས་
ཀྱི་སེ་འབྲས་དགེ་གསུམ་སོགས་ཀྱི་བླ་ཆེན་མཁས་གྲུབ་ཀུན་གྱི་རྩ་བའི་ཡོངས་འཛིན་དུ་
གྱུར་ཏེ་གསུང་རྩོམ་ཀྱང་དབང་ཊིཀ་ཆེན་པོ་སོགས་བརྩམས་ནས་ཆོས་ཀྱི་ཆར་རྒྱུན་འབེབས་
ཤིང་རྗེ་ཙོང་ཁ་པའི་གསུང་གི་གནད་ཕྲ་མོ་དག་གིས་ཐུགས་རང་དབང་མེད་པར་འཕྲོག་
པས་བོད་སྤྱིའི་མགོན་དམ་པ་ཡིན་ཀྱང་ད་ལྟར་གཙོ་བོར་དགེ་ལྡན་པའི་བསྟན་པའི་བདག་
པོ་མཛད་དེ་འགྲོ་ཀུན་རྫོགས་ལྡན་གསར་པའི་དགའ་བའི་དགའ་སྟོན་ལ་བཀོད་བཞིན་
དུ་བཞུགས་པ་འདི་ཡིན་ལ། བླ་མ་རིན་པོ་ཆེ་འདི་རྣམས་ཀྱི་སྐེ་ཕྲེང་སྔ་མ་རྣམས་ནི་
འཇིག་རྟེན་དབང་ཕྱུག་སྲོང་བཙན་སྒམ་པོ་འབྲོམ་སྟོན་རྗེ་དགེ་འདུན་གྲུབ་རྣམས་སོ།། །།
གྲྭ་ཚང་བདུན་སོ་སོའི་བླ་རབས་ནི། མཁས་པའི་འབྱུང་གནས་གྲྭ་ཚང་བཀྲ་ཤིས་སྒོ་མང་དུ་
རིམ་པར་དྲུང་གྲགས་རིན་དང་སྒ་ལེབ་དང་གུང་རུ་ཚུལ་བཟང་དང་ཆེན་དཔལ་ཤེས་དང་སློབ་
ཆུང་ཀུན་རྒྱལ་དང་མཁན་ཆེན་དབང་དཔལ་དང་དཔལ་བློ་དང་ཤེས་བློ་གཉིས་མཉམ་
བསྐོས་དང་བྱང་པ་རབ་འབྱམས་པ་ཡེ་གྲགས་དཀའ་བཅུ་དཔལ་འོད་དཀོན་བཟང་
གཉིས་མཉམ་བསྐོས་དང། ཕྱིས་སུ་གུང་རུ་ཆོས་འབྱུང་དང་འཇམ་དབྱངས་བཞད་རྡོར་
སོགས་བྱོན་ནོ།། །།ལུང་རིགས་སྨྲ་བ་བློ་གསལ་གླིང་དུ་མཁན་ཆེན་ལེགས་
ལྡན་དང་གཞུ་བསོད་པ་དང་དཔལ་ལྡན་བློ་གྲོས་སོགས་དང། དྲུག་པ་འཇམ་དབྱངས་དགའ་
བློ་དང་དགུ་པ་དབུ་མ་རིན་དར་དང་སངས་ལེགས་གཉིས་མཉམ་བསྐོས་དང། དེ་རྗེས་ཡོན་
ཏན་འོད་ཀྱིས་གཅིག་ཏུ་འདུམ་སྟེ་པཎ་ཆེན་བསོད་གྲགས་པ་སོགས་བྱོན་ནོ།། །།
བདེ་ཡངས་སམ་ཟབ་ཡངས་འཁྱིལ་བ་ལ་སོགས་པ་བྱང་དཔལ་དྲུག་ཆོས་དཔལ་གྲ་ཆུང་
ཡིན་རྒྱམ་མཚེ་མ་དབང་རྒྱལ་སོགས་དང། འདུལ་བ་ལ་དྲུང་བརྩོན་འགྲུས་གྲགས་
པ་འདུལ་འཛིན་དགེ་ལེགས་དཔལ་ལྡན་བློ་གྲོས་སོགས་དང། ཤག་བསྐོར་དུ་སྣར་
ཐང་བ་རབ་མཆོག་རྡོ་རྗེ་རྒྱལ་མཚན་ཉན་ཆུང་སོགས་དང། རྒྱལ་བ་ཐོས་བསམ་གླིང་དུ་

[223]
ཉན་སྤེལ་ལ། དེང་སང་ཤག་རྒྱལ་གསུམ་ན་འཆད་ཉན་ལོགས་སུ་མེད་ཀྱང་བླ་མ་རེ་
བཞུགས་སོ།། །།སྔགས་པར་རྒྱལ་མཚན་ཚུལ་ཁྲིམས་དང་སྦྱིན་མཆོག་
དང་རིན་ཆེན་མཆོག་སོགས་དང། ཡང་བསོད་ནམས་རྒྱ་མཚོའི་དུས་སྐུ་ཕྱོགས་གྲགས་
ཚང་ཞེས་པ་མཚན་ཉིད་ཕྱོགས་ལ་ཆོས་འཁོར་གླིང་དང་སྔགས་ལ་རྣམ་རྒྱལ་གཟུངས་
འདོན་པའི་རྣམ་རྒྱལ་གྲྭ་ཚང་ཞེས་པ་གཉིས་བཙུག་པའི་དང་པོ་བླ་མ་ལྡན་ཆུང་དཔའ་
བྱམས་པ་དང་འཆད་ཉན་སློབ་དཔོན་དོན་གྲུབ་མགོན་པོ་བསྐོས་ཀྱང་བསོད་ནམས་རྒྱ་
མཚོ་སོག་ཡུལ་དུ་བྱོན་རྗེས་ཚུགས་ཀ་མ་ཟིན་པས་འཐོར་བ་ཡོན་ཏན་རྒྱ་མཚོ་བྱོན་ནས་
སླར་གསོས་ཏེ་གུང་རུ་དྲུང་ཆེན་པ་བསྐོས་ཀྱང་ཕྱིས་སུ་གུང་རུ་རབ་འབྱམས་པ་སངས་
བཀྲའི་དུས་སུ་སེ་འབྲས་ལ་གཙང་དམག་ཕོགས་པས་འཐོར་བ་སླར་གསོས་ནས་
བླ་མ་རབ་འབྱམས་སྒམ་པོའི་སྐབས་ངག་དབང་བློ་བཟང་རྒྱ་མཚོའི་སྐུ་རིང་ལ་བློ་གླིང་
དང་སྒོ་མང་སོགས་ལ་ཆོས་འཁོར་པས་ཁ་མཆུ་མང་དུ་བྱས་ཏེ་གཏོར་ལ། ཕྱི་མ་ནི་
སྔར་ཡང་སྨོས་ཤིང་རྒྱ་མེ་ཏོག་ཐང་གི་སྐབས་སུའང་བྱུང་བ་དེའོ།། །།
འབྲས་སྤུངས་གྲྭ་ས་འདིའི་རྟེན་ནི། འདུས་ཁང་གི་རྒྱབ་ཀྱི་འཇམ་དབྱངས་ཆོས་རྗེའི་གྲུབ་
ཁང་དུ་འཇམ་དབྱངས་གསུངས་བྱོན་མ། འདུས་ཁང་གཙང་ཁང་དབུས་མར་སངས་
རྒྱས་ཀྱི་རིང་བསྲེལ་རྟ་མགོ་མ་བདུན། གསེར་ཐུབ་ཀྱི་ཚེམས་ལྷོ་བྲག་པའི་དབུ་ལོ་
དུང་གཡས་འཁྱིལ་ཐུབ་པ་དང་འཇམ་དཔལ་རྡོ་རྗེའི་སྐུ་བྱང་ཆུབ་ཤིང་འདོམ་གང་སོགས་
ནང་རྟེན་དུ་བཞུགས་པའི་དུས་གསུམ་སངས་རྒྱས་ཀྱི་གསེར་སྐུ་སངས་རྒྱས་བརྒྱད་སོགས་དང་
བྱམས་ཁང་རྙིང་པར་འཕེལ་གདུང་བྲེ་ཆེན་གང་ཐོགས་མེད་ཀྱི་དབུ་ལོ་ཆོས་གོས་རྗེའི་
དབུ་ལོ་ན་བཟའ་ཚང་མ་ཀླུ་དུང་སྐྱོང་གིས་རྗེ་ལ་ཕུལ་བའི་དུང་གཡས་འཁྱིལ་གསུམ་
འགྲེལ་གཞོན་ནུ་དོན་གྲུབ་ཀྱི་དབུ་རྒྱན་མཁའ་འགྲོ་མ་བྱེ་བ་འབུམ་གྱི་སྐྲ་ལས་སྒྲུབ་པའི་
ཞྭ་ནག་བྱང་ཆུབ་ཤིང་གི་མཧཱ་བཧོ་དཧི་ནཱ་རོ་པའི་གདུགས་ཡུ་རྣམ་སྲས་ཀྱི་མདུང་སོགས་ནང་
རྟེན་དུ་བཞུགས་པས་བྱམས་པ་ལོངས་སྐུའི་ཆ་ལུགས་ཅན་དགུང་ལོ་བརྒྱད་པའི་ཚད་ལྡན་
རྗེས་རབ་གནས་མཛད་པ། ཇོ་བོའི་ལྷ་ཁང་འདུ་གསེར་ཐུབ་འཕེལ་གདུང་ཤཱ་རིའི་བུའི་

[224]
ནང་རྟེན་དུ་བཞུགས་པའི་ཇོ་བོ་སྲིད་ཞིའི་འཇིགས་སྐྱོབས་མའི་གསེར་སྐུ། གནས་བཅུའི་
ལྷ་ཁང་དུ་བྱང་ཆུབ་ཤིང་གི་ཐུབ་པ་གཙོ་འཁོར་གསུམ་དང་རྒྱ་ནག་ཏུ་གནས་བརྟན་བཅུ་
དྲུག་གིས་རབ་གནས་མཛད་པར་གྲགས་པའི་གནས་བརྟན་འགྲོ་མགོན་འཕགས་པའི་སྤྱན་
དྲངས་པ་ནང་རྟེན་དུ་བཞུགས་པའི་གནས་བརྟན་རྣམས་དང། བྱམས་ཁང་གསར་པར་རིང་
བསྲེལ་དང་དབུ་ལོ་སོགས་རྟེན་བྱིན་རླབས་ཅན་ནང་རྟེན་དུ་ཡོད་པའི་བྱམས་པ་དགུང་ལོ་
བཅུ་གཉིས་པའི་ཚད་དང་འཇམ་དབྱངས་ཆོས་རྗེའི་དངུལ་དུང་སོགས་དང། བསྐལ་བཟང་
ལྷ་ཁང་དུ་ཛྙཱ་ཀྵིཾ་འདྲེས་མ་ལས་བཞེངས་པའི་སངས་རྒྱས་སྟོང་སྐུ་དང། བཀའ་འགྱུར་
ཁང་དུ་གསེར་བྲིས་འཛམ་གླིང་གཡས་བཞག་ཡོད་ཅིང། གཞན་ཡང་དུང་དཀར་མོ་རང་
སྒྲགས་ཞེས་པ་སྟོན་པ་ལ་ཀླུ་མ་དྲོས་པས་ཕུལ་བ་གཏེར་དུ་སྦས་པ་རྗེ་བླ་མས་བཏོན་པ་
དང། སྔགས་པ་གྲྭ་ཚང་གི་འདུས་ཁང་ཕུག་གི་སྔགས་ཁང་དུ་འཕེལ་གདུང་མང་པོ་དང་
རྭ་ལོའི་སྐུའི་རིལ་བུ་ནང་བརྟེན་དུབ་ཞུགས་པའི་འཇིགས་བྱེད་བདུད་ལས་རྣམ་རྒྱལ་གྱི་སྐུ་
རྗེ་བླ་མ་འཁོར་བཅས་ཀྱིས་འཐེབས་ཀྱུ་རེ་ལ་རྩ་སྔགས་མང་དུ་གསུངས་ནས་ལྗགས་མཆིལ་
བཏབ་སྟེ་སྒྲུབ་པར་གྲགས་ཤིང་རང་བྱོན་ལྟ་བུར་བྱུང་བ་དང་དེའི་གཡས་སུ་རྗེའི་སྐུ་དང་
གཡོན་དུ་ལས་གཤིན་གཙང་དམག་དུས་མགུལ་ཞིང་འཁོར་ཏེ་སོ་བར་ཁ་ནས་ཁྲག་འཛག་
པ་དང་ཕྱག་དྲུག་པ་དང་ཀྵེ་ཏྲ་པཱ་ལ་བླ་མ་དབུ་མ་པས་བཞེངས་པར་གྲགས་པ་དང་
སྟེང་དུ་འཇིགས་བྱེད་བློས་བསླངས་དང་སྤྲུལ་པའི་བཟོ་སྣེའུ་ཆུང་པས་བཞེངས་པའི་
འཇིགས་བྱེད་སོགས་ཡོད་དོ།། །།སེ་ར་ཐེག་ཆེན་གླིང་ནི། བྱམས་ཆེན་
ཆོས་རྗེ་ཤཱཀྱ་ཡེ་ཤེས་ཀྱིས་ས་ཕག་ལོར་བཏབ་ལ། ཆོས་རྗེ་ནི་མཚལ་གུང་ཐང་དུ་
འཁྲུངས་ཏེ་རྗེ་བླ་མ་སོགས་དམ་པ་མང་པོ་བསྟེན་ནས་མདོ་སྔགས་ལ་མཁས་པར་
གྱུར་ཞིང་སྔོན་གནས་རྗེས་དྲན་གྱི་མངོན་ཤེས་སོགས་མངའ་ལ། སེར་རྩེར་རྗེ་ཡབ་
སྲས་སོགས་ལ་རྒྱུན་དུ་སྣེའུ་པས་ཞབས་ཏོག་རྒྱ་ཆེན་མཛད་ཅིང་ཁོང་གིས་རྗེའི་ཕྱག་
གཡོག་ལེགས་པར་སྒྲུབ་ཚེ་རྗེ་བླ་མས་ཤེར་ཕྱིན་གྱི་ཡི་གེ་གསེར་བྲིས་ལྟ་བུ་གཟིགས་པ་
ན་གྲྭ་ཚང་འདི་འདེབས་པར་ལུང་བསྟན། རྗེའི་སྐུ་འཚབ་ཏུ་རྒྱ་ནག་ཏུ་བྱོན་ཏེ་ཁ་བ་

[225]
ཁང་གནང་ནས་བྱམས་ཆེན་ཆོས་ཀྱི་རྒྱལ་པོ་ཞེས་མཚན་གསོལ་ཞིང་རྒྱལ་པོའི་མེ་ཏོག་ལྡུམ་
ར་དང་ཉེ་བར་ཧ་ཡན་སི་ཞེས་པའི་དགོན་བཏབ་སྟེ་རྗེའི་ལུགས་བཟང་སྤེལ་རྗེས་བཀའ་གྱུར་
གྱི་པར་ཕུད་སོགས་བསྣམས་ནས་ཡར་བྱོན་ཏེ་རྗེ་ལ་འབུལ་ཆེན་ཕུལ། ཕྱིས་སུ་སེ་ར་ཐེག་
ཆེན་གླིང་བཏབ་པས་མཁས་པ་ཆུ་སྐྱེས་ལ་བུང་བ་ལྟར་འདུས་ཤིང་སློབ་མ་ཨ་མོ་གྷ་དང་ཏིཤྲཱི་
བསོད་ཤེར་སོགས་བྱུང། དེ་ནས་གདན་ས་དཀའ་བཅུ་དར་རྒྱས་བཟང་པོར་གཏད་དེ་སླར་རྒྱ་ནག་
ཏུ་ཕེབས་ནས་རྒྱ་རྒྱལ་སྔ་མའི་སྲས་ཟོན་ངེས་ཀྱང་གུས་འདུད་ཆེན་པོ་མཛད་དེ་རི་བོ་རྩེ་ལྔར་
ཡང་དགོན་འགའ་ཞིག་བཏབ་ཟེར། ཡར་བྱོན་པའི་ལམ་དུ་གཤེགས་པའི་གདུང་དང་རྟེན་
གསུམ་སོགས་ཨ་མདོའི་མཛོ་མོ་མཁར་དུ་ཡོད། སེ་རའི་གདན་སར་དར་བཟང་པོ་ནས་
རིམ་པར་གུང་རུ་སྟོད་པ་རྒྱལ་མཚན་བཟང་པོ། ཞ་ལུང་རབ་འབྱམས་པ་བཀྲ་རྒྱམ། ལ་
སྟོད་པ་བློ་གྲོས་རིན་ཆེན་སེང་གེའམ་ཀུན་མཁྱེན་མུ་དྲང་པར་གྲགས་པ། གནས་བརྟན་པ་
ལྷ་ཕུ་ཆོས་རྗེ་གཉན་སྟོན་དཔལ་འབྱོར་ལྷུན་གྲུབ། མང་ཐོས་དཔལ་ལྡན་བློ་གྲོས། ཉང་སྟོད་
པ་འཇམ་དབྱངས་དོན་ཡོད་དཔལ་ལྡན་རྗེ་དགེ་འདུན་རྒྱ་མཚོ། མཁས་ཆེན་གཙང་པ་སེ་ར་
རྗེ་བཙུན་ཆོས་ཀྱི་རྒྱལ་མཚན། པཎ་ཆེན་བསོད་ནམས་གྲགས་པ། ཁྲི་ཆོས་གྲགས་བཟང་
པོ། རྗེ་བསོད་ནམས་རྒྱ་མཚོ། སྟོང་འཁོར་ཡོན་ཏན་རྒྱ་མཚོ། རྗེ་ཡོན་ཏན་རྒྱ་མཚོ། པཎ་
ཆེན་བློ་བཟང་ཆོས་རྒྱན། ངག་དབང་བློ་བཟང་རྒྱ་མཚོ་སོགས་རིམ་པར་འཁོད་དོ།། །།
སེ་ར་ར་གྲྭ་ཚང་ལྔ་བྱུང་བའི་རྒྱ་གྲྭ་ཚང་དང་འབྲོང་སྟེང་གཉིས་སེ་ར་སྟོད་ལ་བསྲེས་པའི་བླ་
རབས་ནི་ཆེན་པོ་ཤེས་རབ་རྒྱ་མཚོ་དང་གུང་རུ་ཆོས་བློ་དང་ཤཱཀྱ་བཟང་པོ་སོགས་དང། སེ་
ར་སྨད་ཐོས་བསམ་ནོར་བུའི་གླིང་དུ་ཆེན་པོ་བྱང་ཆུབ་འབུམ་པའམ་བྱང་ཆུབ་འོད་ཟེར་
དང་གཡུང་པ་བརྩོན་བཟང་ཤཱཀྱ་བཀྲ་ཤིས་སོགས་དང། སེ་ར་བྱེས་པ་མཁས་མང་གྲྭ་
ཚང་དུ་མུ་ཏྲང་པ་བློ་གྲོས་རིན་སེང་དང་གཉན་སྟོན་དཔལ་འབྱོར་ལྷུན་གྲུབ་དང་དཔལ་ལྡན་
བློ་གྲོས་དང་དོན་ཡོད་དཔལ་ལྡན་དང་རྗེ་བཙུན་ཆོས་རྒྱན་སོགས་དང། དེང་སང་གི་སྔགས་
པ་གྲྭ་ཚང་ནི་རྒྱལ་པོ་ལྷ་བཟང་གི་སྐུ་རིམ་གྲྭ་ཚང་དབྱར་བྱང་དང་དགུན་ལྷ་སར་བཞུགས་
པ་དེ་རྒྱལ་པོས་འདུས་ཁང་གསར་བཞེངས་སྐབས་རྙིང་པར་བཞག་པ་ནས་གཏན་ཆགས་

[226]
པར་བཞུགས་པའོ།། །།སེ་རའི་རྟེན་ནི། འདུས་ཁང་རྙིང་པའི་ཕུག་ཏུ་ཐུབ་
པ་བདུད་འདུལ་དང་རྒྱ་ནག་ནས་སྤྱན་དྲངས་པའི་ཙན་དན་གྱི་སྐུ་ནང་རྟེན་ཅན་གྱི་གནས་བརྟན་
བཅུ་དྲུག་སྣེའུ་ཆུང་བས་བཞེངས་པ་གསུངས་བྱོན་མ་སོགས་དང། མགོན་ཁང་དུ་ཞ་ལུ་
ལེགས་རྒྱན་པའི་ཕྱག་བཟོ་འཇིགས་བྱེད་བདུད་ལས་རྣམ་རྒྱལ་ཕྱག་དྲུག་མགོན་པོ་གུར་
མགོན་ཆོས་རྒྱལ་མགོན་པོ་ཕྱག་བཞི་པ་ལྷ་མོ་སོགས་དང། ལྡེབས་རིས་ལ་གཙང་དམག་
ལ་རྟགས་བསྟན་པའི་མགོན་པོ་བེང་དམར་དང་བྱ་རོག་གདོང་ཅན་དང། ནུབ་ཀྱི་ཕུག་ཏུ་
བླ་སྐུ་སོགས་དང། འདུས་ཁང་སྟེང་གི་ནུབ་ཏུ་རིང་བསྲེལ་མང་པོ་ནང་དུ་ཡོད་པའི་འོད་
དཔག་མེད་དང་རྒྱལ་མཚན་བཟང་པོའི་སྐུ་གདུང་མཆོད་རྟེན་སོགས་དང། འདུས་ཁང་གི་
ལྷ་ཁང་ཆེན་པོ་འཆི་མེད་དཔལ་སྟེང་དུ་དགེ་སློང་མ་དཔལ་མོའི་ཐུགས་དམ་རྟེན་ཕ་བོང་
ཁར་སྦས་པར་གྲགས་པ་རྒྱལ་བཟང་པོས་རྙེད་པའི་ཐུགས་རྗེ་ཆེན་པོ་བཅུ་གཅིག་ཞལ་
དང་བསིལ་ཚལ་གྱི་རྡོ་ལས་གྲུབ་པའི་མགོན་པོ་ཕྱག་བཞི་པ་དང་ཀླུ་འཇིམ་གྱི་ཐུབ་
དབང་གཉིས་དང་ཇོ་བོ་རྗེའི་ཚེམས་ནང་རྟེན་ཅན་གྱི་མཆོད་རྟེན་དང་གསེར་དངུལ་གྱིས་བྲིས་
པའི་བཀའ་འགྱུར་སོགས་རྟེན་གསུམ་མང་པོ་དང། བྱམས་ཆེན་ཞལ་རས་ལྷ་ཁང་དུ་
ཇོ་བོ་རྗེའི་སྐུ་ནང་རྟེན་ནོར་བུ་བསམ་འཕེལ་རིང་བསྲེལ་སོགས་ཡོད་པ་དང། བྱམས་པའི་
དངུལ་སྐུ་དང་ལི་དཀར་གྱི་ཉེ་སྲས་བདུན་དང་ཚེ་དཔག་མེད་ཐུབ་དབང་གྲོང་ཁྱེར་མ་མེ་སྒྲོལ་
དཀར་གསུང་བྱོན་མ་སོགས་དང། སྒོ་འབྱེད་ཁང་དུ་ཐུབ་དབང་གནས་བརྟན་བཀའ་
འགྱུར་དངུལ་གྱི་མཆོད་རྟེན་དང། འདུས་ཁང་ཕུག་ཏུ་བྱམས་པའི་གསེར་སྐུ་ཆེ་བ་སེམས་
དཔའ་གསུམ་བརྩེགས་ཅན་ལོངས་སྐུའི་རྣམ་པ་ནང་རྟེན་ཁྱད་འཕགས་ཅན་ཉེ་སྲས་བདུན་
ཁྲོ་བོ་གཉིས་བཅས་དང། ནུབ་ཏུ་གནས་བཅུ་དང། ཤར་དུ་འཇིགས་བྱེད་ཆོས་སྐྱོང་
བཅས་པའི་ལྷ་ཁང་དང་གཙང་ཁང་ནུབ་མ་དང་བཀའ་འགྱུར་ཁང་དང་གྲྭ་ཚང་སོ་སོར་ཡང་
རྟེན་བྱིན་རླབས་ཅན་མང་ལ། ཁྱད་པར་དུ་སྐོར་ལམ་དུ་རྒྱལ་པོ་མྱ་ངན་མེད་ཀྱིས་བཞེངས་
པའི་མཆོད་རྟེན་བྱེ་བའི་ཡ་གྱལ་གྱི་གཅིག་ཡིན་ཟེར་བའི་བུམ་པ་ཆུང་བ་བྱིན་རླབས་ཅན་
དང། བྱེས་པ་གྲྭ་ཚང་དུ་སེབ་གཅིག་ལ་ངོ་བོ་རྟ་མགྲིན་ལ་རྣམ་པ་བྱ་རོག་དམར་པོ་ལྟ་བུ་

[227]
ཆེན་རྡོ་རྗེ་གཞོན་ནུའི་ རྙིང་མ་  ཕུར་བུ་སོགས་ཡོད་དོ།། །།ལྷ་སའི་རྨེ་རུ་ནི་
ཁྲི་རལ་ཅན་གྱི་དུས་སུ་ཕྱོགས་བཞིར་མཆོད་ཁང་དང་དགེ་འདུན་སྡེ་རེ་བཙུགས་པ་དར་
མའི་དུས་སྣུབ་པ་གཅིག་སླར་བཙུགས་པའི་གྲོང་ཆོག་དགོན་ནོ།། །།ར་མོ་ཆེའི་
སྡེ་བཞི་དགའ་ལྡན་བསམ་གཏན་གླིང་ནི། ཡང་ཁྲི་རལ་དུས་སུ་ཤར་དུ་ཀ་རུ་དང་རྨེ་རུ་ལྷོར་
དགའ་བ་དང་དགའ་འོད་བྱང་དུ་བྲང་ཁང་དང་བྲང་ཁང་ཐ་མའི་ལྷ་ཁང་བཞེངས་ཏེ་དགེ་
འདུན་གྱི་སྡེ་བཙུགས་པ་ལས་དགའ་བ་ཞེས་པ་དེ་ཕྱིས་སུ་ཚལ་བ་ཁྲི་དཔོན་དགའ་
བདེ་བཟང་པོས་ར་མོ་ཆེར་སྤོས་ཏེ་གཙུག་ལག་ཁང་དུ་མཆོད་འབུལ་བཞིན་གྲྭ་བཙུགས་
པ་ལས་བཞི་སྡེར་གྲགས་པ་འདིའི་བླ་མ་སྔར་རྨེ་རུ་དང་གཅིག་ཀྱང་ཕྱིས་སུ་འདི་ལ་མེད་
ལྕགས་པོ་རི་ལ་དེང་སང་སྨན་པ་གྲྭ་ཚང་ཡོད་ཅིང་དེའི་རྒྱབ་ཏུ་ཨོ་རྒྱན་གྱི་སྒྲུབ་ཁང་ཡིན་
ཟེར་བ་གཅིག་ཡོད་དོ།། །།ཕ་བོང་ཁ་ནི། སྔར་སྲོང་བཙན་སྒམ་པོའི་སྒྲུབ་
གནས་དང་སད་མི་མི་བདུན་སོགས་ཀྱི་བཞུགས་ས་ཡིན་ཅིང་ཕྱིས་སུ་གླང་དར་གྱིས་བསྟན་
པ་བསྣུབས་རྗེས་རེ་ཞིག་དེར་ཆོས་སྡེ་མེད་ཀྱང་ཕྱིས་དགེ་བཤེས་བྲག་དཀར་བས་དགོན་སྡེ་
བཙུགས་ཀྱང་དར་མས་བསྣུབས་ནས་ཉམས་པ་སླར་ཆོས་རྒྱལ་འཕགས་པས་བོད་ལ་
དབང་བསྒྱུར་དུས་ཞིག་གསོས་མཛད་ཀྱང་ས་ཕག་ལ་འཁྲུགས་དུས་ཡང་ཉམས་པ་ཐེག་
ཆེན་ཆོས་རྒྱལ་གྱི་གསོས་ཤིང་ཕྱིས་སུ་རྗེ་བདེ་ལེགས་ཉི་མས་དགེ་འདུན་བཙུགས་ཀྱང་
བོད་ལ་ནང་འཁྲུགས་བྱུང་བས་མ་རྒྱས་པ་དུས་ཕྱིས་མཁོན་སྟོན་དཔལ་འབྱོར་ལྷུན་གྲུབ་
པས་རབ་བྱུང་བཅུ་པའི་ས་ལུག་ནས་རྒྱས་པར་བྱས་པའོ།། །།རྡོག་ལེགས་
ཤེས་ཀྱིས་བཏབ་པའི་གསང་ཕུ་སྣེའུ་ཐོག་ཏུ་དེང་སང་དགེ་ལུགས་པའི་གྲྭ་ཚང་བཞི་དང་
ས་སྐྱའི་བདུན་ཡོད་པ་དེའི་སྤྱི་བླར་རིམ་པར་ཤེས་རབ་རྡོ་རྗེ། ལོ་ཙཱ་བློ་ལྡན་ཤེས་རབ་
ཚེས་སྤོང་ཆོས་ཀྱི་བླ་མ། གདན་པ་རི་ལུ་རྣམ་ཕེར་བ། ཆ་བ་ཆོས་སེང། རྩགས་དབང་
སེང། གཙང་འཇམ་སེང། གཉལ་དད་བཟང། འཇམ་བཙན་ནེ་བཞུགས་ལ། འདིའི་
དུས་ནས་འཇམ་སེང་དང་བཟང་མ་མཐུན་པ་ལས་གླང་སྟོད་སྨད་གྱེས་པའི་སྟོད་དུ་
འཇམ་སེང་རྗེས་སུ་གཞུང་སྟོན་ཧྲལ་པོ་སོགས་དང་སྨད་དུ་འཇམ་བཙན་རྗེས་སུ་བཟང་

[228] དེ་ལ་གླང་སྟོན་དུ་གཉལ་ཆེན་རིན་བསམ་པས་
བཟུང་བའི་སྦེ་སེར་དང་ཉི་མ་ཐང་གཉིས་དང་དྭགས་པོ་དང་ཁུ་སྤེ་བ་དང་རྣམ་རྒྱལ་གསེར་ཁང་
དང་གྲྭ་ཚང་ལྔ། གླིང་སྨད་དུ་སྒྲོས་གསར་རྙིང་གཉིས་དང་ཉང་རོད་དང་གནས་སྒོ་བ་དང་ར་
སྟོད་སྨད་གཞི་པ་དང་བདུན་ཡོད་ལ། དེ་ལ་དགེ་ལྡན་པའི་ལུགས་འཛིན་བཞིའི་ནང་ནས་
ར་སྟོད་ནི་སྔར་གསང་ཕུར་སློབ་དཔོན་སེང་གེ་རི་བོང་གིས་འཆད་ཉན་མཛད་སྐབས་སུ་རྗེ་བླ་
མའི་བཀའ་བཞི་གྲྭ་སྐོར་མཛད་ལ། སེང་གེ་རི་བོང་གི་རྗེས་སུ་རྗེ་བལ་མ་དང་རོང་སྟོན་གྱི་སློབ་
མ་མཁྱེན་རབ་གྲགས་བཟང་དང། དེ་རྗེས་གྲགས་ཆེ་བར་འཁྲུངས་པའི་ཡོན་ཏན་ འཕགས་
འོད་  རྒྱ་མཚོས་མཛད་དུས་དེ་སློབ་མ་བཅས་པ་རྗེ་ལ་དད་པ་ལ་འགའ་ཞིག་གིས་སུན་ཕྱུང་
བས་གླིང་སྨད་གྲྭ་ཚང་གི་སྟོད་དུ་རྡོ་རྭ་བསྐོར་ནས་རྒྱལ་ཚབ་སོགས་ཀྱི་ཡིག་ཆ་ལ་འཆད་ཉན་
མཛད་པ་ལས་རྭ་སྟོད་པར་གྲགས་ལ། གཞུང་དེ་རྭ་སྨད་དུ་གྲགས་ཤིང་ས་སྐྱའི་ལུགས་བཟང་
སྟེ་རོང་སྟོན་གྱི་ཡིག་ཆའི་སྟེང་ནས་འཆད་བྱེད་དོ།། །།རྭ་སྟོད་དུ་བླ་མ་པཎ་ཆེན་མཆོག་
ལྷ་འོད་ཟེར་དང་བསྟན་པ་རྒྱལ་མཚན་སོགས་བྱོན་ཞིང་དེང་སང་རྭ་སྟོད་པ་དབྱར་ཆོས་མིན་
པར་ཕལ་ཆེར་སྙེ་ཐང་བདེ་བ་ཅན་སོགས་སུ་བཞུགས་པའོ།། །།སྤེ་སེར་དུ་
གཉལ་རྒོད་རིན་ཆེན་བསམ་འགྲུབ་དང་བྱང་སེམས་རྭ་བསྒྲེང་བ་ཤཱཀྱ་བསོད་ནམས་སོགས་
དང། ཉི་མ་ཐང་དུ་འདན་མ་བློ་གྲོས་རྒྱ་མཚོ་དང་གཉལ་ཆེན་ཤེར་རྒྱམ་སོགས་དང། ཉང་
རོང་གི་བླ་བརྒྱུད་ནི་དགའ་ལྡན་གྱི་སྐབས་སུ་བཤད་ལྟར་རོ།། །།ཚལ་གུང་ཐང་ཆོས་
འཁོར་གླིང་ནི་གདམས་ངག་འབོགས་པར། འདི་ནི་བྱང་ཕྱོགས་མཐའ་ཁོབ། །ཚལ་ཐང་
བྱེ་མ་ཅན་ཞེས་བར། །སྐྱེ་མེད་ཅན་ནི་གྲགས་པ་འབྱུང། །ང་ཡི་སྐུ་གཟུགས་ཆན་པོ་བྱེད། །
ཅེས་སོགས་ཀྱི་ལུང་གིས་ཟིན་ཞིང་སྣང་བ་མཐའ་ཡས་ཀྱི་སྤྲུལ་པར་གྲགས་པའི་བླ་མ་ཞང་གཡུ་
བྲག་པ་བརྩོན་འགྲུས་གྲགས་ཅེས་བྱ་བ་སྐྱིད་ཤོད་ཚ་བ་གྲུར་འཁྲུངས་ཏེ་དང་པོར་མཐུ་དང་འཐབ་
མོ་མང་དུ་མཛད་ཀྱང་ཕྱིས་སུ་གྲུབ་མཁར་བ་སོགས་ལས་བསྙེན་པར་རྫོགས་ཤིང་རྒ་ལོ་དང་
དྭགས་པོ་སྒོམ་པ་ཚུལ་སྙིང་དང་རྔོག་སྡེ་དང་མ་ལ་ཡེར་པ་སོགས་ལ་མཇལ་ཏེ་གདམས་
པ་ཕྱག་ཆེན་ཞུས་ནས་སྐྱེ་མེད་རྟོགས་པའི་དྭགས་པོ་ འཁྲུངས་  བཀའ་བརྒྱུད་ཀྱི་ ཁྲིས་  གྲུབ་ཆེན་
དེས་ལྷ་ཁང་བཞེངས་ཏེ་བསྟན་པ་སྤེལ་ཞིང་སློབ་མ་སངས་རྒྱས་རས་ཆེན་ནམ་ལྷ་ནི་པ་ནམ་

[229] ཚལ་ཡང་དགོན་ ད་ལྟར་སེར་
ཁྱིམ་  གྱི་གདན་སར་བླ་མ་ཞང་འདས་རྗེས་རབ་བྱུང་གསུམ་པའི་ཤིང་སྟག་ནས་མཉམ་མེད་
ཤཱཀྱ་ཡེ་དང། བྱང་ཡེ་དང། ལྷོ་ཕྱོགས་མཁར་པ་ཉི་མ་འོད་དང། སངས་རྒྱས་འབུམ་
དང། སངས་རྒྱས་སྙིང་པོ་དང། སངས་གཞོན་དང། གསེར་ཁང་སྡིང་བ་ཀུན་རྒྱན་དང་
སངས་རིན་དང་ཤཱཀྱ་འབུམ་དང། བྱང་བཟང་དང། སྤྱན་སྔ་ མེ་བྱ་  གྲགས་བཤེས་སོགས་
འཁོད་པའོ།། །།ཁྱད་པར་དུ་དཔོན་སངས་རྒྱས་དངོས་གྲུབ་ཀྱི་སྲས་དཔོན་རིན་རྒྱལ་
གྱི་དུས་དབུས་སྨད་སྐྱིད་ཤོད་ཆུ་ཤོར་ཡན་ཚལ་བ་ཁྲི་སྐོར་ལ་དབང་བའི་འཇའ་ས་སེ་ན་
རྒྱལ་པོ་ལས་བླང་སྟེ་གཟིམས་ཁང་ཤར་སོགས་བཟུང་ཞིང་དེའི་སྲས་དགའ་བདེས་དབུས་
གླང་དུ་སྔགས་གྲྭ་བཙུགས་ཏེ་བླ་རབས་བླ་མ་ཆོས་རྒྱལ་དང་ཀུན་བློ་དང་བྱང་རྒྱལ་སོགས་
བྱུང་ལ། མཚན་ཉིད་ཀྱི་བཤད་གྲྭ་ཆོས་འཁོར་གླིང་ཡང་དེས་བཏབ་པ་དེང་སང་གཟིམས་
ཁང་ཤར་བ་སོགས་ལ་ཐིམ། དེ་ནས་སི་ཏུ་དྲུང་ཆེན་ཀུན་རྡོར་རམ་དགེ་བློས་བསྐྱངས་དུས་
ཚལ་དུས་ཞེས་གྲགས་ཆེ་ལ། དེ་རྗེས་སི་ཏུ་བྱང་རྒྱན་པའི་ལས་དབང་རྒྱུགས་ཏེ་གཞི་ཁ་
སྣེའུ་བརྩིགས་ན་སྲིན་བཟང་བས་དཔོན་བྱེད་དུས་སྣེ་དུས་ཟེར་ཞིང་འདིའི་བརྒྱུད་པའི་
རྗེ་བླ་མའི་སྦྱིན་བདག་མཛད་དོ།། །།གཞན་ཡང་དེ་ཕྱོགས་སུ་ཀླུ་མེས་ཀྱི་སློབ་མ་
ཤཱཀ་དབང་གིས་བཏབ་པར་གྲགས་པའི་ཆ་ཕུ་གྲག་དང། སྐྱེར་སྒམ་པའི་སློབ་བུ་སངས་
རྒྱས་དཔོན་གྱིས་བཏབ་པའི་ལྷས་བྲག་དགོན་དང། སངས་རྒྱས་དཔོན་གྱི་བུ་ཆེན་སངས་
རྒྱས་ཇོར་བསྟན་པས་བཏབ་པའི་ལྷས། པཎ་ཆེན་བློ་བཟང་ཆོས་རྒྱན་པའི་བཀྲ་ཤིས་
ལྗོངས། གླང་ར་བྱར་ཞེས་པ་རྣམས་ཡོད་ལ། ཡང་ཆོས་ཁྲི་ལྷ་ལྕོག་དང་ཞང་གཡུ་བྲག་
པའི་ཀྲའི་བྱ་དཀར་འབུར་མགོ་དང་སྐམ་དགོན་དང་མ་ལ་ཡེར་གྱི་བཏབ་པའི་ཡེར་བ་སྤོས་
དགའ་དང་གྲག་མཁར་ཞེས་པ་རྣམས་དེང་སང་སེར་ཁྱིམ་ཡིན་ལ། བཙུན་མའི་དགོན་ཀྱང་
འགའ་ཞིག་ཡོད་དོ།། །།སྟོད་ལུང་ཕྱོགས་སུ་ཞིག་པོ་ཤེས་རབ་པས་བཏབ་
པའི་དགའ་བ་གདོང་དེང་སང་སེར་ཁྱིམ་པ་ཡིན། ཐག་མ་པ་རྡོར་གཞོན་གྱི་བུ་ཆེན་སྦལ་ཏི་
དགྲ་བཅོམ་དབང་ཕྱུག་ཚུལ་ཁྲིམས་ཀྱིས་བཏབ་སྟེ་འདུལ་བའི་བཤད་གྲྭ་ལེགས་པོ་བྱུང་
ཞིང་རྗེའི་བླ་མ་དཀའ་བཞི་བློ་གསལ་བའི་དཔོན་པོ་ཆོས་རྒྱལ་དཔལ་བཟང་པའི་དུས་

[230]
བློ་རྒྱན་བློ་མར་ཕེབས་ནས་ཇེ་འཕེལ་དུ་བཏང་བའི་སྐྱོར་མོ་ལུང་ལ་ནང་སེར་ཁྱིམ་པ་ཕུག་ཁང་
མཚན་ཉིད་གྲྭ་ཚང་གསུམ་ཡོད། རྗེའི་དངོས་སློབ་ཤེར་འབྱུང་བློ་གྲོས་ཀྱིས་བཏབ་པའི་ཆུ་བཟང་
དང། སྟོད་ལུང་པ་ཆེན་པོ་རིན་ཆེན་སྙིང་པོས་བཏབ་པའི་བཙན་དྲོའི་ལམ་པ། གསང་པུའི་
བླ་མ་ཡར་ཀླུང་པ་རོག་གྲགས་རྒྱམ་པས་བཏབ་པའི་གདེང། །ཀླུ་མེས་ཀྱི་བཏབ་སྟེ་ཤཱཀྱ་
དབང་ཕྱུག་གིས་རྒྱས་པར་མཛད་པའི་མཚོ་སྨད་དགོན། ཀླུ་མེས་ཀྱི་སློབ་བུ་སྣ་ནམ་རྡོ་རྗེ་
དབང་ཕྱུག་གིས་བཏག་པར་གྲགས་པའི་རྭ་ཚག་དང། ཕག་གྲུའི་སྲས་བཞིའི་ནང་ཚན་སྤར་
བུ་བློ་གྲོས་སེང་གེས་བཏབ་པའི་སྤར་ཕུ་དགོན། བྱང་སེམས་བདེ་མོ་ཐང་པ་བློ་རྒྱན་པས་
བཏབ་པའི་ཐང་ཕུ་དགོན་གཞན་བཙུན་མའི་དགོན་ཀྱང་མང་ལ། དེ་ཕལ་ཆེར་དེང་སང་དགེ་
ལུགས་པའོ།། །།སྐྱིད་སྨད་དུ་བཟད་ཀྱི་དོ་གུ་ལུང་དུ་མཁས་པ་མང་པོ་འདུས་
པ་ལ་རྗེ་བླ་མས་ཟབ་རྒྱས་ཀྱི་ཆོས་ཆར་ཕབས། བླ་མ་ལྷ་པ་དབང་རྒྱལ་གྱིས་གྱེ་རེ་སྨད་དུ་
གཙུག་ལག་ཁང་བཞེངས་ཏེ་སྡེ་བཙུགས། དེའི་ལྟག་གྱེ་རེ་སྟོད་དུ་རྗེའི་དངོས་སློབ་གྱི་རེ་
དཀའ་བཞི་པ་རིན་རྒྱན་གྱིས་གསང་སྔགས་ཕོ་བྲང་དང། དཀའ་བཞི་པ་ཀུན་དགའ་མགོན་
པོས་བཏབ་པའི་སྐྱིད་སྟོད་ཀྱི་གྱེ་རེ་དགོན་གསར་ཡོད་དོ།། །།རྒྱ་མའི་ཁྲི་འོག་ཏུ་
སྣེའུ་ཟུར་བའི་སློབ་བུ་གྱེ་རེ་སྒོམ་གཞོན་ནུ་གྲགས་པས་ ལོན་ཆེ་གཞོན་འོད་  བཏབ་པའི་
སྟག་རྩེའི་རྒྱ་མ་རིན་སྒང་གདན་སེར་དགྱེར་ ཁྲིར་  ཆེན་པོའི་རྗེས་རབ་བྱུང་གསུམ་པའི་ལྕཊ་
ཡོས་ནས་རིམ་པར་དབོན་པོ་སངས་རྒྱས་གཞོན་ནུ་འབྱུང། བླ་མ་སངས་ཡོན། བདེ་གཤེགས་
གཞོན་སྟེང། སྐམ་དགོན་པ་གཞོན་ བླ་  འབུམ། སངས་རྒྱས་འོད་འབྱུང། སངས་རྒྱས་
བཀྲ་རྒྱན། སྤྱན་སྔ་ཀུན་བཟང། སྤྱན་སྔ་གཞོན་སེང། རབ་བྱུང་དྲུག་པའི་ལྕགས་ཡོས་
ལ་བཞུགས་ཀྱང་དཔོན་རྒྱལ་བཟང་གིས་ནམ་མཚོར་བཀྲོངས་ནས་ལོ་དྲུག་གདན་ས་སྟོང་
བསོད་རྒྱན། སངས་ཡོན། ཕྱི་མ། སྤྱན་སྔ་ ལོ་གསུམ་སྟོང་དེབ་སྔོན་དུ་ཟེར་ཡང་  སངས་
རྒྱས་བྱང་ཆུབ། སྤྱན་སྔ་ཀུན་བློ། གཞོན་འོད་ཕྱི་མ། སྤྱན་སྔ་བློ་གྲོསྲ་གྱལ་མཚན་ཆེ་བ་
བློ་རྒྱན་ཕྱི་མ་བློ་གྲོས་འཇིགས་མེད་ ཤིང་ཕག་  སོགས་འཁོད་པའོ།། །།སྨད་ཀྱི་
ཟླ་བ་རྒྱལ་མཚན་གྱིས་བཏབ་པའི་སྣོན་གྱི་རྒྱ་མ་དུམ་བུ་རི་ཀླུ་མེས་ཀྱིས་བཏབ་པའི་ཕྱིས་

[231] སེ་སྤྱིལ་བུ་པ་ཆོས་རྒྱམ་
དང་སངས་རྒྱས་དཔོན་སྟོན་གྱི་སློབ་བུ་ཟངས་མོ་པ་གཉིས་ཀྱི་སློབ་བུ་ལྷ་དགེ་འདུན་སྒང་པ་ལྷ་
དབང་རྒྱལ་མཚན་གྱིས་བཏབ་པའི་རག་སྒར་གྱི་དགེ་འདུན་སྒང། འདུལ་འཛིན་གྲགས་པ་
རྒྱལ་མཚན་ཞེས་པ་སྔོན་བྲམ་ཟེ་ཁྱེའུ་གོ་འཕང་དུ་གྱུར་དུ་སངས་རྒྱས་ལོག་པར་དད་སེལ་བླ་
སྤྲུལ་པ་རང་རྒྱལ་གཅིག་ལས་སེམས་བསྐྱེད་དེ་དམ་ཆོས་འཛིན་པར་སྨོན་ལམ་བཏབ་སྟེ་
ཤཱཀྱ་ཐུབ་དུས་དགེ་སློང་འདུལ་བའི་ཏོག་དང་དེ་ནས་སུམ་ཅུ་རྩ་གསུམ་དུ་ཞི་བའི་ཏོག་ཏུ་གྱུར་
ཞིང་ཕྱིས་སུ་ཡོན་ཏན་འོད་དང་ནག་ཚོ་ལོ་ཙཱ་དང་གཙང་བརྒྱ་སྲས་སུ་འཁྲུངས་པར་གྲགས་པ་
དེ་དབུས་སྟོད་སྦྲམ་དུ་འཁྲུངས་ཏེ་སྤྱན་སྔ་ཆོས་རྒྱལ་གྱི་གཟིམ་དཔོན་པ་མཛད་ཅིང་རྗེའི་བུ་ཆེན་
དུའང་གྱུར་ཏེ་འདུལ་སྐོར་མང་དུ་བརྩམས་པ་དེས་བཙུན་མོ་ཚལ་བཏབ་ལ། དེའི་སྐྱེ་བ་ལྷའི་
བུ་ཞི་བའི་སྙིང་པོའི་སྤྲུལ་སྐུ་རིམ་པར་སྟོང་འཁོར་ཟླ་བ་རྒྱལ་མཚན་དང་ཡོན་ཏན་རྒྱ་མཚོ་དང་
དེའི་སྐྱེ་བ་སོག་ཡུལ་དུ་འཇམ་དབྱངས་རྒྱ་མཚོ་གཉིས་བྱུང་བ་ལས་མཚོ་སྔོན་དུ་བཞུགས་པ་
དེས་གྲོང་འཇུག་བྱས་ཟེར་ཞིང་ལ་ལས་སྐྱབས་མཆོག་དཔལ་བཟང་ཡང་འདུལ་འཛིན་པའི་
སྐྱེ་བ་ཟེར་རོ།། །།སེམས་དཔའ་ཆེན་པོ་བློ་གྲོས་རྒྱ་མཚན་པས་བཏབ་པའི་
བཏབ་པའི་རྒྱ་མ་དང་ཁ་སྤྲོད་ཀྱི་ཉི་སྟེང་ཆོས་སྡེ་དང་བདེ་མོ་ཐང་དགོན་ལག་བྲག་རྒྱབ་དང་
བཅས་པ། དགེ་བཤེས་བྱ་ཡུལ་པའི་སློབ་མ་ཁྲོམ་གཤེར་ཆེན་པོ་རིན་ཆེན་འོད་ཟེར་གྱིས་
བཏབ་པའི་ཀམ་ཀམ་དུ་དེང་སང་དགེ་ལུགས་པར་ཐིམ། བླ་བརྒྱུད་ནི་ཁྲོམ་གཤེར་འདས་
རྗེས་ལྕགས་ཡོས་ནས་རིམ་པར་སྐྱོ་སྟོན་བྱང་རིན་ལོ་ཞེ་དྲུག་པ་ལོ་སོ་གཅིག་བཞུགས་པ་
དང། ཁྲོམ་ཉེར་ཇོ་སྲས་རིན་སེང་དང། ཞིག་པོ་འདུལ་གྲ་བ་དང། བསོད་རིན་དང། རིན་
གཞོན་དང། སངས་འོད་དང། ས་བྱ་ནས་ལོ་དགུར་སྟོང་ དེབ་སྔོན་  ཟེར་ཡང་ལོ་དེར་
བརྩོན་བཟང་དང། དོན་ སྟོང་  གྲུབ་དཔལ་ མེ་ཡོས་ནས་  སོགས་འཁོད་པའོ།། །།
མལ་དྲོ་ཆ་དཀར་དགོན་སྔར་དགའ་ལྡན་གྱི་སྐབས་སུ་བཤད་པ་ལྟར་དང། དེར་སྐབས་
ཤིང་འབྲི་གོང་མགོན་རྒྱལ་གྱིས་ཆོས་བསྒྱུར་དུས་གནས་དབྱུང་བྱས་པ་བྲག་བར་དུ་ཆགས་
པའི་ཐང་སྐྱ་ནི་སྲོང་བཙན་དུས་ཀྱིས་མཐའ་འདུལ་གྱི་ལྷ་ཁང་བཞེངས་པ་ཕྱིས་སུ་ཀླུ་མེས་
ཀྱིས་གསོས་ནས་ཇོ་ནང་པར་ཡོད་ཀྱང་སེམས་དཔའ་བློ་རྒྱན་པས་དགེ་ལུགས་སུ་བསྒྱུར་

[232] ས་སྐྱ་བ་གཡག་སྡེ་པཎ་ཆེན་བརྩོན་འགྲུས་དར་གྱིས་བཏབ་པའི་ཨེ་ཝཾ་དགོན་
གྱི་གླིང་སྨད་ནི་རྗེའི་སློབ་མ་ཆོས་སྒོ་བ་བཀྲ་རིན་གྱི་དབེན་པོ་དགེ་ལེགས་རྒྱ་མཚོས་བཏབ་
པའི་དགེ་ལྡན་པ་ཡིན་ཞིང་དེང་སང་གཉིས་ཀ་དགེ་ལུགས་སུ་ཡོན། དཔོན་བསོད་ནམས་
རྒྱལ་པོས་སེམས་དཔའ་ཆེན་པོ་བློ་རྒྱན་པར་གནས་འདུལ་སོགས་མཛད་བཙུག་སྟེ་གཙུག་
ལག་ཁང་བཞེངས་ནས་ཆོས་སྡེ་འཛུག་པར་གསང་ཕུ་ནས་གཉལ་ཆེན་ཤེས་རབ་རྒྱལ་
མཚན་སྤྱན་དྲངས་ཏེ་བླ་མར་བསྐོས་པའི་ལོ་མངའ་ཕག་མོ་ཆོས་སྡེ། སྤྱན་སྔ་རིན་པོ་
ཆེ་ཚུལ་འབར་གྱིས་བཏབ་པའི་ཕག་མོ་ལོ་དགོན། ཕ་དམ་པའི་སློབ་མ་ཤམ་པས་
བཏབ་ཟེར་བའི་མལ་དྲོ་ཡང་དབེན་སེར་ཁྱིམ། མལ་དྲ་བ་བསྟན་ཉིས་བཏབ་པའི་
སེ་ར་དགོན། ཤཱཀ་ཤྲཱིས་རབ་བྱུང་སྒྲུབ་པ་ཁ་ཤས་ཆགས་པ་སངས་རྒྱས་དཔོན་གྱིས་
བདག་བྱས་པའི་ཇོ་གདན་པ་ སཱ་རས་རྒྱལ་ལྷ་ཁང་རྩེ་ལ་དཔལ་རྒྱལ་ཟེར་  ཡིན་ཀྱང་ཕྱིས་
སུ་བྲག་པ་བས་དགེ་ལུགས་སུ་བསྒྱུར་བའི་ལྷ་ལུང་སྐྱིད་སྤྲོ། འབྲི་གོང་སྤྱན་སྔ་ཆོས་
རྒྱལ་གྱིས་བཏབ་པའི་ཀླུངས་ཤོད་ཁྲི་སྟག་དགོན། ར་ཁྱིམ་རྙིང་མ་དགོན་དེང་སང་དགེ་
ལུགས་སེར་ཁྱིམ། ཞོགས་གུར་སྔོན་ནི་སྔར་ ཤཀ་རྒྱན་ཟེར་  རྒ་ལོས་བཏབ་ཀྱང་ཕྱིས་སུ་
ཉམས་པར་ཁྲི་བྱམས་རྒྱམ་པས་རིན་སྒང་གི་ ཕག་གྲུ་བས་མ་གཏད་  འཐོར་བ་རྣམས་
གུར་སྨོན་པ་འཕོས་ཤུལ་དུ་སྤོས་པ་ཡིན། ཟེམ་གྱི་སློབ་མ་རིན་སེང་གིས་བཏབ་པའི་
གཞོགས་སུ་འོད་གསལ་སོགས་ཡོད་དོ།། །།འཕན་ཡུལ་དུ། རྗེའི་སློབ་མ་
འགན་ཡུལ་པ་ཉན་པོ་ཤཱཀྱ་རྒྱན་པས་བཏབ་པའི་སྤྲས་ཀྱི་རིན་ཆེན་བྲག་དང། དེའི་ཤར་གྱི་

ར་སྟག་ལུང་དང་ས་སྐྱ་ཡིན། ཉན་པོ་ཤཱཀྱ་རིན་ཆེན་པས་བཏབ་པའི་འབྲོང་སྟེང་སེར་
ཁྱིམ། བླ་མ་ཡེ་ཤེས་མགོན་པོས་བཏབ་པའི་དུད་ཁ་དང་དེའི་དགོན་ལག་ལྷ་རྩེ་ཡང་སེར་
ཁྱིམ། འཕན་ཡུལ་སྟོད་དུ། གདམས་ངག་འབོགས་པར། རྒྱལ་ཞེས་བྱ་བའི་གཙུག་
ལག་ཁང། །མི་ཕམ་མགོན་པོའི་སྤྲུལ་པས་བཞེངས། །ཞེས་པའི་ལུང་གིས་ཟིན་
ཞིང་བླ་ཆེན་གྱི་མཁན་པོ་ཀླུ་མེས་ཀྱི་སློབ་མ་ཀ་ཆེན་བཞིའི་ཡ་གྱལ་གྱི་ཞང་ཆེན་པོའམ་
སྣ་ནམ་རྡོ་རྗེ་དབང་ཕྱུག་ཤིས་བཏབ་པའི་རྒྱལ་ལྷ་ཁང་དང། གསལ་ཁང་ནི་ལྷ་ས་གསལ་

[233]
སྤོས་ཏེ་བསྲེས་པ་ཡིན། བཀའ་གདམས་པ་ཡེ་འབྱུང་གི་ཐང་སག་གསོས་པ་དགའ་
ལྡན་ཆོས་འཁོར། འཕན་ཡུལ་མདོར་གསལ་ཁང་ཚོར་ཤེས་གྲགས་པས་བཙུགས་
པའི་ཉན་པོ་དགོན་ གྲ་བཞི་བྱེད་  དེང་སང་སེར་ཁྱིམ་མོ།། །།དབུ་སྟོད་འབྲི་
གུང་ཐེལ་དང་ཉེ་བའི་ལྷུན་པོ་དཔོན་ནི་རྗེའི་སློབ་མ་ལྷ་གཟིགས་པས་བཏབ་པ་ཕྱིས་སུ་འབྲི་
གུང་མགོན་རྒྱལ་བས་བཤིག་རྭ་བསྒྲེང་ན། གོང་དུ་བརྗོད་ཟིན་ལྟར་ཏེ་རྗེ་དར་ཕེབས་པ་
ནས་བཀའ་གདམས་གསར་རྙིང་ཟུང་འབྲེལ་དུ་གྱུར་ལ། བྲག་སེང་གེ་གཞོལ་དུ་རྗེས་འཆད་
ཉན་མཛད་པ་ལས་ཡང་དགོན་རི་ཁྲོད་དང། རྗེའི་སྒྲུབ་ཁང་དང་ཞབས་རྗེས་ཡོད་པའི་
བཙུན་མའི་དགོན་རྭ་བསྒྲེང་བསམ་གཏན་གླིང་དང། མི་ཉག་མགོན་པོ་ཡེ་ཤེས་ཀྱིས་བཏབ་
པའི་ཤང་མཁར་དགོན། མགོན་ཡེའི་སློབ་མ་ཞིག་གིས་བཙུགས་པའི་བསམ་རྩེ་སྒྲུབ་
སྡེ། ལ་ལུང་བ་འདི་རྒྱམ་པས་བཏབ་པའི་རི་ཆོས་དགོན། རྗེ་རིན་པོ་ཆེ་ལས་བསྙེན་པར་
རྫོགས་པའི་སེམས་དཔའ་ཆེན་པོ་རྒྱལ་མཚན་གྲགས་བཟང་བས་བཏབ་པའི་ཀླུང་ཤོད་
 ར་ཆད་  འབའ་ཚག་གམ་དཔལ་འབར་གོང། རྗེའི་དངོས་སློབ་མངའ་རིས་བསོད་རིན་
གྱིས་བཙུགས་པའི་ཀླུང་ཤོད་དཔལ་འབར་སྒང། འཆད་ཁ་བའི་སློབ་མ་སེ་ཁུན་པ་
ཆོས་རྒྱན་གྱིས་བཏབ་པའི་ཀླུང་ཤོད་སྤྱིལ་བུ། འཇམ་དབྱངས་ཤཱཀ་རིན་གྱིས་བཏབ་པའི་
དབྱེའོ་དགོན་གསར་སེར་ཁྱིམ། དྲུང་ཚུལ་བཀྲ་དང་དཔལ་འབྱོར་རྒྱལ་མཚན་པས་བཏབ་
པའི་ཀླུང་ཤོད་བྱམས་གླིང་དང་ལྷ་རྩེ་དགོན་ ཕྱི་མ་  གསར་སེར་ཁྱིམ། གཡག་སྡེ་པཎ་ཆེན་
གྱི་སློབ་མ་ཨེ་ཝཾ་གདན་ས་པ་མགོན་པོ་ཡེ་ཤེས་ཀྱིས་བཏབ་པའི་ཀླུང་ཤོད་འོད་སྣ་ནི་བར་
སྐབས་ཤིག་ཀྱང་ཕྱིས་སོས།། །།གཞོན་རོམ་ རྙིང་མ་  མདོར་ཞྭ་ལྷ་ཁང་དུ་
དེང་སང་ཞྭ་སེར་པ་བཞུགས། དགེ་བཤེས་བྱ་ཡུལ་པའམ་སྟོད་ལུང་པ་གཞོན་ནུ་འོད་
ཀྱིས་བཏབ་པའི་བྱ་ཡུལ་གྱི་མདོར་དགོན་དུ་ཚུལ་ཁྲིམས་འབར་སོགས་ལོ་དང་བྱ་ཡུལ་
གྱི་སྤྱན་སྔ་ན་རིམ་དཔོན་བརྒྱུད་སོགས་བྱོན་པ་ཡིན། སྐྱིད་ཆུ་ཤར་ཁའི་དབུ་སྟོད་དུ་
སྟོན་ཇོ་བའི་སློབ་མ་རིན་ཆེན་སྙིང་པོས་བརྩིགས་པའི་གཙུག་ལག་ཁང་ཤུལ་དུ་སླར་ཨེ་
གོང་བོར་འཁྲུངས་ཤིང་རྗེ་ཡབ་སྲས་བསྟེན་པའི་གུ་ཤྲི་ཀུན་དགའ་དོན་གྲུབ་པས་བཟུང་

[234] མལ་དྲོ་ཀ་ཚལ་ཞེས་པ་སྲོང་བཙན་གྱིས་དབུས་རུ་གནོན་པའི་
ལྷ་ཁང་བཞེངས་སར་དེང་སང་དགེ་ལུགས་པ་ཡོད། བརྩོན་འབར་གྱི་ག་རུས་དགོན་ད་
ལྟར་མེད། བླ་མ་ཆོས་ཀྱི་རྒྱལ་མཚན་གྱིས་བཏབ་སྟེ་གུ་ཤྲཱི་དཔལ་དོན་པས་དར་བར་
མཛད་པའི་མལ་དྲོ་ཆོས་འཁོར་སྒང་སེར་ཁྱིམ། མལ་དྲོ་རྒྱལ་བཟང་ནི་དེབ་སྔོན་དུ་རྨ་
ལོའི་བརྒྱུད་འཛིན་སྤྲུལ་སྐུ་ལང་དབེན་བས་ཟེར་མཁར་ནག་པས་མ་ཅིག་ཞམ་ལྕམ་གྱིས་
བཏབ་ཟེར་བའང་སེར་ཁྱིམ། བླ་མ་སངས་ཚུལ་དང་དྲུང་སངས་རྒྱས་བསམ་འགྲུབ་དང་
དཔོན་བཟང་དེ་བས་དཔོན་ས་ཚེས་གཉིས་རིན་པོ་ཆེ་ངག་གི་དབང་པོ་རྒྱལ་པོའི་ལྷ་ལ་ཞུས་
ཏེ་བཟུང་ནས་དགེ་འདུན་འཕེལ་གྱིས་དང་པོར་བླ་མ་མཛད་ཅིང་ཕྱིས་སུ་རྒྱལ་སྲས་རིན་
པོ་ཆེ་དོན་ཡོད་ཆོས་རྒྱམ་སྐུ་ན་རིམ་གྱིས་ཀྱང་འཛིན་པའི་ཆུ་ར་ཕུག་མདའི་མཁར་སྐྱ་
བྱང་སེམས་འདུལ་བ་དགེ་འདུན་རིན་ཆེན་པས་བཏབ་སྟེ་དང་ནམ་དཔལ་བླ་མར་བསྐོས་
པས་རིན་ཆེན་གླིང། ཞང་ཚལ་པའི་སློབ་མ་རྟོགས་ལྡན་བདེ་བ་གཞོན་ནུས་བཏབ་པའི་
རུ་ཐོག་བླ་མ་ཀུན་དགའ་དབང་ཕྱུག་གིས་བཏབ་པའི་མལ་དྲོ་མདོའི་ལྷ་ལུང་
ཤུག་གསེབ་དཀོན་ད་ལྟར་སེ་ར་ཁྱིམ་ཡིན་ནོ།། །།ལྷོ་དངོས་ཀྱི་འོལ་དྭགས་ཨེ་
གསུམ་ལས། འོལ་ཁའི་རྫིང་ཕྱི་ནི། བླ་ཆེན་དགོངས་པ་རབ་གསལ་གྱིས་མདོ་སྨད་ནས་
གར་མི་ཁོན་ཏོན་གཡུང་དྲུང་ལ་ལི་རྒྱལ་དྷ་མི་ཀ་ཟླ་བའི་སྙིང་པོས་ཛྙཱ་ཀཱཾ་ལས་སྒྲུབ་ཅིང་ཙན་
དང་ཤེལ་གྱི་ཇོ་བོ་གཉིས་ཀྱང་ཐིམ་པའི་རང་བྱོན་གསུམ་དུ་གྲགས་པ་གནང་སྟེ་བོད་དུ་བསྟན་
པ་སྤྲུལ་ཞེས་གསུངས་པ་ལྟར་དུ་ཇོ་བོ་རྗེ་བོད་དུ་མ་ཕེབས་གོང་གི་ལོ་ཉི་ཤུ་ཙམ་ན་གར་མི་
འོལ་ཁར་བྱོན་ནས་གནས་གཞི་འཛིན་ཕྱིར་བྱམས་པར་གསོལ་བ་བཏབ་ཚེ་བྲག་ལྷ་གསེར་
ཁང་ནས་རྫིང་མགོའི་ཕྱི་ཙམ་དུ་བརྩིགས་ཞེས་གསུངས་བྱོན་ནས་ལྷ་ཁང་བཞེངས་པས་
རྫིང་ཕྱིར་གྲགས་པ་དེར་དེ་ནང་རྟེན་དུ་བཞུགས་པའི་བྱམས་པ་མི་ཚད་ཙམ་བཞེངས་པས་
གཡས་གཡོན་དུ་རྡོར་སེམས་ཁ་སར་པ་ཎི་རྒྱལ་བ་རིགས་ལྔ་སེམས་དཔའ་བཅུ་དྲུག་སོགས་
ཡོད། དགོན་དེར་སྒྲུབ་གྲྭ་དང་མངོན་པའི་བཤད་གྲྭ་བཙུགས་ཏེ་གར་མིའི་རྗེས་སུ་ཁུ་བརྩོན་
འགྲུས་ཤེས་རབ་དང་རྒྱ་རྒྱལ་བུ་ཚུལ་ལེགས་དང་ཟང་ཏི་དར་མ་སྙིང་པོ་སོགས་རིམ་པར་
བཞུགས་ཤིང་བར་སྐབས་སུ་ཅུང་ཟད་གུད་ཚེ་རྗེ་ཙོང་ཁ་པ་བྱོན་ནས་ཞིག་གསོས་མཛད་དེ་

[235] གཞན་
ཡང་གར་མི་འདིས་ཉང་པོ་ རྫ་བ་  ཡེར་བ་ སྒྲོམ་  ཡར་ཀླུངས་ བྱ་བ་སེར་  རོང་མདའ་ སྤ་
གསང་སྔགས་  རྣམས་སུ་འང་ལྷ་ཁང་བཞེངས་ཟེར་རོ།། །།འོལ་དགའ་བསམ་
གཏན་གླིང་ནི་རྗེ་སྒམ་པོ་པས་སྒྲུབ་པ་མཛད་པའི་གནས་སུ་གདན་ས་མཐིལ་པ་རྟོགས་ལྡན་
བརྒྱད་ཀྱིས་བཟུང་ཞིང་ཕྱིས་སུ་རྗེ་བླ་མ་དར་བྱོན་ཏེ་བྱམས་འཇམ་དབྱངས་ཀྱིས་བུམ་ཆུ་
སྟེར་ཚུལ་དང་བུ་སྟོན་སོགས་ཞལ་གཟིགས་པ་དེར་ཞྭ་སེར་པ་ཆོས་རྗེ་བདེ་བའི་བློ་གྲོས་
སོགས་རིམ་པར་བཞུགས་སོ།། །།ཆུ་བཟང་དགོན་ནི་རྗེ་རིན་པོ་ཆེས་ཞབས་
ཀྱིས་བཅགས་ཤིང་གྲུབ་ཆེན་ནམ་མཁའ་རྒྱལ་མཚན་དང་རྗེའི་སློབ་མ་དྲུང་ཆེན་བསོད་
ནམས་བློ་གྲོས་ཀྱིས་བཏབ་ལ། རྗེས་བསགས་སྦྱངས་མཛད་པའི་ཆོས་ལུང་དུའང་རི་ཁྲོད་
པ་བཅུ་ལྷག་རེ་རྒྱུན་དུ་བཞུགས་པའོ།། །།ཉི་མ་གླིང་ནི་འཁོར་དག་བརྒྱད་ཀྱི་ནང་
གི་བཟང་སྐྱོང་གིས་བཏབ་སྟེ་རྗེ་བླ་མའི་ཁང་གསར་གོང་ནས་མཛད་པའི་ཕྱག་ནས་དེར་
སླབ་པ་བྱུང་ཟེར་ལ་འགའ་ཞིག་གིས་དེ་རྗེ་འདས་རྗེས་བཏབ་པར་བཤད་དོ།། །།
རི་བོ་གསེར་གླིང་ནི་རྗེའི་གསོལ་ཇ་བ་ཡོན་ཏན་བློ་གྲོས་ཀྱིས་བཏབ་སྟེ་རྗེ་རབ་གནས་མཛད་
བླ་མ་ཁམས་པས་བྱམས་པ་གླིང་གི་རྗེའི་བླ་མའི་གཟིམས་ཁང་དཀར་བར་རྟེན་གསུམ་
བཞེངས་ཏེ་དགེ་འདུན་སྡེ་བཞུགས་པའོ།། །།རིན་ཆེན་སྒང་ནི་ལ་སྟོད་དུ་བལྟམས་ཏེ་
བསྟོད་པ་ས་གསུམ་མ་ལ་སྐྱོན་བརྗོད་ཀྱང་ཕྱིས་སུ་རྗེ་ལ་ཅུང་ཟད་དད་ཟེར་བའི་གཙང་ཆུང་
ཆོས་གྲགས་པས་བཏབ་སྟེ་དེའི་སློབ་མ་གཙང་རྟ་ནག་ཏུ་འཁྲུངས་པའི་རྗེ་ནོར་བཟང་རྒྱ་
མཚོས་རྒྱས་པར་མཛད་ལ། འདི་ནི་དགེ་འདུན་གྲུབ་ དུས་འཁོར་ཉན་  དང་བློ་གྲོས་ཆོས་
སྐྱོང་རོང་སྟོན་བློ་བཟང་གྲགས་པ་སོགས་བསྟེན་ནས་མཁས་པར་གྱུར་ཞིང་འཇམ་དབྱངས་
ཀྱི་ཞལ་གཟིགས་ཏེ་དུས་འཁོར་སྤྱི་དོན་དྲི་མེད་འོད་རྒྱན་སོགས་ཀྱང་མཛད་སྟེ་སློབ་རེ་
དགོན་ནི་སེམས་དཔའ་ཆེན་པོ་བློ་གྲོས་རྒྱལ་མཚན་གྱི་སློབ་མ་བསམ་གཏན་བཀྲ་ཤིས་
པས་བཏབ། མོ་དགེ་ལུང་ སྒམ་པོའི་གནས་  དུ་ད་ལྟར་དགེ་འདུན་མི་བཞུགས། འོལ་
དགའ་གངས་ཕུག་ཏུ་པདྨ་འབྱུང་གནས་བྱོན་ལ་སྒམ་པོ་པའང་བཞུགས་ཤིང་དེའི་སློབ་
མ་སངས་རྒྱས་དྭགས་སྒོམ་གྱིས་སྨོན་ལུང་དུ་འང་མཆོད་ཁང་རྩིགས་པ་དེར་ཕྱིས་སུ་དགེ་

[236]། །།འོལ་དྭགས་མཚམས་ཀྱི་རྒྱ་སོག་ལྷ་སྡིངས་སུ་རྗེ་
བླ་མ་ཡུན་རིང་བཞུགས་ཏེ་ལྟ་བ་གསར་དུ་རྟོགས་ཚུལ་བསྟན་ལ་ཕྱིས་སུ་རྒྱལ་སྲས་དོན་
ཡོད་ཆོས་ཀྱི་རྒྱ་མཚོས་གྲུབ་སྡེ་བཙུགས། རྒྱ་སོག་གི་སྒྲུབ་སྡེ་ནི་མངའ་རིས་དབོན་ཆུང་
གིས་བཏབ་པའོ།། །།མེ་ཏོག་ཐང་གི་ཆོས་འཁོར་རྒྱལ་ནི། རྗེ་དགེ་འདུན་རྒྱ་མཚོས་
དགུང་ལོ་སོ་ལྔའི་དུས་བཏབ་སྟེ་མི་ཕམ་མགོན་པོའི་སྐུ་ཆེན་པོ་སོགས་རྟེན་གསུམ་ཀྱང་
མང་དུ་བཞེངས་ལ། དེ་ལུང་གིས་ཀྱང་ཟིན་ཏེ། བཀའ་གདམས་གླེགས་བམ་དུ། སྤྱི་
མིང་ཙམ་ལས་སྐོས་ཀྱི་མིང་མ་བཏགས། །འོན་ཀྱང་ཆུ་ལ་མིང་བཏགས་ཙམ་ཞིག་འབོད།།
རྒྱལ་བ་རྒྱ་མཚོའི་འབྱུང་གནས་རྒྱལ་གྱི་དཔལ། །གནས་དེར་བྱིན་གྱིས་བརློབ་ཅིང་ལྷུན་
པོར་གནས། །ཞེས་གསུངས་ལ། སྔར་རྒྱལ་ལྷ་ཁང་གི་སྐབས་སུ་དྲངས་པའི་གདམས་
ངག་འབོགས་པའི་རྒྱལ་པོའི་ལུང་ནི་འདིའི་ལུང་བསྟན་དུའང་སྦྱོར་བ་ཡོད་པས་རྒྱལ་གསུང་
ཟབ་ཅིང་སྔ་ཕྱིར་གཉིས་ཀ་བསྟན་སྲིད་མོད་ཀྱང་བྱམས་པའི་སྤྲུལ་པས་བཞེངས་པར་
གསུངས་པས་དཔྱད་དགོས། ཡང་བཀའ་གདམས་གླེགས་བམ་དུ། མཚོ་མོ་རྫིང་བུ་དབྱར་
དུས་ཆེ། །ནས། འཁོར་ལོ་བྱེ་བ་དབུས་ནས་འབྱེད། །རྦ་རླབས་བྱེ་བ་མཐའ་ནས་གཡོ། །
རང་ལས་བྱུང་ཞིང་རང་ལ་ཐིམ། །སྒྲ་མེད་དམ་ཆོས་སྟོན་པ་ཡོད། །ཅེས་པས་བསྟན་
པའི་མུ་ལེ་ཏིང་ རེ་མ་ཏི་  གི་ལྷ་མོའི་བླ་མཚོ་ལ་གཟུགས་སྣང་འཆར་བ་དེ་ནི་དེའི་བྱང་
ཤར་ཉེ་བར་ཡོད། དགོན་དེ་བླ་མ་རིན་པོ་ཆེ་སྐུ་ན་རིམ་གྱིས་འཛིན་ཞིང་མཁན་པོ་ལ་
ཨེར་བ་ཆོས་མཛད་བློ་གསལ་བཤེས་གཉེན་སོགས་རིམ་པར་བཞུགས་ལ། འདི་ལ་གཏོགས་
པའི་འཆད་ཉན་གྱི་གྲྭ་ཚང་ལྔ་སྟེ་དེར་རྒྱུན་ཆགས་སུ་བསྡོད་པའི་གཞི་པ་གྲྭ་ཚང་དང། འཇམ་
དབྱངས་བདུན་རྒྱུད་ཀྱི་དྲུག་པ་བློ་གྲོས་བརྟན་པས་བཙུགས་པའི་དྭགས་པོ་གྲྭ་ཚང་ནི་བླ་ཐོ་ག་ལྔ་
པ་ཨེ་བ་བློ་གསལ་བཤེས་གཉེན་པས་དགེ་འདུན་རྒྱ་མཚོར་ཕུལ་བ་དང། རྗེ་དགེ་འདུན་རྒྱ་
མཚོའི་དགུང་ལོ་རེ་བདུན་དུས་མངའ་རིས་ནས་རབ་བྱུང་བ་མང་པོ་བྱུང་བ་རྒྱལ་དུ་གྲྭ་ཚང་བཙུག་
སྟེ་མཚན་ཆགས་པའི་མངའ་རིས་གྲྭ་ཚངས་དང། རྒྱུད་པ་སྦྱིན་པ་དཔལ་བའི་སློབ་མ་
རྒྱལ་ཚབ་པ་སངས་རིན་གྱིས་བཏབ་སྟེ་དགེ་འདུན་རྒྱ་མཚོར་ཕུལ་བའི་སྔགས་པ་སྒར་བ་
གྲྭ་ཚང་དང། རྗེ་བསོད་ནམས་རྒྱ་མཚོའི་སྐུ་རིམ་སྒྲུབ་མཁན་དུ་བཙུགས་ཏེ་བླ་མ་ཐོག་མ་

[237]
ལྔ་ཡིན་ཞིང་སྒར་བ་དང་དྭགས་པོ་གྲྭ་ཚང་གཉིས་ཆོས་བར་འོལ་དྭགས་ཨེ་གསུམ་དུ་ལོ་རེ་
བཞིན་དུ་བྱོན་ཏེ་འཆད་ཉན་བྱེད་ལ། རྣམ་རྒྱལ་གྲྭ་ཚང་གིས་ཕྱིས་སུ་དབང་ཕྱུག་དང་གཟའ་
ཆེན་སོགས་ཀྱང་བསྟེན་ནས་མཐུ་གཏད་གཙོ་བོར་བརྩོན་པའི་རྐྱེན་གྱིས་བླ་མ་རིན་པོ་ཆེ་པད་
དཀར་འཛིན་པའི་དུས་གཡོན་རུའི་སོག་དམག་བོད་རྒྱལ་ལྷ་བཟང་གི་སྟེང་དུ་ཡོང་དུས་རྙིང་
དགོན་ཕལ་ཆེར་བཤིག་ཚེ་དེའང་རྩེ་ཐང་དུ་སྤྱུགས་ནས་ཕྱིས་སུ་འཐོར་བའི་འཚབ་ཏུ་དེང་
སང་སྡེ་སྲིད་ཞང་ཁང་ཆེན་པོས་དེ་རྒྱུད་གསར་བརྩུགས། ས་སྐྱའི་དགོན་དགེ་ལུགས་པར་
བསྒྱུར་གསོས་བྱས་པའི་ཐར་པ་གླིང་ཡང་མེ་ཏོག་ཐང་གི་བུ་དགོན་ནོ།། །།
དྭགས་པོ་ཕྱོགས་ལ་སྔར་གྱི་སྒར་དྭགས་གཉིས་ཀྱང་གཏོགས་ལ། མགར་བསམ་གཏན་གླིང་
ནི་མགར་བ་ཚུལ་ཁྲིམས་བཀྲ་ཤིས་པས་བཏབ། ད་རབ་ཀྱི་བྲ་སྟེང་ནི་འབྲི་གོང་པས་ཤངས་
པ་བཀའ་རྒྱུད་ཀྱི་རིན་ཆེན་རྡོ་རྗེས་བྲའོ་འདེབས་སར་འདི་བཙུག་སྟེ་མཚར་ཚུལ་བཀྲ་བས་དགེ་
ལུགས་པར་བསྒྱུར། དྭགས་ལུང་གི་ལྷ་སྡིངས་དགོན་ནི་རྗེས་སྒྲུབ་པ་མཛད་པའི་བསམ་
གཏན་ཕུག་ལ་གཞི་བྱས་ནས་འོ་ལ་དགའ་མཐོང་སྨོན་པ་རྒྱལ་སྲས་ཆོས་འཕེལ་རྒྱ་མཚོས་
བཏབ་ཟེར་ཡང་ལ་ལས་འདེབ་བསྒྱུར་བྲ་སྟེང་འདྲ་ཟེར་རོ།། །།ལྕགས་རའི་
མཁར་ཐོག་ཆོས་སྡེ་ནི་ལུང་ར་སྡེ་པའི་སྐུ་རིམ་ལ་ལྷ་སྡིངས་ནས་དགེ་འདུན་འགའ་ཞིག་
གདན་དྲངས་པ་ལས་ཆགས་ཏེ་བླ་མ་གཉལ་སྟོན་དགེ་འདུན་ཕུན་ཚོགས་སོགས་རིམ་པར་
བཞུགས་པའོ།། །།རྫ་མ་གྱི་ལྷས་སྡིང་ནི་བླ་མ་ཞང་གི་སློབ་མ་ཡེ་ཤེས་བློ་གྲོས་
པས་བཏབ། སེ་ལུང་ལ་ཁ་ནི་རྗེ་ནམ་མཁའ་འོད་ཆེན་གྱིས་བཏབ་ཀྱང་དེང་སང་དགེ་
ལུགས་པ་དངོས་ཡིན། དྭགས་པོ་སྒྲོམ་མདའ་དགོན་གསར་དགའ་ལྡན་རབ་བརྟན་
ནི་བྱ་བའི་ཞལ་ངོ་མཁན་པོ་ཡོན་ཏན་མཆོག་གི་ས་གཞི་བརྩིགས་ཏེ་བླ་མར་དོན་གྲུབ་
རྒྱ་མཚོས་བསྐོས་པའོ།། །།དྭགས་པོ་དགྱེར་སྨད་ཀྱི་བང་རིམ་ཆོས་སྡེ་ནི་དགྱེར་
རིགས་མང་ཡུལ་བློ་ལྡན་པ་རྒྱམ་རིན་ཆེན་སྒང་དུ་བཞུགས་སྐབས་ཁ་སར་པ་ཎིའི་སྐུས་ལུང་
བསྟན་པ་ལྟར་དུ་དྭགས་སྨད་དུ་བྱོན་ནས་ཀླུ་མེས་ཀྱི་གནས་གཞི་རྙིང་པའི་སར་སྐུ་དེ་ལ་ལྷ་
ཁང་བརྩིགས་ཤིང་དེ་རྗེས་སངས་རྒྱས་དབོན་གཞོན་ཞེས་མང་ཡུལ་བློ་ལྡན་ལས་རབ་ཏུ་

[238]
ཤིང་དེར་དགེ་འདུན་འདུས་ནས་རྒྱབ་རི་མཆོད་རྟེན་གྱི་བང་རིམ་སུམ་བརྩེགས་དང་འདྲ་
བ་ལྟར་གྱི་གཞིར་ལྷ་ཁང་བརྩིགས་ཏེ་སྡེ་བཙུགས་ནས་གདན་སར་སངས་རྒྱས་དགེ་སློང་
དང་ཡོན་ཤཱཀ་དང་ཟླ་བ་རྒྱལ་མཚན་ཏེ་མཆེད་གསུམ་རིན་པར་བྱོན་ཞིང་ཕྱིས་སུ་འཇམ་
དབྱངས་ཆོས་རྗེའི་སློབ་མ་བང་རིམ་ཆོས་མཛད་འཇམ་དབྱངས་དཔལ་འབྱོར་རིན་ཆེན་
པས་དགེ་ལུགས་སུ་བསྒྱུར་ལ། དྭགས་ཀོང་མཚམས་ཀྱི་དགའ་ལྡན་ལྷ་རྩེ་ནི་བྲག་
དཀར་ཆོས་རྗེ་ཞྭ་དམར་བས་བཏབ་པའི་དུང་དཀར་བྲག་ཞིག་རྗེས་གསོས་ཏེ་དགེ་ལུགས་
སུ་བསྒྱུར་བའོ།། །།ཨེ་ཕྱོགས་སུ་ཏིའུ་དང་རྗེ་རིན་པོ་ཆེ་ཡུན་རིང་བཞུགས་ཤིང་
འོད་གསལ་ལྷའི་གདུང་བརྒྱུད་གཙང་མ་སྡེ་པ་ལྷ་དཔོན་བློན་བཅས་ཀྱིས་དགེ་ལུགས་
པའི་བསྟན་པའི་སྦྱིན་བདག་གི་མཐིལ་ཁ་གཏིང་མེད་པར་མཛད་ལ། དེའི་རྒྱ་རི་དགོན་
ནི་དཀའ་གདམས་ཀྱི་བྱ་ཡུལ་བའི་སློབ་མ་ཆེན་པོ་བརྒྱད་ཀྱི་ནང་ཚན་རྒྱ་རི་མེད་ཆེན་པོས་
རྩྭ་རྒྱ་བ་མང་བའི་རི་ལ་བཏབ་པས་དེ་ལྟར་གྲགས། རི་སྒོ་ཆོས་སྡེ་ནི་གཙང་པ་ངག་
དབང་གྲགས་པས་བཏབ། གློག་ཆོས་སྡེ་ནི་བྱ་བའི་ཞལ་ངོ་ཡོན་ཏན་མཆོག་གིས་
བཙུགས། ཨེ་སོ་བོ་དགོན་ནི་བྱ་བའི་ཞལ་ངོ་ཨ་མི་བྱ་ནག་ཆེན་པོ་རིན་ཆེན་འོད་ཀྱིས་
བཏབ་ཀྱང་ཧོར་དམག་དུས་སུ་ཞིག་སེ་མདོའི་དགའ་ལྡན་རྣམ་རྒྱལ་ནི་རྒྱ་རི་ཞབས་
དྲུང་བློ་བཟང་མཐུ་སྟོབས་དུས་གསོལ་དཔོན་རབ་བརྟན་པས་ཁུར་བླང་སྟེ་བཙུགས་ཤིང་
བླ་མར་གྲ་བྱམས་པ་ཆོས་མཆོག་སོགས་བཞུགས་སོ།། །།ཨེ་ཟེ་དཀར་
མདོའི་མདོ་མཁར་ཆོས་སྡེ་ནི་སྣུབ་སྟོན་ཤེས་རབ་གྲགས་པས་བཏབ་སྟེ་ཕྱིས་སུ་རྒྱ་རི་ཞལ་
ངོ་ནས་རིམ་གྱིས་འཛིན། རོང་ཆ་དཀར་དགོན་ནི་ཆོས་རྗེ་བྱམས་པ་བརྟན་པས་བཙུགས་
ཏེ་ཞབས་དྲུང་ཀརྨ་ཆོས་རྒྱལ་གྱིས་དར་བར་མཛད། ཨེ་རོང་དགའ་ལྡན་ཆོས་སྡིངས་
 དབོན་  ནི་ལྷ་རྒྱ་རི་བ་ཕྱག་རྡོར་གྱིས་བཏབ་སྟེ་བླ་མར་གཙང་པ་དགེ་ལེགས་བཤེས་
གཉེན་སོགས་བཞུགས། རྒྱལ་ལྷ་ཐོག་སྟེང་ནི་སྒམ་པོ་ཟླ་འོད་གཞོན་ནུས་གནས་
སྒོ་ཕྱིས་ཏེ་ཕྱིས་སུ་སེར་སྨད་པ་གྲུབ་ཆེན་ཐར་པའི་རྒྱལ་མཚན་གྱིས་བཙུགས། བྱེ་
མྱུར་ཐར་གླིང་རི་ཁྲོད་ནི་སྒྲོམ་མདའ་ཀླུངས་སྦ་ཁ་པ་གྲགས་པས་བཟུང། ཟེ་མཁར་

[239] བདེ་ཆེན་ཆོས་འཁོར་
བཟུང་བ་དེ་ཤཱཀ་ལྷོ་དཀོན་དར་གྱིས་སྒྲུབ་ཏེ་གཙང་མར་བསྒྱུར་ལ། དེར་བཙུན་མོའི་
དགོན་ཡང་འགའ་ཞིག་ཡོད་དོ།། །།གཉལ་ཕྱོགས་སུ་སྡེ་དྲུག་ལས། གཉལ་
རོང་གི་ཆོས་སྡེ་ཟངས་པོ་ཆེ་ནི། གཉལ་སྟོན་ཆོས་འབར་གྱི་སློབ་མ་ཇོ་སྲས་པའམ་གྲུ་གུ་བ་
བསོད་ནམས་འབྱུང་གནས་ཀྱིས་གཉལ་གྲུ་སྣེའི་དགོན་གདོང་ཞེས་པའི་ས་ཕུག་ཞིག་ཏུ་
འཁོར་སྟོང་ཙམ་ལ་ཆོས་འཆད་པ་ན་ས་ཕུག་རིབ་ནས་ཆོས་ཉན་པ་མང་པོ་བགྲོངས་པས་
ཐུགས་སྐྱོ་སྟེ་གཉལ་སྨད་རོང་དུ་བྱོན་པས་ཇོ་སྲས་རྒྱལ་སྒོ་བ་ཞེས་པའི་སྤྱིན་བདག་ཕྱུག་
པོ་ཞིག་གིས་བཙུན་མའི་དགོན་ཞིག་ཡོད་པ་དེར་བཞུགས་པར་ཞུས་ཚེ་མི་རུང་གསུངས་
པ་ལ་བཙུན་མ་རྣམས་ཟུར་དུ་ཕུད་དེ་དགོན་བཏབ་པས་ཟུར་ཕུད་དགོན་དང་དེར་འདུས་
ཚོགས་ཆེན་པོ་བྱུང་ཚེ་ཡུལ་མིས་ཚོགས་ཟངས་ཆེན་པོ་ཕུལ་བས་ཟངས་པོ་ཆེར་གྲགས་
འདི་ལ་ཆོས་སྡེ་སྟག་ཚང་པ་དང་ཆོས་འཕེལ་གླིང་དཔལ་འབྱོར་གླིང་རིན་ཆེན་གླིང་
བཞི་ཡོད་ཀྱང་ཕྱིས་སུ་དཀོར་ལོངས་ཆུང་ཕྱིར་གཅིག་ཏུ་བསྡུས་ཏེ་བླ་མར་གྲུ་གུ་པའི་
རྗེས་སུ་བསོད་སེང་དང་རྣམ་དག་ཟངས་ཆེན་པ་དར་མ་བསོད་ནམས་སོགས་བྱུང་ལ་
ཟངས་ཆེན་པོ་དེ་ལ་སློབ་མ་མཚོ་སྣ་བ་སོགས་བུ་ཆེན་བཞི་སོགས་བྱུང་ལ། དེས་
ལྷ་འགྲོ་མགོན་སྤྱན་དྲངས་ཏེ་ཟངས་ཆེན་དགོན་མ་ལག་བཅས་ཕུལ་ཞིང་མཁན་པོ་
དཀོན་བཟང་དུས་སུ་དགེ་ལུགས་སུ་བསྒྱུར་ཞིང་གསེར་ཕྱི་སྨོན་ལམ་བཙུགས་ཟེར་
རོ།། །།གྲྭ་གོར་ ལྕགས་རིས་སྐོར་བས་  ཆོས་སྡེ་ནི་པོ་ཏོ་བའི་སློབ་མ་གཉལ་
སྟོན་ཆོས་འབར་གྱིས་བཏབ་ཅིང་པོ་ཏོ་བའི་ཙིཏྟ་བཞུགས་པའི་མཆོད་རྟེན་བཞེངས་ཤིང་
དགོན་འདི་ལ་ཤར་བ་འདུལ་བ་ལྷོ་པ་ནུབ་ཐག་པ་སྟེ་གྲྭ་ཚང་བཞི་ཡོད་ཀྱང་ད་ལྟར་
གཅིག་ཏུ་བསྒྲིལ་ལ། འདི་ལ་ཕྱིས་སུ་མཚོ་སྣ་བ་དང་ཚུལ་བཀྲ་བ་དང་ཆོས་སྐྱབས་
བཟང་པོ་དང་གྲུབ་ཆེན་ནམ་མཁའ་རྒྱལ་མཚན་རྣམས་ཀྱིས་མཁན་པོ་མཛད་ཅིང་དེ་
རྗེས་སངས་རྒྱས་ཤེས་རབ་དུས་རྗེ་བླ་མ་བྱོན་པ་ནས་དགེ་ལུགས་སུ་གྱུར་ཏོ།། །།
རི་སྟེང་ནི་རིན་ཆེན་ཚུལ་ཁྲིམས་བྱང་ཆུབ་པས་བཏབ་སྟེ་ཕྱིས་སུ་མཚོ་སྣ་བའི་སློབ་མ་ རི་
བ་  ཆོས་དཔལ་རྒྱན་བཟང་པས་རྒྱས་པར་མཛད་ཅིང་མཁན་པོ་དཀོན་བཟང་དུས་དགེ་

[240]། །།སེང་གེ་རྫོབ་དགོན་ནི་རི་སྟེང་ནས་སྨན་བླའི་ཆོ་ག་
འདོན་པའི་དགེ་འདུན་བྱོན་པ་ལས་ཆགས་ཤིང་ལུང་ར་ཆེན་མོའི་སྐབས་སུ་རི་སེང་
གཉིས་ལྷན་དུ་འཚོགས་པ་ཡོད་ཀྱང་ཕྱིས་སུ་སེང་གེ་རྫོང་གི་ཆོས་སྡེ་གསེར་ཕྱེ་འབུམ་
པར་སྤོས་པའོ།། །།གསེར་ཕྱེ་ཁ་ནི་སྣེའུ་ཟུར་པའི་སློབ་མ་སྙི་བ་སྨན་པ་བྱང་
སེམས་ཐུགས་རྗེ་རྒྱལ་མཚན་པས་བཟུང་ལ། གསེར་ཕྱེ་འབུམ་པའང་དེ་ཉིད་ཀྱིས་
གཞི་བཏང་ནས་གཤེགས་རྗེས་གྲུ་ལུང་པས་བྲེ་བུམ་ནང་དུ་སྣེའུ་ཟུར་པའི་ཕྱག་དར་དང་བྲེ་
ཐང་དུ་ཐུགས་རྗེ་རྒྱལ་མཚན་པའི་གདུང་བཞག་སྟེ་རྫོགས་པར་བཞེངས་པ་ཡིན་ཞིང་ ལྷ་རྗེ་
དགེ་འདུན་  བླ་མ་རྒྱལ་ཆེན་དཀོན་བཟང་དུས་རྗེ་བླ་མ་དེར་བྱོན་ནོ།། །།ངང་སྐྱལ་
དགོན་ནི་འབྲི་གོང་འཇིག་རྟེན་མགོན་པོའི་སློབ་མ་གྲུབ་ཐོབ་ཅིང་ གཙང་ཞིབ་  ཞིག་པའི་
གཏོར་ཆ་ངང་པས་བྱང་རིར་བསྐྱལ་སར་དེས་བཏབ། ཏིའུ་ར་དགའ་ལྡན་བསམ་གཏན་
གླིང་ནི་སྣེའུ་ཟུར་པའི་སློབ་མ་སྐོར་ཆེན་པོས་རང་གཞི་དང་ཆག་གི་ཞལ་ངོ་མདོང་དཀར་
པོའི་རྟེའུ་རའི་ཤུལ་དུ་བཏབ་པར་ཁ་ཆེ་པཎ་ཆེན་གྱི་སློབ་མ་ཆག་ལོ་མ་ཆག་ལོ་དང་
པོ་དགྲ་བཅོམ་ཞེས་པ་རྒྱ་གར་གྱི་ཡུལ་བཀོད་དང་བཅས་པ་འབྲི་བ་པོ་དང་གཉིས་པ་
ལོ་ཙཱ་ཆོས་རྗེ་ འདུས་པ་བསྒྱུར་  དཔལ་དང་གསུམ་པ་རིན་ཆེན་ཆོས་རྒྱལ་ དུས་འཁོར་
ཆོས་འབྱུང་བརྩམས་  སོགས་གདན་སར་བྱོན། མཁར་སྟེང་ནི་རོང་པོ་རྡོ་རྗེ་རྒྱལ་མཚན་
གྱིས་བཙུགས། བྱ་ཡུལ་པདྨ་བཀོད་ནི་བྱ་བ་བཀྲ་ཤིས་དར་རྒྱས་ཀྱིས་ ཞལ་ཏ་པདྨས་
བཀོད་པ་ལྟར་  བཟུང་བ་ཀར་ལུགས་ཡིན་ཀྱང་དེང་སང་ཟངས་པོ་ཆེའི་དགོན་ལག་ཏུ་
གྱུར་ནས་དགེ་ལྡན་པའོ།། །།འཕགས་སྡེ་ནི་ཐར་པ་བཟང་པོས་བཏབ་
སྡེ་དྲུག་གི་ལེ་ལག་ཏུ་གཏོགས་པའི་གུང་ཐང་ཆོས་སྡེ་ནི་རྗེའི་སློབ་མ་ཆོས་རྗེ་བཞི་ལས་
མཛེས་པ་དཔལ་གྱིས་བཏབ་ཀྱང་དེང་སང་མེད། གཞན་ཡང་ཕྱོགས་དེར་པོ་དོང་པའི་
དགོན་སོགས་ཡོད་དོ།། །།ལྷོ་བྲག་ཕྱོགས་སུ། བན་པ་ཞེས་པའི་སའི་
ཆའི་བགྲོ་བ་དགོན་ནི། སློབ་དཔོན་པདྨས། ཤམ་པོ་གངས་ཀྱི་ལྷོ་ནུབ་མཚམས། །
བན་པ་དཔལ་རྫོང་མཐའ་དམག་སྐྱོབས། །སྙིགས་མའི་སེམས་ཅན་མགོན་དུ་འགྱུར།།
ཞེས་ལུང་བསྟན་ཟེར་ཞིང། ཤཱཀྱ་རི་བྲག་པའི་རྒྱུད་དུ་གྲགས་པའི་ཁྲི་སྲོང་གི་བློ་ན་ཤུད་

[241] བླ་རབས་བཅུ་
གཅིག་པ་ནི་སྔོན་རྒྱ་གར་གྱི་རྒྱལ་འདོད་པའི་སྙིང་པོ་དང་ཅན་སྙིང་པོ་དང་ལྕང་ལོ་ཅན་དུ་དཔའ་
བོ་ཆེན་པོ་ཆོས་རྡོ་རྗེ་སོགས་སུ་སྐྱེ་བ་བཞེས་པར་གྲགས་ཤིང་ཕྱག་རྡོར་གྱིས་སྐྱེ་བ་གོང་
གི་ཉེར་ལྔ་པ་བྲམ་ཟེ་ཛ་བ་རི་བ་ཡིན་པར་གསུངས་པ་དེ་བོད་དུ་འཁྲུངས་པའི་ནམ་མཁའ་
རྒྱལ་མཚན་ཏེ། དེ་ནི་ཁུ་པོ་རྒྱལ་སྲས་ཐོགས་མེད་བཟང་པོ་ལས་རབ་ཏུ་བྱུང་ཞིང་རྒྱ་མ་
རིན་ཆེན་སྒང་གི་བླ་མ་བཀྲ་ཤིས་རྒྱལ་པོ་སོགས་ལས་བསྙེན་པར་རྫོགས་ཏེ་བླ་མ་རི་ཟན་
རྡོག་པ་དང་མོན་གྲྭ་པ་སོགས་བསྟེན་ཞིང་ཕྱག་རྡོར་འགྲུབ་ནས་ཞལ་དངོས་སུ་མཐོང་བ་
དེའི་བདུན་བཅུའི་སྟེང་རྗེ་ཙོང་ཁ་པས་མཇལ་ཏེ་སྟོང་རི་ཉི་ཤར་དེར་ཆོས་ཀྱི་འགྲོ་བ་མཛད་
པ་ནས་འགྲོ་བ་དགོན་དུ་གྲགས་ལ། མཁན་ཆེན་འདི་ལ་སློབ་མ་འབུམ་ཕྲག་དང་སྲིད་པ་
ལས་གྲོལ་བ་ལྔ་བཅུ་གྲུབ་ཐོབ་བརྒྱད་ཡོད་ཅིང་དོན་བདུན་སྟེང་བན་པ་ཐིག་ཕྱི་དགོན་དུ་
གཤེགས་སོ།། །།དེའི་སྟག་གི་ཁྱུང་ཚང་དགོན་ཡང་ཟླ་བ་རྒྱལ་མཚན་གྱིས་
བཏབ་ཟེར། ཆག་ཏུ་གློ་པོ་ཆོས་སྡེ་ཤུད་བུ་སེང་གེ་བཟང་པོས་བཟུང་བ་དེང་སང་སེར་ཁྱིམ་
ཡིན། གདོང་དགོན་གསར་གདང་ཞལ་ངོ་བློ་གྲོས་དཔལ་འབྱོར་གྱིས་བཙུགས། གཏམ་
ཤུལ་བཀྲ་ཤིས་ཆོས་གླིང་གི་བཙན་གྲོ་འབུར་ཐོག་དགོན་ནི་སློབ་མ་ཡར་འབྲོག་འཕྱོས་
པ་མགོན་པོ་བྱང་པས་བཏབ། ཡུག་གནམ་སྟེང་ངམ་གནམ་མཐོ་ནི་ཤུད་བུ་ཟླ་རྒྱན་
པས་བཟུང་བ་ཕྱིས་སུ་བཀྲ་ཤིས་ཆོས་གླིང་གི་འོག་ཏུ་ཚུད་དོ།། །།མར་པའི་
བསྟི་གནས་སུ་ཆགས་པའི་སྒྲུབ་སྡེ་གསོས་པ་དགའ་ལྡན་གསང་སྔགས་བདེ་ཆེན་སོགས་
ཡོད་ཅིང་དེ་དང་ཉེ་བར་མི་ལས་བརྩིགས་པའི་སྲས་མཁར་དགུ་ཐོག་གི་མཐར་ཡང་སྒྲུབ་
སྡེ་ཡོད། མོན་མཚོ་སྣའི་དགེ་ལྡན་ཕོ་བྲང་དང་མོན་མཐིལ་གྱི་སྟེང་ཞེས་པ་གཉིས་སུ་
གྲངས་ནས་མོན་ཕྱོགས་ལས་རྣམ་རྒྱལ་བས་བཏབ་ཞེས་བཤད་ མཁར་ནག་པ་  ཀྱང་ལ་
ལས་ སྡེ་སྦིད་  གཅིག་ཏུ་བྱས་ཏེ་ལེགས་པ་རྒྱལ་མཚན་པས་བཏབ་ཟེར།། །།
གྲོ་ཞུར་མདོ་མཁར་ཆོས་སྡེ་ནི་སྩུབ་སྟོན་ཤེས་རབ་གྲགས་པས་བཟུང། ཡར་མོན་བོད་མཚམས་
ཀྱི་མཚོ་སྣར་དགའ་ལྡན་རྣམ་རྒྱལ་ལྷ་རྩེ་ཞེས་པའང་ཡོད་ཟེར་ ལྷུན་གྲུབ་བདེ་ཆེན་ན་བཙུན་མ་
རོ། །གཡོན་རུའི་ས་ཆ་ཕག་གྲུའི་ཁྲི་འོག་ཡར་ཀླུངས་ཀྱི་ཆོས་གྲ་རྩེ་ཐང་ནི་ཀླུ་མེས་ཀྱི་

[242]
དྲུག་པའི་ཆུ་འབྲུག་ནས་བཤད་གྲྭ་བཙུགས་ཏེ། གདན་སར་དབོན་གྱི་ཞལ་ངོ་རེ་བསྐོ་སྲོལ་
བཙུགས་ནས་འཇམ་དབྱངས་ཤཱཀ་རྒྱན་པ་ལོ་བཅུ་གསུམ་པ་ཞིག་ལོ་བཅུ་གསུམ་བཞུགས་
པ་དང། དེ་བཞིན་དུ་རྒྱལ་སྲས་གྲགས་རིན་པ་ལོ་བཅུ་བདུན་པས་རྣམ་འགྲེལ་འཆད་
ཅིང་ལོ་གཉིས་དང། འཇམ་དབྱངས་སྔོན་པོ་ལོ་ རྣམ་འགྲེལ་ཊིཀ་ཀ་མཛད་  རེ་གཉིས་
པས་ལོ་ཕྱེད་དང། ཕག་གྲུ་བསོད་གྲགས་པས་ལོ་བཅུ་སྟེང་ནས་ལོ་ཧྲིལ་པོ་བཅུ་གསུམ་
དང། འདུལ་འཛིན་གྲགས་རྒྱན་པས་ལོ་བཅོ་བརྒྱད་སྟེང་ནས་ལོ་བཞི་དང། བྱང་རྡོར་
པས་ལོ་དགུ་སྟེང་ནས་ལོ་ཞེ་གསུམ་དང། མི་དབང་གྲགས་འབྱུང་གིས་ལོ་བཅོ་ལྔའི་སྟེང་
ནས་ལོ་ལྔ་དང། དེ་ནས་ལོ་བཅུ་གཉིས་ལ་གདན་ས་སྟོང། བདུན་པའི་མེ་སྟག་ནས་དྲུང་
ཀུན་ལེགས་པས་སོ་གསུམ་དང། དེ་ནས་ཡང་ལོ་བཅོ་བརྒྱད་ལ་སྟོང། ལོ་བརྒྱད་པའི་མེ་
ཕག་ནས་རིམ་པར་རྡོ་རྗེ་རིན་ཆེན་རྒྱལ་མཚན་དང་སངས་རྒྱས་རྒྱན་དང་རྡོར་རིན་དབང་རྒྱལ་དང་དཔལ་
ངག་དབང་དང་དཔོན་གྲགས་རྒྱན་སོགས་བཞུགས་ལ། དེ་ལྟར་ཕག་གྲུའི་སྡེ་སྲིད་ཀྱིས་བསྐྱང་
ཚེ་རྒྱུན་གྱི་སློབ་དཔོན་པ་ཆེན་པོས་གོ་ས་ལ་ལྷོ་བྱང་གཉིས་བྱས་ཏེ་ལྷོ་མ་ལ་ཆེན་པོ་ཆེ་ཡེ་
སོགས་དང་བྱང་མ་ལ་ཆེན་པོ་སངས་རྒྱན་སོགས་འཁོད་ལ། དེ་དུས་རྗེ་བླ་མ་འོན་བཀྲ་ཤིས་
རྡོ་ཁར་དུ་དཔོན་གྲགས་རྒྱན་པས་སྤྱན་དྲངས་ནས་བྱོན་སྐབས་སུ་བྱང་མའི་བློ་གྲོས་འཕེལ་བ་
བརྩོད་ཕྱིར་བྱོན་ཀྱང་ལྗགས་བཤད་ལ་དད་ཅིང་གྲྭ་སློབ་སུམ་ཅུ་ལྷག་ཙམ་གྱིས་རྗེས་སྲོལ་
བཟུང་སྟེ་ཕྱིས་སུ་ལྔ་མཆོད་གྲྭ་ཚང་དུ་གྲགས་པ་བྱུང་ཞིང་དེ་ནས་བཟུང་དགེ་ལྡན་པར་གྱུར་ལ་
ཁ་འབྲུག་ལྟག་གི་རི་བོ་དགོན་སྤོས་པ་བཀྲ་ཤིས་བདེ་ཆེན་དང། སྔགས་གྲྭ་རི་བོ་ཆོས་གླིང་
གཉིས་ནི། རྗེའི་དངོས་སློབ་སྤྱན་གཡས་པ་ཆོས་རྗེ་དོན་གྲུབ་དཔལ་གྱིས་བཏབ་སྟེ་དེ་རྗེས་དེའི་
དབོན་པོ་རབ་འབྱམས་པ་སྨོན་ལམ་དཔལ་སོགས་བླ་མར་བཞུགས་ཟེར་ཡང་ལ་ལས་ མཁར་
ནག་པ་  གཅིག་ཏུ་བྱེད།། །།སོལ་ནག་ཐང་པོ་ཆེ་ནི། དབུས་གཙང་མི་བཅུའི་ནང་
ཚན་ལམ་པ་ཀླུ་མེད་པ་ཆེན་པོའི་སློབ་མ་ཀྲུ་མེར་གྱིས་བཟུང་སྟེ་ཁུ་སྟོན་བརྩོན་འགྲུས་
གཡུང་དྲུང་གིས་དར་བར་མཛད་པ་དེ་སྔར་ཇོ་བོ་སོགས་ཀྱི་བཞུགས་གནས་ཡིན་ཀྱང་དེང་
སང་སེར་ཁྱིམ་པ་ཡིན། །ཆོས་འཁོར་སྟེང་ནི། མཁན་ཆེན་ཆོས་འཕགས་པས་

[243] རི་བོ་དགོན་ནི། འབྲས་སྤུངས་ཆོས་འཁོར་གླིང་པ་ཚལ་པ་ཤཱཀ་དར་གྱིས་
བཙུགས། རོལ་ཁང་དང་བྱམས་པ་གླིང་ངམ་ རྗེའི་བུ་སློབ་བསོད་རིན་  འཕྱོས་བདེ་བྱམས་
དང་ལྷག་ཏུ་གསུམ་དེང་སང་སེར་ཁྱིམ་པ་ཡིན།། ཕོ་བྲང་རྒྱལ་གསར་སྒང་ མར་པ་ཕུག་
པ་པའི་  ནི། བཀའ་གདམས་ཀྱི་དགོན་ཤུལ་དུ་སྐྱིད་ཤོད་ལོ་པ་གད་ཤར་རས་ཆེན་ཟེར་
བའི་སྨྱུང་གནས་པ་ཞིག་གིས་གསོས་པ་ད་ལྟར་དགེ་ལྡན་པ་ཡིན། ལ་མཁར་དགའ་ལྡན་
ནི། སྔར་ཨེ་བ་བསམ་དར་བས་བཙུགས་ཀྱང་ཕྱིས་སུ་ཐོས་བསམ་དར་རྒྱས་གླིང་གི་
དགོན་ལག་དུ་གྱུར།། ཡར་ཀླུངས་ཤེལ་བྲག་ནང་ཉེ་བའི་འཕྱོས་ལམ་རིམ་ཐེག་ཆེན་
ནི། བརྒྱུད་པ་ཐར་པ་ཆོས་མཛད་ཚུལ་བཟང་བས་བཏབ། འཕྱོང་རྒྱས་རི་བོ་བདེ་ཆེན་ནི་
དབོན་ཚེ་བསྟན་སྐྱིད་པ་དཔལ་བཟང་གིས་སྦྱིན་བདག་བྱས་ཏེ་ཉི་ཁྲི་པ་བློ་གྲོས་དཔལ་བཟང་
གིས་བཙུགས།། འཕྱོང་རྒྱ་སྤྱན་གཡས་ནི། དགེ་བཤེས་གྲྭ་པ་མངོན་ཤེས་ཀྱིས་བཏབ་པ་
དེར་ཤཱ་རི་བུའི་སྤྱན་གཡས་རང་བྱོན་ཆུ་ཟླ་ལྟར་གསལ་བ་ཡོད་པས་མིང་དེ་ལྟར་ཆགས་ཟེར་
ཞིང་ཡིད་བཟང་རྩེ་བ་འགོས་ལོ་གཞོན་ནུ་དཔལ་གྱི་གཞི་དགོན་ནོ།། ཡར་ཀླུངས་སྤྲུལ་
སྐུ་ལུང་ནི། རྗེའི་སློབ་བུ་སེམས་དཔའ་གཞོན་ནུ་རྒྱལ་མཆོག་གི་སློབ་མ་མི་གཡོ་མགོན་
པོ་བསོད་ནམས་དཔལ་གྱིས་བཏབ། ཡར་ཀླུངས་རྒྱབ་ཕྱོགས་ཀྱི་བྱིང་བསམ་གཏན་རྩེ་ནི་
བྱིང་པ་ཀུན་དགའ་རྒྱལ་མཚན་པས་བཙུགས། མོན་མཁར་དགའ་ལྡན་ལྷ་སྡིངས་ནི་
རྗེ་བླ་མ་བྱོན་དུས་ཆགས་ཀྱང་དེང་སང་སེར་ཁྱིམ་ཡིན། མོན་དཀར་བཀྲ་ཤིས་གདོང་ནི་
རྗེ་བླ་མས་པོ་ཏི་བཅུ་བདུན་ཆོས་ཐོག་གཅིག་ལ་གསུངས་པའི་གནས་ཡིན་ལ། བྱེ་རྫིང་
ཚོགས་པའི་མཁན་པོ་ལའང་དགེ་ལུགས་པ་མང་དུ་བྱོན་ནོ།། མོན་དཀར་ཕྱུག་དགོན་ནི་
རྗེའི་སློབ་མ་སྤྱན་སྔ་བསོད་རྒྱན་པའམ་ལྷ་གཟིགས་རས་པའམ་ཉེར་གཉིས་རིན་པོ་ཆེ་ཞེས་
པས་བཙུགས་པ་དེ་རྩེ་ཐང་ལྔ་མཆོད་པའི་དགོན་ལག་ཡིན། གྲ་ནང་ཨར་དགེ་དགོན་ནི་
དགེ་བཤེས་བྱ་འདུལ་གྱི་སློབ་མ་བྱང་ཆུབ་བརྩོན་འགྲུས་ཀྱིས་བཏབ་པ་ད་ལྟར་སེར་ཁྱིམ་
ཡར་འབྲོག་གླིང་ལུང་དགོན་ནི། རྗེ་ལྷོ་བྲག་ཕྱག་རྡོར་པའི་སློབ་མ་ལུང་གིས་ཟིན་པ་
བཅུ་གསུམ་གྱི་ནང་གི་འཇམ་དབྱངས་ནམ་བཟང་བས་བཟུང་ཞིང་དེང་སང་རི་བོ་བདེ་ཆེན་
གྱི་དགོན་ལག་གསེར་ཁྱིམ་ཡིན། གྲྭ་བྱམས་པ་གླིང་ནི། ཐུ་མི་བསམ་བཧོ་ཊའི་གདུང་བརྒྱུད་

[244]
བསྙེན་ལྷུན་གྲུབ་བཀྲ་ཤིས་དང་ཆུང་བ་རྗེའི་སློབ་མ་བྱམས་པ་གླིང་པ་བསོད་ནམས་རྣམ་
རྒྱལ་དང་ལོ་ཆེན་བསོད་ནམས་རྒྱ་མཚོ་རྣམས་ཀྱིས་བཟུང་སྟེ་མཆོད་རྟེན་ཆེན་པོ་བཞེངས་
པ་འདི་བོད་ཀྱི་ཆོས་འཁོར་མཆོད་རྟེན་ཀུན་ལས་ཁྱད་པར་དུ་འཕགས་པར་གྲགས་སོ། །
གྲ་རི་བོ་རྣམ་རྒྱལ་ནི། རྗེའི་སློབ་མ་གནས་བརྟན་འོད་ཟེར་དགེ་འདུན་རྒྱལ་པོས་བཙུགས་
གྲ་བདེ་བ་གླིང་ནི། གནས་བརྟན་འོད་ཟེར་བཀྲ་ཤིས་ཀྱིས་བཟུང་ཡང་ད་ལྟར་འབྲུག་
ལུགས་ཡིན། གཙང་པོ་བྱང་ཁ་ཟུར་མཁར་ནང་གི་མདོ་སྔགས་གླིང་ནི། རྗེའི་སློབ་མ་
དང་འཇམ་དབྱངས་ཆོས་རྗེའི་བླ་མ་བྱང་སེམས་ཀུན་དགའ་བཟང་པོས་བཏབ་སྟེ་བླ་
གཡེས་དང་གླིང་སྨད་ཟེར་བ་གཉིས་སུ་གྱེས་ཀྱང་དེང་སང་གཅིག་ཏུ་དྲིལ་ཡོད། མངའ་
རིས་གྲྭ་ཚང་མེ་ཏོག་ཐང་གི་སྐབས་སུ་བཤད་ལྟར་རོ།། །།འོན་དགའ་ལྡན་ཆོས་
སྡིངས་ནི། རྗེའི་སློབ་མ་འོན་པ་རྒོད་འཕྲག་གྲགས་པ་འབྱུང་གནས་ཀྱིས་བཏབ་ཀྱང་ཕྱིས་
སེར་ཁྱིམ་པར་སོང་རྗེས་སླར་ཡང་རྒྱལ་སྲས་སྤྲུལ་སྐུ་བློ་བཟང་བསྟན་འཛིན་རྒྱ་མཚོས་
དགོན་གཙང་ལ་གསར་དུ་བསྒྱུར་ཏེ་འདོན་ཆོས་དབྱངས་སོགས་ཕལ་ཆེར་རྒྱ་མེ་ཏོག་ཐང་དང་
མཚུངས་ཤིང་ཞལ་བདག་རྒྱལ་སྲས་སྐུ་ན་རིམ་གྱིས་མཛད་ལ། ལོགས་དགའ་ལུང་ནི་
ཕག་གྲུའི་སློབ་མ་ཤེད་དགོན་དཀར་བས་བཏབ་པ་བར་སྐབས་སུ་སྟོང་ཡང་སླར་རྒྱལ་
སྲས་སྤྲུལ་སྐུས་ཞིག་གསོས་མཛད་དོ།། །།སྐྱིད་ཆུ་དང་གཙང་པོ་འདྲེས་མཚམས་ཀྱི་
གོང་དཀར་ཕྱོགས་ཀྱི་རྡོ་རྗེ་གདན་ནི། ས་སྐྱ་ཀུན་དགའ་རྣམ་རྒྱལ་གྱིས་བཏབ། དཔལ་ཆུ་བོ་
རིར་སྒྲུབ་སྡེ་མང་དུ་ཡོད་དོ།། །དེ་ལྟར་གཡོན་རུའི་གཡའ་བཟང་དང་ཕག་གྲུ་དང་ཐང་པོ་ཆེའི་
ཁྲི་འོག་རྣམས་སུ་དེང་སང་དགེ་ལུགས་པ་ཡིན་པའི་དགོན་སྡེ་ཡོད་པ་ཕལ་ཆེར་ངོས་བཟུང་
བའོ།། །།དེ་ནས་གཙང་ཕྱོགས་ཀྱི་དགོན་སྡེ་བྱུང་ཚུལ་ལ། གཙང་སྨད་གཞུང་
དང་སྙེ་མོའི་མཚམས་སུ་ཐུ་མི་སམ་བཧོ་ཊའི་དབོན་བརྒྱུད་སྡེ་བ་ཐོན་པའི་ཞལ་ངོ་ཆོས་རྗེ་ཡོན་
ཏན་རྒྱ་མཚོས་བཏབ་པའི་ཐོན་རྒྱལ་ཕྱེད་ཚལ། དེའི་དགོན་ལག་གཞུ་ནས་རབ་རྒྱས་གླིང་
རྒྱས་སྟེང་ལྷ་རི་སྟེང་དམྱུག་མོ་ལུང་རྣམས་དེང་སང་སེར་ཁྱིམ། བྲག་དཀར་དགོན་ནི་ཐོན་
སྟེང་བ་ཆོས་དབང་རྒྱ་མཚོས་བཟུང། གཞུ་བྱང་གླིང་ནི་རྗེའི་སློབ་མ་དཀའ་བཞི་པས་བཏབ་

[245]
སྟོན་སོགས་དམ་པ་མང་པོའང་བྱོན། ངོ་བོ་དེ་ནི་དང་པོ་ཀར་ལུགས་ཡིན་ཀྱང་ཕྱིས་སྟེང་ང་
ཆོས་དབང་རྒྱ་མཚོས་དགེ་འདུན་པར་བསྒྱུར། ཡང་ཞི་བ་ལྷའི་ཡང་སྲིད་བྱམས་ཆེན་རབ་
འབྱམས་པ་སངས་རྒྱས་འཕེལ་གྱིས་བཏབ་པའི་ས་སྐྱ་ཆུང་བ་འབྲས་ཡུལ་སྐྱིད་ཚལ་ནང་
སེས་གྲྭ་ཚང་གསུམ་དང་དགོན་ལག་ལྔ་ཅན་ནི། སྤྱོད་འཇུག་ཏུ། དཔག་བསམ་ཤིང་གི་སྐྱིད་
མོས་ཚལ། །ཞེས་སོགས་ཤོ་ལོ་ཀས་ལུང་བསྟན་པར་གྲགས་པ་དེར་རོང་སྟོན་དང་འདུལ་
བ་ལུང་རིགས་གཏེར་མཛོད་བརྩོམ་པ་སོགས་མཁས་པ་མང་དུ་བྱུང་ཞིང་དེང་སང་དགེ་ལུགས་
པའི་མཁན་པོ་འབྱོན་སྲོལ་ཡོད་པས་ཁོ་བོས་ཀྱང་དེའི་མཁན་པོ་བྱས། གཙང་པོའི་ལྷོ་
ཁ་གཡག་སྡེ་བོགས་པོའི་དགའ་ལྡན་ལྷུན་པོ་ནི་འབྲོང་རྩེ་ལྷ་སྲས་པའི་དབོན་པོ་བློ་བཟང་
རྣམ་རྒྱལ་བས་བཏབ། གཡག་སྡེ་དགའ་ལྡན་དགེ་འཕེལ་ནི་སྙེ་མོ་སྟག་སྐྱ་བ་ནམ་མཁའ་
རྡོ་རྗེས་བཏབ། རྒྱལ་བྱང་རི་ཁྲོད་དབུས་རྡོ་ནི་པཎ་ཆེན་བློ་བཟང་ཆོས་རྒྱན་པས་བདག་རྐྱེན་ལས་
ཆགས། རོང་བྱམས་ཆེན་ཆོས་སྡེ་ནི་རིན་སྤུངས་པའི་ཞལ་ངོ་ནོར་བུ་བཟང་པོ་དང་རྗེའི་སློབ་
མ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་བཏབ་སྟེ་ཀུན་དགའ་བཀྲ་ཤིས་པས་བྱམས་
སྐུ་ཁྲུ་དོན་ལྔ་པ་བཞེངས་ཤིང་འདུས་ཁང་ཀ་བ་བརྒྱད་ཅུ་པ་བརྩེགས་ཏེ་པཎ་ཆེན་ནགས་རིན་
པས་ཤིས་བརྗོད་མེ་ཏོག་གཏོར་ཟེར། སྤྱི་བླ་ལ་ཀུན་བཀྲ་བའི་རྗེས་སུ་བྱམས་ཆེན་རབ་
འབྱམས་སངས་འཕེལ་སོགས་བཞུགས་པ་དེར་ས་དགེ་བོ་དོང་པའི་གྲྭ་ཚང་བདུན་ལས་
དགེ་ལུགས་པ་བདེ་བ་ཅན་པ་ལ་བླ་མ་རིམ་པར་ཆོས་རྗེ་སྐྱབས་མཆོག་དཔལ་བཟང་དང་ཐོན་
པ་རྗེ་དྲུང་བློ་རྒྱན་དང་སེ་ར་རྗེ་བཙུན་པ་སོགས་བྱོན་ལ། ས་སྐྱའི་སྟེང་རྒྱས་དང་དཔལ་འབྱོར་
སྒང་གཉིས་ཤར་ཆེན་དང་ལྡུམ་ར་སྡིངས་གཉིས་དེ་བཞི་ལས་ད་ལྟར་སྔ་མ་གཉིས་གཅིག་ཏུ་
བསྒྲིལ་ལ། བོ་དོང་བའི་ནོར་བུ་གླིང་དང་ཆེན་ཁང་བ་གཉིས་ཡོད་ཀྱང་ཕྱིས་སུ་སྤྱིའི་མཁན་
པོ་ལྷ་ས་པ་བློ་བཟང་ཆོས་གྲགས་ནས་བཟུང་ཀུན་དགེ་ལུགས་པ་ཡིན། རོང་གི་ལྷན་བ་སོ་
ཆོས་རྒྱན་པས་སྒྲུབ་པ་མཛད་ནས་ལ་ཆོས་སྡེ་ཆགས་པ་ཡིན། ལྷ་ཕུད་ཀྱི་དབོན་རྩ་ཆོས་སྡེ་
ནི། མཁས་གྲུབ་རྗེའི་སྤྲུལ་སྐུ་བསོད་ནམས་ཕྱོགས་གླང་ཞེས་པ་གཙང་རུང་མཚམས་ཀྱི་ལྷ་
སྐུད་དུ་བླ་མ་རྣམ་རྒྱལ་དབང་ཕྱུག་གི་ཚ་བོར་འཁྲུངས་ཇོ་སྟན་བསོད་རིན་ལས་རབ་ཏུ་བྱུང་ཞིང་བ་

[246]
སོགས་སུ་གྲྭ་སྐོར་མཛད་པ་དེས་ཐུབ་པའི་ལི་སྐུ་ཞིག་གིས་ལུང་བསྟན་པ་ལྟར་དུ་དབེན་རྩ་ཕུར་
ཆོས་འཁོར་དབུས་སྟེང་གི་དགོན་པ་འདི་བཏབ་ཅིང་བྱ་དང་གླང་མོ་མཛད་ཚུལ་གྱི་མགུར་སྙན་ངག་
གསུངས་ལ། དེའི་བླ་རབས་ནི་ལྷ་ཕུར་འཁྲུངས་ཏེ་རི་བོ་དགེ་འཕེལ་དུ་གྲགས་པ་བསམ་འགྲུབ་
ལས་རབ་ཏུ་བྱུང་སྟེ་གྲྭ་ཚང་ཆེན་མོར་པཎ་ཆེན་བློ་རིན་དང་གངས་ཅན་ཆོས་འཕེལ་དུ་སྟོབས་ལྡན་
འོད་ཟེར་རྗེ་བསོད་རྒྱན་སོགས་ལས་ཆོས་གསན་ཞིང་བཀྲ་ཤིས་ལྷུན་པོར་ཡེ་རྩེ་དང་ཆོས་འབྱོར་
ལས་བསྙེན་པར་རྫོགས་ཏེ་རི་བོ་དགེ་འཕེལ་གྱི་བླ་མ་མཛད་ཅིང་ལོ་གྱ་ལྔ་བཞེས་པའི་བླ་མ་སྐྱབས་
མཆོག་དཔལ་བཟང་དང། དེ་རྗེས་དབོན་ས་བློ་བཟང་དོན་གྲུབ་བཞུགས་ལ།། །།
དེ་ཡང་དབེན་སར་བསོད་ནམས་ཕྱོགས་གླང་གི་བརྒྱུད་བསོད་རྡོར་གྱི་བུར་ལྡོང་གདན་སར་འཁྲུངས་
མ་ཐག་ཡིག་དྲུག་གསུངས་ཤིང་གཞོན་དུས་ནས་ཐུབ་དབང་དང་འཇམ་དཔལ་སྙིང་པོའི་ཞལ་
གཟིགས་ལ། ལྷ་རི་རྩེ་བ་གྲགས་དོན་ལས་རབ་ཏུ་བྱུང་སྟེ་གཙང་དགེ་འཕེལ་དུ་བློ་རྒྱན་དང་རྗེ་
ཐུབ་བསྟན་རྣམ་རྒྱལ་དང་ཆོས་འཁོར་དབུས་སྡིངས་སུ་སྐྱབས་མཆོག་དཔལ་བཟང་སོགས་ལ་
དབང་ལུང་མན་ངག་མང་དུ་གསན་ཞིང་བཀྲ་ཤིས་ལྷུན་པོ་ནས་འཇམ་དབྱངས་བློ་གྲོས་བཤེས་
གཉེན་ལས་བསྡུས་གྲ་སོགས་ལ་སྦྱངས་པ་མཛད། དགུང་ལོ་བཅུ་བདུན་དུས་འབྲུམ་བུ་བཞེས་
ནས་བསྙིལ་ཡོད་དུས་སུ་ཕྱག་དར་ཁྲོད་ཀྱི་གོས་གྱོན་ཞིང་ཨག་ཚོམ་དཀར་པོ་ཅན་གྱི་དགེ་སློང་
ཚུལ་ཁྲིམས་ཀྱི་དྲི་དང་ལྡན་པའི་གྲུབ་ཆེན་ཞིག་སྒོར་བྱོན་ནས་རྟེན་འབྲེལ་བསྟོད་པ་འདོན་པ་
བྱུང་བ་ནང་དུ་གདན་དྲངས་ནས་བསྙེན་བཀུར་བྱས་ཏེ་རྗེས་སུ་འཛིན་པར་ཞུས་པས་ཁྱོད་རང་
བཀྲིས་རྫོང་ཁའི་ཕུའི་མགར་མོ་རྫང་དུ་ཤོག་གསུངས་འབྲུམ་ལས་ཐར་ནས་དེར་བྱོན་ཏེ་རྗེའི་
གདམས་པ་མ་ལུས་པ་གསན་ཞིང་ཇོ་མོ་ལྷ་རིའི་གྲུབ་གནས་པདྨ་ཅན་དུ་རྗེའི་སྤྲུལ་པའི་གླེཌ་
བམ་ཀྱང་གནང་བ་པོ་དེ་ནི་གྲུབ་ཆེན་ཆོས་རྡོ་རྗེ་སྟེ། འདི་ཡང་སྔོན་ཇོ་བོའི་བླ་མ་ཨ་བ་དཧུ་ཏི་
དང་འགྲོ་མགོན་འཕགས་པར་གྱུར་ཞིང་སྐུ་ཚེ་འདིར་བུ་བྲལ་བ་ཕོ་མོ་གཉིས་གཙང་རྟ་ནག་རྡོ་རྗེ་
གདན་དུ་གནས་བསྐོར་ལ་ཡོང་བའི་སྲས་སུ་འཁྲུངས་ཏེ་ལོ་བཅུ་གཅིག་སྟེང་དགེ་ལྡན་དུ་སོང་
བས་རྗེ་བ་སོ་བས་ཀྱང་མཁའ་འགྲོས་ལུང་བསྟན་ལྟར་དེ་རབ་བྱུང་མཛད་དེ་ལོ་ལྔའི་བར་དུ་
དབང་ལུང་མང་པོ་དང་ཁྱད་པར་དུ་རྗེའི་གསུང་དང་གདམས་པ་མ་ལུས་པ་གནང་སྟེ་སྤྲུལ་

[247] འབྲས་སྤུངས་ནས་བདེ་ལེགས་སྟོབས་ལྡན་པ་དང་སྨོན་ལམ་
དཔལ་བ་སོགས་ མཁས་གྲུབ་  ལས་ཀྱང་ཆོས་གསན་ནས་སླར་གཙང་དུ་བྱོན་ཏེ་འདུལ་འཛིན་བློ་
གྲོས་སྦས་པ་ལས་ཀྱང་མན་ངག་མང་པོ་ཉན་ནས་པདྨ་ཅན་སོགས་སུ་སྒྲུབ་པ་སྙིང་པོར་མཛད་
པས་རྗེ་བླ་མའི་ཞལ་གཟིགས་ཏེ་གདམས་པ་གསན་ཞིང་ཐུན་མོང་ངོར་ལོ་གྱ་ལྔ་བཞུགས་ཏེ་མཐར་
རྡོ་རྗེ་འཆང་གི་གོ་འཕངས་བརྙེས་ནས་རྡོ་རྗེ་རང་བཞིན་གྱི་འཇའ་ལུས་ཐོབ་སྟེ་རྗེའི་བསྟན་པ་ཇི་
སྲིད་གནས་ཀྱི་བར་དུ་གླིང་འདིར་བཞུགས་ནས་འགྲོ་དོན་མཛད་དོ།། །།དེ་ནས་བློ་
བཟང་དོན་གྲུབ་ཉིད་འབྲས་སྤུངས་ནས་རྗེ་དགེ་འདུན་རྒྱ་མཚོ་དང་ལྷ་དབང་རིན་རྒྱན་སོགས་ལས་
བསྙེན་པར་རྫོགས། བྲག་རྒྱ་བོ་རྡོ་རྗེ་ཕོ་བྲང་སོགས་དབེན་གནས་ངེས་མེད་དུ་བྱོན་ནས་སྒྲུབ་པ་
འབའ་ཞིག་མཛད་པས་རྫུ་འཕྲུལ་མངོན་ཤེས་སོགས་ཐོབ་སྟེ་ལེགས་སྦྱར་སྐད་སོགས་ཀྱང་
མཁྱེན་པ་བྱུང་ཞིང་གསུང་རྩོམ་ཀྱང་གསེར་ཆོས་དང་རྒྱ་ཅན་གཞན་དག་ལས་ཁྱད་དུ་འཕགས་
པའི་རྗེའི་མན་ངག་པོ་ཏི་གཉིས་ཡོད་ཅིང་སློབ་མ་ཀུན་མཁྱེན་ལེགས་དོན་པཎ་ཆེན་དམ་ཆོས་
ཡར་འཕེལ་མཁས་གྲུབ་སངས་ཡེ་སོགས་མང་ལ། དབུས་རིའི་རྩེར་དབེན་སའི་དགོན་
གོང་མ་བློ་བཟང་མདུན་ས་ཆོས་ཀྱི་ཕོ་བྲང་བཏབ་པ་དེར་ཕྱིས་སུ་སྒྲུབ་པ་རྩེ་གཅིག་མཛད་
ནས་འདས་པའི་རྗེས་སུ་མཁས་གྲུབ་སངས་རྒྱས་ཡེ་ཤེས་ཀྱིས་དེའི་གདན་ས་བསྐྱངས་ལ་
དེ་ཡང་སྣ་ཡེ་དབང་དང་གཡག་སྡེ་པཎ་ཆེན་གྱི་བརྒྱུད་བླ་རིན་གྱི་བུར་ལྷན་གྲུ་རྐྱང་འཁྲུངས་
ཏེ། བ་སོ་ཆོས་སྡེ་ནས་གྲགས་བསམ་ལས་རབ་ཏུ་བྱུང་ཞིང་དགེ་འཕེལ་ནས་ཕྱོགས་
ལས་རྣམ་རྒྱལ་ལ་བསྙེན་རྫོགས་ཞུས། བཀྲ་ཤིས་ལྷུན་པོ་ནས་དགེ་འདུན་བློ་བཟང་
སོགས་ལས་གསན་སྦྱོང་མཛད་དེ་དཔལ་འཁོར་ཆོས་སྡེར་གྲྭ་སྐོར་གནང་རྗེས་རྒྱུད་སྨད་དུ་
བྱོན་ནས་དྭགས་པོ་རྣམ་གྲགས་ལས་སྔགས་ཕྱོགས་གསན་ཅིང་སླར་གཙང་ལ་བྱོན་ནས་རྗེ་
གྲུབ་པའི་དབང་ཕྱུག་བློ་བཟང་དོན་གྲུབ་ལས་ཐུན་མོང་དང་ཐུན་མོང་མིན་པའི་ལམ་རིམ་
གྱི་གདམས་པ་སོགས་གསན་ནས་སྒྲུབ་པ་མཛད་དེ་གསང་འཇིགས་མགོན་ཆོས་སོགས་ཀྱི་
ཞལ་གཟིགས། དམག་དང་དམ་སེལ་གྱི་གནོད་པའང་བཟློག་སོགས་གྲུབ་རྟགས་ཀྱང་མང་
དུ་བསྟན་ཞིང་དགུང་ལོ་རེ་དྲུག་བར་དུ་བཞུགས་ཏེ་རྗེ་བསོད་ནམས་རྒྱ་མཚོ་དང་ཡང་མཇལ་
སྐུའི་སྐྱེ་བ་རྗེས་མ་ནི་ཐོན་པ་ཡེ་ཤེས་རྒྱ་མཚོ་དང་ལྷ་ཕུད་པའི་ཞལ་ངོ་བློ་བཟང་བསྟན་

[248]། །།སངས་རྒྱས་ཡེ་ཤེས་ཀྱི་རྗེས་སུ་པཎ་
ཆེན་བློ་བཟང་ཆོས་རྒྱན་གྱི་གདན་ས་བསྐྱངས་ཏེ། དེ་ཡང་སངས་རྒྱས་ཡེ་ཤེས་ཀྱི་རིགས་བརྒྱུད་
ཀུན་དགའ་དཔལ་འབྱོར་གྱི་སྲས་སུ་འཁྲུངས་ཏེ་དགུང་ལོ་བཅུ་གསུམ་སྟེང་ཁུ་བོ་སངས་རྒྱས་
ཡེ་ཤེས་ལས་དགེ་ཚུལ་གྱི་སྡོམ་པ་བཞེས་ཤིང་འཇིགས་བྱེད་སོགས་ཀྱི་དབང་ལུང་གསན་
བཅུ་བཞི་སྟེང་དབྱངས་ཅན་མ་དཀར་མོའི་ཐུགས་ཀ་ནས་དེ་སྔོན་པོ་གཅིག་ཐོན་ནས་ཤིང་ཏོག་
གཅིག་གཙོ་མོ་ལ་ཕུལ་བས་ཤིང་ཏོག་དེ་ལས་དབྱངས་ཅན་མ་དམར་མོ་ཐོན་ཏེ་ཤིང་ཏོག་དེ་
གནང་བའི་སྣང་བ་བྱུང་བ་ནས་ལམ་རིམ་ཆེ་ཆུང་སོགས་མདོ་སྔགས་མང་པོ་ཐུགས་འཛིན་
མཛད་པ་ལ་ཐོགས་པ་མེད་ཅིང་དོན་ལྡན་གྱི་པཎྜི་ཏར་གྱུར། ཉེར་གཉིས་སྟེང་དམ་ཆོས་ཡར་
འཕེལ་སོགས་ལས་བསྙེན་པར་རྫོགས་ཏེ་ཡོན་ཏན་འོད་ལྟར་བཅས་མཚམས་ལས་ཅུང་ཟད་
ཀྱང་མི་འདའ་ཞིང་བྱམས་སྙིང་རྗེ་ཤིན་ཏུ་ཆེ་བའི་བཟང་བཙུན་ཆེན་པོར་གྱུར་ཏེ་གངས་ཅན་
ཆོས་འཕེལ་དང་བཀྲ་ཤིས་ལྷུན་པོ་དང་སེར་འབྲས་སོགས་ཀྱི་མཁན་པོ་མཛད། ཐུགས་གཏེར་
སྦྱངས་སྐབས་ནས་བཟུང་རིམ་གྱིས་ཐུབ་དབང་དང་རྣལ་འབྱོར་མས་འོ་ཐུང་འབུལ་བ་དང་ཡ་
མ་རཱ་ཛཱ་དཀར་པོ་དང་རྗེ་ཙོང་ཁ་བའི་ཞལ་མཐོང་བ་དང་རྗེ་ཡོན་ཏན་རྒྱ་མཚོ་སྤྱན་རས་གཟིགས་
ཀྱི་རྣམ་པར་དང་ཇོ་བོ་སོགས་བཀའ་གདམས་ཀྱི་བླ་མ་མང་པོ་དང་བྱམས་པ་དང་བདེ་མཆོག་གི་
དཀྱིལ་འཁོར་དང་རྗེ་མི་ལ་སོགས་ཀྱི་ཞལ་གཟིགས་ཤིང་གྲུབ་པའི་གོ་འཕང་མཐོན་པོར་
གཤེགས་པས་ཞལ་ལུའི་མ་ཧེ་ལ་བཀའ་སྐོས་ཚེ་ཞི་དུལ་གྱི་རྣམ་པ་བསྟན། བྱ་བ་ལས་
ཀྱི་འཁོར་ལོའང་བཀྲ་ཤིས་ལྷུན་པོའི་བྱམས་ཆེན་དང་ལྷ་སེར་བཅུ་གཅིག་ཞལ་དང་དགའ་
ལྡན་གྱི་གསེར་ཏོག་སོགས་གནང། ནག་ཆུ་ནས་མངའ་རིས་ཚུན་ཆད་ཞབས་ཀྱིས་བཅག་ཏེ་
བྱིན་གྱིས་རླབས་ཤིང་སྐལ་ལྡན་ཁྲི་ལྷག་གི་མཁན་པོར་གྱུར། སྒོམ་ལ་གཞོལ་ཏེ་མཆོག་
གི་དངོས་གྲུབ་ལ་མངའ་བརྙེས་ཤིང་དགུང་ལོ་གོ་གསུམ་དུ་གཤེགས། མདོ་སྔགས་ཀྱི་
གསུང་རྩོམ་ཀྱང་པོ་ཏི་ལྔ་ཙམ་དེང་སང་གངྒའི་ཚུན་རྒྱ་ནག་ཡན་ཆད་སྐལ་ལྡན་ཀུན་གྱིས་
མྱོང་བཞིན་པ་འདི་དང། གསུང་ལས་སྐྱེས་པའི་ཞལ་སློབ་ཀྱང་ཡོན་ཏན་རྒྱ་མཚོ་ངག་
དབང་བློ་བཟང་རྒྱ་མཚོ་སྤྲུལ་སྐུ་ངག་དབང་བསོད་ནམས་དགེ་ལེགས་སྤྲུལ་སྐུ་གྲགས་རྒྱན་
གླང་སྨད་ཆོས་རྗེ་གུང་རུ་སངས་བཀྲ་ཆུ་བཟང་རབ་འབྱམས་པ་བསོད་གྲགས་སོགས་མཁས་

[249]། །།དེ་རྗེས་སངས་ཡེའི་སྤྲུལ་སྐུ་གཉིས་པ་བློ་བཟང་
བསྟན་འཛིན་རྒྱ་མཚོ་དང། སླར་པཎ་ཆེན་བློ་བཟང་ཆོས་རྒྱན་ཟེར། དེ་རྗེས་བདག་གི་
མཁན་རིན་པོ་ཆེ་པཎ་ཆེན་བློ་བཟང་ཡེ་ཤེས་དཔལ་བཟང་པོ་བཞུགས་ཏེ། དེ་ཡང་གཙང་
ཐོན་རྒྱན་གྲུ་ཚང་དུ་འཁྲུངས་ཏེ་ངག་དབང་རྒྱ་མཚོ་ལས་རབ་ཏུ་བྱུང་ཞིང་པཎ་ཆེན་བློ་བཟང་
ཆོས་རྒྱན་གྱི་ཐུགས་སྲས་དམ་པ་རྡོ་རྗེ་འཛིན་པ་དཀོན་མཆོག་རྒྱལ་མཚན་ལས་བསྙེན་
རྫོགས་མཛད་དེ་དོན་དངོས་ལ་སངས་རྒྱས་སྣང་བ་མཐའ་ཡས་ཡིན་ཞིང་ཚུལ་བསྟན་
དུའང་འདུལ་འཛིན་འགྲན་ཟླ་མེད་པར་གྱུར། ཐུགས་རྫོགས་ཀྱི་མཁན་པོ་དེ་ཉིད་ལས་
མདོ་སྔགས་སྤྱི་དང་ཁྱད་པར་དུ་རྗེའི་གསུང་རྩོམ་དང་མན་ངག་ཐམས་ཅད་བུམ་པ་གང་བྱེའི་
ཚུལ་དུ་གསན་ཏེ་མཁས་པར་གྱུར་ཅིང་སྒྲུབ་པ་ལ་རྩེ་གཅིག་ཏུ་གཞོལ་བས་བླ་མ་ལྷ་མང་
པོའི་ཞལ་གཟིགས་ཏེ་གྲུབ་པ་མཆོག་ཐོབ་ཅིང་གསུང་རྩོམ་པོ་ཏི་གཉིས་དང། སློབ་མ་
བླ་མ་རིན་པོ་ཆེ་ཚངས་དབྱངས་རྒྱ་མཚོ་དང་རྒྱལ་བ་བསྐལ་བཟང་རྒྱ་མཚོ་ལ་སོགས་པ་མང་
དུ་བྱུང་ཞིང་ཁྱད་པར་དུ་འདི་ཉིད་ཀྱིས་སོ་ཐར་གྱི་མཁན་སློབ་མཛད་པ་ནས་བཟུང་མངའ་
རིས་ནས་རྒྱ་སོག་གི་མཐའ་ཚུན་ཆད་ཀྱི་མཁས་པ་དང་གྲུབ་ཐོབ་དང་གཞན་སྐལ་ལྡན་
ལའང་ཁོང་གི་མཁན་བུ་སོགས་སུ་མ་གྱུར་བ་ཆེར་མེད་དོ།། །།བཀྲ་ཤིས་ལྷུན་
པོའི་པཎ་ཆེན་སྤྲུལ་སྐུ་སྔ་ཕྱི་དེ་དག་ནི་རྩ་བའི་ཐུན་མོངས་མ་ཡིན་པའི་ཡོངས་འཛིན་
རེ་ལས་རྗེ་ཙོང་ཁ་པའི་གསུང་རྩོམ་དང་མན་ངག་ཀུན་རྒྱུན་མ་ཆད་པར་གསན་ཞིང་ཉམས་
སུ་བླང་བས་མཁས་བཙུན་བཟང་གྲུབ་བཞི་དང་ལྡན་པ་ལྷ་གྲུབ་སྤྱོད་ལམ་སོགས་ཀྱང་
གཙང་ཞིང་དག་ལ་རང་ཚུགས་ཐུབ་སྟེ་གྮ་གྱི་སྙན་གྲགས་འབྱོར་པ་སོགས་ལ་འབྲམ་
ཆུ་མི་ལྡང་བས་རྒྱ་བོད་ཧོར་གསུམ་གྱིས་མཆེད་པ་ལས་ཐ་ན་ཁ་སྨྲས་ངན་པ་ཙམ་ཡན་ཆད་
ཀྱི་དགྲ་ཡང་མེད་ཅིང་རྒྱལ་བསྟན་དྲི་མེད་སྤྱི་དང་བྱེ་བྲག་ཏུ་དགེ་ལྡན་གྱི་བསྟན་པའི་སྲོག་
ཤིང་རྣམ་དག་ཏུ་འགྱུར་བ་ནི། ལབ་སྒྲོན་གྱིས། མ་འོང་པ་ན་བློ་བཟང་རྒྱལ་བའི་
མཚན་ཅན་འབྱུང། །གྲགས་པའི་བསྟན་འཛིན་སྐྱེས་བུ་དེ་འདྲ་འབྱུང། །ཞེས་ལུང་
བསྟན་པ་ལས་ཀྱང་ཤེས་ནུས་སོ།། །།དེ་ལྟར་ན་ཡང་ལ་ལས་རྗེའི་སྙན་བརྒྱུད་
མན་ངག་དང་སྤྲུལ་པའི་གླེགས་བམ་སོགས་རྗེ་བླ་མས་བ་སོ་བ་དང་དེས་ཆོས་རྡོ་རྗེ་དང་དེས་

[250]
ལོ་ཟེར་བ་ནི་རྗེའི་མན་ངག་གི་རྒྱུན་གཅོད་འདོད་ཡོད་ན་མ་གཏོགས་རྫུན་དུ་ངེས་སླ་ཞིང་
གསེར་ཕྲང་གི་ལུང་རྒན་ཡང་ཆུ་བཟང་གྲུབ་ཆེན་བསོད། གྲགས་ལས་བརྒྱུད་པ་སོགས་ཀྱི་རྒྱུན་
མ་དག་དེང་སང་མདོ་ཁམས་སུ་ཡོད་པས་དེའི་ལུང་རྒྱུན་མེད་ཟེར་བ་སོགས་ཀྱང་མ་ངེས་
སོ།། །།པཎ་ཆེན་རིན་པོ་ཆེའི་འཁྲུངས་རབས་ནི། རབ་འབྱོར་རིགས་ལྡན་
ལེགས་ལྡན་ཨ་བྷྱ། །འགོས་ལོ་ས་པཎ་གཡུང་ རྣལ་འབྱོར་དབང་ཕྱུག་  སྟོན་མཁས་གྲུབ་
རྗེ། །ཕྱོགས་གླང་ བསོད་ནམས་  བློ་བཟང་དོན་གྲུབ་ཆོས་རྒྱན་དང། །བློ་བཟང་ཡེ་ཤེས་
བློ་བཟང་དཔལ་ཡེར་འདུད། །ཅེས་པ་ལྟར་རོ། །གཙང་པོ་བྱང་ཁའི་ཤངས་མདོའི་རི་བོ་
དགེ་འཕེལ་ནི་རྗེས་ཞུ་ལན་གནང་ཞིང་མཁས་གྲུབ་རྗེས་བསྟོད་པ་མཛད་པའི་ཤངས་པ་ཀུན་
མཁྱེན་ཤེས་རབ་དཔལ་བཟང་ལ་མི་དཀར་པོ་རྟ་དཀར་པོ་ཅན་ཞིག་གིས་བསྟན་ཏེ་གནས་
བརྟན་བཅུ་དྲུག་གིས་གསོ་སྦྱོང་མཛད་པ་གཟིགས་པའི་གནས་དེར་དགོན་འདི་བཏབ་ཅིང་
གདན་སར་རྗེའི་སློབ་མ་བྱང་སེམས་ཚུལ་ཁྲིམས་དཔལ་བཟང་དང་དེ་ནས་ཚུལ་རིན་དང་སྟག་
ཚང་བ་སྒྲ་པ་ཤེར་རིན་དང་ར་ས་འཁྲུལ་སྣང་དུ་དབུས་ཕྱོགས་གྲུབ་ཐོབ་འགྲན་པའི་རིན་
བཤེས་ གཙང་སྨྱོན་  སོགས་བྱོན་ལ། གྲྭ་ས་འདི་ལ་ཚུལ་ཁྲིམས་སྒང་པ་བདེ་ཡངས་པ་ནོར་
སྟེང་པ་སྟེ་གྲྭ་ཚང་གསུམ་ཡོད་དོ།། །།ཤངས་འབྲས་སྤུངས་ནི་གྲུབ་ཆེན་
བཟང་པོ་རྒྱལ་མཚན་པས་བཙུགས་པ་དེང་སང་སེར་ཁྱིམ། ཤངས་སྤོར་ཏོག་ནི་ཆོས་རྗེ་
རིན་པོ་ཆེ་བཤེས་གཉེན་པས་བཏབ་ཅིང་འདིར་སྔོན་རྒྱལ་བ་བྱམས་པ་བྲམ་ཟེ་སྐྱེ་བ་བདུན་
པར་བཞེས་དུས་ཀྱི་དབུ་ཐོད་བླང་འཁུན་མར་གྲགས་པ་ཡོད་པ་དེ་བླ་མ་ལྔ་པ་ པཎ་ཆེན་ཕྱོཌ་
རྒྱལ་  མཆོག་ལེགས་རྣམ་རྒྱལ་གྱིས་རྗེ་བསོད་ནམས་རྒྱ་མཚོར་ཕུལ་བའོ།། །།
ཤངས་ཕུའི་བཤེལ་ནི་ཡང་རིན་བཤེས་ཀྱིས་བཏབ་ཟེར་ཡང་ལ་ལས་ཤངས་པ་མཆོག་
ལེགས་རྣམ་རྒྱལ་བས་བཟུང་ཟེར། ཤངས་ཡོལ་དཀར་ནི་སྔར་ཞང་ཚལ་བས་
བཙུགས་ཀྱང་ཕྱིས་སུ་གུད་པ་སླར་སྡེ་བ་ལྡོག་ཆོས་པའི་ཞལ་ངོ་བློ་གྲོས་རྣམ་རྒྱལ་གྱིས་
དགོན་རྙིང་ཞིག་གི་ཤུལ་དུ་སྤོས་ཏེ་དགེ་ལུགས་པར་བསྒྱུར་ནས་བཤད་སྒྲུབ་དར་རྒྱས་
གླིང་དུ་བཏགས་ཀྱང་དེང་སང་སེར་ཁྱིམ། ཤངས་ཀྱི་གྲྭ་ཚང་ཆེན་མོ་ནི་ཐོག་མར་ཆུམ་

[251]
དར་རྒྱས་མཛད་དེ་ས་དགེ་གཉིས་འདུས་བྱུང་བ་སླར་གཉིས་སུ་གྱེས་པའི་གཅིག་ཤངས་དང་
 ཕྱིས་གླིང་གཅིག་  གཅིག་འཇད་དུ་ཡོད་ཅིང་བྱང་ཁའི་གྲྭ་ཚང་ཆེན་མོར་གྲགས་སོ།། །།
གཙང་ལྷོ་ཁེའི་གྲྭ་ཚང་ཆེན་མོར་གྲགས་པ་ཉང་སྨད་བཀྲིས་ལྷུན་པོ་ནི། ལུང་བསྟན་གསང་
བའི་མེ་ལོང་དུ། །པདྨའི་ངད་ལྡན་གྱི་སློབ་མ་བདེ་བའི་འབྱུང་གནས་འདི་ཡང་བོད་དུ་དགེ་
བ་ལ་འདུན་པ་རྒྱ་མཚོའི་མཐའ་ཅན་གྱི་དགེ་སློང་གྱུར་ནས་བློ་བཟང་གྲགས་པའི་བསྟན་པ་
སྤེལ། ཞེས་དང། ཕུ་ཆུང་བ་དགེ་བ་ལ་འདུན་པ་བཟང་པོའི་མཐའ་ཅན་དུ་གྱུར་ནས་རང་
རེའི་བསྟན་པ་ལ་ཕན་ཐོགས་ཆེན་པོ་འབྱུང། །ཞེས་དང། བཀའ་གདམས་སྤྲུལ་པའི་
གླེགས་བམ་དུ། པདྨ་རེ་ལ་ཤུན་པ་བདུན་བདུན་སྟེ། །ཚུལ་ཁྲིམས་གཙང་མ་གོས་ཀྱིས་
རྒྱན་པར་བྱེད། །ཅེས་སོགས་རྭ་སྒྲེང་གི་ཤུག་པའི་ཤུན་པ་དང་སྦྱར་ནས་ལུང་བསྟན་པའི་སྤྱན་
རས་གཟིགས་ཀྱི་སྤྲུལ་པ་ཐམས་ཅད་མཁྱེན་པ་དགེ་འདུན་གྲུབ་ཀྱིས་བཏབ་ལ། རྗེ་དེ་ཡང་
ས་སྐྱ་དང་ཉེ་བའི་ཤབ་སྟོད་དང་བན་རྙིང་མཚམས་སུ་རུས་དར་ཚོ་འབྲོམ་གྱི་དགོན་རྡོར་བུར་
བལྟམས་ཏེ་དགུང་ལོ་བདུན་པར་དགེ་བསྙེན་དང་བཅོ་ལྔའི་དུས་སྣར་ཐང་དུ་མཁན་པོ་གྲུབ་
པ་ཤེས་རབ་ལས་རབ་ཏུ་བྱུང་སྟེ་ཉི་ཤུའི་སྟེང་ཡང་དེ་ལས་བསྙེན་པར་རྫོགས་ཤིང་སངྒ་
ཤྲཱི་ལས་སྒྲ་སྙན་ངག་སོགས་གསན་ཏེ་དབུས་སུ་བྱོན་ནས་སེམས་དཔའ་ཀུན་བཟང་དང་རོང་
སྟོན་ཤཱཀ་རྒྱན་སོགས་བསྟེན་ནས་འོན་བཀྲིས་དོ་ཁར་དུ་རྗེ་དང་མཇལ་ཞིང་རྒྱལ་ཚབ་ཤེར་
སེང་འདུལ་འཛིན་དམར་སྟོན་ཁུ་དབོན་ཐང་ཆེན་བ་ཉི་རྒྱན་སོགས་ལས་ཀྱང་དམ་ཆོས་མང་
དུ་གསན་ཏེ་གསང་ཕུ་མཐོང་སོན་གྱི་འཆད་ཉན་མཛད། ཡར་བྱོན་ཏེ་མཁས་གྲུབ་དང་
ཤངས་པ་ཀུན་མཁྱེན་དང་བོ་དོང་ཕྱོགས་ལས་རྣམ་རྒྱལ་དང་རྟ་ནག་ཆོས་རྗེ་ཨ་ནནྟ་ལས་
ཀྱང་དམ་ཆོས་ཉན། རྟ་ནག་ཕུའི་དོན་ཡོད་ཀྱི་ལུང་བསྟན་ལྟར་དུ་འཇམ་དབྱངས་བསམ་
གྲུབ་ རྟ་མགྲིན་ལྕགས་རལ་དང་ཕུར་པ་  རྡོ་རྗེ་དང་བོ་དོང་ཆོས་བཟང་ ལྷ་མོ་རེ་མ་ཏི་  སོགས་
ལས་རྙིང་ཆོས་གསན་ཞིང་མ་མོ་སྲིད་གསུམ་བདག་མོ་དམག་ཟོར་མ་ཆོས་སྐྱོང་དུ་བསྟེན་
སླར་དབུས་སུ་བྱོན་ནས་ཧོར་སྟོན་ནམ་དཔལ་ལྷ་བསོད་ལྷུན་སྤྱན་སྔ་རིན་འཕེལ་འཇམ་
རིན་སོགས་ལས་ཆོས་གསན། ཡར་བྱོན་ནས་སྣར་ཐང་བྱང་ཆེན་དུ་གྲུབ་པ་མཛད་ཅིན་

[252]
ཁང་ཀ་བ་བཅུ་གཉིས་པ་གཙང་ཁང་དབུས་མ་དང་སྒྲོལ་མ་ལྷ་ཁང་ཀ་དྲུག་རེ་མགོན་ཁང་ཀ་
གཉིས་མ་སོགས་རྩིགས་ཏེ་བཀྲིས་ལྷུན་པོ་འདི་བཏབ་ནས་རྟེན་གསུང་མང་དུ་བཞེངས། རྗེ་
ངོར་པ་ཀུན་བཟང་བས་ཕྲག་དོག་གི་ཚུལ་མཛད་ཚེ་རི་བོ་དགུ་འདུས་ཀྱི་རྩེར་བྱོན་ནས་ཤར་
གངས་རི་མ་མགུར་དུ་བཞེས་པ་དང་རིགས་རྒྱན་གླེང་འབུམ་སོགས་གསུང་རྩོམ་མཛད་ཅིང་
སྔ་ཚར་ལ་རབ་འབྱམས་སྨོན་ལམ་དཔལ་དང་འདུལ་འཛིན་བློ་སྦས་དང་འདུལ་ནག་དཔལ་
བཟང་དང་པཎ་ཆེན་བཟང་བཀྲ་དང་རྒྱུད་པ་སྦྱིན་དཔལ་དང་ནོར་བཟང་རྒྱ་མཚོ་སོགས་དང་པོར་
ཚར་ལ་ཤེར་རྒྱན་དང་ལུང་རིག་རྒྱ་མཚོ་སོགས་དང། ཕྱི་ཚར་ལ་གནས་རྙིང་ཀུན་དགའ་
བདེ་ལེགས་རྗེ་བློ་བཟང་ཉི་མ་པཎ་ཆེན་ཡེ་རྩེ་སོགས་བྱུང་ལ། དགུང་ལོ་གྱ་བཞིའི་བར་དུ་
བཞུགས་ཏེ་རྒྱལ་ཟླའི་ཚེས་བརྒྱད་ལ་འཇམ་དཔལ་སྙིང་པོའི་དྲུང་དུ་གཤེགས་སོ།། །།
བཀའ་གདམས་གླེགས་བམ་དུ། ཆོས་དགེ་བ་བཅུ་ཡིས་ཁྱད་འཕགས་པ། །གླིང་ཕུན་
སུམ་ཚོགས་པ་འཛམ་བུའི་གླིང། །སྒོས་ཉང་ཤབ་ས་ཡི་ལྟེ་བ་ཡིན། །ས་དེ་ཡི་ནང་ན་
ཁྱད་འཕགས་པ། །མཐོ་བཀྲིས་བསྟན་པ་ལྷུན་པོའི་འདབ། །ནོར་པདྨ་རཱ་ག་ལྟ་བུར་
བདུན། །ཞེས་པ་དགོན་འདི་བླ་བཅས་ཀྱི་ལུང་བསྟན་དུ་འཛིན་ནོ།། །།བླ་རབས་
ནི་རིམ་པར་རྗེ་དགེ་གྲུབ། །པཎ་ཆེན་བཟང་བཀྲ། །པཎ་ཆེན་ལུང་རིག་རྒྱ་མཚོ། པཎ་ཆེན་
ཡེ་རྩེ། རྗེ་དགེ་འདུན་རྒྱ་མཚོ། མངའ་རིས་པ་བློ་བཟང་བསྟན་པའི་ཉི་མ། པཎ་ཆེན་
ཤནྟ་པ་བློ་གྲོས་རྒྱལ་མཚན། པཎ་ཆེན་དོན་ཡོད་རྒྱ་མཚོ། ཤངས་སྟོན་བློ་གྲོས་ལེགས་
བཟང། གནས་རྙིང་ཆོས་རྗེ་ཆོས་ཀྱི་རྒྱལ་མཚན། ཤངས་སྟོན་ཆོས་དཔལ་རྒྱ་མཚོ། ཕྱུག་
གཞུང་བ་བསོད་ནམས་རྒྱལ་མཚན། ཤངས་སྟོན་བསམ་གྲུབ་དཔལ་བཟང། མྱང་སྟོན་
དམ་ཆོས་ཡར་འཕེལ། མྱང་སྟོན་ལྷ་དབང་བློ་གྲོས། པཎ་ཆེན་བློ་བཟང་ཆོས་ཀྱི་རྒྱལ་
མཚན། དེའི་སྤྲུལ་སྐུ་པཎ་ཆེན་ཡེ་ཤེས་དཔལ་བཟང་དང། ད་ལྟར་དེའི་ཡང་སྤྲུལ་པཎ་
ཆེན་བློ་བཟང་དཔལ་ལྡན་ཡེ་ཤེས་ཀྱི་བཀྲ་ཤིས་ལྷུན་པོའི་གདན་ས་བསྐྱང་བཞིན་དུ་ལུང་
རྟོགས་ཀྱི་བསྟན་པའི་བདག་པོར་གྱུར་ཏེ་སྐུ་གསུམ་རྒྱན་གྱི་འཁོར་ལོ་རྡོ་རྗེའི་རང་བཞིན་དུ་
འཚོ་ཞིང་བཞུགས་པའོ།། །།བཀྲ་ཤིས་ལྷུན་པོ་འདི་ལ་སྔར་འཆད་ཉན་གྲྭ་

[253]
ཁང་དུ་དཔལ་ལྡན་ཆོས་སྐྱོང་སོགས་དང་ཐོས་བསམ་གླིང་དུ་དྲི་མེད་བཤེས་གཉེན་སོགས་
བླ་མར་ཕེབས་ལ། སྔགས་གྲྭ་ནི་དགེ་འདུན་གྲུབ་པ་རང་ཉིད་ཀྱིས་རྗེས་ཤེར་སེང་གེའི་བཀའ་
དྲིན་བསབ་ཆེད་དུ་འཛུག་པར་བཞེད་ཀྱང་དེ་སྐབས་མ་འགྲིགས་པ་ཕྱིས་སུ་བློ་བཟང་
ཆོས་རྒྱན་པས་འདུས་པའི་རིམ་གཉིས་བརྩམས་ཏེ་གསར་དུ་བཙུགས་ནས་རྗེ་དྲུང་བློ་
བཟང་བསྟན་པའི་རྒྱལ་མཚན་སོགས་ཀྱིས་བླ་མ་མཛད་དོ།། །།གྲྭ་ས་འདིའི་
རྟེན་ནི། དེང་སང་འདུས་ཁང་གི་ཕུག་ཏུ་མཆོད་ཁང་དབུས་མར་ཐུབ་པ་བདུད་འདུལ་གསེར་
སྐུ་རྒྱབ་མཐོ་ཉེར་ལྔ་པའི་ནང་རྟེན་དུ་རིང་བསྲེལ་མང་པོ་རྗེའི་དབུ་ལོ་ཤེར་སེང་གི་དབུ་ཐོད་
སོགས་སྤྱན་གྱི་གཡས་གཡོན་དུ་ཚེ་དཔག་མེད་སྨན་བླ་སྲས་བརྒྱད་སོགས་དང། དེའི་
གཡས་ཀྱི་བྱམས་ཁང་དུ་མཁས་གྲུབ་རྗེས་དགེ་འདུན་གྲུབ་ལ་རྨི་ལམ་དུ་ལུང་བསྟན་པ་
ལྟར་དུ་བཞེངས་ཏེ་རབ་གནས་དུས་བྱམས་པ་ཐིམ་པའི་སྣང་བ་ཤར་བའི་བྱམས་ཆེན་གྱི་
གསེར་སྐུ་སོགས་དང། གཡོན་གྱི་སྒྲོལ་མ་ཁང་དུ་སྒྲོལ་མ་རང་བྱོན་མ་སོགས་ནང་རྟེན་དུ་
ཡོད་པའི་སྒྲོལ་དཀར་སོགས་དང། མགོན་ཁང་དུ་འཇིགས་བྱེད་མགོན་པོ་སོགས་དང་
ཁྱད་པར་དུ་ལྷ་མོ་དངོས་སུ་གནས་པའི་སྐུ་དང། འདུས་ཁང་གི་སྒོར་རྒྱལ་ཆེན་བཞི་
དང། ཕྱི་འཁྱམས་ན་རྗེ་རིན་པོ་ཆེས་མཁར་ལུང་ནས་གཏེར་ནས་བཞེས་པའི་རྡོ་གཡམ་
ལ་བསྐལ་བཟང་གི་སངས་རྒྱས་སྟོང་དང་སངས་རྒྱས་སོ་ལྔ་འབུར་དོད་ཡོད་པ་དང། གོས་
སྐུ་ཆེན་མོ་བཅས་གོས་སྐུ་བདུན་དང། བཀའ་འགྱུར་དང། བསྐལ་བཟང་ལྷ་ཁང་འདུ་ཁང་
སྟེང་རྟེན་བསམ་གྱིས་མི་ཁྱབ་པ་ཡོད་ལ། གཞན་ཡང་རྟེན་གྱི་གཙོ་བོ་རྗེ་དགེ་འདུན་གྲུབ་
ཀྱི་གདུང་རུས་ལ་མི་འཁྲུགས་པ་སོགས་བཏབ་པའི་མཆོད་རྟེན་མཐོང་བ་དོན་ལྡན་པ་དང་
བླ་བྲང་གི་རྒྱལ་མཚན་མཐོན་པོའི་ཤར་གྱི་རྒྱ་ཕིབས་འོག་ཏུ་དངུལ་གྱི་མཆོད་རྟེན་ནང་དུ་བློ་
བཟང་ཆོས་རྒྱན་པའི་སྐུ་གདུང་མ་ཉམས་པ་དང། ནུབ་ཏུ་མཁན་རིན་པོ་ཆེ་བློ་བཟང་ཡེ་
ཤེས་ཀྱི་སྐུ་གདུང་མ་ཉམས་པར་བཞུགས་པ་སོགས་དང། ཤར་རྩེ་དགོན་དཀར་དང་དཀྱིལ་
ཁང་དུ་ལྕམ་སྲིང་ཞལ་འབག་དང་ཐོས་བསམ་གླིང་དུ་ལྡེབས་རིས་ཀྱི་ལྷ་མོ་གསུང་བྱོན་མ་
སོགས་ཡོད་དོ།། །།སྟག་ལ་ནུབ་ཀྱི་གངས་ཅན་ཆོས་འཕེལ་ནི། དགེ་འདུན་གྲུབ་

[254]
པར་གྱུར་ཏེ་ནང་སེས་ལྷོ་བྱང་གྲྭ་ཚང་གཉིས་ཡོད། ཉང་གཞུང་གི་འབྲོང་རྩེ་ཆོས་སྡེ་ཐར་པ་གླིང་
ནི། མཁས་གྲུབ་རྗེའི་སློབ་མ་འབྲོང་རྩེ་ལྷ་སྲས་པ་རིན་ཆེན་རྒྱ་མཚོས་བཟུང་ཞིང་འདི་ལའང་
གྲྭ་ཚང་གོང་འོག་གཉིས་ཡོད་དོ།། །།ཉང་སྟོད་ཀྱི་དཔལ་འཁོར་བདེ་ཆེན་ནི། སྤྲུལ་པའི་
གླེགས་བམ་ལས་ཁོ་བོས་དགོན་པའི་འཁོར་ལོ་རྩིབས་སྟོང་ལ་གྲེས་པ་དང། ཞེས་པའི་
ལུང་བསྟན་པ་སྟེ། དེ་ཡང་ཕག་གྲུ་གྲགས་རྒྱན་པའི་བློན་རྒྱལ་མཁར་རྩེ་བའི་བརྒྱུད་པ་
དཔོན་རབ་བརྟན་ཀུན་བཟང་འཕགས་པས་སྦྱིན་བདག་མཛད་དེ་མཁས་གྲུབ་རྗེ་དགེ་ལེགས་
དཔལ་བཟང་གིས་བཏབ་ནའང་ཕྱིས་སུ་རབ་བརྟན་པས་མཁས་གྲུབ་ཀྱི་གཟིམ་ཁང་དཀར་
པོ་མིན་པ་གཞན་ཀུན་ལ་ས་སྐྱའི་ལུགས་ལྟར་ས་ཁྲ་གསོས་ཤིང་རོང་སྟོན་རྩོད་ཟླར་པོས་
སོགས་སྔར་བརྗོད་ཟིན་ལྟར་ཡིན་ལ། ཆོས་སྡེའི་ནང་ལ་དགེ་ལུགས་པའི་གྲྭ་ཚང་རྒྱང་
རོ་ དཔལ་སེང་  ལྷ་ཁང་བ། ནོར་བུ་དགའ་ལྡན་པ་ སེམས་དཔལ་དོན་བཟང་ ། ལེགས་
གྲུབ་པ་ གྲགས་པ་མཐའ་ཡས་ ། གསེར་ཁང་གོང་ དྲི་མེད་བཤེས་གཉེན་ ། པཎ་ཆེན་
སང་ལེགས་ ། ཞི་གནས་པ་ རིན་ཆེན་ ། གྲང་མོ་ཆེ་བ། བདེ་འབྱོར་གྲྭ་ཚང་ འཇམ་
དབྱངས་ཐར་དཔལ་  དང་བདུན། ས་ལུགས་གྲྭ་ཚང་ཁང་གསར་བ་དང། གུར་པ་
དང། བདེ་བ་ཅན་པ་དང། མངོན་དགའ་བ་དང་བཞི། ཞྭ་ལུ་བའི་གྲྭ་ཚང། རིན་
སྡིངས་པ་དང། དུས་འཁོར་བྱམས་ཆེན་པ་དང།  དུས་འཁོར་ཤར་ཆེན་པ་དང། ལྷ་
ཕུ་པ་དང་ཆོས་འཁོར་པ་དང་བཞི། ས་དགེ་ཐུན་མོང་བ་གསེར་ཁང་འོག་དང་སྡོམ་བཅུ་
བདུན་ཡོད་ལ། སྤྱིའི་མཁན་པོ་མཁས་གྲུབ་རྗེ་དང་བཟང་པོ་བློ་གྲོས་རྒྱ་མཚོ་དང་སེར་
བཟང་དང་རྗེ་བསོད་གྲགས་སོགས་རིམ་པར་བྱོན་ནོ།། །།ཉང་སྟོང་གནས་སྟེང་
ནི༑ སྲོང་བཙན་དུས་ནས་བཟུང་བས་གནས་སྙིང་དམ་ཇོ་བོས་འདི་གནས་ཀྱི་སྙིང་པོར་
འདུག་གསུངས་པས་གནས་སྙིང་དུ་བཏགས་ཏེ། དེ་ཡང་རྒྱ་འཇམ་དཔལ་ འདི་ཨྱོན་པས་
སྲོང་བཙན་གྱི་བླ་མར་བྱིན་ཟེར་  གསང་བའི་བརྒྱུད་ལ་ཐུགས་རྗེ་ཆེན་པོའི་སྤྲུལ་པ་རྒྱ་བརྒྱད་
འབྱོན་པར་ཨོ་རྒྱན་རིན་པོ་ཆེས་ལུང་བསྟན་ཟེར་བའི་ཞེ་གཉིས་པ་རྒྱ་འཇམ་དབྱངས་རིན་
ཆེན་རྒྱལ་མཚན་དུས་རྗེ་བླ་མ་དེར་བྱོན་ཅིང་རྒྱལ་ཚབ་ཀྱི་གཞི་དགོན་ཡང་ཡིན་གཤིས་

[255] དེར་གྲྭ་ཚང་སྔར་དྲུག་ཡོད་ཀྱང་
ཕྱིས་སུ་ཁང་གསར་བ་སྟོང་པས་སྐྱེད་ཚལ་དང་ཆོས་ཁག་ནག་ཞབས་དང་སེར་དང་ཟུར་ཁང་
སྟེ་ལྔའོ།། །།ཤབ་སྟོད་ཀྱི་ལྷུན་པོ་རྩེ་ནི། བོ་དོང་ཨེའི་འབྲོག་མི་བསོད་ནམས་
རྒྱལ་མཚན་གྱིས་བཏབ་ཏེ་སི་ཏུ་བསོད་དཔལ་དང་བདག་མོ་ཤཱཀ་དཔལ་གྱིས་དར་བར་བྱས་
ཤིང་ཕྱིས་སུ་རྗེ་ཤེར་སེང་ཞྭ་སེར་པར་བསྒྱུར། ཧྲས་རིན་རྩེ་བ་ལྷ་བཟང་གིས་བཟུང་བའི་
ནོར་བུ་ཆོས་འཕེལ་ཧྲས་རྒྱུད་གོང་དུ་བརྗོད་ཟིན་ལྟར་རོ།། །།ལྕིབ་ལུང་མཁའ་སྤྱོད་
ཆོས་སྡེ་ནི། གྲུབ་ཆེན་ནམ་མཁའ་རྒྱལ་མཚན་གྱི་སློབ་མ་དཔལ་རྡོ་རྗེས་བཙུགས་པ་ཕྱིས་
སུ་ས་སྐྱ་ལས་དགེ་ལུགས་སུ་བླ་མ་རྒྱ་ཆེ་བས་བསྒྱུར། རོག་ཚོ་བསམ་འགྲུབ་བདེ་ཆེན་ནི་
རོག་ཚོ་ཆོས་མཛད་ཀྱིས་བཟུང། བཞད་བཀྲ་ཤིས་དགེ་འཕེལ་ནི། ཕྱིས་སུ་བློ་གྲོས་
མགོན་པོས་དགེ་ལྡན་པར་བསྒྱུར། འོད་ཡུག་བྲག་དཀར་དགོན་ནི། དགེ་འདུན་གྲུབ་ཀྱི་
སློབ་མ་མཁས་བཙུན་མགོན་པོ་རྒྱལ་མཚན་པས་བཏབ། གྱང་རོ་གསེར་ལྡིང་དགོན་ནི་
གཞོན་ནུ་འོད་ཀྱིས་བཙུགས། རི་ཁྲོད་དགའ་ལྡན་ནི། རྒྱལ་རྩེ་རབ་བརྟན་ཀུན་བཟང་
འཕགས་ཀྱིས་དཔལ་འཁོར་ཆོས་སྡེའི་སྒྲུབ་གྲྭར་བཟུང་བར་གྲགས། རྩེ་ཆེན་ཆོས་སྡེ་མངོན་
དགའ་ནི། ཆོས་རྗེ་སངས་རྒྱས་བཀྲ་ཤིས་ཀྱིས་བཙུགས། རླངས་པ་གསེར་གླིང་ནི། བྲག་
དཀར་བ་རིན་ཆེན་རྒྱལ་མཚན་གྱིས་བཏབ། པ་སྣམ་གྱི་དགའ་བ་གདོང་ནི། བ་ཚབ་ལོ་ཙཱ་
ཤེར་འབྱུང་གིས་བཏབ་སྟེ་རྒྱ་འདུལ་འཛིན་སོགས་བཞུགས་པ་དེ་ཉམས་པ་མཚན་སྒྲོག་ལ་
སྣོན་བཏབ་ནས་གསོལ་བ་དགའ་ལྡན་དར་རྒྱས་གླིང། རྣམ་འཕྲལ་བསམ་ལྡིང་ནི། །གཞོན་
ནུ་གྲུབ་པས་བཟུང་སྟེ་ལྟ་གྲུབ་སྣ་ཚོགས་བྱུང་ཡང་ཕྱིས་མཚན་སྒྲོག་གི་ལག་ཏུ་གྱུར་
བསམ་གླིང་ནི། རྔོག་སྟོན་ཀུན་དགས་བཙུགས། བྱང་ཆུབ་ཐར་པ་གླིང་ནི། ཤིང་བྱེར་
དཔྱལ་ལོ་ཆོས་ཀྱི་བཟང་པོས་བཏབ་སྟེ་དེ་ཁ་ཆེ་པཎ་ཆེན་ཞང་བུ་སྟོན་བླ་མ་ཐར་ལོ་ཉི་མ་
རྒྱལ་མཚན་སོགས་ཀྱང་དེར་བཞུགས། ཤངས་རྒོད་ཚང་རི་ཁྲོད་ནི། འུག་གླིང་པ་འཇམ་
གྲགས་ཀྱིས་བཙུགས་ཏེ་པཎ་ཆེན་བློ་བཟང་ཆོས་རྒྱན་པས་དར་རྒྱས་མཛད། གཡང་ཆོས་
སྡེ་ནི། གཡང་པ་གྲགས་པ་བསམ་འགྲུབ་པས་བཏབ་པ་དེར་ཕྱིས་སུ་རྗེ་དགེ་འདུན་རྒྱ་
མྪོའང་བཞུགས། སྲོལ་དར་རྒྱས་གླིང་སྒྲུབ་སྡེ་ནི། རིན་ཆེན་བཤེས་གཉེན་པ་སོགས་ཀྱིས་

[256] ཆུམ་ལྷ་ལྡིང་ནི། གྲུབ་ཐོབ་དབུས་སྨིན་པས་བཟུང་བར་གྲགས། རིན་ཆེན་སྒང་
ནི། ཤངས་གྲྭ་ཚང་ཆེན་མོའི་ མཁྱེན་རབ་  བླ་མ་གྲགས་བཟང་གིས་བཟུང། གཞིའི་རྩེ་
ཁུལ་གདོང་དཀར་རི་བོ་མ་དང་ཅན་ནི། དགེ་འདུན་གྲུབ་ཀྱིས་ཞལ་བཀོད་ལྟར་དུ་གདོང་དཀར་
བ་སངས་རྒྱས་དཔལ་རིན་པོས་བཙུགས། རྟ་ནག་རི་མཁར་དགོན་ནི། ཤངས་བཀའ་
བརྒྱུད་པ་བྱ་བཏང་ནམ་མཁའི་རྣལ་འབྱོར་གྱིས་བཏབ། རྟ་ནག་གསེང་གླིང་ནི། འཇམ་
དབྱངས་ཤེར་རིན་པས་བཟུང། རྟ་ནག་རྡོ་རྗེ་གདན་ནི། ཤངས་པ་དཀའ་བརྒྱུད་པ་ཀུན་
དགའ་བཟང་པོས་བཟུང་སྟེ་ཕྱིས་སུ་དགེ་འདུན་རྒྱ་མཚོ་འང་བཞུགས། རྟ་ནག་ཨོ་རྒྱན་
ཆོས་རྫོང་ནི། ས་སྐྱ་པ་དཔལ་ལྡན་བླ་མ་དམ་པ་བསོད་ནམས་རྒྱལ་མཚན་གྱིས་བཏབ་
ཇོ་ནང་པའི་རྟག་བརྟན་གསོས་པ་དགའ་ལྡན་ཕུན་ཚོགས་གླིང། །བཞད་གྲྭ་ཚང་ཆེན་མོ་
ནི། རྗེ་ཙོང་ཁ་པའི་སློབ་མ་ཀུན་མཁྱེན་གྲགས་བཟང་བ་བཙུགས། བཞད་སྟེང་ཁ་
དགོན་ནི། རྗེ་ཤེས་རབ་སེང་གེས་བཏབ། བཞད་འབོང་ཕུ་དགོན་ནི། དགེ་འདུན་གྲུབ་
ཀྱི་སློབ་མ་སྣར་ཐང་པ་སེང་གྷ་རི་པས་བཟུང། བཀྲ་ཤིས་ཆོས་སྟེང་ནི། ངམ་རིམ་པ་
དབོན་པོ་བྱ་འབྲས་པས་བཟུང། རྟ་ནག་གསལ་ཁ་དགོན་ནི། མགར་སྟོན་ རྗེ་དང་མཇལ་
བྱང་ཆུབ་དཔལ་བས་བཟུང། རི་ཁྲུད་དགོན་ནི། སྔ་དར་དུས་བཻ་རོ་ཙཱ་ནས་བཏབ་ཟེར་
བ་དེ་ཕྱིས་སུ་རྗེ་ཤེར་སེང་དང་དགེ་འདུན་གྲུབ་སོགས་ཀྱིས་བདག་མཛད། རྟ་ནག་ས་སྡེ་
ཆེན་ནི། ཤེར་བཟང་བས་བཏབ། ལྷུན་གྲུབ་རྩེ་ནི། བློ་གྲོས་རྣམ་རྒྱལ་གྱིས་བཟུང་
བཞད་དགའ་ལྡན་ཆོས་སྡིང་ནི། པཎ་ཆེན་བློ་བཟང་ཆོས་རྒྱན་པས་མེ་བྱིར་གསར་འཛུག་
མཛད་ཀྱང་ད་ལྟར་གསེར་ཁྱིམ་ཡིན་ནམ། འབྲོང་ཕུ་དགོན་གསར་ནི། ཆོས་རྗེ་གང་བས་
བཙུགས། བཞད་དབེན་ས་དགེ་འཕེལ་ནི། གྲགས་བཟང་བཟུང། སྣར་ཐང་གི་ལུང་བྲ་
ཇོ་བོས་གནས་བརྟན་བཅུ་དྲུག་གཟིགས་ཤིང་ལུང་བསྟན་པའི་བཀའ་གདམས་པའི་སྡེ་དཔལ་
སྣར་ཐང་དགོན་ནི། བཀའ་གདམས་གླེགས་བམ་དུ། དཔལ་ཆོས་ཀྱི་ཐང་ཞེས་གྲགས་པ་བྱུང།།
ཞེས་དང། གྲགས་དང་གྲགས་དང་ཡང་གྲགས་དང། །སོགས་ཀྱིས་གནས་དང་གང་ཟག་
ལུང་བསྟན་ལྟན་དུ་ཞང་ཤར་བ་དང་རྒྱ་འདུལ་བ་འཛིན་གྱི་སློབ་མ་བཀའ་གདམས་པ་ཤབ་སྒོ་
ལྔའི་གཏུམ་སྟོན་བློ་གྲོས་གྲགས་ཀྱིས་ རབ་བྱང་གསུམ་པའི་ཆུ་བྱ་ལོར་་བླ་མ་མཛད།།

[257] དེ་ནས་བླ་རབས་ རེའུ་མིག་ལྟར་  ནི་སྣར་ཐང་པ་ཤབ་རྔོག་སྟོན་ཤེར་གྲགས་
དང། ཤབ་ཞང་ གླང་བཟང་པོའི་སྐྱེ་བ་ཟེར་  བཙུན་རྡོ་རྗེ་འོད་དང། གྲགས་མོ་ཆེ་བ་བདུད་རྩི་
གྲགས་ཞེས་ལམ་མཆོག་གི་རྩ་ཚིག་མཛད་པ་པོ་དང། ཞང་སྟོན་ཆོས་ཀྱིས་བླ་མ་རྣམ་ཐར་
སོགས་རྩོམ་མཁན་དང། སྤྱན་རས་གཟིགས་ཀྱི་སྤྲུལ་པར་གྲགས་པའི་སྐྱོ་སངས་རྒྱས་
སྐྱོབ་པ་སེངྒེ་སྐྱབས་ཞེས་པ་དབེན་གནས་བྱང་ཆུབ་ཕོ་བྲང་བཏབ་ཅིང་བློ་སྦྱོང་ཚོགས་བཤད་
མ་རྩོམ་པ་པོ་དང། མཛོད་ཊིཀ་དང་ལམ་མཆོག་གི་འགྲེལ་པ་རིན་ཆེན་མཛད་ཅིང་བཅོམ་
ལྡན་རིག་རལ་སོགས་ཀྱི་བླ་མར་གྱུར་པའི་ཐམས་ཅད་མཁྱེན་པ་ཉང་སྟོད་པ་མཆིམས་ནམ་
མཁའ་གྲགས་དང། སྐྱོ་སྟོན་སྨོན་ལམ་ཚུལ་འཁྲིམས་དང། སྣར་ཐང་བ་ཉི་མ་རྒྱལ་མཚན་
དང། ཉང་སྟོད་པ་འདུལ་འཛིན་གྲགས་བརྩོན་དང། དེའི་གཅུང་གྲགས་ཤེར་དང། མཆིམས་
བློ་བཟང་གྲགས་དང། བསླབ་བཏུས་ཀྱི་ཊིཀ་ཀ་རྩོམ་པ་པོ་ཀུན་དགའ་རྒྱལ་མཚན་ཏེ་སྐབས་
དེར་རྗེ་བླ་མ་བྱོན་ནས་དེ་ལ་རིགས་ཚོགས་ཀྱི་ལུང་གསན། གཞན་ཡང་པཎ་ཆེན་སངྒ་ཤྲཱི་དང་རྗེ་
ཤེར་སེང་དང་དགེ་འདུན་གྲུབ་སོགས་བྱོན་པའི་གནས་ཡིན་ལ། ཀུན་རྒྱན་པའི་རྗེས་སུ་རྗེ་
ཙོང་ཁ་པ་དང་དགུང་མཉམ་པ་གྲུབ་པ་ཤེས་རབ་དང། རྗེ་ཙོང་ཁ་པ་ཡབ་སྲས་ཀྱི་སློབ་མ་
བསོད་ནམས་མཆོག་གྲུབ་དང། ལོ་བཞིར་སྟོད་དམ་གྲོ་གྲགས་དོན་པ་དང། གྲོ་བཟོད་པ་
དཔལ་གྲུབ་དང། རྗེ་སྣར་ཐང་པ་ཤེར་སེང་གེ་སློབ་མ་འདུལ་འཛིན་དཔལ་ལྡན་བཟང་པོ་སོགས་
རིམ་པར་བཞུགས་ཤིང་དགོན་འདིར་དབྱར་དགུན་ལ་བསླབ་སྤྱོད་གསུངས། ཡང་སྔར་སངས་
རྒྱས་འདས་ནས་ལོ་བརྒྱད་བརྒྱ་ཙམ་ན་ཡུལ་ཤི་པའི་ཀར་རྒྱལ་པོ་རིག་པའི་སྡེ་བྱུང་བའི་སྐབས་
སུ་བྱོན་པའི་དགེ་བའི་བཤེས་གཉེན་གྱི་རྟོགས་བརྗོད་དུ་གནས་བརྟན་གྱི་ལོ་རྒྱུས་གསུངས་
ཤིང་ཕྱིས་སུ་ཇོ་བོ་རྗེའི་ཞབས་ཕྱིར་བྱོན་པའི་པཎ་ཚུན་ཞིག་གིས་རྔོག་བྱུང་འབྱུང་ལའང་དེ་
གསུངས་པ་དང་ལི་ཡུལ་གྱི་རྒྱལ་པོ་ས་ལ་ནུའི་བུ་ཡེ་ཏུ་ལ་ཞེས་པས་སྤྱན་དྲངས་ཏེ་མཇལ་ཞིང་
རྒྱ་ནག་རྒྱལ་པོ་ཐང་ཛུའི་དུས་རྒྱ་ནག་ཏུ་རྒྱ་བན་ཚུལ་དུ་བྱོན་ནས་དབྱར་གནས་མཛད་རྗེས་འདྲེ་
འབག་ལ་གནས་བརྟན་བཅུ་དྲུག་གིས་རབ་གནས་མཛད་པ་ལ་ཕྱིས་སུ་བོད་ནས་ཀླུ་མེད་འབྲོང་
ཆུང་པས་མཇལ་ཏེ་བྲིས་བྱས་པ་རྒྱ་ནག་ནས་སྤྱན་དྲངས་པའི་གཡེར་བའི་གནས་བརྟན་བཅུ་
དྲུག་གི་ཐང་ཀ་ལ་དཔེ་བྱས་ཏེ་སེ་སྤྱིལ་བུ་པ་སོགས་ཀྱིས་བཞེངས་པ་ལས་མཆེད་པའི་སྐུ་

[258]
བློ་གྲགས་གཉིས་ཀྱིས་དེའི་སྒྲུབ་ཡིག་གསུམ་མཛད་ལ། འདིའི་བརྒྱུད་པ་ནི་ཇོ་བོ། སེམས་
ཙམ་པ་པཎ་ཆུང། རྔོག་བྱང་འབྱུང། པོ་ཏོ་པ། ཤར་བ། རྒྱ་བུག་པ་ཅན་པ། ཞང་དགུ་
ཚིག་པ། གཞུ་བར་བ་སྟོན། སངས་རྒྱས་སྒོམ་པ། མཆིམས་ནམ་གྲགས། སྐྱོ་སྟོན། རྒྱང་
རོང་བྱང་འབུམ། མཆིམས་བློ་བཟང་གྲགས་སོ། །དགོན་འདིར་བཤད་གྲྭ་མཆིམས་ཆེན་པོས་
ཞལ་བཀོད་ལྟར་དུ་སྐྱེལ་ནག་གྲགས་སེངྒེས་བཙུགས་ཏེ་བུ་སྟོན་གྱི་བླ་མར་གྱུར་ཞིང་མི་གཡོ་
བའི་སྔགས་བསྙེན་དུང་ཕྱུར་བཅུ་གསུམ་སོང་བའི་རིག་རལ་གྱི་བླ་མ་སྐྱོ་སྟོན་གྲགས་འབུམ་
དང་ཆུ་མིག་པ་སེང་གེ་སོགས་མཁས་པ་མང་དུ་བྱུང་ངོ།། །།རྒྱལ་ཆེན་རྩེ་སྡེ་ནི། རིན་
སྤུངས་པའི་དཔོན་ས་བུ་འདྲེན་བདག་མོས་བཏབ་ཟེར་ལ། ཕྱིས་སུ་པཎ་ཆེན་དམ་ཆོས་
ཡར་འཕེལ་དང་པཎ་ཆེན་ཆོས་རྒྱན་པས་སྐྱོང་བར་མཛད། གནས་ཆོས་སྡེ་ནི། རྗེ་ཤེར་སེང་
གི་སློབ་མ་མགོན་པོ་དཔལ་གྱིས་བཏབ། སྔོན་མོ་རྫོང་རྡོ་རྗེ་གདན་ནི། འཇམ་དབྱངས་
འཁོན་སྟོན་གྱིས་བཙུགས། སེངྒེ་རྩེ་ཆོས་སྡེ་ནི། ས་སྐྱ་པ་ཆོས་རྡོ་རྗེ་བཏབ་ཀྱང་ཕྱིས་
སུ་གུད་ཚེ་རྗེ་ཤེར་སེང་གིས་གསོས་ཏེ་དགེ་ལུགས་བྱས། བྱང་ཆེན་ནི། བཀའ་གདམས་
གླེགས་བམ་ལས། བྱང་བའི་ལྷུན་པོ་བརྟན་པའི་རྩེར། །བྱང་ཆུབ་གནས་བཞེས་གྲགས་
པའི་སར། །བདག་གིས་བྱིན་རླབས་སེངྒེའི་སྒྲ། །སྐུ་གདུང་དམ་པ་དེར་གནས་ཏེ། །
ཞེས་སོགས་ཀྱིས་ལུང་བསྟན་ལྟར་སྣར་ཐང་མཁན་པོ་དྲུག་པ་སྐྱོ་སངས་རྒྱས་སྒོམ་པས་
བཏབ་ཅིང་ཕྱིས་སུ་བླ་མ་དེའི་སྐུ་གདུང་ནང་དུ་བཞུགས་པས་བྱང་ཆུབ་མཆོད་རྟེན་བཞེངས་
པས་བྱང་ཆུབ་ཆེན་པོའི་དབེན་གནས་ཞེས་གྲགས་ཤིང་དེར་དགེ་འདུན་གྲུབ་ཡུན་རིང་བཞུགས། །
དཔལ་སྡིང་དགོན་ནི། རྒྱ་གར་གྲུབ་ཐོབ་ཨ་ཀར་ཛཱ་ཏི་ཞེས་པས་བཙུགས་ཟེར། ལྕག་
ཟམ་མོ་བྲག་གི་ཡར་ཀླུངས་པ་ཤང་པ་བཀའ་བཞི་ཚུལ་ཁྲིམས་འགྱུར་མེད་ཀྱིས་བཏབ་
དངོས་གྲུབ་ཆོས་རྫོང་ནི། སོག་པོ་བློ་བཟང་ཆོས་འཕེལ་སོགས་ཀྱིས་བཙུགས་ལ། གཞན་
ཡང་འགྲིག་ནོར་བུ་སྒང་དང་བཙུན་མའི་དགོན་པ་སོགས་འགའ་ཞིག་ཀྱང་ཡོད་དོ།། །།
གཙང་ལ་སྟོད་ཀྱི་བྱང་ངམ་རིང་ཆོས་སྡེ་བྱམས་པ་གླིང་ནི། སྟག་རྩེ་ལ་རྒྱབ་པ་ཤཱཀྱ་སེང་གེ་
ཞེས་པས་བཏབ་སྟེ་བླ་རབ་ལྔ་པ་མངའ་རིས་དུས་ཞབས་ཇོ་ནང་ཕྱོགས་ལས་རྣམ་རྒྱལ་གྱིས་

[259]
རིམ་གྱིས་དགེ་ལུགས་ཀྱིས་གྲྭ་ཚང་བཅུད་དང་ས་ལུགས་པ་བཅོ་ལྔ་ཚུགས་ཏེ་དབྱར་དགུན་
གྱི་ཆོས་ཐོག་ལ་ཉེར་ལྔ་པོ་ཕྱོགས་གཅིག་ཏུ་འཚོགས་ དགེ་ལྡན་པའི་གྲངས་་  ཤིང་
རབ་འབྱམས་གྲྭ་སྐོར་བྱེད། རྩ་བཞི་གང་རུང་བྱུང་མ་བྱུང་དགེ་སྐོས་ཀྱིས་དབྱར་གནས་
སྐབས་སུ་མནའ་ལེན་སྲོལ་ཡོད་ཅིང་མཁན་པོ་བཅུ་དྲུག་པ་སེམས་དཔའ་གཞོན་ནུ་རྒྱལ་
མཆོག་དུས་གཙུག་ལག་ཁང་ཀ་བ་བརྒྱད་བཅུ་པ་དང་བྱམས་སྐུ་ཁྲུ་དོན་ལྔ་པ་བཞེངས་
ལ། དགེ་ལུགས་གྲྭ་ཚང་བཅུ་ནི། ཉི་མ་བཀྲ་ཤིས་པས་བཏབ་པའི་སྡེ་གུང་བ། དཔལ་
ལྡན་བཟང་པོས་བཏབ་པའི་དགའ་ལྡན་སྡེ་གླིང་ཤར་བ། དགྲ་བཅོམ་དོན་བཟང་གིས་
བཏབ་པའི་རྟ་ཤར་བ། བཀྲ་ཤིས་རིན་ཆེན་གྱིས་བཏབ་པའི་བཅུད་འབུམ་སྤོ་ཐོག་བཀྲ་
ཤིས་སྒང། འཇམ་དབྱངས་དཔལ་ལྡན་རྒྱལ་མཚན་པས་བཟུང་བའི་བསམ་འགྲུབ་
དགའ་ལྡན་པ། བཀྲ་ཤིས་དགོན་གྱིས་བཏབ་པའི་མདོག་འབུམ་པ། མཁས་གྲུབ་
རྗེའི་སློབ་མ་ཐུགས་རྗེ་སེང་གེས་བཏབ་པའི་ཆོས་ལུང་ལྷོ་པ། མཁས་གྲུབ་ཀྱི་སློབ་མ་
ཆོས་ལྡན་བྲབ་འབྱོར་པས་བཏབ་པའི་སྤང་ཡུལ་བདེ་བ་ཅན་པ། ཉི་མ་མགོན་གྱིས་
བཏབ་པའི་མུས་ཀྱི་ཆོས་ལུང་ཤར་པ་དང་ལུང་དགའ་ལྡན་པ་གཉིས་ཕྱིས་སུ་རབ་འབྱམས་
པ་བློ་གྲོས་མགོན་པོས་བསྲེས་ལ། གཙོ་བོ་ནི་ས་སྐྱའི་ཡ་ག་ལས་བཏོན་པའི་བསམ་
འགྲུབ་དགའ་ལྡན་ནོ།། །།ས་ལུགས་པ་བཅོ་ལྔ་ནི། དཀར་ལེགས་པ་མངོན་
དགའ་ཤར་བ་སྟག་རྩེ་བ་ཆོས་གླིང་པ་མཐོང་སྨོན་པ་སྣང་རིགས་པ་ལྷ་སྡིང་བ་སྡེ་ཕུག་པ་
ཚར་དགུང་བ་ཀུ་ཚལ་བ་ཆོས་ལུང་བ་མདོག་གི་ཡ་ག་བ་ཆོས་འཁོར་སྒང་བ་སྐར་ཁུང་བ་
སྟེ་གཙོ་བོ་ནི་ཡ་ག་ཆོས་སྡེའོ།། །།མང་མཁར་དགའ་ལྡན་དར་རྒྱས་གླིང་ནི་
མགོན་པོ་རྒྱ་མཚོ་བཏབ་པ་དབོན་སངས་རྒྱས་པས་རྐྱང་རིའི་བྱང་དུ་སྤོས། ས་ལུང་དགའ་
ལྡན་ཆོས་འཁོར་ནི། ལྡོག་དགེ་བཅུ་པ་རྡོ་རྗེ་རྒྱལ་མཚན་གྱིས་བཙུགས་ཀྱང་ཕྱིས་སུ་
གངས་ཅན་པ་ཡེ་རྩེའི་དུས་དགེ་ལྡན་པར་བསྒྱུར། ལྡོག་མཁར་ཆུང་ནི། གྲུབ་ཐོབ་སེ་
མཁར་ཆུང་བས་བཟུང། ལྡོག་གསང་སྔགས་མཁར་ནི། མཁས་གྲུབ་རྗེའི་སློབ་
མ་གསང་པ་མདའ་བ་ཆོས་ལྡན་རབ་འབྱོར་གྱིས་བཏབ། ཟེ་མཁར་ཆོས་སྡེ་ནི། གངས་

[260]
བསྟན་འཕེལ་གྱིས་བཙུགས། སྨན་ཁབ་དཔལ་ལྡིང་ནི། དགེ་འདུན་རྒྱ་མཚོའི་སློབ་མ་
སངས་རྒྱས་དཔལ་བཟང་གིས་བཟུང། མང་དུར་དགའ་ལྡན་བསམ་གཏན་གླིང་ནི། རྗེ་མི་
ལའི་སློབ་མ་རས་པ་ཞི་བ་འོད་ཀྱིས་སྒྲུབ་གནས་ལ་བརྟེན་ནས་ཆགས། གླང་སྣ་སྦུག་ནི་
དམ་པ་རྒྱ་གར་བའི་སྒྲུབ་གནས་ལ་བརྟེན་ནས་ཆགས་ཏེ་གཉིས་ཕྱིས་སུ་ཀོང་པོ་ཆབ་ནག་པ་
སངས་དཔལ་ནས་དགེ་ལུགས་ཡིན། གཏིང་སྐྱེས་བཀྲ་ཤིས་ཆོས་འཕེལ་ནི། འགྲིག་མཚམས་
པ་སངས་རྒྱས་ཀྱིས་བཟུང་བའི་བཀའ་བརྒྱུད་པ་ཡིན་ཀྱང་ཕྱིས་སུ་བླ་མ་ལྷ་པས་དགེ་ལྡན་པར་
བསྒྱུར། དཔེ་རྩ་ནི། བླ་མ་ཙན་དྲ་འཕགས་པས་བཏབ། དགའ་ལྡན་སྤོ་ཐོག་ནི། བྲག་
ཁུང་པ་སངས་རྒྱས་གྱིས་བཏབ། ཟར་ཆོས་འཁོར་བདེ་ཆེན་ནི། གཏིང་སྐྱེས་པ་ཡེ་ཤེས་རྒྱ་
མཚོས་བཙུགས་ལ། ཡང་བལ་བོད་མཚམས་ཀྱི་མི་ལའི་སྒྲུབ་གནས་གྲོད་ཕུག་ཏུ་ཡང་
དགེ་འདུན་སྡེ་བཞུགས་ཤིང། ཡང་ལ་ཕྱི་ཆུ་དབར་གྱི་དེའི་དབེན་གནས་སུ་ཆགས་པའི་
དགའ་ལྡན་འགྲོ་ཕན་གླིང། སྔར་ལོ་ཆེན་གྲགས་རྒྱན་པས་བཏབ་པའི་ལ་སྟོད་ཧོར་ས་དགེ་
བོ་དོང་གི་གྲྭ་ཚང་བདུན་རེ་ཡོད་པ་གཙང་པ་ཞིང་ཤག་གིས་འཚེ་བས་ཉམས་པ་སླར་གསོས་
ཤེལ་དཀར་ཆོས་སྡེ་དང། ཡང་ཕྱོགས་དེར་དགེ་ལུགས་པའི་བཙུན་མའི་དགོན་ཡོད་ཀྱང་ཡི་
གེ་མང་དོགས་ནས་བཞག་ལ། གཞན་ཡང་དབུས་གཙང་གི་ཕྱོགས་དེར་གུ་ཤྲཱི་ཆོས་རྒྱལ་གྱིས་
བསྟན་དགྲ་གཙང་རྒྱལ་སོགས་བཏུལ་རྗེས་སུ་དགའ་སྟོན་གྱི་ཚེ་གཙོ་བོར་རྒྱལ་བསྟན་སྤེལ་སླད་
དང་གཉིས་སུ་ན་བསྟན་པ་ཁོ་ནའི་ཕྱིར་དུ་ཡིན་ཀྱང་དམག་ལས་ཀྱི་སྐབས་སུ་དབང་མེད་དུ་སྡིག་
པ་བྱས་པ་ལ་འགྱོད་དེ་དེ་བཤགས་ཆེད་དགོན་བཅུ་གསུམ་འཛུག་པར་ཁས་བླངས་པ་ལྟར་རྒྱལ་
དབང་ལྔ་པས་ཞལ་ཏ་མཛད་ནས་བཙུགས་པའི་སྐྱིད་ཤོད་ཀྱི་གཡེར་བྲག་གི་དགའ་ལྡན་གསང་
སྔགས་ཡང་རྩེ་དང། ཆུ་ཤུར་གྱི་དགའ་ལྡན་ཆོས་འཁོར་ཡང་རྩེ་དང། གསང་སྔགས་
བྱང་ཆུབ་དང། མངའ་རིས་ཁྱུང་རྫོང་དང་ཉེ་བའི་དགའ་ལྡན་འཕེལ་རྒྱས་དང། གོང་
དཀར་གྱི་དགའ་ལྡན་བཤད་སྒྲུབ་དང། གཡོན་རུའི་ཡར་ཀླུང་གི་དགའ་ལྡན་ཐོས་བསམ་
དར་རྒྱས་དང། དོལ་གྱི་དགའ་ལྡན་གསུང་རབ་དང། ལྷོ་བྲག་གི་དགའ་ལྡན་དོན་གཉིས་
དང། དགའ་ལྡན་བདུད་འཇོམས། གཡའ་རུ་གཙང་གི་ གསུང་རབ་གླིང་གསོས་  ཤངས་

[261] ཉུག་གི་དགའ་ལྡན་ཆོས་འཁོར་ཟུང་དང། ཕུང་པོའི་བདུད་དཔུང་ཟིལ་གནོན་
དང། རུ་ལག་བྱང་གི་རྣམ་རྒྱལ་ལྷ་རྩེའི་དགའ་ལྡན་འོག་མིན་དང། རི་བོ་ཆེ་བདུད་དཔུང་
ཟིལ་གནོན་ཏེ་བཤད་གྲྭ་བརྒྱད་སྔགས་གྲྭ་ལྔ་སྟེ་གླིང་བཅུ་གསུམ་དུ་གྲགས་པ་ལས་གཡེར་
བྲག་པ་ལས་གཞན་པའི་སྔགས་གྲྭ་བཞི་པོ་འཛུགས་སྐབས་སུ་རྙིང་མ་ཤ་སྟག་ཡིན་ཀྱང་
དེང་སང་ཞྭ་ཙམ་འགྱུར་ལ། དེ་ཡན་ཆད་ནི་དབུས་གཙང་རུ་བཞིའི་ཁྲི་སྐོར་བཅུ་གསུམ་དུ་
རྗེའི་ལུགས་བཟང་དར་ཚུལ་ལོ།། །།གངས་ཏི་སིའི་ཕྱོགས་ཀྱི་མངའ་རིས་སྐོར་
གསུམ་དུ་རྗེའི་དངོས་སློབ་འཕྲིན་ལས་ནམ་མཁའ་དང་མཉམ་པ་བདུན་གྱི་ནང་གི་སྟོད་ཤེར་
བཟང་བ་དང། རྗེའི་བསྟན་པ་ཕྱོགས་མཐར་སྐྱོང་བའི་དར་ཆེན་བདུན་གྱི་ནང་ཚན་མངའ་
རི་ཀ་ལིང་པ་ངག་དབང་གྲགས་པ་དང། བསྟན་འཛིན་བཅུ་གཉིས་ཀྱི་ནང་གི་བསོད་རིན་དང་
གུ་གེ་སངས་རྒྱས་རྒྱལ་མཚན་སོགས་དང། ཡང་སློབ་སོགས་ཀྱིས་རྗེ་བསྟན་པ་དར་བར་མཛད་
ཚུལ་ནི། ངག་དབང་གྲགས་པ་སླར་མངའ་རིས་སུ་བྱོན་ནས་དུང་དཀར་ས་སྙིང་དུ་བཞུགས་
སྐབས་སུ་གུ་གེའི་ཆོས་རྒྱལ་བཀྲ་ཤིས་འོད་སྡེ་སོགས་མཆེད་གསུམ་གྱིས་སྤྱན་དྲངས་ནས་ཆོས་
ཞུས་ཏེ་གངྒའི་ལྷོའི་འགྲམ་གྱི་ཐོ་ལིང་དང། བློས་སྟེང་གི་བླ་མར་བསྐོས་པ་ནས་བཟུང་རི་
བོ་དགའ་ལྡན་པའི་བསྟན་པའི་ཉི་མ་ཕྱོགས་དེར་ཤར་བའོ།། །།དེ་ལ་མངའ་རིས་སྐོར་
གསུམ་ནི། སྟག་མོ་ལ་དག་གམ་མང་ཡུལ་མཚོ་དང། གུ་གེ་གཡའ་དང། པུ་ཧྲངས་
གངས་ཀྱིས་སྐོར་བ་གསུམ་མམ། མང་ཡུལ་སྤུ་ཧྲངས་ཟངས་མཁར་གསུམ་སྐོར་གཅིག་
ལི་དང། གྲུ་ཤ་སྤལ་ཏི་གསུམ་སྐོར་གཅིག་ཞང་ཞུང་ཁྲ་སྟེ་སྟོད་སྨད་གསུམ་སྐོར་གཅིག་
སྟེགས་གསུམ་བྱེད་པའང་ཡོད་ལ། ཕྱོགས་དེར་ཏེ་སི་དང་དེའི་མདུན་དུ་མཚོ་མ་ཕམ་པ་
ཡོད་ཅིང་ཏི་སིའི་ཕྱོགས་བཞིའི་ཆུ་བཞི་ལས་གངྒཱ་ཤར་ནས་བྱུང་སྟེ་གུ་གེ་བརྒྱུད་དེ་རྒྱ་གར་
དུ་དང། སིན་དཧུ་ལྷོ་ནས་པུ་ཧྲངས་གངས་ཀྱིས་བསྐོར་བའི་ཕྱོགས་ནས་མོན་ཡུལ་བརྒྱུད་དེ་རྒྱ་
གར་ནས་རྒྱ་མཚོ་དང། པཀྵ་ནུབ་ནས་ནུབ་བྱང་དུ་སོང་སྟེ་མང་ཡུལ་དང། མོག་དཀར་བརྒྱུད་
དེ་ཤམ་བྷ་ལ་དང། སི་ཏ་བྱང་ནས་བྱུང་སྟེ་བཀྲ་ཤིས་ལྷུན་པོའི་རྒྱབ་ནས་ཤར་དུ་སོང་སྟེ་
 གཡས་སྐོར་  དབུས་ཆུ་དང་འདྲེས་ནས་བསམ་ཡས་བརྒྱུད་དེ་ཙ་རི་ནས་རྒྱ་གར་དུ་འགྲོ་ལ་
ཡང་ས་པཎ་གྱིས་གངས་ཆེན་ཆུ་བཞི་ལྡན་དང་མ་དྲོས་པ་འདི་མིན་གསུངས་པ་དང། ཆུ་རེ་

[262]
པར་ཡིན་ནམ་དཔྱད་དཀའོ།། །།དེ་ལ་གུ་གེ་ནི། མཚོ་བྲི་ཤུག་གིས་ས་སྙིང་
གསེར་གྱི་འབྱུང་ཁུངས་ཡིན་ཟེར་བ་དེ་ལ་སྔོན་བོན་པོ་དར་ཏེ་ཞང་ཞུང་ཟེར་ནའང་བོད་ཀྱི་
ཆོས་རྒྱལ་གྱི་མངའ་འོག་ཏུ་ཚུད་པ་ནས་གུ་གེ་ཞེས་གྲགས་ཟེར་རོ།། །།དེའི་མཐོ་
ལྡིང་ངམ་ཐོ་ལིང་གསེར་གྱི་ལྷ་ཁང་ནི། ལྷ་བླ་མ་ཡེ་ཤེས་འོད་ཀྱིས་བཞེངས་ཏེ་ལོ་ཆེན་
རིན་ཆེན་བཟང་པོ་ལ་ཕུལ་བས་ཆོས་སྡེ་དེའི་བླ་མ་མཛད་ཅིང་དེར་རྒྱུད་སྡེ་བཞིའི་ལྷ་
མཁར་ཡོང་ཡོད་ལ་ཇོ་བོ་རྗེ་སོགས་པཎ་གྲུབ་དུ་མ་བྱོན་ཞིང་ཕྱིས་སུ་ངག་དབང་གྲགས་པ་
ནས་བཟུང་དགེ་ལུགས་པར་བསྒྱུར་ཏེ་པཎ་ཆེན་བློ་བཟང་ཆོས་རྒྱན་ཀྱང་དེར་བྱོན་ལ། དེའི་
དགོན་ལག་གསར་དུ་ཆགས་པ་བཀྲ་ཤིས་སྒང་དེ་དང་ཉེ་བར་ཡོད། རྩ་ཧྲང་གི་ཆོས་སྡེ་བྲེ་
ལྡན་དང་བློ་བཟང་བཀྲ་ཤིས་བདེ་རྒྱས་གཉིས་ནི། དབྱར་ས་དགུན་སའི་ཁྱད་པར་ལས་
ཁྱོན་གཅིག་ཡིན་ལ། དེ་ཡང་གུ་གེའི་བདག་པོ་ཁྲི་ནམ་མཁའ་དབང་ཕྱུག་ཕུན་ཚོགས་སྡེའི་
དུས་སུ་ལྷ་བླ་མ་ཡེ་ཤེས་འོད་དབུ་བླ་ཧ་སེ་འཕགས་པ་ཡེ་ཤེས་བརྩོན་འགྲུས་ཀྱིས་བཏབ་
ནས་ཕྱིས་ཆོས་རྒྱལ་བུདྡྷའི་སྲས་བློ་བཟང་རབ་བརྟན་དུས་ངག་དབང་གྲགས་པ་སྤྱན་དྲངས་
ཏེ། བླ་མ་མཛད་པ་ནས་དགེ་ལྡན་པར་གྱུར་ཅིང་དཔོན་མོ་དོན་གྲུབ་མས་ཀྱང་ལྷ་ཁང་གསུཾ་
བཅུ་ཅན་དུ་རྗེ་ཡབ་སྲས་ཀྱི་སྐུ་སོགས་རྟེན་མང་དུ་བཞེངས་ལ། ཕྱིས་སུ་རྩ་ཧྲང་དུ་དཔོན་
པད་དཀར་མཆེད་གསུམ་གྱིས་མཆོད་ཁང་དཀར་པོ་འཇིགས་བྱེད་ལྷ་ཁང་སོགས་དང་དེ་དག་
གི་ཚ་བོའི་དུས་སུ་བྲ་ལྡན་དུ་དུས་འཁོར་བདེ་གསང་འཇིགས་སུ་ཀྱེ་རྡོར་ཀུན་རིག་སོགས་
ཀྱི་དཀྱིལ་འཁོར་སོ་སོའི་ལྷ་ཁང་བཅུ་བདུན་དང་སྟེང་དུ་སྨན་བླའི་ཕོ་བྲང་བཞེངས་ཏེ་ཆོ་
འཕྲུལ་སྨོན་ལམ་དུས་དགེ་འདུན་མང་པོ་བསྡུས་ཏེ་བསྙེན་བཀུར་བྱེད་དོ།། །།པྲེ་དཀར་
གྱི་རྣམ་རྒྱལ་རྩེ་ནི། གྲུབ་ཆེན་དབང་ཕྱུག་དཔལ་ལྡན་པས་བཏབ་པ་ཕྱིས་སུ་ངག་གྲགས་
གྱི་སློབ་མ་གྲགས་བཟང་གིས་ཞྭ་སེར་བར་བསྒྱུར། མི་ནང་བྱང་ཆུབ་གླིང་ནི། ལྷ་བླ་མ་
འོད་ཀྱིས་བཙུགས་ཏེ་དེར་ཇོ་བོའང་བྱོན་ནས་བཞུགས། གུ་གེའི་བྱེ་བྲག་མངའ་བའི་
བཀྲ་ཤིས་ལྷུན་པོ་ནི། གཙང་ཉང་སྨད་བཀྲ་ཤིས་ལྷུན་པོའི་གདན་ས་བདུན་པ་པཎ་ཆེན་
ཤནྟིན་པས་བཏབ། དེ་དང་ཉེ་བར་གྲུབ་ཆེན་རྡོ་རྗེ་འབུམ་གྱིས་བཙུགས་པའི་མ་ནང་གི་རི་

[263] དོ་ཤང་མུ་དཀར་ཆོས་རྫོང་ནི། མཁས་གྲུབ་རྗེའི་
སློབ་མ་གྲུབ་ཆེན་དཀོན་མཆོག་དཔལ་མགོན་གྱིས་བཏབ། པི་ཏིར་རྟ་སོ་ཆོས་སྡེ་ནི་
ལོ་ཆེན་རིན་བཟང་པས་བཏབ་པར་མཛད། དེའི་དགོན་ལག་སངས་རྒྱས་འོད་ཟེར་གྱི་
དཀྱིལ་མངོན་དགའ་དགོན་དུ་ས་དགེ་གཉིས་ཡོད་པ་ལས་དགེ་ལུགས་ནི། བྱང་སེམས་
ཤེར་བཟང་གི་སློབ་མ་ཤེས་རབ་བློ་གྲོས་ཀྱིས་སྤོས་པ་ནོར་བུ་དགེ་འཕེལ་ལོ།། །།
བྱང་ཆུབ་གླིང་ནི། མཐོ་ལྡིང་པ་བྱང་ཆུབ་སེམས་དཔས་བཏབ། ལ་གོ་སྤེལ་དགོན་ནི་
རང་རིག་པ་སངས་རྒྱས་འོད་ཟེར་གྱིས་བཟུང། ར་མ་ལོ་དགོན་ནི། རབ་འབྱམས་པ་
དཔལ་འབྱོར་གྱིས་བཙུགས། ཨོ་ར་མ་ནི། ཁྲི་སེ་པ་ཞིག་གིས་བཏབ། གངྒའི་བྱང་
ངོས་ཀྱི་གུ་གེའི་བྱེ་བྲག་དུང་དཀར་གྱི་བཀྲ་ཤིས་ཆོས་གླིང་ནི། སྔོན་ལྷ་མ་ལྷའི་མེ་ཏོག་
གི་མཆོད་གནས་སུ་དགེ་སློང་སུམ་ཅུ་ཙམ་བཞུགས་པ་ལས་ཕྱིས་སུ་ཁྲི་དབང་ཕྱུག་ལྡེ་དང་
རྣམ་རྒྱལ་ལྡེས་བཙུགས་ནས་ངག་དབང་གྲགས་པར་ཕུལ་བའོ།། །།གུ་གེའི་ཤངས་
ཕུའི་དགའ་ལྡན་ལྷུན་པོ་ནི། གུ་གེ་སང་ཐར་པ་སེང་གེ་རྒྱ་མཚོས་བཏབ་ཅིང་རིན་ཆེན་དཔལ་
བཟང་གིས་དེར་བྱམས་ཆེན་སྐུ་བཞེངས། ཤངས་རྩེའི་ལང་དཀར་ཆོས་སྡེ་ནི། རྒྱལ་སྲས་མི་ཏྲི་
བས་བཏབ་གདན་སར་ལེགས་གྲུབ་དཔལ་བཟང་བསྐོས་པ་དེ་ཆོས་རྒྱལ་འཇིག་རྟེན་དབང་ཕྱུག་གི་
བླ་མར་གྱུར་ཏེ་དགོན་ཕོ་བྲང་གི་ཕྲིས་སུ་སྤོས་ཏེ་རབ་བརྟན་བྱམས་གླིང་ཞེས་བཏགས་སོ།། །།
ཆུ་བོ་སི་ རྗེས། ཆུ་བོ་སི་ཏའི་བྱང་ཕྱོགས་སུ། །ངའི་བསྟན་པ་རྒྱས་པར་གྱུར། །ཞེས་ལུང་
བསྟན་  ཏིའི་ཆུ་བརྒྱུད་མངའ་རིས་མང་ཡུལ་དུ་ཁྲི་སེའི་ཕུའི་སྟག་མོ་ལྷ་ཁང་ནི། སྟོད་ཤེས་རབ་
བཟང་པོས་བཟུང། ཁྲི་སེའི་ཆོས་སྡེ་ནི། ཤེར་བཟང་དེའི་དབོན་པོ་དཔལ་ལྡན་ཤེས་རབ་
པས་བཏབ། དཔེ་ཐུབ་ཆོས་སྡེ་ནི། སྔོན་དགྲ་བཅོམ་ཉི་མ་གུང་བས་བྱིན་གྱིས་བརླབས་
ཤུལ་ཡིན་ཟེར་བ་དེར་ལོ་ཆེན་གྱིས་ཆོས་སྡོ་དཔེ་ཐུབ་པ་ཞིག་འབྱུང་ཞེས་གསུངས་ལྟར་བྱང་
ཆུབ་འོད་ཀྱི་གཅེན་འོད་ལྡེས་དགུང་ལོ་སུམ་ཅུ་བྱི་ལོར་མང་ཡུལ་དེར་བྱོན་ནས་ལྷ་ཁང་
བཞེངས་ནས་སྡེ་བཙུགས་པ་ཕྱིས་སུ་གུད་ཚེ་མཁས་གྲུབ་རྗེའི་སློབ་མ་གསང་ཕུ་བ་ལྷ་དབང་
བློ་གྲོས་པས་ཞིག་གསོས་མཛད་དེ་བར་སྐྱ་དང་ལི་ཀིར་ཆོས་སྡེ་ སེར་ཆུ་དང་ཁབ་གུང་ཐང་
ངམ་  གཉིས་ཀྱང་བཏབ་བོ།། །།མང་ཡུལ་གྱིས་བྱེ་བྲག་ཟངས་དཀར་གྱི་དཀར་ཆ་

[264] ཟངས་དཀར་ལོ་ཙཱ་འཕགས་པ་ཤེས་རབ་ཀྱིས་བཏབ་སྟེ་
མདོ་སྡེ་རིན་ཆེན་གྱིས་དར་བར་མཛད་པ་དེ་ཕྱིས་སུ་སྟོད་ཤེར་བཟང་གིས་དགེ་ལུགས་སུ་
བསྒྱུར་རོ།། །།ཟངས་དཀར་ཆོས་སྡེ་ནི། དྲུང་མདོ་སྡེ་རིན་ཆེན་པས་བཟུང། ཁུ་
ནུ་ཀ་ནམ་ལྷུན་གྲུབ་ཆོས་སྡེ་ནི། དེང་སང་དགེ་ལྡན་པ་ཡིན། མར་བ་གླིང་ནི། སྔོན་མར་
བས་བཏབ་ཅིང་ཕྱིས་སུ་སྟོང་སྡེ་ཤཱཀ་བཟང་གི་དར་བར་བྱས། རྩ་ཧྲང་རང་རིག་དགོན་ནི། ལོ་
ཆེན་རིན་བཟང་བས་བཟུང། བཀྲ་ཤིས་དགེ་འཕེལ་ནི། འཇམ་དབྱངས་བློ་གྲོས་པས་
བཙུགས། མངོན་དགའ་ཆོས་གླིང་ནི། སློབ་དཔོན་བློ་ལེགས་པས་བཟུང་བ་དང་རི་སྤག་དགའ་
ལྡན་ཆོས་གླིང་ནི་བླ་མ་ཆོས་སྐྱོང་བས་བཙུགས་པ་དང། སྲིབས་དགའ་ལྡན་ཆོས་འཁོར་
ནི། སངས་རྒྱས་རྒྱལ་མཚན་ བློ་བཟང་རྣམ་རྒྱལ་ཟེར་  པས་བཏབ་པ་གསུམ་ད་ལྟར་སེར་
ཁྱིམ། མངོན་དགའ་གླིང་ནི། སྟེང་བ་ཡོན་རྒྱན་པས་བཙུགས། རམ་ རག་  མཚམས་
ཆོས་འཁོར་གླིང་ནི། ཆི་ཡུལ་ཡོན་རྒྱན་པས་བཟུང། འཇམ་དབྱངས་ཤ་ནྟི་པའི་གྲོ་ཤོད་
ཁུལ་གྱི་དགའ་ལྡན་ཆོས་འཁོར་དེང་སང་མེད། དགའ་ལྡན་ཆོས་འཕེལ་ནི། ཞིག་གསོས་
བྱས་ཏེ་བློ་བཟང་ཚུལ་ཁྲིམས་བཞུགས། ཀྲ་བའི་སའི་ཆར་ཉེ་བ་སྤུ་བྲག་ནི། འཇམ་
དབྱངས་ལེགས་པ་དོན་གྲུབ་པས་བཏབ། དགའ་ཁུལ་གྱི་དགའ་ལྡན་ལྷུན་པོ་ནི། ཆོས་
རྒྱལ་ཁྲི་རྣམ་རྒྱལ་ལྔས་བཟུང་སྟེ་སྒྲོལ་མ་རྒྱལ་མཚན་བླ་མར་བསྐོས། ནུབ་རི་ལྷ་བདུན་
པ་ནི། ས་སྐྱ་པ་ཆོས་རྗེ་སེང་གེ་རྒྱལ་མཚན་གྱིས་བཏབ། ཁྱམས་སྒོ་པ་ནི། ཆོས་དཔལ་
ལྡན་གྱིས་བཙུགས་ལ། གྲོ་ཤོད་དུ་ཕུ་རག་དང་གྲོ་གཙང་མཚམས་ཀྱི་དྲས་མགོ་ཆོས་སྡེ་ཚུན་
ཆད་རྗེ་ཙོང་ཁ་པས་ཞབས་ཀྱིས་བཅག་སྟེ་བྱིན་གྱིས་བརླབས་སོ།། །།དབུས་གཙང་
གི་མདུན་བརྒྱུད་ཉང་ལོང་ཀོང་གསུམ་ཞེས་པ་ནགས་ཆེན་པོ་སྤྲ་དང་སྤྲེའུ་དོམ་སོགས་མང་
བའི་ཡུལ་དུ་དགེ་ལུགས་དར་ཚུལ་ནི། རྗེ་བླ་མ་ཉང་པོ་མདངས་མངོན་ནས་འབྲིང་ལ་ཕེབས་
ཚེ་དབུ་ཞྭ་དང་ཕྱག་མཁར་ཆུར་ལྷུང་བས་ངའི་བསྟན་པ་ཕྱོགས་འདིར་ཆུ་ལྟར་རྒྱུན་རིང་ལ་
ཉོན་མོངས་པའི་སྐོམ་ནད་སེལ་བ་དང་ཁྱད་པར་དུ་མཁར་སིལ་གནས་སར་ཕར་ཕྱིན་དང་
པཎ་ཞྭ་གནས་སར་དབུ་མའི་བཤད་གྲྭ་དར་བ་འོང་གསུངས་ལྟར་དུ་པོ་ཏོ་བའི་སློབ་མ་རི་
ཁ་བ་ཆེན་པོས་བཏབ་པའི་རི་ཁ་དགོན་ཕྱིས་སུ་རྗེའི་སློབ་མ་གྲགས་པ་འོད་ཟེར་གྱིས་དགེ་

[265] ཉང་པོ་སང་སྒང་ཐེག་
ཆེན་ཆོས་འཁོར་གླིང་ནི། རྗེའི་སློབ་མ་སེམས་དཔའ་ཆེན་པོ་ཆོས་འཕགས་པས་བཏབ་པ་
དེར་དབུ་ཞྭ་གནས་པས་དབུ་མ་དར་ཞིང་དེའི་ཉེ་འདབ་ཀྱི་ཉང་སྟོད་འབྲས་དགེ་འདུན་སྒང་
ཡང་དེས་བཟུང། ཉང་པོ་རྒྱ་ནང་བྲག་དཀར་ལྷ་ཆུ་དང་ཉེ་བའི་གླང་རུ་དགོན་ཡང་དེས་
བཙུགས་ཏེ་ངག་དབང་མཆོག་གྲུབ་ཀྱིས་དར་བ་མཛད་པ་དེར་དེང་སང་རྗེའི་དབུ་ཞྭ་བྱམས་
སྐུའི་ནང་རྟེན་དུ་ཡོད། བ་རི་གླང་ཚལ་དགོན་ནི། དྲུང་རྒྱལ་མཆོག་གིས་ལྷ་ཁང་བཞེངས་
པ་ནས་སྡེ་ཆགས་པའོ།། །།ལོང་པོའི་བན་མཁར་སྒང་དང་ཉེ་བའི་བཀྲ་ཤིས་ཆོས་གླིང་
ནི། རྗེའི་སློབ་མ་སྐུ་རྡོར་རྟོགས་ལྡན་སངས་རྒྱས་དཔལ་བཟང་གི་སྲས་སུ་འཁྲུངས་ཏེ་སེམས་
པ་ཆེན་པོ་བློ་རྒྱན་པ་ལས་རབ་བྱུང་དང་བ་སོ་ཆོས་རྒྱན་ལས་བསྙེན་པར་རྫོགས་ཤིང་བླ་མ་
ཞེ་བཞི་བརྟེན་ནས་མཁས་པར་གྱུར་པའི་ཉང་པོ་རྒྱལ་བ་འཕགས་པ་ལྷས་བཏབ་ལ་
འདིས་ཡེར་བ་ལྷ་རི་སྙིང་པོ་དང་ལོང་པོ་རི་བོ་ཆོས་འཕེལ་སོགས་སྒྲུབ་སྡེ་དང་ལོང་སྨད་
ཉི་མ་ དེང་སང་ཁྱིམ་གྲོང་  གླིང་སོགས་ཆོས་སྡེ་མང་དུ་བཙུགས་པའོ།། །།བ་ལུ་
སྣམ་ཚལ་དཔུང་དཀར་ནི། རྒྱ་ནང་པ་དྲུང་རྒྱལ་མཆོག་པས་བཟུང། འབྲུ་ལ་དགོན་ནི་
རྗེའི་སློབ་མར་གྱུར་པའི་འཕགས་ལྷའི་དབོན་པོ་མཁས་པ་ཟླ་བ་བཟང་པོས་བཏབ་
ཕན་བདེ་ནི། འཕགས་ལྷའི་ཡབ་སངས་བཀྲས་བཙུགས་ཀྱང་ཕྱིས་སུ་ཕན་བདེ་སྐུ་སྐྱེ་དང་
ཆབ་མདོ་དབོན་དྲུང་ཞི་བཟང་སོགས་ཀྱི་སྤྱོད་ངན་ལ་བརྟེན་ནས་ས་སྐྱོང་འཕྲིན་ལས་རྒྱ་
མཚོས་བཤིག་སྟེ་གཞན་དུ་སྤོས་ནས་ཇོ་རྫོང་སྒང་གྲྭ་ཚང་ཞེས་གྲག་ལ། དེ་ལྟར་
ཉང་ལོང་ཉང་ཁ་བྲག་གསུམ་དུ་ཆོས་རྗེ་རྒྱ་བྲག་པ་དང་རྒྱལ་བ་འཕགས་ལྷ་སོགས་ཀྱིས་
རྗེའི་ལུགས་བཟང་སྤེལ་ལོ།། །།ཤར་ཕྱོགས་ཀོང་ཡུལ་སྨད་ཀྱི་ཆབ་ནག་རི་
བོ་དགའ་ལྡན་ནི། རྗེའི་སློབ་མ་ཀོང་པོ་ཇོ་སྟོན་བསྟན་པ་དར་རྒྱས་ཀྱིས་བཏབ། ཀོང་
སྟོད་ཀྱི་བཀྲ་ཤིས་རབ་བརྟན་ནི། དགེ་འདུན་རྒྱ་མཚོའི་སློབ་མ་རིན་ཆེན་རྣམ་རྒྱལ་
གྱིས་བཏབ་པ་མེ་ལ་བསྲེག་ཀྱང་སླར་བཏབ་པ་ལ་དགའ་ལྡན་ཆོས་རྫོང་ཟེར། ཀོང་པོ་
དང་ཁམས་སྤོ་བོ་གཉིས་ཀྱི་མཚམས་ཀྱི་དེ་མོ་ལ་ཁའི་ཆོས་སྡེ་ནི། རྒྱལ་བ་འཕགས་
པ་ལྷས་བཏབ་སྟེ་དེ་མོ་དཀོན་མཆོག་འབྱུང་གནས་ དེ་མོ་བ་  གདན་སར་བསྐོས་ལ་འདིས་

[266] ཉང་པོར་དཔལ་འབྱོར་བཀྲ་ཤིས་  ཀྱང་ད་
བར་བྱོན། དེ་མོ་ལ་ཁ་ནི། ཕྱིས་སུ་མེས་བསྲེག་ནས་སླར་སྤོས་པ་འཕགས་པ་ཆོས་རྫོང་
ངོ།། །།སང་དོ་བོ་དགོན་ནི། དགའ་ལྡན་ཁྲི་པ་འཇམ་དབྱངས་བསྟན་དར་བས་
བཙུགས། ཤུ་དག་སྟག་རྩེ་དགོན་ནི། དགའ་ལྡན་བྱང་དང་རྒྱུད་སྟོད་འགྲིམ་པའི་བརྩོན་
འགྲུས་བཟང་པོས་བཏབ། ལྷ་ཆུ་དགོན་ནི། རྙིང་མ་ཉང་ཏིང་འཛིན་བཟང་པོས་བཏབ་
ཀྱང་དོ་དགོན་བླ་མ་དམ་ཆོས་རྣམ་རྒྱལ་གྱིས་དགེ་ལུགས་སུ་བསྒྱུར་ཏེ་དགའ་ལྡན་ཆོས་
འཁོར་ལྷ་ཆུར་བཏགས། བྲག་གསུམ་འབྲི་བང་རྙིང་དགོན་ནི། དཔལ་ལྡན་འོད་ཟེར་
པས་ཞྭ་སེར་བར་བསྒྱུར་བ་སེར་ཁྱིམ། མཆོད་ཁང་རྩེ་ནི། འཕགས་ལྷ་གཉིས་པའི་
ཡབ་རྣལ་འབྱོར་བ་སངས་རྒྱས་བཀྲ་ཤིས་ སྐྱེ་བ་སངས་རྒྱས་ཆོས་འཛིན་  ཀྱིས་བཟུང་སྟེ་
ལུགས་སྤྱི་དགེ་ལུགས་ལ་གཞན་འདྲེས་པ་ཞིག་ཡིན། རྨེ་ཕུ་དགོན་ནི། སེམས་དཔའ་
ཆེན་པོས་བཏབ། གྲོགས་ཁང་སྟེང་ནི། སྤང་མཁར་བ་ཞལ་བས་བཏབ་སྟེ་དགའ་ཆགས་
ཆོས་མཛད་ཀྱིས་དར་རྒྱས་སུ་བྱས་ལ། བཙུན་མའི་དགོན་ཀྱང་འགའ་ཞིག་ཡོད་དོ།། །།
གཞན་ཡང་དབུས་གཙང་གི་ཕྱོགས་དེར་གསར་ཚུགས་དང་རྙིང་གསོས་འགའ་ཞིག་ཡོད་
ཀྱང་ཡི་གེ་མང་བས་འཇིགས་ནས་རེ་ཞིག་བཞག་གོ།། །།
   ༈    ས་ཆུ་
ཆགས་ཚུལ་ནི། སྤྱིར་མདོ་ཁམས་བཏགས་དང་མདོ་སྨད་ལ་གཡེར་མོ་ཐང་དང་ཙོང་ཁ་
ལ་ཀྱི་ཐང་བཏགས་པའི་ཁམས་གསུམ་ཟེར་ཡང་ཨ་མདོ་ཆུ་མདོ་ཆབ་མདོ་གསུམ་ཡིན་
ནོ། །ཁམས་ཕྱོགས་ཀྱི་ཆུ་མདོ་ནི། པོའོ་དང་ཡར་ཀླུང་ཆུ་འདྲེའི་མདོ་དང། ཆབ་
མདོ་ནི། ངོམ་ཆུ་དང་རྫ་ཆུ་གཉིས་འདྲེས་ཀྱི་མདོ་ལ་དེ་ལྟར་གྲགས་ལ། ཡང་སྤོ་འབོར་
སྒང་ཚ་བ་སྒང་དམར་ཁམས་སྒང་ཟལ་མོ་སྒང་མི་ཉག་རབ་སྒང་ཤར་སྨད་བླ་སྒང་སྟེ་
སྒང་དྲུག་ལ་བར་དུ་རོང་ལྔ་དང་ཤར་རྒྱ་མོ་རོང་དཧོད་ཨ་ལ་རོང་ཚ་བ་རོང་བླ་བ་རོང་སྟེ་རོང་དགུ་
དང། རྒྱས་ཤོད་ས་ཤོད་རྟ་ཤོད་སྦགས་ཤོད་སྔོ་ཤོད་སྔོ་ཤོད་ནག་ཤོད་ཀྲེ་ཤོད་རྨེ་ཤོད་རྒྱར་ཤོད་དེ་ཤོད་
བཅུ་དང། ཁམས་སྟོད་གུང་རུ་ཁམས་རྐེད་གཡས་རུ་ཁམས་སྨད་གཡོན་རུ་གསུམ་ཡོད་དེ་

[267] སྟོང་ནས་  རི་བོ་ཆེ་ཤར་ནུབ་གངས་ལ་ཆབ་མདོ་བྲ་ཡག་
ཀོན་ཇོ་ལི་ཐང་ཇེ།  ཀོ་དམར་ཟངས་མདོ་  དམ་ས་དམ་ གསེར་  ཉག་རུང་འགའ་དག་མི་ཉག་
 མི་གཟུགས་བཟང་  རྒྱལ་མོ་རོང་ དངུལ་ཆུ་ཡོད་  རྒྱ་ནག་དར་སེ་དང། བར་ཁམས་
སུ་ནག་ཆུ་གཏམ་ཆུ་སོག་ཆུ་བུར་ཏམ་ཆུ་ཤག་ཆུ་དང་འབྲུ་མདའ་འབྲུ་ཆུ་ཁར་འདན་
ལིང་ཀོ་རྩི་བདེ་དགེ་ཀ་མ་རྩེ་ཉམ་མཚོ་སོགས་དང། མདོ་ཁམས་མཚམས་སུ་ཚ་ཁོ་
མགོ་ལོག་རྔ་བ་མཛོ་དགེ་བོད་བཟོ་འོ་སོགས་ཡོད་ལ། ཁམས་ཀྱི་ཆུ་ཆེན་གསུམ་
ནི། སྟོད་སྐྱ་ནག་མཚོ་ལས་བྱུང་བའི་ནགས་ཆུ་བར་སྔོ་ཆུ་མཐར་གླ་ཆུ་ཟེར་བ་ཆུ་རྒྱུན་
གཅིག་དང། རྫ་ཆུ་དང་འབྲ་ཆུ་སྟེ་གླ་ཆུ་ནི། འཇང་ཞབས་ནས་རྒྱ་ནག་གི་ས་ཆར་
རྒྱུད་དེ་རྒྱ་མཚོར་འབབས་པ་དང། པོའོ་ཡུལ་གྱི་ཆུ་ནི། བྱང་ཧ་རི་ཎ་དང་འཛིང་
རྫོང་ཁ་དང་ཨ་རིག་ཐང་ནས་པོའོ་ལ་བབས་ཏེ་གཙང་པོར་འདྲེས་ནས་ཀློ་ཡུལ་ནས་
རྒྱ་གར་ཕྱོགས་ཀཱ་མ་རུ་དང་བྷཾ་ག་ལ་ནས་རྒྱ་མཚོར་འགྲོ་ཞིང་རྫ་ཆུ་གླ་རོང་དུ་གླ་ཆུར་
འདྲེས་པ་དང། འབྲུ་ཆུ་ནི། སྟོད་ཀྱི་བྱང་གི་ལྡང་ལའི་གཡོན་ནས་ལྡན་མ་དང་
ཁམས་གཞུང་སྨད་དང་འཇང་ཞབས་རྒྱུད་དེ་རྒྱ་མཚོར་འབབ་བོ།། །།
དེ་ལ་ཁམས་སྟོད་གཞུང་གི་ཆབ་མདོ་ཆོས་འཁོར་བྱམས་པ་གླིང་ནི། རྗེ་ཙོང་ཁ་པས་
ཡར་ལམ་ལུང་བསྟན་ གནས་བརྟན་བ་གུ་ལའི་གནས་  པ་ལྟར་དུ་དངོས་སློབ་བྱང་
སེམས་ཆོས་རྗེ་སྨད་ཤེར་བཟང་བས་བཏབ་ཅིང་འདི་ལ་ཡར་གླིང་མར་གླིང་ནུབ་
གླིང་ལྕགས་ར་ཁ་བ་ཁུ་བྱུག་པ་སྟེ་གྲྭ་ཚང་ལྔ་བླ་མ་རེ་དང་བཅས་པ་ཡོད་པའི་སྤྱི་བླ་
ལ་སྨད་ཤེར་བཟང་པོའི་རྗེས་སུ་ཞང་ཞུང་ཆོས་གྲགས་པ་དང་སྟོད་ལུང་པ་མཚུར་སྟོན་
ནམ་མཁའ་དཔལ་སོགས་རིམ་པར་བཞུགས་པའོ།། །།དེའི་དགོན་ལག་རྫོང་
གློ་དགོན་ནི། སྟག་མོ་དཀའ་བཅུས་བཟུང། རོ་ཁྲུ་ཕུའི་དགོན་ནི། རྒྱ་ཤེས་རབ་ཕུན་
ཚོགས་པས་བཙུགས། ས་སྒང་ནི། རྗེའི་དངོས་སློབ་མཁའ་སྤྱོད་ནམ་རྒྱན་པས་བཏབ་
རྨོག་མདའ་ཉ་ཁམས་དགོན་ནི། རྗེའི་སློབ་མ་ཟླ་གྲགས་ཀྱིས་བཟུང་ཡང་བེ་རི་དཔོན་དོན་
ཡོད་པས་བཤིག་རྗེས་ཞི་བ་བཟང་པོས་གསོས་པ་ཡིན། གཞན་ཡང་གཡོ་མདའ་དང་གྱང་
སྟོང་དང་གཏེར་ཡོ་དང་རྫིང་ཁ་དགོན་ཁ་སོགས་ཡོད་ཀྱང་འདེབས་མི་མ་རྙེད་དོ།། །།

[268] སྔར་མགར་དམ་པས་ཕུ་ལུང་དགོན་བཟུང་བའི་བཤད་སྒྲུབ་གྲ་གཉིས་
ཡོད་པ་དེར་མ་ཤོང་ཚེ་གནས་བརྟན་སངས་གྲགས་པས་དྲུག་ཅུར་སྤོས་རྗེས་གྲུབ་གྲྭ་བས་
བཤད་གྲྭ་བ་ཕུད་པ་འཕགས་པ་ལྷས་ཆུ་ལུག་ལ་ཆུ་མདོ་ཞེས་པར་སྤོས་པའོ།། །།
དགའ་ལྡན་བསམ་འགྲུབ་གླིང་གི་བླ་མ་རྒྱལ་མཚན་སེང་གེས་གཞོན་ནུ་དཔག་ཤོད་དུ་
འཁྲུགས་ཅེས་པའི་དགོན་བཟུང་བ་དེ་དེའི་དབོན་པོ་དཔལ་འབྱོར་བཟང་པོས་སྤོས་པ་
དགོན་གསར་རོ། །པོའོ་ཆོས་རྫོང་ནི། ཆོས་རྗེ་རྒྱན་བཟང་བའི་སློབ་མ་ཆོས་གྲགས་
པས་བཟུང། པོའོ་སུམ་མདོ་ནི། འབྲུ་ལ་བ་བྱང་ཆུབ་རྒྱལ་མཚན་གྱིས་བཏབ་
དཔག་ཤོད་གནས་ཐང་ནི། ལྷོ་པ་རྒྱལ་མཚན་སེང་གེས་གནས་བརྟན་བཅུ་དྲུག་གི་ཞལ་
གཟིགས་གནས་སུ་བཏབ་བོ། །རུ་གསུམ་གྱི་གུང་རུའི་ཕྱོགས་ཀྱི་དགོན་མང་ལས་
དཔལ་འབར་དགོན་ནི། འཁོན་སྟོན་ཏེ་ཤྲཱི་ཆོས་རྒྱལ་འཕགས་པ་བློ་རྒྱན་པས་བཙུགས་
ཏེ་གུང་རུ་རིན་བྱང་པས་དགེ་ལུགས་པར་བསྒྱུར། པུ་སྟི་མ་ནི་དགེ་འདུན་གྲུབ་ཀྱི་སློབ་
མ་བསྟན་པའི་ཉི་མས་བཟུང། བྱ་ཕུང་མདོ་སྔགས་དར་རྒྱས་གླིང་ནི། བསྟན་པ་
དཔལ་གྲུབ་པས་བཏབ། སྔོན་རནྟ་བཛྲ་གྱིས་བཏབ་པའི་རྗི་ཐོ་དགོན་རྙིང་ཁག་གཉིས་
ཡོད་པ་བདེ་མོ་སྤྲུལ་སྐུ་ན་རིམ་གྱིས་བདག་བྱས་པ་རི་རྩེ་ནས་གཤམ་དུ་སྤོས་པ་ལྷུན་
གྲུབ་ཆོས་སྟེང་ཞེས་པ་དཀོན་མཆོག་རྒྱ་མཚོས་དར་བར་བྱས། གུང་རུ་སྔོ་ཤོད་ཀྱི་དར་
རྒྱས་དགོན་དང་སྣུ་ཁོ་དགོན་གསར་ནི། རྗེ་དྲུང་ཤེས་རབ་དབང་པོས་བཏབ། ལ་ཁ་
དགོན་ནི། དེའི་སློབ་བུ་བཀྲ་ཤིས་རབ་བརྟན་པས་བཟུང། དོ་འདུ་དགོན་ནི། རྒྱ་ར་
སངས་ཡེ་བཙུགས། ཆོས་ཁྲི་ཐང་ནི། འཕགས་ལྷས་བཟུང། དབྱར་ལྷས་དགོན་
ནི། གཞོན་ནུ་འོད་ཟེར་གྱིས་བཏབ། ར་ཚག་དགོན་ནི། དེང་སང་བ་སོ་སྤྲུལ་སྐུས་
སྐྱོངས། དགོན་ལུང་ནི། རྗེའི་དངོས་སློབ་གཙང་པ་བརྩོན་འགྲུས་བཟང་པོས་བཏབ་
ས་སྐྱ་དྲུང་ཀུན་རྒྱན་པའི་སྒོ་ཤར་དང་དྲུང་བྱང་བཟང་གི་རི་ཁྲོད་དགོན་དང་གུང་རུ་ཆོས་རྒྱལ་
བཟང་པོའི་ཀ་མཐོ་དང་དེ་དག་གི་དགོན་ལག་བཞི་བཅས་བདུན་པོ་བ་སོ་སྤྲུལ་སྐུ་ངག་དབང་
ཆོས་དབང་ཕྱུག་གིས་ཤོབ་མདོར་སྤོས་པ་ལ་པཎ་ཆེན་བློ་བཟང་ཆོས་རྒྱན་པས་དགའ་ལྡན་
བཤད་སྒྲུབ་ཅེས་མིང་འདོགས་མཛད་ལ། ཡང་དེའི་དགོན་ལག་ལྟ་བུ་དཔའ་སྒོ་དང་

[269] རྫོང་དཀར་དགོན་ནི། རྒྱ་སྟོན་ལུགས་འཛིན་འཇིགས་མེད་
གྲགས་པས་བཙུགས་ལ། རོང་པོ་དགོན་ནི། དེང་སང་ཁྱིམ་གྲོང་ཡིན་ཞིང་སྣང་ང་དང་ཀྱི་
རོག་སྣང་ཁ་དང་དབྱར་མ་མགོན་དང་སྔོ་ཆུའི་བརྒྱུད་ཀྱི་སྐྱིད་པ་རིན་ཆེན་སྒང་ངམ་གྱི་བར་
དགོན་རྣམས་དེང་སང་ལོགས་སུ་ངོ་འཕྲོད་རྒྱུ་མི་སྣང། རྒྱང་ཤོད་ཀྱི་ཆམ་རྫོང་དང་རྫོང་ཆུང་
དང་དི་ལ་མགོ་དགོན་གསུམ་ནི། མཁན་ཆེན་ཆོས་ལེགས་པས་བཏབ། མཛའ་ཤོད་ཀྱི་
དགོན་གསར་དང་མདོ་རོང་མགོ་དང་རས་རིས་དགོན་གསུམ་ནི། མཁན་ཆེན་བསོད་ནམས་
པས་བཟུང། དིང་ཐང་ནི། དེང་སང་མེད། བོང་དགོན་དང་ཇོ་དགོན་གཉིས་ནི། ཇོ་
གྲོང་པ་བྱམས་མགོན་གྱིས་བཙུགས། རྨེ་རུ་དཀྱིལ་མཁར་དང་རྨེ་རུ་བསམ་འགྲུབ་གཉིས་
ནི། དཀའ་བཅུ་བསམ་གཏན་སེང་གེས་བཟུང། རྨེ་ཤོད་ཀྱི་ཟུར་ལྕམ་དགོན་ནི། དྲུང་
དཔལ་གྲུབ་བཟང་པོས་བཟུང། ས་ཤོད་ཀྱི་ལྷ་རྩེ་ནི། ཚུལ་ཁྲིམས་དབང་ཕྱུག་དང་
ཝི་ཀ་ཆོས་རྫོང་དང་གླང་ལིང་གཉིས་ཞང་ཞུང་ཆོས་གྲགས་ཀྱིས་བཏབ། རྟག་རྩེ་ད་
ལྟར་ཁྱིམ་གྲོང་ཡིན། རྫ་ན་བཀྲིས་དར་རྒྱས་ནི། ད་ལྟར་ངོ་མ་འཕྲོད། ལྕགས་ར་
དགོན་ནི། འཕགས་ལྷ་མཐོང་བ་དོན་ལྡན་པས་བཟུང། སྤར་ཆུ་མདོ་དགོན་དབང་
དགོན་ཡུམ་བཞིའི་དགོན་གསུམ་དང་འོ་ཆུང་དང་སམ་དབྲ་དང་ཁྱུང་གྲོང་དཔལ་དགོན་དང་
ཧོར་འདྲ་ཁོག་ཡུལ་སྟེང་དགོན་དང་རྨ་འགྲིལ་སོགས་ཀྱི་འདེབས་མི་ཤེས། རག་ཉག་
ཐེག་ཆེན་གླིང་ནི། ཆོས་སྐྱོང་རྣམ་རྒྱལ་དང། འགའ་ར་དགོན་ནི། བསོད་རྒྱམ་པ་དང་
འབུམ་དི་ལ་ནི། ཤེར་འོད་ཀྱིས་བཏབ་ལ་སྡེ་འདི་གསུམ་དེང་སང་ཤ་ཁྲད་སྐུ་སྐྱེ་ན་རིམ་
གྱིས་སྐྱོང། ཡུལ་ཤུལ་ཤ་རུ་དགོན་ནི། དཀོན་མཆོག་གྲགས་དང། ཕུན་ཚོགས་
ཐེག་ཆེན་གླིང་ནི། ཚེ་ཆེན་ཆོས་རྗེ་དང། སྒང་སྐྱོངས་གདོང་ནི། བསོད་སྤེལ་
དང། འབར་རྟ་དགོན་ནི། གླང་ཇོ་བཟང་དང། གྲི་པ་དགོན་ནི། ཤེར་རྒྱམ་དང་
ཀར་ཕུ་ནི། དཀའ་བཞི་བྱང་སེམས་པས་བཟུང། ལྡན་མའི་ཐུབ་བསྟན་ཆོས་འཁོར་
གླིང་ནི། འཇམ་དབྱངས་ཆོས་རྗེ་དང། ཞ་ལུ་པའི་སློབ་མ་ཉག་རེ་རྡོ་རྗེ་རྒྱལ་མཚན་
གྱིས་བཙུགས། དེའི་དགོན་ལག་གྲའི་ལྡན་ལུང་ཡོན། གཤེ་ནང་དཀར་བུ་དགོན་མ་
ལུགས་གཉིས། གདོང་འཛོམ་དང། སྲིབ་སྨད་རྣམ་རྒྱལ་གླིང། དམར་འགྲམ་བྱང་

[270] ཟིན་ཞི་ཡུལ་དགའ། ཚེ་སྨད་ཡར་འགག་དགོན། ལྡིང་ཆུ་ཁ་ཁྲ་མ་
དགོན་རྣམས་ཀྱི་འདེབས་མི་ཁོ་རང་ཆོས་ཀྱང་མི་ཤེས། ཟལ་དཀར་དགོན་མ་ལག་
གསུམ་རྣམ་རྒྱལ་གྲགས་པས་བཏབ་བམ་སྙམ། ལབ་ཆོས་སྡེ་དང་དགོན་ལག་ཡུང་
ཤུ་ཕུན་ཚོགས་གླིང་ཤ་རུ་དགོན་ཇོག་གདན་དགོན་བྱ་མོ་སྣ་རྣམས་ཀྱིའང་འདེབས་མ་མ་
རྙེད་དོ།། །།ཁམས་སྟོད་ནགས་ཤོད་ཀྱི་སྦུས་མངའ་རྣམ་རྒྱལ་དཔལ་འབར་ནི་
ཞང་ཞུང་ཆོས་དབང་གྲགས་པས་བཟུང། སྔར་སྨོས་ཆོས་འཁོར་གླིང་ནི། རྒྱ་ཟ་ཀོང་
ཇུ་ཡར་བྱོན་དུས་ནས་བྱུང་ཟེར་ཞིང་དེའི་ལག་རབ་བརྟན་གླིང་ནི། ལྷ་རྩེ་བླ་མས་
བཏབ། ར་ཁྱིམ་དགའ་ལྡན་དར་རྒྱས་ནི། ནགས་ཤོད་ལྷ་རྩེ་པ་གྲགས་རྒྱམ་དང་
འབྲོང་ང་དགོན་ནི། དྲུང་བློ་གྲོས་བཀྲིས་དང། ཤུག་ཐང་རྣམ་རྒྱལ་ལྷ་རྩེ་ནི། རྗེའི་
སློབ་མ་རྒྱ་སྟོན་བློ་བཟང་གྲགས་དང། སྟག་ལྡང་རི་བོ་དཔལ་འབར་དང་གཡབ་ཀྲབ་
རི་བོ་མདངས་ལྡན་གཉིས་ནི། སྟག་ཕུ་གུ་ཤྲཱི་དཔལ་ལྡན་དོན་གྲུབ་གྱིས་བཙུགས་
རྦ་ལག་དགོན་ནི། དགེ་བཤེས་སྣེའུ་ཟུར་པས་བཟུང་ཡང་དེང་སང་འབྲི་གོང་བ་ཡིན་
ནོ། །གཞན་ཡང་བར་ཁམས་སྟོད་ཀྱི་སོག་ཙན་དན་དགོན་གསོས་པ་དགའ་ལྡན་
འཕེལ་རྒྱས་དང་རི་ཤོད་དུ་གསར་གསོས་དགའ་ལྡན་རབ་བརྟན་ཡིན། ཀར་ཤོད་གོང་
དགོན་དང་ལྕགས་མདའ་དགོན་ནི། རྗེའི་སློབ་མ་བཀྲ་རྒྱམ་པས་བཏབ། ཡང་དཀར་
ཤོད་དུ་དགོན་གསར་གསོས་དགའ་ལྡན་ཆོས་འཁོར་གླིང་ཡོད། སྔོ་ཆུའི་བརྒྱུད་དུ་ཁྲི་རྡོ་རྗེ་
དགོན་ནི། ཞང་ཞུང་བས་བཟུང། ངོམ་ཆུའི་སྐྱེད་པ་དགེ་འདུན་སྒང་གི་འདེབས་མི་
མི་གསལ། རྒྱ་ཤོད་ཀྱི་བན་མཁར་དགོན་ནི། བྱེའུ་གནས་བརྟན་བློ་བཟང་ཉི་མས་
བཏབ། ཚ་འབོང་དགོན་ནི། ཕྱིས་སུ་རྗེ་དྲུང་དཔལ་ལྡན་བཟང་པོས་སྐྱོང། སྒང་སྣེ་
དགོན་ནི། འཇམ་དབྱངས་ཆོས་རྗེའི་བུ་སློབ་འབའ་རུ་དགེ་འདུན་བཟང་པོས་བཟུང་
རྔོན་ཨ་རིག་གི་ཐང་དགོན་ནི། པུ་སྟི་མ་སྤྱིན་པ་དང་པོར་བླ་མ་མཛད། རྡོད་རྒྱ་མཚོ་གླིང་
གསར་ནི། གཙང་དགེ་ལེགས་པས་བཟུང། བྱང་ལྷ་རི་བདེ་ཆེན་གླིང་ནི། རྗེའི་དངོས་
སློབ་བླ་ཆེན་བཞིའི་ནང་ཚན་སྟག་ཕུ་གུ་ཤྲཱི་དཔལ་ལྡན་དོན་གྲུབ་པས་བཏབ། འཇམ་
སྣེའི་འཛམ་གླིང་རྫོང་ཁ་ནི། རྒྱུད་སྟོད་སྔགས་རམས་པ་རྒྱ་བོས་བཙུགས་པའོ། །

[271] འབྲས་སྤུངས་པ་མི་ཉག་བསྟན་འཕེལ་
ཉི་མས་བཏབ། དགོན་གསར་དགའ་ལྡན་འགྲོ་ཕན་ནི། བླ་མ་ངག་དབང་འཇམ་དབྱངས་
པས་བཏབ། མི་ཉག་གི་རྒྱ་གར་དགོན་གསོས་པ་དགའ་ལྡན་ཆོས་གླིང། འགི་བ་ཁ་
བྱམས་གླིང་དང་དེའི་དགོན་ལག་མཁར་ཐོག་གཉིས་ནི། བླ་མ་སྒང་རིང་པས་བཙུགས་
ཤིང་དེའི་དགོན་ལག་གནས་འོག་སྟོང་སྐུ་ཕྱུགས་མོ་གསུམ་ཀྱང་ཡོད། མགོར་དགའ་
ལྡན་ཕར་ཕྱིན་གླིང་ནི། འཇའ་ཁུ་པ་ཆོས་རྒྱན་གྱིས་བཟུང། སྤའུ་རོང་དགོན་ནི་
དཔལ་ལྡན་སེང་གེས་བཏབ་པའོ།། །།འཇང་དང་ཉེ་བའི་སྤོ་འབོར་གྱི་
སའི་ཆའི་ལི་ཐང་དགའ་ལྡན་ཐུབ་ཆེན་ཆོས་འཁོར་གླིང་ནི། རྗེ་བསོད་ནམས་རྒྱ་
མཚོའི་ཧོར་ཡུལ་དུ་ཕེབས་སྐབས་ཞལ་བཀོད་གནང་ལྟར་དུ་སྤྲུལ་སྐུ་བསོད་ནམས་
ཡེ་ཤེས་ཀྱིས་བཟུང། སྤོ་འབོར་གྷིར་ཏི་སྒང་དང་སྐྱིད་འཇོ་བཤད་སྒྲུབ་དར་རྒྱས་བདེ་
ཆེན་ནི། རྗེ་དང་མཁས་གྲུབ་ཀྱི་སློབ་མ་གཙང་སངས་རྒྱས་དཔལ་བཟང་གིས་བཏབ་
བྱང་བར་ལ་སྟོད་དགོན་ནི། ཀརྨ་པཀྵིའི་སྒྲུབ་སྡེ་ཞིག་གསེར་ཀོང་དབོན་པོས་དར་
རྒྱས་སུ་མཛད་པ་ཡིན། ལྗ་བྱ་མོ་དགོན་ནི། གཙང་དགེ་འདུན་ལེགས་གྲུབ་ཀྱིས་
བཙུགས། མོ་ལ་ཝ་དགོན་དུ་ཕྱིས་སུ་ལི་ཐང་བློ་བཟང་དཔལ་འབྱོར་པ་སོགས་ཀྱིས་
བླ་མ་མཛད། བྱིས་པ་བདེ་ཆེན་ནི། ནང་སོ་སུམ་དགས་བཙུགས། ལྔ་བ་ཡང་སྟེང་
ནི། ཕྱིས་སུ་བློ་གྲོས་རྣམ་རྒྱལ་གྱིས་དར་བར་བྱས། ཤོག་དྲུག་ཕན་བདེ་ནི། གྲགས་
རྒྱ་མ་དང། དུས་ཡོན་ནི། སངས་རྒྱས་དང། མགོ་ལོག་དགོན་གསར་ནི། རི་པ་ས་
རམ་པས་བཙུགས། ཆ་འཕྲིན་བསམ་འཕེལ་གླིང་དང་དགའ་ལྡན་གངས་དཀར་
གཉིས་ནི། ཕྱིས་སུ་དཔོན་མཁའ་འགྲོས་གསོས་ཏེ་བློ་བཟང་བསྟན་འཛིན་བླ་མ་
མཛད། ཞག་མ་ཐང་དགོན་ནི། བླ་མ་བཟང་དཔལ་དང། སྤོམ་པོ་རའི་རྒྱ་མཚམས་
ཀྱི་ལྷེ་ཁང་སྟེང་དགའ་ལྡན་དར་རྒྱས་ནི། བླ་སངས་རྒྱས་པ་བདང། རྩེ་སྒང་ཁེ་འོང་
བདེ་བ་ཅན་ནི། བླ་ཁམས་པ་ཚུལ་ཁྲིམས་བཟང་པོ་དང། སྨུ་ལི་དགའ་ལྡན་བཤད་
སྒྲུབ་གླིང་དང་རི་ལྗོང་དགོན་ནི། སྦག་ཏི་རབ་འབྱམས་པ་བསམ་གཏན་བཟང་པོས་
བཏབ། གཞན་ཡང་ལྷ་ཁང་སྟེང་གི་དགོན་ལག་གྲའི་ལ་ཡབ་དགའ་ལྡན་རབ་བརྟན་

[272]
གླིང་དང་གཟུས་དགོན་གསར་ཚ་ཐོག་ཆ་ཡོད་དོ། །འབའ་ཁུལ་རྩེ་གསུམ་རྒྱ་ཤོག་གི་རྐ་
ཕུ་དགོན་ནི། འཇམ་དབྱངས་ཆོས་རྗེའི་སློབ་བུ་གོ་བོ་དགོན་པོ་བཀྲ་ཤིས་སེང་གེས་བཏབ་
ཡང་དེ་ཕྱོགས་ཀྱི་རྩེ་གསུམ་གསེར་འབུམ་ནི། དང་པོར་བཀའ་བརྒྱུད་པ་ངག་དབང་དང་
ལྕོག་སྟེང་ཐང་སྐེ་དགོན་ནི། རབ་འབྱམས་རྩེ་མོ་སྤེལ་བ་དང། གསལ་མཁར་ནི་
བསམ་གཏན་རྒྱ་མཚོ་དང། ཁྱུང་ཚང་ནི། གཙང་པ་ནང་སོ་སེང་གེས་བཏབ། ལ་ཐོག་
དགོན་ནི། རྒྱུད་སྨད་པ་ཡོན་ཏན་བཟང་པོ་དང། སྤང་སྟེང་ནི། བློ་གླིང་པ་ཡོན་རིན་གྱིས་
བཙུགས། གོ་བོ་རོང་གི་རིན་ཆེན་སྒང་ནི། གོ་བོ་རིན་མཆོག་པས་བཏབ་ཀྱང་འཇང་ཞབས་
ཉེ་བའི་ཚུགས་མ་ཟིན་པར་དཀོན་མཆོག་བཀྲ་ཤིས་ཀྱིས་སྤོས་པ་ལ་བསམ་འགྲུབ་
དགོན་ཟེར། འཚེམ་དགོན་ནི། རྗེའི་བུ་སློབ་ཚེ་མ་རིན་པོ་ཆེས་བཙུགས་ཀྱང་སྟོང་པ་
སླར་དེ་དང་བྲག་སྐྱ་གཉིས་ཀ་འཇམ་དབྱངས་དགའ་བློས་བཟུང། གཞན་ཡང་
བཀྲ་ཤིས་ཆོས་གླིང་དང་དགོན་ཆུང་བྲག་སྐྱོག་དང་ལོ་བེ་སྟེང་དམ་འབོལ་བེ་སྟེང་དང་
རྫོང་ལྷ་དང་གཅུང་ལུང་གི་ཀ་མདའ་དགོན་དང་བྱང་སྟེང་དང་གཙུག་ནོར་དང་དབྲ་ནགས་
དགོན་དང་ཉ་མགོ་དགོན་དང། ཡང་གོ་བོ་དཔོན་གྱི་མངའ་འོག་གི་དགོན་གསར་
མགོ་སོགས་བཅུ་གཅིག་ཡོད་ལ། འབའ་ལྷུན་གྲུབ་རབ་བརྟན་དགོན་དེ་མོ་སྤྲུལ་སྐུ་
ངག་དབང་དགེ་ལེགས་ཀྱིས་གསོས་པ་དགའ་ལྡན་ཕན་བདེ། ཁྱུང་འབུམ་ཀླུར་དགོན་
ནི། དབུ་རྣམ་བཟང་པས་བཏབ་ཀྱང་དོར་བས་བཤིག་རྗེས་སླར་འཇང་གི་རྒྱལ་པོས་
དྲིན་གྱིས་ཆགས་ཤིང་དེ་མོ་སྤྲུལ་སྐུ་ན་རིམ་གྱིས་འཛིན། འཕར་བ་རིན་ཆེན་སྒང་ནི་
རྗེའི་བུ་སློབ་དཀའ་བཅུ་རྣམ་བཟང་བས་བཏབ་ཏེ་འཕར་རའི་དགོན་ཚོ་བཅོ་བརྒྱད་ཀྱི་
མར་གྱུར། ཡང་དེར་གཙང་གཤིས་ཀྱི་གྲ་སྨན་དང་འབུམ་དགོན་དང་ཀླུ་ཆོག་དགོན་དང་
སྟག་ར་བྲག་དགོན་སོགས་ཡོད་དོ། །གླ་རུང་གི་མཚན་ཉིད་གྲྭ་ཚང་ནི། རྗེའི་སློབ་
མ་དཀོན་སེང་དང་སྔགས་གྲྭ་ནི། རྒྱལ་རབ་པ་ཤེར་རྡོར་གྱིས་བཟུང་ཞིང་དེ་གཉིས་
ཤུས་བཞིའི་ཆོས་ཐོག་ལ་ལྷན་དུ་འཚོགས་ཏེ་རྒྱུན་དུ་རང་རང་གི་གཞི་དགོན་སོ་སོར་
འདུག་ས་ལ་ནང་སེས་སྒོ་གཙོ་དགོན་སོགས་ཉི་ཤུ་ལྷག་ཡོད་དོ། །བྲ་ཡག་གམ་

[273] རྒྱུ་སྤྱི་པ་གྲགས་རྒྱམ་པས་བཏབ། བྱམས་བདུན་
དགའ་ལྡན་བཤད་སྒྲུབ་ཆོས་འཁོར་ནི། གྲགས་རྒྱམ་པའི་སྤྲུལ་སྐུ་ངག་དབང་བསོད་
ནམས་ལྷུན་གྲུབ་ཀྱིས་བཙུགས་ཤིང་དེ་གཉིས་ཀྱི་དགོན་ལག་ཆུ་འབར་དང་དགེ་འདུན་
སྟེང་དང་ལྷུན་གྲུབ་སྟེང་དང་རེ་ཡ་ཁྲ་ཡུལ་དང་ར་གཤིས་སོ་གོང་དགོན་སོགས་མང་
ངོ། །ཚ་བ་མཛོ་སྒང་གསང་སྔགས་གླིང་ནི། འཕགས་ལྷས་བོན་དགོན་དགེ་
ལུགས་སུ་བསྒྱུར་བའི། །སྤོམ་མདོའི་གསང་སྔགས་བདེ་ཆེན་ནི། སྔར་འཕགས་ལྷ་
མཐོང་བ་དོན་གྱིས་བཏབ་ཀྱང་བེ་རིས་བཤིག་པ་སླར་འཕགས་ལྷ་རྒྱལ་བ་རྒྱ་མཚོས་
གསོས། ཆ་བ་ཐེམ་ཐོག་དགོན་ནི། དགེ་འདུན་བསྟན་འཕེལ་སོགས་ཀྱིས་བཟུང་
སྤྲག་ཚད་ནི། རྗེའི་སློབ་མ་ཀོ་རེ་བ་ཤཱཀ་བརྩོན་དང། གྲུབ་པ་དགོན་ནི། རྗེའི་ཞལ་
མཇལ་བའི་རྒྱལ་མཚན་འོད་ཟེར་དང། ལྷུན་གྲུབ་དགོན་ནི། སྔགས་རམ་པ་ཤེར་
བཟང་དང། བྱང་དམར་བཀྲ་ཤིས་ཐང་དགོན་ནི། གོ་བོ་དགེ་འདུན་བཀྲ་ཤིས་
པ། ལ་སྒང་ནི། འཇངས་ཐ་མ་རྒྱལ་པོས་སྦྱིན་བདག་བྱས་ཏེ་འཕགས་ལྷ་གོང་
མ་དང། འགའ་ལ་ཆོས་འཁོར་ནི། གོ་བོ་དབང་ཕྱུག་རྒྱ་མཚོས་དང། བུལ་
ཐོག་དགོན་ནི། རྒྱལ་མཚན་འོད་ཟེར་དང། སྤང་ཐང་དགོན་ནི། གོ་བོ་བཟོད་
པ་འོད་ཟེར་བས་བཏབ། མགོ་ཡུལ་གྱི་མཐིལ་བ་དགོན་ནི། གཙང་སངས་རྒྱས་
དཔལ་འབྱོར་གྱིས་དགོན་བཞི་གཅིག་ཏུ་བསྡུས་པ་དེང་སང་དེ་མོ་བས་ས་སྤོས་ཏེ་
གསང་སྔགས་ཆོས་འཁོར་ཞེས་བཏགས། ཤུག་སྟེང་བཤད་སྒྲུབ་བྱམས་གླིང་
ནི། མངའ་རིས་བསྟན་བཟང་དང། འར་བུར་ལྟག་དགོན་ནི། རྗེའི་དངོས་སློབ་
ཚ་སྦུག་དཔོན་པོས་བཏབ་ལ། ཡང་སྔོམ་གཤེས་བུ་རྟ་འཛོམ་དགོན་དང་རྒྱལ་མོ་
རྫོང་དགོན་དང་བརྗིད་དགོན་དང་རྔུ་བརྒྱུད་གཡས་མགོ་དགོན་དང་རྭ་དགོན་དང་ཁྲོད་
ཡུལ་ས་མདོ་དགོན་དང་མགུ་དབུ་ཐོ་དགོན་དང་རབ་ཆེན་གྱང་ར་དང་རབ་ལོ་དགོན་
དང་ཀླུང་སྟོད་ལོ་མ་དགོན་དང། ཡང་ཤར་རྒྱལ་མོ་རོང་དང་ཉེ་ཞིང་ཁམས་དང་
ཨ་མདོའི་མཚམས་ཀྱི་མདུ་དགེའི་ཇ་ཕུའི་དགོན་གསུམ་ནི། ཚ་ཁོ་པ་དང། དེ་
དང་ཉེ་བའི་གེར་དྷ་ལ་ཁའི་རི་དགོན་ནི་དར་ཆེན་བདུན་གྱི་ཡ་གྱ་ལ་དྲུང་བ་རོང་བོ་

[274] །དབུས་གཙང་དང་ཁམས་སུ་ཆོས་ལུགས་སྣ་ཚོགས་
དར་བས་དེང་སང་ཡང་ད་དུང་དགེ་ལྡན་པར་མ་གྱུར་པའི་སོ་སོའི་དགོན་སྒྲུབ་སྡེ་ནི་
འདིར་མ་བྲིས་ཤིང་གསར་བཟུང་ཡང་ད་དུང་ཡོད་ཚོད་དུ་གདའ་ལ། གོང་དུ་བཀོད་པ་
རྣམས་ཀྱི་དགོན་རྙིང་འགའ་ཞིག་ནི། སྔར་ལུགས་གཞན་ཡིན་ཀྱང་ཕྱིས་སུ་གསེར་འགྱུར་
རྩིས་ལྕགས་ཁམས་བཞིན་དུ་དེང་སང་དགེ་ལུགས་སུ་ངམ་ཤུགས་ཀྱིས་འགྱུར་ཟིན་པའོ།།
མི་དད་པ་བརྟན་ཞིང་དཔའ་ལ་རྒྱུད་འཇམ་པ་རྟ་མགྱོགས་ཤིང་ཕྱུག་མོད་པ། ཁང་ས་
ཞིང་ས་ས་ཡི་དགེ། །འཐུང་ཆུ་ཞིང་ཆུ་ཆུ་ཡི་དགེ། །གམ་འགྲོག་རྒྱང་འགྲོག་རྩྭ་ཡི་
དགེ། །ཁང་ཤིང་བུད་ཤིང་ཤིང་གི་དགེ། །ཁང་རྡོ་ཐབ་རྡོ་རྗེ་ཡི་དགེ། །ཞེས་པའི་སའི་
དགེ་བཅུ་ཚང་ལ་འབྲུ་སྣ་ཤིང་སྣ་སོགས་མང་བའི་ཨ་མདོའི་ཕྱོགས་སུ་རྗེའི་ལུགས་
བཟང་དར་ཚུལ་ལ། ས་ཆུའི་ཆགས་ཚུལ་ནི། སྟོད་གངས་རི་དང་གཡའ་བར་སྤང་
ལྗོངས་དང་བྲག་སྨད་ནགས་ཚལ་དང་ལོ་ཏོག་སྨིན་ཞིང་བར་བར་དུ་མཚོ་དང་མཚེའུ་
དུ་མས་བརྒྱན་པ་སྟེ། དེ་ཡང་མཚོ་ཁྲི་གཤོག་རྒྱལ་མོའི་བྱང་ནས་གཡས་བསྐོར་དུ་
ལྷོ་ནུབ་པར་དུ་ཡོད་ལ། དེ་ལ་དབའ་རི་ཕོ་རོང་འབའ་གསུམ། ཚིག་གཅན་ཙ་རོང་
པོ་ཁ་ཅ་རྒན་ཅ་ཅོ་ནེ་ལྔ། མཛོ་དགེ་ཙོད་ཅུ་སོགས་ཡོད། ཀླུང་ཡང་སྤྱང་ཆུ་ཀླུ་ཆུ་ཙོང་
ཆུ་འཇུ་ལག་ཆུ་ནག་དང་དྲུག་ལས་རྨ་ཆུ་ནི། རྨ་ཆེན་སྤོམ་རའི་ཕྱོགས་ཀྱི་མཚོ་སྐྱ་རིང་
སྔོ་རིང་སོགས་མཚོ་གསུམ་གྱི་ཆུ་རྟ་ཤར་གྱི་ཕྱོགས་སུ་མཚོ་སྔོན་གྱི་གཡས་ནས་བརྒྱུད་
དེ་ཤར་དུ་འགྲོ་ཞིང་སྤང་ཀླུ་གཉིས་ཀྱང་རྨ་ཆུའི་གཡས་ནས་བྱུང་སྟེ་དེ་ལ་ཅོ་ནེ་ནས་
འདྲེས་ལ། ཙོང་འཇུ་ལག་གཉིས་མཚོ་ཆེན་གྱི་བྱང་ཤར་ནས་ཤར་ལྷོའི་ཕྱོགས་སུ་
སོང་ནས་རྒྱའི་ལན་གྲུ་མཁར་ཆེན་གྱི་སྟོད་ཙམ་ནས་རྨ་ཆུ་དང་ཡང་འདྲེས་ཏེ་སོག་
ཡུལ་དུ་སོང་ནས་སླར་རྒྱ་ནག་གི་གཞུང་ནས་རི་བོ་རྩེ་ལྔའི་གཡས་ངོས་བརྒྱུད་དེ་ཤར་
གྱི་རྒྱ་མཚོར་འབབ་ལ། ཆུ་ནག་མཚོ་སྔོན་གྱི་བྱང་ཕྱོགས་ནས་བྱུང་སྟེ་སུ་གྲུ་དང་
གན་གྲུ་མཁར་གཉིས་ཀྱི་བར་བརྒྱུད་དེ་བྱང་ཤར་དུ་འགྲོའོ།། །།ཨ་མདོའི་
ཕྱོགས་འདིར་སྔར་རྒྱ་གར་དམ་པ་སངས་རྒྱས་བལ་པོ་བྷ་རཏྣ་བོད་ཀྱི་མཁས་པ་མི་གསུམ་
བླ་ཆེན་དགོངས་གསལ་སོགས་དང་དགེ་ལྡན་པའི་རྗེ་ཙོང་ཁ་པ་རྟོགས་ལྡན་འཇམ་

[275]
གཤེགས་པ་སོགས་ཀྱིས་བྱིན་གྱིས་རླབས་ལ། ཕྱིས་སུ་བསོད་ནམས་རྒྱ་མཚོ་ཆུ་
ལུག་ལ་བྱོན་ནས་ལོ་ཉི་ཤུ་ན་ཡོན་ཏན་རྒྱ་མཚོ་དང་དེ་ནས་ལོ་ལྔ་བཅུ་ན་ངག་དབང་བློ་
བཟང་རྒྱ་མཚོ་འང་བྱོན་ཞིང་གཞན་མཁས་གྲུབ་ཀྱང་མང་དུ་བྱོན་ནོ།། །།དེ་ལས་
རྨ་ཆུ་དང་ཙོང་ཆུའི་བར་གྱི་ཙོང་ཁ་ཞེས་པའི་རི་བརྒྱུད་རིང་མོའི་སྐེད་ཙམ་ན་ཡོད་པའི་སྐུ་
འབུམ་དགའ་ལྡན་བྱམས་པ་གླིང་ནི། དང་པོར་རྗེ་ཙོང་ཁ་པའི་འཁྲུངས་སར་ཙན་དན་
དཀར་པོ་སྐྱེས་པའི་སྟེང་དུ་ཞ་ལུ་ལྕོག་ཆེན་པ་བཀྲ་ཤིས་བཟང་པོས་བ་ཞེངས་པར་གྲགས་
པའི་མཆོད་རྟེན་ཉེ་འཁོར་དུ་རི་ཁྲོད་པ་ཁ་ཤས་ཆགས་ལ། ཕྱིས་སུ་འདུལ་བ་ཆོས་རྗེ་
སྔ་མས་བདག་རྐྱེན་མཛད་དེ་དགོན་སྡེ་ཞིག་ཆགས་ཤིང་ཆུ་བྱིན་ལ་འདུལ་བ་ཆོས་རྗེ་འོད་
ཟེར་རྒྱ་མཚོས་དགོན་གཙོ་གྲྭ་ས་རུ་བསྒྱུར་ཏེ་འཆད་ཉན་གྲྭ་ཚང་བཙུགས་ནས་གདན་སར་
ཆོས་རྒྱ་མཚོ་དང་ཤེས་རབ་དཔལ་བཟང་དང་ཆུ་བཟང་རྣམ་རྒྱལ་དཔལ་འབྱོར་དང་བཀྲ་
ཤིས་དོན་གྲུབ་དང་དོན་གྲུབ་རྒྱ་མཚོ་དང་དཔལ་ལྡན་རྒྱ་མཚོ་སོགས་རིམ་པར་བཞུགས་ལ་
དེའི་སྔགས་གྲྭ་ནི། རབ་འབྱམས་པ་དགེ་ལེགས་རྒྱ་མཚོས་སྔར་བཙུགས་ཏེ་ཕྱིས་སུ་ཟིན་ལེགས་
རྒྱན་པས་དར་བར་བྱས་སམ་སྙམ། དེང་སང་མཚན་ཉིད་རྒྱུད་པ་སྨན་པ་གྲྭ་ཚང་ཡོད་ཅིང་
ལྷ་ཁང་དང་རྟེན་གསུམ་མང་ལ་འཆད་ཉན་བཟང། དེའི་དགོན་ལག་ལ་སྟོད་དུ་རི་ཁྲོད་པ་
བསྟན་འཛིན་གྱིས་བཟུང་སྟེ་གསེར་ཏོག་ཞབས་དྲུང་གིས་དར་བར་མཛད་པའི་གསེར་
ཏོག་དགོན་དང། རྒྱ་སྒོ་དང་ཉེ་བའི་ར་ཁོ་རི་ཁྲོད། ཟུར་ཚང་རབ་འབྱམས་པའི་ཧོར་
ཚང་རི་ཁྲོད། ཨ་ཀྱ་ཤེར་བཟང་པའི་ཁང་ཆེན་གྱི་སེངྒེ་རི་ཁྲོད། ཁྱུང་ཚང་མཁན་པོ་
བསྟན་རིན་པའི་དཀར་པོ་ཆོས་ལུང། རོང་བ་ཕ་བཞི་དཀའ་ལུས་བཟུང་བའི་ཀླུ་
འབུམ་ཆོས་བརྒྱད་ཀྱི་སྒང་དར་རྒྱས་གླིང། གཞན་བུམ་པར་དང་ར་ཁུའི་གཡང་
འབའ་དང་རྒྱ་རྩའི་རི་ཁྲོད་དང་ཆུ་དཀར་དང་གཙོ་རྒྱའི་རི་ཁྲོད། ཟེ་ན་གུ་ཤྲཱི་ཆོས་
འཕགས་རྒྱལ་མཚན་གྱི་བསམ་གྲུབ་གླིང། ཙོང་ཁའི་རྒྱབ་ཀྱི་སྒོ་མའི་བསམ་
གྲུབ་གླིང་དང་ཞོང་ཆེན་དཔལ་འབར་རི་ཁྲོད། སྐུ་འབུམ་གྱི་སྨད་དུ་འདུལ་བ་ཆོས་རྗེ་
འོད་ཟེར་རྒྱ་མཚོའི་ཤར་རྫོང་རི་ཁྲོད། ཨ་འཇའ་སུའི་དང་ཟ་ཁར་གྱི་རི་ཁྲོད་དང་ར་

[276]། །།ལྷས་སྔོ་ཏིང་གི་གྲོ་ཚང་དགོན་བཀྲ་ཤིས་གདེང་ཀ་
ནི། ནང་སོ་དཔལ་ལྡན་རྒྱ་མཚོ་དང་ཆོས་རྒྱལ་ཕུན་ཚོགས་དག་གིས་སྦྱིན་བདག་བྱས་ཏེ་
ལི་ཀྱ་རབ་འབྱམས་ཤེར་མཆོག་གིས་བཏབ་ནས་ཁྲིར་རིམ་པར་ཕུན་ཚོགས་རྣམ་རྒྱལ་
སོགས་འཁོད་ཅིང་འགྲིག་ལམ་འཆད་ཉན་བཟང། ལུང་པ་དེའི་སྨད་ཀྱི་ལྷ་ཁང་གོ་
ཏམ་སྡེ་ནི། རྒྱ་རྒྱལ་ཏའི་མིང་གྲུ་ཆོས་ཐོག་མ་ལྷུང་སྤུས་མཆོད་པའི་ཀརྨ་ཧེ་བླ་མའི་
དཔོན་པོ་བསམ་གཏན་བློ་གྲོས་ཞེས་པ་སེ་འབྲས་སོགས་ཀྱི་བསམ་བློ་ཁམས་ཚན་
འཛིན་མཁན་ལ་རྒྱལ་པོས་གུ་ཤྲཱིའི་ཐམ་ཀ་གནང་སྟེ་དེས་བཟུང་ཞིང་ཡོང་ལོ་རྒྱལ་པོ་དང་
ཟོན་ཏའི་སྐུ་རིང་ལ་དབོན་པོ་བསམ་གཏན་བཟང་པོས་ཇོ་བོ་དང་རྡོ་རྗེ་འཆང་གི་སྐུ་ཁྱད་
འཕགས་བ་ཞེངས་དེ་དག་གི་དུས་རྒྱལ་པོས་སེ་ཡོན་བཅུ་གསུམ་དང་མཆོད་གཞི་ལུང་
པ་བདུན་གྱི་ལྷ་སྡེ་གནང། གྲོ་ཚར་དགོན་ལ་བུ་དགོན་སྟོད་དུ་ཟུར་ཐར་ཀྱེ་ལག་རྒྱ་
ལག་རྒྱ་དཔོན་གྱི་རི་ཁྲོད་དང། བདུན་དུ་ཤིང་ཆེན་རི་ཁྲོད་དང། སྨད་དུ་བྲག་རི་ཁྲོད་
དང། གཞན་ཀ་རིང་གི་རི་ཁྲོད་དང་རྡོ་རྗེ་བྲག་དམར་ཡར་ནང་དང་ཇོ་ཐུ་དང་ཇོ་ཀྱའི་རི་
ཁྲོད་དང་ཧུ་ལན་གྱི་པད་མོ་ཆོས་རྫོང་ཡོད་དོ།། །།ཐང་རིང་དགའ་ལྡན་བཤད་
སྒྲུབ་གླིང་ནི། ལོ་བ་རྒྱ་པ་ཆོས་རྗེ་དགེ་འདུན་རིན་ཆེན་པས་བཏབ་སྟེ་དགོན་ལུང་པ་ལྕང་
སྐྱ་གྲགས་པ་འོད་ཟེར་གྱིས་མཚན་ཉིད་འཆད་ཉན་བཙུགས་པ་ད་ལྟར་ཡང་བཟང་ལ་
མཆོད་གཞི་ལུང་གསུམ་ཡོད་ཅིད་རྒྱུད་གྲྭ་ཡང་ཡོད། དགོན་ལག་ལུང་པ་དེའི་ཕུག་ན་
དགེ་རིང་རང་གིས་བཟུང་བའི་ལྷ་ལུང་རི་ཁྲོད་ཐར་པ་གླིང་དང། ལུང་མདོའི་ཙོང་ཆུའི་
གཡས་ངོས་སུ་ལེན་ཧྭ་ཐེ་དགོན་དང། ལྷོ་ངོས་སུ་བློ་བཟང་བརྩོན་འགྲུས་ཀྱིས་བཟུང་
བའི་འབུམ་ཁང་ཐང་གི་དགའ་ལྡན་བཤད་སྒྲུབ་རི་ཁྲོད་དང་དེའི་ལུང་མདོའི་མདོ་པ་
སྒར་གྱི་དགོན་དང། ཤར་སྨད་ཀྱི་གདོང་ཁ་དང་མངར་རི་ཁྲོད། ལྷོར་ཆེ་ལི་སེའི་དར་
རྒྱས་རི་ཁྲོད་དང་གྱང་གྱ་ར་རི་ཁྲོད་དང། པཱ་ཅུ་དགོན་བསྟན་པ་དར་རྒྱས་མེར་གིན་ཆོས་
རྗེ་པི་ཀྱ་སག་ར་བླ་མས་བཟུང་བདེ་ཡང་སྔར་ཐང་རིང་དགོན་གྱི་ལེ་ལག་ཡིན་ཀྱང་དེང་སང་
སྒེར་ཚུགས་བཟུང་ཞིང་སེ་ཏྲི་རི་ཁྲོད་འདིའི་དགོན་ལག་ཡིན་ནོ།། །།འབུམ་ཁང་
ཐང་ནས་མར་ལ་ཙོང་ལའི་མདུན་རིས་ལྷོ་བརྒྱུད་དུ་དཀའ་མགོ་དཀའ་བཅུས་བཟུང་ཞིང་

[277]
བསམ་གཏན་གླིང་དང། བོའུ་ཚུལ་གྲགས་པས་བཟུང་བར་གྲགས་པའི་ཨུ་ཤི་བཀྲ་
ཤིས་དར་རྒྱས་གླིང་དང། བསམ་བློ་ཨ་ཞང་ཨུ་ཤི་བྲག་རབ་འབྱམས་པ་མཉྫུ་ཤྲཱི་
བཟུང་བའི་གྲུ་གྱ་བྲག་བཤད་སྒྲུབ་ཆོས་འཁོར་རི་ཁྲོད་དང། སྔར་བྱང་དར་མགོ་ཤྲཱི་བཞུཊ་
གནས་སུ་ཕྱིས་སུ་བོའུ་ཚུལ་གྲགས་པས་བཟུང་བའི་ཁ་ཏེ་ཀའི་མཁར་ནང་གི་གསང་
འདུས་དགོན་ཡོད། འབུམ་ཁང་ཐང་ནས་ཤར་སྨད་དུ་མཛོ་མོ་མཁར་དགོན་ལས་ལོགས་
སུ་ཆད་པའི་གདོང་ཁ་རི་ཁྲོད་དང། དེའི་ལུང་སྨད་ཀྱི་མཛོ་མོ་མཁར་གྱི་སྤྲུལ་པའི་སྡེ་
ནི། སེ་ར་བྱམས་ཆེན་ཆོས་རྗེ་ནི་རྒྱ་ནག་ལ་ལན་གཉིས་བྱོན་པའི་ཕྱ་རས་མཚོ་སྔོན་དང་
ཙོང་ཁ་བརྒྱུད་ནས་འབྱོན་ལ་མཛོ་མོ་མཁར་གྱི་གནས་བྱིན་གྱིས་རླབས་ནས་དེའི་བུ་ཆེན་
ཤཱཀྱ་ཚུལ་ཁྲིམས་ཀྱིས་བཏབ་ཅིང་ས་སྐྱ་བསོད་ནམས་ཡེ་ཤེས་ཀྱིས་རྒྱུད་སྡེ་བཞིའི་གྲྭ་
བཙུགས་ཟེར། ཆོས་སྡེ་པ་རི་བོ་རྩེ་ལྔ་བརྒྱུད་དེ་པའི་ཅིང་དུ་བྱོན་ནས་ལོ་གྱ་གཉིས་
བཞེས་ཏེ་འདས་པའི་སྐུ་གདུང་མཆོད་རྟེན་ནི་མཛོ་མོ་མཁར་བ་གོ་ཤྲཱི་ཆོས་རྗེ་བསོད་རྒྱན་
པས་བཞེངས་པ་དགོན་དེར་ཡོད། དེ་ནས་མར་ལ་ཧུར་ཟུར་སེ་དང་ཨུཀྱ་སེ་དང་སྤྱན་
རས་གཟིགས་སྐུ་བཞུགས་པའི་ཀང་ཀུ་སེ་དང། ཙོང་ཆུ་དང་རྨ་ཆུའི་བར་མཚམས་སུ་
ཡང་ལྷ་ཁང་འགའ་ཞིག་ལའང་དགེ་འདུན་ཡོད། །ཀང་ཀུའི་ལུང་མདོའི་ལྷོ་ངོས་
ཀྱི་རྨ་ཆུའི་ཁའི་ལོ་ཀྱ་གྲོང་གི་རྒྱབ་ཀྱི་བྲག་ཁུང་དུ་བདེ་མཆོག་གི་རྣལ་འབྱོར་པ་ཡབ་
ཡུམ་གྱི་སྐུ་ཡོད་པ་ནི། ལ་ལས་ཕམ་མཐིང་བ་ཆུང་པའི་སྐུ་ཟེར་ཡིག་ཚང་ཞིག་ན་རྗེའི་
དབོན་པོ་དགའ་ལྡན་ཁྲི་པ་བློ་བཟང་ཉི་མ་དང་ཅུང་ཟད་མ་མཐུན་པའི་རྣལ་འབྱོར་བ་རྒྱལ་
མཚན་ཞེས་པ་དགའ་ལྡན་གྱི་རྒྱབ་ཏུ་བཞུགས་པ་ཕྱིས་སུ་རི་བོ་རྩེ་ལྔ་བརྒྱུད་དེ་ཤར་གྱི་
རྒྱ་མཚོ་བར་དུ་བྱོན་ནས་ཡར་ལོག་སྟེ་ད་ལྟར་སྐུ་ཡོད་པའི་བྲག་ཁུང་དུ་བཞུགས་ནས་ཁོ་
རང་བདེ་མཆོག་དང་སྦྱིན་བདག་གི་བུ་མོ་མཁའ་འགྲོ་མ་ཕག་མོར་རྒྱུར་པའི་སྐུ་ཡིན་ཟེར་
བ་ཅུང་དག་གམ་སྙམ་ཞིང་དེར་ཡོད་པའི་རྡོ་རིང་ན་ཏཱ་མིང་རྒྱལ་པོ་ཟོན་ཏའི་དུས་ཡིན་ཟེར་
བ་དང་འདུས་འགྲིགས་ལ། གང་ལྟར་ཡང་རྡོ་རྗེ་དྲིལ་བུ་པ་དང་མཚུངས་པའི་ཁྱད་
འཕགས་ཤིག་གི་ཡིན་ངེས་སོ།། །།དེ་ནས་ནུབ་ངོས་ཡར་ལ་རྨ་ཆུའི་ཚུར་ཁ་

[278] ཕ་རིར་ཧོ་ཐན་སེ། ཏྲ་མོ་ཁྲ་
ཟེར་བའི་རྒྱ་མིང་ཅན་ལྷ་ཁང་སོ་སོ་ན་དགེ་འདུན་བཞུགས་ལ། ཨང་གང་གི་རྟ་མགྲིན་
ལྷ་ཁང་དང་ཉེ་བའི་ནང་དགོན་བར་དགོན་ཐང་དགོན་དང་ཀ་ནོ་ཐན་རི་ཁྲོད་ཡོད། དེའི་
སྟོད་ཙམ་གྱི་རྨ་ཆུ་ཚུར་ཁའི་བྱམས་པ་འབུམ་གླིང་གི་ལྷ་ཆེན་རྒྱ་ཀོང་ཆོ་འཕྲུལ་གྱིས་
བཞེངས་ཟེར་བ་ནི་སྔོན་རྒྱའི་བོན་པོས་བཞེངས་ཀྱང་རྒྱལ་བསྟན་དར་རྗེ་སྒྲུབ་སྡེ་ཆགས་ནས་
སྟོན་པའི་སྐུར་བསྒྱུར་བ་ཡིན་ཟེར། དེའི་ལྷ་མདུན་དགོན་དུ་ཕྱིས་སུ་བླ་མ་རིན་རྒྱམ་
ཤེར་རྒྱམ་སོགས་བཞུགས་ཤིང་དེང་སང་གཡུང་སྐུ་སྐྱེས་ན་རིམ་གྱིས་བདག་བྱེད་ཅིང་
དེའི་ཟུར་དུ་མིང་ལ་རི་ཁྲོད་ཡོད། ལོ་ཀྱ་ཏུན་གྱི་ལྷ་ཁང་ན་ས་ཀན་ནེ་ཐན་བ་ཕལ་ཆེར་
འབུམ་གླིང་གི་ལེ་ལག་ཡིན། འབུམ་གླིང་གི་ལུང་སྟོད་དུ་སྔར་གཡེ་དགེ་བླ་མ་ཞིག་གིས་
བྲག་ལས་བཏོན་ཟེར་བའི་སྒྲོལ་མ་བཞུགས་པའི་ལྷ་ཁང་གི་མཐར་རི་ཁྲོད་པ་ཡོད་
འདི་ལེ་ལག་གོང་སྨོས་ཀང་ཀུའུ་སེ་དང་ཀོ་ཀྱ་སེ་དང་ཆུ་ཕྱར་ཁའི་ཕུན་ཀྱ་སེའི་རི་ཁྲོད་པ་
སྣང། ཙོང་ལའི་རྒྱབ་སྟོད་དུ་ཀ་མདེའི་དགོན་རྙིང་དང་གདོང་དམར་སྣ་ཁའི་དགོན་གསར་
དང། དེ་ནས་མར་ལ་འགག་ཚའི་ས་ཆར་རྒྱ་ཀོའི་དགོན་ཆག་ཆུ་དང་གསུམ་ཡོད། རྨ་
ཆུ་ཁའི་ཏན་ཏིག་ཤེལ་གྱི་ཡང་རྫོང་དུ་སྔོན་བོད་ནས་འབྱོན་པའི་མཁས་པ་རྣམ་གསུམ་དང་
བླ་ཆེན་དགོངས་གསལ་བཞུགས་ཞིང་དེང་སང་རི་ཁྲོད་ནི་བོའུ་སྐུ་སྐྱེས་ན་རིམ་གྱིས་འཛིན་
སྐྱོང་བྱེད། འདིའི་ལེ་ལག་ལ་ཆོ་རྟན་ཐ་ཀྱ་པི་ཀྱའི་རི་ཁྲོད་ཡང་དགོན་ད་རྨ་ཆུ་ཕ་རིའི་
ཞང་ཧང་རི་ཁྲོད་ཡོད། ཡང་ཏིག་ཏུ་འང་མཁས་པ་རྣམ་གསུམ་བཞུགས་ཤིང་ཨོ་རྒྱན་
པདྨའི་གྲུབ་ཁང་ཟེར་བ་ཡོད། ཙོང་ཁའི་རི་ཟད་མཚམས་ཀྱི་ཕྱག་ཐོ་ཐང་ན་ཐུབ་པ་མྱ་
ངན་འདས་ཚུལ་གྱི་ལྷ་ཁང་མཐར་རི་ཁྲོད་པ་ཡོད་དོ།། །།རྨ་ཆུའི་ཕར་ཁའི་
ཨང་ཀང་རྟ་མགྲིན་ནས་ལྷོ་ངོས་སུ་རིམ་པ་པདྨ་དགོན་ཡང་ཀྱ་སྒར་གསང། ཉིན་ཁྱོན་ལུང་
པའི་སྟོད་སྨད་ན་དགོན་སྒྲུབ་ལྔ་རེ། ལི་ཀྱ་སེ་ཨ་མཚོ་དགོན་དུན་ཕེ་སེ་དགོན་ཕོན་སེ་གྲང་
ཀྱ་ཙན་ཆང་སེ་དང། ག་ཅུའི་མཁར་ནང་ན་ལྷ་ཁང་ཆེན་མོ་དང་བྱམས་ཆེན་སེ། ཕྱི་ན་
ཁྲོ་ཡང་སེ་མཆོད་རྟེན་རིང་མོ་དང་ཡང་ཀྱ་ལ་ཁའི་རི་ཁྲོད་དང། རྨ་ཆུའི་སྨད་དུ་ལེན་ཐུའི་
སའི་ཆའི་འཕགས་པ་ཤིང་སྐུའི་བདེ་ཆེན་གཙུག་ལག་ཁང་ནི། ཧོར་སེ་ཆེན་རྒྱལ་པོའི་

[279] ཡང་སྟོད་ཀྱི་ཕན་སྟག་ལུང་
གི་དར་རྒྱས་དགོན་ནི། སྐྱ་ཏི་རབ་འབྱམས་པས་བཏབ་ནས་ཁྲིར་བླ་མ་འགའ་ཞིག་
བཞུགས་རྗེས་གཙང་རྟ་ནག་པ་ཀུན་དགའ་རྣམ་སྲས་ཀྱིས་འཆད་ཉན་བཙུག་དེ་དང་ཉེ་
བར་སྟག་ལུང་རི་ཁྲོད་དང་ཆོས་རྗེ་དཔལ་བཟང་གིས་བཞེངས་པའི་མཆོད་རྟེན་ཆེན་པོ་ཡོད་
དེ་ནས་མར་ལ་སྒང་ཤུ་རི་ཁྲོད་དང་མགོ་མོག་བན་སྒར་རི་ཁྲོད། ཧན་ཀྱ་དགོན་གསར་
རྙིང་གཉིས། མོ་ནི་ཀུའི་སྒྲུབ་སྡེ་ཡོད། སྤང་ཆུའི་ཚུ་རིའི་མཧཱ་ཀཱ་ལའི་ལྷ་ཁང་དང་
ཕ་རིར་ཨར་གོམ་ཀྱ་ཚང་དགོན་ཆོམ་སར་དགོན་ཨ་ཆེ་བླ་མའི་དགོན་སྤན་ལི་དགོན་མ་གྲྭ་
དགོན། ཡོབ་ཆེན་གྱི་མ་དགོན་དང་ཏ་མོ་དང་ཏུ་རེ་དང་ཆུ་རྩ་ལ་ཁ་དང་ཁྱོའུ་ཀྱ་ལ་ཁ་དང་
ནང་ཚན་དགོན་དང། གྲུ་གུ་རྒྱ་མཁར་གྱི་དགོན་ཆེ་ཆུང་ཡོད་དོ།། །།ཀླུ་ཆུ་ཚུར་
ཁ་ན་ཐེ་ཙེ་སེ་ཞུ་ལེན་ཏུན་སེ་མེ་བུ་མེན་སེ་ཧུད་ཐ་སེ་གྲ་མོ་ཁྲའི་དགོན་ཁྲ་ཀྱ་སེ་ཞེས་
པའི་རྒྱ་མིང་ཅན་གྱི་ལྷ་ཁང་ཐམས་ཅད་དགེ་འདུན་སྡེ་ཡོད་ལ། འབུམ་ཁང་ཐང་དང་
གདོང་ཁ་ནས་འདིའི་བར་དང། རྒྱ་རའི་ཕྱིའི་རྨ་ཆུའི་ཕར་ལ་ནས་ལྷོ་ངོས་སུ་སྤང་ཆུ་
དང་ཀླུ་ཆུའི་བར་གྱི་དཧོ་བའི་དང་རྒན་ཀྱ་དང་ཧོར་ཚན་ལུང་གསུམ་དང་གནམ་ལ་སྟོད་སྨད་
དང་ཁ་ཀྱ་ཚོ་དྲུག་དང་འཛོ་དགེ་ཤོག་ལ་ལྔ་དང་གཙོ་དང་སྟག་ཚང་ལྷ་མོའི་བར་ཕལ་
ཆེར་ག་ཅུའི་ཧོའུ་ཅུའི་མངའ་འོག་དང། སན་ཁྲོན་ནེམ་སྤེའི་འོག་ཡིན་ནོ།། །།
ལེན་ཐུནཱང་ལྷ་ཁང་དགོན་སྒྲུབ་ཡོད་ལ། མེན་ཅུ་ཕྱོགས་སུ་བླ་མ་དྲའི་ཚང་དང་
སྡིག་ཚང་ཆོས་རྗེ་དང་ཤར་བ་བརྩོན་རིན་པ་བཞུགས་སའི་ཆོས་རྫོགས་སོགས་ཡོད་
ཐོ་ཅུའི་ས་ཆའི་ཅོ་ནེའི་མཁར་ནང་གི་དགོན་ནི། རྩང་བ་རིན་ཆེན་ལྷུན་གྲུབ་པས་
བཟུང་ནས་སངས་རྒྱས་པས་འཆད་ཉན་བཙུག་ཅིང་དེང་སང་བར་ཤིང་མང་ལ་སྟོབས་
འབྱོར་ཆེ། དགོན་དེ་དང་གཡེར་བ་དང་ཚ་ཏོ་དང་གོང་ཚེ་དང་མང་ཉུང་དགོན་ལྔ་དགོན་
ལག་བཅས་པའི་གྲྭ་རྒྱུན་སེར་སྨད་ཀྱི་ཁམས་ཆེན་ལྔའི་གཞི་ཡིན། ཉང་ཚང་ཁ་བཅུའི་
ཆེ་བ་དགོན་ཕང་བོད་བཀྲ་ཤིས་ཆོས་གླིང་སངས་བློས་བཟུང། གཞན་ནག་མདོ་དང་
གླུ་ཆུང་དང་བདེ་ཐང་དང་ཆར་དགེའི་དགོན་ཡོད། རེ་བྩ་སྟོད་དུ་རྒྱ་མོ་དགོན་སོགས་དང་
སྨད་དུ་བསེར་བ་དང་ཁང་ཐོག་དགོན་ཡོད། རྒྱ་བོད་འདུམ་པར་མཛད་པ་པོ་དཔལ་ལྡན་

[280]
བཞུགས་ཤིང་དགོན་དེ་ལ་དགོན་ལག་མདོ། གཙང་ཁའི་རྒྱབ་ཀྱི་བཙན་གདོང་དམར་
ཡུལ་གྱི་བྲག་བྱ་ཁྱུང་དགོན་དང། རྨ་ཆུའི་ཕར་ཁའི་ཤ་སྦྲང་དགོན་ནི། འཕགས་པ་
ཤིང་སྐུའི་དགོན་གྱི་བླ་མ་མཛད་པའི་མདོ་སྨད་པ་ཆོས་རྗེ་དོན་རིན་པོ་ཆེས་བཏབ་པར་
མཁས་གྲུབ་ཀྱིས་གསུངས་ལ། དེ་ནི་དབུས་གཙང་དུ་བྱོན་ནས་སྙེ་ཐང་དང་སྣར་ཐང་དུ་
ཕར་ཚད་སྦྱངས་ཤིང་ཞ་ལུ་ནས་བསགས་སྦྱང་མཛད་དེ་དེར་བུ་སྟོན་རིན་པོ་ཆེའི་དྲུང་དུ་
ཚོགས་ལངས་མཛད་པས་རིན་པོ་ཆེའི་ཐུགས་ཟིན་པ་བྱུང་ལ། ཕྱིས་སུ་མདོ་
སྨད་དུ་བྱོན་ནས་དགོན་དེ་གཉིས་ལ་མདོ་སྔགས་ཀྱི་ཉམས་ལེན་བཙུགས་ཏེ་བླ་མར་བྱ་
ཁྱུར་ཆོས་རྗེ་གཞོན་ནུ་བྱང་ཆུབ་འོད་དང་བློ་རྒྱམ་དང་ཤེར་རྒྱམ་དང་གྲགས་རྒྱལ་སོགས་
རིམ་པར་བྱོན་ཞིང་ཨ་ཀྲོང་དཀའ་བཅུས་འཛིན་སྐྱོང་ལེགས་པར་མཛད་ལ། བྱ་
ཁྱུང་དགོན་དེར་རྗེ་རིན་པོ་ཆེས་གཞོན་དུས་སྒྲུབ་པ་མཛད་པའི་ཨརྱ་པ་ཙའི་གྲུབ་ཁང་
དུ་གྲགས་པར་དེང་སང་ཡང་དུས་ཆེན་འཇའ་གུར་འཆར་ཞིང། དགོན་དེའི་རྟེན་གྱི་
གཙོ་བོ་རྔ་སྒྲའི་ཞིང་དུ་བྱོན་པའི་དོན་རིན་པོ་ཆེའི་སྐུ་གདུང་མཆོད་རྟེན་ལས་ད་ལྟར་
ཡང་བདུད་རྩིའི་རྒྱུན་ཡང་ཡང་འབྱུང་བ་ཡོད་ལ། ཕྱིས་སུ་ཆུ་ཕྱག་ལ་ཆོས་རྗེ་
བྱམས་པ་གླིང་པ་བསྟན་རིན་པས་བཤད་གྲྭ་བཙུགས་ཤིང་རབ་བྱུང་བཅུ་གསུམ་
པའི་ས་འབྲུག་འདིར་བདག་གི་རྡོ་རྗེ་སློབ་དཔོན་ཆེན་པོ་དགའ་ལྡན་ཁྲི་ཆེན་ངག་
དབང་མཆོག་ལྡན་གྱིས་སྐུ་གདུང་ལྷ་ཁང་སྟེང་དུ་གསེར་ཏོག་གནང་ངོ།། །།
དེའི་སྟོད་ཀྱི་སྒོ་མིའི་ཕྱོགས་སུ་མགོན་ཀྱ་ཆོས་རྗེས་བཏབ་སྟེ་སྒོ་མི་གྲགས་རྒན་སོགས་
བཞུགས་པའི་འཆད་ཉན་དགོན་མཆོད་རྟེན་སྒ་ཞེས་པ་དང་རྒོད་ཚང་རི་ཁྲོད་སོགས་
ཡོད་དོ།། །།བྱ་ཁྱུང་དགོན་ནས་མར་ལ་རྨ་ཆུའི་གཡོན་བརྒྱུད་དུ་དེའི་དགོན་ལག་
སྒྲུབ་སྡེ་ལྟག་གདོང་དཀར་པོ་དང་བདེ་ཡངས་དང་བཀྲ་ཤིས་ཆོས་གླིང་དང་སེང་གེ་རི་ཁྲོད་
དང་བྲག་ལུང་གི་དགོན་དང་རྭ་ཙའི་སྟག་དགོན་དང། ཡང་སྔར་གྱི་ཨར་རྒྱ་ནང་སོའི་
དགོན་རྒྱ་དམག་དུས་སུ་བཤིག་ནས་དེང་སང་དགོན་ཆུང་ལྔ་རུ་འཕེལ་བ་སོགས་ཡོད་དོ།།
རྨ་ཆུའི་གཡས་ཕྱོགས་ཀྱི་སྟོད་ནས་མར་ལ་སྐུ་འབུམ་ཁྲི་པ་མི་ཉག་ཞབས་དྲུང་བློ་

[281] མཆོད་རྟེན་དྲིལ་གསིལ་མར་
གྲགས་པ་དྲིལ་བུའི་སྒྲ་ཡང་ཡང་འབྱུང་བ་དང། རོང་པོ་ཆོས་པ་རིན་པོ་ཆེས་བཏབ་ཟེར་
བའི་དགོན་དྲུང་རི་ཁྲོད་དང། གླང་ཚའི་ཤང་བླ་མའི་དགོན་དང། བའི་ཀྱ་བསྟན་
རྒྱན་པའི་སྒར་དུ། ལན་དུ་ཚུལ་ཁྲིམས་རྒྱལ་མཚན་པའི་རི་ཁྲོད་དང་ལན་དུ་ཞབས་
དྲུང་གི་དགོན་གཉིས་དང། ལྕང་སྐྱ་རིན་པོ་ཆེ་གོང་མའི་དྲུང་ཡིག་པ་ཐི་པ་བློ་བཟང་ཉི་
མས་བཟུང་བའི་རྟག་རགས་དགོན་དང། རྙེ་བླ་མའི་རི་ཁྲོད་དང་ཁྱུང་ཤེས་སྔགས་
རམ་པའི་རི་ཁྲོད་དང་ཨ་ཡག་བླ་མའི་སྒྲ་དང། འགག་བྲའི་བྲང་སང་དཀའ་བཅུའི་
རི་ཁྲོད་དང་པ་སྟོད་ཆེའི་འང་མོ་ཞབས་དྲུང་གི་དགོན་དང་ཨ་རིག་འཕྲིན་ལས་ཡར་
འཕེལ་གྱི་སྟོང་ཆེའི་དགོན་འོག་མ་དང་དམེ་དགེ་གྲྭ་ཚང་དང་བ་ཀྱ་གྲྭ་ཚང་དང་ས་པཎ་གྱིས་
རབ་གནས་མཛད་ཟེར་བའི་ཇོ་ཇུའི་ལྷ་ཁང་དང། བདག་གི་ཡོངས་འཛིན་རྡོ་རྗེ་འཆང་
སྐུ་འབུལ་བླ་ཟུར་མཚན་སྒྲོག་མཁན་ཆེན་བཞུགས་པའི་གོང་བའི་དགོན་དང་རི་ཁྲོད་
བྲག་དཀར་མེ་ལོང་དང། བྱ་ཁྱུང་ཐང་དུ་རྡོ་རྗེ་འཆང་ཚེ་ཁུ་སྔགས་རམ་པ་བློ་བཟང་
འབྱུང་གནས་ཀྱིས་བཏབ་པའི་ལྷ་རི་བསམ་གཏན་གླིང་ཞེས་པའི་སྒྲུབ་སྡེ་ཁྱད་
འཕགས་ཅན་ཞིག་ཡོད་དོ།། །།རྔ་སྒང་བྱང་ཆུབ་གླིང་ནི། ཕྱིས་སུ་
རིམ་པར་ལ་མོ་ཚོགས་གཉིས་རྒྱ་མཚོ་དང་དེའི་རྗེས་ཁྲི་ཆེན་བློ་གྲོས་རྒྱ་མཚོ་དང་སྤྲུལ་
སྐུ་ཆ་གྭད་ནོ་མེན་ཧན་ངག་དབང་བློ་བཟང་བསྟན་པའི་རྒྱལ་མཚན་གྱིས་བསྐྱངས་
ཟེར། ལ་མོ་ཚོགས་གཉིས་རྒྱ་མཚོས་མགུར་དགའ་ལྡན་རྣམ་རྒྱལ་གླིང་ས་སྟག་ལོར་
བཏབ། ངག་དབང་བློ་བཟང་བསྟན་པའི་རྒྱལ་མཚན་གྱི་སྡེ་བ་ཏིའི་ཆིང་ནང་སོ་ཞེས་
པས་
ཅིང་ལ་མོ་གྲགས་རྒན་ཞེས་པ་བློ་བཟང་བཀྲ་ཤིས་དང་ཁྲི་ཆེན་སྤྲུལ་སྐུ་བློ་བཟང་བསྟན་པའི་
ཉི་མ་སོགས་བཞུགས་དུས་འཆད་ཉན་ཤིན་ཏུ་བཟང་ཞིང་ཀྱེ་སྡང་རི་ཁྲོད་བྱང་ཆུབ་གླིང་ཡང་
བློ་བཟང་བསྟན་རྒྱན་པས་ས་སྦྲུལ་ལ་བཟུང་ལ། ཡང་ནོ་ཧོན་གྱིས་ཁ་འཛིན་མཛད་པའི་
དགོན་དང་རི་ཁྲོད་ནི་སྔར་སྨོས་ཟིན་པ་དེ་ཉིད་དོ།། །།མཁར་ཆེའི་དགོན་ནི་
སྟག་དགེ་དྲུང་རིན་པོ་ཆེས་བཟུང། གོའུ་བའི་སྒར་ནི། གོ་བ་དཀའ་བཅུ་ཆོས་རྒྱ་བཟུང་སྟེ་

[282] དགོན་གསར་གོང་མ་ནི། གོ་བ་བླ་མ་བཙན་པོས་
བཏབ་ཅིང། གོའུ་བའི་གསང་སྒྲོག་རི་ཁྲོད་ནི། གཉན་ཐོག་རབ་འབྱམས་པས་བཟུང་
ཟེར། དབེན་གནས་བཀྲ་ཤིས་ཆོས་འཕེལ་ནི། བདག་གི་དགེ་རྒན་མཁན་ཆེན་འཇམ་
དབྱངས་རྒྱ་མཚོས་རབ་བྱུང་བཅུ་གཉིས་པའི་མེ་མོ་རྟ་ལོར་གསར་དུ་བཟུང་ངོ།། །།
དེ་ནས་མར་ལ་ལོ་ཁོག་ཏུ་སྔོན་ལྷ་ལུང་དཔལ་རྡོ་རྗེ་སོགས་བཞུགས་པའི་ལོ་རྡོ་རྗེ་བྲག་
དང་མཁས་པ་མི་གསུམ་བཞུགས་པའི་ཨ་ཆུང་གནམ་རྫོང་དང། ཡང་སྟོད་ཀྱི་ཆེ་གེའི་
སའི་ཆར་ཧར་ཏོང་དཀའ་བཅུའི་སྒྲུབ་གནས་སུ་རྡོ་ལ་མ་ཎི་ཡེ་ཝ་མ་རང་བྱོན་ཡོད་
ཆོ་གེའི་རྟེན་བཞི་ནི། གོང་སྨོས་ཇོ་ཇུའི་ལྷ་ཁང་གི་རྟེན། ཐུགས་རྗེ་ཆེན་བོ།། ཁྲི་རལ་
དབུ་སྐྲ་ནང་བཞུགས་རྒྱ་མཁར་གྱི་མཆོད་རྟེན། ཕ་བོང་དཀར་པོ་གཅིག་ལ་བྱམས་སྐུ་
རང་བྱོན་སྟེང་བཞེངས་པའི་ཁྲི་ཁའི་ལྷ་དཀར་པོའོ། །དེ་དང་ཉེ་བར་ར་ཞི་དཀའ་བཅུའི་
ནགས་བར་རི་ཁྲོད་ཟེར་རོ།། །།རོང་པོ་རེ་བ་གོང་གི་ཕྱོགས་དང་ཉེ་སར་སྔགས་
རམ་པ། འཇམ་བློས་བཟུང་བའི་གཡེར་གཞུང་རི་ཁྲོད་བསམ་གཏན་གླིང། དཀའ་
བཞི་ཤེར་རྒྱམ་པས་བཏབ་སྟེ་ཀྵི་ཏྲ་པ་ལས་འཆད་ཉན་བཙུག་ཞིང་བྱ་བཏང་སྔགས་
རམ་པས་པས་དར་རྒྱས་མཛད་པའི་བེ་མདོ་དགོན་ཕུན་ཚོགས་ཆོས་གླིང་དང། དེའི་
དགོན་ལག་སྟག་གདོང་རི་ཁྲོད་ཟབ་མོ་རི་ཁྲོད་ཁང་མོ་རི་ཁྲོད་རྡོ་ཕུག་རི་ཁྲོད་ཡོད། ཡང་
ཕྱོགས་དེར་ཀ་རིང་གི་ཐར་པ་གླིང་དང། བེའི་ཐང་གི་བཀྲ་ཤིས་དགེ་འཕེལ་རི་ཁྲོད་
སོགས་ཡོད། རོང་པོ་རེབ་གོང་གསེར་མོ་ལྗོང་གི་ཕྱོགས་སུ་ཆོས་པ་རིན་པོ་ཆེ་བློ་
བཟང་བསྟན་རྒྱན་དང་དཀའ་བཅུ་རིན་པོ་ཆེ་སྐལ་ལྡན་རྒྱ་མཚོ་ཁུ་དབོན་གྱི་སྐུ་ཚེ་སྔ་
ཕྱིར་བསྟན་འགྲོའི་དོན་རྒྱ་ཆེན་མཛད་ལ། དེ་ཡང་རོང་པོ་སྟོད་ཀྱི་བདེ་ཆེན་ཆོས་
འཁོར་གླིང་ནི། སྐལ་ལྡན་རྒྱ་མཚོས་སྐུ་ཚེ་སྔ་མ་ཞིག་ཏུ་གྲགས་པའི་བསམ་གཏན་རིན་
ཆེན་པས་བཏབ་ཟེར། སྒྲུབ་སྡེ་བཀྲ་ཤིས་འཁྱིལ་ནི། ཆོས་པ་རིན་པོ་ཆེས་ཤིང་གླང་
ནས་གཞི་བཟུང་ཞིང་ཕྱིས་སུ་སྐལ་རྒྱམ་པས་ས་བྱི་ནས་དེ་རྒྱས་སུ་བཏང་སྟེ་ཤ་བྲང་བློ་རྒྱམ་
པས་སྒྲིག་ལམ་ཞིབ་པར་མཛད་པ་དེ་རྒྱལ་བསྟན་གྱི་རྩ་ལག་ཆེན་པོར་གྱུར། བཤད་
ཀྲྭ་ཀྭོས་བསམ་རྣམ་རྒྱལ་གླིང་ནི། སྐལ་ལྡན་རྒྱ་མཚོས་ལྕགས་རྟ་ལོར་བཏབ་སྟེ་མཚན་

[283]འདིར་ཧོར་ཟླ་དང་པོའི་སྨོན་ལམ་ལ་ཕྱོགས་གཅིག་ཏུ་འཚོགས་
པའི་སྒྲུབ་སྡེ་བཅོ་བརྒྱད་ནི། རྫོང་དཀར་བཀྲ་ཤིས་དར་རྒྱས་གླིང། བདེ་ཆེན་བཀྲ་ཤིས་ཆོས་
གླིང། དར་རྒྱས་བདེ་འཛོམ། རྫོང་སྔོན་བཀྲ་ཤིས་ཆོས་རྫོང། རྫོང་སེར་བཤད་སྒྲུབ་གླིང་
མཁར་གོང་བསམ་འགྲུབ་བདེ་ལྡན། ཤེལ་དགོན་བཀྲ་ཤིས་ལྗོངས། ཐུལ་མོའི་དགོན་
ཡིད་དགའ་ཆོས་འཛིན་རི་ཁྲོད། རོང་དགོན་རི་ཁྲོད། ས་དཀར་ཤར་ཆུ་མིག་རྫོང་གི་རི་
ཁྲོད། བདེ་ཆེན་རི་ཁྲོད། ཚ་རྒྱལ་རི་ཁྲོད། མགར་རྩི་ཤུ་གུ་ཉིན། བཀྲ་ཤིས་རྩེ། སེངྒེ་
རྩེའི་རི་ཁྲོད། དཀར་དྲི་ལ་དགོན། དགའ་ལྡན་ཆོས་འཕེལ་ལོ།། །།རོང་པོ་རྔོ་
བའི་དགོན་གུ་རུ་ནི། སྐལ་ལྡན་རྒྱ་མཚོའི་བཟུང་ཞིང་དེར་ཨན་རི་ཁྲོད་དང་སྤེལ་ལུང་
རི་ཁྲོད་དང་རྩིས་རྒྱད་རི་ཁྲོད་དང་དམག་དཔོན་ཕུའི་རི་ཁྲོད་དང་སེ་ཆིང་སོགས་ཀྱང་ཡོད་དོ།།
ཡང་ཕྱོགས་དེར་བདེ་མཆོག་གི་ཕོ་བྲང་ཡིན་ཟེར་བའི་སྦས་ལུང་ཁྱད་འཕགས་དང་ཉེ་
བར་གཉང་གོང་བྲག་དཀར་རི་ཁྲོད་ཡོད་དོ།། །།ཝ་ཤུའི་སྤྱང་ཁོག་གི་དགོན་ཆེན་
བཀྲ་ཤིས་འཁྱིལ་ནི། བདག་གི་སློབ་དཔོན་སྒོ་མང་ཁྲི་ཟུར་འཇམ་དབྱངས་བཞད་པའི་
རྡོ་རྗེ་ངག་དབང་བརྩོན་འགྲུས་ཀྱིས་བཏབ་ལ། བླ་མ་དེ་ཝ་ཤུས་སུ་འཁྲུངས་ནས་དབུས་
སུ་བྱོན་ཏེ་སྒོ་མང་གྲྭ་ཚང་དུ་ཐུགས་གཏེར་གནང་ནས་གསང་ཕུར་གྲྭ་སྐོར་མཛད། རྒྱལ་
དབང་ལྔ་པ་ལས་བསྙེན་པར་རྫོགས་ཤིང་ཕྱིས་སུ་པཎ་ཆེན་རིན་པོ་ཆེ་ལས་ཀྱང་བསྙེན་
རྫོགས་མཛད་ཟེར། དེ་ནས་བརྒྱུད་སྨད་དུ་བྱོན་ཏེ་ཕྱིས་སུ་འབྲས་སྤུངས་ཀྱི་རྒྱབ་བྱང་རི་
ལྷུན་པོའི་དགེ་འཕེལ་རི་ཁྲོད་དུ་སྒྲུབ་པ་མཛད་ཚེ་ལྷ་མང་པོའི་ཞལ་གཟིགས། བླ་མ་
རིན་པོ་ཆེ་དང་ལྕང་སྐྱ་རྡོ་རྗེ་འཆང་དང་སྲས་བརྒྱུད་པ་དཀོན་མཆོག་ཡར་འཕེལ་སོགས་བསྟེན་
ནས་གདམས་པ་མང་པོ་གསན་ཞིང་བཀྲ་ཤིས་སྒོ་མང་གི་ཁྲིར་འཁོད། དེ་རྗེས་ཨ་མདོར་
ཕེབས་ཏེ་བཀྲ་ཤིས་འཁྱིལ་དེ་བཙུགས་ཤིང་ཕྱིས་སུ་གཏེར་འབུམ་སོགས་ཀྱང་འདོན་
པར་མཛད། གསུང་རྩོམ་དབུ་ཕར་མཛོད་འདུལ་རྣམ་འགྲེལ་ལེའུ་དང་པོ་གཉིས་ཏེ་
པོ་ཏི་ལྔ་དང་གྲུབ་མཐའ་ཆེན་མོ་འཇིགས་བྱེད་ཆོས་འབྱུང་རིམ་གཉིས་ཁྲིད་སོགས་མཐའ་
ཡས་ཤིང་བུ་སློབ་ཀྱང་མང་ལ་དགུང་ལོ་དོན་ལྔའི་སྟེང་གཤེགས་ཏེ་སྐུ་གདུང་རིལ་པོ་ད་
ལྟར་དགོན་དེའི་གཙོ་བོར་ཡོད། གདན་སར་བླ་མ་སྦྱིན་པ་སོགས་རིམ་པར་འཁོད་ཅིང་

[284]
པའི་གཞི་ཆེན་པོར་གྱུར་ཞིང་རྒྱུད་པ་གྲྭ་ཚང་ཡང་ཡོད་དོ།། །།དེ་དང་ཉེ་བར་སློབ་
དཔོན་ཉིད་ཀྱིས་བཟུང་བར་གྲགས་པའི་གཏེར་ལུང་དགོན་དང་དཀར་འཛིན་དགོན་དང་
ཨ་ཁྱུང་ཡེ་ཤེས་རྒྱ་མཚོས་བཟུང་བའི་ཨ་ཁྱུང་ཁ་གཉིས་ཀྱི་སའི་ཐར་པ་གླིང་དང། ཧོར་
དཀའ་བཅུའི་ཟོམ་ཆེན་རི་ཁྲོད། ཁ་ཇའི་འགྱང་རོ་སྐུ་སྐྱེས་ཀྱི་དགོན་དང་སྟག་ལུང་རི་ཁྲོད་
དང་སྒོ་ལི་ཤར་གྱི་རི་ཁྲོད་དང། རྒྱུད་པ་དཔལ་ལྡན་པའི་རྒྱུད་པ་གྲྭ་ཚང་དང། རི་ཆུང་རི་ཁྲོད་
དང། མཛོ་དགེའི་སྟ་ཡོན་པའི་དགོན་དང། བཀྲ་ཤིས་ཆོས་གླིང་རི་ཁྲོད་དང། ཆོ་
ལ་བླ་མ་བསྟན་སྐྱོང་གི་ཧོར་ཚང་རི་དགོན་གཉིས། ཆུ་སྔོན་རྫོང་ཐག་གཉིས། དགའ་
ལྡན་གསེར་ཁྲི་པའི་ཉི་ཕུག་གི་སྒར། འགོ་བ་སྐུ་སྐྱེས་ཀྱི་སྒར་ཡང་སྙེ་ཐང་གི་སྒར་ཤིང་
ཆེན་སྒར་མར་བ་སྒར་འགྲུ་འགྲུའི་སྒར་རི་ཁྲོད་པ་སོགས་ཡོད་ལ། ཡང་དེ་དག་དང་ཇོ་
ནི་ཕྱོགས་དང་ཅུང་ཟད་ཉེ་བར་རོང་དགོན་ཞེས་པ་སྟོང་འཁོར་ཡོན་ཏན་རྒྱ་མཚོས་བླ་མ་
རྩོམ་མང་དུ་ཡོད་པའི་ངག་དབང་ཆོས་གྲགས་དཀོན་མཆོག་གིས་བཏབ་སྟེ་སངས་བཟང་
སོགས་ཀྱིས་བསྐྱངས། ཆོས་པ་སྐུ་སྐྱེས་ཀྱིས་གཙོའི་རྒྱ་མཁར་དགོན་རི་ཁྲོད་དང་
གཡེར་བ་དགོན་ཡ་ཕུ་རི་ཁྲོད་ཚོགས་གསུམ་རི་ཁྲོད་རབ་བཙའི་དགོན་བྲག་ལུང་རི་ཁྲོད་
བཙག་ལུང་རི་ཁྲོད་ལྷ་རྩེ་སྒར་ནའི་ཚ་སྐུ་སྐྱེས་ཀྱི་སྒར་ཞབས་མཁར་རི་ཁྲོད་ཅི་ལིང་རི་
ཁྲོད་འབེབ་སྐུ་སྐྱེས་ཀྱི་ཆེ་གཙོ་རི་ཁྲོད་དང་གཙོ་སྒར་དགོན། མེ་ཏོག་དགོན་དང་ངར་
རྒོད་སྐུ་སྐྱེས་ཀྱི་དགོན་རི་ཁྲོད། མ་ནུ་དགོན་བྲག་དགོན་ཤོབ་རིན་པོ་ཆེའི་དགོན། ཁ་
དོག་དགོན་རི་ཁྲོད་སོགས་ཡོད་ཟེར་ཡང་ཁོ་བོ་རོང་པོ་དང་ཙོང་ཁའི་སྨད་དང་ཐོ་མེན་ཇུ་
ཇོ་ནེ་ཝ་ཤུ་སོགས་ཀྱི་ཕྱོགས་དེར་མ་སོང་བར་གཞན་གྱི་ངག་བགོས་ཙམ་ཉན་ནས་བྲིས་
པས་བཟློག་ལུས་སོགས་དང་འདེབས་མཁན་སོགས་ལ་ནོར་བ་ཡོད་སྲིད་པས་
ཕྱིས་སུ་རྩར་ཆོད་པ་དག་གིས་བཅོས་སྐྱོར་མཛད། དཔའ་རི་དབུས་ཀྱི་དགོན་ལུང་
བྱམས་པ་གླིང་ནི་བ་སོ་སྤྲུལ་སྐུ་བསྟན་འཛིན་བློ་རྒྱམ་པས་གནས་འདུལ་མཛད་དེ་ཞི་བ་
ལྷ་དང་རྟོགས་ལྡན་པའི་ཡང་སྤྲུལ་རྒྱལ་སྲས་དོན་ཡོད་ཆོས་ཀྱི་རྒྱ་མཚོས་བཏབ་ལ་
དེ་ཡང་དྭགས་པོར་འཁྲུངས་ཏེ་དྭགས་པོ་གྲྭ་ཚང་དང་ར་བ་སྟོད་སོགས་སུ་གསན་སྦྱོང་

[285]
མཁའ་རྒྱལ་མཚན་སོགས་བསྟེན་ནས་མདོ་སྔགས་ལ་མཁས་པར་གྱུར་ནས་དྭགས་པོ་
གྲྭ་ཚང་གི་བླ་མ་མཛད། དེ་ནས་རྒྱལ་བ་ཡོན་ཏན་རྒྱ་མཚོ་སོགས་ཡུལ་ནས་ཡར་འཕེབས་
ཚེ་བྲག་རྒྱ་ནས་ལུང་བསྟན་ཏེ་དབུས་སུ་བྱོན་ནས་དེ་ཉིད་དང་པཎ་ཆེན་རིན་པོ་ཆེས་ཆོས་
རྒྱན་པས་རྫོང་བརྡའ་མཛད་དེ་བྱོན་ནས་དགོན་འདི་རབ་བྱུང་བཅུ་པའི་ཤིང་འབྲུག་ལ་བཏབ་
ལོར་ཟླ་བ་བཅུ་པའི་འཇུག་ཏུ་འབྲུག་སྒྲ་བསྒྲགས་ཤིང་མེ་ཏོག་ཤར་སོགས་ལྟས་བཟང་
ཡང་བྱུང་ཞིང་དེའི་ཕུག་གི་སྦས་ཡུལ་དཀར་པོ་རྫོང་གི་གནས་སྒོ་ཡང་ཕྱེས་ནས་སྒྲུབ་སྡེ་
བཙུགས་ལ། དེ་དུས་ཁྲི་ཆེན་ལ་མོ་བློ་གྲོས་རྒྱ་མཚོའི་སྐུ་གོང་མ་སུམ་པ་སློབ་དཔོན་
པ་ཆེ་བ་ཞེས་པ་ཆབ་མདོ་བྱམས་གླིང་གི་སློབ་ཆུང་མཛད་པ་དེས་བཙུན་པ་བྱེད་མི་བུ་ཆུང་
རྟ་ནོར་སོགས་ཀྱིས་ཉོས་ཤིང་གྲ་བ་བསྡུད་པ་སོགས་ཐུགས་ཁར་གཙོ་བོར་བཞེས། ཕྱིས་
སུ་རྒྱལ་སྲས་རིན་པོ་ཆེས་སུམ་པ་སློབ་དཔོན་པ་དམ་ཆོས་རྒྱ་མཚོ་པ་དེ་འཆད་ཉན་
བླ་མར་བསྐོས་ཏེ་དབུས་སུ་ཕེབས་པ་ཡིན་ལ། འདིའི་སྐུ་སྔ་མའི་སྐྱེས་འཕྲེང་ནི་
གྲུབ་ཆེན་མི་ཏྲ་ཛོ་ཀི་ཞི་བ་ལྷ་རིགས་པའི་ཁུ་བྱུག་དང་བོད་དུ་ཕུ་ཆུང་བ་སྣེའུ་ཟུར་བ་ཐོཊ་
མེད་དཔལ་བ་བར་འདིར་སྣ་ཚོགས་རང་གྲོལ་ཟེར་རྗེའི་སློབ་མ་རྟོགས་ལྡན་འཇམ་དཔལ་
རྒྱ་མཚོ་རྒྱལ་སྲས་ཤེས་རབ་འཕེལ་ལམ་ཆོས་འཕེལ་རྒྱ་མཚོ་དང། ཕྱིས་མ་ནི་རྒྱལ་
སྲས་བློ་བཟང་བསྟན་འཛིན་དང་བདག་གིས་ཡོངས་འཛིན་ངག་དབང་འཇིགས་མེད་
སོགས་ཡིན་ནོ།། །།དགོན་འདིའི་བླ་མར་སུམ་པ་སློབ་དཔོན་པའི་རྗེས་སུ་ཀ་
རིང་ཕུན་ཚོགས་རྣམ་རྒྱལ་སོགས་དེ་བར་བླ་མ་སུམ་ཅུ་རིམ་པར་བྱོན། ལྕང་སྐྱ་རིན་པོ་
ཆེ་སྐུ་སྔ་ཕྱི་དང་ཐུའུ་ཀྭན་སྤྲུལ་སྐུ་སྔ་ཕྱི་སོགས་བླ་ཆེན་དང་མཁས་ཆེན་མང་དུ་བྱུང་ཞིང་
དགོན་ཆེན་འདི་ཕོ་རོད་དང་དཔའ་རི་ཕྱོགས་ཀྱི་དགོན་སྒྲུབ་སྡེ་ཐམས་ཅད་ཀྱི་ཐོག་མ་
ཡིན་པས་འོག་ཏུ་འབྱུང་བ་ཕལ་ཆེར་གྱི་མ་དགོན་ཡིན་ནོ།། །།དགོན་ལུང་
གི་བརྒྱུད་པ་གྲྭ་ཚང་ནི། ལྕང་སྐྱ་རིན་པོ་ཆེ་དང་འཇམ་དབྱངས་བཞད་པའི་རྡོ་རྗེ་དང་ཐོའུ་
ཀྭན་རིན་པོ་ཆེ་རྣམ་གསུམ་གྱིས་རབ་བྱུང་བཅུ་གཉིས་པའི་ལྕགས་སྟག་ལ་བཏབ་སྟེ་འདན་
མ་ཞབས་དྲུང་པས་འདུས་ཁང་བཞེངས་ལ། འདིའི་ལུང་པའི་ཕུ་ན་སྔར་སྨོས་བཤད་

[286] གཡས་གཡོན་ཉེ་བར་མའན་འདུ་ཆོས་ལུང་དགེ་འཕེལ་ཞེས་པའི་ལིན་ཀྱ་
སྨོན་ལམ་རབ་འབྱམས་པས་བཟུང་བ་དང། ཁང་ཞི་རྒྱལ་པོ་ཡབ་སྲས་ཀྱིས་ཆེན་ཞིའི་
འཇའ་ས་དང་ཐ་མ་ཀ་གནང་བའི་བདག་གི་རྡོ་རྗེ་སློབ་དཔོན་ཆེན་པོ་རྡོ་རྗེ་འཇིགས་བྱེད་དང་
མི་གཉིས་པ་ཐུའུ་ཀྭན་རིན་པོ་ཆེ་ཆོས་རྒྱ་མཚོས་བཏབ་པའི་ཆུ་བཟང་ཟེར་བའི་སྒྲུབ་སྡེ་
བཟང་བ་གསུམ་ཡོད་ལ། ཐུའུ་ཀྭན་རིན་པོ་ཆེའི་སྤྲུལ་སྐུ་ནི་ད་ལྟར་བློ་བཟང་ཆོས་ཀྱི་ཉི་
མའོ།། །།ལྕང་སྐྱ་རིན་པོ་ཆེ་ངག་དབང་ཆོས་ལྡན་དང་འཇམ་དབྱངས་བཞད་པ་
ཡབ་སྲས་གཉིས་ནི། ཉི་ཟླ་ལྟ་བུའི་མཁས་གྲུབ་གཉིས་ཏེ། དང་པོ་ནི། དགོན་
ལུང་ཁྲི་པ་དྲུག་པའམ་བདུན་པ་འདུལ་འཛིན་ཆེན་པོ་ལྕང་སྐྱ་མ་རིང་རབ་འབྱམས་པ་
གྲགས་པ་འོད་ཟེར་གྱི་སྤྲུལ་སྐུ་སྟེ། དེ་ཡང་ཙོང་ཁའི་གཡི་དགེའི་ལུང་པར་ཞེན་པའི་ཚོང་
པ་ཞིག་གི་བུར་འཁྲུངས་ཏེ་བཅུ་གཅིག་སྟེང་ཨ་མདོ་ནས་ངག་དབང་བློ་བཟང་རྒྱ་མཚོ་ལས་
རབ་བྱུང་མཛད་དེ་ཞེ་ལྔའི་སྟེང་ཡང་དེ་ཉིད་ལས་དབུས་ནས་བསྙེན་པར་རྫོགས་ཤིང་ཕྱིས་
སུ་རྒྱལ་དབང་རིན་པོ་ཆེ་ལས་པཎ་ཆེན་སྡོམ་རྒྱུན་སར་བཞེས་ཀྱི་རྒྱུན་སླར་ཡང་བླང་
དགོས་བྱུང་ལ། འདི་ཉིད་ཀྱིས་མཁས་གྲུབ་དུ་མ་བསྟེན་ནས་མཁས་པར་གྱུར་ཏེ་
འབྲས་སྤུངས་གླིང་བསྲེས་དང་ལྷ་སའི་རབ་འབྱམས་གྲྭ་སྐོར་མཛད། མདོ་སྨད་དུ་བྱོན་
ནས་དགོན་ལུང་བླ་མ་མཛད་ཅིང་རྒྱ་ནག་ཏུ་རྒྱལ་པོས་གདན་དྲངས་ཏེ་བྱོན་ནས་ཕྱོགས་
དེར་རྗེའི་ལུགས་བཟང་གི་རྟ་ལྗང་དབང་པོ་ཤར་བར་མཛད། བོད་དུ་ཚངས་དབྱངས་རྒྱ་
མཚོ་ལ་འཇའ་ས་ཐ་མ་ཀ་བསྐྱལ་ཕྱིར་བྱོན་ནས་སླར་མཧཱ་ཙི་ནའི་ཡུལ་དུ་ཕེབས་ཏེ་
ཁང་ཞི་རྒྱལ་པོས་གོ་ཤྲཱིའི་ལུང་ལས་ཀྱི་བསྔགས་ཏེ་བསྙེན་བཀུར་མཛད་ཅིང་བླ་མར་
བཟུང་ལ། དགུང་ལོ་དོན་གསུམ་བཞེས་ཤིང་གསུང་རྩོམ་མདོ་སྔགས་པོ་ཏི་བདུན་ཙམ་
ཡོད་པ་དེང་སང་མངའ་རིས་བར་དུ་ཁྱབ་འདལ་ཆེ་བ་འདི་ཡིན་ལ་སློབ་མའང་མཐའ་
ཡས་སོ།། །།དེའི་སྤྲུལ་སྐུ་ནི། ཞྭ་དམར་ཕ་ཁྲ་ཞེས་པའི་ཕྱོགས་སུ་
འཁྲུངས་ཏེ་སྐུ་ལུས་སྔ་མ་བརྗེས་ཙམ་ལས་ཉི་མ་སྔ་ཕྱི་ལྟར་དུ་གྱུར་ཞིང་གཞོན་ནུ་
ཉིད་ནས་སློབ་ཚུལ་ཆེར་མཛད་མ་དགོས་པར་མཁས་བཙུན་བཟང་གསུམ་དང་ལྡན་
པས་དེང་སང་ཇུར་ཆེད་བདེ་སྐྱིད་རྒྱལ་པོའི་ཚ་བོ་ཆེན་ལོང་རྒྱལ་པོའི་བླ་མ་མཛད་པ་

[287]།
དགོན་ལུང་གི་སྟོད་ཀྱི་གསེར་ཁོག་ཞེས་པའི་ས་ཆའི་བཙན་པོ་དགོན་དགའ་ལྡན་དམ་ཆོས་
གླིང་ནི། དགོན་ལུང་བླ་ཟུར་ཧོར་དོན་གྲུབ་རྒྱ་མཚོས་བཏབ་སྟེ་རིམ་པར་སྒོ་མང་བླ་ཟུར་ནོ་
མེན་ཧན་ངག་དབང་འཕྲིན་ལས་ལྷུན་གྲུབ་དང་ཆུ་བཟང་སྤྲུལ་སྐུ་བསྟན་རྒྱན་བཞུགས་
ཤིང་དར་རྒྱས་ཆེ་ལ། འིང་དང་དགོན་ལུང་གཉིས་ཡོ་བྲེང་རྒྱལ་པོའི་དུས་རྒྱ་དམག་གིས་
བཤིག་ཀྱང་ལྕང་སྐྱ་སྤྲུལ་སྐུ་དང་ཐུའུ་ཀྭན་རིན་པོ་ཆེའི་བཀའ་དྲིན་ལས་དགོན་ལུང་རི་
དགོན་ནི། སུམ་པ་ཆོས་རྗེ་ཕུན་ཚོགས་རྣམ་རྒྱལ་དང་བཙན་པོ་དགོན་ནི་རྦུ་ཆོས་རྗེ་བློ་
བཟང་དཔལ་ལྡན་པས་གསར་དུ་གསོས་ཏེ་སྔར་ལས་ཀྱང་འཆད་ཉན་སོགས་དར་
རྒྱས་ད་ལྟར་ཆེ་ཙམ་ཡོད་ལ། བཙན་དགོན་དུ་དེང་སང་མཚན་ཉིད་གྲྭ་ཚང་གཉིས་
དང་སྨན་པ་དང་རྒྱུད་པ་དང་སྔགས་གྲྭ་སྟེ་ལྔ་ཡོད་དོ།། །།ཆུ་བཟང་དགོན་དགའ་
ལྡན་མི་འགྱུར་གླིང་ནི། ཐུ་མིད་ཧོ་ཤོས་ཆེས་བོད་ནས་གདན་དྲངས་ཡང་དེ་ཧལ་ཧ་ཚོག་
ཐུས་བླང་བས་མཆོད་ཡོན་དུ་འགྱུར་པའི་སྐལ་བ་མ་བྱུང་ཚེ་ཤིན་གྱུང་ནང་སོའི་ནང་དུ་
ཨ་མཆོད་བྱས་ནས་བཞུགས་ཏེ་ཕྱིས་སུ་སྐུ་འབུམ་གྱི་རྒྱུད་པ་དང་གྲྭ་ཚང་ཆེན་མོ་དང་
དགོན་ལུང་གི་བླ་མ་མཛད་པའི་སྟོང་ལུང་ཆུ་བཟང་པ་དཀའ་བཅུ་དཀར་ལེགས་རྣམ་
རྒྱལ་དཔལ་འབྱོར་པས་བཏབ། ཀན་ཆེན་གྱི་དགོན་ཐེག་ཆེན་ཐར་པ་གླིང་ནི་
ཤིང་རྟ་ལ་དགོན་ལུང་བླ་ཟུར་འདན་མ་གྲུབ་ཆེན་ཚུལ་ཁྲིམས་རྒྱ་མཚོས་བཏབ་
བུམ་པ་ཆོས་ལུང་རི་ཁྲོད་ནི། སྔར་རི་ཁྲོད་པ་འགའ་ཞིག་བསྡད་པ་ལས་ཆགས་
ཤིང་ལུང་རབ་བསྟན་བསམ་འགྲུབ་གླིང་ནི། དགོན་ལུང་པ་པ་རི་དཀའ་བཅུ་གྲགས་
པས་བཏབ། ཞྭ་ཁོག་སྟོད་ཀྱི་འདུལ་བ་བཤད་སྒྲུབ་དར་རྒྱས་གླིང་ནི། སེ་ཆེན་ཆོས་
རྗེས་ཤེས་རབ་རྒྱལ་མཚན་པས་བཏབ་སྟེ་ཆེ་ཀྱང་ཨེར་ཁ་ཨུ་འདུར་ཆོས་རྗེ་དང་
འདུལ་བ་ཆོས་རྗེ་བློ་བཟང་དགེ་དར་པས་བྱས། དགོན་གསར་བཤད་སྒྲུབ་གླིང་ནི་
རྒྱལ་སྲས་རིན་པོ་ཆེ་ངག་དབང་འཇིགས་མེད་ཀྱིས་ལུང་བསྟན་ལྟར་དུ་ཁོ་བོས་རབ་བྱུང་
བཅུ་གཉིས་པའི་ཆུ་གླང་ལ་བཏབ། ནོམ་ཆེ་དགོན་དགའ་ལྡན་བདེ་ཆེན་གླིང་ནི། ཨ་
རིག་རབ་འབྱམས་པ་བློ་གྲོས་རྒྱ་མཚོས་བཏབ། པོ་ཁོག་གི་ཐ་ཡན་ཆི་ཆུང་བ་དགའ་

[288] དགོན་ལུང་བ་བཟང་སྐོར་དཀའ་བཅུ་ཀུན་དགའ་བཟང་པོས་བཏབ་
ལ། དེའི་གཡས་ཀྱི་ལུང་དཀར་དུ་བཟང་སྐོར་ཀུན་དགའི་སྤྲུལ་སྐུ་དཔལ་ལྡན་འོད་ཟེར་གྱིས་
རྨང་བཏིང་སྟེ་བདག་གིས་བཟུང་བའི་སྒྲུབ་སྡེ་བསམ་གཏན་གླིང་ཟེར་བ་ཞིག་ཡོད་དོ།། །།
ཐ་ཡན་ཆི་ཆེ་བ་ནི། དགོན་ལུང་བ་ཧ་ཀྱ་སྒོམ་པོ་དོན་རིན་པོ་སོགས་བསྡད་པ་ལས་ཆགས་
ཝང་རི་ཁྲོད་ནི། ཝང་རབ་འབྱམས་པ་ངག་དབང་ཡེ་ཤེས་ཀྱིས་བཟུང་ཡང་རྒྱ་འཁྲུགས་ཀྱི་
རྗེས་སུ་མ་ཆགས། སྟག་རི་ནའང་རི་ཁྲོད་པ་ཁ་ཤས་ཡོད་ཅིང་དེའི་སྟོད་ན་ཨོར་མོ་རི་ཁྲོད་
ཟེར་བའང་ཡོད་དོ། །འཇུ་ལུག་གི་ཆུ་རྒྱུད་ཀྱི་སྟོད་ནས་མར་ལ་བྱ་རྒོད་རྩེའི་རི་ཁྲོད་ནི་
བཙན་དགོན་གྱི་ཀ་རྩ་རབ་འབྱམས་པ་བློ་བཟང་དར་རྒྱས་པས་བཟུང། འབྲུ་གུའི་དགོན་དགའ་
ལྡན་ཆོས་འཁོར་ནི། ཧོར་དོན་གྲུབ་རྒྱ་མཚོས་འབྲུག་ལོར་བཏབ་ཟེར་ལ་ཡང་ལ་ལའི་སེམས་
ཉི་གནས་བརྟན་པས་བཟུང་ཟེར། རྒྱ་རྔོག་དགོན་གོང་མའང་ལ་ལས་དེས་བཏབ་ཟེར་འགའ་
ཞིག་གིས་སེམས་ཉི་ཨ་ལག་ཟེར་བས་བཟུང་ཟེར། བན་རྒུད་དགོན་ནི། ཧོར་ཆོས་རྗེས་
བཟུང་ཟེར། སེམས་ཉི་སྒོ་མང་དཔོན་སློབ་དམ་ཆོས་ཞེས་པ་རྩོམ་པའང་འགའ་ཞིག་
མཛད་པའི་བདག་གི་སློབ་དཔོན་རིན་པོ་ཆེ་གཞི་དགོན་ནི། སྔར་ནང་སོ་ཀུན་དགའ་རྒྱ་
མཚོས་བཏབ་པ་རྒྱ་དམག་གིས་བཤིག་རྗེས་སྟོད་ཀྱི་འབྲུ་གུའི་སར་སྤོས་ནས་ཆོས་རྗེ་
འཕྲིན་ལས་རྒྱ་མཚོས་བཟུང་ཞིང་འཆད་ཉན་ཤིན་ཏུ་བཟང། མཆོད་རྟེན་ཐང་ནི། ཐོག་
མར་བདེ་དགུ་སྒོམ་པ་ཞིག་བསྡད་པའི་གཞིའི་སྟེང་དུ་སྟོང་སྐོར་མདོ་རྒྱུད་རྒྱ་མཚོས་དར་
བར་བྱས་ཟེར། རྒྱ་ཞིའི་དགོན་ནི། དགོན་ལུང་བརྒྱ་ཞི་རབ་འབྱམས་པ་བློ་གྲོས་
ཀྱིས་བཟུང་འཇུ་ལག་གི་ཆུའི་གཡོན་གྱི་ཐོའི་ཏུང་དགོན་ཆེ་བ་ཐོས་བསམ་དར་རྒྱས་
གླིང་ནི། ལུ་ཀྱ་བླ་མ་ཤེས་རབ་ཉི་མས་ས་ལུག་ལ་བཏབ་ཟེར་ཞིང་དྲག་དགོན་རི་ཁྲོད་
ཀྱང་དེ་དང་དུས་མཚུངས་ཙམ་དུ་ཆགས་ལ། དམར་ཞིང་རི་ཁྲོད་ནི། ཤེས་རབ་ཉི་མའི་
སྐུ་སྐྱེས་སུ་གྲགས་པ་ཤེས་རབ་རྡོ་རྗེས་བཟུང། འཇུ་ལག་ཆུའི་གཡས་ཀྱི་སེ་རུ་ལུང་
གི་མདོའི་ཐེའུ་ཆུང་དགོན་ཆུང་བ་དགའ་ལྡན་དམ་ཆོས་གླིང་ནི། སྔར་རི་ཁྲོད་པ་དགའ་
ཞིག་བསྡད་སར་སུམ་པ་སློབ་དཔོན་པ་ཆུང་བ་དམ་ཆོས་རྒྱལ་མཚན་གྱིས་ཐེའུ་ཏུང་
དགོན་ཆེ་བའི་བླ་མ་མཛད་སྐབས་སུ་ལུང་བསྟན་ནས་སླར་སྲན་ཆང་བློ་བཟང་བཀྲ་

[289]
ཤིང་དེ་དང་ཉེ་བར་རི་ཁྲོད་ཞིག་ཡོད་ལ། དེའི་གཡས་གཡོན་གྱི་སྲོག་མཁར་ཟེར་བའི་
རི་རྩེའི་སྒྲུབ་སྡེ་དགའ་ལྡན་ཆོས་རྫོང་ནི། གྲོའུ་ཀྱ་ཞུ་ཚེ་གྲོའུ་ཡེན་ཞེས་པ་སྐྱ་སེར་གྱིས་
གྲང་ཁང་བཞི་རྩིགས་ཏེ་ཁོ་བོ་ལ་བྱིན་པ་ལས་ཆགས་པའོ།། །།ཙོང་ཆུའི་གཡོན་
ངོས་ཀྱི་སྨད་ནས་ཡར་ལ་ལེན་ཧྭ་ཐེའི་དགའ་ལྡན་གནས་བཅུ་ཡར་འཕེལ་གླིང་ཞེས་པ་
གསུང་རབ་ཀྱི་པར་མང་པོ་ཡོད་པའི་དགོན་ནི། ལི་ཀྱ་སྐུ་སྐྱེས་ངག་དབང་ཆོས་རྒྱལ་
གྱིས་རབ་བྱུང་བཅུ་གཉིས་པའི་ཤིང་ཁྱི་ལ་བཟུང། སྟོང་ཤག་གི་སྨད་ཀྱི་སེར་ལྡིང་གི་
རི་ཁྲོད་ནི། སེར་ལྡིང་གི་གྲ་རིགས་ཞིག་བསྡད་པ་ལས་ཆགས་ཤིང་དེང་སང་ཐང་རིང་
གི་གོང་བ་སྐུ་སྐྱེས་ཀྱིས་བདག་བྱེད། ཨ་ཀྱའི་རི་ཁྲོད་ནི། སྨོན་ལམ་རབ་འབྱམས་
པས་མཛད་པའི་ཨ་ཀྱ་ཞབས་དྲུང་སྦྱིན་པ་རྒྱ་མཚོས་བཟུང། མ་མཆིའི་རི་ཁྲོད་ནི་
སྲ་ཡུ་སྒོམ་ཆེན་ཕུན་ཚོགས་རྒྱ་མཚོས་བཟུང་ཞིང་དགོན་ནི་དེ་ལས་མང་མ་མར་སྤོས་
ནས་ཨ་ཀྱ་སྒར་བ་དང་དྭགས་པོ་ཞབས་དྲུང་གིས་བདག་རྐྱེན་ཅུང་ཟད་རེ་བྱས་པ་ཡིན་
རྒྱུད་པ་ལ་མོ་ཆོས་འཁོར་གླིང་ནི། བོད་ཡུལ་གྱི་རྒྱུད་པའི་འབུལ་བསྡུས་པ་ཞིག་བསྡད་
པའི་སྒར་ལ་བརྟེན་ནས་ཆགས། རི་ཁྲོད་བསམ་གཏན་རྩེ་ནི། དགེ་འཕེལ་དུ་
འཇམ་དབྱངས་དཀར་པོ་སྒྲུབ་པས་ཤེས་རབ་རྒྱས་ནས་རྩོམ་འགའ་ཞིག་ཀྱང་མཛད་
པའི་ལུ་ཀྱ་སྒོམ་རྒན་དགེ་འདུན་དར་རྒྱས་པས་བཏབ། བཤད་གྲྭ་བཀྲ་ཤིས་ཆོས་
གླིང་ནི། དེའི་དབོན་པོ་སྒོམ་ཞི་དགེ་འདུན་བཟང་པོས་བཟུང་ཞིང་འཆད་ཉན་བཟང་
འབྲག་ལུང་གི་དགའ་ལྡན་བཤད་སྒྲུབ་གླིང་ནི། སྒོམ་ཞི་བའི་སྔར་བཞུགས་གནས་
སུ་དེའི་དབོན་པོ་ལུ་ཀྱ་རབ་འབྱམས་པ་དོན་ཡོད་བློ་གྲོས་ཀྱིས་བཏབ། རི་བོ་སེར་
མཐོའི་གཤམ་ཀྱི་ཚང་སྐྱའི་ཐུ་འབུམ་ནི། དགོན་ལུང་པ་ཚང་ཀྱ་དགའ་བཅུ་ནང་
སོས་བཟུང། བྲརྟི་རི་ཁྲོད་བསམ་གཏན་གླིང་ནི། བྲརྟི་ཆོས་རྗེ་ངག་དབང་དགེ་འདུན་
པས་བཏབ། བྲ་མ་ལུང་གི་རི་ཁྲོད་ནི། ཆོས་རྗེ་དགེ་འདུན་རབ་བརྟན་གྱིས་རབ་བྱུང་
བཅུ་གཉིས་པའི་ས་སྟག་ལོར་བཟུང། དེའི་ཟུར་གྱི་རྫོང་ཞི་རི་ཁྲོད་ནི། ལི་ཀྱ་དགེ་
སློང་གྲགས་པ་བཀྲ་ཤིས་རབ་བྱུང་བཅུ་གཉིས་པའི་ཤིང་སྦྲུལ་ལོར་བཏབ་པའོ།། །།

[290]
དགོན་དགའ་ལྡན་ཆོས་སྡིང་གཉིས་ནི། པཎ་ཆེན་བློ་བཟང་ཆོས་ཀྱི་རྒྱལ་མཚན་པའི་
དངོས་སློབ་དགོན་ལུང་བླ་ཟུར་སྟག་ལུང་སྤྲུལ་སྐུ་གུ་ཤྲཱི་ཆོས་ཀྱི་ཉི་མས་བཏབ་སྟེ་སྟག་ལུང་
དགོན་ནི། ཨེར་ཏི་ནི་ཆོས་རྗེས་བློ་གྲོས་བསྟན་དར་བས་བསྐྱང་ཞིང་ད་ལྟར་སྤྲུལ་སྐུ་གུ་ཤྲཱི་
བློ་བཟང་བསྟན་རྒྱན་བས་སྐྱོང་བཞིན་པ་དང། འབྲི་གོང་དགོན་ནི། དབུས་ཀྱི་འབྲི་གོང་
གི་འབུལ་བསྡུད་པའི་གཞི་ཞིག་དགོན་ལུང་གི་ནུབ་ངོས་ཀྱི་རོང་པོ་ཟེར་བའི་ས་ཆར་ཆགས་
པའི་གཞི་སྲུང་བཟང་རིན་བཟང་རྒྱན་པའི་གཞི་རྒྱ་དམག་གིས་བཅོམ་ཚེ་བྲོས་ནས་ཇག་རུང་
སྨད་དུ་སོང་བ་ངེས་བཏབ་སྟེ་འབྲི་གོང་གི་ལུགས་འཛིན་ཞིང་ཆོས་སྐྱོང་ཨ་ཕྱི་མ་སོགས་
བསྟེན་ནོ།། །།ཕོ་རོང་ཕྱོགས་སུ་ལུང་དཀར་གྱི་ཞྭ་དམར་བྲརྟི་དགོན་བཀྲ་ཤིས་
ཆོས་གླིང་ངམ་དགའ་ལྡན་ཆོས་འཁོར་གླིང་ནི། རྒྱལ་སྲས་བློ་བཟང་བསྟན་འཛིན་པའི་
ལུང་བསྟན་ལྟར་དུ་བྲརྟི་ནང་སོ་གྲགས་པ་ལྷུན་གྲུབ་པས་བཟུང་སྟེ་སྟག་ལུང་གུ་ཤྲཱི་ས་དར་
བར་མཛད། ཏོར་ཞི་དགོན་ནི། ངག་དབང་བློ་བཟང་རྒྱ་མཚོའི་སློབ་མ་ཏོར་ཞི་ངམ་རིང་
རབ་འབྱམས་པ་དམ་ཆོས་རྒྱལ་མཚན་པས་བཏབ། ཇག་རུང་གི་བྲརྟི་སྒར་ནི། བྲརྟི་
དང་པོ་དཔལ་བཟང་གིས་བཟུང། ཏཱ་བན་རྒྱ་རྡོག་དགོན་ཆོས་འཁོར་དར་རྒྱས་གླིང་ནི་
ཨ་ལོར་རབ་འབྱམས་པ་དཔལ་འབྱོར་རྒྱ་མཚོས་བཟུང། འབྲུ་སུག་གི་བཀྲ་ཤིས་
ཆོས་གླིང་ནི། ཨོར་སོ་དཀའ་བཅུ་བསྟན་འཛིན་བཟང་པོས་རབ་བྱུང་བཅུ་གཉིས་པའི་
ས་བྱ་ལོར་བཟུང། བཀྲ་ཤིས་ལུང་པའི་སྒྲུབ་སྡེ་རི་བོ་དགེ་འཕེལ་ནི། བྲརྟི་དྲུང་བསྟན་
པ་འོད་ཟེར་གྱིས་ས་ལུག་ལ་བཏབ། རྒྱལ་ཡག་གི་ཆོས་འཁོར་དར་རྒྱས་གླིང་ནི་
འགག་ཞིང་རབ་འབྱམས་པ་གྲགས་པ་རྒྱ་མཚོས་བཏབ། ནག་ཡང་དགོན་གོང་མ་
ཚོགས་རྫོགས་གླིང་ནི། རྩང་བ་བླ་མ་ཀུན་དགའ་རྒྱལ་མཚན་གྱིས་བཟུང། ནག་ཡང་
འོག་མའི་དགའ་ལྡན་བཀྲ་ཤིས་ཆོས་འཁོར་གླིང་ནི། སྔགས་རམ་པ་ཤེས་རབ་བློ་
གྲོས་ཀྱིས་བཏབ་ཅིང་དེ་དང་ཉེ་བར་ལྡན་མ་ཆོས་རྗེས་བཟུང་བའི་ཞལ་གཟིགས་རི་ཁྲོད་
ཡོད། ཇང་རིང་དགོན་གཉིས་ཀྱི་གོང་མ་དགའ་ལྡན་ཕུན་ཚོགས་གླིང་ནི། རྒྱབ་ཚེ་
རབ་འབྱམས་པས་བཟུང་ཟེར་ལ། འོག་མ་དགའ་ལྡན་ཆོས་གླིང་ཡིན། གཞན་

[291]
ཁྲོད་དང་ཡོད་ཆེད་ཀྱི་ཤིང་ར་དགོན་ཞེས་པ་ཕྲན་འགའ་ཞིག་ཡོད་དོ།། །།བྱང་གི་བོད་
སོག་གི་མཚམས་ཀྱི་ཆུ་ནག་དང་ཉེ་བའི་གན་ཅུ་ཞེས་པའི་སའི་ཆའི་མི་བོང་ཉག་རྒྱལ་པོའི་
ཕོ་བྲང་གི་རྒྱབ་ཀྱི་བྲག་ལ་གཡུའི་སྒྲོལ་མ་ནང་རྟེན་དུ་ཡོད་པའི་ཏཱ་རེའི་ལྷ་ཁང་དང་བཀའ་
གདམས་གླེགས་བམ་དུ་བཤད་པའི་རྒྱལ་པོ་བློ་གྲོས་འཕེལ་གྱིས་རལ་གྲིས་ཀླ་བདུད་བཏུལ་
ཚེ་བསྣམས་པའི་རལ་གྲི་ནང་རྟེན་བཅས་བྲག་ངོས་དེར་ལྷ་ཁང་ཉེར་ལྔ་དང་ལྷ་ཁང་གསར་
པ་གཉིས་དང་འདུས་ཁང་སོགས་ཀྱང་ཡོད་པའི་གཡས་ཟུར་དུ་མ་ཐི་སེ་ཞེས་གྲགས་
པའི་བོད་དགོན་དགའ་ལྡན་དཔེ་ཆོས་གླིང་ཞེས་པ་སློབ་དཔོན་ཁྲུང་ཚ་རིན་པོ་ཆེས་བཏབ་
པ་དང། ལྷ་ཁང་མང་པོ་དེའི་མདུན་དུ་གནས་བསྐོར་བ་བྱོན་ནས་བཞུགས་པ་ལས་
ཆགས་པའི་རྒྱ་དགོན་དུ་གྲགས་པའི་དགའ་ལྡན་ཆོས་འཁྲོ་གླིང་དང། དེའི་ནུབ་བྱང་
ཕྱོགས་སུ་སྔོན་ཡུ་གུར་གྱི་ས་ཆའི་འབན་དྷ་ཧོར་སྒོམ་ར་བ། བཅོམ་ནས་པེ་ཧར་བོད་
དབུས་སུ་ཁྱེར་བར་གྲགས་པའི་གནས་ཡོད། དགོན་འདི་དག་གི་མདུན་ངོས་ཀྱི་
ལུང་པ་གཅིག་གི་སྟོད་སྨད་བར་གྱི་གནས་ཁྱད་འཕགས་གསུམ་དུ་སྒྲུབ་སྡེ་གཙང་མ་
གསུམ་ཡོད་ཅིང་ཕྱོགས་དེར་ས་པཎ་བྱོན་ནོ།། །།མདོ་ཁམས་ནི། རི་ལུང་
ཟབ་ཅིང་རིང་ལ་རྒྱ་ཆེ་བས་ཁོང་སེང་དུ་ད་དུང་ཡང་མང་དུ་ཡོད་ཅིང། དེར་མ་ཟད་ད་
ལྟར་ཡང་ལོ་རེ་བཞིན་དགོན་སྒྲུབ་སྡེ་གསར་འཛུག་བྱེད་མཁན་ཡང་མང་བས་བརྗོད་
ཀྱིས་མི་ལངས་ལ། ཡང་དཔའ་རི་ས་ཀྱི་ཕྱོགས་སུ་ཧོར་གོ་ཏན་རྒྱལ་པོའི་བློན་བརྒྱུད་
ཀྱི་ལི་ཀྱ་ཞེས་པའི་དཔོན་ཕྲན་དང། ཧོར་རྒྱལ་དང་ཏཱ་མིང་རྒྱལ་པོས་གནང་བའི་
གསེར་ཐམ་ཅན་གྱི་གྲོ་ཚང། ཁ་ཏི་དཀར། མཛོ་མོ་མཁར། བརྟན་པོ། ཅོག་
ཙའི་གོ་ཤྲཱི་དང། དངུལ་སྲང་ཞེ་བརྒྱད་པ་ཐམ་ཅན་སྟོད་པ་ཟིན། ཞེན་ཅུང། ཀླུ་
འབུམ། མདོ་པ། མི་ཉག་མར་རྩང་གི་གོ་ཤྲཱི་དང་སྨད་པ་གཡེ་དགེ། ཁྱི་ལི་
ཡིན་བཤུ། ཅད་ཇོའི་གོ་ཤྲཱི་དང་གཞན་མ་འུ་ཆེན། ཅི་ཤང་ཆིན་ཤྲཱི་དག་བྲི་ཡོན་
ཆུང་བ་ལི་དང་བ་སོའི་ཐ་མ་ཀ་ཅན་སོ་སོ་ལ་ལྷ་ཁང་ཆེ་བརྟེན་གསུམ་ཅན་ཡོད་ལ་
ཨ་མདོའི་ཕྱོགས་སུ་དགེ་ལུགས་ཁོ་ན་ལས་ལུགས་སྣ་ཚོགས་ནི། དེང་སང་མེ་

[292]། །།
དེ་ལྟ་བུའི་དགོན་སྒྲུབ་སྡེར་གནས་པའི་རང་ཅག་ཞྭ་སེར་ཅོད་པཎ་འཆང་བ་རྣམས་ཀྱིས་
ཉམས་ལེན་གྱི་རིམ་པ་དྲི་མ་མེད་པ་ནི། རྒྱལ་བའི་མདོ་སྔགས་ཀྱི་དགོངས་དོན་ཤིང་
རྟའི་སྲོལ་འབྱེད་རྣམ་གསུམ་དང་ཞི་བ་ལྷའི་མན་ངག་ཇོ་བོ་རྗེས་ཕྱོགས་གཅིག་ཏུ་
བསྡུས་པའི་ཐབས་ཤེས་གཉིས་ལྡན་གྱི་སྐྱེས་བུ་གསུམ་གྱི་ལམ་གྱི་རིམ་པ་ལ་འཇམ་
དབྱངས་ཀྱི་གདན་ས་པ་ལམ་གྱི་གཙོ་བོ་རྣམ་གསུམ་གྱིས་བརྒྱན་པའི་བྱང་ཆུབ་ལམ་
རིམ་སྟེ། དེ་ནི་འཇམ་དབྱངས་དང་རྗེ་བླ་མ་དང་རང་གི་རྩ་བའི་བླ་མ་དབྱེར་མེད་དུ་
བསྒོམ་པའི་བླ་མའི་རྣལ་འབྱོར་སྔོན་དུ་བཏང་སྟེ་བཤེས་གཉེན་བསྟེན་ཚུལ་ནས་ཞི་
ལྷག་བར་དང་ཁྱད་པར་དུ་འཇམ་དབྱངས་དང་དཔའ་བོ་རྡོ་རྗེ་སོགས་ལས་བརྒྱུད་པའི་
གཅོད་སོགས་ཀྱི་སྒོ་ནས་ཀྱང་སྟོང་ཉིད་ཀྱི་ལྟ་བ་བསྐྱངས་ཤིང། དེའི་ཚེ་སྐྱེས་བུ་
ཆུང་འབྲིང་ཆེན་པོའི་ཐུན་མོང་གི་ལམ་གྱི་འགྲོས་དང་བསྟུན་པའི་ཆོས་སྐྱོང་ཆོས་རྒྱལ་
རྣམ་སྲས་ཡེ་ཤེས་ཀྱི་མགོན་པོ་དང་ལྟ་བའི་ཆོས་སྐྱོང་ལ་ཀླུ་སྒྲུབ་ཀྱི་བསྲུང་མ་
དཔལ་མགོན་བསྟེན་པ་དང། ཐུན་མོང་གི་ལམ་དེ་ལ་ལེགས་པར་སྦྱངས་རྗེས་སུ་
སྔགས་ཀྱི་རྒྱུད་སྡེ་བཞིའི་གཙོ་བོ་བླ་མེད་ཀྱི་ནང་ཚན་ཕ་མའི་རྒྱུད་འབྱེད་བྱེད་ཀྱི་ཐབས་
གཙོ་བོར་སྟོན་པའི་བདེ་མཆོག་དང་དེའི་ཐབས་ཤེས་ཀྱི་ཉམས་ལེན་ལམ་དུ་འགྲོ་
ཕྱིར་གནད་ལྔ་ཚང་བའི་འཇིགས་བྱེད་བདེ་གསུམ་གྱི་ལྷའི་རྣལ་འབྱོར་རིམ་གཉིས་ཏེ་
མདོར་ན་མདོ་སྔགས་ཐབས་ཤེས་ཡ་མ་བྲལ་བ་དེ་ཟུང་འབྲེལ་ལ་བརྩོན་པ་ཡིན་ལ་
དེས་འཁོར་བའི་རྒྱུན་གཅོད་སླ་ཞིང་ཀུན་མཁྱེན་སྙིགས་དུས་ཀྱི་ཚེ་ཐུང་གཅིག་ལའང་
མངོན་དུ་བྱེད་ནུས་པའི་ཁྱད་ཆོས་འགྲན་ཟླ་མེད་པ་དང་ལྡན་པས་སྐལ་ཆེན་བྱེ་བ་
འབུམ་གྱི་བར་དུའང་འཕྲད་དཀའ་བའི་ལུགས་བཟང་འདི་ལ་ལན་གཅིག་ཙམ་
མཇལ་བའི་དུས་འདིར་སྐལ་ལྡན་རྣམས་དགའ་སྤྲོ་ཆེན་པོ་དང་ལྡན་པའི་སྒོ་ནས་
མྒོའམ་གོས་ལ་མེ་ཤོར་བ་གསོད་པའི་བརྩོན་འགྲུས་ལྟ་བུར་བསྐྱེད་ནས་མདུན་མ་
ལེགས་པར་སྒྲུབ་རིགས་སོ།། །།གཉིས་པ་བོད་ཀྱི་ལུགས་གཞན་དག་
གི་རྣམ་གྲངས་ཙམ་སྨོས་པ་ལ་བདུན། འབྲོག་མི་ལོ་ཙཱ་ལས་བརྒྱུད་པའི་ས་སྐྱའི་

[293][FROM 293]

[296][TO 296 PAGES MISSING]

[297]
གསུམ་ལས་ལུང་སོགས་མཛད་འཕྲིན་མཐའ་ཡས་སོ།། །།ས་སྐྱའི་གདན་ས་
པའི་རིམ་པ་ནི། འཁོན་རྒྱལ་པོས་དགོན་ཆུ་གླང་ལ་བཏབ་པ་ནས་ཆུ་རྟའི་བར་བདག་མཛད་
ལ། དེ་ནས་བ་རི་ལོ་ཙཱ་དང་ས་ཆེན་དང་སློབ་དཔོན་རིན་པོ་ཆེ་བསོད་ནམས་རྩེ་མོ་དང་རྗེ་བཙུན་
ཆེན་པོ་གྲགས་རྒྱན་དང་ཆོས་རྗེ་ཟང་ཚ་བསོད་རྒྱན་དང་དམར་ཤཱཀྱ་གྲགས་དང་འུ་ཡུག་པ་
དང་འཕགས་པ་དྷརྨ་པ་ལ་དང་ཤར་པ་འཇམ་དབྱངས་རིན་ཆེན་རྒྱལ་མཚན་དང་བླ་མ་
བདག་ཉིད་ཆེན་པོ་བཟང་པོ་དཔལ་དང་འཇམ་དབྱངས་དོན་ཡོད་རྒྱལ་མཚན་དང་བསོད་
ནམས་རྒྱལ་མཚན་དང་ཏ་དབེན་བློ་གྲོས་རྒྱལ་མཚན་རྣམས་རིམ་པར་བྱོན་ལ། ཕྱིས་
སུ་ཕག་གྲུ་བས་མངའ་བསྒྱུར་ཀྱང་ས་སྐྱ་རང་གི་སྔར་གྱི་མཆོད་གཞི་ཕལ་ཆེར་ལ་
བདག་མཛད་ཅིང་མ་བུ་དགོན་དང་བཅས་པ་ད་དུང་ཡང་འཕེལ་རྒྱས་སུ་ཡོད་དོ།། །།
ས་སྐྱའི་ཆོས་ལུགས་གཙོ་བོ་ནི། བིར་ཝ་ནས་བརྒྱུད་པར་གྲགས་པའི་འབྲོག་མིའི་
ལམ་འབྲས་གསུང་ངག་སོགས་སྐོར་དགུ་ཡོད་ལ། དེ་ལ་འབྲོག་མིའི་སྐུ་སྲས་ཨིནྡྲ་
དང་རྡོ་རྗེ་གཉིས་དང་ཐུགས་སྲས་འབྲོག་མི་དེ་བ་ལས་བརྒྱུད་པ་གསུམ་དང། སེ་མཁར་
ཆུང་ནས་འཕེལ་པ་ལ་གསུམ་ལས་འབྲིང་དུ་ཐོས་པ་མ་ཅིག་ཞ་མ་ནས་ཕོ་མོ་བས་
བརྒྱུད་གསུམ་ཡོད་ཟེར། གཞན་ཡང་ས་སྐྱའི་ལྕགས་རི་ལས་མི་འདའ་བའི་གསེར་
ཆོས་བཞི་སོགས་ཡོད་ལ། དེ་དག་གི་ལམ་འབྲས་ཀྱི་ལམ་ཐུན་མོང་གི་བདུན་འཇིག་
རྟེན་ལས་འདས་པའི་བཞི་དང་སྐོར་བཅོ་བརྒྱད་དང་དེ་དག་གི་སྐབས་ཀྱི་གེགས་སེལ་
བོགས་འདོན་སོགས་ཡན་ལག་དང་བཅས་པ་ཡོད་ཅིང། ལྟ་བ་གོང་སྨོས་ལྟར་
གསལ་སྟོང་ཟུང་འཇུག་ཅེས་པ་སྔགས་དང་འདྲ་ཟེར་བ་ཞིག་སྔ་མ་དག་གིས་འདོད་
ཀྱང་གྲགས་རྒྱན་དང་ས་པཎ་གྱིས་ཕྱག་རྒྱ་ཆེན་པོ་དེ་ལ་ཟུར་ཟ་མཛད་དོ།། །།
ས་པཎ་སོགས་འགའ་ཞིག་མ་གཏོགས་ས་སྐྱའི་བླ་མ་ཕལ་ཆེར་ནི། རྒྱལ་སྲིད་
ཀྱང་བསྐྱང་བཞིན་དུ་སྔགས་ཀྱི་རྣལ་འབྱོར་ལ་བརྟེན་ནས་ཆོས་སྲིད་ཀྱང་བསྐྱང་བ་
ཡིན་ནོ། །ས་སྐྱའི་གདུང་རབས་ལ་རིགས་གསུམ་མགོན་པོའི་རྣམ་འཕྲུལ་དངོས་
སམ་བྱིན་གྱིས་རླབས་པ་དང་འཇམ་དབྱངས་པ་བདུན་བརྒྱུད་བྱུང་ཚུལ་གང་ཞེ་ན་

[298]
གཅུང་དཔལ་ཆེན་འོད་དང་ས་པཎ་དང་ཟངས་ཚ་དང་འཕགས་པ་རྣམས་འཇམ་དབྱངས་
བདུན་བརྒྱུད་དང་འགྲོ་མགོན་ཕྱག་ན་རྡོ་རྗེའི་སྤྲུལ་པ་ཟེར་ལ། ས་སྐྱའི་གདུང་བརྒྱུད་ཕལ་
ཆེར་འོག་གི་རེའུ་མིག་ཏུ་གསལ་ཞིང་བརྒྱུད་འཛིན་གཞན་དུ་དོལ་གཉིས་ཀྱི་སློབ་མ་ཉ་
བཙོན་གཉིས་དང་དེ་དག་གི་སློབ་མ་གཡག་གཞོན་ཟུང་དང་ཀུན་མཁྱེན་གཡག་པའི་སློབ་
བུ་དོར་རྫོ་ར་ཆ་དང། ཡང་ཆ་བ་ཆོས་སེང་རིག་རལ་རེང་མདའ་བ་རོང་སྟོན་སོགས་མང་དུ་
བྱུང་ངོ།། །།གཉིས་པ་མར་ཁུང་ལས་བརྒྱུད་པའི་བཀའ་བརྒྱུད་པའི་ཆོས་དྲུག་ཟུང་
བྱུང་ཚུལ་གཉིས། ལྷོ་བྲག་མར་པ་ཆོས་ཀྱི་བློ་གྲོས་ལས་བརྒྱུད་པའི་དྭགས་པོ་དཀའ་
བརྒྱུད་པའི་ནཱ་རོའི་ཐབས་ལམ་ཆོས་དྲུག་ལུགས་གསུམ་དང། ཤངས་པ་བླ་མར་གྲགས་
པའི་ཁྱུང་པོ་རྣལ་འབྱོར་པ་ལས་བརྒྱུད་པའི་ཤངས་པ་བཀའ་བརྒྱུད་པའི་ནེ་གུ་མའི་ཆོས་
དྲུག་བྱུང་ཚུལ་ལོ།། །།དང་པོ་ནི། ལྷོ་ཕུ་ཆུ་ཁྱེར་གྲོ་བོ་ལུང་སོ་གསར་དུ་
མར་པ་དབང་ཕྱུག་འོད་ཟེར་དང་ཡུམ་སྐལ་ལྡན་སྐྱིད་ཀྱི་སྲས་གསུམ་གྱི་བར་པ་དར་མ་
དབང་ཕྱུག་ཞེས་པ་དེ་རབ་བྱུང་མ་ཚུགས་གོང་གི་ཆུ་བྱི་ལ་འཁྲུངས་ཏེ་མཚན་ཆོས་ཀྱི་བློ་
གྲོས་ཞེས་བཏགས་ཤིང་ལོ་བཅོ་ལྔའི་དུས་བྲོག་མི་ལས་ལོཙཱ་བསླབ་རྗེས་བལ་པོར་
གཉོས་ཁ་རག་པ་དང་ལྷན་དུ་བྱོན་ནས་བླ་མ་སྤྱི་ཐེར་པ་ལས་གདན་བཞི་སོགས་གསན་
ཞིང་ལོ་གསུམ་ནས་རྒྱ་གར་དབུས་སུ་བྱོན་ནས་བུཥྤ་ཧ་རིར་ནཱ་རོ་ཏ་པ་ལས་ཀྱེ་རྡོར་
དང་མཧཱ་མ་ཡའི་དབང་དང་སྒྲུབ་ཐབས་དང་རྫོགས་རིམ་དང་ནུབ་ཕྱོགས་དུ་ལཀྵི་ཏྲའི་
གྲོང་དུ་ཡེ་ཤེས་སྙིང་པོ་ལས་འདུས་པའི་རྒྱུད་ལུང་གསན། དེ་རྗེས་བོད་དུ་བྱོན་ནས་གསེར་
བཙལ་ཏེ་སླར་རྒྱ་གར་དུ་བྱོན་ནས་རི་མུན་ཅན་གྱི་ནགས་སུ་ནཱ་རོ་པའི་འཇའ་ལུས་དང་ལ་སོ་རི་
པ་དང་རྣལ་འབྱོར་ཕོ་མོ་གཞན་མང་པོ་ལ་མཇལ་ནས་སླར་བོད་དུ་འཁོད་ཏེ་ཞེ་གཉིས་སྟེང་
བདག་མེད་མ་ཕྱག་རྒྱར་བསྟེན། སླར་རྒྱ་གར་དུ་ཕེབས་ཏེ་ཤར་རི་མེ་འབར་གྱི་དགོན་ནས་
ཤནྟི་པའི་སློབ་མ་མཻ་ཏྲི་པ་དང་མཇལ་ནས་སྔགས་ཀྱི་གདམས་པ་མང་པོ་དང་ཁྱད་པར་
དུ་སྟོང་ཉིད་ཀྱི་ལྟ་བ་དེ་ལ་བརྟེན་ནས་རྟོགས་ཏེ་བོད་དུ་བྱོན་རྗེས་སླར་ཡང་བལ་པོར་
ལན་གཉིས་བྱོན་ལ། རྣམ་ཐར་ལ་ལར་བཅུ་གཉིས་སྟེང་རབ་ཏུ་བྱུང་ཚུལ་དང་རྒྱ་བལ་

[299]
འགྲམ་གྱི་སོ་ས་གླིང་གི་དུར་ཁྲོད་ནས་ཡེ་ཤེས་ཀྱི་མཁའ་འགྲོ་མ་དང་མཇལ་ཟེར་པ་སྣང་
དེ་ལྟར་བླ་མ་མང་པོ་བསྟེན་ནས་མདོ་སྔགས་ཀྱི་གདམས་པ་མཐའ་ཡས་པ་གསན་ནས་
བོད་དུ་ཐལ་འགྱུར་པ་དང་མཐུན་པའི་ཕྱག་རྒྱ་ཆེན་པོའི་མིང་ཅན་གྱི་ལྟ་བ་དང་ནཱ་རོའི་ཆོས་དྲུག་
སོགས་དར་བར་མཛད་པ་སྟེ། མདོར་ན་སྟོང་མང་ཁར་མྱུ་གུ་ལུང་དུ་ལས་འཕྲོ་སང་རྒྱ་གར་
དུ་ཐུགས་སྦྱངས་མཛད་བོད་དུ་འབྲས་བུ་སྨིན་ནས་བསྟན་འགྲོའི་དོན་མཛད་ཅིང་སྐལ་ལྡན་
གྱི་ངོར་གྲོང་འཇུག་ལན་བཞིར་མཛད་པར་གྲགས་ཤིང་གྱ་དྲུག་པ་ལ་གཤེགས་ཟེར་རོ།། །།
དུས་མཚུངས་བསྒྲིགས་ན་སྔར་ངོ་བོའི་རྣམ་ཐར་མཇུག་ཏུ་སྨོས་ལྟར་འདི་གྲྭ་པ་མངོན་ཤེས་
ཅན་དང་ལོ་མཉམ་ཞིང་ཇོ་བོ་བོད་དུ་བྱོན་དུས་ལོ་སོ་གཅིག་སྟེ་ནག་ཚོ་དང་ཁུ་སྟོན་ལས་
ལོ་གཅིག་གིས་ཆུང་ཞིང་འདིའི་ལོ་དྲུག་དུས་ཆ་གར་ཕྱག་ན་འཁྲུངས་ཤིང་གྲུ་མེས་ཐང་
པོ་ཆེ་བཏབ། མར་པ་ལོ་བཅུ་དྲུག་དུས་མེ་མཁའ་རྒྱ་མཚོ་ལས་འདས་ལོ་བསྲས་
བྱའི་མེ་ཡོས་ཤར་ཏེ་པོ་ཏོ་པ་འཁྲུངས་ཉེར་གསུམ་དུས་འཁོན་དཀོན་མཆོག་རྒྱལ་པོ་
དང་ཉེར་ལྔའི་ཚེ་རྡོག་ཆོས་ཀྱི་རྡོ་རྗེ་དང་ཉེར་དགུའི་ཚེ་མིང་ལ་དང་བ་རི་ལོ་ཙཱ་བ་དང་སོ་
གསུམ་པ་ལ་རྨེ་ཆོས་འབར་དང་ཞེ་བརྒྱད་དུས་རྡོག་བློ་ལྡན་ཤེས་རབ་འཁྲུངས། རེ་
གཉིས་པ་ཆུ་གླང་ལ་ས་སྐྱ་དང་ནེའུ་ཐོག་བཏབ་ཅིང་རེ་ལྔའི་དུས་རྩེ་ལྷོའི་ཆོས་འཁོར་
ཆེན་པོ་བྱུང་བའོ།། །།མར་པ་ལ་སློབ་མ་མང་དུ་ཡོད་པ་ལས་གྲོང་འཇུག་གི་
བཀའ་བབས་སྲས་དར་མ་མདོ་སྡེ་ཡིན་ཀྱང་དེ་གཞོན་ནུ་ནས་འདས་པའི་རྐྱེན་ནི་ལ་ལས་
རྭ་ལོས་མཐུ་ཡིན་ཟེར་ཏེ་གང་ལྟར་ཡང་རྔ་མོ་ཆུ་ཤོད་ཀྱི་ལྟད་མོའི་སར་བྱོན་ནས་རྟས་
བཀྲོང་བས་དེ་རྭ་ལོ་དང་ཕྲད་རྗེས་ཟླ་གཅིག་ནས་ཡིན་ཞིང། དེ་ནས་ཕུག་རོན་གྱི་རོ་གཅིག་
ལ་གྲོང་འཇུག་མཛད་ནས་རྒྱ་གར་བསིལ་ཚལ་གྱི་དུར་ཁྲོད་དུ་བྱོན་ནས་མི་རོ་ལ་གྲོང་
འཇུག་མཛད་པ་དེ་ཏེ་ཕུ་གསང་སྔགས་སྡོང་པོ་ཞེས་གྲགས་པའི་གྲུབ་ཆེན་ཡིན་ནོ། །
མར་པའི་བཤད་བཀའ་འཛིན་པའི་གཞུང་གི་རྡོག་ཆོས་རྡོར་དང་གཙང་རོང་གིས་མེས་
ཚོན་པོ་བསོད་ནམས་རྒྱལ་མཚན་དང་ཏོལ་གྱི་མཚུར་དབང་གི་རྡོ་རྗེ་སྟེ་གསུམ་དང་སྒྲུབ་
བཀའ་འཛིན་པའི་གུང་ཐང་གིས་མི་ལ་རས་པ་དང་བཞི་ལ་ཀ་ཆེན་བྮིའམ་བཀའ་

[300] དོལ་པ་གག་སྟོན་དང་ཁེ་གད་པ་སོགས་ཐུག་སྲས་བཞི་དང་
ཡང་མཇལ་བ་ལ་སྔ་བའི་ཀློག་རྒྱ་འབྱུང་གནས་རྒྱལ་མཚན་ཚོགས་དབུ་ཆེ་བཅུ་སོཊ་
ཀྱང་འདྲེན་ནོ།། །།དེ་ལ་གཙོ་བོ་བཞི་ལས་རྡོག་ལ་རིགས་སྲས་མདོ་སྡེ་དང་ཐུགས་
སྲས་རམ་ཙན་ཅན་སོགས་ལས་མན་ངག་བརྒྱུད་ལ། མེས་ཀྱིས་གནས་གཞི་པོ་དེ་བཟུང་
ཞིང་སྐུ་སྲས་མེས་ཀུན་པ་སོགས་དང་ཐུགས་སྲས་ཞང་བསོད་ནམས་མཁར་སོགས་
ལས་གདམས་པ་རིམ་པར་བྱུང་ཞིང་ཕྱིས་སུ་ཀུན་མཁྱེན་ཆོས་སྐུ་འོད་ཟེར་ཞེས་པས་
རམ་རྡོག་གཉིས་ཀྱི་དགོངས་པ་གཅིག་ཏུ་སྦྱར་བའི་བསྟན་འཆོས་མཛད་དོ།། །།
མཚུར་དབང་རྡོར་ལ་སློབ་མ་ཁམས་པ་རོ་མཉམ་རྡོ་རྗེ་འཁོན་གང་པ་ཀཱིརྟི་སོགས་བྱུང་
ཞིང་དེ་ནས་འདུས་པ་སོགས་མར་པའི་མན་ངག་ཐམས་ཅད་རྗེ་ཙོང་ཁ་པའི་བར་དུ་བྱུང་
ངོ། །ཁྱད་པར་དུ་མར་པའི་སློབ་མའི་གཙོ་བོ་གྲུབ་ཆེན་མི་ལ་རས་པ་ནི། གུང་ཐང་
དུ་ཁྱུང་པོ་མི་ལ་ཤེས་རབ་རྒྱལ་མཚན་གྱི་བུར་བལྟམས་ཏེ་མིང་ཐོས་པ་དགའ་ཞེས་
བཏགས། ཡབ་འདས་ནས་ཡུམ་ཨ་ཁུའི་ཆུང་མ་བྱེད་དགོས་ཟེར་བ་ལ་མཉན་པས་
ནོར་རྫས་ཀུན་ཨ་ཁུས་འཕྲོག་རྐྱེན་གྱིས་གཞོན་དུས་མའི་ཁ་ལ་ཉན་ནས་སྣུབས་ཆུང་
དང་གཡུང་སྟོན་ཁྲོ་རྒྱལ་ལས་མཐུ་དང་སེར་སྔགས་བསླབ་སྟེ་མཐུས་ཨ་ཁུ་གཡུང་རྒྱལ་
གྱི་ཁྱིམ་རྡིབ་ནས་མི་སོ་ལྔ་བསད་ཅིང་ཡུལ་མིས་སྡང་བ་ལ་སེར་བས་རི་ལུང་གྲོག་
པོར་འགྲོ་བ་ཕབས་ཏེ་རྩྭ་ཤིང་ཀུན་མེད་པར་བྱས་ནས་དགྲ་བཏུལ་ཀྱང་ཕྱིས་སུ་
འགྱོད་ནས་ཆོས་བྱེད་འདོད་དེ་འབྲེ་སྟོན་ལྷ་དགའ་ལས་རྫོགས་ཆེན་ཉན་ཀྱང་ཁ་རྦད་
ཆེ་བ་ལས་དོན་མེད་པར་གོ་ནས་མར་པའི་དྲུང་དུ་བྱོན་ནས་སོ་བརྒྱད་ནས་ཞེ་བཞིའི་
བར་དུ་ལྷོ་ཁའི་སེ་ལུང་དུ་མཁར་ལས་སོགས་དཀའ་སྤྱད་ཀྱིས་སྡིག་པ་བྱང་རྗེས་
གདམས་པ་གནང་སྟེ་གསང་མཚན་བཞད་པའི་རྡོ་རྗེར་བཏགས། ཞེ་ལྔ་ནས་སྐྱིད་རོང་
གི་རི་རྩེའི་རྫོང་དྲུག་སོགས་སུ་བཞུགས་ནས་ལོ་དགུའི་བར་དུ་དུར་ཏུག་ཟྭ་གསུམ་གྱི་ཚོད་
མ་ཙམ་ལ་བརྟེན་ནས་འབད་པ་ཆེན་པོས་སྒྲུབ་པ་མཛད་དེ་མཐར་ཕྱིན་ནས་བདེ་བ་དྲུག་
གི་མགུར་སོགས་མང་དུ་གསུངས་ཤིང། རྒྱ་གར་དྷརྨ་བོ་དཧི་དང་དམ་པ་ལ་ཡང་མཇལ་
ཟེར་ལ། གངས་ཏི་སེར་བྱོན་ནས་ནཱ་རོ་བོན་ཆུང་སོགས་ཀྱང་རྫུ་འཕྲུལ་གྱིས་བཏུལ་

[301] རྣམ་ཐར་དུ་གྱ་བཞི་བཞེས་
པའི་ཤིང་ཡོས་ཟེར་ཡང་ཆུ་ཡོས་ཀྱི་དགུ་པའི་བཅུ་གཉིས་ལ་མཁའ་སྤྱོད་དུ་བྱོན་པའོ། །
སློབ་མ་གུང་ཐང་གི་གཉན་ཆུང་རས་པ་ལྕ་ལུང་གི་ངམ་རྫོང་རས་པ་སོགས་རས་པ་མཆེད་བརྒྱད་
དང། ཡང་བྱང་སེམས་རྗེ་སྒམ་པོ་པ་དང་རོང་ཆུང་རས་པ་དང་རྣལ་འབྱོར་པ་ཞི་བསྐྱོང་
དང་འབྲི་སྒོམ་ཡང་ལེགས་སོགས་མིར་གྱུར་པ་དང། མི་མིན་བཀྲ་ཤིས་ཚེ་རིང་མ་སོགས་
དང་ཌཱ་ཀི་མ་སྔགས་སྐྱེས་ལྷན་སྐྱེས་སྒྲོན་མེ་སོགས་སོ།། །།དེ་དག་གི་ནང་ནས་
མཆོག་ཏུ་གྱུར་པ་ཉི་ཟླ་ལྟ་བུ་གཉིས་ལས་ཟླ་བ་ལྟ་བུ་རས་ཆུང་རྡོ་རྗེ་གྲགས་ཞེས་པ་གུང་
ཐང་དུ་འཁྲུངས་ཏེ་བཅུ་གཅིག་སྟེང་མི་ལ་དང་མཇལ་ཞིང་བཅོ་ལྔའི་དུས་མཛེ་ནད་ཀྱིས་
ཟིན་ཚེ་ཨ་ཙ་ར་གསུམ་བྱུང་ནས་འགྲོགས་ཏེ་རྒྱ་གར་དུ་བྱོན་ནས་བ་ལ་ཙན་དྲ་ལས་
གཏུམ་མོ་ཁྱུང་གཤམ་ཅན་ཉན་ནས་སྔགས་བཟླས་པས་ནད་དེ་ལས་གྲོལ་ནས་བལ་པོར་
བརྒྱུད་དེ་བོད་དུ་བྱོན། དེ་རྗེས་མི་ལས་སླར་རྒྱ་གར་དུ་གདམས་ངག་གི་ཕྱིར་དུ་མངགས་
ནས་བྱོན་ཏེ་ནཱ་རོ་པ་དང་མཻ་ཏྲི་པ་གཉིས་ཀྱི་སློབ་མ་ཏི་ཕུ་པ་ལ་ལུས་མེད་མཁའ་འགྲོའི་
ཆོས་སྐོར་དགུ་སོགས་གསན་ནས་བོད་དུ་བྱོན་ཏེ་བླ་མ་ལ་ཕུལ་ནས་བླ་མས་ངམ་རྫོང་
རས་པ་ལ་གནང་བ་ལས་མཆེད་པ་ལ་བདེ་མཆོག་སྙན་བརྒྱུད་དང། རས་ཆུང་རང་ལས་
བརྒྱུད་པ་ལ་རས་ཆུང་བརྒྱུད་ཅེས་གྲགས་པ་བྱུང་ཞིང་བལ་པོ་ཨ་སུ་དང་མཇལ་
སློབ་མ་ལོ་བྱི་མགོ་པ་དང་གཙང་པ་སུམ་པ་ཞ་ལོ་ཙཱ་གྲུབ་དཔལ་དང་ཁྱུང་ཚང་བ་སོགས་
ཐུགས་སྲས་བཅུ་གསུམ་དང་མཚུར་དབང་དེ་དུས་གསུམ་མཁྱེན་པ་ཆོས་རྒྱལ་རིན་ཆེན་
གླིང་པ་སོགས་མང་དུ་བྱུང་ལ། གྲུབ་རྒྱལ་མའི་ལོ་རྒྱུས་ན་གྱ་གཉིས་ཟེར་ཡང་དོན་བརྒྱད་
ལ་གཤེགས་སོ།། །།ཉི་མ་ལྟ་བུ་རྗེ་དྭགས་ལྷ་སྒམ་པོ་པ་ཞེས་པ་གཉལ་དུ་སྙི་
བ་རྒྱལ་པོའི་སྲས་སུ་འཁྲུངས་ཤིང་ཉེར་དྲུག་ལ་མང་ཡུལ་བློ་ལྡན་དང་ཤ་ས་གླིང་པ་ལས་
ཚིག་རྫོགས་མཛད་དེ་མཚན་བསོད་ནམས་རིན་ཆེན་དུ་བཏགས་ཤིང་བཀའ་གདམས་པའི་ལྟ་བ་
རྒྱ་ཡོན་བདག་དང་སྤྱོད་པ་སྨྱུག་རུམ་པ་དང་སྔགས་མང་ཡུལ་བློ་ལྡན་སོགས་ལས་གསན་
ཁྱད་པར་དུ་རང་ལོ་སོ་གཉིས་དུས་སྤྲང་པོ་ཞིག་གི་ཁ་ལས་མི་ལའི་ཡོན་ཏན་ཐོས་ཏེ་
སོང་ནས་བྲིན་སྙ་ནམ་རི་ནས་མཇལ་ཏེ་ཟླ་བ་བཅུ་གསུམ་དུ་བསྟེན་ཏེ་དབང་དང་གཏུ་

[302]
ལུང་དགོན་བར་ལོ་གསུམ་དུ་བསྒོམ་པས་རྟོགས་པ་བཟང་པོ་འཁྲུངས་ཤིང་འོ་དེ་གུང་རྒྱལ་
དང་དྭགས་པོའི་སྒམ་པོ་སོགས་སུའང་བཞུགས། ཁོང་ནས་བཟང་དཀའ་ཕྱག་ཆུ་བོ་གཉིས་
བདྲེས་དང་མདོའི་ལྟ་སྤྱོད་དང་སྔགས་གསུམ་འདྲེས་སུ་གྱུར་ཟེར་ཞིང་དྭགས་པོའི་ཆོས་བཞི་
དང་ཆོས་དྲུག་ལྔ་ལྡན་ལྷན་གཅིག་སྐྱེ་སྦྱོར་གྱི་ཁྲིད་ཡིག་སོགས་རྩོམ་ཀྱང་མང། དྭགས་
ལ་སྒམ་པོའི་དགོན་པ་ཞེས་པ་བཏབ་ནས་དོན་ལྔ་ལ་གཤེགས་ཏེ། གདན་ས་སྒོམ་
ཚུལ་དང་སྒོམ་ཆུང་ཤེས་རབ་བྱང་ཆུབ་དང་འདུལ་འཛིན་སོགས་ཀྱིས་བསྐྱོང། སློབ་མ་
ཤོ་རོམ་འཕགས་སོགས་གྲུབ་ཐོབ་བཞི། དབོན་པོ་དྭགས་པོ་སྒོམ་ཚུལ་ཁྲིམས་སྙིང་
པོ་ཞེས་པ་མཚུར་ལྷ་ལུང་གི་དགོན་འདེབས་ཤིང་སློབ་མ་ཞང་བླ་མ་སོགས་དང་བཅས་པ་
དང། འགྲོ་མགོན་ཕག་མོ་གྲུབ་པ་རྡོ་རྗེ་རྒྱལ་པོ་དང། གྲུབ་ཐོབ་དབུ་སེམས་ཀརྨ་
དུས་གསུམ་མཁྱེན་པ་དང། གྷ་ཇོམ་རས་པ་སྟེ་བརྒྱུད་འཛིན་བཞི། དྭགས་པོ་འདུལ་
འཛིན་སོགས་ཉེ་བ་བཞི་དང་ཇོ་སྟོན་སོགས་ཉེ་གནས་བཞི་སྟེ་སྒམ་པོའི་བུ་ཆེན་བཅུ་
དྲུག་ཏུ་གྲགས་པ་དང། གཞན་ཡང་རྨོག་ཅོག་པ་དང་ཁྱུང་ཚང་བ་སོགས་མཇལ་
ཡང་སྒམ་པོ་པ་ཁུ་དབོན་གྱི་སློབ་མ་ཞྭ་དམར་ཚུལ་དཔལ་ནི་ཁོལ་བོ་དགའ་དང་བྲམ་
ཟེ་ཀུན་རིགས་གི་སྐྱེ་བར་གྲགས་སོ།། །།སྤྱིར་བཀའ་བརྒྱུད་ལྔར་གྲགས་པ་
ལས་དྭགས་བརྒྱུད་ལ་དེ་དག་ལས་འབྲི་སྟག་ཀར་འབྲུག་བཞིར་གྱེས་པའི་ནང་གི་
ཕག་མོ་གྲུ་པའི་ལུགས་ཞེས་པའི་རྩ་བའི་སྲོལ་བཏོད་པ་པོ་ཁམས་པ་ཆེན་པོ་ཕག་
མོ་གྲུ་པ་ནི། སངས་རྒྱས་ཤཱཀྱ་ཐུབ་དང་ཝཱ་བ་པའི་སྐུའི་སྐྱེ་བར་བཀའ་བརྒྱུད་པ་ལ་
གྲགས་པ་དེ་ཁམས་ལྷོ་བརྒྱུད་ཀྱི་ཕྱུག་དྲུག་གི་རྨེན་འདོད་དབས་ལན་ཨ་དར་གྱི་བུར་
འཁྲུངས་ཏེ་ལོ་དགུའི་དུས་ཚུལ་ཁྲིམས་ལས་རབ་ཏུ་བྱུང་ཞིང་བཅུ་དགུའི་སྟེང་དབུས་སུ་
བྱོན་ནས་ཉེར་ལྔའི་སྟེང་བྱ་འདུལ་དང་སྟོད་ལུང་རྒྱ་དམར་བ་དང་ཨར་སོགས་ལས་
བསྙེན་པར་རྫོགས་ཤིང་ཡང་གང་བ་དང་དོན་སྟེང་བ་དང་བྱ་ཡུལ་པ་ལས་བཀའ་གདམས་
པའི་ཆོས་གསན། གཞན་ཡང་བྱང་སེམས་ཟླ་རྒྱན། ས་ཆེན། དཔལ་རྒ་ལོ་
མར་ཆོས་རྒྱན། སངས་རྒྱས་གཉལ་ཆུང་བྲག་དཀར་པོ་པ། མྱང་སྒོམ་གོང་པོ་པ་

[303] དེ་ནས་འབྲི་གོང་སྒོམ་པ་ཤཱཀྱ་
རིན་གྱིས། གདན་ས་དཔལ་གྱི་ཕག་གྲུ་དེ། །ཆུ་མིག་བརྒྱ་རྩའི་མགོ་བོ་ཡོད། །ཞེས་
བསྟོད་པའི་འབྲི་གུང་ཕྱོགས་སུ་ཕག་གྲུ་པའི་འཇག་སྤྱིལ་གདན་ས་ཐེལ་དུ་གྲགས་པ་དེ་ས་
སྟག་ལ་བཟུང་སྟེ་རེ་གཅིག་སྟེང་འདས་ལ། སློབ་མ་སྟག་ལུང་ཐང་པ་སོགས་མཐར་ཐུག་
གི་བུ་ཆེན་བཞི། གཡམ་བཟང་འདེབས་པ་པོ་ཆོས་སྨོན་ལམ་སོགས་ཀྱི་བླ་མ་ཟྭ་ར་པ་
སྐལ་ལྡན་ཡེ་ཤེས་སེང་གེ་དང་ཀུན་ལྡན་གཙང་པ་རས་ཆུང་སོགས་གདམས་པའི་བུ་བཞི་
འཇིག་རྟེན་མགོན་པོ་སོགས་རོ་གཅིག་རྟོགས་པ་ཕྱེད་དང་བཞི། ཡང་ཐུགས་སྲས་བཞི་
ཡི་གེ་མ་བུའི་བུ་བཞི་ཉེ་སྲས་བཞི་བླ་མ་ཞང་སོགས་གདུགས་ཐོགས་ལྔ་བརྒྱ་བྱུང་
ཟེར་རོ།། །།དེའི་གདན་ས་བླ་མ་ཞང་དང་འབྲི་གུང་འགྲོ་མགོན་ཆོས་རྗེ་དང་སྟག་
ལུང་ཆོས་རྗེས་ཕན་ཐོགས་མཛད་ཀྱང་གཙོ་བོར་འབྲི་གུང་པའི་གཟིམས་གཡོགས་
མཛད་པས་སྤྱན་སྔ་བར་གྲགས་པའི་གྲགས་པ་འབྱུང་གནས་དང་དེའི་གཡམ་སློབ་མ་
རྒྱལ་བ་རིན་པོ་ཆེ་གྲགས་བརྩོན་དང་བཅུ་གཉིས་རིན་པོ་ཆེ་རིན་རྡོར་སོགས་ན་རིམ་གྱིས་
བསྐྱངས་ལ། གཡམ་བཟང་ཁྲིར་ཆོས་སྨོན་ལམ། ཉེ་གནས་ཇོ་སྲས་རྟོགས་ལྡན་དགེ་
མཛེས་འོད། མཁར་ཆུ་པ་ཆོས་བསམ་འོད། ཟྭ་ར་བདེ་ལེགས་འོད། བཀྲ་ཤིས་
འོད། ལྷ་གྲགས་འོད། ལྷ་བསོད་འོད། བསོད་ནམས་འོད་མཛེས། རྡོ་རྗེ་རྒྱལ་པོ་
སོགས་ཁོད་དོ།། །།ལོ་་ཕག་མོ་གྲུ་པའི་སློབ་མ། ལོ་་འབྲི་གུང་སྐྱུ་
ར་སྐྱོ་བ། ལོ་་འཇིག་རྟེན་མགོན་པོ། ལོ་་རིན་ཆེན་དཔལ་ནི། ལོ་་སེངྒེ་
ལའི་དགྲ། ལོ་་བཅོམ་པ། ལོ་་གཅིག་གིས། ལོ་་ཁ་ཆེ་པཎ་ཆེན་གྱི་
གཅུང་པོ་ལ་ཀླུ་སྒྲུབ་ཀྱི་སྤྲུལ་པར་ཕུལ་ཞེས་མེ་ཏོག་བསྐུར་བར་གྲགས་ལ། དེ་ནི་
ཁམས་ལྡན་སྡོད་དུ་རྣལ་འབྱོར་རྡོ་རྗེའི་བུར་འཁྲུངས་ཏེ་མིང་དཔལ་ཐར་ཞེས་བཏགས་
ཤིང་བོད་དབུས་སུ་བྱོན་ནས་སྐྱོ་རིན་པོ་ཆེ་དང་གླང་ལུང་པ་ལས་བཀའ་གདམས་ཉན་
ཞིང་ཁྱད་པར་དུ་འགྲོ་མགོན་ཕག་གྲུ་ལས་ཟླ་བ་སོ་གཉིས་སུ་ཆོས་གསན། སོ་ལྔ་པར་
འོན་ནས་ཞང་སུམ་ཐོག་པ་ཀྱ་པོ་ཡེ་རྡོར་སོགས་ལས་བསྙེན་པར་རྫོགས་ཤིང་ཕག་གྲུ་
པའི་གདན་ས་ལོ་གསུམ་དུ་བསྐྱངས་ཏེ་སོ་བདུན་སྟེང་འབྲི་གུང་དུ་བྱོན་ནས་མི་ཉག་སྒོམ་

[304]
ལུགས་དར་བར་མཛད། ཐེག་གསུམ་དང་འབྲལ་བའི་ཕྱག་རྒྱ་བཞི་ཞེས་པའི་ལྟ་ཁྲིད་སོཌ་
མཛད་དེ་ཕྱག་ལེན་དགོངས་ཅིག་མན་ངག་དང་ནཱ་རོ་བའི་གཞི་ཆོས་རྩ་འགྲེལ་ཕག་མོ་བརྡ་
བཞི་སེམས་བསྐྱེད་གསུམ་སྦྲེལ་རིན་ཆེན་ཐེམ་སྐས་ལམ་ལྔའི་བཤད་པ་སོགས་ཀྱིས་གདུལ་
བྱ་བསྐྱངས་ཏེ་དོན་ལྔའི་སྟེང་གཤེགས་ལ་ཆོས་སྐྱོང་ཨ་ཕྱི་མ་ཞེས་པ་སྔར་སྐྱུ་རའི་སྔགས་
ཞིག་གི་ཇོ་མོ་སྣ་ནམ་བཟའ་བྱ་བ་དེའི་སྐྱེ་བ་ཡིན། བི་བཧུ་ཏི་ཙན་དྲ་ནས་ཕྱག་རྒྱ་པ་ལ་ཟུར་
ཟ་མཛད་པས་ཁ་ཆེ་པཎ་ཆེན་གྱིས་དེ་སྡིག་ཆེ་བས་འབྲི་གུང་པ་ལ་བཤགས་པ་དགོངས་
གསུངས་པས་དེས་དེ་ལ་བཤགས་ཟེར། སློབ་མ་སྤྱན་སྔ་བ་ཆེན་པོ་དང་དགོངས་གཅིག་
ཁྱད་ཆོས་བརྒྱ་དང་དགུ་བཅུ་པ་དང་བརྒྱ་ལྔ་བཅུ་པ་དང་ཚོམ་བུ་བདུན་ཅན་ཡི་གེར་འགོད་
པ་པོ་དབོན་རིན་པོ་ཆེ་ཤེར་འབྱུང་དང་གཅུང་རིན་པོ་ཆེ་དང་གཉོས་འགར་ཆོས་གསུམ་
སོགས་མང་དུ་བྱུང་ལ། གདན་སར་རྡོ་རྗེ་ཚུལ་ཁྲིམས་དང་དབོན་ཤེས་རབ་འབྱུང་དང་
སྤྱན་སྔ་རིན་པོ་ཆེ་གྲགས་འབྱུང་དང་གཅུང་རིན་པོ་ཆེ་རྡོར་གྲགས་ནས་བཟུང་རྗེ་ཙོང་ཁ་
པའི་བླ་མ་ཆོས་ཀྱི་རྒྱལ་པོ་ལ་སོགས་པའི་བར་དུ་བྱུང་ཞིང་དར་གཤིན་རྗེའི་གཤེད་ཀྱི་
རྣལ་འབྱོར་པ་བོད་དཔལ་འཛིན་ཞེས་གྲགས་པའི་མཁས་པའང་བྱུང་ལ། འབྲི་གོང་དུ་
དཔོན་ས་སྒོམ་པར་གྲགས་པ་རྣམས་ཀྱིས་བཟུངས་པས་དེ་དག་སྔར་བརྗོད་ཟིན་ཏོ།། །།
ཕག་མོ་གྲུ་པའི་སློབ་མ་སྟག་ལུང་ཐང་པ་བཀྲ་ཤིས་དཔལ་ནི། ཁམས་གཡང་ཤོད་དུ་
འཁྲུངས་ཏེ་བཅོ་བརྒྱད་སྟེང་གི་སྟོན་གང་བ་ཤེས་རབ་རྡོ་རྗེ་ལས་རབ་ཏུ་བྱུང་སྟེ་རྒྱ་གར་དུ་འགྲོ་
བར་ཆས་ཀྱང་སྟབས་མ་འགྲིགས་པས་ཉེར་བཞིའི་སྟེང་དབུས་སུ་བྱོན་ནས་ལོ་དྲུག་ཏུ་
ཕག་གྲུ་བསྟེན་ཞིང་འཆད་ཁ་བ་ལས་ཀྱང་བཀའ་གདམས་གསན། ཞང་ཤོ་མ་ར་བ་
བསྐྲེས་པོ་སོགས་ལས་བསྙེན་པར་རྫོགས། སྟག་ལུང་དུ་སོ་དགུའི་སྟེང་ངར་སྦྲས་རོང་
གསུམ་དང་ཕོང་མདོ་བས་སྤྱན་དྲངས་ནས་བྱོན་ཏེ་གནས་དེའི་ལྷ་འདྲེ་བཏུལ་ཞིང་པོ་ཏོ་
བའི་བཞུགས་གནས་དང་ཉེ་བར་སྟག་ལུང་ཡང་དགོན་བཏབ་ནས་བླ་བྲང་ནག་པོ་སོགས་
རྩིགས་ཏེ་གྲྭ་པ་སུམ་སྟོང་འདུས་པ་ལ་དྲན་པ་གསུམ་གྱི་ཆོས་སོགས་གསུངས་ཤིང་རེ་
དབུའི་སྟེང་འདས་ལ། གདན་ས་དེ་ཉིད་ཀྱི་དབོན་པོ་དཀར་པོ་སྐུ་ཡལ་བ་རིན་མགོན་

[305]
བྱས་པའོ།། །།ཕག་མོ་གྲུ་པའི་སློབ་མ་རྣ་ཕུ་བ་གླིང་རས་པདྨ་རྡོ་རྗེ་ཞེས་པ་འབྲུག་
པའི་རྩ་བ་དེ་ནི། དཀོན་བརྩེགས་ལས་གསུངས་པའི་སངས་རྒྱས་ཀྱི་དུས་ཀྱི་དགེ་སློང་
བརྩོན་འོད་ཡིན་པས་འདིར་ཡང་མྱང་སྟོད་དུ་འཁྲུངས་ཏེ་འོ་མ་ཐང་པ་ལས་རབ་ཏུ་བྱུང་
ཡང་ཕྱིས་སུ་སྨན་མོས་བྲིད་ནས་ཚུལ་ཁྲིམས་ཉམས་ཟེར། རྭ་ལོ་དང་ཁུང་ཚང་པ་དང་
སུམ་པ་དང་ལོ་སོགས་དང་ཁྱད་པར་དུ་ལོ་སོ་བརྒྱད་སྟེང་ནས་ཕག་གྲུ་བསྟེན་ནས་མན་ངག་
གསན་ཏེ་སྒྲོན་མེ་རྣམ་དྲུག་སོགས་བརྩམས་ཤིང་གླིང་ར་ལུང་དང་སྣ་ཕུ་བཟུང་ནས་དེར་
ཡུན་རིང་པོར་བཞུགས་ཏེ་རེ་གཅིག་ལ་གཤེགས།། དེའི་སློབ་མ་ར་ལུང་གི་གཙང་
པ་རྒྱ་རས་པ་ཡེ་རྡོར་ནི། སྒྲ་ཐང་པ་དང་མཁར་ལུང་པ་དང་འཁོར་རེ་དང་བཙང་ཚ་དང་
སོ་དར་སེང་དང་ཁུ་ལུང་གི་ཀུན་རྒྱལ་དང་འོ་མ་ཐང་གི་འདུལ་འཛིན་དང་རྡོག་པ་མཆེད་
དང་ཁྱད་པར་དུ་བླ་མ་གླིང་ལ་གདམས་པ་ལེགས་པར་ཉན། སྣང་ཕུ་དང་དོལ་གྱི་
མཁར་ཆུར་སྒྲུབ་པ་བྱས་ཤིང་སོ་གསུམ་སྟེང་བླ་མ་ཞང་ལས་ཚིག་རྫོགས་མཛད་དེ་
འབྲུག་ར་ལུང་གི་དགོན་བཏབ་པ་ནས་འབྲུག་དར་རྒྱས་བྱུང་ཞིང་ང་གཅིག་སྟེང་གཤེགས་
ལ། སློབ་མ་སྦ་རི་བ་དང་རྐྱང་མོ་ཁ་བ་གཉིས་རྒྱ་གཡག་པ་དང་འབྲས་མོ་པ་གཉིས་
ལོ་རྒོད་གཉིས་སོགས་བྱུང། གདན་ས་པ་དབོན་རས་དར་སེང་གཞོན་སེང་སོགས་
ཀྱིས་རིམ་པར་བྱས་ཤིང་དབོན་སྲས་དེ་ནས་བརྒྱུད་པ་ལ་བར་འབྲུག་ཟེར་རོ།། །།
དེ་ལས་ལོ་རྒོད་གཉིས་ཀྱི་ལོ་རས་པ་དབང་ཕྱུག་བརྩོན་འགྲུས་ནི། སྦལ་ཏི་ལས་རབ་
ཏུ་བྱུང་ནས་དཀར་པོ་ཆོས་ལུང་དང་མོན་བུམ་ཐང་དུ་ཐར་གླིང་བཏབ་ཅིང་ལྷོ་བྲག་མཁར་
ཆུའི་ཞིག་གསོས་ཡང་མཛད་དེ་ལོ་རེ་བཞིར་བཞུགས་ལ། དེའི་སློབ་མ་ཙ་རི་པ་དང་
མར་སྟོན་ལས་བསྙེན་པར་རྫོགས་ནས་ཁྲོ་ལོ་སོགས་ལས་ཀྱང་ཆོས་གསན་ཞིང་ཀུ་རུ་
ལུང་གི་དགོན་བཏབ་སྟེ་བསྟན་འཆོས་ཀྱང་མང་དུ་བརྩོམ་པ་པོ་ཁྱུང་པོ་འཇམ་དབྱངས་
བསོད་ནམས་མགོན་པོ་སོགས་བྱུང་ཞིང་ལོ་རས་དེ་སློབ་བཅས་ལས་བརྒྱུད་པའི་འབྲུག་
པ་ལ་སྨད་པ་ཞེས་གྲགས་སོ།། །།ལྷོ་བྲག་གི་རྒོད་ཚང་པ་མགོན་པོ་རྡོ་རྗེ་ནི་
རྒྱ་རས་ལས་རབ་ཏུ་བྱུང་ཞིང་སྐྱབས་སེམས་རྣལ་འབྱོར་བཞི་ལྷན་ཅིག་སྐྱེས་སྦྱོར་ཐབས་

[306] ཏི་སེ་ཁ་ཆེ་ཛ་ལན་དྷ་
ར་སོགས་སུ་བྱོན་ནས་སླར་བོད་དུ་ཕྱག་ཕེབས་ཏེ་དབོན་རས་ལས་བསྙེན་པར་རྫོགས་
ཤིང་མཁར་ཆུ། ལྷ་ཁབ། ཁྱུང་དཀར། ཡང་དཀར། རྩ་དཀར། རྒོད་ཚང་སོགས་
སུ་སྒྲུབ་པ་མཛད་དེ། སྐུ་ཚེ་སྨད་ལ་དགོན་ས་སྟེར་གྲོ་དང་སྦྲུང་བྱ་དང་བྱང་གླིང་དང་བདེ་
ཆེན་སྟེང་དང་བར་འབྲོག་རྡོ་རྗེ་གླིང་སོགས་བཟུང་ནས་བདུན་བཅུའི་སྟེང་འདས་ལ་
དེ་ལ་སློབ་མ་ལ་སྟོད་ཀྱི་རྒྱལ་བ་ཡང་དགོན་པ་རྒྱལ་མཚན་དཔལ་ཞེས་པ་དེ་ཕུལ་
དམར་པ་ཀོ་བྲག་པ་ས་པཎ་སྤྱན་སྔ་པ་སངས་རྒྱས་རས་ཆེན་སོགས་ཀྱང་བསྟེན་ནས་ཆོས་
གསན་ཞིང་ལྷ་བཙུན་སོགས་ལས་བསྙེན་པར་རྫོགས་ཏེ་ཤྲཱི་རི་གནམ་སྡིངས་ཀྱི་དགོན་
བཏབ་ནས་རི་ཆོས་སྐོར་གསུམ་དང་མ་དྲུག་སོགས་བརྩམས་ཤིང་ཞེ་དྲུག་ལ་འདས་ལ་
དེའི་སློབ་མ་ལོ་རས་ཆོས་སྐྱོང་དཔལ་དང་སྤྱན་སྔ་རིན་ཆེན་ལྡན་དང་ཕྱི་མའི་སློབ་མ་གྲུབ་
ཐོབ་ཉི་དགོན་དང་ཟུར་ཕུད་དང་ཟུར་ཕུའི་སློབ་མ་ཞང་སྟོན་འབའ་རབ་རྒྱལ་མཚན་
དཔལ་བཟང་དང་རི་བ་གཞོན་དང་འབའ་རིའི་སློབ་བུ་གཙང་བློ་གྲོས་དང་དེའི་སློབ་མ་
རྒོད་ཕྲུག་པ་སོགས་བྱུང་བ་དང། ཡང་རྒོད་ཚང་བའི་སློབ་མ་འགོས་ཡུལ་འབྲིར་
མཚམས་དགོན་འདེབས་པོ་བ་རི་སྤྱིལ་དཀར་བ་དང། ཕ་དྲུག་གི་དགོན་འདེབས་
པོ་ཕུ་རི་རི་ཁྲོད་གླིང་པ་དཀོན་རྒྱན་དང། ནེའུ་རིང་བ་བདེ་ལེགས་རྒྱལ་མཚན་དང་
ཆོས་རྗེ་ཨོ་རྒྱན་པ་སེངྒེ་དཔལ་ཞེས་པ་པོ་དོང་རིན་རྩེ་ལས་བསྙེན་པར་རྫོགས་ཏེ་ཏི་
སེ་དང་རྡོ་རྗེ་གདན་དང་ཛ་ལན་དྷ་ར་དང་ཧོར་ཡུལ་དུའང་བྱོན་ཞིང་དུས་འཁོར་ལ་མཁས་
ལ་ལོ་བརྒྱད་ཅུ་བཞེས་པ་པོ་སོགས་ཏེ་རང་ལས་ལྷག་པ་གཅིག་དང་རང་དང་མཉམ་
པ་བརྒྱད་བྱུང་ཡང་ཟེར་ལ། རྒོད་ཚང་སློབ་བཅས་ལས་བརྒྱུད་པའི་འབྲུག་པ་ལ་སྟོད་
པ་ཞེས་གྲགས་སོ།། །།ཡང་ཀུན་ལྡན་རས་པ་མཆེད་ཀྱི་དབོན་པོ་དང་སློབ་
མའང་ཡིན་པའི་ཁྲོ་བོ་ལོ་ཙཱ་ཚུལ་ཤེས་ཀྱིས་ཀྱང་རྒྱ་གར་ནས་པཎྚི་ཏ་གསུམ་སྤྱན་དྲངས་
ཏེ་དེ་ལས་ཁྲོ་ཕུའི་བརྒྱུད་པ་བྱུང་ཞིང་གདན་སར་བླ་ཆེན་བསོད་དབང་དང་ཁྲོ་ཕུ་སེམས་
དཔའ་ཆེན་པོ་བྱོན་ལ། སེམས་དཔའི་སློབ་བུ་ཡང་རྩེ་རིན་སེང་དང་དེའི་སློབ་མ་བུ་
སྟོན་རིན་ཆེན་གྲུབ་ཡིན་ཞིང་བུ་སྟོན་གྱིས་ཕྱེས་སུ་ཞ་ལུའི་གདན་སའང་བསྐྱངས་པའོ།།

[307] བྱམས་པའི་རྗེས་སུ་འབྱོན་
རྒྱུའི་སངས་རྒྱས་སེངྒེ་དང་པདྨས་དབང་བསྐུར་བའི་རྒྱལ་བ་མཆོག་དབྱངས་དང་པོ་ཏོ་སོཌ་
ཀྱི་སྐྱེ་བ་ཞེས་ཀརྨ་པ་དག་གིས་ཟེར་ལ། འདིར་མདོ་ཁམས་ཏྲ་ཤོད་གངས་འདབས་སུ་
རྡོ་རྗེ་མགོན་པོའི་སྲས་སུ་འཁྲུངས་ནས་མིང་དགེ་འཕེལ་ཞེས་བཏགས་ཕྱིས་སུ་རྒྱ་གར་བཻ་
རོ་དང་དཔལ་འཛིན་སོགས་དང་མཇལ། བཅུ་དྲུག་སྟེང་རྡོག་ལེགས་ཤེས་ཀྱི་མཁན་པོ་ཏྲ་
བོ་མཆོག་གི་བླ་མ་ལོ་བདུན་ཅུ་པ་ཞིག་མཁན་པོ་དང་ཆགས་སེང་གེ་གྲགས་ཀྱིས་སློབ་དཔོན་
མཛད་དེ་རབ་ཏུ་བྱུང་ནས་མིང་ཆོས་ཀྱི་གྲགས་པར་བཏབས། ཇོ་བའི་སློབ་མ་ཡོལ་ཆོས་
དབང་སོགས་ལས་དབང་དང་དེའི་སློབ་མ་ཀྲ་ར་བ་མཆེད་ལས་སྔགས་གསན། བཅུ་
དགུ་པ་ལ་དབུས་སུ་བྱོན་ནས་སྟོད་ལུང་རྒྱ་དམར་བ་དང་དེའི་སློབ་མ་ཕྱ་བ་ལ་དབུ་ཕར་
དང་ཤ་ར་བ་དང་དེའི་སློབ་མ་རྣལ་འབྱོར་ཤེར་རྡོར་ལ་བཀའ་གདམས་ཀྱི་ཆོས་ཉན་ཞིང་
མལ་འདུལ་འཛིན་སོགས་ལས་བསྙེན་པར་རྫོགས། པཱ་ཚབ་ལོ་ཙཱ་ལས་རིགས་ཚོགས་
དང་རྒྭ་ལོ་ལས་སྦྱོར་དྲུག་སོགས་ཉན་ཞིང་དྭགས་པོ་བྲག་ནས་དྭགས་པོ་སྒོམ་ཚུལ་དང་
ཤར་པ་གླིང་པ་ལའང་མཇལ། ཁྱད་པར་དུ་སུམ་ཅུའི་སྟེང་སྒམ་པོ་ཕག་གྲུ་ལས་བཀའ་
གདམས་ལམ་རིམ་དང་དབང་དང་ཕྱག་ཆེན་ཐབས་ལམ་སོགས་གསན་ཏེ་ཟངས་རིའི་ཏི་ལ་
ཕུག་དང་ཕག་གྲུ་དང་ཆུ་བོ་རི་དང་གྲུ་བཞི་དགོན་དང་འོལ་ཁའི་བྲག་རི་བོ་ཆེའི་བྲག་ཕུག་
དང་ཤ་འུག་སྟག་སྒོ་དང་ཕ་བོང་དཀར་ལེབ་སོགས་སུ་སྒྲུབ་པ་མཛད། ལོ་རོ་ནས་རས་
ཆུང་པ་ནས་ནཱ་རོ་དང་མཻ་ཏྲི་པའི་གདམས་པ་དང་ཡར་ཀླུ་གནས་ནས་ས་སྐྱའི་གཤེན་པ་རྡོར་
སེང་ལས་ལམ་འབྲས་དང་བྲག་དཀར་མོ་པ་ལས་ཨ་ལོ་སྙན་བརྒྱུད་གསན་ནས་ལྔ་
བཅུ་པ་ལ་ཁམས་ཀམ་པོ་གནས་ནང་དུ་བྱོན། དྲེ་ཤོར་དུ་བྱོན་ནས་དགེ་འདུན་སྟོང་ཙམ་
བསྡུས་ཏེ་གདམས་པ་གནང་ཞིང་འཁྲུག་ལོང་ཞི་བར་མཛད་དེ་ཡང་བོད་དབུས་སུ་བྱོན་
ནས་གཞུ་ཚུལ་གྱི་ས་ཆར་སྟོད་ཚུར་ཕུ་བར་དུ་ཁམས་ཀྱི་ཀརྨ་ལྷ་སྟེང་སྨད་དུ་སྔར་ཀམ་
པོ་གནས་ནང་གི་དགོན་བཟུང་བ་ལས་ཀརྨ་པ་བྱུང། བླ་མ་ཞང་གིས་གཞན་ལ་འཐབ་
མོ་ཡང་ཡང་གནང་བ་བཀག་སོགས་བསྟན་འགྲོའི་དོན་མཛད་དེ་གྱ་བཞིའི་སྟེང་
གཤེགས་སོ།། །།དེ་རྗེས་ཚུར་ཕུའི་གདན་སར་ལྷོ་ལ་གཡག་པ་བྱང་ཆུབ་

[308]
སོགས་ནས་རིམ་པར་ཕྱིས་སུ་ཀརྨ་ཀོན་ཏིང་ཧཱ་གུ་ཤྲཱི་སྔ་ཕྱི་སོགས་བྱུང། སློབ་མ་ཚུལ་
ཁྲིམས་འོད་ཞྭ་དམར་ནམ་འོད་སོགས་འོད་བཞི་དང་བླ་མ་ཞང་དང་གྲུ་གུ་སངས་རྒྱས་
རས་ཆེན་བ་བསོད་གྲགས་སོགས་མང་དུ་བྱུང་ལ། ཀརྨའི་ཐུན་མོང་མ་ཡིན་པའི་
གཞུང་ཕག་མོ་ཞལ་བཞི་མ། རྣམ་བཞི་རྒྱུད་གྲོལ། བསྐྱེད་རྫོགས་རྨི་ལམ་འབྲལ་བ་
གསུམ་ལྡན། རླུང་སེམས་གནད་ཀྱི་ལྔ་མིག་ལྷ་འདྲེ་སྟོང་གི་སྒྲིབ་ཤིང་སོགས་
ཡིན་ཞིང། ཆོས་སྐྱོང་མགོན་པོ་བེར་ནག་ཅན་མ་མགོན་ལྕམ་དྲལ་ཙན་དྲ་ནའི་
བེང་ལྷ་མོ་ནག་མོ་རྣམ་སྲས་མདུང་དམར་ཅན་སོགས་བསྟེན་ནོ།། །།སངས་རྒྱས་
རས་ཆེན་པའི་སློབ་མ་ཁྲ་ཤོད་ཀྱི་སྦོམ་བྲག་དགོན་འདེབས་པ་སྦོམ་བྲག་པ་དེའི་སློབ་མ་
ཀརྨ་པཀྵི་ཆོས་འཛིན་རྒྱ་ཧོར་ཡུལ་དུ་ཕེབས་ནས་རྫུ་འཕྲུལ་བསྟན་ཞིང་མི་ཉག་འགའ་
རུང་ལྷ་ཁང་བརྩིགས་ཤིང་ཀརྨ་ཞྭ་ནག་པའི་སྲོལ་འབྱེད་པ་པོ་དང་དེའི་སློབ་མ་གྲུབ་ཐོབ་
ཨོ་རྒྱན་པ། བྱང་སེམས་རྒྱལ་ཡེ་བ། གཉན་རས་པ། རྟོགས་ལྡན་ཞྭ་སེར་པ། ཞྭ་
དམར་བ། ཞྭ་ཁྲ་པ། སྟག་མགོ་པ་སོགས་བྱུང། ཨོ་རྒྱན་པའི་སློབ་མ་རྗེ་རང་བྱུང་རྡོ་
རྗེ་བདེ་ཆེན་སྟེང་དགོན་དང་ལྷུན་གྲུབ་སྟེང་གི་རི་ཁྲོད་བཏབ་སྟེ་ཧོར་ཡུལ་དུ་བྱོན་ཞིང་རྩིས་
ཀྱི་བསྟན་འཆོས་སོགས་བརྩོམ་པོ་དང། དེའི་སློབ་མ་རྟོགས་ལྡན་བསམ་རིན། སྤྱན་
སྔ་རྡོར་རིན་རྒྱལ་བ་གཡུང་སྟོན་པ་རྡོ་རྗེ་དཔལ། མཁས་གྲུབ་དྷརྨཱ་རཱ་ཛ། སྟག་ལུང་
ཀུན་སྤང། གཡག་སྡེ་པཎ་ཆེན་སོགས་མང་ལ། གཡུང་སྟོན་གྱི་སློབ་མ་ཀརྨ་རང་བྱུང་
རྡོ་རྗེའི་སྐྱེ་བ་རོལ་པའི་རྡོ་རྗེ་དྷརྨ་ཀིརྟི་ནི། དོན་གྲུབ་དང་བསོད་ནམས་འབུམ་སོགས་ལས་
རབ་བྱུང་བསྙེན་རྫོགས་མཛད་ཅིང་ཏའི་སི་དུས་ཀྱང་བཀུར་བསྟི་མཛད། ཧོར་རྒྱལ་ཐོ་
གན་ཐེ་མུར་གྱིས་སྤྱན་དྲངས་ཚེ་ག་ཆུ་ཙོང་ཁ་ཤིང་ཀུན་སོགས་བརྒྱུད་དེ་ལན་ཀྱུ་སྡེ་བཞིར་འབྱོན་
ཞོར་ལ་རྗེ་ཙོང་ཁ་པ་ལ་དགེ་བསྙེན་གྱི་སྡོམ་པ་གནང། མི་ཉག་ཧོར་ཡུ་གུར་རྒྱ་སོགས་
ལ་ཆོས་གསུངས་ཤིང་བསྟན་འཆོས་མང་དུ་བརྩམས་ནས་གནང་སྟེ་བོད་དབུས་སུ་བྱོན་
ནས་ཞེ་བཞིའི་སྟེང་འདས་པའོ།། །།དེའི་སྐྱེ་འཕྲེང་རིམ་པར་ཀརྨ་དེ་བཞིན་
གཤེགས་པ་ཆོས་དཔལ་བཟང་པོ་དང་མཐོང་བ་དོན་ལྡན་དང་ཆོས་གྲགས་རྒྱ་མཚོ་དང་

[309] །ཞྭ་དམར་ནམ་འོང་བའི་སྐྱེ་ཕྲེང་ནི་
བཀྲ་གྲགས། གྲགས་སེང། མཁའ་སྤྱོད་དབང་པོ། ཆོས་དཔལ་ཡེ། ཆོས་གྲགས་ཡེ་
ཤེས། དཀོན་མཆོག་ཡན་ལག་གར་དབང་ཆོས་ཀྱི་དབང་ཕྱུག་གོ། །།
   ༈    བོད་དུ་བླ་མ་
ཤངས་པ་ཁྱུང་པོ་རྣལ་འབྱོར་པ་ལས་བྱུང་ལ། དེ་ཡང་རབ་བྱུང་མ་ཚུགས་ལྕགས་སྟག་
ལ་ཁྱུང་པོ་སྟག་སྐྱེས་ཀྱི་སྲས་སུ་སྙ་མོར་བལྟམས་ཏེ་ཨ་མོ་གྷ་དང་མཇལ། གཞོན་
དུས་བོན་ཆོས་དང་རྫོགས་ཆེན་སེམས་སྡེ་གསན་ཀྱང་དེས་ཐུགས་མ་ཚིམ་པར་བལ་པོར་
བྱོན་ནས་པཎྚི་ཏ་བ་སུ་མ་ཏི་ལས་ལོ་ཙཱ་བ་སླབ་སྟེ་ཡོ་གའི་དབང་དང་སྒྲུབ་ཐབས་ལྔ་
བཅུ་གསན་ཏེ་རྒྱ་གར་དུ་བྱོན་ནས་རྡོ་རྗེ་གདན་པ་ལས་དགེ་ཚུལ་སྒྲུབ་ཅིང་ཆོས་མང་པོ་
གསན་ནས་ཁ་ཆེ་དགའ་བ་དང་བཻ་རོ་ཙ་ན་དང་མཻ་ཏྲི་པའི་སློབ་མ་མི་མཉམ་རྡོ་རྗེ་སོགས་
རྡོ་རྗེ་གསུམ་ལས་ཀྱང་མན་ངག་གསན་ནས་བོད་དུ་བྱོན། སླར་བ་ལ་པོར་བྱོན་ནས་ཕ་
མ་ཐིང་བ་དང་མཇལ་ནས་བདེ་གདན་སོགས་གསན་ཏེ་རྒྱ་གར་དུ་བྱོན་ནས་ནཱ་རོ་པའི་སློབ་
མ་དཱ་ཆེན་པ་དང་མཻ་ཏྲི་པ་དང་རོལ་པའི་རྡོ་རྗེ་དང་བདེ་བའི་རྡོ་རྗེ་སོགས་ལས་ཀྱང་མན་ངག་
ཉན་ཞིང་སོ་ས་གླིང་གི་དུར་ཁྲོད་ནས་ནི་གུ་མའི་འཇལ་ལུས་དང་མཇལ་ནས་ནི་གུ་ཆོས་
དྲུག་སོགས་དང་བིརཱུ་པའི་སློབ་མ་རྣལ་འབྱོར་མ་སུ་ཁ་སིདྡྷི་སོགས་ལས་ཀྱང་མན་
ངག་གསན་ནས་བོད་དུ་བྱོན། ཡང་རྒྱ་གར་དུ་བྱོན་ནས་མཻ་ཏྲིའི་ཛ་མོ་གངྒ་དྷ་ར་སོགས་
བླ་མ་ལྔ་བཅུ་ཙམ་བསྟེན་ནས་མངའ་རིས་སུ་བྱོན་ནས་ཇོ་བོ་རྗེ་ལ་མཇལ་ཏེ་ཆོས་གསན་
གླང་རི་ཐང་པ་ལས་བསྙེན་པར་རྫོགས་ཤིང་འཕན་ཡུལ་ཇོག་པོར་འཆང་དཀར་དགོན་
བཏབ་པར་རི་ནག་པའི་ཁོང་སེང་གི་རཱ་ཧུ་གུཔྟ་བཛྲ་བྱོན་པ་ལས་ཀྱང་མགོན་པོ་ནི་ཆོས་
སྐོར་སོགས་གསན། ཤིང་ལུག་དང་མེ་སྦྲུལ་དང་ལྕགས་གླང་ལ་རིམ་པར་འཇབ་ཀྱི་
ཚ་ལུང་དང་ཕག་རིའི་ཤག་རྩ་དང་གྲོ་མོའི་སྟོང་གྲྭ་རུར་བྱོན། དེ་ནས་ཇོག་པོའི་ཤངས་
སུ་བྱོན་ཏེ་ལོ་གསུམ་གྱི་ནང་དུ་ཤངས་གཞུང་གི་དགོན་ཆེ་བ་ཞོང་ཞོང་སོགས་བརྒྱ་རྩ་
བརྒྱད་བཏབ་ཟེར་བ་ལས་ཤངས་པ་བཀའ་བརྒྱུད་དུ་གྲགས་པ་བྱུང་ཤིང་ཐང་ལྷ་དང་
ཤབ་ཀྱི་འབའ་ར་ནག་པོ་ཞེས་པའི་ལྷ་འདྲེ་ཡང་བཏུལ། མཐར་གཤེགས་རྗེས་སྤྲར་

[310]། །།སློབ་མ་རྨོག་
ཅོག་པ་དང་ཞང་སྒོམ་ཆོས་སེང་དང་ལ་སྟོད་པ་དཀོན་མཆོག་མཁར་སོགས་མང་དུ་བྱུང་
སྔོན་འགྲོ་རང་བབས་རྣམ་གསུམ་དངོས་གཞི་སྐྱོན་བཞི་རང་གྲོལ་འབྲས་བུ་སྐུ་གསུམ་
རང་ཤར་གྱི་ནས་སྟོན་པའི་གའུ་མའི་མན་ངག་ཅེས་པའི་འོད་གསལ་སྒོམ་སྲོལ་དང་ནི་གུ་
ཆོས་དྲུག་དང་མགོན་པོའི་ཆོས་སྐོར་སོགས་འདི་ལས་བྱུང་ལ། ཤངས་པ་བཀའ་བརྒྱུད་
ཀྱི་སྲོལ་འཛིན་ལ་རྨོག་ཅོག་པ་རིན་བརྩོན་དང་སྐྱེར་སྒང་པ་དྷརྨ་སེངྒེ་དང་སངས་རྒྱས་
གཉན་སྟོན་ཆོས་ཀྱི་ཤེས་རབ་དང་སངས་རྒྱས་སྟོན་པ་བརྩོན་སེང་དང་ཤངས་སྟོན་ཚུལ་དགོན་
དང་འཇག་པ་རྒྱན་འབུམ་དང་འཇག་ཆེན་བྱམས་དཔལ་སོགས་བྱུང་ངོ།། །།གསུམ་པ་
མཻ་ཏྲི་པ་སོགས་ལས་བརྒྱུད་པའི་ཕྱག་རྒྱ་ཆེན་པོ་ཞེས་གྲགས་པའི་སྲོལ་བྱུང་ཚུལ་ནི། སྦྱིར་
ཕྱག་རྒྱ་ཆེན་པོ་ཞེས་པ་ལ་སྔགས་དང་མདོ་ལས་བཤད་ཚུལ་གཉིས་ཡོད་པའི་དང་པོ་ནི་ཕྱག་
རྒྱ་ཞེས་པའི་མིང་ཅན་ལ། རྡོར་ཕྲེང་ལས། ཕྱག་རྒྱའི་དབྱེ་བ་བླ་ན་མེད། །ཆོས་དང་ལས་
དང་དམ་ཚིག་དང། །ཕྱག་རྒྱ་ཆེན་པོ་ཞེས་བརྗོད་དོ། །ཞེས་གསུངས་པ་ལྟར་བཞི་ཡོད་ལ་
དེ་ལས་ཕྱག་རྒྱ་ཆེན་པོ་ནི། །ཕྱག་ཚན་ཐིག་ལེ་ལས། ཕྱག་ནི་སྟོང་པའི་ཡེ་ཤེས་ཏེ། །
རྒྱ་ནི་འཁོར་བའི་ཆོས་ལས་གྲོལ། །ཆེན་པོ་ཟུང་དུ་འཇུག་པ་སྟེ། །ཕྱག་རྒྱ་ཆེན་པོ་
ཞེས་བརྗོད་དོ། །ཞེས་གསུངས་པ་ལྟར་རླུང་དབུ་མར་ཞུགས་གནས་ཐིམ་གསུམ་བྱས་
པ་ལ་བསྟེན་ནས་འབྱུང་བའི་ལྷན་སྐྱེས་ཀྱི་བདེ་ཆེན་ཡེ་ཤེས་ཀྱིས་དོན་སྤྱིའི་ཚུལ་དང་
མངོན་སུམ་དུ་མཐོང་བའི་ངེས་དོན་གྱི་འོད་གསལ་གཉིས་ཏེ། འདི་ནི་པདྨ་བཛྲ་ཆེ་བ་
ས་ར་ཧ་ཀླུ་སྒྲུབ་རི་ཁྲོད་དབང་ཕྱུག་ཏིལླི་པ་ནཱ་རོ་པ་མཻ་ཏྲི་པ་སོགས་རྒྱ་གར་གྱི་པཎ་གྲུབ་
དང་བོད་ཀྱི་ཁྱུང་པོ་མར་མི་སྒམ་པོ་ཕག་གྲུ་སོགས་བཀའ་བརྒྱུད་པ་གོང་མ་རྣམས་དང་ས་
པཎ་སོགས་ཀྱིས་བཞེད་པ་དང། གྲུབ་པ་སྡེ་བདུན་དང་དོ་ཧའམ་སྙིང་པོ་སྐོར་གསུམ་
མམ་དྲུག་སོགས་ཀྱི་དགོངས་པའང་ཡིན་པར་པཎ་ཆེན་རིན་པོ་ཆེས་གསུངས་ཤིང་
ས་པཎ་གྱིས་ཀྱང། ནཱ་རོ་དང་ནི་མཻ་ཏྲི་པའི། །ཕྱག་རྒྱ་ཆེན་པོ་གང་ཡིན་པ། །ནས་
གསང་སྔགས་རྒྱུད་དུ་ཇི་སྐད་དུ། །གསུངས་པ་དེ་ཉིད་ཁོང་བཞེད་དོ། །ཞེས་གསུངས་པ་ལྟར་
རོ༑    ༈    ༑གཉིས་པ་མདོ་ལུགས་ལ་བོད་དུ་བཤད་སྲོལ་མང་དུ་བྱུང་བ་ནི། གཉིས་པ་མདོ་ལུགས་

[311]
གའུ་མ་དང་ནི་གུ་ཆོས་དྲུག་གི་སྐབས་ཀྱི་ཕྱག་རྒྱ་ཆེན་པོ་དང། དྭགས་པོ་བཀའ་བརྒྱུད་སྦྱིའི་
སྔོན་འགྲོ་བྱང་སེམས་དངོས་གཞི་རང་ལུས་ལྷ་སྐུ་དང་བླ་མ་ལ་མོས་གུས་དང་མི་རྟོགས་པ་བསྒོམ་
པ་དང་འཇུག་དགེ་བ་བསྔོ་བའི་ལྔ་ལྡན་གྱི་སྐབས་ཀྱི་དང། ཁྱད་པར་དུ་སྒམ་པོ་པའི་སྔོན་
འགྲོ་སྦྱོར་བ་བཞི་ལྡན་དངོས་གཞི་ངོ་སྤྲོད་རྣམ་གཉིས་རྗེས་མཉམ་མྱོང་སྣང་ཐོག་ཏུ་བསྒོམ་
པ་སྟེ་ཆོས་དྲུག་ལྔ་ལྡན་ལྷན་སྐྱེས་ཀྱི་ཁྲིད་ཀྱི་ལུགས་ཀྱི་དང། རྒྱ་རས་པ་ནས་བརྒྱུད་པའི་
ཁྲིད་ཆེན་བརྒྱད་དང་རོ་སྙོམས་སྐོར་དྲུག་དང་རི་ཆོས་ཀྱི་ཟབ་ཆོས་རྒྱན་བཞི་སྐོར་གསུམ་ཞལ་
གདམས་ཀྱི་རྒྱན་གཉིས་ཀྱི་ཕྱག་རྒྱ་ཆེན་པོ་དང། འབྲི་གུང་བའི་ཉན་ཐོས་བྱང་སེམས་སྔགས་
ཏེ་ཐེག་གསུམ་རེ་རེ་ལ་ལས་ཆོས་དམ་ཚིག་ཕྱག་ཆེན་བཞི་རེ་བྱས་པ་དང། ཡང་ཨ་ན་མ་
སིའི་ཡེ་ཤེས་བཞིའི་དོན་ཅན་གྱི་སྒོ་ནས་སེམས་ཀྱི་རང་བཞིན་བཙལ་བ་དང། དམ་པ་སངས་
རྒྱས་ཀྱི་ཞི་བྱེད་དང་གཅོད་ཡུལ་སྐབས་ཀྱི་དང། ནོར་བཟང་རྒྱ་མཚོའི་རང་བཞིན་ལྷན་
སྐྱེས་འོད་གསལ་སེམས་གཉུག་མའི་སེམས་ཞེས་སོགས་སེམས་ཀྱི་རང་བཞིན་བཙལ་
བ་ཟེར་བ་དང། སམ་བྷ་བའི་རྫོགས་ཆེན་མན་ངག་ལྟ་བའི་ཕྲེང་བ་སོགས་ལས་བཤད་
པའི་ཕྱག་རྒྱ་ཆེན་པོ་ཞེས་པ་རྣམས་ནི་མ་ནོར་བར་ཤེས་ན་བཀའ་གདམས་པའི་སྟོང་ཉིད་
ལྟ་བར་སྦྱར་རུང་ཙམ་སྟེ། མདོར་ན་ཏིང་འཛིན་རྒྱལ་པོ་ལས། ཆོས་རྣམས་ཀུན་གྱི་རང་
བཞིན་ཕྱག་རྒྱ་སྟེ། །ཞེས་གསུངས་པ་ལྟར་གྱི་མདོ་སྔགས་གཉིས་ཀའི་ཐུན་མོང་གི་སྐབས་
ཀྱི་ཆོས་ཀུན་ལ་རྒྱས་འདེབས་བྱེད་སྟོང་ཉིད་ཀྱི་ལྟ་བ་ཀླུ་སྒྲུབ་ཊྱབ་སྲས་ཀྱི་ཡུམ་གྱི་དགོངས་
བ་ལྟར་དུ་བཀྲལ་བ་དེ་ཡིན་ནོ།། །།འོན་ཀྱང་གྲོ་ལུང་བའི་བསྟན་རིམ་དུ་མཻ་ཏྲི་
པའི་ལྟ་བ་རྣམ་དག་མིན་པར་གསུངས་པ་དང། ས་པཎ་གྱིས། གོལ་པ་གསུམ་དང་ཤོར་
ས་བཞི། ཞེས་སོགས་ཀྱིས་འབྲི་གུང་པ་སྒོས་ཀྱི་དགོངས་གཅིག་ལུགས་ཀྱང་བཀག་
ཅིང་ལོ་ཙཱ་བ་མང་པོས་རྫོགས་ཆེན་ལུགས་བཀག་པ་དང། ལ་ལས་མདོ་ལུགས་ཀྱི་ཕྱག་
ཆེན་ཞེས་ད་ལྟར་བོད་དུ་དར་བརྟག་ལྟ་དང་རྫོགས་ཆེན་ཆད་ལྟར་ཡང་བཤད་པ་དང། ཡང་
སྤྱན་སྔ་བློ་རྒྱན་པས་དབུ་མའི་ལྟ་བ་རིག་པས་མི་རྙེད་པས་མ་དཔྱད་པར་བླ་མའི་བྱིན་རླབས་
ཀྱིས་སེམས་ཀྱི་ངོ་བོ་མ་བཅོས་བ་རྗེན་ཆར་གྱིས་ནང་ནས་ཤར་བར་འདོད་པ་དྭགས་པོའི་

[312] དེ་ལྟ་ན་ཡང་པཎ་ཆེན་བློ་བཟང་ཆོས་རྒྱན་པས་
ཆོས་སྤོང་ཕྱོགས་རིས་སེལ་ཆེད་དུ་ལྡམ་དགོངས་ལྟ་བུར་ཕྱག་ཆེན་རྩ་འགྲེལ་ལས་གསུངས་
པའི་བོད་ཀྱི་ཕྱག་རྒྱ་པ་ཞེས་གྲགས་པ་དག་གིས་ལུགས་ཀྱི་དེའི་སྲོལ་ནི། གཙོ་བོར་ས་ར་
ཧ་པས། འཇུར་པུས་བཅིངས་བའི་སེམས་ཉིད་དེ། །གློད་ན་གྲོལ་བར་ཐེ་ཚོམ་མེད། །
ཅེས་གསུངས་པའི་བཞེད་པ་ལྟར་གྱི་སྲོལ་ཡང་རི་ཁྲོད་ཞབས་དང་དེའི་སྲོལ་མཻ་ཏྲི་པས་གཙོ་
བོར་བཟུང་ཟེར། དེ་ལྟར་ན་བོད་སྔ་རབས་པ་དག་གིས་ཕྱག་ཆེན་གྱི་རྩ་བ་རྒྱ་གར་གྱི་པཎ་གྲུབ་
ནང་ནས་ས་ར་ཧ་དང་མཻ་ཏྲི་པ་དང་ཇོ་བོ་ལ་ཐུག་ཟེར་ཞིང་ཕྱག་ཆེན་སྟོད་ལུགས་པས་སྔ་ཕྱི་བར་
གསུམ་དང་བར་མ་ལ་སྟོད་སྨད་གཉིས་འབྱེད་ཀྱང་བོད་དུ་དར་བའི་སྔ་ཕྱིའི་རིམ་པ་ནི་མཻ་ཏྲི་
པ་ལས་ཇོ་བོས་གསན་ནས་འདིར་འབྲོམ་ལ་ཟེར། ཡང་མར་པ་དང་རྒྱ་གར་པ་བཻ་རོ་ཙ་ན་
རཀྵི་ཏ་དང་སྐོར་ནི་རུ་བ་དང་འབྲོག་ཇོ་སྲས་རྡོ་རྗེ་འབར་གྱིས་སྤྱན་དྲངས་པའི་རྒྱ་གར་ཕྱག་ན་
ལས་བརྒྱུད་པའི་ཕྱག་ཆེན་སྟོད་ལུགས་དང་ཨ་པུ་པ་ལས་བརྒྱུད་པའི་སྨད་ལུགས་དང་
རས་ཆུང་པ་དང་མངའ་རིས་པ་ནག་པོ་ཤེས་རབ་སོགས་ལས་ཀྱང་རིམ་གྱིས་དར་རོ།། །།
དེ་ལ་བཻ་རོ་ཙ་ན་ནི། རྒྱལ་རིགས་སུ་འཁྲུངས་ཏེ་རཀྵི་ཏ་རྣམ་གསུམ་དང་ཛ་ཡ་ཨ་ཀ་ར་
དང་ཨ་བྷྱ་སོགས་བསྟེན་ཞིང་རྒྱ་གར་གྱི་ཡུལ་ཉེར་གསུམ་དང་བོད་དང་རྒྱ་ནག་ཏུའང་བྱོན་ལ་
དེའི་སློབ་མ་བོད་དུ་ལ་སྟོད་པ་བཟླ་བ་འོད་ཟེར་དང་གཙང་པ་རིན་པོ་ཆེ་རྒྱལ་ཚ་དང་དབུས་
པ་ཞང་རིན་པོ་ཆེ་སོགས་བྱུང་ཟེར་རོ།། །།ཡང་མཻ་ཏྲི་པའི་སློབ་མ་ཟ་ཧོར་གྱི་ཀ་
རོ་བའམ་བི་ཏ་ཀརྨ་ཞེས་པ་དེ་མི་ཏ་ཏར་ལས་རབ་ཏུ་བྱུང་ཞིང་བློ་བརྟན་དང་ཁ་ཆེ་ལཀྵ་
མཾ་ཆེན་པོ་དང་ཐ་གསན་བསྟེན་ཞིང་རྣལ་འབྱོར་པ་ནཱ་ག་པཱ་རི་དང་རྣལ་འབྱོར་མ་པདྨ་ཅན་
དང་མཇལ་ནས་བོད་དུ་བྱོན་ཏེ་སློབ་མ་བལ་ཡུལ་སོགས་སུ་སོང་བའི་བོད་ཀྱི་སྐོར་ཆུང་བ་
སོགས་བྱུང་ངོ།། །།ཡང་ཀ་རོ་པའི་སློབ་མ་ནི། རཱུ་པ་ཞེས་པ་དེ་ལ་མཁའ་འགྲོ་
མས་ལུང་བསྟན་ཏེ་བལ་པོར་བྱོན་ནས་སྐར་ཆུང་བ་དེར་འདས་པ་དང་ཐུག་སྟེ་དེའི་རོ་ལ་
གྲོང་འཇུག་མཛད་དེ་ཟངས་གླིང་པར་གྲགས་པ་དེའང་བོད་དུ་བྱོན་ཏེ་ཆ་དང་ཤེར་སེང་སོགས་
ལ་གསང་སྔགས་ཟབ་མོ་དང་སྙིང་པོའི་སྐོར་གསུངས་ཟེར། ཡང་མཻ་ཏྲི་པའི་སློབ་མ་རྒྱ་
གར་ཕྱག་ན་ཞེས་པ་གྲུབ་རྟགས་ཆེན་པོ་བསྟན་པར་གྲགས་པ་དེས་བལ་པོ་ནས་འབྲོག་

[313]
ཤིང་འབྲེལ་པ་དྲུག་ལྟ་བ་ལུང་རིགས། སྤྱོད་པ་དུས་ཚོད། སྒོམ་ཉམས་མྱོང། འབྲས་
བུ་གཞན་དོན། ལམ་དྲོད་རྟགས། དབང་མན་ངག་དང་འབྲེལ་ལྡན་གྱི་འབྲུལ་ཆེ་ཉེར་
བདུན་དང། གཞུང་གྲུབ་པ་ཨིནྡྲ་བཧུ་ཏིའི་ཡེ་ཤེས། པདྨ་བཛྲའི་རིགས་སམ་གསང་བ་
ཡན་ལག་མེད་པའི་རྡོ་རྗེའི་ཐབས་ཤེས། ཌོམ་བཧིའི་ལྷན་ཅིག་སྐྱེས། དཱ་རི་ཀའི་གསང་
ཆེན་དེ་ཁོ་ན་ཉིད་ལཀྵི་མའི་གཉིས་མེད། རྣལ་འབྱོར་མ་ཅི་ཏོའི་དངོས་པོ་གསལ་བའི་
གྲུབ་པ་སྡེ་བདུན་དང་སྙིང་པོ་དོ་ཧ་གསུམ་སོགས་གསུངས་ཤིང། བོད་དུ་ཇོ་སྲས་རྡོ་རྗེ་
འབར་གྱིས་སྤྱན་དྲངས་ཏེ་སློབ་མ་ཁ་ཆེ་དྷརྨ་ཤྲཱི་སྤྱན་གཅིག་པ་དང་བཅས་བྱོན་ནས་ཤི་
སྟོན་བྱང་འབར་དང་ནག་པོ་ཤེར་དང་དང་བ་རེག་ཐོས་པ་དགའ་དང་ནག་ཚོ་ལོ་ཙཱ་སོགས་
བོད་སྟོན་སུམ་ཅུ་ལ་ཕྱག་རྒྱ་ཆེན་པོའི་སྐོར་མང་དུ་གསུངས་ཞེས་གྲགས། ཡང་ཕྱག་
ནའི་སློབ་མ་བལ་པོ་ཨ་སུ་ཞེས་པ་བོད་དུ་བྱོན་པ་དེས་ཀྱང་རིགས་སྲས་གྲགས་སེང་
དང་ཐུགས་སྲས་ཀ་བཞི་གདུང་དྲུག་དང་མངའ་རིས་པ་སོགས་ལ་ཕྱག་ཆེན་གསུངས་
པ་ལས་མངའ་རིས་པ་ལས་རིམ་པར་གྲུ་ཤུལ་པ་དང་པར་བུ་པ་བློ་སེང་དང་སྐྱར་སྒོམ་
ཆེན་པོ་དང་སངས་རྒྱས་དབོན་དང་བྲག་འབུར་བ་དང་བྱུག་གསེབ་རི་བ་དང་ཆོས་རྗེ་
བླ་མ་དམ་པ་དང་མི་ཉག་ཤེས་རབ་བཟང་པོ་དང་རི་མི་ཉག་ཤེས་རབ་བཟང་པོ་དང་
རི་མོ་འབབས་པ་བསོད་རིན་སོགས་ལ་བརྒྱུད་ཟེར་ལ། འོན་ཀྱང་ཕྱག་རྒྱ་ཆེན་པོ་
འདི་ལ་བོད་ཀྱིས་བསྲད་པས་མ་དག་པའང་ཡོད་དེ་པོ་ཏོ་བས་དེ་ལ་སྨོད་འཇུག་གང་
ཡང་མི་བྱ་གསུངས་པ་དང། ས་པཎ་གྱི་ཕྱོགས་བཅུའི་ཕྲིན་ཡིག་ཏུ། ཁ་ཅིག་
དཀར་པོ་ཆིག་ཐུབ་ལ། །ཕྱག་རྒྱ་ཆེན་པོ་ངོ་སྤྲོད་བྱེད། །ཤོད་ས་བཞི་དང་གོལ་ས་
གསུམ། །སྤངས་ལ་གཉུག་མ་བསྙོམས་པར་བྱ། །བྲམ་ཟེ་སྐུད་པ་འཁལ་བ་
ལྟར། །སོ་མ་མ་བཅོས་ལ་བུར་བཞག་ནས། དེས་ན་ཕྱག་རྒྱ་ཆེན་པོ་ཉིད། །
ཡིན་ན་ཤོར་ས་གོལ་ས་མེད། །ཡོད་ན་ཕྱག་རྒྱ་ཆེན་པོ་མིན། །ཞེས་དང། སྡོམ་
གསུམ་དུའང། ཕྱིས་ནས་རྒྱལ་ཁྲིམས་ནུབ་པ་དང། །རྒྱ་ནག་མཁན་པོའི་གཞུང་
ལུགས་ཀྱི། །ཡི་གེ་ཙམ་ལ་བརྟེན་ནས་ཀྱང། །དེ་ཡི་མིང་འདོགས་ས་གསད་ནས་ནི།།

[314] །ད་ལྟའི་ཕྱག་རྒྱ་ཆེན་པོ་ནི། །ཕལ་ཆེར་རྒྱ་ནག་
ཆོས་ལུགས་ཡིན། །ཞེས་པས་བཀག་ཅིང་དཀར་པོ་ཅིག་ཐུབ་དང་འདྲ་ཞེས་གསུངས་
སོ།།    ༈    །།བཞི་པ་དམ་པ་ལས་བོད་དུ་བརྒྱུད་པའི་གཅོད་དང་ཞི་བྱེད་བྱུང་ཚུལ་ནི་
ཕ་དམ་པ་སངས་རྒྱས་ནི། རྒྱ་གར་ལྷོ་ཕྱོགས་བེ་ཏ་ལའི་ཡུལ་གྱི་ཙར་སིང་གའི་བྱེ་བྲག་
ཁྲོན་པའི་གླིང་དུ་ནོར་བུ་ལེན་མཁན་གྱི་བརྒྱུད་པ་བརྩོན་འགྲུས་གོ་ཆའི་སྲས་སུ་འཁྲུངས་ཏེ་
བིཀ་མ་ལ་ཤི་ལར་དགེ་བའི་ལྷ་ལས་རབ་ཏུ་བྱུང་ཞིང་གསེར་གླིང་པ་ལས་ཐེག་ཆེན་
སེམས་བསྐྱེད་ཀྱི་སྡོམ་པ་བླང་སྟེ་གྲུབ་ཐོབ་དུ་མ་ལས་སྔགས་ཀྱི་དབང་དང་གདམས་
པ་མང་དུ་གསན། སེངྒེ་རྫོང། རྡོ་རྗེ་གདན། རང་བྱུང་གི་མཆོད་རྟེན། རི་ཀུ་རི་ཀུ་ལ་
ལི། གངྒའི་འགྲམ། ཤར་གྱི་ནགས། ལྷོ་ཕྱོགས་ཀྱི་དུར་ཁྲོད། བསིལ་ཚལ་
སོགས་སུ་བཞུགས་ནས་སྒྲུབ་པ་མཛད་དེ་འཇམ་དཔལ་ཐུགས་རྗེས་ཆེན་པོ་སྒྲོལ་མ་
སོགས་ལྷ་བཅུ་གཉིས་ཀྱི་ཞལ་གཟིགས་ཤིང་ཐུན་མོང་དང་མཆོག་གི་དངོས་གྲུབ་
བརྙེས་ལ། བོད་དག་གིས་སྔར་སྨོས་ལྟར་འདི་བོད་དུ་ལན་བདུན་བྱོན་ཞིང་བླ་མ་
སྒྲ་མཚན་ཉིད་དང་ཕ་རྒྱུད་དང་མ་རྒྱུད་དང་ཕྱག་རྒྱ་ཆེན་པོའི་བཅུ་གཅིག་རེ་དང་རིག་པ་
ངོ་སྤྲོད་ཀྱི་བཅུ་དང་ཞལ་གཟིགས་བླ་མ་སོ་དྲུག་བསྟེན་ཟེར་སོགས་ཐེ་ཚོམ་མོ། །
དེ་རྒྱ་ནག་ཏུ་ལན་གཅིག་དང་བོད་དུ་ལན་གསུམ་བྱོན་ཞིང་ཆོས་མངད་གསུངས་པ་ལས་
གཙོ་བོ་ནི་གཉིས་ཏེ་གཅོད་དང་གཞི་བྱེད་སྐོར་ཏེ། དང་པོ་ནི། ཡུམ་གསུམ་གྱི་དགོངས་
དོན་ཟབ་མོ་སྟོང་ཉིད་ཕྱག་རྒྱ་ཆེན་པོ་ནི། རྟག་གཉིས་སོགས་གསང་སྔགས་དང་རྗེས་སུ་
མཐུན་པར་སྤྱོད་པས་སྤྱོད་ཡུལ་ལམ་ཉོན་མོངས་པའི་རྩ་བ་དེ་སྐྱེས་ཡུལ་གྱི་སྟེང་ནས་
གཅོད་པར་བྱེད་པས་ཟབ་མོ་བདུད་ཀྱི་གཅོད་ཡུལ་ཞེས་པ་བྱུང་ཚུལ་ནི། དམ་པ་སངས་
ཀྱིས་སྐྱོ་ཤཱཀྱ་ཡེ་ཤེས་དང་ནི་སློབ་གསུམ་དང་ཡར་ཀླུང་གི་སྨ་ར་སེར་པོ་སོགས་ལ་
གསུང་པ་ལས་བརྒྱུད་པ་ལ་ཕོ་གཅོད་ཅེས་པ་འབྲུལ་ཚོ་དྲུག་དང་ངོ་སྤྲོད་ཞལ་གདམས་
དང་བཅས་པ་སྟེ་གདམས་པ་དེ་སྨ་ར་སེར་པ་ནས་རིམ་པར་བཻ་རོ་སྨྱོན་པ་དང་རི་ཁྲོད་
ཞིག་པོ་ཕུག་སྟོང་དང་རོག་ཤེར་འོང་དང་སུམ་སྟོན་རས་པ་དང་གཉན་སྟོན་སོགས་ལས་
རིམ་པར་དང། དམ་པ་ནས་མ་ཅིག་ལས་བརྒྱུད་པ་ལ་མོ་གཅོད་ཅེས་བྱ་བ་གཉིས་བྱུང་

[315] ༑དེ་ལས་མོ་གཅོད་ནི། དེང་སང་དར་རྒྱས་ཆེ་བས་དེའི་བརྒྱུད་པའང་ཅུང་ཟད་
བཤད་ན། འཇམ་དཔལ་རྩ་རྒྱུད་ལས། ལབ་ཀྱི་སྒྲོན་མ་བྱ་བ་འབྱུང། །ཞེས་པའི་
ལུང་གིས་ཟིན་ཞིང་དམ་པ་བོད་དུ་འབྱོན་དུས་བྱ་ནག་བཞི་རྗེས་སུ་འོང་བ་མཁའ་འགྲོ་
མར་གྱུར་པར་གྲགས་པའི་ནང་གི་མ་གཅིག་ལ་བ་སྒྲོན་ནི་གཡེ་ལབ་ཀྱི་གྲོང་མཚོ་མེར་མོ་
ཁཱུ་གད་པ་ཆོས་བླའི་སྲས་མོར་འཁྲུངས་ཤིང་ལོ་ཙཱ་ཁཱུ་གད་པ་འཁོར་ལོ་གྲངས་དང་
ལྕམ་སྲིད་ཟེར། ཞང་སྟོན་ཆོས་འབར་གྱི་དབོན་པོ་གྲྭ་པ་མངོན་ཤེས་ཅན་ཞེས་བྱ་བ་ཡཾ་
ཤུད་ལས་རབ་ཏུ་བྱུང་སྟེ་མིང་ཤེས་རབ་རྒྱལ་བར་བཏགས་ཤིང་གྲ་ཐང་དང་སྤྱན་ཡས་
ཀྱི་གཙུག་ལག་ཁང་རྙིང་པ་བཞེངས་ལ་དམ་པ་དང་པཎ་ཆེན་ཟླ་མགོན་གྱི་སློབ་མར་
གྱུར་པ་དེ་ལས་རབ་ཏུ་བྱུང། དམ་པ་དང་མཇལ་ཏེ་ཤེར་མདོའི་བདུད་ལེའུ་ལས་
གསུངས་པའི་ཐོགས་བཅས་ཐོགས་མེད་སོགས་ཀྱི་བདུད་བཞི་ཐད་ཀར་གཅོད་བྱེད་ཀྱི་
གདམས་པ་ཐོབ་ཅིང་གཅོད་གྲོང་གི་རྒྱ་གར་པ་ཐོད་པ་འབའ་རེ་བྱ་བ་དང་བཟའ་མི་མཛད་
དེ་འདུལ་བ་ལས་ཁ་ཅིག་སྤས་མོ་གཉིས་དང་སྲས་སྙིང་པོ་གྲུབ་ཆེན་གྲུབ་ཆུང་ཡང་
གྲུབ་གསུམ་བྱུང་ཟེར་ཞིང་སྐྱོ་བསོད་ནམས་བླ་མ་ལས་ཀྱང་མན་ངག་གསན་ཏེ་ཟངས་
རི་མཁར་དམར་གྱི་ཕུ་སོགས་སུ་བཞུགས་ནས་སྒྲུབ་པ་མཛད་དེ་གོ་ལྔའམ་གོ་དགུའི་
སྟེང་འདས་ཟེར་ལ། འོན་ཀྱང་འདིའི་རྣམ་ཐར་གྱི་ཡི་གེ་མང་ཡང་འཁྲུངས་ལོ་སོགས་
མི་མཐུན་པས་གང་ལ་ཡིད་ཆེས་བྱེད་ཐེ་ཚོམ་ཡང་ཕལ་ཆེར་གྱིས་ལུག་ལོ་ཞིག་ལ་
འཁྲུངས་པར་བཤད་པ་ལྟར་ན་རབ་བྱུང་དང་པོའི་ཤིང་ལུག་ལ་འཁྲུངས་པར་བྱེད་དགོས་
ཏེ༑ ལོ་ཉེར་བཞིའི་དུས་གྲྭ་པ་མངོན་ཤེས་ཅན་བཞུགས་ཡོད་པར་རྣམ་ཐར་ཀུན་ལས་
བཤད་ཅིང་ཕག་གྲུའི་སློབ་མ་རབ་བྱུང་གཉིས་པའི་ས་ཁྱི་ལོ་པ་རྒྱལ་ཚས་རང་ལོ་ང་བཞི་
ཚུན་ལ་དེའི་སྲས་ཐོད་གྲུབ་ལོ་གྱ་བརྒྱད་བཞེས་པ་ལས་གཅོད་ཉན་པར་དེ་བ་སྔོན་སོགས་
མུ་བཤད་པ་ལས་ཤེས་སླ་ལ། ཡང་དེར་ཐོད་སྨྱོན་བསམ་གྲུབ་ལ་ཅིག་གི་ཡང་ཚར་
བཤད་ཀྱང་རྣམ་ཐར་ལ་ལར་སྲས་ཆེ་བ་གྲུབ་པ་འབྲིང་གྲུབ་སེ་ཆུང་བ་སྲས་མོ་གྲུབ་ཆུང་
མ་ཟེར་རོ།། །།སློབ་མ་ཐུགས་སྲས་ཡར་སྟོད་ཀྱི་སྙིགས་པ་རྒྱལ་མཚན་སོགས་
བཞི་གྲུབ་བེ་སོགས་བཞི་དང་གཞན་ཡང་བྱ་སྟོན་ཀླུ་སྒྲུབ་དང་ཁུ་སྒོམ་ཆོས་སེང་སོགས་

[316]། །།རིགས་སྲས་རྒྱལ་བ་གྲུབ་ཚེ་ལོ་གྱ་དགུ་ལོན་པ་དང་ཡང་ཚ་ཐོད་སྨྱོན་
སོགས་ལས་བརྒྱུད་པའི་གཅོད་ཀྱི་གདམས་པ་རྣམ་པར་དག་པ་ནི། དེང་སང་གི་བར་དུ་
འཕེལ་ལ། དེའི་ཉམས་ལེན་རིམ་པ་ནི། སྔོན་འགྲོ་ལ་འགྲོ་ལུགས་བཞིས་གནས་གང་
འོས་སུ་སོང་ནས་དངོས་གཞི་ལ་ཐོག་མར་ངེས་འབྱུང་སྐྱབས་སེམས་བླ་མའི་རྣལ་འབྱོར་
དང་བར་དུ་དཀར་འགྱེད་དམར་འགྱེད་སྣ་ཚོགས་འགྱེད་དང་མཇུག་བསྔོ་བ་བྱ་བ་དང་ཕྱིས་སུ་
གྲུབ་རྟགས་ལ་རིམ་པར་སློང་ཆོ་འཕྲུལ་ཚར་ཚད་བྱུང་ཞིང་འབྲས་བུ་ཐོག་མ་སྟོང་ཉིད་
རྟོགས་པའོ།། །།དེའི་གཞུང་ནི། མ་གཅིག་གིས་མཛད་པའི་བཀའ་ཚོམ་
སྐོར་སོགས་ལྷད་མེད་དང། དེའི་ཁོང་ཨཱརྱ་དེ་བ་ཆེ་བས་མཛད་ཟེར་ཡང་ཕྱི་མས་མཛད་
དམ་སྙམ་ཞིང་གཅོད་ལ་ཤིན་ཏུ་ཉེ་བར་མཁོ་བའི་ཤེར་ཕྱིན་ཚིགས་བཅད་ཆེན་མོ་ཞེས་
པ་ཡོད་དོ།། །།དེའི་བརྒྱུད་པ་ལ་ཕོ་བརྒྱུད་མོ་བརྒྱུད་དོན་བརྒྱུད་བཞི་ལས་དང་
པ་ནི། སྟོན་པ་འཇམ་དབྱངས་སྨྲ་སེང་ཀླུ་སྒྲུབ་ཀྱི་སློབ་མ་ཨཱརྱ་དེ་བ། བྲམ་ཟེ་ཨཱརྱ་དེ་
བ༑ དམ་པ་སངས་རྒྱས་དང། གཉིས་པ་ནི། སྟོན་པ་བྱམས་མགོན་ཐོགས་མེད་
དབྱིག་གཉེན་ཨཱརྱ་དེ་བ་ཟེར། གསུམ་པ་ནི། ཡུམ་ཆེན་མོ་སྒྲོལ་མ་སུ་ཁ་སིངྡི་མ་
གཅིག་སྟེ་འདི་གསུམ་ལ་ཤེས་རབ་ཐབས་གསང་སྔགས་རྒྱུད་ཀྱང་ཟེར། བཞི་པ་
ནི། འཕགས་ལྷ་དང་བདེ་བའི་དངོས་གྲུབ་གཉིས་ཀ་ལས་དམ་པ་སངས་རྒྱས་དང་
དེ་ནས་སྐྱོ་ཆེན་ཡེ་ཤེས་བླ་མ་སྐྱོ་ཆུང་བསོད་ནམས་བླ་མ་མ་གཅིག་ལབ་སྒྲོན་རྒྱལ་བ་
དོན་གྲུབ་དང་ཐོད་སྨྱོན་སོགས་ལས་བརྒྱུད་ཟེར། ཡང་འཇམ་དབྱངས་ཀྱིས་དཔའ་བོ་
རྡོ་རྗེ་དང་རྗེ་བླ་མ་ལ་གསུངས་པའི་གཅོད་ཉེ་རྒྱུད་ཁུངས་བཙུན་ཞིག་ཀྱང་ཡོད་དོ།། །།
དེའི་དབང་ཁྲིད་ཀྱི་རྒྱུན་ནི། རྗེ་བཙུན་འཇམ་དབྱངས། སློབ་དཔོན་དཔའ་བོ་རྡོ་རྗེ་
ཆོས་ཀྱི་རྒྱལ་པོ་ཙོང་ཁ་པ་ཆེན་པོ། རྟོགས་ལྡན་འཇམ་དཔལ་རྒྱ་མཚོ། མཁས་གྲུབ་
དགེ་ལེགས་དཔལ་བཟང། ལྷ་བཙུན་རིན་ཆེན་རྒྱལ་མཚན། པཎ་ཆེན་བཟང་པོ་བཀྲ་
ཤིས། པཎ་ཆེན་བསམ་འགྲུབ་རྒྱ་མཚོ། པཎ་ཆེན་ནམ་མཁའ་བཟང་པོ། པཎ་ཆེན་
རིག་པ་སེངྒེ། ཆོས་རྗེ་བཀྲ་ཤིས་རིན་ཆེན། པཎ་ཆེན་བློ་བཟང་ཆོས་རྒྱན། དཀོན་མཆོག་
རྒྱལ་མཚན། འཕྲིན་ལས་ལྷུན་གྲུབ། བློ་བཟང་དར་རྒྱས། བདག་གི་མཁན་རིན་པོ་

[317] བདག་གི་རྡོ་རྗེ་སློབ་
དཔོན་རིན་པོ་ཆེ་ཁྲི་སྤྲུལ་སྐུ་བློ་བཟང་བསྟན་པའི་ཉི་མ། དེས་བདག་ལ་དང། ཡང་ཁྲིད་
ནི་ཁྲི་ཆེན་ངག་དབང་མཆོག་ལྡན་ལྕང་སྐྱ་སྤྲུལ་སྐུ་ཡེ་ཤེས་བསྟན་པའི་སྒྲོན་མེ་ལས་
ཀྱང་ཁོ་བོས་ཐོབ་བོ།། །།དེང་སང་གི་ཁྲོས་མ་ནག་མོ་སོགས་ལ་བརྟེན་པའི་དྲག་
གཅོད་ནི། ཆག་ལོས། ཕ་རོལ་ཏུ་ཕྱིན་པའི་ལྟ་བསྒོམ་ལ་ཨཱརྱ་དེ་བས་དཀའ་གཅོད་
ཅེས་བྱ་བ་བཟུང་འཛིན་གྱི་ཡུལ་དངོས་པོར་མ་གྲུབ་པར་བསྟན་པའི་ཆོས་ཆུང་གཅིག་
བསྟན་པ་ལ། དེ་ལ་སླད་ནས་བོད་རྒན་རྣམས་ཀྱིས་གསང་སྔགས་དང་བསྲ་ཞིང་རང་བཟོ་
བྱས་ཏེ་བཙན་ཐོད་དུ་ལྷ་ཀླུ་ལ་འདྲེས་ཚོལ་བའི་ཆོས་ལོག་དཔག་ཏུ་མེད་པ་གཅིག་
བརྩམས་སོ། །ཞེས་གསུངས་ནས་བཀག་གོ། །།གཉིས་པ་ཞི་བྱེད་སྐོར་ནི་
ཡུམ་ལས། སྡུག་བསྔལ་ཐམས་ཅད་རབ་ཏུ་ཞི་བར་བྱེད་པའི་སྔགས། ཞེས་དང་
དམ་པས་ཀྱང། དམ་ཆོས་སྡུག་བསྔལ་ཞི་བྱེད་འདི། །གནོད་སྦྱིན་ཕོ་མོ་འདུལ་ཙ་ན།།
བརྟུལ་ཞུགས་འཁྲུལ་འཁོར་འཆའ་བ་ཡིན། །ལུས་ལན་ཚ་བྱུང་ཙ་ན། །དབྱིངས་
རིག་གཅིག་ཏུ་བསྲེལ་བ་ཡིན། །རྣམ་རྟོག་ཕྲ་མོ་སྐྱེས་ཙ་ན། །ཉོན་མོངས་འབུར་
འཇོམས་གཏོར་བ་ཡིན། །གཅིག་པུར་ལྐོག་ཏུ་ཉལ་ཙ་ན། །རིག་པ་བརྗེན་པར་
འཇོག་པ་ཡིན། །མང་པོའི་གསེབ་ཏུ་སྡོད་ཙ་ན། །གང་ཤར་ངོ་ལ་བལྟ་བ་ཡིན།།
བྱིང་ན་ཕཊ་ཀྱིས་སེང་བ་ཡིན། །འཕྲོ་ན་རྩ་བ་གཅོད་པ་ཡིན། །རྒོད་ན་དབྱིངས་སུ་
འཇོགས་པ་ཡིན། །ཤེས་པ་ཡུལ་ཕྱིར་འབྲང་ཙ་ན། །དེ་ཉིད་དོན་ལ་བལྟ་བ་
ཡིན། །དམ་ཆོས་སྡུག་བསྔལ་ཞི་བྱེད་འདི། །ལྟས་ངན་བྱུང་ན་གཡང་དུ་ལེན། །
རྣམ་རྟོག་ཇི་ལྟར་དགེས་དགེས་མཛོད། །ན་ཚ་བྱུང་ན་བོགས་སུ་འདོན། །འབྱུང་བ་
ཇི་ལྟར་དགེས་དགེས་མཛོད། །འཆི་བ་འབྱུང་ན་ལམ་དུ་སློང། །འཆི་བདག་ཇི་
ལྟར་དགེས་དགེས་མཛོད། །དམ་ཆོས་སྡུག་བསྔལ་ཞི་བྱེད་འདི། །དུས་གསུམ་
རྒྱལ་བའི་དགེས་པ་ལགས། །ཅེས་གསུངས་པ་ལྟར་གྱི་ཤེར་ཕྱིན་བསྒོམ་ཚུལ་ལ་
སྡུག་བསྔལ་ཞི་བྱེད་ཅེས་མིང་བཏགས་པའི་མན་ངག་ནི་གཙོ་བོ་སྟེ། དེ་ལ་བརྒྱུད་
པ་སྔ་ཕྱི་བར་གསུམ་ལས་དང་པོ་ནི། དམ་པས་ཁ་ཆེ་ཛྙཱ་ན་གུ་ཧྱ་ལ་ཞི་བྱེད་སྒྲོལ་

[318]
ཀས་ཨོང་པོ་ལོ་ཙཱ་ལ་གསུངས་ནས་རིམ་པར་བླ་ཆུང་འོད་ཟེར་དང་མཆུས་པ་བརྩོན་
སེང་དང་རོག་ཤེར་ལས་བརྒྱུད་པ་དང། ཡང་ཁ་ཆེ་ནས་པུ་ཧྲང་ལོ་ཆུང་དང་དམར་ཆོས་
རྒྱལ་སོགས་ལའང་བརྒྱུད་ཟེར་རོ།། །།བརྒྱུད་པ་བར་མ་ནི། དམ་པས་མན་
ངག་གཙོ་བོ་རྣམས་རྨ་སོ་སྐམ་གསུམ་ལ་རིམ་པར་ཕྱག་རྒྱ་ཆེན་པོ་དང་རིག་པ་གཅེར་
མཐོང་དང་རྟོག་པ་ལམ་ཁྱེར་དང། བརྒྱུད་ཕྲན་རྣམས་གྲ་ལྕ་ལྗངས་གསུམ་མ་དང་
བརྒྱུད་པ་ཐོར་བུ་པ་ནི། འབྲོ་སྒམས་སོགས་ལ་གནང་བ་ཡིན་ཟེར། དང་པོ་ལ་རྨ་
ལུགས་ཀྱི་དོན་བརྒྱུད་ལ་ལག་ཁྲད་བཅུ་དྲུག་དང་ཚིག་བརྒྱུད་ལ་སེམས་བསྐྱེད་སྟོང་ཐུན་
ཁ་འཐོར་ཁར་ཕོག་མཐར་རྒྱས་རྣམས་ཡོད་པ་དེ་ནི། ཡར་སྟོད་པ་རྨ་ཆོས་ཀྱི་ཤེས་
རབ་ཀྱིས་སོག་པོ་མདོ་སྡེ་དང་ཞང་དགའ་ལྡན་པ་སོགས་ལ་གསུངས་པ་ལས་བརྒྱུད་
དོ༑༑ །།སོ་ཆུང་བའི་ལུགས་ཀྱི་ཚིག་བརྒྱུད་ལ་ཆེན་པོ་དང་ཕྲན་གཉིས་ཀྱི་དང་པོ་
ལ་དམ་པ་སྐྱེས་མཆོག་ཆེ་འབྲིང་ཆུང་གསུམ་དང་ཕྲན་ལ་དོན་སྐོར་ལྔ་མ་རིམ་པ་བཞི་མ་
བསམ་གཏན་གྱི་ཐུད་ཆེ་ཆུང་དང་གྲགས་བརྒྱད་སོགས་སོ་གཉིས་དང། དོན་བརྒྱུད་ལ་
ཕྱོགས་སུ་ལྷུང་མ་ལྷུང་གཉིས་ཀྱི་དང་པོ་ལ་ང་བཞི་སོ་གཉིས་བཅུ་བདུན་དང་མ་ལྷུང་
པ་ལ་མིག་འབྱེད་སྐོར་དང་མཁའ་འགྲོ་མའི་སྐོར་གཉིས་ཀྱི་སྔ་མ་ལ་བུ་བཞི་མ་དང་ལྔ་
ཕྱི་མ་ལ་སོ་སོའི་སྐོར་མགོ་ཆེན་མོ་བཞི་ཡོད་ཟེར་ལ། དེ་ཡང་སོ་དགེ་འདུན་འབར་
གྱིས་ཤ་མི་སྒོམ་པ་སྔོན་ལམ་འབར་དང་དེས་མཆུས་དར་བརྩོན་དང་མ་ལ་ཀ་པ་ཅན་དང་
མཐིང་གང་པ་ཤེར་ཚུལ་ལ་གནང་ངོ།། །།སྐམ་ལུགས་ཀྱི་ནང་ཐོག་དང་
སྒོམ་ཐོག་ཏུ་སྐོར་བ་དང་བདེན་བཞི་དང་རྟེན་འབྲེལ་འགྲོས་བཞི་སོགས་ལས་ཡས་
བརྒྱུད་ནི། དགེ་བཤེས་གྲྭ་པའི་སློབ་མ་སྐམ་ཡེ་རྒྱན་གྱིས་འཁུན་འཇི་ཡང་དབེན་པ་
དབང་རྡོར་དང་རྒྱམ་ཤེས་རབ་བླ་མ་ལ་བཤད་དེ་དེ་གཉིས་ཀས་དབོན་པོ་ཇོ་དཀོན་སོགས་
ལ་ཡང་སྐམ་ནས་རིམ་གྱིས་བརྒྱུད་དེ་སྐྱེ་མེད་བླ་མ་ཞང་གི་བར་དུ་བརྒྱུད་པའང་ཡོད་ལ་
མས་བརྒྱུད་ཕྲན་ནི། སྐམ་ནས་སྒྲོ་ཆོས་བརྩོན་དང་འཆུས་པ་དར་བརྩོན་དང་བརྩོན་སེང་
དང་རོག་ཤེར་འོད་སོགས་ལ་བརྒྱུད་དོ།། །།བར་གྱི་བརྒྱུད་ཕྲན་ནི། དམ་

[319] བཟང་གི་དགེ་
བཤེས་ལྕ་ཡབ་སྲས་ལ་སེམས་ཀྱི་གྲོས་འདེབས་དང་ཕྱག་རྒྱ་གཅིག་བཞི་དང་རིམ་ལྔ་
སོགས་ཐུན་མོང་མ་ཡིན་པའི་གདམས་པ་བརྒྱ་རྩ་བརྒྱད་དང། མཆིམས་ཀྱི་ལྗང་
བཀའ་གདམས་པ་ལ་ཤེར་ཕྱིན་ཡི་གེ་མེད་པའི་གདམས་པ་གནང་ཟེར་རོ།། །།
བར་གྱི་བརྒྱུད་པ་ཐོར་བུ་པ་ལས་མཚན་བརྗོད་གསར་ཐུར་དང་ལས་རྒྱ་དང་སྙིང་གཏམ་
སོགས་ནི། འབྲོ་སྒོམ་དང་འགུ་སྒོམས་དང་ཆུ་སྒོམ་སོགས་ལ་གནང་ཟེར་རོ།། །།
བརྒྱུད་པ་ཕྱི་མ་ནི། དམ་པ་རྒྱ་ནག་ནས་ཡར་བྱོན་ཏེ་དིང་རི་ནས་ཕྱར་ཆེ་ཆུང་དང་བཛྲ་ཀྲོ་
དྷ་དང་དིང་རི་བྱང་སེམས་ཀུན་དགའ་སྟེ་སྒོམ་པའི་རྣལ་འབྱོར་པ་བཞི་དང་བླ་མ་རྫོང་པ་
དང་ཞ་མ་ལྕམ་སྲིང་དང་མཛོ་ཅུག་དགེ་འདུན་སྐྱིད་སོགས་ལ་བཀའ་ཆོལ་ལུ་དང་བསྙེན་
སྒྲུབ་བཞི་དང་གསོལ་འདེབས་དང་བློ་སྦྱོང་དང་ཕྱག་ཆེན་དང་དོ་ཧ་དང་རྟེན་འབྲེལ་གྱི་
རྫས་ལ་བརྟེན་པའི་མན་ངག་སོགས་གནང་ཟེར་ལ། ཀུན་དགའི་སློབ་བརྒྱུད་རིམ་པར་
བ་ཚྭ་བ་སྒོམ་པ་དང་རྒྱལ་གཏན་ནེ་དང་རོག་ཤེས་རབ་འོད་ཟེར་བླ་མ་དང་ཞིག་པོ་རིན་
ཤེར་དང་སྙེ་མདོ་སྨྲ་སིང་སྟེ་མཆེད་གསུམ་དང་འཁྲུལ་ཞིག་དར་སེང་སྙེན་མདོ་ཐམས་
ཅད་མཁྱེན་པ་གཉིས་སོགས་སོ།། །།མདོར་ན་འདིའི་མན་ངག་ཐུན་མོང་ལ་མདོ་
རྒྱུད་ཕྱག་ལེན་དང་བཀའ་བབས་སྙན་བརྒྱུད་དང་དྲི་མེད་ཕྲ་ཏིག་དང་དར་ཚགས་བཤད་
འབུམ་སྐོར་དང། ཐུན་མོང་མ་ཡིན་པ་ལ་རྒྱུད་སྟོད་ཐུན་དང་དབང་ལམ་ཁྲིད་ལྔ་དང་གསང་
མཛོད་གསུམ་དང་བེའུ་བུམ་བརྒྱད་ཅེས་གྲགས་པ་ཡོད་དོ།། །།འདི་ལ་ཆག་ལོས་
གསར་མ་ལ་ཆོས་ལོག་དར་བ་ནི། རྒྱ་གར་དམ་པ་ནག་ཆུང་བྱ་བ་རང་འགྱུར་དུ་སྨྲ་བ་
གཅིག་གིས་ལྷ་བསྒོམ་རིགས་པ་རྐྱང་དེད་བྱ་བའི་ཆོས་འགའ་དང་རྫོགས་རིམ་ཁ་འཐོར་
བ་འགའ་བསྟན་ཏེ་དེ་ལ་སླད་ནས་བརྫུན་ཁུངས་བྱས་ཏེ་རྨས་སོ་སྐམ་གསུམ་གྱིས་ཞི་
བྱེད་བྱ་བའི་ཆོས་ལོག་དཔག་ཏུ་མེད་པ་གཅིག་ཏུ་བརྩམས་ཏེ་མུ་སྟེགས་ཞི་བྱེད་དཀར་
པོ་བྱ་བ་ནང་པ་དང་འགའ་ཞིག་མཐུན་པ་ལྟར་བྱེད་པའི་གཞུང་ལུགས་སུ་འདུག་གོ་
ཞེས་གསུངས་པ་ནི། མདོ་རྒྱུད་དང་མི་མཐུན་པའི་བསྲེས་སླད་ཅན་ལ་དགོངས་སྙམ་
མོ།།    ༈    །།ལྔ་པ་ཀོ་བྲག་པ་སོགས་ཀྱི་ཆོས་ལུགས་ཕྲན་འགའ་ཞིག་བྱུང་

[320] ཀོ་བྲག་པ་བསོད་ནམས་རྒྱལ་མཚན་ནི། རུས་སྡོང་པོ་ཡབ་གཙོ་བོ་རྒྱལ་
གཡུང་གི་སྲས་སུ་དིང་རི་འཁྲུངས་ཏེ་པཎ་ཆེན་ཤཱཀྱ་ཤྲཱི་ལ་བླ་སྦྱོང་དང་རཏྣ་རཀྵི་ཏ་ལ་
བདེ་མཆོག་དང་རྒྱ་ཕུག་ཇོ་སྲས་དང་རྡོར་དཔལ་ལས་རྫོགས་ཆེན་གསན་ཞིང་ཉེར་དགུ་ལ་
ཆོས་རྗེ་སྐོས་ལ་ཕྱ་རུ་འདུལ་འཛིན་སོགས་ལས་བསྙེན་པར་རྫོགས། བལ་པོ་ནས་
བི་བཧུ་ཏི་ཙན་དྲ་ཏིང་རི་སྤྱན་དྲངས། ནས་ཤ་བ་རི་བའི་སྦྱོར་དྲུག་ཉན་ཞིང་ཏི་སེར་ལོ་ལྔ་
བཞུགས་ནས་ཕྱིས་སུ་མྱང་སྟོད་དུ་ཀོ་བྲག་དགོན་བཏབ། སློབ་མ་ཡང་དགོན་པ་དང་
མཆིམས་ནམ་མཁའ་གྲགས་དང་གླང་རི་པ་སོགས་མཁས་པ་མང་པོ་དང། ལོ་ཙཱ་
དཔྱལ་ལོ་ཁྲོ་ལོ་ཆག་ལོ་གཉན་ལོ་དང། གཞན་ཡང་འཇམ་གསར་པ་དང་ཕོ་རོག་
མདོ་སྡེ་དགོན་དང་ལྷོ་བྲག་པ་དང་སྟོད་ལུང་པ་དང་བླ་མ་ཞིག་པོ་ཟུར་པ་སོགས་གསར་
རྙིང་མང་དུ་བྱུང་ཞིང་བརྒྱད་ཅུ་པ་ལ་གཤེགས་ལ། འདིའི་ལུགས་ལ་མ་ལས་བརྒྱུད་
པའི་ལམ་འབྲས་ཕོ་བརྒྱུད་མོ་བརྒྱུད་དང་དྭགས་པོ་བཀའ་བརྒྱུད་པའི་གདམས་པ་དང་
རྫོགས་ཆེན་སོ་སོའི་མང་པོ་བསྲེས་པས་གོང་གི་དྭགས་ཤངས་སོགས་གང་གི་ཕྱོགས་
སུ་གཏོགས་འབྱེད་དཀའོ།། །།སྒྲོ་སྟོན་གདམ་ལ་རྩེགས་ཀྱི་སློབ་མ་
ཕྱག་རྒྱ་ཆེན་པོ་གངས་ཏེ་སེའི་གྲུབ་ཆེན་ཡུ་མོ་མི་སྐྱོད་རྡོ་རྗེ་སོགས་ཀྱི་ལུགས་དང་ཅུང་
ཟད་ཉེ་བའི་ཇོ་ནང་པའི་ལུགས་བྱུང་ཚུལ་ནི། ས་སྐྱ་འཕགས་པའི་སློབ་མ་ལ་སྟོད་
བྱང་གི་ཇོ་ནང་ཀུན་སྤང་པ་ཐུགས་རྗེ་བརྩོན་འགྲུས་ཞེས་པས་འབྲོག་མི་དང་ཀྱི་ཅོ་
བའི་ལུགས་ཀྱི་ལམ་འབྲས་གཉིས་བསྲེས་ཀྱིས་ལུགས་འཛིན་ཞིང་ཉན་སྟོད་རྐྱང་
འདུར་གྱི་གདན་ས་བསྐྱངས་ཏེ་ཕྱིས་སུ་དབེན་པར་སྒྲུབ་པ་བྱས་པས་ཀུན་སྤང་དུ་
གྲགས་ཤིང་ཇོ་མོ་ནང་རྒྱལ་དུ་དགོན་བཏབ་པ་ལས་ཇོ་ནང་པ་ཞེས་པ་བྱུང་ཡང་ས་སྐྱའི་
ཕྱོགས་གཏོགས་ཡིན་ལ། དེ་ནས་བྱང་སེམས་རྒྱལ་ཡེ་པ་དང་ཡོན་ཏན་རྒྱ་མཚོ་སོགས་
བྱུང་ཞིང་ཕྱིས་སུ་དེའི་གདན་སར་མངའ་རིས་དོལ་བུ་པ་ཤེར་རྒྱན་པ་བསྡད་དེ་ས་དྭགས་
ལས་ཁྱད་པར་དུ་འཕགས་པ་ཞིག་བྱེད་འདོད་ནས་མདོ་སྡེ་དགོངས་འགྲེལ་ངེས་དོན་
དང་དོན་དམ་བདེན་གྲུབ་དང་ཁྱི་རྒན་རྒྱ་བོ་ཡན་ཆད་ཀྱི་རྒྱུད་ལ་བདེ་གཤེགས་སྙིང་པོ་
ཞེས་པ་མཚན་དཔེ་ཅན་བརྟག་རྟན་ཐེར་ཟུག་རང་ཆས་སུ་ཡོད་པ་དང་མཐར་ཐུག་

[321]
ལུགས་སུ་ཁས་ལེན་ཞིང། ཡོད་མིན་མེད་མིན་གཉིས་ཀ་མིན། །གཉིས་ཀའི་
བདག་མེད་མིན་པའང་མིན། །ཞེས་པའི་སྒྲ་སོར་བཞག་བྱས་ཏེ་གཞན་སྟོང་ཞེས་པའི་
ཡོད་མིན་མེད་མིན་གྱི་གསོར་མི་རུང་གི་ལྟ་ལོག་ཅིག་གི་སྲོལ་བཏོད་པས་ཀར་ལུགས་
པ་འགའ་ཞིག་ཀྱང་དེའི་རྗེས་སུ་འབྲང་ཞིང་ཤཱཀྱ་མཆོག་གི་ལུགས་ཀྱང་ཕལ་ཆེར་དེ་
དང་འདྲའོ།། །།དེའི་སློབ་མ་གློ་བུ་དོལ་བུ་ཇོ་ནང་ཕྱོགས་ལས་རྣམ་རྒྱལ་ཞེས་
པ་བོད་ཀྱི་བློ་བརྟན་གསུམ་ལས་དཔང་ལོ་བློ་བརྟན་གྱི་དབོན་བོ་བྱ་རྩེའི་དཔོན་པོ་
ལོ་ཙཱ་གྲགས་རྒྱན་གྱི་དབོན་པོ་ཡིན་ཟེར་བ་འདིས་ཇོ་ནང་དང་ངམ་རིང་གཉིས་ཆར་གྱི་
གདན་ས་བསྐྱང་ཞིང་ཇོ་ནང་བའི་ལུགས་སྔ་མ་དང་ཅུང་ཟད་མི་མཐུན་པ་བཟུང་ལ་
ཉ་དབོན་ཀུན་དགའ་དཔལ་ཀྱང་དེ་དག་གི་རྗེས་འབྲང་ཡིན་ཞིང། ཀུན་མཁྱེན་དུ་
གྲགས་པའི་དོལ་བུ་པ་དེའི་སློབ་མ་ཀུན་སྤང་ཆོས་གྲགས་ཀྱིས་བཟང་ལྡན་དང་
འགའ་རོང་དང་ཆུང་ཁ་པ་སོགས་བཟུང་ཞིང་ཇོ་ནང་ཀུན་དགའ་གྲོལ་མཆོག་དང་རྒྱ་
གར་གྱི་ལོ་རྒྱུས་སྨྲ་མཁས་ཏཱ་ར་ནཱ་ཐ་ཀུན་སྙིང་ཡང་ཇོ་ནང་པ་ཡིན་ལ། ཡང་ཀུན་
སྤང་པ་དང་དོལ་བུ་པ་དང་དབང་ལོའི་སློབ་མ་ས་བཟང་མ་ཏི་པཎ་ཆེན་གྱིས་བཟང་
ལྡན་གྱིས་གདན་ས་པ་དང་པོ་མཛད་དེ་ས་བཟང་དགོན་བཙུག་གོ། །།ཡང་སྟག་
ཚང་ལོ་ཙཱ་ཤེར་རིན་པས་མ་དཔྱད་པ་ཅུང་ཟད་དཔྱད་ཤིན་ཏུ་དཔྱད་པ་གསུམ་གྱི་སྔ་མ་སྔ་
མས་ཕྱི་མ་ཕྱི་མ་རང་ཤུགས་ཀྱིས་འགོག་པའི་ལྟ་བ་ཞིག་བཞག་ཡང་ཞྭ་དམར་ཕོ་
མོའི་ལུགས་གཉིས་དང་ས་ལུགས་གསུམ་བསྲེས་པའི་ཆ་ཀར་ལུགས་དང། ལམ་
འབྲས་སྦྱོར་དྲུག་རྫོགས་ཆེན་གསུམ་བསྲེས་པའི་སྟོད་དབང་རྒྱལ་གྱི་ལུགས་ཟེར་བ་
སོགས་བྱུང་ལ། དེ་རྣམས་ལས་ཁུང་བཞུགས་བཟང་ངན་གང་ཡང་མེད་པའི་རང་
བཟོ་ཐ་ཆད་པའི་ལྟ་པ་ཅན་ནི་ཇོ་ནང་དང་སྟག་ལོའོ།།    ༈    །།དྲུག་པ་སམ་བྷ་
ཝ་ལས་བྱུང་བའི་ཕྱི་དར་གྱི་རྙིང་ལུགས་བྱུང་ཚུལ་ནི། སྤྱིར་བོད་དུ་གྲགས་པའི་གསར་
རྙིང་ཞེས་པ་མདོ་ཕྱོགས་དང་རྒྱུད་སྡེ་འོག་མ་གསུམ་ལ་དོགས་པ་ཆེར་མེད་པས་གཙོ་
བོ་བླ་མེད་ཡིན་ལ། དེ་ཡང་རྒྱ་བོད་ཀྱི་མཁས་གྲུབ་ཀུན་གྱིས་ཡིད་ཆེས་སུ་བྱེད་པའ་

[322]
གིས་བསྒྱུར་བའི་རྒྱུད་སྡེ་དཔལ་གསང་བ་འདུས་པ་བདེ་མཆོག་མཉམ་སྦྱོར་ཁྲོ་བོ་ཟླ་
གསང་ཐིག་ལེ་རྣམ་སྣང་སྒྱུ་དྲ་དང་ལ་ལས་ཕུར་པ་རྩ་བའང་ཟེར་བ་རྣམས་དང། གསར་
མ་ནི། ཐོག་མར་ལོ་ཆེན་དང་དེ་ནས་འབྲོག་མི་དང་སྨྲྀ་ཏི་ཡན་དུ་ཕྱི་དར་དུས་བསྒྱུར་བའི་
གསང་སྔགས་རྣམས་ལ་ཟེར་བ་དག་ནི་སྔར་བརྗོད་ཟིན་ལྟར་རོ།། །།འདིར་སྐབས་སུ་
བབས་པ་ནི། བསྐྱེད་རིམ་སྒྲུབ་པ་བཀའ་བརྒྱད་དང་རྫོགས་རིམ་ཆེན་པོ་སེམས་ཀློང་
མན་ངག་སྡེ་ཞེས་པ་འདི་ཀོ་ཡོངས་ལ་གྲགས་པའི་རྒྱུད་སྡེ་བཞི་ལས་ཆེས་མཆོག་ཏུ་
གྱུར་པ་མཐོང་གྲོལ་ཆིག་ཆོད་སྙན་བརྒྱུད་བཀའ་རྒྱ་གཏེར་མ་ཤིན་ཏུ་ཟབ་པའི་གསང་
སྔགས་རྙིང་མ་པདྨ་སཾ་བྷ་ཝ་དང་བི་མ་ལ་མི་ཏྲ་སོགས་ཀྱིས་མཁའ་འགྲོའི་གཏེར་མཛོད་
ནས་སྤྱན་དྲངས་ཟེར་བ་སྟེ། དེ་ལ་རྒྱ་གར་ཨོ་རྒྱན་ཁ་ཆེར་མཚོ་སྐྱེས་རྡོ་རྗེ་དང་པདྨ་བཛྲ་
དང་པདྨ་འབྱུང་གནས་ཞེས་པའི་མཚན་ཅན་འགའ་ཞིག་བྱུང་མོད་ཀྱང་བོད་ཀྱི་རྙིང་མ་པས་
རྣམ་ཐར་གང་དང་ཡང་མཐུན་པའི་གང་འདོད་འདོད་སྨྲ་སྟེ། དེ་ཡང་ཁ་ཅིག་གིས་མདོ་ལས་
རྟག་ལྟ་སུན་འབྱིན་ང་ནི་མྱ་ངན་འདས། །ཆད་ལྟ་སུན་འབྱིན་བཞི་གསུམ་བཅུ་གཉིས་ན།།
ཀོ་ཤའི་མཚོ་གླིང་དྲི་མེད་པདྨ་ལས། །རྒྱལ་བའི་ཐུགས་དགྱེས་སྲས་ཀྱི་དམ་པར་འགྱུར།།
བླ་མེད་སྙིང་པོ་དོན་གྱི་ཆོས་འཁོར་བསྐོར། །ཞེས་གསུངས་ཟེར་བ་དང། ཐང་ཡིག་ལ་
ལ་དང་ཉང་གི་ཟངས་གླིང་གཏེར་ཡིག་ཅེས་པར། སུམ་སྟོང་དྲུག་བརྒྱ་ལོན་ནས་བོད་
ཡུལ་བྱོན། །ལྔ་བཅུ་རྩ་གཅིག་བོད་ཡུལ་དབུས་སུ་བཞུགས། །ཞེས་ཟེར་བ་དང་
ཡང་ཤིན་ཏུ་ཁུངས་དག་སྨྲ་ཁུལ་སྡེ་སྲིད་སངས་རྒྱས་སོགས་འགའ་ཞིག་གིས་སངས་
རྒྱས་འདས་ནས་ལོ་བཞི་པ་ཤིང་སྤྲེལ་ལོར་འཁྲུངས་ཏེ་ཉི་མ་གུང་པ་དང་ལྷན་དུ་ཀུན་
དགའ་བོ་ལས་རབ་ཏུ་བྱུང་ནས་བསྙེན་པར་རྫོགས་ཚེ་མཚན་ཤཱཀྱ་བཤེས་གཉེན་དུ་བཏགས་
ཤིང་བོད་དུ་ས་གླང་ལ་བྱོན་ཏེ་ལོ་ང་དྲུག་བཞུགས་ནས་ཤིང་སྤྲེལ་ལོར་རྔ་ཡབ་གླིང་དུ་བྱོན་
ཟེར་བ་དང། ཡང་རྙིང་མ་ཕལ་ཆེར་མཐུན་པར་སིན་དཧུ་རྒྱ་མཚོར་འཇོག་པོའི་ཕོ་བྲང་
སྟེང་དུ་པདྨ་ལས་སྐྱེས་པའི་ཚེ་མཚོ་སྐྱེས་དང་རྒྱལ་པོའི་སྲིད་བཟུང་དུས་པདྨ་རྒྱལ་པོ་
དང་ཤཱཀྱ་བོ་དཧི་ལས་རབ་ཏུ་བྱུང་དུས་ཤཱཀྱ་སེངྒེ་དང་ལྷོ་ཕྱོགས་བེ་དཧའི་དུར་ཁྲོད་དུ་མཁའ་

[323]
དགའ་མོའམ་དཔལ་མོ་འཇམ་དཔལ་བཤེས་གཉེན་ཀླུ་སྒྲུབ་ཧཱུཾ་ཀར་ཤྲཱི་སིདྷ་སོགས་
ལས་གསང་སྔགས་ཉན་དུས་བློ་ལྡན་མཆོག་སྲེད་དང་ཡུམ་བཞེས་དུས་རྒྱལ་པོ་གཙུག་
འཛིན་གྱིས་ཏིལ་མར་མེ་ཆེན་པོར་བསྲེག་ཚེ་ཡབ་ཡུམ་མ་ཚིག་པར་པདྨའི་སྟེང་དུ་བཞུགས་
དུས་པདྨ་སཾ་བྷ་ཝ་དང་ཨོ་རྒྱན་ནས་ཡང་མེར་བསྲེག་ཚེ་མ་ཚིག་པར་མགུལ་བར་ཐོད་ཕྲེང་
གསོལ་བ་བྱུང་སྐབས་པདྨ་ཐོད་ཕྲེང་དང་མག་དཧའི་མུ་སྟེགས་པ་ལ་ཐོག་མང་པོ་ཕབས་དུས་
སེངྒེ་སྒྲ་སྒྲོགས་དང་ལི་ཡུལ་གྱི་དུར་ཁྲོད་དུ་མཁའ་འགྲོའི་འཁོར་དང་བཅས་དུས་རྡོ་རྗེས་གྲོ་
ལོད་དུ་མཚན་གསོལ་ཞེས་ཕྱི་པ་ལ་ལས་མེ་པོས་དུས་བདུན་དང་ཐ་གུའི་ལྟོད་ལ་འཇུག་
པ་བཅུ་སྒྲོ་བཏགས་ལྟར་དང། པདྨ་ཐང་ཡིག་ལ་ལར་སློབ་དཔོན་རྫུས་སྐྱེས་ཡིན་པ་
སོགས་ཁྱད་པར་ལྔས་སངས་རྒྱས་སྟོང་ལས་ལྷག་ཟེར་སོགས་མང་དུ་སྨྲས་ཀྱང་དེ་ཕལ་
ཆེར་ལ་ཡིད་ཆེས་དཀའ་སྟེ། རྒྱུ་མཚན་གང་གི་ཕྱིར་ཞེ་ན། མདོ་ལུང་ཞེས་པ་དེ་ལས་
རྒྱལ་བ་རང་ཉིད་ཀྱི་རྟག་ལྟ་ལས་ཆད་ལྟ་སུན་མ་ཕྱུང་བར་བཤད་དེ་ལྟར་ན་ཐར་ལམ་གྱི་
ཕྱོགས་གཅིག་ལས་མ་གསུངས་པར་འགྱུར་པས་རྒྱལ་བའི་གདུལ་བྱས་ཐར་པ་ཐོབ་མི་
ནུས་པ་དང་བཀའ་ཀུན་ཀྱང་སྤོབས་པ་བཞི་ལྡན་ཡང་མིན་པར་འགྱུར་བ་དང་ཁྱད་པར་དུ་
རྟེན་འབྲེལ་གྱི་མདོ་དང་ལས་བརྒྱ་བའི་མདོ་སོགས་ལས་ཐ་སྙད་དུ་ལས་འབྲས་ཀྱི་རྣམ་
བཞག་མ་གསུངས་པར་འགྱུར་ཏེ་དེ་གསུངས་ན་དེ་ལས་ལྷག་པའི་ཆད་ལྟ་འགོག་བྱེད་ག་
ལ་དགོས། དེས་ན་སངས་རྒྱས་མ་ཟད་ཀླུ་སྒྲུབ་ཀྱིས་ཀྱང་རིགས་ཚོགས་ལྔར་རང་
བཞིན་གྱིས་གྲུབ་པར་འཛིན་པའི་རྟག་ལྟ་དང་རིན་ཕྲང་རྟེན་འགྲེལ་མདོ་འགྲེལ་སོགས་
སུ་ཐ་སྙད་དུ་རྟེན་འབྱུང་མེད་པར་འདོད་པའི་ཆད་ལྟ་སྟེ་མཐའ་གཉིས་བཀག་པའི་
དབུས་བསྟན་པར་ཀུན་ལ་རླུང་ལྟར་གྲགས་པ་དང། ཤཱཀྱ་སེངྒེས་ཀྱང་ཆད་རྟག་གཉིས་
ཀ་འགོག་བྱེད་གསུངས་པ་ལ་བརྟེན་ནས་བསྟན་པ་འདི་ལ་མདོ་ལུགས་ཀྱིས་དགྲ་
བཅོམ་ཐོབ་པ་དང་སྔགས་ཀྱིས་སངས་རྒྱས་པའང་གྲངས་ལས་འདས་པ་བྱུང་བས་
མདོ་ལུང་དེ་ཀུན་གྱིས་གོ་སླའོ།། །།དེ་བཞིན་དུ་པདྨའི་གསུང་ཡིན་ཟེར་ནས་
དྲངས་པ་ནའང་མདོ་རྒྱུད་རྒྱ་འགྲེལ་ཚད་ཐུབ་དང་མཐུན་པ་དང་རང་ཚིག་དང་མཐུན་པ་དུ་

[324]
ལྟར་གང་བྱུང་བྱུང་སྨྲ་ལ་ངོ་ཚ་ཞིང་ལས་འབྲས་ལ་འཇིགས་པས་སོ།། །།
དེ་ལྟ་མོད་ཀྱང་དེ་ན་གཞུང་ཆེན་པོ་དང་འགལ་ཅི་ཡོད་ཅེ་ན། བསྐལ་བཟང་གི་རྒྱལ་བ་སྟོང་
ལས་ཡོན་ཏན་ལྷག་པ་གཞན་ཞིག་གལ་ཏེ་ཡོད་ན་བསྐལ་བཟང་གི་རྒྱལ་བ་དེ་དག་ཡོན་ཏན་
ཀུན་རྫོགས་མིན་པར་འགྱུར་བས་སངས་རྒྱས་མ་ཡིན་པར་ཐལ་བ་དང། དེ་བཞིན་དུ་མ་ཎི་
བཀའ་འབུམ་དང་ཐང་ཡིག་ལས་བཤད་པ་ཕལ་ཆེར་ན་ཡང་འོག་ཏུ་འབྱུང་ལྟར་གཞུང་
ཚད་ལྡན་དང་མཐུན་པ་མང་ལ། རང་ཚིག་ཀྱང་ཡིན་ཏེ་རྒྱལ་བ་འདས་ནས་ལོ་བཞི་
པའམ་བརྒྱད་པའམ་བཅུ་གཉིས་ན་སློབ་དཔོན་འཁྲུངས་ཟེར་ནས་ཡང་བོད་དུ་བྱོན་དུས་སུ་
དགུང་ལོ་སུམ་སྟོང་དྲུག་བརྒྱ་ལོན་ཟེར་ཏེ་ཕྱི་མ་ལྟར་ན་སངས་རྒྱས་ལས་ཕྱིས་མར་འཁྲུངས་
པའོ།། །།ཡང་དེ་ལ་འགའ་ཞིག་གིས་འགྲིགས་ཐབས་གཞན་མ་རྙེད་ཚེ་དབྱར་
ལོ་དགུན་ལོ་ཞེས་ཕྱེད་རྩིས་ཡིན་ཟེར་བ་དེ་ཡང་རང་གཞན་ཁོ་ན་ཡིན་ཏེ་བཀའ་དང་རྒྱ་
གཞུང་ན་ཞག་སུམ་ཅུ་ལ་ཟླ་བ་དང་བཅུ་གཉིས་ལ་ལོར་བཤད་པ་ཤ་སྟག་ཡིན་པས་སོ།།
ཡང་ཁ་ཅིག་གིས་གྲུབ་ཆེན་ཡིན་པས་དགུང་ལོའི་ཚད་མེད་ཟེར་བདེ་ལས་ཀྱང་ཐ་ཆད་
དེ་བསྐལ་བཟང་གི་རྣམ་འདྲེན་སྟོང་དང་ས་ར་ཧ་ཀླུ་སྒྲུབ་སོགས་ཀྱང་མཆོག་གི་དངོས་གྲུབ་
ཐོབ་པའི་གྲུབ་ཆེན་ཡིན་ཀྱང་དེ་ཀུན་ལ་གླིང་འདིར་མཐུན་སྣང་ངོར་བཞུགས་པའི་དགུང་
ལོའི་ཚད་མེད་དམ། དེས་ན་ལོ་རྒྱུས་དེ་གང་ལའང་ཡིད་རྟོན་བྱེད་ཀྱི་ལུང་རིགས་ཀྱི་
ཁུངས་ཡང་དག་པ་ཡིན་ནོ། །ཡང་ཕྱིས་སུ་བྱུང་བའི་ཨོ་རྒྱན་རིན་པོ་ཆེར་གྲགས་
ཤིང་ཞྭ་ནག་བེར་ནག་བྱོན་ཏེ་ལྷ་སྲིན་གདམས་ལ་བཏགས་པར་དགའ་བ་དེ་ནི་པདྨ་སཾ་བྷ་
ཝ་དངོས་ཡིན་པར་ངེས་སླའོ།། །།འོ་ན་དེ་དངོས་ཀྱི་ལོ་རྒྱུས་ཇི་ལྟ་བུ་ཞེ་ན་འདི་
ལྟར་ཏེ། སྔར་འཕགས་ཡུལ་མ་ག་དཧའི་རྒྱལ་པོ་དེ་བ་པཱ་ལ་དང་ཨོ་ཌི་ཡ་ནའི་ས་
སྐྱོང་ཧ་ཡ་ལཱི་ལའི་དུས་སུ་ཨོ་རྒྱན་གྱི་རྒྱལ་རིགས་པྲ་ངོའམ་ཕྲིག་དྷ་ར་ཞེས་པ་ལ་བུ་
ཞིག་བྱུང་ནས་མིང་པདྨ་བ་བྷ་སི་ཞེས་བཏགས། ཕྱིས་སུ་ཐ་སྙད་རིག་པ་ལེགས་པར་
བསླབ་དུས་ཡུལ་མིས་ཀ་མ་ལ་ཀུ་ལི་ཤ་ཞེས་བཏགས། དེ་ནས་གྲོང་ཁྱེར་ཤཾ་རག་
ཥའི་གཙུག་ལག་ཁང་དུ་འདུལ་འཛིན་ཞིག་ལས་སྐྱབས་འགྲོ་དང་བསླབ་པའི་གཞི་ལྔ་

[325] དེ་རྗེས་སྔགས་ཀྱི་སློབ་དཔོན་ཤནྟི་རུ་བ་ལས་
བྱ་སྤྱོད་རྣལ་འབྱོར་རྒྱུད་ཀྱི་དབང་གསན་དུས་གསང་མཚན་པདྨ་སཾ་བྷ་ཝ་ཞེས་བཏགས་
ལ། གཞན་སྤྱན་རས་གཟིགས་ཀྱི་རྣལ་འབྱོར་པ་སུ་ས་དེ་བ་དང་རྣལ་འབྱོར་མ་སུ་
ཁ་དྷ་རི་ལས་བླ་མེད་ཀྱི་ཆོས་གསན་ནས་བསྒྲུབ་པས་འོད་དཔག་མེད་དང་རྟ་མགྲིན་སོགས་
ཞལ་གཟིགས། ཧ་ཡ་ལཱི་ལའི་སྲས་ཨཀྵ་ལི་ལས་རྒྱལ་སྲིད་བསྐྱང་དུས་མཆོད་ཡོད་
དུ་འབྲལ་ཚེ་བླན་དག་གིས་ཕྲ་མ་བྱས་ཏེ་སློབ་དཔོན་བཀྲོང་བར་བརྩམས་ཀྱང་མ་ཐུབ་
པར་ཡུལ་གཞན་དུ་བྱོན་ནས་སྔགས་བཟླས་པས་གཤིན་རྗེ་གཤེད་དང་ཁམས་གསུམ་རྣམ་
རྒྱལ་དང་ནག་པོ་ཆེན་པོའི་ཞལ་གཟིགས་ཤིང་མ་མོ་བདུན་དང་དུར་ཁྲོད་ཀྱི་འདྲེ་དུ་མས་
ཀྱང་གྲོགས་བྱས་ཏེ་རྒྱལ་བློན་ལྔ་པའི་ལམ་དུ་བཏང། དེ་ནས་དུར་ཁྲོད་ཆེན་པོ་གྷོར་
ཨན་དྷ་ཀ་ར་དང་ཚང་ཚིག་འཁྲིགས་དང་འཇིགས་བྱེད་ཐོད་པ་དང་ཨཊཊ་ཊཊ་ཧ་ས་
དང་དཔལ་གྱི་ནགས་དང་ཅ་ཙེ་ཅན་དང་གཏུམ་དྲག་དང་འབར་འཁྲིགས་རྣམས་སུ་བྱོན་
ནས་གྲུབ་ཆེན་བརྒྱད་དང་མཇལ་ཏེ་ཐུན་མོང་གི་དངོས་གྲུབ་མང་པོ་ཐོབ། དེ་ནས་
སྔགས་ཀྱི་སྤྱོད་པ་སྤྱད་དེ་མཆོག་གི་དངོས་གྲུབ་ཐོབ་པར་བཞེད་ཚེ་མནལ་ལམ་དུ་
འོད་དཔག་མེད་པས་ཁྱོད་དང་ལས་ཀྱི་འབྲེལ་ཡོད་པའི་སློབ་དཔོན་སངས་རྒྱས་
དཔལ་ཡེ་ཤེས་ལ་ཞུས་ནས་སྒྲུབ་པ་གྱིས་ཅེས་ལུང་བསྟན་པ་ལྟར་དུ་ཡུལ་དབུས་
མ་ག་དཧར་འོང་ནས་ཆོས་ཀྱི་མྱུ་གུའི་དགོན་པར་དེ་དང་མཇལ་ཏེ་ཕལ་ཆེན་སྡེའི་ལུགས་
སུ་རབ་ཏུ་བྱུང་ནས་བསྙེན་པར་རྫོགས་ཚེ་པདྨ་ཨཱ་ཀ་ར་ཞེས་མཚན་གསོལ་ཏེ་ཤེར་
ཕྱིན་དང་བླ་མེད་ཀྱི་རྒྱུད་འགའ་ཞིག་ཀྱང་གསན་ཞིང་དེའི་སློབ་མ་སངས་རྒྱས་གསང་
བ་ལས་ཀྱང་རྣལ་འབྱོར་རྒྱུད་ཀྱི་དབང་དང་མན་ངག་ཐོབ། དེ་ནས་སློབ་དཔོན་
ལ་བདག་གིས་ཉིད་ཀྱིས་བཀའ་དྲིན་ལ་བརྟེན་ནས་ཟབ་གསལ་གཉིད་མེད་ལ་གོ་བ་
རྙེད་པས་ད་ནི་ཇི་ལྟར་བགྱི་ཅེས་ཞུས་པས་ཁྱོད་ཤར་བལྟ་ལའི་གྲོང་ཁྱེར་པཎ་ཌ་
བའི་བྱང་གི་པར་ཤིའི་ནགས་སུ་དཔལ་ཧེ་རུ་ཀའི་སྒྲུབ་པ་བགྱིས་ཤིག་ཅེས་གསུངས་
ལྟར་དུ་དེར་བྱོན་ནས་ཕྱག་རྒྱ་པདྨ་ཅན་དུ་མ་དང་ལྷན་དུ་ཟླ་དྲུག་སྒོམ་པས་སངས་རྒྱས་
མང་པོ་མཐོང་ཞིང་མཆོག་གི་དངོས་གྲུབ་ཐོབ། དེ་ནས་ཐ་རུ་དང་ཙམ་བའར་རྞ་དང་

[326]
ཆུ་འབྱུང་བ་དང་ས་འོག་ཏུ་གཙུད་སོགས་ཀྱིས་འགྲོ་དོན་མཛད། དུས་དེ་ཙམ་ན་ག་
མ་ག་དཧའི་རྒྱལ་ཁབ་ན་ཤེལ་གྱི་ཕ་བོང་ཞིག་བྱུང་བ་དང་ཤར་བངྒ་ལ་དང་ཉེ་བར་མཚོ་
ཆུང་ཞིག་བརྡོལ་བ་དང་ལྷོའི་དྲི་ལིངྒ་ཉེ་བར་དབང་ཕྱུག་གི་ལིངྒ་ཞིག་ཡོད་པ་གསུམ་
ལ་མུ་སྟེགས་ལ་དགའ་བའི་ལྷ་ཀླུ་གནས་ནས་ནང་པ་ལ་གནོད་པ་ཆེན་པོ་བྱུང་བ་གསན་
ནས་རྡོ་རྗེ་གདན་དུ་ཧེ་རུ་ཀའི་རིགས་སྔགས་ཀྱིས་ཕུར་བུ་གསུམ་བསྒྲུབས་ཏེ་སློབ་དཔོན་
དང་གཟུགས་མ་དང་ཚུལ་ཅན་དང་བསྒྲུབ་གཡོག་རཏྣ་ཤྲཱི་ལ་རྣམ་གསུམ་གྱིས་ཁྱེར་ཏེ་དེ་
དག་གཏན་ནས་རླགས་པར་མཛད། སླར་ཨོ་རྒྱན་དུ་བྱོན་ཚེ་སྔོན་གྱི་དཔལ་བར་བ་
ཆེན་པོ་པདྨ་བཛྲ་དང་མཛད་པ་མཚུངས་པས་ཤྲཱི་མཧཱ་སུ་ཁའམ་པདྨ་བཛྲ་ཞེས་བཏགས་
དེ་དུས་མོ་ལ་དཱ་ནཱའི་སྟག་གཟིག་གི་རྒྱལ་པོས་ཨོ་རྒྱན་དང་བའི་ཀཙྪའི་ཡུལ་འཇོམས་
ཆེད་དུ་དམག་དཔུང་ཆུ་ཀླུང་ནཱི་ལར་གྲུ་བཏང་ནས་འོང་བ་ལ་ལྟ་ལྟངས་དང་སྡིགས་
འཛུབ་མཛད་པས་དམག་མང་པོ་ཚུར་གུམ་པ་ནས་བཟུང་ཡུན་རིང་པོར་ཡུལ་དེའི་
ནང་པ་ལ་དུ་རུ་ཀའི་གནོད་པ་མ་འབྱུང་ངོ།། །།དེ་ནས་བོད་དུ་བྱོན་པའི་ལོ་
རྒྱུས་འགའ་ཞིག་གོང་དུ་སྨོས་ཟིན་ལྟར་དང། གཞན་ཡང་རྒྱལ་བླ་རྦ་བཞེད་ཅེས་
པའི་ཡིག་ཚང་གསུམ་ཁ་སྐོང་བཅས་པ་ཕལ་ཆེར་ལྟར་ན་གོང་དུའང་སྨོས་ཟིན་ལྟར་
བོད་དུ་བྱོན་ནས་ཐང་ལྷ་ཡར་ལྷ་ཤམ་པོ་བརྟན་མ་བཅུ་གཉིས་ལྷ་གཉན་དགུ་སོགས་
ལན་གཉིས་བར་དུ་དམ་ལ་བཏགས་ཀྱང་གཅིག་ནི་མ་གྲུབ། སང་ཤིས་བཞེངས་
པའི་བྲག་དམར་འགྲིན་བཟང་གི་ལྷ་ཁང་རབ་གནས་མཛད། རྗེ་འབངས་རྣམས་ལ་
དབང་དང་གདམས་པའང་གནང་ཞིང་ཁྱད་པར་དུ་རྒྱལ་པོ་ལ་སྤྱན་རས་གཟིགས་ལྷ་
ལྔ་གནང་ནས་བསྒྲུབ་པས་སྒྱུ་དྲ་ནས་བཤད་པའི་རྟ་མགྲིན་གྲུབ། པེ་ཧར་དམ་ལ་བཏགས་
ཤིང་ཀླུ་མལ་གྲོ་གཟི་ཅན་སོགས་བརྟུལ་བས་གསེར་ཁུང་གླིང་སྣ་ནས་གསེར་བརྡོལ་བ་
བསམ་ཡས་བཞེངས་པའི་ཆ་རྐྱེན་དུ་དེས་བྱིན་ཟེར། དེ་ནས་བསམ་ཡས་ཀྱི་ས་
འདུལ་མཛད་དེ་ཨརྱ་པ་ལོའི་ལྷ་ཁང་བཞེངས་དུས་རྒྱ་གར་དུ་བྱོན་པར་ངེས་ཏེ། ཡིག་
ཚང་རྙིང་པ་ཕལ་ཆེར་མཐུན་པར་བོད་དུ་ཟླ་བ་བཅོ་བརྒྱད་ཙམ་བཞུགས་པར་བཤད་

[327] གཏེར་མ་པས་ལོ་ལྔ་བཅུ་ཕན་བཞུགས་པར་བཤད་ཀྱང་ཡིད་བརྟན་མེད་དོ། །
དེ་ནས་རྒྱ་གར་བརྒྱུད་དེ་ཌཱ་མི་ཌོ་དྲི་པ་ཞེས་པའི་འགྲོ་ལྡིང་གི་གླིང་ཕྲན་དུ་བྱོན་ནས་མ་པས་
ཐ་དང་ཨཱལྤ་ཞེས་པའི་གནས་སོགས་སུ་མ་མོ་སྲིན་པོ་གནོད་སྦྱིན་ཀླུ་སོགས་བཏུལ་ཞིང་
ཡུལ་དེའི་རྒྱལ་པོའི་ཕོ་ལྷ་ཡི་དྭགས་པ་དྷཱ་རེ་ཞེས་པའང་བཏུལ་ནས་རྒྱལ་པོ་ནང་པར་
བཅུགས་པ་དེས་མ་ག་དྷ་ནས་མཁས་པ་མང་པོ་སྤྱན་དྲངས་ཏེ་བི་དྷཱ་ཨར་ཧ་ཞེས་པའི་
ལྷ་ཁང་གསུམ་སོགས་བཞེངས་ནས་མདོ་སྔགས་གཉིས་ཀའི་རྒྱལ་བསྟན་དར། དེར་
དེ་ལྟར་བསྟན་འགྲོའི་དོན་ལོ་དྲུག་ཏུ་མཛད་ནས་རྔ་ཡབ་གླིང་དུ་བྱོན་སྐད་དོ།། །།
དེ་ནི་བོད་ཀྱི་གཙུག་ནོར་གཅིག་དང་རྣ་རྒྱན་གཉིས་ཀྱི་སྔ་མར་གྲགས་ལ། དེ་ཉིད་
འཇམ་དཔལ་རྩ་རྒྱུད་ལས། གསུམ་ལས་དགེ་སློང་མཆོག་ཡིན། ཞེས་དང་
འཇམ་དཔལ་གྲགས་པས། སྡོམ་གསུམ་ཆོ་གར་མ་ལྡན་པས། །སྔགས་ཀྱི་བདག་
ཉིད་མི་འགྱུར་ཏེ། །ཞེས་དང། འདུས་པའི་རྒྱུད་ཕྱི་མ་ལས། ཕྱི་རུ་ཉན་ཐོས་སྤྱོད་
སྐྱོངས་ཤིང། །ནང་དུ་འདུས་པ་ལ་རབ་དགའ། །ཞེས་པ་དག་དང་མཐུན་པའི་དགེ་
སྤྱོད་རྣལ་འབྱོར་པ་ཞིག་ཡིན་ཞིང། བལ་པོའི་བཟོ་བོ་བོད་དུ་འོང་བ་ཞིག་གིས་གྲུབ་
ཆེན་བརྒྱད་ཅུའི་སྐུ་བཞེངས་དུས་བྲིས་ཏེ་རྡོ་རྗེ་གདན་པ་ལ་ཁ་འཕང་བར་གྲགས་པའི་
བསྟོད་པར། དགེ་སློང་ལུས་ལ་དངོས་གྲུབ་བརྙེས། །ལྷོ་ནུབ་སྲིན་པོ་ཁ་གནོན་
མཛད། །པྲ་བྷ་ཝ་ཞེས་བྱ་བ་ཡི། །བླ་མ་དེ་ལ་ཕྱག་འཚལ་ལོ། །ཞེས་པ་དེ་དང་
འབྲེལ་ལམ་སྙམ་ལ། ཡང་རྙིང་མས་དེ་ཚིག་དགེ་སློང་ལུས་ལ་ཕྱག་རྒྱར་བཅས།།
པདྨ་ཀ་ར་བྱ་བ་ཡིས། །ཞེས་བསྒྱུར་བ་ནི་དམུས་ལོང་གིས་མིག་ལྡན་ལ་མགོ་སྐོར་
ཕྱིར་དུ་ལམ་བསྟན་པ་དང་མཚུངས་སོ།། །།ཡང་བི་མ་ལ་མི་ཏྲ་ལའང་ཁྲི་
སྲོང་སྡེའུ་བཙན་དུས་ཀ་མ་ལ་ཤྲཱི་ལའི་རྗེས་ཙམ་དུ་བྱུང་ཞིང་སྐྱབས་འགྲོ་ཡན་ལག་
དྲུག་པ་དང་ཤེར་སྙིང་ཊིཀ་ཀ་དང་རིམ་དང་ཅིག་ཅར་འཇུག་སྒོ་སོགས་མཛད་པོ་རབ་བྱུང་
མིན་པའི་རྣལ་འབྱོར་པའི་ཆ་ལུགས་ཅན་སོ་ཐར་མདོ་འགྲེལ་མཛད་པ་པོ་དང་སྔ་ཕྱི་
གཉིས་བྱུང་བར་བཤད་དོ།། །།དེང་སང་གི་རྙིང་མ་པས་དམ་ཆོས་ཀྱི་རྣམ་
གྲངས་འདི་སྐད་སྨྲ་སྟེ། དབང་པོ་ཆུང་ངུ་ལ་ཉན་རང་བྱང་སེམས་ཀྱི་ཐེག་པ་

[328]
གསུམ་སྟེ་ཐེག་པ་རིམ་དགུ་ལས་ཕྱི་མ་ཕྱི་མའི་སྔགས་ཀྱི་རྒྱུད་སྡེ་དྲུག་ཏུ་གྲགས་
པའི་ཕྱི་ཀྲྀ་ཡ་ལ་སྤྱི་རྒྱུད་དྲུག་དང་བྱེ་བྲག་གི་རིགས་གསུམ་གྱི་རྒྱུད་དང་ལས་ཕྲན་ཚོཊ་
ལ་གྲྭ་ལྔ་སོགས་དང་ཨུ་པ་ཡ་ལ་རྣམ་སྣང་གི་རྒྱུད་སོགས་དང་ཡོ་ག་ལ་རྡོར་དབྱིངས་
ཀྱི་དེ་དག་ནི་གསར་མ་ལའང་གྲགས་པ་རྣམས་སོ།། །།ནང་གི་གསུམ་
གྱི་མཧཱ་ལ་རྩ་རྒྱུད་ནམ་མཁའ་ས་གཞི་དང་མཉམ་པའི་གསུམ་དང་སྐུ་གསུང་ཐུགས་
ཡོན་ཏན་འཕྲིན་ལས་ཀྱི་རྒྱུད་དྲུག་སྟེ་ལེའུ་འབུམ་ཕྲག་དོན་གཉིས་དང་མན་ངག་གི་
རྒྱུད་ལ་གཟི་ལྡན་འབར་བ་ཟླ་ནག་པོ་སོགས་དང། ཨ་ནུ་ལ་རྒྱུ་འཕྲུལ་རྔམ་པ་ཀློག་
འཁོར། ཕུ་རབ་ཐལ་བྱེད། ཁུ་བྱུག་རོལ་པ། ཀུན་འདུས་རིག་པ། དགོངས་འདུས་
རྣམ་དག་སྟེ་མདོ་དྲུག་ཐིག་ལེ་འདུས་པ་སོགས་རྩ་རྒྱུད་བཞི་སྐུ་གསུངས་སོགས་ཀྱི་མན་
ངག་གི་རྒྱུད་རིགས་སྔགས་སྤྱིའི་སྒྲུབ་པ་ཧེ་རུ་ཀ་ཏན་ཏྲ་བྱེ་བྲག་གི་ཟླ་གསང་ནག་པོ་པདྨ་
གསུང་སོགས་དང་སྒྲུབ་པ་སྡེ་དྲུག་ལས་ཁ་ཚར་ལ་བྱད་དང་གཏོར་མའི་རྒྱུད་སོགས་
དང། ཨ་ཏི་པ་སེམས་བྱ་རྩལ་ལས་འདས་པ་ནམ་མཁའ་ཆེ་བ་སོགས་དབྱིངས་
རྩ་རྒྱུད་རིགས་པའི་ཁུ་བྱུག་སོགས་མན་ངག་གི་རྒྱུད་ལུང་བམ་པོ་བཅོ་བརྒྱད་བཤད་
རྒྱུད་ལ་ལ་འཁོར་བ་དོང་སྤྲུགས་ཀུན་བྱེད་རྒྱལ་པོ་ཨ་ཏི་བཀོད་པ་སོགས་སྤྱི་བྱེ་
བྲག་ནམ་མཁའ་དང་མཉམ་པ་ཡོད་ཟེར་ལ། ཡང་སྒྱུ་མདོ་སེམས་གསུམ་ལས་
མདོ་དགོངས་འདུས་ལ་ཨ་ནུ་ཡོ་ག་བཅུ་གཉིས་ཨ་ཏི་ཡོ་ག་བསྐྱེད་པ་མཧཱ་ཡོ་ག་
མདོ་དང་ཛ་རྒྱུད་ལ་སྤྱི་རྒྱུ་དང་སྐུ་གསུང་ཐུགས་ཡོན་ཏན་འཕྲིན་ལས་ཀྱི་རྒྱུད་
གསུམ་རེ་སྟེ་ཏན་དྲ་སྡེ་ཆེན་བཅོ་བརྒྱད་དང། སེམས་ཕྱོགས་རྫོགས་ཆེན་ལ་སེམས་
སྡེ་ཀློང་སྡེ་མན་ངག་གི་སྡེ་གསུམ་དང་དེ་ལས་མན་ངག་སྙིང་ཐིག་ལ་བཤད་རྒྱུད་
རྣལ་འབྱོར་རྒྱུད་གཉིས་རེ་རེ་ལ་ཕྱི་ནང་གསང་བ་བླ་མེད་སྐོར་བཞི་ལས་བོད་དུ་འགྱུར་
བའང་རིགས་པའི་ཁུ་བྱུག་སོགས་སེམས་སྡེ་ལུང་བམ་པོ་བཅོ་བརྒྱད་དམ་ཉེར་
གཅིག་དང་རྫོགས་ཆེན་སྤྱི་རྒྱུད་ཉེར་ལྔ་དང་ཡང་ཀློང་སྡེ་ལ་འཁོར་བ་དོང་སྤྲུགས་
སོགས་གཅིག་འབུམ་དང་མན་ངག་རྒྱུད་ལ་པདྨ་ཀློང་གསལ་སོགས་ལྔ་ཁྲི་ཆིག་སྟོང་

[329] ཡང་བདེ་གཤེགས་འདུས་པ་ལ་སྤྱི་དང་བྱེ་བྲག་གི་རྩ་རྒྱུད་
བཅུ་གཉིས་དང་ཡང་དེ་ལ་སྤྱི་རྒྱུད་ཆེན་པོ་ལྔ་སྒོས་རྒྱུད་བཅུ་ཟེར་བ་དང། ཡན་ལག་
སྐོར་སྒྲུབ་པ་བཀའ་བརྒྱུད་དུ་གྲགས་པ་ལ་འཇིག་རྟེན་ལས་འདས་པའི་ལྔ་ལས་
འཇམ་དཔལ་སྐུ་ལ་སོ་བཞི་པདྨ་གསུང་ལ་བཅུ་གཉིས་ཡང་དག་ཐུགས་ལ་བཅོ་
བརྒྱད་བདུད་རྩི་ཡོན་ཏན་ལ་དགུ་དང་ཕུར་པ་འཕྲིན་ལས་ལ་བི་ཏོཏྟ་མ་ལ་དང་མ་རྒྱུད་
དང་གཉིས་ཀའི་རྒྱུད་དེ་སྤྱི་རྒྱུད་རྣམས་དང། བྱེ་བྲག་ཏུ་ཕུར་པ་དང་པོ་ལ་རྩ་རྒྱུད་
གསུམ་བཤད་རྒྱུད་བཅུ་མན་ངག་གི་བཅུ་ལོ་མ་ལྟ་བུའི་གསུམ་སྙིང་པོ་ལྟ་བུའི་ལྔ་
འབྲས་བུ་བཞི་མཚོན་ཆ་སྤུངས་པའི་རྒྱུད་དེ་སོ་དྲུག་དང་ཕུར་པ་མ་རྒྱུད་ལ་རྩེ་མོ་བཞི་
དང་ཡན་ལག་བཟློག་ཕུར་བཅུ་གཉིས་དང་འཕྲིན་ལས་བཞི་དང་སྲུང་མ་བཅུ་གཉིས་
ཀྱི་རྒྱུད་རྣམས་དང་ཕུར་པ་ཕ་རྒྱུད་ལ་སོགས་ཀྱི་ལྔ་སྙིང་པོའི་གསུམ་ཡན་ལག་ཁྲོ་
བའི་བཅུའི་བཅུ་ལོ་མའི་བཞི་མེ་ཏོག་གི་བཅུ་འབྲས་བུའི་བཞི་ཁ་སྐོང་གི་ལྔ་སྟེ་
རྩ་རྒྱུད་གསུམ་དང་ཡན་ལག་གི་རྒྱུད་གཞན་མང་དུ་ཡོད་པ་དང། འཇིག་རྟེན་པའི་
རྒྱུད་གསུམ་ནི། མ་མོ་རྦོད་གཏོང་འཇིག་རྟེན་མཆོད་བསྟོད་དམོད་པ་དྲག་སྔགས་
ཏེ་དེ་གསུམ་ལ་རྩ་རྒྱུད་དང་སྒོས་རྒྱུ་གཉིས་རེ་ཡོད་ཟེར་ཏེ་དེ་དག་གི་ནང་ན་སྐུ་
གསུང་ཐུགས་རྒྱུད་ལ་རྣམ་དག་ཀྱང་བགྲངས་ཡོད་ཅིང་གཞན་བསྲེས་བསླད་མ་བྱས་པའི་
དག་པ་མང་བ་དང་ཁྱད་པར་དུ་རྫོགས་ཆེན་ནི་ཀུན་དང་འདྲེས་པ་ཞིག་ཡིན་པར་བཤད་དོ།།
དེ་ལྟར་གྲངས་འདྲེན་མང་པོ་དང་མིང་འགྲིགས་འགྲིགས་སྣ་ཚོགས་བཏགས་ཏེ་སྨྲས་
ཀྱང་འཇིག་རྟེན་པའི་གསུམ་པོ་བོད་མ་ཆོས་སོགས་དང་འདྲེས་པ་ནི་ཤེས་སླ་སྟེ་
འཇིག་རྟེན་མཆོད་སྟོད་ཀྱི་དཀྱིལ་འཁོར་དུ་ཊམྦུ་སོགས་བོད་ཀྱི་ལྷ་འདྲེ་མང་བའི་
ཕྱིར་རོ།། །།རྒྱུད་དེ་དག་གསུངས་པ་པོ་དང་རྒྱུད་བྱུང་ཚུལ་ཡང་འདི་སྐད་
སྨྲས་ཏེ། སྔོན་འཁོར་འདས་གཉིས་སུ་མ་བྱས་གོང་དུ་སངས་རྒྱས་དང་སེམས་
ཅན་མེད་ཅིང་རང་བྱུང་གི་འཁོར་འདས་གཅིག་པའང་ངོ་བོ་ཉིད་སྐུའམ་ཀུན་གཞི་
མ་བཅོས་པའི་གཉུག་མ་ཞེས་པ་ཡོད་པ་ལས་ཕྱིས་སུ་འཁོར་འདས་གཉིས་བྱུང་
སྟེ། དེ་ལ་དང་པོར་ཀུན་ཏུ་བཟང་པོ་ཞེས་པ་རང་ངོ་རང་གི་ཤེས་པ་བྱུང་བ་དེ་ནི་

[330]
གཡོ་ཀུན་གྱི་ཁྱབ་བདག་ཆེན་པོ་ནམ་མཁའ་ཁྱབ་པར་སྤྲུལ་ཞིང་རྒྱལ་བ་ཀུན་གྱི་སྤྱི་མེས་
ཆེན་པོ་ཡིན་ཟེར་ཏེ་དེ་མུ་སྟེགས་པའི་ལུགས་གཅིག་དང་འདྲེས་པ་མིན་ན་ལེགས་མོད་
ཀྱང་ཡོངས་སུ་གྲགས་པའི་མདོ་རྒྱུད་དང་མཐུན་པའི་གཏམ་ངོ་མཚར་བའོ།། །།
ཡང་ཀུན་བཟང་ཆོས་སྐུ་དེ་ལས་ལོངས་སྐུ་སངས་རྒྱས་ཞེ་གཉིས་དང་དེའི་རང་རྩལ་འབར་
བའི་ལྷ་ཚོགས་ཁྲག་འཐུང་ང་བརྒྱད་རང་ཤར་དུ་ཤར་ཞིང་ཐུགས་རྗེ་ཆེན་པོའི་སྤྲུལ་པ་དུ་མ་
བྱུང་ལ། དེ་ལྟར་ན་ལོངས་སྐུ་རྡོར་སེམས་ཀྱིས་ཀྲྀ་ཡ་ཡོ་ག་ཨུ་པ་ཡའམ་ཙང་གསུམ་
དང་སྤྲུལ་སྐུ་རིགས་དྲུག་གི་ཐུབ་པ་དྲུག་གིས་ཆོས་སྣ་ཚོགས་དང་མིའི་ཐུབ་པ་ཤཱཀྱ་སེངྒེ་
ཉན་རང་བྱང་སེམས་ཀྱི་ཐེག་གསུམ་ཙམ་བསྟན་ཟེར་ཞིང་དེ་གསུམ་སངས་རྒྱས་པའི་
གནས་ནི་རིམ་པར་ཆོས་ཉིད་དོན་གྱི་འོག་མིན་དང་རང་སྣང་ལྷུན་སྡུག་བཀོད་པ་དང་
ལྷག་པ་དང་ལྷག་ནས་འོག་མིན་ཟེར། ཡང་རྙིང་རྒྱུད་བྱུང་ཚུལ་དགོངས་འདུས་སུ་
རྫོགས་ཆེན་གཟུགས་གཟུགས་མེད་འདོད་ལྷ་སྟེ་ལྷ་གནས་གསུམ་དུ་གྲགས་རྗེས་མི་
ཡུལ་དར་ཟེར་ཞིང། བརྒྱུད་ཚུལ་ལ་སྙིང་ཐིག་གཉིས་སོགས་རིམ་གྱིས་དགའ་
རབ་རྡོ་རྗེ་འཇམ་དཔལ་བཤེས་གཉེན་ཤྲཱི་སིདྷ་འཇམ་དཔལ་བཤེས་གཉེན་ཕྱི་མ་དང་པདྨ་
འབྱུང་གནས་ཨཱརྱ་དེ་བ་སངས་རྒྱས་ཡེ་ཤེས་ལས་བྱུང་བ་རྒྱལ་བ་དགོངས་བརྒྱུད་དང་
མན་ངག་ཐིག་ལེ་བཞི་སྐོར་ཤྲཱི་སིདྷ་བི་མ་ལ་མི་ཏྲ་ལ་བྱུང་བ་ཡན་ཆད་རིགས་སྐུ་ཡི་
འཇམ་དཔལ་བཤེས་གཉེན། གསུང་གི་ནཱ་ག་རྫུ་ན། ཐུགས་ཀྱི་ཧཱུཾ་ཆེན་ཀ་ར་
ཡོན་ཏན་གྱི་བི་མ་ལ་མི་ཏྲ། འཕྲིན་ལས་ཀྱི་པྲ་བྷ་ཝ་ཧ་ཧི། མ་མོ་དྷ་ན་སིངྒ་
དྲག་སྔགས་ཀྱི་ཤནྟིཾ་གར་བྷ། མཆོད་བསྟོད་ཀྱི་རིགས་འཛིན་རོ་སྤུ་ཁུ་ཧུ་ཟེར། རིག་
འཛིན་བརྡའ་བརྒྱུད་དང། ཡང་ཕྱག་རྡོར་གྱིས་དགའ་རབ་རྡོ་རྗེ་ལ་རྒྱུད་གཏད་དེས་
སངས་རྒྱས་གསང་བ་སིདྷ་བར་འབྱུང་སྒེག་རྡོར་བཱ་མ་ལ་ལ་གསུངས་ཤིང་བོད་ཀྱི་
རྗེ་འབངས་སོགས་ལ་རིམ་གྱིས་བརྒྱུད་པ་ནི་རྫོགས་ཆེན་གྱི་བཀའ་བབས། །བུམ་
ལས་གང་ཟག་སྙན་བརྒྱུད་ཡིན་ཟེར་སོགས་ཅི་རིགས་ཞིག་སྨྲ་བ་དང། ཡང་རྫོགས་
ཆེན་སེམས་ཀློང་མན་ངག་སྡེ་གསུམ་གྱི་སེམས་སྨད་བཅོ་བརྒྱད་བཻ་རོ་བི་མ་ལ་ཀུ་མཱ་

[331] ཀློང་སྡེ་བཻ་རོ་ཙཱ་ན་དང། མན་ངག་སྙིང་
པོ་ཐིག་ལེའི་སྐོར་འགའ་ཞིག་བི་མ་ལ་དང་ཏིང་འཛིན་པ་བཟང་པོ་སོགས་ལས་བོད་དུ་
བྱུང་ཡང་རྫོགས་ཆེན་གྱིས་བརྒྱུད་སོགས་ཕལ་ཆེར་མཆིམས་ཕུར་གཏེར་དུ་སྦས། མན་
ངག་གཞན་པ་རྒྱལ་པོ་ཁྲི་སྲོང་ཡབ་སྲས་དང་འབངས་ཏིང་འཛིན་བཟང་པོ་དང་སྐ་བ་དཔལ་
རྩེགས་དང་ཅོག་རོ་ཀླུའི་རྒྱལ་མཚན་ལྔ་ལ་གནང་པ་ཞྭ་ལྷ་ཁང་དུ་སྦས། ལུང་ཨ་ནུ་རྡོར་
སེམས་ཀྱིས་གསང་བདག་དང་དེས་དྲ་མ་ལྔ་ལ་གནང་ཞིང་མཧཱ་ཡོ་ག་སྒྱུ་འཕྲུལ་སྐོར་ནི་
ཀུན་བཟང་ལས་ལྷ་ཀླུ་གནོད་སྦྱིན་མི་སོགས་ལ་བྱུང་ལ་འགའ་ཞིག་བི་མ་ལ་ལས་
རྨ་ལོ་སོགས་ལ་བྱུང། རྒྱལ་པོ་ཛ་རྒྱུད་ཏནྟྲ་བཅོ་བརྒྱད་ན་ཨིནྡྲ་བོ་དཧི་དང་སིདྷ་རཱ་ཛ་དང་
སྲས་མོ་གོ་མ་དེ་ཝཱི་སོགས་ལས་བྱུང་ཟེར་མོད་ཀྱང་པདྨ་འབྱུང་གནས་དང་བི་མ་ལ་
སོགས་ཀྱི་གསང་ཆོས་སྙན་བརྒྱུད་རྒྱུད་ཁུངས་མ་རྣམས་དང་མཐུན་པ་ཞིག་སྐལ་ལྡན་
གྱི་གདུལ་བྱ་ཉུང་དུ་ཞིག་ལ་གསུངས་པ་ལ་ཕྱིས་སུ་ཡི་གེ་ཅུང་ཟད་འཕྱུགས་སྟེང་གཟུ་
ལུམ་རང་བཟོ་ཅན་གྱིས་བསླད་པ་དེ་མངོན་པར་སྤྲུལ་ཏེ་ཀུན་ཏུ་བཟང་པོ་དང་པད་འབྱུང་དང་
བི་མ་ལ་རྫུན་ཁག་བཀལ་བ་མིན་ལས་ཆེ། གང་ལྟར་ཡང་དེ་དག་བཻ་རོ་ཙཱ་ན་ཨ་
ཙརྱ་མ་ཡ་བྲི་གུ་རུ་ཆོས་དབང་པོ་ཡེ་ཤེས་དང་དབང་ཕྱུག་སོག་པོ་དཔལ་ཡེ་ཉང་ཏིང་འཛིན་
བཟང་པོ་རྨ་ལོ་རིན་ཆེན་མཆོག་སྣུབས་སངས་རྒྱས་ཡེ་ཤེས་ལུག་ལུང་བའམ་ཟུར་ཆེན་
ཤཱཀ་འབྱུང་དང་རྒྱ་བོ་པའམ་ཟུར་ཆུང་ཤེས་རབ་གྲགས་པ་སོགས་ལས་འདིར་དར་ཞིང་
གཙོ་བོ་ནི་རྨ་དང་སོ་ཟུར་སྣུབས་གསུམ་ཡིན་པས་དེ་དག་གིས་ཕལ་ཆེར་བརྩམ་མམ་
སྙམ་མོ། །གཏེར་སྟོན་དུ་གྲགས་པའང་ཞང་བཀྲ་ཤིས་རྡོ་རྗེ་དང་ཤངས་རས་པ་དང་
ལྕེ་སྒོམ་ནག་པོ་དང་ཉི་མ་འོད་ཟེར་སོགས་ཏེ་དེ་དག་གིས་མ་ཎི་བཀའ་འབུམ་སོགས་
གཏེར་ཁ་ཆེ་བ་གསུམ་སོགས་ནས་བཏོན་པ་མང་ཟེར། ཡང་རྙིང་མའི་གདམས་པ་དེ་
དག་སློབ་དཔོན་ལས་ཉན་ནས་གྲོལ་ཏེ་གྲུབ་རྟགས་བཞགས་པ་ནི། རྒྱལ་པོ་རྗེ་འབངས་
ཐུགས་ཀྱི་སྲས་བརྒྱད་བཅས། །གསང་སྔགས་ཟབ་མོའི་སྣོད་རུང་བྱ་བའི་ཕྱིར། །
བཀའ་བརྒྱད་བདེ་གཤེགས་འདུས་པའི་དཀྱིལ་འཁོར་དུ། །ལྷ་ཚོགས་བདུན་བརྒྱ་
ཉེར་བདུན་ལྷ་བྲག་བཅས། །གསང་སྔགས་སྤྱི་ལུགས་ཆེན་མོའི་དབང་བསྐུར་ནས།།

[332] །ཡང་དག་ཐུགས་ཀྱི་རྒྱུད་དང་མན་ངག་
གསུངས། །སྣུབས་ཀྱི་བན་དཧེ་སངས་རྒྱས་ཡེ་ཤེས་ལ། །གཤིན་རྗེ་གཤེད་ཀྱི་རྒྱུད་
དང་སྒྲུབ་ཐབས་གསུངས། །ངན་ལམ་བཙུན་པ་རྒྱལ་བ་མཆོག་དབྱངས་ལ། །པདྨ་
གསུང་གི་རྒྱུད་དང་སྒྲུབ་ཐབས་གསུངས། །གླང་ཆེན་དཔལ་སེང་གེ་དེ་ལ་ནི། །འཇིག་
རྟེན་མཆོད་བསྟོད་རྒྱུད་དང་སྒྲུབ་ཐབས་གསུང། །ལཱ་སེའི་སྤྲུལ་པ་ཇོ་མོ་མཚོ་རྒྱལ་
ལ༑ ༑རྡོ་རྗེ་གཞོན་ནུའི་རྒྱུད་དང་སྒྲུབ་ཐབས་གསུངས། །བན་དཧེ་འབྲོག་མི་དཔལ་གྱི་ཡེ་
ཤེས་ལ། །མ་མོ་རྦོད་གཏོང་རྒྱུད་དང་སྒྲུབ་ཐབས་གསུངས། །ལོ་ཙཱ་སྦ་གོར་བཻ་རོ་ཙཱ་ན་
ལ༑ ༑དམོད་པ་དྲག་སྔགས་རྒྱུད་དང་སྒྲུབ་ཐབས་གསུངས། །མངའ་བདག་རྒྱལ་པོ་
ཁྲི་སྲོང་ལྡེ་བཙན་ལ། །ཆེ་མཆོག་ཡོན་ཏན་རྒྱུད་དང་སྒྲུབ་ཐབས་གསུངས། །བདེ་
གཤེགས་ཀུན་འདུས་རྒྱུད་སྡེ་ལྔ་དང་ནི། །བྱེ་བྲག་རྒྱུད་སྡེ་ནང་ཚན་བཅུ་གསུམ་
གསུངས། །ཆོས་ཚན་བརྒྱ་དང་སུམ་ཅུ་རྩ་བརྒྱད་གསུངས། །ནམ་མཁའི་སྙིང་པོ་ཉི་
མའི་ཟེར་ལ་ཆིབས། །སངས་རྒྱས་ཡེ་ཤེས་བྲག་ལ་ཕུར་པ་འདེབས། །རྒྱལ་བ་
མཆོག་དབྱངས་རྟ་སྐད་ཐེང་གསུམ་ཐོན། །མཁར་ཆེན་མཚོ་རྒྱལ་བསད་པའི་མི་རོ་སློངས༑༑
དཔལ་གྱི་ཡེ་ཤེས་མ་མོ་བྲན་དུ་འཁོལ། །དཔལ་གྱི་སེངྒེས་ལྷ་སྲིན་བྲན་དུ་འཁོལ།།
བཻ་རོ་ཙ་ན་ཡེ་ཤེས་སྤྱན་དང་ལྡན། །མངའ་བདག་རྒྱལ་པོ་འཇིག་རྟེན་མི་གཡོ་ས་གྲུབ།།
གཡུ་སྒྲ་སྙིང་པོ་རྟོགས་པའི་མཆོག་དང་ལྡན། །ཛྙཱ་ན་ཀུ་མ་ར་ནི་རྫུ་འཕྲུལ་སྟོན།།
རྡོ་རྗེ་བདུད་འཇོམས་རླུང་ལྟར་ཐོགས་པ་མེད། །ཡེ་ཤེས་དབྱངས་ནི་མཁའ་སྤྱོད་གནས་
སུ་གཤེགས། །སོག་པོ་ལྷ་དཔལ་གཅན་གཟན་གཉའ་ནས་འཛིན། །སྣ་ནམ་ཡེ་
ཤེས་མཁའ་ལ་བྱ་ལྟར་ལྡིངས། །དཔལ་གྱི་དབང་ཕྱུག་ཕུར་པ་གདེངས་ཚད་འགུམ།།
ལྡན་མ་རྩེ་མང་མི་བརྗེད་གཟུངས་རྣམས་ཐོབ། །སྐ་བ་དཔལ་བརྩེགས་གཞན་གྱི་
སེམས་རྣམས་ཤེས། །ཤུད་བུ་དཔལ་སེང་ཆུ་བོ་གྱེན་ལ་ལྡོག་རྒྱལ་བའི་བློ་
གྲོས་རོ་ལངས་གསེར་དུ་བསྒྱུར། །ཁྱེའུ་ཆུང་ལོ་ཡིས་ནམ་མཁའི་བྱ་རྣམས་ཟིན།།
དྲན་པ་ནམ་མཁའ་བྱང་ནས་གཡག་རྒོད་ཁུགས། །འོ་བྲན་དབང་ཕྱུག་ཆུ་ལ་ཉ་ལྟར་
འཛུལ། །རྨ་ཐོག་རིན་ཆེན་ཕ་བོང་ཟས་སུ་ཟ། །དཔལ་གྱི་རྡོ་རྗེས་རི་བྲག་ཐོགས་

[333] །ལང་འགྲོ་དཀོན་མཆོག་ཐོག་ཆེན་མདའ་ལྟར་འཕེན། །རྒྱལ་བའི་བྱང་
ཆུབ་མཁའ་ལ་དཀྱིལ་བཀྲུང་འཆའ། །ཞེས་ཟེར་ལ། འོན་ཀྱང་བརྫུན་པོ་ཆེ་ལ་
གཏན་ཚིག་མང་བའི་དཔེར་སོང་བ་མིན་ན་ཡ་མཚན་ཤིན་ཏུ་ཆེ་ངེས་སུ་འདུག་གོ། །།
དེ་དག་གི་ཐུན་མོང་མ་ཡིན་པའི་ཆོས་སྐོར་རྣམས་ཀྱི་བརྒྱུད་ཚུལ་ཅུང་ཟད་འགོད་པ་སྐབས་
སུ་བབས་ཀྱང་དགེ་ལྡན་པའི་བླ་ཆེན་གཞན་གྱི་གསན་པ་ཆེར་མི་སྣང་བས་ཁུངས་ཐུབ་
གཞན་མ་རྙེད་ལ། དེ་ལྟ་ན་ཡང་རྒྱལ་བ་དགེ་དུན་རྒྱ་མཚོ་དང་བསྡོ་ནམས་རྒྱ་མཚོ་
ཅུང་ཟད་རེ་གསན་ཞིང་ཁྱད་པར་དུ་ཐམས་ཅད་མཁྱེན་པ་ངག་དབང་བློ་བཟང་རྒྱ་མཚོ་
ནི། བོད་སྤྱིའི་བླ་མར་སོང་བས་ཕྱོགས་རིས་མ་མཛད་ཅིང་ལྷག་པར་བྱེད་དེ་ཕྱོགས་ལ་
གཞན་ལས་ཐུགས་པ་ཞེད་ཆེ་བས་རྒྱས་པར་དེའི་གསན་ཡིག་པོ་ཏི་ཕྱི་མ་གསུམ་ལྟར་
ལས་འདིར་ཆ་ཙམ་སྨོས་ན། དབང་ལུང་གི་བབས་ཚུལ་གཉིས་ཀྱི་དང་པོ་ལ་ཡེ་ཤེས་
ལྔའི་རྩལ་དབང་ནི་རིམ་པར་ཆོས་སྐུ་ཀུན་བཟང་ཡབ་ཡུམ་རིགས་ལྔའི་སངས་རྒྱས་
དམ་པ་ཏོག་དཀར་དང་དེས་ཤཱཀྱ་ཐུབ་དང་རྡོ་རྗེའི་སེམས་དཔའ་གསུམ་སྤྲུལ་ཏེ་ལག་
ན་རྡོ་རྗེ་དང་རྡོ་རྗེ་ཆོས་དང་གསང་བདག་གསུམ་ལ་བསྐུར། པོ་ཏི་གླེགས་བམ་གྱི་
དབང་གི་གསང་བདག་གིས་ཨིནྡྲ་བཧུ་ཏི་དང་དེས་སློབ་དཔོན་སངས་རྒྱས་གཉིས་པར་
གནང། ཡི་དམ་གྱི་དབང་ནི་རྡོ་རྗེས་སེམས་དཔས་དགའ་རབ་རྡོ་རྗེ་དང་ཤྲཱི་སིདྷ་དང་
དེས་ཨོ་རྒྱན་རིན་པོ་ཆེར་གནང། མཁས་པ་པཎྜི་ཏའི་དབང་ནི་ཀུན་ཏུ་བཟང་མོའི་
སྤྲུལ་པ་སྲས་མོ་གོ་མ་དེ་ལྡི་དང་བི་མཱ་ལ་ལས་ཨོ་རྒྱན་རིན་པོ་ཆེར་བརྒྱུད། རིག་
པ་རང་རྩལ་དབང་ནི་ཨོ་རྒྱན་ཆེན་པོས་རང་བྱུང་དུ་ཐོབ་སྟེ་དབང་གི་ཆུ་བོ་ཆེན་པོ་
དྲུག་ཡིན། བྱེ་བྲག་སྒྲུབ་པ་སྡེ་བརྒྱད་སོ་སོའི་དབང་ནི། རིག་འཛིན་ཆེན་པོ་བརྒྱད་
ལས་ཨོ་རྒྱན་སྤྲུལ་པའི་སྐུས་ཐོབ། གཉིས་པ་རྒྱུད་སྡེའི་ལུང་གི་བབས་ཚུལ་
ནི༑ རིགས་ལྔས་རྡོ་རྗེ་ཆོས་དང་དེས་དྲ་མ་ལྔ་ལ་བཤད་དེ་དེ་ལྔ་ལས་ཏནྟྲ་སྡེ་
བཅོ་བརྒྱད་དང་ཁྱད་པར་སྤྱི་སྒོས་བཅོ་ལྔ་ཚིག་ཏུ་བསྡུས་ཏེ་དོན་བརྒྱུད་ཨིནྡྲ་བཧུ་ཏི་
སོགས་དྲུག་ལ་བརྡས་བརྒྱུད། ཚིག་བརྒྱུད་ནི། མཁའ་འགྲོ་མ་ལས་ཀྱི་དབང་
མོ་ཆེ་ལ་གཏད་པ་གཏད་རྒྱས་བརྒྱུད་པ་སྟེ་དེ་སྟེར་ཡུལ་གདུལ་བྱ་མི་མ་རྙེད་

[334]
སྦས་པ་རིག་འཛིན་བརྒྱད་དང་ཨོ་རྒྱན་ཆེན་པོས་བཏོན་པ་ནི་གྲུབ་ཐོབ་རྣལ་འབྱོར་བརྒྱུད་
ཚུལ་ཟེར་ལ། དེ་ལའང་བཀའ་གཏེར་ལུགས་གཉིས་ལས་བཀའ་མ་གནུབས་ལུགས་
ཀྱི་དབང་རྒྱུད་ནི་མཁས་པ་མི་བཞི་ལས་འོངས་ཏེ་པཎྜི་ཏ་ཤནྟིཾ་གར་བྷ་དང་རོལ་བུ་གུ་ཧྱ་དེ་
ཝ་ཙནྡྲ་དང་དྷ་ན་སཾ་སྐྲྀ་ཏ་དང་པདྨ་འབྱུང་གནས་དང། དེ་ནས་ཚངས་པ་ལྷའི་མེ་ཏོག་
གནུབས་ནམ་མཁའ་སྙིང་པོ། གནུབས་སངས་རྒྱས་ཡེ་ཤེས། གནུབས་ཡོན་ཏན་
རྒྱ་མཚོ། གནུབས་ཡེ་ཤེས་རྒྱ་མཚོ་སྔ་མ། མཆོག་གི་སྙིང་པོ། རྒྱ་གར་རྡོ་རྗེ་
ཁྲོ་བོ་འབར་བ། དར་མ་རྒྱལ་མཚན། ཧཱུཾ་ཆེན་བཀྲ་ཤིས་དར། ཆེན་པོ་འཇམ་
དཔལ། དར་མ་སེང་གེ། ཀཾ་བཙན་ལྷ་རྗེ། གནུབས་ཡེ་ཤེས་རྒྱ་མཚོ། རྭ་བན་
ཆོས་དཔལ་བཟང་པོ། རི་པ་བརྩོན་འགྲུས་དགོན། བསོད་ནམས་མགོན་པོ། ཆོས་
ཀྱི་སེང་གེ། འཇམ་དབྱངས་རིན་རྒྱལ། དེའི་སྲས་པདྨ་དབང་རྒྱལ། དེ་གཉིས་
ལས་ལེགས་ལྡན་རྡོ་རྗེ། འབྲི་ཁུང་རིན་ཆེན་ཕུན་ཚོགས། སྣང་གསལ་བཀྲ་ཤིས་
རྒྱ་མཚོ། ཀུན་དགའ་ཆེ་མཆོག་ངག་དབང་ཡེ་ཤེས་གྲུབ་པ། ཟུར་ཆེན་ཕྱི་མ་ཆོས་
དབྱིངས་རང་གྲོལ། དེ་ལས་སྒྲུབ་སྡེ་བརྒྱད་ཀྱི་རིག་འཛིན་ཆེན་པོ་རབ་བྱུང་མཚན་
ངག་དབང་བློ་བཟང་རྒྱ་མཚོ་དང་གསང་མཚན་བླ་མེད་རྡོ་རྗེ་ཙལ་དང་གང་ཤར་རང་གྲོལ་
དང་ཟིལ་གནོན་དྲག་རྩལ་རྡོ་རྗེ་ཁྲག་འཐུང་ཞེས་པས་གསན་ནོ།།
བཀའ་མ་ཉང་ལུགས་ནི། ཨོ་རྒྱན་ཆེན་པོ་བི་མཱ་ལ་གནུབས་ནམ་སྙིང་ལོ་ཆེན་བཻ་རོ་ཙཱ་ན་
བཞི་ལས་ཉང་མཆོག་རབ་གཞོན་ནུས་ཉན་ཏེ་ཉང་རལ་བར་བརྒྱུད་པ་དང། བཀའ་
མ་གཉགས་ལུགས་ནི། ཨོ་རྒྱན་ཆེན་པོས་གཉགས་ཛྙཱ་ན་ཀུ་མཱ་ར་དང་དེ་ནས་གནུབས་
སངས་ཡེ་སོགས་ལ་བརྒྱུད་ལ། གཏེར་མ་ལུགས་ནི། ཨོ་རྒྱན་ཆེན་པོ་ནས་རྗེ་
འབངས་དགུ་སོགས་ལ་བརྒྱུད་ཅིང། དེ་ལ་སྨིན་བྱེད་ཀྱི་དབང་དང་ཡི་དམ་ལྷས་གནང་
བྱིན་གྱི་ངང་ལུང་ཟིན་མཁའ་འགྲོའི་བཀའ་བབས་དང་རྗེ་རིགས་ནམ་མཁའི་རྣལ་འབྱོར་
ལས་བརྒྱུད་པ་བཞི་ཡོད་ཅིང་ཉང་རལ་མན་བཀའ་གཏེར་ཆུ་བོ་གཉིས་འདྲེས་ཡིན་ཟེར་
ལ༑ དེ་ཐམས་ཅད་ཀྱི་རྒྱུན་རྒྱལ་དབང་ངག་དབང་བློ་བཟང་རྒྱ་མཚོ་སོགས་ཀྱི་བར་དུ་

[335]། །།ཡང་རྫོགས་ཆེན་སྙིང་སྐོར་དང་མདོ་
སོགས་ཀྱི་དབང་ལུང་མན་ངག་གི་རྒྱུན་ལའང་སོ་ཟུར་སྣུབས་གསུམ་སོ་སོའི་བརྒྱུད་རིམ་
ཉེ་བརྒྱུད་རིང་བརྒྱུད་སོ་སོར་ཟེར་ཡང་བར་མ་ལྟ་བུ་ལ་མཚོན་ན། ཆོས་སྐུ་སྣང་བ་མཐའ་
ཡས། ལོངས་སྐུ་ཡོངས་གྲུབ་བདེ་ཆེན། སྤྲུལ་སྐུ་པདྨ་ཐོད་པ་འབོད། ཡེ་ཤེས་
མཚོ་རྒྱལ། སྣ་ནམ་རྡོ་རྗེ་བདུད་འཇོམས། གཏེར་སྟོན་ལེགས་ལྡན་རྡོ་རྗེ། ཚེ་རིང་
དབང་པོ། ཟུར་ཆེན་ཕྱི་མ་ངག་དབང་ཕུན་ཚོགས། ཟུར་ཆོས་དབྱིངས་རང་གྲོལ་དང་གཏེར་
སྟོན་པདྨ་གླིང་པ་ལས་ངག་དབང་བློ་བཟང་རྒྱ་མཚོས་གསན་ནོ། ། །།ཡང་སྒྱུ་འཕྲུལ་
སོགས་སངས་རྒྱས་ཡེ་ཤེས་ལས་ཡོན་ཏན་རྒྱ་མཆེ་བ་དང་སོ་ཡེ་དབང་གིས་ཉེན་པ་དང་
དེ་གཉིས་ལས་རིམ་པར་མྱང་ཤེར་མཆོག་དང་མྱང་ཡེ་འབྱུང་དང་ཟུར་ཆེན་ཤཱཀྱ་འབྱུང་དང་
ཟུར་ཆུང་ཤེར་གྲགས་དང་སྐྱོ་ཤཱཀྱ་ཡེ་དང་སྒྲོ་ཕུག་པ་དང་རྒྱ་ནག་པ་དང་ལྕེ་སྟོན་ཡོན་ཏན་
གཟུངས་དང་ཞིག་པོ་བདུད་རྩི་དང་རྟ་སྟོན་དབུས་པ་ཇོ་བསོད་དང། ཡང་རྡོ་རྗེ་ཟམ་པ་
སོགས་ནི། བཻ་རོ་དང་སྤངས་མི་ཕམ་མགོན་པོ་དང་ངན་ལམ་བྱང་རྒྱན་དང་ཟང་མ་རིན་
ཆེན་དབྱིག་དང་ཡང་ལུང་བ་ཁུག་འགྱུར་དཔལ་མཆོག་དང་མྱང་བྱང་གྲགས་དང་མྱང་ཤེར་
འབྱུང་དང་སྦ་སྒོམ་ཡེ་དབང་དང་མཛད་དྷརྨ་བོ་དཧི་དང་འཛིད་ཆུང་ཇོ་སྲས་སྨྱོན་པ་དང་ཀུན་
བཟང་སོགས་ལ་རིམ་པར་བརྒྱུད། ཡང་རྫོགས་ཆེན་སྙིང་ཐིག་བི་མཱ་ལ་དང་མྱང་ཉིད་
འཛིན་གྱིས་སྦས་པ་ལྡན་མ་ལྷུན་རྒྱལ་གྱིས་རྙེད་དེ་མྱང་ལྕེ་བཙུན་སྡེ་དབང་ལ་བཤད་དེ་
དེས་སྦས་པ་ཞང་སྟོན་ནོར་བཀྲེས་བཏོན་ནས་རིམ་པར་ཉི་འབུམ་དང་ཇོ་འབེར་དང་འཁྲུལ་
ཞིག་སེང་རྒྱབ་པ་དང་མེ་ལོང་རྡོ་རྗེ་དང་ཀུ་མཱ་ར་དང་ཀློང་ཆེན་པ་སོགས་ལ་བརྒྱུད་ཟེར་རོ།། །།
གཏེར་ནས་བཏོན་པ་ཟེར་བའི་ཡི་གེ་འགའ་ཞིག་བོད་ཡིག་དང་འདྲ་སེ་ཡོད་ཀྱང་ལ་ལ་ནི་
རྒྱ་ཆེར་རོལ་པར་གསུངས་པའི་ཡིག་རིགས་ཀྱི་ནང་ཚན་མིན་སྙམ་ལ་རྒྱ་ནག་ཧོར་བོད་སོགས་
གང་གི་ཡེ་གེ་དང་ཡང་མི་མཐུན་ཞིང་གཏེར་ནས་འདོན་པ་སོགས་གཞན་སུས་ཀྱང་མི་ཤེས་
པའི་མཁའ་འགྲོའི་བརྡ་ཡིག་ཟེར་བའང་བྱུང་སྟེ་དེ་དག་གིས་ཡི་གེ་དེ་གང་ལ་སླབ་པ་
ནི་སུས་ཀྱང་བློར་ཚུད་པའོ།། །།ཐེག་པ་རིམ་དགུའི་ཕྱི་མ་དྲུག་གི་རང་
བཞིན་ལ་ཕྱི་པའི་གསུམ་གྱི་དང་པོ་ཀྲྀ་ཡ་ཏནྡྲ་སྟེ་བྱ་བའི་རྒྱུད་ཀྱི་དེ་ནི་ཀུན་རྫོབ་འཁྲུལ་

[336]
རང་བཞིན་གྱིས་དག་པའི་སེམས་ཉིད་སྦྱར་གཞིར་བྱས་ནས་ལམ་གཙང་སྒྲ་དང་ལྷའི་དེ་
ཉིད་བསྒོམ་པའང་བདག་དང་ལྷ་ཡེ་ཤེས་སེམས་དཔའ་རྗེ་དང་ཁོལ་བོའི་ཚུལ་དུ་ལྟ་བས་
དངོས་གྲུབ་འདོད་པ་དང། ཨུ་པ་ཡ་ཏནྡྲ་སྟེ་སྤྱོད་པའི་རྒྱུད་ཀྱི་རང་བཞིན་ནི་ལྟ་བ་ཡོ་ག་
ལྟར་བྱེད་ཅིང་སྤྱོད་པ་ཀྲྀ་ཡ་ལྟར་ལ་ཁྱད་པར་དུ་བདག་དམ་ཚིག་པའི་མདུན་དུ་ལྷ་ཡེ་ཤེས་
སེམས་དཔའ་སྲུན་ནམ་བྲོགས་པའི་ཚུལ་དུ་བསྒོམ་པ་ལས་དངོས་གྲུབ་འདོད་པ་དང་
ཡོ་ག་ཏནྡྲ་སྟེ་རྣལ་འབྱོར་རྒྱུད་ཀྱི་རང་བཞིན་ནི་སྣང་སྲིད་ཀྱི་ཆོས་ཀུན་རྫོབ་ཀྱི་བདེན་པ་
ཐམས་ཅད་དོན་དམ་སེམས་ཉིད་ཀྱི་ངང་དུ་སྦྱངས་ནས་ལམ་མངོན་བྱང་ལྔས་ལྷའི་
དཀྱིལ་འཁོར་བསྐྱེད་དུས་བདག་དམ་ཚིག་པ་ལ་ལྷ་ཡེ་ཤེས་པ་དགུགས་གཤེགས་
བྱས་པ་ལས་དངོས་གྲུབ་འདོད་པའོ།། །།ནང་གི་ཐབས་ཀྱི་རྒྱུད་གསུམ་
ལས་མཧཱ་ཡོ་ག་ཏནྟྲ་སྟེ་ཐབས་ཆེན་པོ་ཕའི་རྒྱུད་ཀྱི་རང་བཞིན་ནི། ཆོས་ཐམས་ཅད་
ཡེ་ནས་སངས་རྒྱས་པ་སྐུ་དང་ཡེ་ཤེས་ཀྱི་རོལ་པར་གཏན་ལ་ཕབས་ནས་བསྐྱེད་པའི་
རིམ་པ་ཐབས་གཙོ་བོས་བདག་དང་ལྷན་ཡེ་ཤེས་པ་དག་མཉམ་གཅིག་གི་ངང་ནས་སྒོ་
གསུམ་དཀྱིལ་འཁོར་གསུམ་གྱི་རང་བཞིན་དང་མི་འབྲལ་ཞིང་རླུང་ཕྲ་མོའི་རྣལ་འབྱོར་
རླུང་ཕྲ་མོའི་རྣལ་འབྱོར་ལམ་དུ་བྱེད་པས་དངོས་གྲུབ་འདོད་པ་དང་
ཨ་ནུ་ཡོ་ག་ཏནྟྲ་སྟེ་ཤེས་རབ་མའི་རྒྱུད་ཀྱི་རང་བཞིན་ནི་ཆོས་ཐམས་ཅད་ཡེ་ནས་དཀྱིལ་
འཁོར་དུ་སངས་རྒྱས་པས་དབྱིངས་དང་ཡེ་ཤེས་བདེན་པ་དབྱེར་མེད་གཅིག་གི་ངང་ནས་
ཁམས་བདེ་བ་ཆེན་པོ་ཕྲ་མོའི་རྣལ་འབྱོར་ལས་དངོས་གྲུབ་འདོད་པ་དང། ཨ་ཏི་ཡོ་ག་ཏནྟྲ་
སྟེ་གཉིས་སུ་མེད་པའི་རྫོགས་པ་ཆེན་པོ་འདི་ནི་ཆོས་ཐམས་ཅད་ཡེ་ནས་བྱང་ཆུབ་སེམས་རྫོགས་
པས་སྤང་བླང་བྱ་རྩལ་མེད་པའི་ཆོས་ཉིད་སྐུ་གསུམ་ལྷུན་གྲུབ་ཆེན་པོར་ཡེ་ནས་གྲོལ་ཏེ་
རང་བྱུང་གི་ཡེ་ཤེས་ལ་ཕྱོགས་མེད་ཅིང་རྟག་ཆད་དང་འཕོ་འགྱུར་མེད་པ་ལ་ཟློས་པས་
གཞི་ལམ་འབྲས་བུའི་ཐ་སྙད་ལས་འདས་ཏེ་དུས་བཞི་ཆོས་ཉིད་ཀྱི་འཁོར་ལོ་དང་མི་
འབྲལ་བས་ཆོས་ཉིད་ཕྱོགས་ཕལ་ཆེན་པོར་རང་ཤར་ཏེ་འཁོར་འདས་སེམས་ལས་
མེད་པར་ཐག་ཆོད། རྟག་ཆད་ཚིག་ལས་འདས་པར་སུན་བྱུང། ཁམས་གསུམ་

[337] །གང་སྣང་ཐུགས་ཕྲད་ཡེ་གྲོལ་དུ་དམིགས་རྙེད། །
རང་ཤར་ཆོས་སྐུ་ཟད་མར་གདེང་ཆོས། །སྣང་སེམས་ཆོས་ཟད་བློ་འདས་སུ་གཟེར་ཐེབས་
ཏེ་ཡུལ་ཆོས་ཉིད་ཀྱི་རོལ་བ་ལ་ཡུལ་ཅན་ཡེ་ཤེས་ཀྱི་ཀློང་རྡོལ་པས་འཁོར་འདས་བྱང་
ཆུབ་སེམས་ཀྱི་དཀྱིལ་འཁོར་དུ་སངས་རྒྱས་པའི་དོན་ལས་གཞན་དུ་མི་འགྱུར་བའི་ཡེ་
ཤེས་སུ་འགག་བཅིངས་པས་མ་བྱས་པར་ཡེ་ཟིན་ཅིང་མ་ཕྱིན་པར་ཡེ་བགྲོད་ནས་རྒྱུ་
འབྲས་ལ་ཟློས་པའི་ཆོས་ཉིད་དུ་ས་བཟུང་སྟེ་དངོས་གྲུབ་རང་ཆས་ཆོས་སྐུ་ལས་མི་
འདའ་ལ། དེ་དག་ཀྱང་སེམས་སྡེ་ཀློང་སྡེ་མན་ངག་གི་སྡེའི་གནས་ཆེན་པོ་གསུམ་
གྱིས་བཅིངས་པའི་རང་བཞིན་དུ་བཞུགས་སོ།། །།གསང་སྔགས་ནང་པ་
གསུམ་པོ་དེ་ཡང་དང་པོ་དང་བར་པ་ཡོངས་སུ་རྫོགས་པའི་ཚུལ་གྱིས་གཞི་ལམ་
འབྲས་བུའི་བདག་ཉིད་ཆེན་པོ་གཅིག་ཏུ་བཞུགས་པ་ནི་སེངྒེ་རྩལ་རྫོགས་ཆེན་པོའི་
རྒྱུད་ལས། བསྐྱེད་པ་མཧཱ་ཡོ་ག་ནི་ཆོས་རྣམས་ཀྱི་གཞི་ལྟ་བུའོ། །ལུང་ཨ་ནུ་
ཡོ་ག་ནི་ཆོས་རྣམས་ཀྱི་ལམ་ལྟ་བུའོ།། །།རྫོགས་པ་ཨ་ཏི་ཡོ་ག་ནི་
ཆོས་རྣམས་ཀྱི་འབྲས་བུ་ལྟ་བུའོ། །ཞེས་ཟེར་ཏེ་རྒྱ་གར་པའི་བསྟན་བཅོས་རྩོམ་
རྒྱ་ནག་པས་མདོ་རྩོམ་བོད་པས་རྒྱུད་རྩོམ་ཟེར་བའི་གཏམ་དུ་སོང་བ་མིན་ན་ལེགས་
ཆོས་སྐྱོང་དུ་དམག་ཟོར་མ་བསྟན་མ་ཁྱབ་འཇུག་པེ་ཧར་བདུད་མཐུ་ཆེན་སྡེ་བཞི་རྒྱལ་
པོ་སྐུ་ལྔ་སོགས་བསྟེན་པའོ།། །།དེ་ལྟ་བུའི་ཆོས་ལུགས་ནི། དག་མ་དག་
དཔྱད་དཀའ་ཞིང་དེར་མ་ཟད། རབ་ཞི་རྣམ་ངེས་ཀྱི་མདོ་ལས། སེངྒེ་ཆེན་པོའི་
མདུན་དུ་རི་དྭགས་ཕྲ་མོ་མི་གནས་པ་བཞིན་དུ་དེ་བཞིན་གཤེགས་པའི་མདུན་དུ་མུ་
སྟེགས་མི་གནས་མོད་ཀྱང་སེམས་ཅན་སྨིན་པར་བྱ་བའི་དོན་དུ་དེ་བཞིན་གཤེགས་
པ་ཉིད་ཀྱིས་བྱིན་གྱིས་བརླབས་པ་ནི་མ་གཏོགས་སོ།། །།ཞེས་པ་ལྟར་
གྱི་མདོ་གཞན་ལས་ཀྱང་འབྱུང་ཞིང། ཞི་བ་ལྷས་ཀྱང་བསོད་ནམས་ཕྲ་མོའི་རྒྱུད་
དགེ་བ་སྣ་རེ་བྱུང་བའང་སངས་རྒྱས་ཀྱི་མཐུས་ཡིན་པར་གསུངས་པ་དང། ཡང་
མདོ་རྒྱུད་མང་པོར་སངས་རྒྱས་ཀྱི་བསྟན་པ་དངོས་ལ་རྒྱབ་ཀྱིས་ཕྱོགས་པའི་མུ་སྟེགས་
པའི་ལུགས་ཀྱང་ནང་པའི་གྲུབ་མཐའ་སྟེགས་བྱེད་དང་སངས་རྒྱས་ཀྱི་རིང་རྒྱུར་གསུང་

[338A]
མཐུན་པ་ལ་ཆགས་སྡང་གིས་སྨོད་ན་ཉེས་པ་ཆེའོ།། །།དེས་ན་འདི་ཡང་དགག་
སྒྲུབ་བྱེད་པའི་གནས་མིན་ཡོད་ཀྱང་བཀའ་གདམས་པའི་བཤེས་གཉེན་རྒྱ་ཡོན་བདག་
གིས་མཚན་ཉིད་པ་རྣམས་ཀྱིས་ཆོས་ཐམས་ཅད་ཀྱི་གནས་ལུགས་དབུ་མའི་ལྟ་བའམ་
ཅི་ཡིན་ཟེར་ནས་མགོ་འགས་བྱེད། ཕྱག་རྒྱ་པ་རྣམས་ཀི་སོམས་ཀྱི་གནས་ལུགས་
རྡོ་རྗེ་འཛིན་པར་མི་ཐོང་དགོས་ཟེར་ནས་སེམས་འཚོལ་བྱེད་ཅིང་ལུས་གནད་སྲོང་
རིག་གནས་པ་རྣམས་ནི་བློ་ཤེས་བྱ་ལ་མ་སྦྱངས་ན་སངས་རྒྱ་མི་ཐུབ་ཟེར། རྙིང་
མ་པ་རྣམས་ནི་ཉིན་བསྒོམ་ན་ཉིན་སངས་རྒྱས་མཚན་བསྒོམ་ན་མཚན་སངས་
རྒྱས་པའི་རྫོགས་པ་ཆེན་པོའམ་ཅི་ཡིན་ཟེར། དེ་ཚོས་ཅི་བྱེད་ང་ལ་སྨོས་དང་
ཞེས་གསུངས་ལྟར་དུ་རང་གིས་ཐོག་མ་ནས་གང་ལ་མོས་ཙམ་རེ་ལ་ཆགས་ཞེན་
བྱས་པའི་རྨོངས་བརྟུལ་གྱི་ཨུ་ཚུགས་ཙམ་བྱེད་པ་དང། ཡང་དག་སྣང་ཕྱོགས་
མེད་དུ་སྤྱོད་པ་ཡིན་ཟེར་ནས་ལེགས་ཉེས་མི་འབྱེད་པར་གང་བྱུང་ལ་འཇུག་པ་ནི་
དབང་བརྟུལ་གྱི་རང་མཚང་མངོན་པ་འདྲེན་ཞིང་རང་གཞན་ཕོངས་པར་བྱེད་དོ། །
དེ་ལྟ་བས་ན་མི་ཕལ་པས་ཉོ་ཚོང་བྱེད་པ་སོགས་ལའང་ཞིབ་ཏུ་བརྟག་ཅིང་གཞན་རྒྱུས་ཡོད་
པ་ལ་དྲིས་ཏེ་མ་ནོར་བ་ལ་འབད་ན་དགེ་བའི་ཆོས་ནི་གཏན་གྱི་མདུན་མ་སྒྲུབ་བྱེད་ཡིན་པས་
དེ་དག་དཔྱོད་པ་ལ་ཕྲག་དོག་དང་སྡང་ཞེས་པ་ནོར་པ་ཆེན་པོ་སྟེ། ས་པཎ་གྱིས། དམ་
ཆོས་འཁྲུལ་དང་མ་འཁྲུལ་པ། །སྐྱེ་བ་གཏན་གྱི་གྲོས་ཡིན་པས། །འདི་ཡི་ལེགས་
ཉེས་དཔྱོད་པ་ལ། །སྡང་ཞེས་སྨྲས་ན་རང་སྐྱོན་ཡིན། །ཞེས་གསུངས་ལྟར་རོ།།
དེས་ན་རྒྱུད་ལས་བླ་སློབ་ཕན་ཚུན་དང་གཉིས་ཀས་ཆོས་ལ་བརྟག་དགོས་པར་གསུངས་
ཤིང། མདོ་ལས་ཀྱང། བསྲེག་བཅས་བརྡར་བའི་གསེར་བཞིན་དུ། །ལེགས་པར་
བརྟག་ལ་ང་ཡི་དཀའ། །བླང་བར་བྱ་ཡི་གུས་ཕྱིར་མིན། །ཞེས་གསུངས་ལྟར་མ་ནོར་བ་
དགོས་པས་ལུང་རིགས་ཀྱིས་ལེགས་པར་དཔྱད་དེ་གང་འཐད་པའི་རྗེས་སུ་འབྲང་བ་ནི་
དབང་པོ་རྣོན་པོའི་ལུགས་ཡིན་ནོ།། །།དེ་ལྟར་ན་རྡོ་རྗེ་སྙིང་འགྲེལ་ལས་
ཉན་ཐོས་རང་སངས་རྒྱས་དང་འདིར། །ཐེག་པ་ཆེན་པོ་གསུམ་པ་སྟེ། །སངས་རྒྱས་

[339] །ལྔ་པ་ཐུབ་པའི་དགོངས་པ་མིན། །གྲུབ་པའི་མཐའ་ནི་དེ་དག་ཀུན།།
གང་ཡིན་ཐར་བའི་རྒྱུར་གསུངས་པ། སྔགས་ཀྱི་ལམ་གྱིས་གྲུབ་པའི་བརྒྱུད། །ང་ཉིད་
ཀྱིས་ནི་བྱས་པ་ཡིན། །ཞེས་འགྲོ་བ་ལ་འཕྲལ་ཕུགས་ཅི་རིགས་པར་ཕན་ཐོགས་པའི་
ཐབས་ཅན་གྱི་གྲུབ་མཐའ་ཀུན་སངས་རྒྱས་ཀྱི་བྱིན་རླབས་དང་འཕྲིན་ལས་ལས་འབྱུང་
བར་གསུངས་པས་སོ།། །།དེ་ལྟ་ན་ཡང་སོ་སོའི་གྲུབ་མཐའ་དང་ཆོས་ལུགས་ཀྱི་
ཁྱད་པར་མ་ཤེས་ན་དེ་དག་གི་བཟང་ངན་སྐྱོན་ཡོན་མཐོ་དམན་དང་ཁྱད་པར་དུ་རང་གི་ཉམས་
སུ་བླང་བྱའི་ལྟ་སྤྱོད་སོགས་ལ་མཁས་པར་མི་འགྱུར་བས་དེ་ཤེས་པ་གལ་ཆེ་བར་མཐོང་
ནས་ཅུང་ཟད་སྨྲས་པའོ།། །།བདུན་པ་བོད་དུ་མདོ་སྔགས་ཀྱི་ལག་ལེན་མ་དག་པ་བྱུང་
བ་མཁས་པས་དགག་ཚུལ་ནི། འགའ་ཞིག་བརྗོད་ཟིན་ལྟར་དང། ཡང་སོ་ཐར་བྱང་
སེམས་སྔགས་ཀྱི་སྡོམ་པ་ལེན་བསྲུང་སོགས་ལ་ལྟ་བ་ལ་ནོར་བ་ལ་མང་དུ་བྱུང་སྟེ་
བུ་སྟོན་རིན་པོ་ཆེས། ཀྱཻ་མ་གངས་རིའི་ཁྲོད་འདི་ན། །སྙིང་མའི་ཐེག་དགུའི་ཉན་
ཐོས་སྡོམ་པ་དང། མདོ་དབང་གི་དང། ཆོས་སྐྱོང་གི་གཏོར་མས་སྡོམ་པ་ལེན་ལྟར་
ད་ལྟར་སྐུ་འབུམ་གྱི་རྒྱལ་ཡག་སྐུ་སྐྱེ་ཀྱིས་བཀྲ་ཤིས་ཚིགས་བཅད་ཀྱིས་དགེ་ཚུལ་སློང་
གཅིག་ཅར་སྒྲུབ། སྡོམ་པ་གཏོར་མའི་ལེན་པ་དང། །མཁན་སློབ་ཁྱིམ་པས་བྱེད་པ་
དང། །དུས་བགོས་ཧོར་ཟླས་བྱེད་པ་མང། །ཞེས་དང། ཡང་བསྙེན་རྫོགས་ལོ་
གྲངས་དང་ཟླ་གྲངས་སུ་བཅད་དེ་བསྒྲུབ་པ་དང། ཤ་སྤོང་བ་འདུལ་བའི་བཅས་པར་གོ་
སྟེ་བསྙེན་པར་རྫོགས་ནས་ལོ་འགའ་ཞིག་ལ་སྡོམ་དཀར་བྱས་ཟེར་བ་དང། དེ་བཞིན་
དུ་སྡོམ་པ་ག་རྒྱ་མ་དང་ལས་ཆོག་མགོར་བ་ཞག་ཙམ་གྱིས་དགེ་སློང་དུ་གྱུར་ཟེར་བའི་
ལག་ལེན་མང་དུ་བྱུང་ལ། ས་པཎ་གྱི་སྡོམ་གསུམ་རང་དབྱེ་ལས་ཀྱང། མུ་སྟེགས་
གྲངས་ཅན་པ་རྣམས་ནི། །གཤིས་ལ་སྡིག་ཡོད་ཅེས་ཟེར། །རྒྱུ་ལ་འབྲས་བུ་གནས་
པར་འདོད། །བོད་ཀྱང་ལ་ལ་དེར་རྗེས་འབྲང། །ཞེས་དང། ཁ་ཅིག་གྲངས་ཅན་
ལུགས་བཞིན་དུ། །ཡོད་པའི་དགེ་བ་ཞེས་བྱ་བ། །རང་བྱུང་དུ་ནི་གྲུབ་པར་འདོད།།
དེ་ལ་བདེ་གཤེགས་སྙིང་པོ་ཟེར། །ཞེས་དང། འགའ་ཞིག་བསྲོ་བའི་ཚེ་ན་ཆུ།།
བསྒྲེང་བའི་ལག་ལེན་བྱེད་ཅེས་གྲགས། །འདི་ཉིད་མུ་སྟེག་རིག་བྱེད་པའི། །ཤུགས་

[340] །ཅེས་དང། དཀར་ནག་ཟང་ཐལ་ཞེས་བྱ་བའི། །ཆོས་
སྐད་ངོ་མཚར་ཆེ་བ་གྲགས། །དེ་དག་གིས་ནི་དྲན་དྲོན་ལ། །ངེས་པའི་དོན་དུ་འཕྲུལ་
བར་ཟད། །ཅེས་དང། ཡེ་བཀག་ཡེ་གནང་ཞེས་བྱ་བ། །སངས་རྒྱས་བསྟན་དང་མཐུན་
པ་མེད། །ཅེས་དང། མདོ་སྐུལ་རིན་མོ་ཞེས་བྱ་བ། །བཀའ་ལ་ནོར་བ་བྱེད་པ་མཐོང།།
ཞེས་དང། ཡང་ཐོས་བསམ་བསྒོམ་གྱི་སྐོར་ལ། ཞང་ཚལ་པ་བཀའ་ཕྱག་པ་ལ་ལས་
གསུང་རབ་ཚིག་དོན་ཟབ་མོ་དང། །གྲུབ་པོ་རྣམས་དང་མཁས་རྣམས་ཀྱི། །ཤིན་ཏུ་ལེགས་
པར་བཤད་པའི་ཆོས། །ཚིག་གི་ན་ཡ་ཡིན་པས་ན། །དགོས་པ་མེད་པས་དོར་ཞེས་
ཟེར། །ཞེས་སོགས་གསུངས་པ་དང། བྱང་སྡོམ་ལེན་སོགས་ལ། ལ་ལ་སྐྱེ་བོ་
འགའ་ཞིག་གི། །རྨི་ལམ་གྱི་ནི་རྗེས་འབྲངས་ནས། །སེམས་ཅན་ཀུན་ལ་སེམས་
བསྐྱེད་བྱེད། །རྨི་ལམ་བདུད་ཀྱི་མིན་ན་རུང། །ཞེས་དང། ཁ་ཅིག་བླུན་པོ་སྡིག་པ་
ཅན། །ཡིན་ཡང་དེར་ཚོགས་ཐམས་ཅད་ནི། །སོ་སོར་ཐར་བའི་སྡོམ་པ་ཅན།།
བྱང་ཆུབ་སེམས་དཔའི་སྡེ་སྣོད་ལ། །མཁས་པ་ཤ་སྟག་ཡིན་ནོ་ལོ།། །།ཞེས་དང་
ཁ་ཅི་བརྫི་བའི་བྱང་ཆུབ་སེམས། །བསྒོམ་དུ་མི་རུང་ཞེས་སུ་སྨྲ། །ཞེས་གསུངས་
པ་ལྟར་དང། ཡང་མདོ་ལུགས་ཀྱི་དོན་དམ་སེམས་བསྐྱེད་ཆོ་གའི་ལེན་པའང་བྱུང་ལ་
སྔགས་ཀྱི་ཕྱོགས་ལ། དེང་སང་རྡོ་རྗེ་ཕག་མོ་ཡི། །བྱིན་པོ་པ། །རླུང་གི་སྟོབས་ཀྱི་གོ་རཀྵ། །གཏུམ་མོའི་སྟོབས་ཀྱིས་
ཞེས་ཟེར། །ཞེས་པ་ནས། འགའ་ཞིག་འདི་ལའྒྣ་ཕག་མགོ་ལ། །སོགས་
དབང་བསྐུར་ཡོད་ཅེས་ཟེར། །ཞེས་དང། དབང་བསྐུར་བྱེད་པ་ཁ་ཅིག་ཀྱང། །ནས་
གཡུང་དྲུང་རས་ཀྱི་དཀྱིལ་འཁོར་དང། །ནས་འདྲ་ལ་སོགས་བྱེད་པ་ཐོས། །ཞེས་
དང། ལ་ལ་སེམས་བསྐྱེད་བྱས་པ་ལ། །གསང་སྔགས་སྒོམ་དུ་ཡོད་དོ་ཟེར། །འདི་
ནི་སྔགས་ཀྱི་འཁྲུལ་ཡིན་ནོ། །ཞེས་དང། འགའ་ཞིག་གསང་སྔགས་ད་ལྟར་སྤྱོད།།
དབང་བསྐུར་ཕྱིས་ནས་ཁས་ལེན་བྱེད། །འདི་ཡང་སངས་རྒྱས་བསྟན་པ་ཡིན། །ཞེས་
དང། ཁ་ཅིག་ཆོ་ག་མེད་བཞིན་དུ། །བླ་མའི་ལུས་ཀྱི་དཀྱིལ་འཁོར་ལ། །དབང་བཞི་
རྫོགས་པྲ་ལེན་ཞེས་ཟེར། །ཞེས་དང། ཁ་ཅིག་བྱ་བའི་རྒྱུད་སོགས་ལའང།།
དབང་བཞིའི་ཆོ་ག་བྱེད་པ་དང། །དོན་ཡོད་ཞགས་པ་ལ་སོགས་ལའང། །རིམ་གཉིས་

[341] །ཞེས་དང། ལ་ལ་དབང་བསྐུར་མ་ཐོབ་ཀྱང། །གལ་ཏེ་
སྔགས་ལ་མོས་ཐོབ་ན། །དེ་ཉིད་ཆོས་ཀྱི་སྒོ་ཡིན་པས། །གསང་སྔགས་བསྒོམ་དུ་རུང་
ཞེས་ཟེར། །ཞེས་དང། ལ་ལ་དབང་བསྐུར་མུ་བཞི་འདོད། །ཅེས་དང། ཁ་ཅིག་
གསང་སྔགས་གསང་བ་ལ། །ཡེ་གསང་ཐབས་ཀྱི་ཆོད་པའི་ཕྱིར། །གསང་སྒྲགས་
ལྟུང་བ་མེད་ཅེས་ཟེར། །ཞེས་དང། ཁ་ཅིག་འཁྲུལ་དང་མ་འཁྲུལ་མེད། །ཐབས་
ལམ་གཅིག་ཏུ་ངེས་པ་མེད། །ལྟ་བ་རྟོགས་པས་ཀླུ་སྒྲུབ་གྲོལ། །པདྨ་འབྱུང་གནས་
བསྐྱེད་རིམ་གྱིས། །དཀའ་ཐུབ་སྤྱད་པས་ལོ་ཧི་པ། །སྤྱོད་པའི་སྟོབས་ཀྱི་ནག་
པོ་པ། །རླུང་གི་སྟོབས་ཀྱི་གོ་རཀྵ། །གཏུམ་མོའི་སྟོབས་ཀྱིས་ཤ་བ་རི།།
ཕྱག་རྒྱ་ཆེན་པོ་ས་ར་ཧ། །བྱིན་རླབས་སྟོབས་ཀྱིས་ཏོག་ཙེ་པ། །ཟ་ཉལ་འཆག་གིས་
ཞི་བ་ལྷ། །ཨིནྡྲ་བཧུ་ཏི་འདོད་ཡོན་གྱིས། །རྟེན་འབྲེལ་ཐམས་ཅད་འཚོགས་པ་ལས།།
བི་ར་བ་ལ་སྒྲུབ་ཐོབ་བྱུང། །དེ་འདྲའི་ཐབས་ལམ་སྣ་ཚོགས་ལ། །སྐུར་པ་
བཏབ་པ་མི་རུང་ཟེར། །ཞེས་དང། ཁ་ཅིག་སྐྱེ་བ་སྔ་མ་ལ། །སེམས་བསྐྱེད་དབང་
བསྐུར་མ་བྱས་ན། །ཆོས་ལ་དད་པ་མི་སྲིད་པས། །གང་དག་ཐེག་ཆེན་དད་ཐོབ་པ།།
དེ་དག་སྔགས་སྦྱང་ཡིན་པས་ན། །ད་ལྟ་དབང་བསྐུར་མི་དགོས་ཟེར། །ཞེས་དང་
ལ་ལ་ཅུང་ཟད་ཞི་གནས་དང། །སྣང་སྟོང་རྟོག་པ་ཕྲ་མོ་ལ། །མཐོང་ལམ་ཡིན་ཞེས་
ངོ་སྤྲོད་བྱེད། །ཅེས་དང། འགའ་ཞིག་ཆུ་སྦྱིན་ནང་དུ་ཟན། །འཇུག་པའི་ལག་
ལེན་བྱེད་པ་ཐོས། ཞེས་དང། འགའ་ཞིག་སངས་རྒྱས་གསུངས་པ་ཡི།།
ལྷ་བཤོས་ཆང་བུ་མི་བྱེད་པར། །མ་གསུངས་པ་ཡི་འབྲང་རྒྱས་དང། །གྲུ་གསུཾ་
ལ་སོགས་བྱེད་པ་ཐོས། །ཞེས་དང། དེ་བཞིན་རབ་གནས་མདོ་ལུགས་དང།།
ཕྱག་ན་རྡོ་རྗེ་མདོ་ལུགས་དང། །ལྟུང་གཤགས་དང་ནི་ཤེར་སྙིང་སོགས། །སྔགས་
ལུགས་ཡིན་ཞེས་འཆད་པ་ཐོས། །ཞེས་དང། དེང་སང་གསང་བ་འདུས་པའི་
ལྷ། །བསྒོམ་ནས་མདོ་ལུགས་ཡིན་ཞེས་ཟེར། །ཞེས་དང། །ལ་ལ་ཐེག་
པ་རིམ་དགུ་ལ། །ལྟ་བ་ཐ་དད་ཡོད་ཅེས་ཟེར། །སོགས་དང། ཡང་ཁ་
ཅིག་དོན་དམ་པའི་ལྟ་བ་མདོ་སྔགས་མཐུན་ཀྱང་ཀུན་རྫོབ་པའི་ལྟ་བ་ལ་དབུ་མ་དང་

[342] ཡང་
ཁ་ཅིག་དཀར་པོ་ཆིག་ཐུབ་ལས། ཞང་ཚལ་བའི་ལུགས། འབྲས་བུ་སྐུ་གསུམ་
འབྱུང་ཞེས་ཟེར། ཞེས་དང། མཐར་མདོར་བསྡུས་ཏེ། ཕྱིས་ནས་ཕག་མོའི་བྱིན་
རླབས་དང། །སེམས་བསྐྱེད་རྨི་ལམ་ལ་ལ་སོགས། །ཡི་དམ་བསྒོམ་པ་དཀྲོང་
བསྐྱེད་དང། །དཀར་པོ་ཆིག་ཐུབ་ལ་སོགས་པ། །སངས་རྒྱས་བསྟན་དང་འགལ་བ་ཡི།།
ཆོས་ལོག་དུ་མ་དོང་སང་འཕེལ། །ཞེས་གསུངས་ཤིང། ཡང། བླུན་པོ་སྦྱངས་
པ་ཆུང་བ་རྣམས། །འདི་འདྲ་སྤྱོད་པ་བདེན་མོད་ཀྱི། །མཁས་པ་སྦྱངས་པར་རློམ་པ་
ཡང། །རི་བོང་ཅལ་བཞིན་འདི་ལ་སྤྱོད། །འདི་འདྲའི་རིགས་ཅན་འཕེལ་འགྱུར་
ན༑ ༑སངས་རྒྱས་བསྟན་ལ་གནོད་མི་གནོད། །མཁས་པ་རྣམས་ཀྱིས་དཔྱོད་ལ་
སྨྲོད༑ ༑གལ་ཏེ་འདི་འདྲེའི་ཆོས་ཅན་གྱིས། །སངས་རྒྱས་བསྟན་ལ་མི་གནོད་ན།།
མུ་སྟེགས་སོགས་ཀྱི་ཆོས་ལོག་ཀྱང། །སངས་རྒྱས་བསྟན་ལ་ཅི་སྟེ་གནོད། །ཅེས་
དང༑ ཀླུ་སྒྲུབ་དང་ནི་དབྱིག་གཉེན་དང། །ཕྱོགས་ཀྱི་གླང་པོ་ཆོས་གྲགས་སོགས།།
མཁས་པ་ཀུན་གྱིས་རང་གཞན་གྱིས། །ཆོས་ལོག་ཐམས་ཅད་སུན་ཕྱུང་བ། །
དེ་ལ་སྡང་ཞེས་ཟེར་རམ་ཅི། །རྫོགས་པའི་སངས་རྒྱས་ཀུན་གྱིས་ཀྱང། །བདུད་
དང་མུ་སྟེགས་སུན་ཕྱུང་བ། །དེ་ཡང་ཕྲག་དོག་ཉིད་འགྱུར་རམ། །ཞེས་
སོགས་གསུངས་པ་ལ་དགོད་པ་ཆེན་པོ་ཡོད་དོ།། །།ཁྱད་པར་དུ་
རྗེ་ཡབ་སྲས་མ་བྱོན་གོང་དུ་ལྟ་བའི་སྐོར་ལ་བོད་དུ་མ་དག་པ་མ་བྱུང་སྟེ། དགེ་མི་
དགེ་གང་ཡིད་ལ་བྱེད་ཀྱང་སངས་རྒྱས་ཀྱི་བགེགས་ཡིན་ནོ་ཅི་ཡང་ཡིད་ལ་མི་བྱེད་པོ་
ལྟ་བའི་མཆོག་ཡིན་ཟེར་ནས་ལྷ་སྤྱོད་གཉིས་ཀ་ལ་སྐུར་པ་འདེབས་པའི་ཧྭ་ཤང་གི་
ལྟ་བ་འཛིན་པ་འབྲང་བཅས་དང། ཡང་འདི་ཡིན་འདི་མིན་གང་དུའང་བཟུངས་
མེད་པའི་སྤྲོས་བྲལ་སྟོང་ཉིད་ཡིན་ཟེར་བ་དང། ཡང་ལྟོ་བ་ཁས་ལེན་ཐམས་ཅད་
དང་བྲལ་བ་སྤྱོད་པ་དགག་སྒྲུབ་དང་བྲལ་བ་སྒོམས་པ་ཡིད་ལ་བྱེད་པ་དང་བྲལ་བ་
འབྲས་བུ་རེ་དོགས་དང་བྲལ་བ་ཡིན་ཟེར་བ་དང། ཡང་ན་ཆོས་ཐམས་ཅད་
བཙལ་ན་མི་རྙེད་པས་ཡོད་པའང་མེད་ཞེས་ཟེར་བ་དང། ཡང་གཟུགས་

[343] ཡང་གཙུག་ལག་ཁང་དགེ་སློང་སོགས་ཀྱིས་
སྟོང་པའི་སྟོང་པ་ལྟར་གཞན་དབང་ཀུན་བཏགས་ཀྱིས་སྟོང་པ་སྟོང་ཉིད་དུ་འདོད་པའི་
གཞན་སྟོང་དང། ཡང་སེམས་ཅན་གྱི་རྒྱུད་ལ་བདེ་གཤེགས་སྙིང་པོ་ཞེས་པའི་
ཆོས་སྐུ་མཚན་དཔེའི་སྟོབས་སོགས་རང་ཆས་སུ་ལྡན་པ་ཡོད་དེ་རྟོགས་ན་སངས་
རྒྱས་དང་མི་རྟོགས་ན་སེམས་ཅན་དུ་འཇོག་པའི་དོན་དམ་གཅིག་པོ་དེ་ཉིད་བདེན་གྲུབ་
ཡིན་ཚེར་བ་དང། སེམས་གསལ་རིག་མཐོང་པ་སེམས་ཀྱི་མི་རྟག་པ་མཐོང་
ཙམ་དང་རྣམ་རྟོག་བཀག་ཙམ་སོགས་ལྟ་བ་རྟོགས་པར་འདོད་པ་དང། རྣམ་རྟོག་
གང་འཕྲོས་སྟོང་ཉིད་དང་ཆོས་སྐུ་ཡིན་ཟེར་བ་དང། ཡང་རྗེ་ཙོང་ཁ་པའི་རྗེས་སུ་
འབྲང་ཁུལ་འགའ་ཞིག་གིས་ཀྱང་ཐེག་ཆེན་གྱི་ལྟ་བའི་སྲོལ་ཆེན་པོ་གསུམ་ནི་
དབུ་མ་ཆེན་པོ་ཕྱག་རྒྱ་ཆེན་པོ་རྫོགས་ཆེན་གསུམ་མོ་ཟེར་སོགས་གང་བྱུང་སྨྲ་བ་
མང་དུ་ཡོད་ཀྱང་ཡི་གེ་མང་དོགས་ནས་འདིར་མ་བཀོད་ལ། དེ་དག་ནི། ས་པཎ་
གྱིས། ཕ་མེད་པ་ཡི་བུ་མང་ཡང། །རིགས་ཀྱི་ནང་དུ་ཆུད་མི་ནུས། །
དེ་བཞིན་ཁོང་ནས་མ་བྱུང་བའི། །ཆོས་ནི་བསྟན་པའི་ནང་མི་ཚུད། །
ཅེས་པ་ལྟར་རོ། །གཞན་ཡང་སྔར་ཞང་ཞུང་སོགས་ནས་དར་བའི་
རྡོར་བོན་ཤེར་སྟོན་གྱིས་རྗེས་འབྲང་དང་ལྟ་ཡེ་ཤེས་གྲུབ་རྒྱལ་དང་ཁྲོ་རྒྱལ་ཁྲག་འཐུང་
སོགས་ལ་བརྟེན་པའི་རིགས་བཞིའི་ཆོས་ལུགས་ཕྱི་ནང་གང་མིན་ཕུན་སུམ་དང་
གླུ་སྐོར་རྒྱལ་གྱི་ཆོས་ལོགས་དང། མི་མོན་གཞན་གྱིས་རྒྱུད་བསླད་ནས་བྱས་
བྱས་པའི་གཞུང་དང། ཡང་ཕྱུགས་བསད་པས་མི་ནད་ཀྱིས་བཏབ་པ་ལ་ཕན་
པར་འདོད་པ་དང། ཉི་ཟླ་སྨེ་བདུན་སོགས་སྐྱབས་ཡང་དག་ཏུ་འཛིན་པའི་ཆོས་
ལུགས་རྣམས་དག་ཏུ་འདོད་པ་དང། ཤི་བའི་རོ་རྫས་བཅས་ས་འོག་ཏུ་བཞག་ན་
དེར་མི་དེའི་རྣམ་ཤེས་ཆ་གཅིག་གནས་པར་འདོད་སོགས་ཀྱི་ཆོས་མིན་མཐའ་འཁོབ་
འདིར་མང་དུ་དར་ཡང་འགའ་ཞིག་ནི་ཕན་གནོད་ཆུང་ཞིང་བློ་གྲོས་ཆུང་དུ་དག་གིས་
ཀྱང་ཤེས་སླ་བས་འདིར་མ་སྨྲས་ཏེ། ས་པཎ་གྱིས། གངས་ཅན་འདི་ན་
དེ་ལས་གཞན། །བླུན་པོའི་གྲུབ་མཐའ་མང་མོད་ཀྱང། །དེ་ནི་བླུན་པོའི་

[344] །མཁས་པ་ཕལ་ཆེར་བཏང་སྙོམས་བཞག་ཅེས་གསུངས་པ་ལྟར་
རོ༑༑ ༑༑    ༈    །གསུམ་པ་ལ་གཉིས། བོད་དུ་ལོ་པཎ་གང་དང་
གང་བྱུང་སྟེ་བཀའ་བསྟན་བཅོས་རྒྱུད་དང། བཀའ་བསྟན་བཅོས་གང་
འགྱུར་རོ༑ །བོད་དུ་ལོ་པཎ་གང་དང་གང་བྱུང་སྟེ་བཀའ་བསྟན་བཅོས་རྒྱུད་པ་དང་
བཀའ་བསྟན་བཅོས་གང་སྒྱུར་རོ། །དང་པོ་ནི། གོང་དུ་ཕལ་ཆེར་སྨོས་ཟིན་ཀྱང་སྔ་
ཕྱིའི་གོ་རིམ་སོགས་ཤེས་ཆེད་དུ་འདིར་ཕྱོགས་གཅིག་ཏུ་འགོད་ན། ཕྱི་དར་གྱི་ཐོག་
མའི་ལོ་ཆེན་རིན་བཟང་གིས་འདུས་པ་སོགས་བསྒྱུར། དེ་བཞིན་དུ་ཞི་བའི་འོད་ཀྱིས་
ཇོ་བོ་རྗེ་གདན་དྲངས་ཤིང་དཔལ་མཆོག་དང་ཞི་འཚོའི་ཚང་མ་དང། ཡང་རྩེ་ལྡེའི་
དུས་ཁ་ཆེ་ཛྙཱ་ན་ཤྲཱི་བྱོན་ཏེ་ཁྱུང་པོ་ཆོས་བརྩོན་གྱིས་རྡོ་རྗེ་རྩེ་མོ་སྤྱོད་རྒྱུད་དང་ཚད་མ་རྣམ་
ངེས་འགྲེལ་བཅས་དང་ཙན་དྲ་ར་ཧུ་ལ་སྤྱན་དྲངས་ཏེ་ཏིང་འཛིན་བཟང་པོས་ཚད་མ་ཀུན་
བཏུས་དང། ཡང་རྩེ་ལྡེས་རྔོག་ལོ་ཁ་ཆེར་བརྫངས་ཏེ་ཚད་མ་སོགས་བསྒྱུར་ཞིང་
པཎ་ཆེན་འབུམ་ཕྲག་གསུམ་པ་སྤྱན་དྲངས། པཱ་ཚ་བ་ཉི་མ་གྲགས་ཀྱི་ཀ་ན་ཀ་
ཝརྨ་སྤྱན་དྲངས་ཏེ་དབུ་མའི་སྐོར་དང། འབྲོག་མིས་ག་ཡ་དྷ་ར་སྤྱན་དྲངས་ཏེ་
གུར་སམ་ཨ་ར་ལི་སོགས་མ་རྒྱུད་སྐོར་དང། འགོས་ཁུག་པ་ལྷས་བཙས་ཀྱིས་
འདུས་པ་འཕགས་སྐོར་རྡོ་རྗེ་མཁའ་འགྲོ་གདན་བཞི་མྷཱ་མ་ཡ་ཀྱེ་རྡོར་རྒྱུད་གསུམ་
སོགས་དང། གྱི་ཅོ་ཟླ་བའི་འོད་ཟེར་གྱིས་དུས་འཁོར་ཐོད་པ་རྡོ་རྗེ་བདུད་རྩི་བདེ་
མཆོག་བསྒྱུར། ལྷོ་བྲག་མར་པ་ཆོས་ཀྱི་བློ་གྲོས་ཀྱིས་བོད་དུ་འདུས་པ་བདེ་
མཆོག་ཀྱེ་རྡོར་མ་ཧཱ་མ་ཡ་གདན་བཞི་སོགས་ལ་བརྟེན་ནས་སྒྲུབ་རྒྱུད་སྤེལ། ཟངས་
དཀར་འཕགས་པ་ཤེས་རབ་ཀྱིས་ཁ་ཆེ་དགོན་པ་པ་དང་དེ་དེ་བ་དང་ས་ར་ཧི་ཏ་ཧི་ཏ་བྷ་
ཛ་དྲ་སོགས་བསྟེན་ནས་ཡོ་ག་གཙུག་ཏོར་འགྲོ་བཟང་བདེ་མཆོག་རྣམ་སྲས་སྤྱོད་
འཇུག་འགྲེལ་པ་སོགས་བསྒྱུར། གཉན་དར་མ་གྲགས་ཀྱིས་པཎ་ཆེན་མ་ཏི་བསྟེན་
ཞིང་པུནྱ་ཤྲཱི་སྤྱན་དྲངས་ཏེ་སྤྱོད་འཇུག་འགྲེལ་ཆེན་སྒྲོལ་མ་ཆོས་སྐྱོང་སྐོར་དང་
ཁྱེའུ་གདབ་པ་འཁོར་ལོ་གྲངས་དང། སྤོང་ཞོ་གསལ་གྲགས་དང་ཙོ་ཀ་མི་ཉག་
རྩ་མི་སངས་གྲགས་གསུམ་གྱིས་ཨ་བྷྱ་ཀ་ར་གུཔྟ་བསྟེན་ནས་དུས་འཁོར་འཕྲེང་

[345] ཀྲེ་བོ་ཤེས་རབ་དཔལ་གྱིས་
ཀྱང་ཨ་བྷྱ་ཀ་ར་བསྟེན་ནས་གནད་ཀྱི་ཟླ་ཟེར་དང། པ་རི་རིན་ཆེན་གྲགས་ཀྱིས་
དོན་ཡོད་རྡོ་རྗེ་སྤྱན་དྲངས་ཏེ་དོན་ཞགས་སྲུང་བ་ལྔ་རྣམ་རྒྱལ་རྣམ་འཇོམས་སྒྲུབ་
ཐབས་བརྒྱ་རྩ་སོགས་དང། ཀློག་སྐྱ་ཤེས་རབ་བརྩེགས་ཀྱིས་མཚན་བརྗོད་
སྒྲོལ་སྐོར་འཇུག་པ་སོགས་དང། དེའི་སློབ་མ་མལ་གྱི་བློ་གྲོས་གྲགས་པས་
བདེ་མཆོག་ཉི་མ་སྦས་པའི་སྒྲོལ་མ་དང། འབྲོག་ཤེས་རབ་གྲགས་ཀྱིས་ཁ་
ཆེ་ནས་ཟླ་བ་མགོན་པོ་སྤྱན་དྲངས་ཏེ་དུས་འཁོར་ཆ་ལག་རྒྱས་པ་དང། རྡོ་རྗེ་
སྙིང་འགྲེལ་དང་ཕྱག་རྡོར་སྟོད་འགྲེལ་དང། བ་རག་ཐོས་དགའ་རྨ་བན་ཆོས་
འབར་མཚུར་དབྱིག་རྒྱན་གསུམ་གྱིས་རྒྱ་གར་ཕྱག་ན་བསྟེན་ནས་ཕྱག་ཆེན་གྲུབ་
སྐོར་དང། སྙིང་པོ་དང་དོ་ཧའི་སྐོར་དོ་ཧའི་མཛོད་མཻ་ཏྲི་པའི་བདེ་མཆོག་
སོགས་བསྒྱུར། དཔྱལ་ཀུན་དགའ་རྡོ་རྗེ་བལ་པོ་ཧང་དུ་དཀར་པོ་བསྟེན་
ཞིང་པཎྜི་ཏ་སྟོང་ཉིད་ཏིང་འཛིན་སྤྱན་དྲངས་ཏེ་མན་ངག་མང་པོ་ཞུས། རྭ་རྡོ་རྗེ་
གྲགས་ཀྱིས་བལ་པོ་ཐུགས་རྗེ་ཆེན་པོ་བ་བསྟེན་ནས་དགྲ་ནག་འཇིགས་བྱེད་
སྐོར་གསུམ་མན་སྙེ་རུ་ཀ་མངོན་འབྱུང་སོགས་དང། དེའི་དབོན་པོ་རྭ་ཆོས་རབ་
ཀྱིས་ཀྱང་ས་མྣཱ་ཤྲཱི་སྤྱན་དྲངས་ཏེ་དུས་འཁོར་ཕག་མོ་མངོན་བྱུང་མགོན་པོ་མངོན་
བྱུང་སོགས་བསྒྱུར། ཞང་ཤེས་རབ་བླ་མས་ཨ་མོ་གྷ་བཛྲ་སྤྱན་དྲངས་ཏེ་དགྲ་
ནག་སྐོར་དང། རྒྱུད་སྨོན་ལམ་གྲགས་ཀྱིས་པཎྜི་ཏ་གཞན་ཕན་བསྟེན་ནས་
སྡོམ་བྱུང་དང། ཞྭ་མ་དགེ་བསྙེན་སེང་རྒྱལ་གྱིས་ནོར་བུ་བསྲུང་བ་སོགས་
བསྟེན་ནས་ཚད་མ་ཀུན་བཏུས་རྩ་འགྲེལ་དང། ཡ་འབྲོག་གི་མར་པ་དོ་པ་ཆོས་
ཀྱི་དབང་ཕྱུག་གིས་བདེ་མཆོག་སྐོར་དང། དཔྱལ་ཆོས་གིས་བླ་མ་རྡོ་རྗེ་གདན་པ་ནི་
ཀ་ལངྐ་བདེ་མཆོག་དང་གཤེད་དམར་སྐོར་ཞུས་ཏེ་བསྒྱུར། ཁྲོ་ལོ་བྱམས་དཔལ་
གྱིས་དང་པོར་ཤྲཱི་ཛ་ག་ཏ་མི་ཏྲ་ཨ་ནནྟ་སྤྱན་དྲངས་ཏེ་བདེ་ཆེན་རལ་གཅིག་དང་སེམས་
ཉིད་ངལ་སོའི་སྐོར་དང་བསྟན་པའི་གྲུ་སོགས་དང་ཁ་ཆེ་བུདྡྷ་ཤྲཱི་ཛྙཱ་ན་སྤྱན་དྲངས་ཏེ་
རྒྱན་འགྲེལ་ཤེར་སྒྲོན་དང་རྒྱལ་བའི་ལམ་འཇུག་དང་ཐུགས་རྗེ་ཆེན་པོའི་སྒྲུབ་ཐབས་

[346]
ཕྲེང་བ་དང་བདེ་མཆོག་སོགས་བསྒྱུར་ལ། པཎ་ཆེན་དེ་ལ་འཁོར་བི་བཧུ་ཏི་ཙན་དྲ་
དཱ་ན་ཤྲཱི་ལ། བལ་པོ་སང་གྷ་ཤྲཱི། སུ་གྷ་ཏ་ཤྲཱི་སོགས་པཎ་ཆེན་དགུ་ཡོད་
པའང་བོད་དུ་བྱོན་ནོ།། །།ཁ་ཆེ་པཎ་ཆེན་དེ་ལས་མེ་ཏོག་ཕྲེང་བརྒྱུད་སེང་
གེ་ཟིལ་གནོན་གྱིས་ཞུས་ཏེ་དེ་ལས་བུ་སྟོན་གྱིས་གསན་ཞིང། པཎ་ཆེན་དེས་སྲིན་
པོ་རིར་རྡོ་རྗེ་ཕྲེང་བའི་དབང་ཡང་བསྐུར་རོ།། །།ཆག་དགྲ་བཅོམ་གྱིས་རྒྱལ་
བའི་ལམ་འཇུག་སོགས་དང། དེའི་དཔོན་པོ་ཆག་ཆོས་རྗེ་དཔལ་གྱིས་ཀྱང་རྒྱ་གར་
ནས་རེ་ཝནྟ་དང། རཏྣ་རཀྵ་སོགས་བསྟེན་ནས་གཙུག་དགུ་དང། ཤོང་རྡོ་རྗེ་རྒྱལ་
མཚན་གྱིས་བལ་པོ་ནས་ལཀྵིཾ་ཤྲཱི་སྤྱན་དྲངས་ཏེ་སྙན་ངག་མེ་ལོང་དཔག་བསམ་ཁྲི་
ཤིང་ཀླུ་ཀུན་ཏུ་དགའ་བའི་ཟློས་གར་བསྟོད་པ་བརྒྱ་པ་སོགས་དང། དེའི་གཅུང་
བློ་གྲོས་བརྟན་པས་ཀྱང་གཤེད་དམར་རྒྱུད་དང། ཡར་ལུང་པ་གྲགས་པ་རྒྱལ་
མཚན་པས་མི་གཡོ་བའི་རྒྱུད་སྒྲུབ་ཐབས་རྒྱ་མཚོ་དང་བྱ་བ་བསྡུས་པ་སོགས་དང་
ཉི་མ་རྒྱལ་མཚན་པས་བལ་པོ་ནས་ཨ་ནནྟ་སྤྱན་དྲངས་ཏེ་རིའི་ཀུན་དགའི་མདོ་སོགས་
དང། དབང་བློ་གྲོས་བརྟན་པས་རྒྱལ་དབང་བློའི་ཚད་མ་ཀུན་བཏུས་འགྲེལ་པ་དུས་
འཁོར་བཤད་སྦྱར་དང། བུ་སྟོན་རིན་ཆེན་གྲུབ་ཀྱིས་དབང་མདོར་བསྟན་དཀའ་
འགྲེལ་དང་སྒྲའི་འགྲེལ་པ་དུར་སེང་དང། དཔང་ལོའི་དབོན་བྱང་ཆུབ་རྩེ་མོས་
ཀ་ལ་པའི་འགྲེལ་པ་སློབ་ཕན་བསྒྱུར། ཞ་ལུ་རིན་ཆེན་ཆོས་སྐྱོང་བཟང་པོས་
འགྱུར་བཅོས་མང་དུ་མཛད་སོགས་ཀྱིས་བསྟན་པ་སྤེལ་བར་མཛད་ལ། རྒྱས་པ་
རང་རང་གི་རྣམ་ཐར་རྒྱས་པ་དང། ཆོས་འབྱུང་གཞན་དང་བཀའ་འགྱུར་བསྟན་
འགྱུར་གྱི་དཀར་ཆག་རྒྱས་པ་སོགས་ལས་ཤེས་པར་བྱའོ།། །།
   ༈    །མདོར་ན་བོད་དུ་བྱོན་པའི་པཎ་གྲུབ་ནི། པཎྜི་ཏ་སྔ་མ་བློ་སེམས་
མཚོའི་མཁན་པོ་ཤནྟ་རཀྵི་ཏ། སྔགས་ཀྱིས་སློབ་དཔོན་པདྨ་འབྱུང་གནས་
དྷམྨ་ཀིརྟི། བི་མ་ལ་མི་ཏྲ། ཤཱནྟི་གར་བྷ། བི་ཤུ་དྷ་སིདྡྷ་
ཀ་མ་ལ་ཤྲཱི་ལ། སློབ་དཔོན་ཀུ་ས་ར། བྲམ་ཟེ་ཤང་ཀ་ར། བལ་

[347] བྲམ་ཟེ་ཨཱནནྟ། ཀལྤ་མི་ཏྲ། ཛི་ན་མི་ཏྲ། སུ་རེནྟ་
བོ་དཧི། ཤཱི་རེནྟ་བོ་དཧི། དཱ་ན་ཤྲཱི་ལ། བོ་དཧི་མི་ཏྲ། མུ་ནི་ཝརྨྨ་
སརྦ་ཛྙཱ་དེ་ཝ། ནཱི་རྒྱ་ཀ་ར་པྲ་བྷ། ཤྲ་དྷ་ཀ་ར་ཝརྨྨ། པདྨ་གུཔྟ་
མུཀྟི་མི་ཏྲ། བུདྡྷ་པཱ་ལ། དྷརྨྨ་པཱ་ལ། པྲ་ཛྙཱ་པཱ་ལ། སུ་བྷ་
ཥི་ཏ། པྲ་ཛྙཱ་ཝརྨྨ། དའི་པཾ་ཀ་ར་ཤྲཱི་ཛྙཱ་ན། དེའི་དབོན་པོ་དཱ་ན་ཤྲཱི། སྨྲྀ་ཏི་
ཛྙཱ་ན་ཀིརྟི། ཕྲ་ལ་རིང་པ། སུནྱ་ཤྲཱི། ཁ་ཆེ་ཛྙཱ་ན་ཤྲཱི། ཙནྟ་ར་ཧུ་
ལ༑ དཧི་ར་པཱ་ལ། ཨ་ཏུ་ལྱེ་དྷ་ཤ། སུ་མ་ཏི་ཀིརྟི། ཨ་མ་ར་ཙན་དྲ་
ཐིག་ལེ་བུམ་པ། གཞོན་ནུ་བུམ་པ། ཀ་ནཱ་ཀ་ཝརྨྨ། དམ་པ་རྒྱ་
གར། ཛཱ་ཡ་ཨཱ་ནནྟ། ག་ཡ་དྷ་ར། དོན་ཡོད་རྡོ་རྗེ་
ཟླ་བ་མགོན་པོ། སྟོང་ཉིད་ཏིང་ངེ་འཛིན་རྡོ་རྗེ། ཡེ་ཤེས་རྡོ་རྗེ་
ཤེས་རབ་གསང་བ། མྷཱ་ཛྙཱ་ན། ཝ་ལ་ཙནྡྲ། མན་དྲ་
ཀ་ལཀྵུ། སུ་ག་ཏ་ཤྲཱི། ཀ་ར་མ་བཛྲ། ཛཱ་མཱ་རི། བཻ་
རོ་ཙ་ན་བཛྲ། མཉྫུ་གོ་ཥ། སཱུརྱ་ཀིརྟི། པྲ་ཛྙཱ་ཤྲཱི་ཛྙཱ་ན། ག་ག་དྷ་
ར༑ ནོར་སྦས། ས་མནྟ་ཤྲཱི། ནི་སྐ་ལངྒ་དེབ། ཛ་གཏྟ་མི་ཏྲ་
ཨ་ནནྟྲ། བུདྡྷ་ཤྲཱི་ཛྙཱ་ན། ཤཱཀྱ་ཤྲཱི་བྷ་དྲ། བི་བཧུ་ཏི་ཙན་དྲ་
དཱ་ན་ཤཱི་ལ། སང་གྷ་ཤྲཱི། ལོངས་སྤྱོད་རྡོ་རྗེ། རཏྣ་ཤྲཱི་
བལ་པོ་མྷཱ་ས་ན། བལ་པོ་བཛྲ་ཀིརྟི། བལ་པོ་ཀཱ་ཡ་ཤྲཱི། བལ་
པོ་གྲགས་པ་དཔལ། ཀུ་མཱ་རི། ཐམས་ཅད་མཁྱེན་པའི་དཔལ། སཱ་
དཧུ་ཀརྟི། བི་ན་ཡ་ཤྲཱི། ཤཱི་ལ་ཤྲཱི། སངྒ་ལ་ཤྲཱི། བི་མ་ལ་ཤྲཱི་
དར་པན་ཨཱ་ཙརྱ། ཛ་ཡ་དེ་ཝ། ལཀྵི་མཱ་ཀ་ར། རཏྣ་ཤྲཱི་
ཨཱ་ནནྟ་ཤྲཱི། ར་ཧུ་ལ་ཤྲཱི། བླ་མ་ཟངས་གླིང་པ། ཀིརྟི་པཎྜི་ཏ་ལ་སོགས་
པ་བྱོན་ལ། དུས་ཕྱིས་མི་པཎ་ཆེན་ནགས་ཀྱི་རིན་ཆེན་དང། ལོ་ཀོ་ཏྟར་སོགས་
རེ་རེ་ཙམ་ལས་མང་པོ་བྱོན་པ་མི་སྣང་ངོ།། །།    ༈   
བ་བྱུང་བ་ལ། སྔ་བ་ནི། ལི་ཐེ་སེ་དང། ཐོན་མི་སཾ་བཧོ་ཊ་ཡིན་ཞིང་

[048] རྡོ་རྗེ་དཔལ། བྲན་ཀ་མུ་ལ་ཀོ་དང། གཉགས་ཛྙཱ་ན་ཀུ་
མ་ར། འབའ་ཡེ་ཤེས་དབང་པོ། ངན་ལམ་རྒྱལ་བ་མཆོག་དབྱངས། འབའ་
ཁྲི་བཞེར་སང་ཤི་ཏ། སྤྲང་རྒྱར་ལེགས་གཟིགས། སེང་གོང་ལྷ་ལུང་གཟིགས་
འབའ་རྨེ་རྗེ་གསལ་སྣང། སྣ་ནམ་རྡོ་རྗེ་བདུད་འཇོམས། ལྕེ་ཛྙཱ་ན་སིདྡྷི་
འཆིམས་ཤཱཀྱ་པྲ་ཝ། བྲང་ཏི་ཛ་ཡ་རཀྵི་ཏ། ཤུད་བུ་དཔལ་གྱི་སེངྒེ། དཔལ་
མཉྫུ་ཤྲཱི། རྩངས་དེ་ཝེན་དྲ་རཀྵི་ཏ། བྲན་ཀ་མུ་ཏི་ཀ། བ་གོར་བཻ་རོ་ཙ་ན་
རཀྵི་ཏ། འཁོན་ན་གེནྟ་རཀྵི་ཏ། རྨ་རིན་ཆེན་མཆོག། རྩངས་པ་ལའི་བུ་
རིན་ཆེན་ལེགས་གྲུབ། དྷརྨཱ་ཨ་ལོ་ཀ། དྲན་པ་ནའང་དགྲ་བཅོམ་རིན་
ཆེན་སྟེ། རྣམ་པར་མི་རྟོག་པ། ཤཱཀྱ་འོད། ལྕེ་ཁྱི་འབྲུག་
ཉངས་ཁམས་པ་གོ་ཆ། ཛྙཱ་དེ་ཝ་གོ་ཥ། ཞང་རྒྱལ་ཉན་ཉ་བཟང་
འགོས་ཆོས་གྲུབ། སྟོང་ཙ་ཨཱ་ཙརྱ། དྷརྨ་ཏ་ཤཱི་ལ། ཀླུ་ཡི་རྒྱལ་མཚན་
དཔལ་བརྩེགས། རཀྵི་ཏ། ཡེ་ཤེས་སྡེ། ཛ་ཡ་རཀྵི་ཏ། མཉྫུ་
ཤྲཱི་ཝརྨྨ། རཏ་ནེན་ཏྲ་ཤཱི་ལ། བཟང་སྐྱོང། ལྷའི་ཟླ་བ། དཔལ་
གྱི་ལྷུན་པོ། དཔལ་འབྱོར། ཡེ་ཤེས་སྙིང་པོ། རྒྱལ་བ་ཤེས་རབ་
ཤཱཀྱ་བཤེས་གཉེན། དགེ་བ་དཔལ། ལེགས་ཀྱི་བདེ། སྣུབས་ནམ་
མཁའ་སྙིང་པོ། ཡི་གེ་པ་དགོན་གླིང་རྨ། གཞོན་ནུ་སྲུང་བ། ནམ་མཁའ་
སྐྱོང། ཕྱི་དར་གྱི་ལོ་ཆེན་རིན་བཟང་སོགས་གོང་སྨོས་རྣམས་དང། གཞན་
ཡང་གྲགས་འབྱོར་ཤེས་རབ། འབྲོ་སེང་དཀར་ཤཱཀྱ་འོད། རྔོག་ལེགས་
པའི་ཤེས་རབ། རྒྱ་བརྩོན་འགྲུས་སེངྒེ། ནག་ཚོ་ཚུལ་ཁྲིམས་རྒྱལ་བ་
ཁུ་དངོས་གྲུབ། ཆོས་ཀྱི་ཤེས་རབ། མར་ཐུད་དང་བ་ཤེས་རབ། རྨ་དགེ་
བའི་བློ་གྲོས། ག་རོང་ཚུལ་ཁྲིམས་འབྱུང་གནས། ཤཱཀྱ་བློ་གྲོས། འབྲོམ་
རྒྱལ་བའི་འབྱུང་གནས། སྟག་ལོ་ཙཱ་བ། འགར་ཆོས་ཀྱི་བཟང་པོ། ཤེའུ་
བཛྲ་དེ་བ། རབ་ཞི་བཤེས་གཉེན། ཟུ་དགའ་བ་རྡོ་རྗེ། གྱི་ལྗང་དབུ་
དཀར། ཆོས་ཀྱི་ཡོན་ཏན། ཆོས་ཀྱི་རིན་ཆེན། སེ་རྩ་བ་བསོད་ནམས་

[349] རོང་བ་ཆོས་བཟང། ཡོལ་ལྕགས་རྡོ་རྗེ་དབང་ཕྱུག་མང་
འོར་བྱང་ཆུབ་ཤེས་རབ། དིང་རི་ཆོས་གྲགས། བཀྲ་ཤིས་རྒྱལ་མཚན། མཚུར་
དབང་ངེ། དཔལ་ཀུན་དགའ་གྲགས། ཆོས་ཀྱི་སྙིང་པོ། ཀམ་ཆོས་ཀྱི་ཡེ་
ཤེས། ཕྱུགས་མཚམས་དབང། ཕྱུག་རྒྱ་མཚོ། ཚུལ་ཁྲིམས་ཡོན་ཏན་
ཁྱེའུ་གད་པ་ཡོན་ཏན་དཔལ། བསོད་ནམས་བཟང་པོ། སུམ་པ་དཔལ་མཆོག་
རྡོ་རྗེ། ཉི་མ་རྡོ་རྗེ། ཁུ་དགེ་བསྙེན་ནེ་ཙོ། ཀློག་སྐྱ་གཞོན་ནུ་འབར། ལྷ་
ཡེ་ཤེས་རྒྱལ་མཚན། བྱང་ཆུབ་འབྱུང་གནས། སླན་ཆོས་ཀྱི་བློ་གྲོས། ཤེས་
རབ་ཡེ་ཤེས། རིག་པ་གཞོན་ནུ། གཞོན་ཚུལ། ཁུ་མེ་འོད་འབར་
ཤེས་རབ་བརྩོན་འགྲུས། གཡུང་དྲུང་འོད། བསོད་ནམས་རྒྱལ་བ། ཅོག་
གྲུ་མྱ་ངན་མེད་པའི་དཔལ། ལ་ཆིང་ཡོན་ཏན་འབར། བསོད་ནམས་མོས་
པ༑ དགེ་ཚུལ་ཁྲིམས་བརྩེགས། ལྷ་བཙུན་པ། ལྷ་བཙན་པོ་མུ་ནི་
རཱ་ཛཱ། རྔོག་བུདྡྷ་པཱ་ལ། རྒྱལ་ལོ་ཙཱ་བ། སྤལ་རྡོ་རྗེ་རྒྱལ་པོ། ལྷ་རིན་
པོ་ཆེ། ལྷ་ཆོས་ཀྱི་རིན་ཆེན། ཀྱུ་ར་ཚུལ་ཁྲིམས་འོད་ཟེར། དགེ་སློང་
བྱོའི་གདོང་ཅན། ར་བྱིད་ལོ་ཙཱ་བ། ཕུར་བུ་འོད། པ་ཚབ་ཚུལ་རྒྱལ་
ཤེས་རབ་ལེགས། ནགས་ཚོ་དར་མ་གྲགས། མར་པ་བློ་གྲོས་བཟང་པོ་
སེ་ལོ་ཙཱ། ཟླ་བ་གྲགས་པ། གཉལ་ཡེ་ཤེས་ཆོས། ཆོས་ཀྱི་ཟླ་བ་
དགེ་སློང་ཤེས་རབ་སྐྱབས། ནག་ཚོ་ཤེས་རབ་རྒྱལ་མཚན། འ་ཞ་རྒྱ་གར་བརྩེཊ་
གཉན་བསོད་ནམས། བ་རི་ཆོས་གྲགས། ཨོན་པོ་ལོ་ཙཱ་གཞོན་ནུ་ཤེས་རབ་
འགར་ཤེས་རབ་འབྱུང་གནས། འཇམ་དཔལ་གཞོན་ནུ། ཤེས་རབ་འོད་
ཟེར། ལྕེ་དགའ་བ་དཔལ། ཡེ་ཤེས་འབྱུང་གནས། ཤཱཀྱ་བརྩོན་འགྲུས་
ལོ་བཙུན་ཆུང་རྡོ་རྗེ་རྒྱལ་མཚན། ལྕེ་བཀྲ་ཤིས། ས་སྐྱ་པཎྜི་ཏ། དཔྱལ་ཤེས་
རབ་འོད། ཞང་གྲུབ་པ་དཔལ། གློ་པོ་ཤེས་རབ། ལྷོ་བྲག་དང་སེང་
མི་མཉམ་བཟང་པོ། ཁམས་པ་བློ་གྲོས་རྒྱལ་པོ། འདན་མ་ཚུལ་སེང་
ར་ས་གཞོན་བརྩོན། སྒྲ་ཚད་པ་རིན་ཆེན་རྣམ་རྒྱལ། ནམ་མཁའ་བཟང་པོ་

[350] རྡོ་རྗེ་རྒྱལ་མཚན། ཐུགས་རྗེ་དཔལ། དཔལ་སྙིང་ལོ་
ཙཱ་གྲགས་པའི་མཚན་ཙན། སྣར་ཐང་ལོ་ཙཱ་བ་སང་ག་ཤྲཱ་མ། ལོ་ཙཱ་བ་སྐྱབས་
མཆོག་དཔལ། སྟག་ཚང་ལོ་ཙཱ་བ་ཤེས་རབ་རིན་ཆེན། ངག་དབང། མཉྫུ་
ཤྲཱི༑ འགོས་ལོ་གཞོན་ནུ་དཔལ། ཞ་ལུ་ལོ་ཙཱ་བ་ལེགས་པ་རྒྱལ་མཚན་
ནག་ལོ་རིན་ཆེན། ཆོས་རྒྱལ། ས་ལོ་འཇམ་དབྱངས་ཀུན་དགའ་བསོད་
ནམས། ཇོ་ནང་ཏཱ་ར་ནཱ་ཐ། རཏྣ་བྷ་དྲ་དང་འདར་ལོ་ངག་དབང་ཕུན་ཚོགས་ལ་
སོགས་པ་མང་དུ་བྱུང་ངོ།། །།
   ༈   
བཀའ་དང་བསྟན་བཅོས་གང་འགྱུར་འགོད་པ་ལ་གཉིས་
བུ་སྟོན་རིན་པོ་ཆེའི་ཆོས་འབྱུང་ན་གང་བཀོད་དང། ཞར་ལ་རྒྱ་ནག་གི་པར་
གསར་རྙིང་ན་གང་ཡོད་ཀྱི་པོ་ཏིའི་གྲངས་ཙམ་སྨོས་པའོ། །དང་པ་ལ་གཉིས་
བཀའ་དང། བསྟན་འཆོས་སོ། །དང་པོ་ལ་མདོ་སྔགས་གཉིས་ལས། དང་
པོ་མདོ་ཕྱོགས་ཀྱི་འཁོར་ལོ་དང་པོའི་ཕྱོགས་གཏོགས་ནི། འདུལ་བ་ལུང་བཞི་
་ཕ་མའི་་རྣམ་འབྱེད། ཕྲན་ཚོགས། ་གཞུང་དམ་པ་་སྟེ་
སྡེ་བཞི། རྩ་བའི་ལུང་ཐ་མའི་་སོ་ཐར་མདོ་དང། དྲན་པ་ཉེར་བཞག་
་ཚངས་པའི་དྲ་བ། ་མདོ་ཆེན་སྒྱུ་དྲ། ་ ་  འདུས་ཆེན། ་ཀུན་རྒྱུ་
མི་རྒྱུ་མཐུན་པ། ་ ་  གཟུགས་ཅན་སྙིང་པོ་བསུ་པ། མདོ་སྟོང་ཉིད་དང་སྟོང་ཉིད་ཆེན་
པོ༑ མདོ་རྒྱལ་མཚན་མཆོག་ཤོ་ལོ་་རྒྱལ་མཚན་དམ་པ། ་་ལྔ་
གསུམ་པ། རྡོ་འཕང་བ། ་སྐྱེས་བུ་དམ་པ། ་དགའ་བོ་རབ་བྱུང་
་ལྷའི་མདོ། སྤཾ་ཆེ་ཆུང། ་ཟླ་མདོ། ་ཁང་བུ་བརྩེགས་པ། ་
གནས་འཇོག། ་དགའ་བ་ཅན། ་གཞོན་ནུ་དཔེ། ་ཁམས་མང་
་མཁར་བསིལ་དང་དེ་འཆང་མདོ། གཎྜི་དང་དེའི་དུས་ཀྱི་མདོ། ་བཤེས་

[351] ་དགེ་སློང་རབ་གཅེས། ་ཚུལ་ཁྲིམས་ཡང་དག་ལྡན་
་ལྟུང་བ་སྡེ་ལྔའི་དགེ་མི་དགེ་སྟོན་པ། མཆོག་བརྟག་རྣམ་གྲོལ་ལམ་ལས་
སྦྱངས་པས་ཡོན་ཏན་བསྟན་པ། ཚེ་མཐའི་མདོ། འཆི་འཕོ་སོགས་སྟོན་པ་
མི་རྟག་པའི་མདོ། ་འདུ་ཤེས་བཅུ་དང་བཅུ་གཅིག་བསྟན་པ། ་མཚན་
མོ་བཟང་མདོ། ་མུན་གྱི་ནགས་ཚལ་སྒོའི་མདོ། ཕ་མའི་དྲིན་ལན་བསྟན་
པ༑ ་བདེན་བཞིའི་མདོ། ཆོས་འཁོར་གྱི་མདོ། དོན་རྣམ་པར་གདོན་
མི་ཟ་བའི་ཆོས་རྣམ་གྲངས། ་བདེར་གཤེགས་གཟུགས་བསྙན་བཞག་པའི་ཕན་
ཡོན་བརྗོད་པའི་རྣམ་གྲངས། ་བདེར་གཤེགས་གཟུགས་བསྙན་བཞག་པའི་ཕན་
རྒྱལ་ཚིགས་བཅད། ་ཀླུ་རྒྱལ་རྔ་སྒྲའི་ཚིགས་བཅད། ་ཚིགས་གཅིག་པ་
དང་བཞི་པ། མངོན་འབྱུང། ཆེད་བརྗོད་ཚོམ། ་ཐབས་མཁས་སངས་རྒྱས་
དྲིན་ལས་བསབ་པ། ་ལས་རྣམ་འབྱེད་ཆུང་དུ། ་ལས་རྣམ་འགྱུར་བསྟན་
པ༑ ་རྒྱལ་བུ་དོན་གྲུབ་མདོ། ་བསོད་སྟོབས་དང། ་རྒྱལ་བུ་ཟླ་
འོད་དང་དཔལ་སེང་དང་རྒྱལ་བུ་གསེར་མདོག་དང་་ཕག་མོ་དང་་མག་
དྷ་བཟང་མོ་དང་་གང་པོ་སོགས་ཀྱི་རྟོགས་བརྗོད། སངས་རྒྱས་ཀྱི་རྟོགས་
བརྗོད་ཤེས་ལྡན་མདོ། ་ལས་བརྒྱ་བ། ་འཛངས་བླུན། ་
ལེགས་ཉེས་རྒྱུ་འབྲས་དང་དགེ་མི་དགེའི་འབྲས་བུ་བསྟན་པ། ཟླ་སྙིང་གི་ཞུས་མདོ་
ལས་སངས་རྒྱས་མྱ་ངན་ལས་འདས་ནས་བསྟན་པ་གནས་འཇིག་ལུང་བསྟན། ་
རི་གླང་རུ་ལུང་བསྟན། ་སྟག་སྣའི་རྟོགས་བརྗོད་དང། ་མིག་བཅུ་གཉིས་
པ༑ ཀུན་རྒྱུ་སེན་རིངས་ཀྱིས་ཞུས་པ། ་བྱམས་པའི་ལུང་བསྟན་པ་རྣམས་
སོ༑ ༑ཡང་སྔར་འགྱུར་ཀྱང་དེང་སང་མ་རྙེད་པ་བསོད་ནམས་དང་བསོད་ནམས་
གཏུགས་དང་གང་ཟག་དང་ཁྱིམ་བདག་འདུ་ཤེས་དང་ཆེས་བརྗོད་དང་ལུས་འཕགས་
མོའི་མདོ་རྣམས་དང། དྲན་པ་ཉེར་བཞག་ཚིག་ལེའུ་བྱས་པ། དྲན་ཨྤ་ཉེར་བཞག་
ཆུང། སེམས་ཅན་སྐྱེ་ཤིའི་རྩ་བ་བསྟན། ་འཇིག་རྟེན་ཕ་རོལ་བསྒྲུབས་

[352] ་དགེ་བ་བཅུ་ཡི་དམ་དུ་བླང་པའི་ཆོ་ག་བཟང་སྦྱིན་དང་བྱམས་སྐོར་མདོ་
དད་པར་འཇུག་པ། སྦྱངས་པའི་ཡོན་ཏན་བཤད་པ། སྨོན་ལམ་དང་སའི་མདོ་
འདོད་པ་ལ་གདམས་པ། ཡུལ་འཁོར་སྐྱོང་ཞུས་ཆུང་ངུ། ་ལས་རྣམ་
འབྱེད་ཆེན་པོ། ་མང་པོས་བསྡུས་པ། ་རྣམས་ཡིན་ལ། དེ་དག་
ལས་དྲིན་ལན་བསབ་བ་སོགས་གཞན་ལས་ཐེག་ཆེན་གྱི་མདོར་བཤད་དོ།། །།
འཁོར་ལོ་འབར་བའི་ཕྱོགས་ནི། ཤེར་ཕྱིན་སྟོང་ཕྲག་བརྒྱ་པ། ་ཉི་ཁྲི་
ལྔ་སྟོང་པ། །་ཁྲི་བརྒྱད་སྟོང་པ། ་ཤེས་རབ་ཁྲི་པ། ་བརྒྱད་
སྟོང་པ། ་སྡུད་པ་སྟེ་མངོན་རྟོགས་བརྒྱད་ཆར་པར་སྟོན་པའི་ཡུམ་དྲུག་རབ་
རྩ་ལ་རྣམ་གནོན་གྱི་ཞུས་པ། །་ཤེར་ཕྱིན་ལྔ་བརྒྱ་པ། ་རྡོ་རྗེ་གཅོད་
པ༑ ་ཚུལ་བརྒྱ་ལྔ་བཅུ་པ་དང་ལྔ་བཅུ་པ། ་ཀོའུ་ཤི་ཀའི་མདོ་
་སྒོ་ཉེར་ལྔ་པ། ་ཤེར་སྙིང། ཡི་གེ་ཉུང་དུ། ཡི་གེ་གཅིག་པ། འདིའི་
སྟེང་དུ་དཀོན་བརྩེགས་ཀྱི་འདུས་པ་ཞེ་དྲུག་པ་ཤེར་ཕྱིན་བདུན་བརྒྱ་པ་བསྣན་ནས་སྲས་
བཅུ་གཅིག་སྟེ་ཡུམ་སྲས་བཅུ་བདུན་དུ་གྲགས་ཀྱང་ཤེར་ཕྱིན་མཚན། །་བརྒྱ་རྩ་
།་བརྒྱད་པ་ཉི་སྟེང་ཟླ་སྙིང་ཀུན་བཟང་ལག་ན་རྡོ་རྗེ་རྡོ་རྗེ་རྒྱལ་མཚན་གྱི་མདོ་སྟེ་དྲུག་
པའང་ཤེར་མདོ་ཡིན་པས་སྔ་མ་བཅུ་བདུན་དུ་གྲངས་མ་ངེས་ཟེར། སྔར་འགྱུར་འཕྲོ་
ཤེར་ཕྱིན་སྟོང་ཕྲག་བཞི་པ་མ་རྙེད་ལ། ་ཁ་གཅིག་སྡུད་མདོ་རྒྱས་པ་ཡོད་ཟེར་
རི༑ འཁོར་ལོ་ཐ་མའི་ཕྱིར་ནི། ཕལ་པོ་ཆེ་ལ་འཇིག་རྟེན་གྱི་དབང་པོ་རྒྱན་གྱི་
ལེའུ་ནས། སྡོང་པོས་བརྒྱན་པའི་བར་ལེའུ་ཞེ་ལྔ། དེའི་ལེའུ་གཏོགས་པ་
་རྡོར་རྒྱན་བསྔོ་བ་དང་འཇིག་རྟེན་ལས་འདས་པ་དང་སྡོང་རྒྱན་ལེའུ་དང། ས་
བཅུ་པ། ་ཀུན་བཟང་སྤྱོད་པ་དང་བདེ་གཤེགས་སྐྱེ་འབྱུང་བསྟན་པའོ། །འདི་
ལ་ཤིན་ཏུ་རྒྱས་པའི་སྡེ། ་མདོ་གཉིས་དང་སྙན་གྱི་གོང་རྒྱན་དང་པདྨའི་རྒྱན་
རྣམས་ཆད་ཟེར་རོ།། །།དཀོན་བརྩེགས་ལེའུ་སྟོང་ཕྲག་བརྒྱ་པ་ལས་
སྡོམ་གསུམ་བསྟན་པ། ་སྒོ་མཐའ་ཡས་རྣམས་སྤྱོད། ་བདེ་གཤེགས་
གསང་བ་བསམ་གྱིས་མི་ཁྱབ་པ་དང་རྨི་ལམ་བསྟན་པ། ་འོད་དཔག་མེད་དང་

[353] །་གོ་ཆ་བཀོད་པ། ་ཆོས་དབྱིངས་དབྱེར་མེད་
བསྟན་པ། །་ཆོས་བཅུ་པ། ་ཀུན་ནས་སྒོའི་ལེའུ། །་འོད་ཟེར་
ཀུན་བཀྱེ། ་བྱང་སེམས་སྡེ་སྣོད། ་དགའ་བོ་མངལ་གནས་དང་མངལ་
འཇུག་དང་འཇམ་དཔལ་ཞིང་བཀོད་བསྟན་པ། །་ཡབ་སྲས་མཇལ་བ་
་ཡུལ་འཁོར་སྐྱོངས་དང་ཁྱིམ་བདག་དྲག་ཤུལ་ཅན་དང་བདག་པོ་དང་ཀློག་ཐོབ་ཀྱིས་
ཞུས་པ། ་སྒྱུ་མ་མཁན་བཟང་པོ་ལུང་བསྟན། །་ཆོ་འཕྲུལ་ཆེན་པོ་བསྟན་
པ༑ །་བྱམས་པ་སེངྒེ་སྒྲ་ཆེན། ་འདུལ་བ་རྣམ་པར་གཏན་དབབ། ་
ལག་བཟང་དང་དེས་པ་དང་ཁྱིམ་བདག་དཔལ་སྦྱིན་དང་བད་ས་ལའི་རྒྱལ་པོ་འཆར་
བྱེད་དང་བློ་གྲོས་བཟང་མོ་དང་བུ་མོ་གངྒའི་མཆོག་དང་བུ་མོ་དྲི་མེད་བྱིན་དང་ཡོན་ཏན་
རིན་ཆེན་མེ་ཏོག་ཀུན་རྒྱས་རྣམས་ཀྱིས་ཞུས་པ། བུ་མོ་མྱ་ངན་བྱིན་ལུང་བསྟན་
་སངས་རྒྱས་ཀྱི་ཡུལ་བསམ་མི་ཁྱབ་བསྟན། ་སངས་རྒྱས་ཐམས་
ཅད་ཀྱི་གསང་ཆེན་ཐབས་མཁས་པ། ་ལྷའི་བུ་བློ་གྲོས་རབ་གནས་དང་
སེངྒེ་དང་ཚོང་དཔོན་བཟང་སྐྱོང་དང་བུ་མོ་རྣམ་དག་དྲངས་པ་དང་བྱམས་ཞུས་
གཉིས་དང་འོད་སྲུང་དང་བློ་གྲོས་མི་ཟད་པ་དང་གཙུག་ན་རིན་ཆེན་དང་དྲང་སྲོང་
རྒྱས་པ་རྣམས་ཀྱིས་ཞུས་པ། རིན་ཆེན་ཕུང་པོ། །་ཤེར་ཕྱིན་བདུན་བརྒྱ་
པ༑ །་ལྷ་མོ་དཔལ་ཕྲེང་སེངྒེ་སྒྲའི་ལེའུ།། །།ཐེག་ཆེན་མདོ་སྣ་
ཚོགས་ལ། བསྐལ་བཟང། ་རྒྱ་ཆེ་རོལ་པ། ་འཇམ་དཔལ་
རྣམ་རོལ། །་དང་རྣམ་འཕྲུལ་ལེའུ། །་བྱང་སེམས་སྤྱོད་ཡུལ་རྣམ་
འཕྲུལ། ་བརྩོམ་ལྡན་འདས་ཀྱི་ཡེ་ཤེས་རྒྱས་པ། ་སངས་རྒྱས་
ཐམས་ཅད་ཀྱི་ཡུལ་འཇུག་ཡེ་ཤེས་སྣང་རྒྱན། ་དགེ་རྩ་ཡོངས་འཛིན་
་ཟུང་མདོ་དང་ཁྱེའུ་སྣང་བ་བསམ་མི་ཁྱབ་པ་དང་སངས་རྒྱས་ཞིང་གི་ཡོན་
ཏན་བརྗོད་པ་དང་དཀྱིལ་འཁོར་བརྒྱད་པ་རྣམས་ཀྱི་ཆོས་ཀྱི་རྣམ་གྲངས། དགོངས་
པ་ངེས་འགྲེལ། །་ལང་ཀར་གཤེགས་པ། ་ལང་གཤེགས་ག་
རིན་ཆེན་མདོ་ལས་སངས་རྒྱས་གསུང་གི་སྙིང་པོ་ལེའུ། ་ག་ཡ་གོའི་

[354] ་སྙིང་རྗེ་པད་དཀར་གཉིས། ་མྱང་
འདས་ཆེན་པོ་ལེའུ་ཉི་ཁྲི་ལྔ་སྟོང་ལས་ལྷ་མི་སོགས་ཀྱིས་ཞུས་པ། ་མྱང་
འདས་ཆུང་བ། འདའ་ཀ་ཡེ་ཤེས་རྒྱ་ནག་དང་སངས་རྒྱས་མཛོད་རྒྱ་ལས་བསྒྱུར་བ་
་རྒྱན་སྟུག་པོ་བཀོད་པ། ་བདེར་གཤེགས་ཐམས་ཅད་ཀྱི་བྱིན་རླབས་ཀྱི་
སེམས་ཅན་ལ་གཟིགས་ཤིང་སངས་རྒྱས་ཀྱི་ཞིང་བཀོད་ཀུན་ཏུ་སྟོན་པ་
ཆོས་ཐམས་ཅད་ཀྱི་ཡོན་ཏན་བཀོད་རྒྱལ། ་བདེ་བ་ཅན་གྱི་བཀོད་པ། ་
ཟ་མ་ཏོག་བཀོད་པ། ་དཀོན་མཆོག་ཟ་མ་ཏོག། ་དཀོན་མཆོག་འབྱུང་
གནས། ་རིན་ཆེན་མཐའ། ་གསེར་འོད་དམ་པ་ཆེ་ཆུང་དང་གསེར་
འོད་རྣམ་རྒྱལ་གསེར་གྱི་མདོ་དང་གསེར་གྱི་བྱེ་མ་ལྟ་བུ། ཆོས་ཐམས་ཅད་རང་
བཞིན་མཉམ་ཉིད་རྣམ་སྤྲོས་ཏིང་འཛིན་དང་སྒྱུ་མ་ལྟ་བུའི་དང་བདེར་གཤེགས་ཡེ་ཤེས་
ཕྱག་རྒྱའི་དང་དཔའ་བར་འགྲོ་པའི་དང་ད་ལྟར་གྱི་སངས་རྒྱས་མངོན་སུམ་བཞུགས་པ་
དང་བསོད་ནམས་ཐམས་ཅད་བསྡུས་པའི་དང་རྡོ་རྗེའི་དང་ཁྱེའུ་བཞིའི་ཏིང་འཛིན་
དང་ཏིང་འཛིན་མཆོག་དམ་པ། འདུས་པ་ཆེན་པོ་རིན་ཆེན་ཏོག་གཟུངས་དང་རྡོ་རྗེ་
སྙིང་པོ་དང་སྒོ་མཐའ་ཡས་སྒྲུབ་པ་དང་སྒོ་དྲུག་པ་དང་རྣམ་པར་མི་རྟོག་པ་ལ་འཇུག་
པའི་གཟུངས་དང། ་ཚིགས་བཅད་གཉིས་པ་ཐེག་ཆེན་ལ་དད་པ་རབ་བསྒོམ་
་དེ་བཞིན་གཤེགས་པ་སྙིང་རྗེ་ཆེན་པོ་བསྟན་པ་གཟུངས་ཀྱི་དབང་ཕྱུག་རྒྱལ་པོ་
དང་ནམ་མཁའ་མཛོད་དང་རྣམ་འཕྲུལ་རྒྱལ་པོ་དང་བྱམས་པ་དང་སྤོབ་པ་བློ་གྲོས་
དང་བུ་མོ་རིན་ཆེན་དང་བློ་གྲོས་རྒྱ་མཚོ་རྣམས་ཀྱིས་ཞུས་པ་དང་ཀླུ་རྒྱལ་རྒྱ་མཚོས་
ཞུས་པ་ཆེ་འབྲིང་ཆུང་གསུམ། སྤྱན་རས་གཟིགས་དང་ཀླུ་མ་དྲོས་པ་དང་མིའམ་
རྩིའི་རྒྱལ་པོ་ལྗོན་པ་དང་ཚངས་པ་དང་ཚངས་བྱིན་དང་ཚངས་པ་ཁྱད་པར་མས་དང་
ལྷའི་བུ་རབ་རྩ་ལ་སེམས་དང་དཔལ་དབྱིག་དང་རིན་ཆེན་དྲ་བ་ཅན་དང་ཁྱེའུ་རིན་ཆེན་
ཟླ་བ་དང། ་བདེ་བྱེད་དང། ་ཡུལ་འཁོར་སྐྱོང་དང། ་
ལྷ་མོ་དིར་མེད་འོད་དང། ་བྲམ་ཟེ་དཔལ་ལྡན་དང། ་བསྒེས་མོ་གཉིས་
དང། ་འཇམ་དཔལ་རྣམས་ཀྱིས་ཞུས་པ། བདག་མེད་པ་དང་འཇིག་

[355] བློ་གྲོས་མི་ཟད་པ་དང། དྲི་མེད་གྲགས་པ་དང། ་
འཇམ་དཔལ་གྱིས་བསྟན་པ། ་སྦྱིན་པའི་ཕན་ཡོན་བསྟན་པ། ་བྱང་
སེམས་སྤྱད་པ་ཁྱེའུ་རིན་ཆེན་གྱིས་ཞུས་པ། ་སྦྱིན་པའི་ཕར་ཕྱིན་དང་ཕར་ཕྱིན་
དང། ་བྱང་ཆུབ་ཕྱོགས་དང། ་ཀུན་རྫོབ་དོན་དམ་བདེན་པ་དང། ་
ཆོས་ཐམས་ཅད་འབྱུང་མེད་དང། ་བདེར་གཤེགས་ཡོན་ཏན་ཡེ་ཤེས་བསམ་
མི་ཁྱབ་པའི་ཡུལ་ལ་་འཇུག་པ་དང་སངས་རྒྱས་ཀྱི་སྟོབས་བསྐྱེད་པའི་ཆོ་
འཕྲུལ་ཡུལ་རྣམ་འཕྲུལ་དང། །་སངས་རྒྱས་ཀྱི་ཆོས་བསམ་གྱིས་མི་ཁྱབ་པ་
རྣམས་བསྟན་པ། མར་མེ་མཛད་ཀྱིས་ལུང་བསྟན། ་ཚད་དས་པའི་དཔལ་
དང། ་བུད་མེད་འགྱུར་པ་དང། ་བུ་མོ་ཟླ་མཆོག་དང། ་ལྷ་
མོ་ཆེན་མོ་དཔལ་དང། ་བདེ་ལྡན་མ་་རྣམས་ལུང་བསྟན་པ། སྤྱན་
གཟིགས་མདོ། འཇམ་དཔལ་གནས་པ། ་བྱམས་པ་ལ་བདུད་རྩི་བརྗོད་
པ་་དང་བྱམས་པ་་འཇུག་པ། འཇིག་རྟེན་མཐུན་འཇུག་་དད་
པའི་སྟོབས་བསྐྱེད་ལ་འཇུག་པའི་ཕྱག་རྒྱ། །་ངེས་མ་ངེས་པར་འགྲོ་པའི་ཕྱག་
རྒྱལ་འཇུག་པ། ་མར་མེ་འབུལ་བ། ་ཆོས་ཀྱི་ཕྱག་རྒྱ། ་གྲོང་
ཁྱེར་འཚོ་མདོ། ་ཐས་འཚོ་ཡོངས་དག། ་རྒྱལ་པའི་བློ་གྲོས་ཀྱིས་
ཞུས་པ། ་གླང་ཆེན་རྩལ་མདོ། །་སྒྲ་ཆེན་པོ། ་སེངྒེ་སྒྲ་སྒྲོགས་
་ས་ལུ་ལྗང་བ། ་རྟེན་འབྲེལ་དང། ་རྟེན་འབྲེལ་དང་པོ་རྣམ་དབྱེ་
་སོར་ཕྲེང་ལ་ཕན་པ། ་མ་སྐྱེས་དགྲའི་འགྱོད་པ་བསལ་བ། ་དཔལ་
སྦས་མདོ། །་ལས་སྒྲིབ་རྣམ་དག། ་ལས་་སྒྲིབ་རྒྱུན་གཅོད་
་ཚུལ་འཆར་ཚར་གཅོད། ་རྒྱལ་པོར་གདམས་པ། ་རྔ་ཆེན་
དང་སུམ་ཅུ་རྩ་གསུམ་་དང་ལྷག་བསམ་བསྟན་པའི་ལེའུ། ་ཆོས་ཡང་
དག་པར་བསྡུད་པ། ་རྣམ་འཐག་བསྡུས་པ། ་སངས་རྒྱས་འགྲོ་དང་
བདེར་གཤེགས་་འགྲོ་དང་ཆོས་ཀུན་འགྲོ་བ་དཔལ་གྱི་དམ་ཚིག། ་དཀོན་
མཆོག་སྤྲིན་དང་སྤྲིན་ཆེན། ་སྤྲིན་ཆེན་ལས་བྱང་སེམས་རྒྱ་མཚོ་འསུད་པའི་

[356] །་སྤྲིན་ཆེན་རླུང་དཀྱིལ། ་སྤྲིན་ཆེན་མདོ་
རླུང་དཀྱིལ་ལས་སྤྲིན་ལེའུ། ་ཆར་དབབ་ལེའུ་སྤྲིན་ཆེན་ཆུང་དང་་གཅིག་
མི་གཅིག་དཔྱད། གཙུག་གཏོར་ཆེན་པོ་དན།་གཙུག་གཏོར་གྱེ་མ་དགུ་ལས་བདུད་ཀྱི་
ལེའུ་ཉི་ཚེ་ཕྱུང་པ། སའི་སྙིང་པོ་འཁོར་ལོ་བཅུ་པ། ་ཕྱིར་མོ་ལྡོག་འཁོར་ལོ་
་ཏིང་ངེ་འཛིན་འཁོར་ལོ་ཡོངས་བསྔོའི་འཁོར་ལོ་་ཆོས་ཀྱི་རྒྱལ་པོའི་མདོ་
།་ཆོས་ཀྱི་ཚུལ་དང། ་ཆོས་ཕུང་དང་་དོན་དམ་པའི་ཆོས་རྣམ་རྒྱལ་
དང། ་ཆོས་དོན་རྣམ་འབྱེད། ་བྱང་སེམས་སོ་ཐར་ཆོས་བཞིན་བསྒྲུབ་
དང། ་ཆོས་བཞིན་བསྟན་དང། ་ཆོས་བཞི་པ་དང། ་ཆོས་བཞི་
མ་བཏང་བ་བཞི་བསྒྲུབ་པ་དང། ་ཆོས་གསུམ་པ་ཆོས་ཀྱི་རྒྱ་མཚོ་དང་རྒྱལ་མཚན་
དང་རྒྱལ་པོ་དང་གཉིས་་ཉི་མའི་སྙིང་པོ་དང། ་བདེ་གཤེགས་སྙིང་
པོ་དང་།་རྣམ་སྣང་སྙིང་པོ་དང་་ནམ་མཁའི་སྙིང་པོ་།་ཡང་དག་སྤྱོད་
ཚུལ་ནམ་མཁའི་མདོག་གི་འདུལ་བཟོད་་ཐབས་མཁས་མདོ་སངས་རྒྱས་
མཚན་ལྔ་སྟོང་བཞི་བརྒྱ་ང་གསུམ་པ་་ཐར་པ་ཆེན་པོའི་ཕྱོགས་རྒྱས་འགྱོད་
ཚངས་ཀྱི་སྡིག་སྦྱངས་ཏེ་སངས་རྒྱས་སུ་གྲུབ་པ་རྣམ་བཀོད་།་རྟོགས་པ་ཆེན་པོ་
ཡོངས་རྒྱས་མདོ་ལས་མཚན་ནས་བརྗོད་པའི་ཡོན་ཏན་གླིང་བཞི་མེ་ཏོག་ཚོགས་
་པང་ཀོང་ཕྱག་རྒྱ་བསམ་མི་ཁྱབ་རྒྱལ་པོ་་ཕྱོགས་བཅུའི་མུན་སེལ་
་སངས་རྒྱས་བདུན་པ་དང་་བརྒྱད་པ་དང་་བཅུ་གཉིས་པ་
དང་་སངས་རྒྱས་ཀྱི་དབུ་རྒྱན་དང། ་ས་དང་་སངས་རྒྱས་
མི་སྤང་བ་་དཀྱིལ་འཁོར་བརྒྱད་དང། ་དཀོན་མཆོག་གསུམ་རྗེས་
དྲན་བསླབས་གསུམ་སྐུ་གསུམ་ཕུང་པོ་གསུམ་པ་་བྱང་ཆུབ་ལྟུང་བཤགས་
བདེ་གཤེགས་བདུན་དང་་སྨན་བླའི་སྔོན་གྱི་སྨོན་ལམ་ཁྱད་པར་རྒྱས་པ་་
གསུམ་པ་སྐྱབས་མདོ་་སྲིད་པ་འཕོ་བ། ་མྱང་འདས་ཆེན་
པོ་་རིའི་ཀུན་དགའི་མདོ་དང་ཀླུ་དགའ་བོ་ཉེདྒའ་བཏུལ་བ་དང་འོད་སྲུང་
ཆེན་པོ་དང་ཉི་མ་དང་བཀྲ་ཤིས་ཆེན་པོ་དང་འདུན་ཆེན་དང་བྱམས་པ་དང་བསྒོམ་པ་

[357]
ལོ་ཅན་མདོ་རྣམས་སྔ་མ་དག་དང་ཟློས་མི་ཟློས་དང་ཐེག་པ་ཆེ་ཆུང་དཔྱོད་བསྔོ་སྨོན་
བཀྲ་ཤིས་མ། ཡོངས་སུ་བསྔོ་བ་ཆེན་པོ། །་སྔགས་ཡོད་མེད་གཉིས་
་བསམ་པ་ཐམས་ཅད་རྫོགས་བྱེད་དང་འགྲོ་བ་ཐམས་ཅད་སྐྱོབ་བྱེད་བསྔོ་བ་
་བཟང་སྤྱོད་དང་བྱམས་པ་དང་མཆོག་གི་སྤྱོད་པའི་སྨོན་ལམ། ་རྒྱལ་
པོ་གསེར་གྱི་ལག་གི་མར་མེའི་སྨོན་ལམ་དང་གསེར་འོད་དམ་པའི་བཤགས་ལེའུ་
ནས་ཕྱུང་བ་དང་སྟོང་ཆེན་རབ་འཇོམས་ལས་བྱུང་པ་དང་རྨ་བྱ་ཆེན་མོ་ལས་བྱུང་
པའི་སྨོན་ལམ། ཡངས་པའི་གྲོང་ཁྱེར་དུ་འཇུག་པ་དང་ལྷས་ཞུས་པས་བདེ་
ལེགས་ཀྱི་ཚིགས་བཅད། བདེ་ལེགས་སུ་འགྱུར་པ་་ཚོང་དཔོན་མགོན་
བཟང་པོ་གཉིས་དང་ཁྱིམ་བདག་དེས་པ་ལ་གསུངས་པའི་ཤིས་བརྗོད། སངས་
རྒྱས་ལ་བརྒྱ་བྱིན་དང་ལྷ་རྒྱལ་རབ་མཚོམས་བསྟོད་པའི་བཀྲ་ཤིས། སངས་
རྒྱས་ལ་ལྷའི་རྒྱལ་པོ་རབ་དགའ་ལྡན་གྱིས་བསྟོད་བཀྲའི་ཚིགས་བཅད་
ལྷས་ཞུས་པ་དང་སངས་རྒྱས་རབ་བདུན་དང་དཀོན་མཆོག་གསུམ་དང་མཛད་པ་
བཅུ་གཉིས་ཀྱི་བཀྲ་ཤིས་ཚིགས་བཅད་ཡོད་དོ།། །།སྔར་འགྱུར་ཡང་
དེ་དུས་མ་རྙེད་པའི་དཀར་ཆག་ཏུ་མ་ཕྱུང་པ་དེ་བཞིན་གཤེགས་པའི་མཛོད་
་དཀོན་མཆོག་མཛོད། །་ནམ་མཁའི་མཛོད། ་དཔལ་དབྱངས་
ཀྱིས་ཞུས་པ་།་བདེ་གཤེགས་དང་་བྱང་སེམས་སྤྱོད་ཡུལ་་
ཡང་དག་དང་ཆོས་ཐམས་ཅད་ཀྱི་སྤྱོད་ཡུལ་སྤོབས་པའི་རྒྱན་བཀོད་ཡེ་ཤེས་
མཛོད་དང། བདེར་གཤེགས་ཏིང་ངེས་འཛིན་ནམ་སྙིང་གིས་ཞུས་པ་དང་་
དཔལ་ཆེན་མོ་དང་་དཔལ་ཕུན་ཚོགས་རྡོར་རྙིང་དང། ་ཟླ་མཆོག་
དང་གསལ་རྒྱལ་དང་རབ་དགའ་དང་སྟག་མོའི་བུ་མོས་ཞུས་པ། ཕར་ཕྱིན་
བཅུ་དང་རི་མོའི་མཚན་ཉིད་དང་ལས་འགྱུར་དང་ཚད་མེད་པ་དང་དཀྱིལ་འཁོར་
དབུལ་པའི་ཕན་ཡོན་བསྟན་པ། བྱང་སེམས་དང་ཚངས་པ་ལུང་བསྟན། རིན་
པོ་ཆེ་དང། ་བདེར་གཤེགས་ལུང་གི་ལེའུ་དང་འདུལ་བ་རྣམ་པར་གདོན་

[358] །་ཡེ་ཤེས་རྒྱས་པ་ཆུང་དུ་དང་་ཡང་དག་ལེགས་པའི་ཡོན་ཏན་
བཤད་དང། ་སྨན་བླའི་མདོ་ཆུང་་ཕ་རོལ་ཏུ་ཕྱིན་པ་བསྡུས་པ་ཤེས་རབ་
དང་སྟོབས་བསྐྱེད། ཡེ་ཤེས་བསྡུས་པ་བདེ་གཤེགས་བསྔོ་བར་མཁས་པ། ་ཆོས་
ཉིད་རང་གི་ངོ་བོ་ལས་མི་གཡོ་བར་ཐ་དད་པར་ཐམས་ཅད་ལ་སྣང་བ་་བསྟན་པའི་
མདོ་སྡེ་སོ་དྲུག་གོ།། །།དཀར་ཆགས་འཕང་ཐང་མར་མེ་འགལ་འཚོ་བ་དང་
རྟ་མགྲིན་རྣམ་བཀོད་ལི་ལས་བསྒྱུར་ཟེར་ཞིང་ཀོའུ་ཤི་ཀ་དང་བློ་གྲོས་བཟང་མོ་ཆུང་བ་དང་
ལྗོན་ཤིང་མདོ་སོགས་ས་པཎ་སོགས་ཀྱིས་མདོ་ཡང་དག་ལྟར་སྣང་ཕྱེས་ལ་སུམ་བརྒྱ་
གྱ་གཅིག་དང། མ་རྙེད་པ་ང་བདུན་ནམ་ང་དགུ་སོགས་འགྱུར་རོ།། །།
གཉིས་པ་སྔགས་ཕྱོགས་ལ་རྒྱུད་སྡེ་བཞི་ལས། དང་པོ་བྱ་རྒྱུད་ལ་འཇམ་དཔལ་གྱི་
རྒྱུད་སྐོར་ནི། འཇམ་དཔལ་རྩ་རྒྱུད་དུ། ་དཔའ་བོ་གཅིག་གྲུབ་དང། ་
འཇམ་དཔལ་གྱི་ཞལ་ནས་གསུངས་པ་དང་དམོད་གཙུགས་དང་ཤེས་རབ་བློ་འཕེལ་དང་
་འབྲུ་གཅིག་དང་དམ་བཅའ་བ་དང་རྣོན་པོ་ལ་བསྟོད་པ་སྟེ་བརྒྱད་དོ།། །།
ཡང་ཕྱིས་སུ་མ་རྙེད་པ་འཇམ་དཔལ་གྱི་མཚན་བརྒྱ་རྩ་དང། ་ཤེས་རབ་
བསྐྱེད་པ་དང་མཉྫུ་གྷོ་ཥ་དང། ཝ་གི་ཤཱར་དང་སྡུག་བསྔལ་ཞི་བྱེད་དང་ལྷ་མོ་
བརྒྱད་ཀྱིས་བསྟོད་དོ།། །།སྤྱན་གཟིགས་ཀྱི་རྒྱུད་ལ། རྩ་རྒྱུད་པདྨའི་དྲ་བ་
བཤད་རྒྱུད་དོན་ཞགས་རྟོགས་ཆེན་དང། ་དོན་ཞགས་ཀྱི་སྙིང་པོ་དང་་
གཟུངས་གཉིས་དང་ཕྱིན་དྲུག་ཡོངས་སུ་རྫོགས་གཟུངས་དངས་ཨ་བཅུའི་གཟུངས། །ཕྱག་
སྟོང་གི་གཟུངས་དང་ཡིད་བཞིན་ནོར་བུའི་སྙིང་པོ་དང་ཞལ་བཅུ་གཅིག་བའི་གཟུངས་
དང་་རིགས་སྔགས། པདྨོ་ཅོད་པཎ་གྱི་རྒྱུད། །འཇིག་རྟེན་དབང་ཕྱུག་
གི་རྟོགས་པ་དང་ཡིག་དྲུག་རིག་སྔགས་་ཀུན་བཟང་དང་་ནི་ལ་ཀ་
ཎ་ཐ་དང། ་ཧ་ཡ་གྷྲི་བ་དང་་མེ་ཁ་ལའི་གཟུངས་དང་སྤྱན་གཟིགས་
ཡུམ་དང་སྙིང་རྗེ་ལ་མི་བཤོལ་པའི་གཟུངས་དང་སྦྱན་གཟིགས་གསུངས་དང་སྙིང་པོ་
སེང་གེ་སྒྲའི་རྒྱུད་དང་གཟུངས་དང་དམ་བཅའ་བའི་གཟུངས་ཏེ་ཉེར་བཞིའོ།། །།
ཡང་མ་རྙེད་པ་ཡིད་བཞིན་བྱི་ནོར་བུ་འཁོར་ལོའི་གཟུངས་དང་་ཧ་ལ་

[359]
སོ༑༑ ༑༑ཕྱག་རྡོར་རྒྱུད་ལ། རྡོ་རྗེས་་འོག་གི་རྒྱུད་ལེའུ་ཉེར་ལྔ་པ་བཅུ་
གསུམ་པ་བདུན་པ་རྡོ་རྗེས་གསུམ་དུ་རྒྱུ་པའི་རྟོགས་པ་དང་ཕྱག་རྡོར་གཟུངས་མཆོག་བཅས་
པ༑ འབྱུང་འདུལ་རྒྱུད་དང་འཇིག་རྟེན་གསུམ་འདུལ་རྡོ་རྗེ་གདེངས་པ་དང་བདེ་ལོའི་
རྒྱུད་དང་མེ་ལྕེ་དབབ་པ། གཏུམ་མོའི་རྩ་རྒྱུད་དང་ཕྱི་མའི་ཕྱི་མ། ཕྱག་རྡོར་རྨི་ལཾ་
མཐོང་གཟུངས་དང་མཚན་བརྒྱ་རྩ་བརྒྱད་གཟུངས། །རྡོ་རྗེ་རྣམ་འཇོམས་རྩ་རྒྱུད་དང་
་བཤད་རྒྱུད་རི་རབ་ཁང་རྩེགས། ་རྡོ་རྗེ་མི་ཕ་མ་མེ་ལྟར་རྨོངས་བྱེད་
དང་་ལག་ན་རྡོ་རྗེ་བཅུའི་སྙིང་པོ་་རྡོ་རྗེ་ཕྲ་མོ་ཐོགས་མེད་དང་
་མཆུ་དང་གནམ་ལྕགས་དང་ལྕགས་མཆུ་གཉིས་དང་ལྕགས་མཆུ་ནག་པོ་སོགས་
མ་མེད་ཀྱི་རྟོགས་བརྒྱད་པ། ཕྱག་རྡོར་རྒྱུད་རིགས་མཆོག་་ལེགས་གྲུབ་རྒྱུད་
དང། ་དཔུང་བཟང་གིས་ཞུས་པ་སྟེ་ཉེར་དགུའོ།། །།མི་གཡོ་བའི་རྒྱུད་
ལ་གསང་རྒྱུད་ཆེན་པོ། བརྡུལ་ཕྱོད་དང་མི་གཡོ་བའི་རྟོགས་པ་དངོས་གྲུབ་ཐམས་
ཅད་འབྱུང་བ་མི་གཡོ་བའི་གཟུངས་དང་རྟོགས་པ་ལེའུ་ལྔ་པ། སྟོབས་ཆེན་དང་
འཇིགས་བྱེད་གཟུངས། བདུད་རྩི་ཐབས་སྤྱོར་སྙིང་པོ། ་སྨེ་བརྩེགས་དང་
བགེགས་སེལ་གཟུངས་ཏེ། ་བཅུའོ།། །།ཡང་མ་རྙེད་པ་དྲང་སྲོང་
གིས་ཀླུ་ལ་མདོ་བོར་གཤིན་རྗེ་རྟོགས་པ་ལེའུ་བདུན་དང་ཞལ་དྲུག་རྟོགས་པ་རིགས་ཀྱི་
ལྷ་མོས་བསྐོར་བསྒྲོལ་མའི་རྒྱུད་ནི། ལས་སྣ་ཚོགས་འབྱུང་བ་དང་མཚན་བརྒྱ་
རྩ་བརྒྱད་པ་དང་་དམ་བཅའ་པ་དང་འཇིགས་པ་བརྒྱད་སྐྱོབ་དང་དེ་བརྒྱད་
སྒྲོལ་གཟུངས་་ཀུ་རུ་ཀུ་ལླེའི་རྟོགས་པ། གཟུངས་གྲྭ་ལྔའི་སྟོང་ཆེན་
རབ་འཇོམས་་རྨ་བྱ་ཆེན་མོ་་སོར་འབྲང་་བསིལ་ཆལ་
་གསང་སྔགས་རྗེས་་འཛིན་ནོ།། །།གཙུག་གཏོར་ལ་
འཆི་བདག་ད་བྱུག་འཛིན་དང་ངན་སོང་སྐྱོང་བའི་གཙུག་གཏོར་རྣམ་རྒྱལ་་གཉིས་
དེ་བཞིན་གཤེགས་པའི་གཙུག་ཏོར་དང་རྣམ་རྒྱལ་གཟུངས། ་རྟོགས་བཅས་
དང་དེའི་རབ་བྱེད་དང་པོ་གཙུག་ཏོར་གདུགས་དཀར་དང་མཆོག་གྲུབ་མ་དང་ལྷ་

[360]
་སྟོང་ཕྲག་བཅུ་གཉིས་པ་ལས་རྟོགས་བརྒྱ་ཕྲག་བདུན་པ། རི་ཁྲོད་ལོ་མ་ཅན་
དང་་རྡོ་རྗེ་ལུ་གུ་རྒྱུད་ཀྱི་རྟོགས་པ། བསྐུ་ལ་བྱེད་མའི་གཟུངས་དང་དུག་སེལ་
མའི་རིག་སྔགས་དང་་དབྱིག་ལྡན་མའི་གཟུངས་དང། ་རིག་
སྔགས་རྒྱལ་བ་ཅན་དང། ་སྒྲོལ་མ་མཆོག་དང། ་ལྷ་མོ་བརྒྱད་ཀྱི་གཟུངས་
དང། ་རྒྱལ་ཅན་་གཟུངས་་གཉིས། རྨ་བྱའི་ཡང་སྙིང་
དང་སྒྲ་ལྡན་མ་ལ་བསྟོད་པ། ལྷ་མོ་དཔལ་ལུང་བསྟན་དཔལ་ཆེན་མདོ་དང། ་
དཔལ་ལྷའི་མིང་བཅུ་གཉིས་པ་་ཡང་མ་རྙེད་པ་གཙུག་ཏོར་ཐུགས་རྗེ་ཆེན་
མཆོག་དང་སངས་རྒྱས་ཐམས་ཅད་ཀྱི་ཡུམ་ལོ་མ་ཅན་ཉེར་བཞི་སྤྱི་གཟུངས་སོ།། །།
རྒྱུད་སྡེ་ཐམས་ཅད་ལ་དགོས་པ་གསང་བ་སྤྱི་རྒྱུད་དང་བསམ་ཕྱི་མ་དང་་རབ་
གནས་མདོར་བསྡུས་པའི་རྒྱུད་དེ་འདི་གསུམ་རྣལ་འབྱོར་རྒྱུད་དུ་གཏོགས་ཟེར་ནོར་བུ་
རྒྱས་པའི་གཞལ་མེད་ཁང་་འཆི་མེད་རྔ་སྒྲའི་གཟུངས། །ཚེ་དཔག་མེད་ཀྱི་སྙིང་
པོ་སོགས་བཞི། ཤཱ་ཀ་ཐུབ་རྣམས་སྣང་རྒྱལ་པ་བླ་མ་མི་འཁྲུགས་པ་བདེ་ལྡན་སྙིང་
པོ། སངས་རྒྱས་་སྙིང་པོ་གཉིས། ་སངས་རྒྱས་ཐམས་ཅད་ཀྱི་
ཡན་ལག་ལྡན་པ་་སྣང་བ་མཐའ་ཡས་དེ་རྗེས་དྲན་དང་ཟླ་འོད་དང་བདེར་
གཤེགས་སྤྱི་དང་རིན་ཆེན་གཙུག་ཏོར་་རྗེས་དྲན་དྲི་མེད་གཟུངས་་
འཕགས་པ་ཁྱད་པར་ཅན། ་དཀྱིལ་འཁོར་བརྒྱད་པ་་སངས་རྒྱས་
དང་ཉེ་བའི་སྲས་བརྒྱད་མཚན་བརྒྱ་རྩ་བརྒྱད་པ་གཟུངས་སྔགས་དང་བཅས་པ་
་སངས་རྒྱས་ཀྱི་རིང་སེལ་ཟ་མ་ཏོག་སྤྱན་གཟིགས་ཀྱི་མཚན་དང་བྱམས་
པས་དམ་བཅའ་བའི་དང་ཆུའི་དབང་པོའི་མཚན། ་གནོད་གནས་དབང་པོའི་
རྟོགས་པ་དང་གནོད་འཛིན་དཔལ་གཟུངས་དང་ཆུ་དབང་བདེ་བྱེད་གཟུངས་་སོ།།
གཟུངས་ཕྲ་མོ་ལ་ཀགས་པས་འགྲུབ་པ་སོར་མོ་ཅན་དང་དབྱིབས་མཛོས་་
བྱང་ཆུབ་རྒྱན་འབུམ་་མཆོད་རྟེན་བཏབ་གཟུངས་དང། ་གསང་
བ་རིང་སྲེལ་ཟ་མ་ཏོག་དང། ་ཡངས་པའི་གྲོད་ཁྱེར་དུ་འཇུག་པ་དང་་

[361]
་མེ་ཏོག་བརྩེགས་དང་་གཟུངས་ཆེན་མོ་དང། ་རྒྱལ་
མཚན་རྩེ་མོའི་དཔུང་རྒྱན་དང་་ས་དབང་ཆེན་པོ་དང་་བེ་ཅོན་
དང་་ཙནྡན་གྱི་ཡན་ལག་དང་གཙུག་ནོར་་ཕྱིར་བཟློག་རྣམ་རྒྱལ་
ཅན་དང་་མདངས་ཕྱིར་མི་ཕྲོག་པ་དང་་གཞན་གྱིས་མི་ཐུབ་པ་
་རིན་ཕྲེང་དང་མི་འཇིགས་པ་སྦྱིན་དང་་གདོན་མི་ཟ་བའི་གཟུངས་
དང། གཞན་གྱིས་མི་ཐུབ་པའི་རིག་པ་ཆེན་མོ་ཐམས་ཅད་ལ་མི་འཇིགས་པ་
སྦྱིན་དང་་དབང་བསྐུར་པ་དང། ་མིག་རྣམ་སྦྱོང་དང་་
བར་ཆད་རྣམ་སྦྱོང་་འགྲོ་ལྡིང་བའི་རིག་སྔགས་དང་་བར་ཆད་
སེལ་བ། མཆོད་སྤྲིན་དང་་ཡིན་ཏན་བསྔགས་པ་་དཔག་མེད་
དང་ཆོས་ཐམས་ཅད་ཀྱི་ཡུམ་་ཕྱིར་བ་ཟློག་སྟོབས་ཅན་དང་་
མདངས་ཕྱིར་མི་འཕྲོག་དང་་རིག་སྔགས་དབུགས་ཆེན་མོ་་ནད་དང་
་རིམས་དང། ་མིག་ནད་དང། འབྲུམ་བུ་དང། ་གཞང་
འབྲུམ་དང་་སྐྲན་དང་མ་ཞུ་བ་དང་མེའི་ཟུག་རྡུ་དང་མཁྲིས་ནད་དང་བད་
ཀན་དང་ཀྵ་ཡའི་ནད་དང་དུག་དང་སྡང་བ་དང་སྡིག་པ་དང་ཁྲོ་བ་ཞི་བྱེད་གཉིས་
མི་རྒོད་འཇོམས་པ་དང་་བུ་མང་པོ་བཏོན་པ་་ཡེ་ཤེས་ཏ་ལ་དང་
འོད་ཟེར་ཏྲི་མེད་་སྟོང་གྱུར་གཟུངས་ཤེས་པ་མཐར་ཕྱིན་གྲུབ་
པའི་མཆོད་རྟེན་དང་རྟེན་འབྲེལ་ཆོ་ག་ཞི་བ་་མོ་གསུམ། རིན་པོ་ཆེ་བརྡར་བ་
དང་གཙུག་ཏོར་འབར་པ་དང་སྨན་ལ་སྔགས་གདབ་པ་དང་བསྐོར་བ་བྱ་བ་གཉིས་
དང་ཡོན་སྦྱོང་གཉིས། ཐོས་འཛིན་དང་ཤེས་རབ་བསྐྱེད་པ་གསུམ་དང་ཤོ་ལོ་ཀ་
བརྒྱ་ལོ་བ་གཉིས་སྟོང་ལོ་བ་གསུམ་དང་མི་བརྗེད་པ། མཆོག་ཐོབ་པ་ཕྱག་བྱ་བ་
གོས་བརྒྱ་ཐོབ་པ་པདྨའི་སྤྱན་ངན་སོང་སྦྱོང་པ་ཚིག་བཙན་པ་འདག་སླུང་བ་ཡིད་
འོང་མགྲིན་སྙན་དོན་གྲུབ་ལས་གསུངས། བཅིངས་གྲོལ་བདུད་སྒྲག་བྱེད་མ་འབྱོར་
བྱེད་རིམས་དང་སྲོག་ཆགས་ཀྱིས་མི་ཚུགས་པ། ཤེར་ཕྱིན་སྟོང་ཕྲག་བརྒྱ་པ་ཉེར་

[362] ཕྱིན་བཅུ་ཚད་མེད་བཞི་ཐོབ་འགྱུར་
སྟོང་ཕྲག་བརྒྱ་པ་ཕལ་ཆེན་སྡོང་བཀོད་ཏིང་ངེས་འཛིན་རྒྱལ་པོ་སོར་འབྲང་ལང་གཤེགས་
བཟུང་འགྱུར་དང་ཀླགས་འགྱུར་གཟུངས་སོགས། སྤྲིན་ཆེན་གཉིས་ཀླུ་རྒྱལ་གཟི་
བྱིན་གྱིས་ཞུས་པ། ་ཚོགས་བདག་རྒྱུད་དང་དེའི་སྙིང་པོ་་ནོར་བུ་
བཟང་པོ་གཟའ་དང་་ནོར་རྒྱུན་་གསུམ་གྱི་གཟུངས་རྟོགས་གཉིས་
རེ༑ གར་མཁན་མཆོག་གི་རྟོགས་པ་གཉིས། དཔལ་ནག་པོ་ཆེན་པོའི་རྒྱུད་དང་
གཟུངས་གཉིས་་ལྷ་མོ་ནག་མོའི་གཟུངས་་དང་བསྟོབས་པ་དང་མཚན་
རོ་ལངས་བདུན་པ་སུ་རུ་བའི་གཟུངས་་ཡེ་ཤེས་སྐར་མདའི་སྙིང་པོ་དང་བདུད་
རྩི་འབྱུང་པའི་གཟུངས། ཁ་འབར་མའི་་སྐོར་གཉིས་དང་་འཇུར་
འགེགས་ལ་ཆུ་དང་མཆིལ་སྣབས་དྲི་མ་ཆེ་ནུར་ཡི་དྭགས་ལ་སྦྱིན་པའི་གཟུངས་ཆོས་
སྤྱོད་མན་ངག་རྒྱུད་ཡོད་དོ།། །།ཡང་མ་རྙེད་པ་སངས་རྒྱས་རྗེས་དྲན་
གཟུངས་དང་རྡོ་རྗེ་མཆོག་བ་དེ་བར་བསྒྲགས་པ་དང་བུ་མོ་ཨུ་མ་དེ་བ་དང་འོད་ཟེར་
སྒྲུབ་པ་དང་སྙིང་རྗེ་ཆེན་པོའི་གཟུངས་དང། ་རེག་སྔགས་ཀུན་འོད་དག་་
ལག་ན་རྡོ་རྗེ་གསང་མིང་བརྒྱད་སྔགས་བཅས་དང་་ནོར་བུ་བཟང་པོའི་སྙིང་
པོ་དང་་ཤེར་ཕྱིན་དང་་བདེར་གཤེགས་ནོར་་རྒྱུན་མའི་མཚན་
་རྣམས་སོ།། །།ཤེར་སྙིང་སྒྲུབ་ཐབས་དང་ཚུལ་བརྒྱ་ལྡན་བཅུ་པ་
སྔགས་སུ་བཀྲལ་བ་ཡོད་དོ། །གཉིས་པ་སྤྱོད་རྒྱུད་ལ། རྩ་རྒྱུད་རྣམ་སྣང་མངོན་
བྱང་ཕྱི་མ་དང་བཅས་པ། །་ཕྱག་རྡོར་དབང་བསྐུར་རྒྱུད་་ཁྲོ་བོ་རྣམ་རྒྱལ་
བྱ་ག་ཁོག་སྣང་གི་རྩ་རྒྱུད་རྒྱུད་ཕྱི་མ་ཕྱི་མ་དམ་ཚིག་གསུམ་བཀོད་དོ། །
གསུམ་པ་རྣལ་འབྱོར་རྒྱུད་ལ། རྩ་རྒྱུད་དེ་ཉིད་བསྡུས་པ་རྒྱུད་ཕྱི་མ་དང་བཅས་པ་
་བཤད་རྒྱུད་རྡོ་རྗེ་རྩེ་མོ། འཇིག་རྟེན་གསུམ་རྒྱལ་་ངན་སོང་རྒྱུད་དང་
་དེའི་བརྟག་པ་ཕྱོགས་གཅིག་པ། དཔལ་མཆོག་དང་པོའི་རྒྱུད་དུམ་བུ་བཞི་
ཧོར་ཀོད་བསབ་བཅས། རྡོ་རྗེ་སྙིང་རྒྱན་དང་སྐུ་གསུང་ཐུགས་རྒྱན་བཀོད་དང་
གསང་བ་ནོར་བུའི་ཐིག་ལེ། འཇམ་དཔལ་སྐྱུ་དྲ་རྣམས་ཡོད་ལ་ཡང་མགོན་པོ་

[363]། །།བཞི་པ་རྣལ་འབྱོར་བླ་མེད་ནི། ཕ་རྒྱུད་ལ་འདུས་པའི་
རྩ་རྒྱུད་ཕྱི་མ་དང་བཅས་པ། བཤད་རྒྱུད་རྡོར་ཕྲེང་དགོངས་པ་ལུང་སྟོན་ཡེ་ཤེས་རྡོ་རྗེ་ཀུན་
བཏུས་ལྷ་མོ་བཞི་ཞུས་དང། རྡོ་རྗེ་སྙིང་པོ་རྒྱན་དང་གཉིས་མེད་མཉམ་ཉིད་རྣམ་རྒྱལ་
ཐམས་ཅད་གསང་བ། གཤིན་རྗེ་གཤེད་ནག་པོའི་འཁོར་ལོ་ལས་གྲུབ་བྱེད་གཞོན་
ནུ་གདོང་དྲུག་རྒྱུད། འཇིགས་བྱེད་རྒྱུད་རྟོག་བདུན་རྟོག་གསུམ་རྟོག་གཅིག་གཤིན་
རྗེ་གཤེད་དམར་རྒྱུད། མི་གཡོ་བ་རྣལ་འབྱོར་ཆེན་པོ། རྣམ་སྣང་སྒྱུ་དྲ། ཕྱག་
རྡོར་དྲག་པོ་གསུམ་འདུལ་རྩ་རྒྱུད་དང་ཕྱི་མ། ཕྱག་རྡོར་གསང་བསྟན་དང་རྡོ་རྗེ་བེ་
ཅོན་དང་མེ་ལྕེའི་རྒྱུད། རིགས་ཀྱི་འཇིག་རྟེན་མགོན་པོའི་རྒྱུད། རལ་གཅིག་རྒྱུད་
ཀྱི་བརྟག་པ། མགོན་པོ་མངོན་འབྱུང་དང་དངོས་གྲུབ་འབྱུང་བ། མ་རྒྱུད་ཀྱི་རྡོར་
སྐོར་ལ་བརྟག་གཉིས་དང་བཤད་རྒྱུད་ཐུན་མོང་མ་ཡིན་པ་རྡོ་རྗེ་གུར། ཐུན་མོང་
གི་སམ་བྷ་ཊ་ཕྱི་མ་དང་བཅས་པ། བདེ་མཆོག་ལ་རྩ་རྒྱུད་དང་བཤད་རྒྱུད། རྡོ་
རྗེ་མཁའ་འགྲོ་དང་རྣལ་འབྱོར་མའི་ཀུན་ཏུ་སྤྱོད་པ། མཁའ་འགྲོ་རྒྱ་མཚོ་དང་སྡོམ་
འབྱུང་དང་ཁྲག་འཐུང་མངོན་འབྱུང། བདེ་མཆོག་ནམ་མཁའ་དང་མཉམ་པ་
དང་གྲགས་པ་ནམ་མཁའ་དང་མཉམ་པ། ཕག་མོ་མངོན་བྱུང་རྩ་རྒྱུད་དང་མངོན་
བྱང་བཤད་རྒྱུད། རྣལ་འབྱོར་མ་བཞི་ཁ་སྦྱོར་དང་རལ་པ་གྱེན་པ་རྗེས་སྒྱུ་མ་ཆེན་
པོ༑ མེད་མཆོག་ར་ལི་ལ་ལ་གསང་རྡོ་རྗེ་དང་ཅོད་པཎ་དང་བསམ་མི་ཁྱབ་དང་མ་ན་
མཁའ་མཉམ་པ་དང་ནམ་མཁའ་ཆེན་པ་དང་མཁའ་འགྲོ་མ་དྲ་བ་སྡོམ་པ་དང་རིན་
ཕྲེང་དང་དམ་ཚིག་ཆེན་པོ་དང་སྟོབས་ཆེ་དང་ཡེ་ཤེ་གསང་བ་དང་ཡེ་ཕྲེང་དང་ཡེ་ཤེས་
ཟླ་བ་དང་ཟླ་ཕྲེང་དང་རིན་འབར་དང་ཉི་མའི་འཁོར་ལོ་དང་ཡེ་ཤེས་རྒྱལ་པོ་དང་
མཁའ་འགྲོ་གསང་བ་དང་མེ་འབྲ་དང་བདུད་རྩི་དང་དུར་ཁྲོད་རྒྱན་དང་རྡོ་རྗེ་རྒྱལ་པོ་
དང་ཡེ་ཤེས་བསམ་པ་དང་ཆགས་རྒྱལ་དང་མཁའ་འགྲོ་སྡོམ་པ་དང་མཁའ་འགྲོ་
གསང་བ་དང་འཇིགས་བྱེད་རྣམ་འཇོམས་དང་མེ་ཕྲེང་དང་རྡོ་རྗེ་གྲུབ་པ་དང་དྲ་བ་སྡོམ་པ་
དང་སྟོབས་ཆེན་ཡེ་ཤེས་རྒྱལ་པོ་དང་དུར་ཁྲོད་རྒྱན་སྣམ་བྱུང་སྟེ་ར་ལི་སོགས་གཉིས་ཟེར་
མོད་ཀྱང་ཡང་བཟློས་ཡིན། ཕྱག་རྒྱ་ཆེན་པོ་ཐིག་ལེ། ཆ་མཐུན་རྣལ་འབྱོར་མའི་

[364] དེ་ཁོ་ན་ཉིད་སྒྲོན་མ། སངས་རྒྱས་སྐུ་གསུང་ཐུགས་གསང་
མཛོད། རྙོགས་མེད་དང་རྡོ་ཇི་ཨ་ར་ལི་དང་རི་ཁི་ཨ་ར་ལི་དང་རི་ཁི་ཨ་ར་ལི། སངས་
རྒྱས་མཉམ་སྦྱོར་རྩ་རྒྱུད་དང་ཕྱི་མ་དང་ཕྱི་མའི་ཕྱི་མ། རྡོ་རྗེ་གདན་བཞིའི་རྩ་རྒྱུད་
བཤད་རྒྱུད་མནྟྲ་ཨང་ས་དང་ལས་སྦྱོར་རབ་བྱེད། མ་ཧཱ་མཱ་ཡའི་རྒྱུད་རྡོ་རྗེ་བདུད་རྩི་
སངས་རྒྱས་ཐོད་པ། ཟླ་གསང་ཐིག་ལེ་སྒྲོལ་མ་དངོས་གྲུབ་བརྟན་གཟིགས་དང་ཕྱག་
འཚལ་ཉེར་གཅིག་་དེ་ཁོ་ན་ཉིད་རབ་ཏུ་མི་གནས་པའི་རྒྱུད་་དེ་
བཞིན་གཤེགས་པ་ཐམས་ཅད་ཀྱི་གཉིས་མེད་དང་ལྷན་སྐྱེས་བསམ་མི་ཁྱབ་པའི་རྒྱུད་
བོད་སྔ་རབས་པས་གཉིས་མེད་རྒྱུད་ཅེས་ཕ་མའི་རྒྱུད་གཉིས་ལས་ལོགས་སུ་བགྲངས་
ཀྱང་མ་རྒྱུད་དུ་འདུས་པའི་དུས་འཁོར་སྐོར་ལ། འཇམ་དཔལ་མཚན་བརྗོད་ཕན་
ཡོན་བཅས་་དུས་འཁོར་རྩ་རྒྱུད་ཀྱི་དུ་མ་བུ་དབང་མདོར་བསྟན། བསྡུས་བརྒྱུད་
རྒྱུད་ཕྱི་མ་སྙིང་པོ། དབང་གི་རབ་བྱེད། བཀོལ་བའི་རྒྱུད་ཀྱི་དུ་མ་བུ་དང་ལྕེ་སྤྱང་
རོལ་བ་དང་རྡོ་རྗེ་གླུ་གར་དང་བླ་མའི་ཡོན་ཏན་ཡོངས་སུ་བཟུང་བ་སྟེ་རྒྱུད་བཞི་ལ་
གཉིས་ཀྱིས་ཆད་པའི་བཞི་བརྒྱ་ཡོད་པ་ནི། བུ་སྟོན་སོགས་ཀྱིས་རྒྱུད་ཡང་དག་ཏུ་མཛད་
པའི་འདིར་མ་ཚང་པ་མེད་པར་བཀོད་ལ། དེ་ཡང་འཕགས་ཡུལ་དུ་གང་ཡོད་ཀུན་
བོད་དུ་མ་འགྱུར་པས་ཉུང་ཤས་ཞིག་སྟེ། དཔེར་ན་དཀོན་བརྩེགས་ལེའུ་འབུམ་
ལས་ཞེ་དགུ་དང་འདུ་ལ་ཆེན་འབུམ་ལས་དགུ་དང་སྤྲིན་ཆེན་འབུམ་ལས་ཅུང་ཟད་
བསྒྱུར་པ་བཞིན་ཡིན་བཞིན་རྒྱ་འགྲེལ་དུ་དྲངས་པའི་མདོ་རྒྱུད་མང་པོའང་བོད་དུ་མི་
སྣང་བ་དང། སྔ་འགྱུར་འགའ་ཞིག་ཀྱང་བསྟན་པར་དགྲ་སྔ་ཕྱིར་བྱུང་དུས་ནུབ་ལ་
རྙིང་མའི་རྒྱུད་ཕལ་ཆེར་ནི་གོང་དུ་བརྗོད་ཟིན་ལྟར་ཡིན་པས་རེ་ཞིག་བཏང་སྙོམས་སུ་
བཞག་གོ། །།
   ༈   
གང་འགྱུར་ནི་

[365]
མདོ་དང་སྔགས་ཕྱོགས་གཉིས་ལས། དང་པོ་ལ་བུ་སྟོན་གྱི་དཀར་ཆག་ལྟར་ན་
འཁོར་ལོ་དང་པོའི་འགྲེལ་ཕྱོགས་ལ། དགེ་ལེགས་བཤེས་གཉེན་དང་རྒྱལ་ལྷ་དང་
བཤེས་གཉེན་དང་ཚུལ་ཁྲིམས་སྐྱངས་དང་ཁྱད་པར་བཤེས་གཉེན་དང་དྲི་མེད་བཤིས་
གཉེན་དང་དཔའ་བོ་དང་དཱ་ན་ཤཱི་ལ་དང་ཡོན་ཏན་འོད་དང་ཤེས་རབ་བྱེད་དང་དགྲ་བཅོམ་
ས་ག་ལྷ་དང་ཆོས་ཀྱི་ཚོང་དཔོན་དང་ཤཱཀ་འོད་དང་ཀཱ་མ་ལ་ཤི་ལ་དང་བྷ་བྱ་དང་པདྨ་
འབྱུང་གནས་དང་པུ་ནྱ་ཤྲཱི་དང་ཁ་ཆེ་བི་མ་ལ་ཤྲཱི་བྷ་དྲ་དག་གིས་མཛད་པའི་འདུལ་
བའི་སྐོར་དང། ཤེས་རབ་གོ་ཆ་དབྱིག་གཉེན་ཀླུ་སྒྲུབ་ཀྱིས་མཛད་པའི་ཆེད་བརྗོད་
ཚོམ་སོགས་ཀྱི་འགྲེལ་པ་དང། ཡང་འཇིག་རྟེན་དང་རྒྱུ་དང་ལས་གདགས་པ་རྣམས་ཀྱང་
སེམས་ཅན་གྱིས་བརྩམ་པའི་བསྟན་བཅོས་ཡིན་ནོ།། །།མཛོད་ཀྱི་སྐོར་
ལ་དབྱིག་གཉེན་དང་རྒྱ་པའི་སྲས་དང་གང་སྤེལ་དང་བ་ལ་པོ་ཞི་གནས་ལྷ་དང་འདུས་
བཟང་དང་ཕྱོགས་གླང་གི་མཛད་པ་རྣམས་ཡོད་དེ་ཐེག་ཆུང་བསྟན་འཆོས་ལྔ་བཅུ་དང་
སྔར་འགྱུར་ཡང་ཕྱིས་སུ་མ་རྙེད་པ་དྲུག་ཙམ་ཡོད་ཟེར་རོ།། །།བཀའ་བར་
བཤེར་ཕྱོགས་ལ་དམ་ཋཱ་སེ་ན་དང་དབྱིག་གཉེན་དང་ཁ་ཆེ་དྷ་རྨ་ཤྲཱི་མྲྀ་ཏི་དང་སེང་བཟང་
འཕགས་གྲོ་ལ་དང་བཙུན་གྲོལ་དང་ཤནྟི་པ་དང་ཨ་བྷྱ་ཀ་ར་དང་ཕྱོགས་གླང་དང་དཀོན་
མཆོག་འབངས་དང་དཔལ་ལྡན་རྒྱལ་པོ་དང་ཀཱ་མ་ལ་ཤཱི་ལས་མཛད་པ་རྣམས་ཡོད་
ལ་ཡང་རྡོར་གཅོད་འགྲེལ་བཞི་སོགས་མ་རྙེད་ཟེར་རོ།། །།ཡེ་ཤེས་བཤེས་
གཉེན་དང་པདྨ་དང་ཀླུ་སྒྲུབ་དང་དྲི་མེད་བཤེས་གཉེན་སོགས་ཀྱི་མཛད་པ་དང་
བྱམས་པའི་ཆོས་ལྔ་ལས་རྒྱན་འགྲེལ་སོགས་ལ་སེང་བཟང་དང་ཆོས་ཀྱི་བཤེས་
གཉེན་དང་ཤེར་འབྱུང་བློ་དང་གསེར་གླིང་ཆོས་གྲགས་དང་ཁ་ཆེ་གཞོན་དཔལ་དང་
རཏྣ་ཀིརྟི་དང་བུདྡྷ་ཤྲཱི་ཛྙཱ་ན་དང་ཇོ་བོ་རྗེ་དང་ཀ་མ་པ་ལས་མཛད་པ་རྣམས་དང། ཀླུ་
སྒྲུབ་ཀྱི་རང་གཞུང་རིགས་ཚོགས་དང། དེ་དག་གི་འགྲེལ་སྐོར་ལ་སངས་རྒྱས་
བསྐྱངས་དང་ག་ལེ་འཇིགས་མེད་བརྩོམ་པོ་དང་ཟླ་གྲགས་དང་ལེགས་ལྡན་དང་སྤྱན་
གཟིགས་རྟུལ་ཞུགས་དང་གཞན་ཕན་བཟང་པོ་དང། འཕགས་ལྷའི་བཞི་རྒྱ་

[366] དེ་དག་གི་འགྲེལ་པ་ལ་ཟླ་གྲགས་དང་བྱང་ཆུབ་བཟང་པོ་དང་པཎ་ཆེན་
བྱམས་མགོན་གྱིས་མཛེད་པ་དང། ཟླ་གྲགས་ཀྱི་རང་གཞུང་འཇུག་པ་རྩ་འགྲེལ་སོགས་
དང། གཞན་ཡང་ལེགས་ལྡན་དང་ཛེ་ཡ་ཨ་ནནྟ་དང་ནག་པོ་པ་དང་ཇོ་བོ་དང་ཡེ་ཤེས་
སྙིང་པོ་དང་ཞི་འཚོ་དང་ཀཱ་མ་ལ་ཤྲཱི་ལ་དང་དཔལ་སྦས་དང་ཀླུའི་བཤེས་གཉེན་དང་ཡེ་
ཤེས་ཟླ་བ་དང་རིག་བྱེད་འོད་དང་དབུ་མའི་སེང་གེ་དང་ཨ་བྷྱ་རྣམས་ཀྱི་དབུ་མའི་གཞུང་
དང། ཞི་བ་ལྷའི་སྤྱོད་འཇུག་དང། དེའི་འགྲེལ་པ་ལ་ཤེར་འབྱུང་དང་དགེ་ལྷ་
དང་ནག་པོ་དང་བཻ་རོ་ཙཱ་ན་རཀྵི་ཏ་དང་བི་བཧུ་ཏི་ཙནྡྲ་དང་གསེར་གླིང་པ་རྣམས་ཀྱིས་
མཛད་པ་ཡོད་ལ། ཡང་དེ་ཉིད་བརྩོད་བཟློག་དང་སྟོང་ཉིད་སྒོ་བཅུ་གཉིས་པ་སོཊ་
མ་རྙེད་ཟེར་ལ། དེ་ལྟ་ན་ཕར་ཕྱིན་སྐོར་ལ་སོ་དྲུག་དབུ་མ་རེ་གཉིས། སྤྱོད་
འཇུག་སྐོར་ལ་བཅུ་ཡོད་ཟེར་རོ།། །།བཀའ་ཐ་མའི་འགྲེལ་ཕྱོགས་
ས་བཅུ་པ་སོགས་ཀྱི་དགོངས་འགྲེལ་ལ་ཤཱཀ་བློ་དང་ཉི་མ་གྲུབ་དང་དད་ཚུལ་བཟང་
པོ་དང་འཇམ་གྲགས་དང་འཕགས་པ་ཐོགས་མེད་དང་ཀཱ་མ་ལ་ཤཱི་ལ་དང་ཡེ་ཤེས་
བྱིན་དང་མཛེས་བཀོད་དང་ཕྱོགས་གླང་དང་དྲན་པ་བཟང་པོ་དང་ཀླུ་སྒྲུབ་དང་ཛི་ཏ་རི་
དང་མར་མེ་མཛད་ཡེ་ཤེས་དང་བློ་བརྟན་དང་ཡོན་ཏན་བློ་གྲོས་དང་པྲ་ཛྙཱ་ས་མུ་དྲ་དང་
ཞི་བ་ལྷས་མཛད་པ་དང། མདོ་སྡེ་དགོངས་འགྲེལ་སོགས་ཀྱི་འགྲེལ་པ་ལ་
ཐོགས་མེད་དང་རྒྱ་ཝ་ན་ཚེག་དང་རྒྱའི་ཡེ་ཤེས་རྡོ་ཇེ་དང་སའི་རྩ་ལག་དང་ཡེ་ཤེས་
དཔལ་གྱིས་མཛད་པ་སྟེ་མདོ་སྡེའི་འགྲེ་པ་ས་བརྒྱད་ཡོད་ལ། ཡང་མ་རྙེད་
པའི་བཅུ་པ་པད་དཀར་དཀོན་སྤྲིན་དགོངས་འགྲེལ་ལང་གཤེགས་ཀྱི་སྐོར་བཅོ་
བརྒྱད་སོགས་ན་རྙེད་ཟེར་རོ།། །།བོད་སྔ་རབས་པས་སེམས་ཚམ་
པའི་གཞུང་དུ་འདོད་པའི་སྐོར་གྱི་མདོ་སྡེ་རྒྱན་དང་རྒྱུད་བླ་མ་སོགས་ཀྱི་འགྲེལ་
པ་ལ་དབྱིག་གཉེན་དང་བཙུན་པང་བོ་ཉིད་མེད་པ་དང་གཞན་ཕན་དང་ཁ་ཆེ་ཛྣུཡཱ་ན་
ཤྲཱི་དང་བློ་བརྟན་དང་ཐོགས་མེད་དང། ཐོགས་མེད་ཀྱི་རང་གཞུང་ས་སྡེ་ལྔ་དང་
སྡོམ་གཉིས་དང་འགྲེལ་པ་ལ་རྒྱ་མཚོ་སྤྲིན་དང་རྒྱལ་པོའི་སྲས་དང་ཡོན་ཏན་འོད་
དང་ངོ་བོ་ཉིད་མེད་པ་དང་ནོར་གྱི་རྩ་ལག་དང། དབྱིག་གཉེན་པྲ་ཀ་ར་ཎ་སྡེ་བརྒྱད་

[367]
འགྲེལ་པ་ལ་བློ་བརྟན་དང་ཡོན་ཏན་འོད་དང་སའི་རྩ་ལག་དང་དུས་ལྷ་དང་ཡོན་ཏན་
བློ་གྲོས་དང་བློ་བཟང་ངང་ཚུལ་གྱིས་མཛད་པ་དང། རིན་འབྱུང་ཞི་བའི་སེམས་
ཙམ་རྒྱན་རྩ་འགྲེལ་དང་ལྔ་བཅུ་སྟེ། འདི་ནང་དུ་རྒྱུད་བླ་ཐོགས་འགྲེལ་སོགས་
དབུ་མའི་གཞུང་ཡང་འགའ་ཞིག་ནང་ལ་ཕུང་པོ་ལྔའི་རྣམ་བཤད་སོགས་མ་རྙེད་
ཟེར་རོ།། །།ཐེག་ཆེན་གྱི་སེམས་སྐྱེད་དང་སྤྱོད་པ་སྟོན་པའི་མདོ་ཀུན་
བཏུས་སེམས་སྐྱེད་ཆོ་ག་དང་བསླབ་བཏུས་སོགས་ཀྱི་འགྲེལ་སྐོར་ལ་ཤནྟི་པ་དང་ཇོ་
པོ་རྗེ་དང་གསེར་གླིང་པ་དང་བཻ་རོ་ཙཱ་ན་དང། ཛོ་ཏ་རི་དང་འཇིགས་མེད་འབྱུང་
གནས་སྦས་པ་དང། ཙནྡྲ་གོ་མི་དང་ཞི་འཚོ་དང་བྱང་བཟང་དང་ཟླ་གྲགས་དང་
བི་མ་ལ་མི་ཏྲ་དང་ཁ་ཆེ་ཤཱ་ཀྱ་འརི་བྷ་དྲ་དང་དཔའ་བོ་དང་བི་བཧུ་ཏི་ཙནྡྲ་དང་སྒྲ་གཅན་
འཛིན་བཟང་པོ་དང་མི་ཏ་ཨ་ནནྟ་དང། གཞན་ཡང་ཇོ་བོ་འི་ལམ་སྒྲོན་སོགས་
ཆོས་ཅུང་བཅོ་བརྒྱད་དང་རཏྣ་རཀྵི་ཏ་དང་ཁ་ཆེ་ཤཱ་ཀྱ་ཤྲཱི་སངས་རྒྱས་དཔལ་བཧུ་དྷ་ཤྲཱི་
གསུམ་གྱིས་མཛད་པའི་གཞུང་ང་བདུན་ཡོད་ལ། ཡང་སྦྱངས་པའི་ཡོན་ཏན་ཕན་
ཡོན་སོགས་མ་རྙེད་ཟེར་རོ།། །།གཏམ་སྣ་ཚོགས་འགྲེལ་བཅས་ལ་ཀླུ་
སྒྲུབ་དང་མི་ཕམ་བཤེས་གཉེན་དང་དབྱིག་གཉེན་དང་རྟ་དབྱངས་དང་གསལ་གྲགས་
དང་དཔལ་བོ་མི་ཏི་རྩི་ཏྲི་དང་ས་འཚོ་བྱིན་དང་ཤཱཀྱ་འོད་དང་དྲང་སྲོང་ཟླ་བ་དང་
དགའ་བའི་དབང་པོ་དང་གཉིས་མེད་རྡོ་རྗེས་མཛད་པ་བཅུ་དགུ་ཡོད་སྤྲིངས་ཡིག་
འགྲེལ་བཅས་སྐོར་ལ་ཀླུ་སྒྲུབ་པ་དང་བློ་གྲོས་ཆེན་པོ་དང་ཙན་དྲ་གོ་མི་དང་བཻ་རོ་ཙཱ་
ན་རཀྵི་ཏ་དང་ཤེར་འབྱུང་བློ་གྲོས་དང་རབ་འབྱེད་དབྱངས་མི་ཏྟི་ཙི་ཏྲ་དང་རྗེ་བཙུན་
སྤྱན་རས་གཟིགས་དང་པདྨ་དང་རྗེ་ཏ་ཏི་དང་བཙུན་པ་དགོན་པ་དང་བྲམ་ཟེ་སང་
ཛ་ན་དང་ཇོ་བོ་རྗེ་དང། བསླབ་བྱ་སྣ་ཚོགས་ལ་རྟ་དབྱངས་ཆོས་ལྡན་རབ་
འབྱོར་དང་དབྱིགས་གཉེན་དང་ཤནྟི་པས་མཛད་པ་སྟེ་སྡོམ་བཅོ་བརྒྱད་ཡོད་དོ།།
བསྒོམ་རིན་དང་བསམ་གཏན་གྱི་ཡེ་ཤེས་སྣ་ཚོགས་ལ་ཀླུ་སྒྲུབ་དང་ཐོགས་མེད་
དང་ཡེ་ཤེས་སྙིང་པོ་དང་ཀཱ་མ་ལ་ཤཱི་ལ་དང་ཨ་ཀ་ར་ཤིན་ཏི་དང་ཕྱོགས་གླང་དང་

[368]
ཆོས་ཀྱི་དབང་པོ་དང་ཡེ་ཤེས་ཟླ་བ་དང་རིན་ཆེན་འབྱུང་གནས་བཞི་པ་དང་རྟ་དབྱངས་
བྱང་ཆུབ་བང་པོ་དང་ཨ་བ་དཧུ་ཏི་པ་དང་དྷཱ་ན་ཤི་ལ་དང་སངས་རྒྱས་གསང་བ་དང་ཇོ་
བོ་རྗེ་དང་ཤེས་རབ་ཐར་པ་དང་ཙནྡྲ་ཧ་རི་བ་དང་འཇམ་དཔལ་བཤེས་
གཉེན་གྱིས་མཛད་དེ་སོ་དགུ་ཡོད་ལ། ཡང་དེ་དག་གི་སྐོར་མ་རྙེད་པ་དྲུག་ཟེར་
རོ༑༑ ༑༑སངས་རྒྱས་བྱང་སེམས་སོགས་ཀྱི་སྤྱོད་པ་སྐྱེས་རབས་སྐོར་ལ་
དཔའ་བོ་དང་རིགས་ཀྱིས་བྱིན་པ་ཆོས་གྲགས་དང་སེང་གེ་ཞ་མ་འབྲིང་དགེ་པའི་
དབང་པོ་དང་ཙནྡྲ་གོ་མི་དང་དགའ་བའི་ལྷས་མཛེད་པ་སྟེ་བརྒྱད་དང། རྟོགས་བརྗོད་
སྣ་ཚོགས་ལ་གསང་བ་བྱིན་དང་དགྲ་བཅོམ་དགེ་འདུན་འཕེལ་དང་དྲང་སྲོང་གར་
ག་དང་བྷ་བ་ནག་དྷ་སྱ་སོགས་ཀྱིས་མཛད་པ་སྟེ་བཅུ་ཡོད་དོ།། །།
སངས་རྒྱས་བྱང་སེམས་སོགས་ལ་བསྟོད་པའི་སྐོར་ལ་འཕགས་པ་ཀླུ་སྒྲུབ་
ཀྱིས་མཛད་པའི་བསྟོད་པ་བཅུ་དགུ་དང་ནོར་རྒྱུན་མ་དང་ཐོ་བཙུན་གྲུབ་ཤྲཱི་དང་བདེ་
བྱེད་བདག་པོ་དང་ཤེས་རབ་གོ་ཆ་དང་ཁ་ཆེའི་རྒྱལ་པོ་ཤྲཱི་ཧ་རི་ཤ་དེ་བ་དང་མ་ཏི་ཙིན་
དྲ་དང་རྒྱལ་པའི་སྲས་དང་དབྱིག་གཉེན་དང་ཡང་རྟ་དབྱངས་དང་འགའ་བྱེད་སྙན་པ་
དང་ཕྱོགས་གླང་དང་དགེ་བསྙེན་མཐའ་ཡས་ལྷ་དང་ཞི་འཚོ་དང་ཁ་ཆེ་པཎ་ཆེན་དང་
དཀོན་མཆོག་་བ་ངས་དང་ཆོས་གྲགས་དང་ཙནྡྲ་གོ་མི་དང་སངས་རྒྱས་ཞི་བ་དང་
མི་གཡོ་སེངྒེ་དང་རྡོ་རྗེ་མཚོན་ཆ་དང་རྒྱལ་པའི་སྙན་བཟང་དང་འཇམ་དཔལ་བཤེས་
གཉེན་དང་བུ་མོ་བརྒྱད་དང་ཁྱེའུ་བཅུ་དྲུག་དང་ཐིག་ལེ་བུམ་པ་དང་ཤྲཱི་བཛྲ་དེ་བ་དང་
ཐམས་ཅད་མཁྱེན་པའི་དེ་གཉེན་སོགས་ཀྱིས་མཛད་པ་སོགས་དོན་བདུན་
ཡོད་ལ། ཡང་སངས་རྒྱས་ཀྱི་བསྟོད་པ་དང་སྤྲས་པ་སྐྱེ་སོགས་སྡེ་མ་རྙེད་
ཟེར་རོ།། །།སྨོན་ལམ་བཀྲ་ཤིས་སྐོར་ལ་གཞན་ལ་ཕན་པའི་
དབྱངས་དགོན་པ་བ་དང་ཀླུ་སྒྲུབ་དང་ཙནྡྲ་གོ་མི་དང་མར་མེ་མཛད་ཡེ་ཤེས་དང་ཡང་
རྟ་དབྱངས་དང་སྣང་བྱེད་ཟླ་བ་དང་སྒྲོལ་མ་དང་བི་མ་ལ་མི་ཏྲ་སྟོས་ཀྱིས་མཛད་
བའི་བཅུ་བདུན་སྟེ། འཁོར་ལོ་ཐ་མའི་འགྲེལ་ཕྱོགས་སུམ་བརྒྱ་ཉེར་དགུ་ཡོད་

[369]༑ །།བཀའ་སྤྱིའི་དོན་འགྲེལ་དུ་གྱུར་པའི་ཚད་མའི་གཞུང་ལ་
ཕྱོགས་གླང་གི་ཀུན་བཏུས་སོགས་དང་དཔལ་ཆོས་གྲགས་ཀྱི་སྡེ་བདུན་དང། དེ་དག་
གི་འགྲེལ་པ་ལ་ལྷ་དབང་བློ་དང་ཤཱ་ཀྱ་བློ་དང་ཤེར་འབྱུང་སྤས་པ་དང་རྒྱལ་པ་ཅན་དང་
ཛ་མ་རི་པ་དང་བྲམ་ཟེ་བདེ་བྱེད་དགའ་བ་དང་ཆོས་མཆོག་དང་ཁ་ཆེ་ཛྙཱ་ན་ཤྲཱི་དང་འདུལ་
བའི་ལྷ་དང་ཀཱ་མ་ལ་ཤཱི་ལ་དང་བྲམ་ཟེ་ཨ་ཚ་ཏ་དང་ཞི་བ་ལྷ་དང་དགེ་བསྲུང་དང་བྲམ་
ཟེ་མུ་ཏིག་བུམ་པ་དང་ཤནྟི་པ་ཙནྡྲ་གོ་མི་དང་ཇོ་ཏ་རི་དང་ཛི་ན་མི་ར་དང་བྲམ་ཟེ་རིན་རྡོར་
དང་ཞི་བ་འཚོ་དང་རྒྱལ་དབང་བློས་མཛད་པའི་རེ་གཅིག་ཡོད་ལ། ཡང་སྤྱི་ཐ་
དད་དགགས་སོགས་དགུ་མ་རྙེད་ཟེར་རོ།། །།ཚིག་གི་ཆགས་ལ་བྱེད་དུ་
གྲགས་པའི་སྒྲ་སོགས་ལ་ཙནྡྲ་གོ་མི་དང་ཆོས་སྐྱོང་དང་སརྦ་ཝ་རྨ་དང་བགྲོད་དཀའ་
སེངྒེ་དང་སུ་བྷ་ཤ་ཀི་རྟི་དང་སེང་བང་དང་རྟད་ག་དཱ་བ་དང་སྨྲྯི་ཏི་ཛྙཱ་ན་ཀི་རྟི་དང་
འཆི་མེད་སེངྒེ་དང་རབ་འབྱོར་ཟླ་བ་དང་དབྱུག་པ་ཅན་དང་རིན་འབྱུང་ཞི་བའི་
མཛད་པ་དང་བཅུ་དགུ། ཕྱིས་སུ་བསྒྱུར་པའི་དབྱངས་ཅན་སྒྲ་མདོ་རྩ་འགྲེལ་
དང་པཱ་ཎི་པའི་འགྲེལ་པ་སོགས་བསྣན་ན་ཉེར་གཉིད་སོགས་ཀྱང་ཡོད་དོ།། །།
ཐོར་བུ་ལུགས་ཀྱི་བསྟན་བཅོས་ལ་ཀླུ་སྒྲུབ་དང་ཉི་མ་སྤས་པ་དང་བྲམ་ཟེ་མཆོག་
སྲེད་དང་དོན་ཡོད་འཆར་སོགས་ཀྱིས་མཛད་པ་བརྒྱད་དང། གསོ་རིགས་ལ་ཀླུ་
སྒྲུབ་དང་རྟ་དབྱངས་དང་ཟླ་བ་ལ་དགའ་དང་ཐང་ལ་འབར་གྱིས་མཛད་པ་བདུན་དང་
བཟོ་རིགས་ལ་དྲན་ཨ་ཏིའི་བུ་དང་དཔལ་སྡེས་པ་གསུམ་དང། རྩིད་ལ་ཀླུ་སྒྲུབ་
དང་ཤ་རིའི་བུ་དང་ཞི་བ་ལྷ་དང་དབང་ཕྱུག་ནག་པོས་མཛད་པ་སོགས་པ་བརྒྱད་དང་
སྤོས་སྤྱོར་གྱི་བསྟན་འཆོས་རྩ་འགྲེལ་གཉིས་དང། དྲང་སྲོང་མེས་སྦྱིན་དང་བྷ་ལི་
པ་དང་གཟུགས་བཟང་སོགས་ཀྱིས་མཛད་པའི་མིའི་མཚན་ཉིད་བརྟག་པ་དངུལ་
ཆུ་གསེར་འགྱུར་རྩི་དང་འདོད་པའི་བསྟན་འཆོས་སོགས་ཏེ་ཐོར་བུར་གཏོགས་པ་
སོགས་ཉིས་ཡོད་ལ། མདོར་ན་མདོ་ཕྱོགས་ཀྱི་བསྟན་འཆོས་ཀུན་དྲིལ་བས་ལན་
བརྒྱ་བཅུ་དྒུའམ་ཉེར་གཉིས་སོགས་ཡོད་དོ།། །གཉིས་པ་སྔགས་
ཕྱོགས་ཀྱི་འགྲེལ་པ་ལེ་སོ་སོ་དང། སྤྱི་འགྲེལ་གཉིས་ཀྱི། དང་པོ་ལ་བཞི་

[370] བྱ་རྒྱུད་ཀྱི་འགྲེལ་ཕྱོགས་ནི། སངས་རྒྱས་གསང་བ་དང་བྱང་ཆུབ་མཆོག་དང་
ལྷན་སྐྱེས་རོལ་བ་དང་ཞི་འཚོ་དང་ཤུ་རམ་ག་ཝ་རྨ་དང་ཏན་དྲ་གོ་མི་དང་རྡོ་རྗེ་རྣོན་པོ་
དང་རྡོ་རྗེ་གདན་པ་དང་གི་རི་ཝརྟ་དང་ཤནྟི་པ་དང་ཛ་ཏཱ་ཏི་དང་སུ་མ་ཏི་ཀི་རྟི་ཡེ་ཤེས་སྙིང་
པོ་དང། འཇམ་དཔལ་སྐོར་ལ་སུ་པ་ཀ་ར་དང་མ་ཏི་དང་ངག་དབང་གྲགས་དང་ཨརྦྷ་
ཥྲཱི་མི་ཏྲ་དང། ཟླ་འབྱུང་སྦས་པ་དང། ཤྲཱི་དྷ་ཀ་ར་མི་ཕ་མ་བཤེས་གཉེན་གྱིས་
མཛད་པ་བརྩམས་ཡོད་དོ།། །།སྤྱན་རས་གཟིགས་སྐོར་ལ་མར་མེ་མཛད་
ཡེ་ཤེས་དང་དཔལ་མོ་དང་དགེ་བསྙེན་ཟླ་བ་དང་ཙར་པ་ཊི་དང་ཀླུ་རྒྱལ་ནོར་རྒྱས་དང་
ཨི་ར་པ་ཏི་དང་རྟ་དབྱངས་དང་ཡང་ཙནྡྲ་གོ་མི་དང་དགེ་བསྙེན་ཀུན་སྦྱིན་དང་ཟླ་གྲགས་
དང་སའི་དཔལ་དང་ཇོ་བོ་རྗེ་དང་མི་ཕམ་བཤེས་གཉེན་དང་ཨ་ཛི་ཏ་མི་ཏྲ་གུཔྟ་
དང། དེའི་ཕྱོགས་མཐུན་ཁྲོ་བོ་ལ་ཡང་ཙནྡྲ་གོ་མི་དང་པྲ་བྷ་ཀ་ར་དང་ཇོ་བོ་རྗེས་
མཛད་པ་དང། ཕྱག་རྡོར་སྐོར་ལ་ཀླུ་སྒྲུབ་དང་ངག་གྲགས་དང་བིརྱ་ཙན་དྲ་དང་
ཇོ་བོ་དང་ཤྲཱི་དྷ་ཀ་ར་དང་སྟོང་ཉིད་ཏིང་འཛིན་དང་སངས་རྒྱས་གསང་བ་དང་ཀརྨ་ཝ་
རྨ་དང་ཉིན་མཛད་རྡོ་རྗེ་དང་པྲ་ཏི་མཐུན་རྣམ་འཇོམས་སྐོར་ལས་ཝ་རི་བ་དང་
བྲམ་ཟེ་པ་ར་མ་ཏི་དང་ཨ་མོ་ཏ་བ་དང་བཧོ་དཧི་སཏ་དང་མི་མ་ལ་མི་ཏྲ་དང་བདེ་པའི་
མྱུ་གུ་དང་པདྨ་དང་རྡོ་རྗེ་གོ་ཆ་དང་སྨིཨ་ཏི་དང་ཤུ་རམ་ག་བཛྲ་དང་བྱང་ཆུབ་སྙིང་བོ་དང་
ཙནྡྲ་གོ་མི་དང་བྲམ་ཟེ་ཛ་ཡ་ཝརྨ་དང་གྷངྒ་ར་དང་པ་ཎི་བཛྲ་དང་ཛྙཱ་ན་ཤྲཱི་དང་
གཞོན་ནུའི་སྡེ་དང་སངས་རྒྱས་གསང་བ་དང་ཡེ་ཤེས་རྡོ་རྗེ་དང་པྲ་ཏི་ཝན་ཙན་དྲ་
དང་མར་མེ་མཛད་བཟང་སོགས་ཀྱིས་མཛད་པ་དང། མི་གཡོ་བ་དང་མི་
འཁྲུགས་པ་དང་སྒྲོལ་མ་སོགས་ཀྱི་སྐོར་ལ་རྗེ་ཏ་རི་དང་ཇོ་བོ་རྗེ་དང་དཔའི་བོ་རྡོ་
རྗེ་དང་ཀླུ་སྒྲུབ་དང་ཙན་དྲ་གོ་མི་དང་ཤཱཀྱ་ཤྲཱི་དང་མར་མེ་མཛད་བཟང་པོ་དང་ངག་
གྲགས་པ་ཐམས་ཅད་མཁྱེན་པའི་བཤེས་གཉེན་དང་ཨཀྵོ་བྷྱ་བཛྲ་དང་འབུམ་
ཕྲག་གསུམ་པ་དང་དྲི་མེད་ལྷ་དང་པཱུ་ཛ་བཛྲ་དང་ཡེ་ཤེས་བཤེས་གཉེན་དང་ནེར་
བན་རཀྵི་ཏ་དང་ཐོགས་མེད་དང་པྲ་བྷ་ཀརྟི་དང་ཞུ་རང་ག་ཝ་རྨ་དང་ནག་པོ་པ་དང་
ཡཻས་སྒེག་པའི་རྡོ་རྗེ་དང་ཨ་བྷ་དང་འཕགས་པ་མ་ཏི་དང་ཛྙཱ་ན་བཛྲ་དང་མི་དབང་

[371]
ཕུར་བུ་དང་དཔལ་འཛིན་དང་ཛ་ཡ་སེ་ན་དང་ཤཱཀྱ་བཤེས་གཉེན་སོགས་ཀྱིས་
མཛད་པ་སྟེ་སྡོམ་སུམ་བརྒྱ་ཞེ་དགུ་ཡོད་དོ།། །།གཉིས་པ་སྤྱོད་རྒྱུད་
ཕྱོགས་ལ་སངས་རྒྱས་གསང་བ་དང་ཀེ་དྷ་ར་དང་འགྲོ་བཟང་མ་ཏི་བ་དང་བྲམ་ཟེ་
བཧྲིཾ་ག་ར་དང་ཨ་ཛི་ཏ་མི་ཏྲ་དང་བཛྲ་རཀྵི་ཏ་དང་རོལ་པའི་རྡོ་རྗེ་དང་བཧུ་ཏི་ཤྲཱི་དང་ས་མནྡྲ་
ཤྲཱི་རྟ་དབྱངས་སོགས་ཀྱིས་མཛད་པ་ཡོད་དོ།། །། མ་རྒྱུད་སྐོར་གྱི་ཀྱེ་རྡོར་
བརྟག་གཉིས་འགྲེལ་བ་ལ་རྡོ་རྗེ་སྙིང་པོ་དང་མཚོ་སྐྱེས་རྡོ་རྗེ་དང་མི་ཐུབ་ཟླ་བ་དང་ཤནྟི་
པ་དང་ནཱ་རོ་པ་དང་ཊོ་མ་ཀཱ་ད་ཤ་དང་པདྨའི་མྱུ་གུ་དང་དྷརྨ་ཀོ་རྟི་དང་ཝ་བ་བྷ་དྲ་དང་ནག་
པོ་པས་མཛད་པ་སྟེ་བཅུ་གཉིས་དང། གུར་འགྲེལ་ལ་ཨིནྡྲ་བཧུ་ཏི་དང་ལྷ་རིགས་
བློ་ཆེན་དང་ནག་པོ་པ་ཆེ་བས་མཛད་པ་གཉིས་ཏེ་བཞི་དང། སམ་བཧོ་ཌའི་འགྲེལ་
པ་ལ་ཨིནྡྲ་བཧོ་ཏི་དང་ཀ་ཐ་ཡ་བསྒྲེས་པོ་དང་ཨ་བྷྱ་དང་དཔའ་བོ་རྡོ་རྗེས་མཛད་པ་སྟེ་
བཞི་དང། ཡང་དེ་དག་གི་སྒྲུབ་ཐབས་སོགས་ལ་མཚོ་སྐྱེས་དང་ཛས་ལན་དྷ་ར་པ་དང་
མི་ཐུབ་ཟླ་བ་དང་ཌོ་མ་བཧི་བཧི་ཧེད་རུ་ཀ་དང་ནག་པོ་པ་དང་ཏཱ་ར་ཤྲཱི་དང་དྷ་རྨ་པ་ལ་དང་ཡེ་
ཤེས་སྙིང་པོ་དང་ལྷན་སྐྱེས་སྒེག་པ་དང་བཞི་འཚོ་དང་ཨ་ལ་བཛྲ་དང་སྒྲ་གཅན་
འཛིན་དང་རྣལ་འབྱོར་པ་དང། པདྨ་སྒྲོལ་མ་ཅན་གྱི་སྡེ་དང་ཀླུ་སྒྲུབ་དང་བཧི་ར་
ཝ་དང་ནག་པོ་ཆུང་པ་དང་ཇོ་བོ་རྗེ་དང་ཤནྟི་པ་དང་ཐ་ག་ན་དང་ལྷའི་རྟུལ་ཞུགས་དང་
དཔེ་མེད་རྡོ་རྗེ་དང་ཇོ་ཏ་རི་དང་འོད་བསྲུང་གཞོན་ནུ་པ་དང་ནན་པ་དང་དཔའ་བོ་རྡོ་རྗེ་
དང་ཀམ་པ་ལ་དཀོན་མཆོག་འབྱུང་གནས་དང་གཉིས་མེད་རྡོ་རྗེ་དང་ཡན་ལག་མེད་
པའི་རྡོ་རྗེ་ནཱ་རོ་པ་དང་ཏིང་འཛིན་རྡོ་རྗེ་དང་རྡོ་རྗེ་དྲིལ་བུ་པ་དང་གར་བྷ་རི་དང་རིན་
ཆེན་ཟླ་བ་དང་བྱང་ཆུབ་སྙིང་པོ་དང་བློ་གྲོས་ཆེན་པོ་དང་རིན་རྡོར་དང་བསོད་སྙོམས་
པ་འཕགས་ལྷས་མཛད་སོགས་ཀྱི་རྡོར་ཆོས་སྐོར་བརྒྱ་ཉ་ཤུ་ཡོད་དོ།། །།
བདེ་མཆོག་སྐོར་ལ་ཕྱག་ན་རྡོ་རྗེ་དང་སློབ་དཔོན་ལང་ཀ་རྒྱལ་བཟང་དང་སྐལ་ལྡན་
གྲགས་པ་དང་སྐར་རྒྱལ་ཟླ་བ་དང་ལྷ་སྦས་པ་དང་ཏ་ཐཱ་ག་ཏ་རཀྵི་ཏ་དང་ལྭ་ཝ་པ་
དང་སུ་མ་ཏི་ཀི་རྟི་བྷ་བ་བྷ་དྲ་དང་དཔའ་བོ་རྡོ་རྗེ་དང་སློབ་དཔོན་རྡོ་རྗེ་རྣམས་ཀྱིས་

[372] ཡང་རྡོ་རྗེ་མཁའ་འགྲོ་སོགས་ཀྱི་
འགྲེལ་སྐར་དང་བདེ་མཆོག་གི་སྒྲུབ་ཐབས་སོགས་ལ་བྷ་ཝ་བྷ་དྲ་དང་ནོར་བཟང་
དང་ཏ་ཐཱ་ག་ཏ་རཀྵི་ཏ་དང་པདྨ་བཛྲ་དང་རཏྣ་རཀྵི་ཏ་དང་ཟླ་གཞོན་དང་ཤནྟི་པ་དང་
ཕྱག་ན་རྡོ་རྗེ་དང་ཁྱབ་འཇུག་སྦས་པ་དང་ལུ་ཡི་པ་དང་པྲ་ཛྙཱ་རཀྵི་ཏ་དང་པདྨའི་
དབྱངས་དང་ཇོ་བོ་རྗེ་དང་དེ་བཞིན་གཤེགས་པ་རྡོ་རྗེ་དང་ནག་པོ་བས་མཛད་པ་དང་
དྲིལ་བུ་བའི་སྐོར་གསུམ་ཟུང་དང་ཉིན་མོ་མཛད་དང་ཡང་ལྭ་བ་པ་དང་ཨ་བྷྱ་དང་
མཻ་ཏྲི་པ་དང་གཉིས་མེད་རྡོ་རྗེ་དང་རྒྱལ་བཟང་དང་དཔའ་བོ་རྡོ་རྗེ་དམ་མ་ག་ན་ཤྲཱི་དང་
ནཱ་རོ་པ་དང་བྲམ་ཟེ་བྲིང་གི་ར་དང་གར་བྷ་རི་དང་ཡང་དྲིལ་བུ་པ་དང་ཉིན་འབྱུང་ཟླ་བ་
དང་ཀཱ་ལ་པ་དང་ཛ་ཡ་སེ་ནས་མཛད་པ་རྣམས་དང། ཌོ་བཧི་ཧེ་རུ་ཀ་དང་ཆོས་
གྲགས་དང་ཁ་ཆེ་རིན་རྡོར་དང་ཛ་ལན་དྷ་རི་པ་དང་ཨིནྡྲ་བཧོ་དཧི་དང་ཤུ་རུ་ཀཱ་ལ་དྷ་དང་
དཱ་རི་ཀ་པ་དང་བཧུ་ཏི་པས་མཛད་པ་དང། ཕག་མོའི་སྒྲུབ་ཐབས་སོགས་ལ་
ཤཱ་བ་རི་དང་བིར་ཝ་དང་ལྷ་མོ་དཔལ་བློ་དང་ཨ་བ་དཧུ་ཏི་པ་དང་སྟོང་ཉིད་ཏིང་འཛིན་
དང་སངས་རྒྱས་བྱིན་དང་བརྩོན་དཔལ་དང་དགེ་འབྱུང་སྦས་པ་དང་གཉིས་མེད་རྡོ་རྗེ་
དང་ཇོ་བོ་རྗེ་དང་དཱ་རི་ཀ་པ་དང་ཀླུའི་སྦྱིན་པ་དང་ཨིནྡྲ་བཧུ་ཏི་དང་བྷ་རེན་དྲ་རུ་ཚེ་དང་
ཨུ་མ་པ་ཏ་དི་རྟ་དང་ཀཱ་མ་ལ་ཤྲཱི་དང་ཀོར་ཀ་ཏང་ཏ་དང་དྲིལ་བུ་པ་དང་ཤེར་བཟང་དང་
ཀུ་མ་རཱ་བཧོ་དཧི་དང་དཔལ་འཛིན་དང་མར་མེ་མཛད་ཡེ་ཤེས་དང་རིན་རྡོར་དང། ཨཱ་རྱ་
དེ་བ་ཛ་ལན་དྷ་ར་དང་ཡན་ལག་མེད་པའི་རྡོ་རྗེ་དང་དགེ་པའི་མགོན་པོ་དང་ཀུ་སུ་ལི་
པ་དང་འཇིགས་མེད་གྲགས་པ་དང། པྲཛྙཱ་རཀྵི་ཏ་དང་ནཱ་རོ་པ་དང་ཉི་མཛད་རྡོ་རྗེ་
དང་ཀ་ན་ཀ་ཤྲཱི་དང་བྲམ་ཟེ་ནག་པོ་རྣམས་ཀྱིས་མཛད་སོགས་འཁོར་ལོ་སྡོམ་པའི་
སྐོར་བརྒྱ་དང་ཞེ་གཅིག་ཡོད། ཡང་ཀྱེ་རྡོར་དང་ཆ་མཐུན་ཡིན་ཟེར་བའི་ཕྱག་རྒྱ་
ཆེན་པོ་ཐིག་ལེ་འགྲེལ་པ་སོགས་ལ་ཟབ་པའི་རྡོ་རྗེ་དང་ཤེས་རབ་གསང་བ་དང་
གཞོན་ཟླ་དང་མ་ཧཱ་སུ་ཀ་ཏ་བཛྲ་དང་བི་མ་ལ་གན་ཧ་དང་རྡོ་རྗེ་གསང་བས་མཛད་པ་
རྣམས་ཡོད། སངས་རྒྱས་མཉམ་སྦྱོར་ལ་བརྒྱ་བྱིན་སྙིང་པོ་དང་དགའ་རབ་རྡོ་རྗེ་
དང་ཛེ་ཏ་རི་སོགས་ཀྱིས་མཛད་པ་ཉེར་གཉིས་ཡོད་ལ། ཡང་ཕྱག་རྡོར་སྟོད་

[373]།    ༈    །།གསུམ་པ་རྣལ་འབྱོར་རྒྱུད་ལ་
དེ་ཉིད་བསྡུས་ལ་དཔལ་མཆོག་དང་པོ་དང་ངན་སོང་སྦྱོང་པའི་འགྲེལ་སྐོར་སོགས་
མང་པོ་ཞིག་ཀུན་དགའ་སྙིང་པོས་མཛད་ལ། རྡོར་སེམས་འབྱུང་ཆེན་མ་རྙེད་
ཟེར༑ ཡང་པྲ་ཛྣུཡཱ་པ་ལི་ཏ་དང་ཤཱཀྱ་བཤེས་གཉེན་དང་མུ་ནན་ཏི་བྷ་དྲ་རྡོ་རྗེ་གོ་ཆ་
དང་ཡེ་ཤེས་རྡོ་རྗེ་དང་རྡོ་རྗེ་ལྕགས་ཀྱུ་དང་ཞི་བ་སྙིང་པོ་དང་སངས་རྒྱས་གསང་བ་
དང་ཆེན་པོ་བཛྲ་དང་ཤནྟི་པ་དང་རབ་འབྱོར་སྐྱངས་དང་ཤུ་དཧི་པྲ་བྷ་དང་ཤྲ་དྷ་ཀ་ར་
དང་དྷརྨ་ཀི་རྟི་དང་མུ་ནི་ཏ་ཀོ་ཥ་དང་སྐལ་བཟང་དགའ་བ་དང་རཏྣ་ཀིརྟི་དང་ཆོས་
ལྡན་རབ་འབྱོར་དང་ཏི་ར་མ་ཏི་དང་རིགས་བྱིན་དང་ཡེ་རྡོར་དང། ཡང་སྒྱུ་འཕྲུལ་
དྲ་བ་ཀུན་སྙིང་དང་རབ་ཞི་བཤེས་གཉེན་གྱིས་མཛད་པ་དང། མཚན་བརྗོད་རྣལ་
འབྱོར་རྒྱུད་དུ་འགྲེལ་པ་སོགས་ལ་འཇམ་གྲགས་སོགས་མཚན་བརྗོད་འགྲེལ་
པ་བཅུ་གཅིག་དང། དེར་གཏོགས་དྲི་མེད་ཆུང་བའི་སྐོར་ལ་འཇམ་དཔལ་
བཤེས་གཉེན་གྱིས་མཛད་པའི་ཆོས་ཚན་སོ་བདུན་དང། གསང་རྡོར་ལ་བྱ་བ་
མཆོག་དང་སྨྲ་ཏིས་མཛད་པ་དང། གཞན་ཡང་ཨ་བ་དཧུ་ཏི་པ་དང་མྱ་ངན་མེད་དཔལ་
དང་གཉིས་མེད་རྡོ་རྗེ་གཉིས་སྦས་པ་དང་འཇམ་གྲགས་དང་པྲ་བ་ཀ་ར་དང་གཞོན་
གྲགས་དང་མི་གཡོ་སྙིང་པོ་དང་སངས་རྒྱས་གསང་བས་མཛད་པ་རྣམས་ཡོད་ལ་
བླ་མ་མངོན་ཤེས་ཅན་གྱིས་དེ་བླ་ཀུ་ལ་བའི་སྐོར་དང་མཻ་ཏྲི་པ་དང་སྙན་གྲགས་དགེ་
བ་དང་ལའི་ལ་བཛྲ་དང་བུ་དྷ་བོ་དཧིས་མཛད་པའི་ཆོས་ཚན་ཉེར་གཅིག་ཐེ་ཚོམ་ཅན་
ཟེར་རོ།། །།བཞི་པ་བླ་མེད་ཀྱི་ཕ་རྒྱུད་དཔལ་གསང་བ་འདུས་པའི་
སྐོར་ཀླུ་སྒྲུབ་ཀྱི་བརྒྱད་ཡོད་ཟེར། ཡང་ཨཱརྱ་དེ་བ་དང་ཤཱ་ཀྱ་བཤེས་གཉེན་
གཉེན་དང་ཀླུ་དུང་སྒྲ་གཅན་འཛིན་དཔལ་བཤེས་གཉེན་དང་ཀླུའི་གློ་དང་སྒྲ་དབྱངས་
བཅུ་གཅིག་པ་དང་ནག་པོ་དམ་ཚིག་རྡོ་རྗེ་དང་བྷ་བྱ་རྟི་དང་ཨ་བྷྱ་ཀ་ར་དང་བརྩོན་
བཟང་དང་བླ་གྲགས་དང་ལེགས་ལྡན་དང་སྒྲེག་རྡོར་དང་ཤྲཱི་དྷ་ཀ་ར་ཝ་རྨ་དང་ནག་པོ་པ་
དང་ཤནྟི་པ་དང་ཀུ་མ་ར་དང་ཟ་ཧོར་ཤནྟི་དེ་བ་དང་སྨྲྀ་ཏི་དང། སངས་རྒྱས་ཡེ་
ཞབས་དང་སྨན་ཞབས་དང་དཔལ་འབྲས་རྡོ་རྗེ་དང་ཐ་ཀ་ན་དང་ཀུན་བཟང་དང་

[374]
དྲི་མེད་སྦས་པ་དང་ཟླ་འོད་དང་དཔལ་རྒྱན་དང་རབ་ཞི་ཡེ་ཤེས་དང་སྣང་བྱེད་ཟླ་བ་
དང་ཏིང་འཛིན་རྡོ་རྗེ་དང་བི་ཤྲ་མཻ་ཏྲི་དང་རྩེ་ལུ་དང་རྡོ་ཞང་བ་དང་ཀུན་སྙིང་དང་ཡེ་ཤེས་
སྙིང་པོ་དང་མར་མེ་མཛད་ཡེ་ཤེས་དང་བསོད་སྙོམས་པ་དང་ཁ་ཚེ་རིན་རྡོར་དང་
ངག་གྲངས་དང་སྦ་པུ་ནྱ་ཤྲཱི་དང་དགའ་བའི་རྡོ་རྗེ་དང་ཨིནྡྲ་བཧོ་དཧི་དང་ཐུབ་བོ་ར་ཛ་ཏ་
དང་རབ་འཇིགས་རྡོ་རྗེ་རནྟ་ཀི་རྟི་དང་ཀུ་ཀུ་རཱ་ཛཱ་དང། མི་གནས་རྡོ་རྗེ་མཻ་ཏྲི་པ་
སོགས་ཀྱིས་མཛད་པ་བརྒྱ་དང་བཅུ་བཞི་སོགས་ཡོད་ལ། ཡན་ལག་བཞིའི་
སྒྲུབ་ཐབས་སོགས་མ་རྙེད་ཟེར་རོ།། །།གཤིན་རྗེ་གཤེད་སྐོར་ལ་
སློབ་དཔོན་དཔལ་འཛིན་གྱིས་མཛད་པ་བཅུ་ལྷག་དང། ཡང་ཤནྟི་པ་དང་ལཱི་
ལ་བཛྲ་དང་ཀླུ་བྱང་དང་དེ་བ་ཨ་ར་ཙནྡྲ་དང་དོན་ཡོད་ཞབས་དང་རྡོ་རྗེ་བློ་དང་ཤྲཱི་བི་རུ་
བ་དང་བློ་གྲོས་བཟང་པོ་དང་དཱ་ན་ཤཱི་ལ་དང་རྣམ་སྣང་མྫ་བསྲུང་བ་དང་བཧི་ར་ཝ་
དང་དཔའ་བོ་རྒྱལ་པོ་དང་བློ་བཟང་སྙིང་པོ་དང། མི་བསྐྱོད་རྡོ་རྗེ་དང་གཞོན་
རྡོར་དང་ཨ་མོ་གྷ་བྲྫྲ་དང་ཤྲཱི་བྷ་དྲ་ད་སློབ་དཔོན་འཇམ་དབྱངས་དང་ཞི་བ་ཡེ་
ཤེས་དང་འཇམ་དཔལ༑ ཡེ་ཤེས་ནག་པོ་པ་དང་ཡང་ལ་ལི་ཏ་བཛྲ་དང་བསོད་
སྙོམས་པ་ཀ་མ་ལ་ར་ཀྵི་ཏ་དང་ཉིན་བྱེད་གྲགས་དང་གྷོ་ཥ་བཛྲ་དང་ཤྲཱི་པཎྜི་ཏ་དང་
མར་མེ་མཛད་ཀྱིས་མཛད་པའི་སྒྲུབ་ཐབས་བཅུ་བཞི་སོགས་དང་ཇོ་བོ་དང་ཞོན་
ནུ་ཟླ་བ་དང་ལས་ཀྱི་རྒྱལ་པོ་སོགས་ཀྱིས་མཛད་པ་བརྒྱ་རྩ་བཞི་སོགས་ཡོད་དོ། །
ཕྱག་རྡོར་སྐོར་ལ་མགར་ཆོས་བཟང་སོགས་ཀྱིས་བསྒྱུར་པ་ཉེར་གཅིག་སོགས་
དང། བྷ་ཝ་དང་བི་མ་ལ་ཤྲཱི་དང་སྡོང་པོ་དང་ཀུ་ཀུ་རཱ་ཛཱ་དང་རིན་རྡོར་དང་ཧཱུཾ་མཛད་
རྡོ་རྗེ་དང་ཨིནྡྲ་བཧུ་ཏི་དང་རབ་དགའ་རྡོ་རྗེ་དང་རབ་ཞི་བཤེས་གཉེན་དང་ཀུན་སྙིང་གིས་
མཛད་པ་སྟེ་དགུ། གསན་བཞི་ལ་བྷ་བ་བྷ་དྲ་དང་འཕགས་པ་ལྷ་དང་རྫོ་ཏ་རི་དང་
ཀླུ་སྒྲུབ་དང་ཨ་བྷྱ་ཡ་དང་རྣམ་རྒྱལ་དབང་པོས་མཛད་པ་སྟེ་བཅུ་དང། མ་ཧཱ་མ་ཡ་
ལ་ཤནྟི་པ་དང་ནག་པོ་རྡོ་རྗེ་དང་དཔལ་རྒྱན་དང་མི་ཐུབ་ཟླ་བ་དང་ཀུ་གུ་རི་པ་དང་
འདུལ་བྱིན་དང་སྐྱེ་མེད་རྡོ་རྗེ་མཁའ་འགྲོ་མ་དང་བློ་བཟང་སྙིང་པོས་མཛད་པ་སྟེ་

[375] སངས་རྒྱས་ཐོད་པ་ལས་ར་ཧའི་ཆོས་ལྔ་དང། འཇིགས་མེད་
འབྱུང་སྦས་དང་པདྨ་མཛད་ཀྱིས་མཛད་པ་སྟེ་བདུན་དང། རྡོ་རྗེ་བདུད་རྩི་ལ་བྷ་གོས་
མཛད་པ་དང་གཉིས་ཡོད། ཉི་སྦས་དང་ཏ་ཐཱ་ག་ཏ་རཀྵི་ཏས་མཛད་པའི་སྒྲོ་ལ་སྐོར་དང་
ས་ར་ཧི་བྷ་དྲ་སོགས་ཀྱི་ཨོ་རྒྱན་སྒྲོལ་སྐོར་དྲུག་སོགས་དང། བྷ་བ་བྷ་དྲའི་ཆོས་བཞི་
དང༑ རལ་གཅིག་མའི་སྐོར་ལ་རྟག་པའི་རྡོ་རྗེ་དང་མག་པོ་པ་དང་སྙིང་རྗེ་ཆེན་པོ་དང་
བསོད་སྣུ་ཡོམས་པ་དང་ཀཱ་མ་ལ་ཤྲཱི་དང་ཌོམ་བཧི་ཧེ་རུ་ཀས་མཛད་སོགས་སོ་བཞི་འདིར་
བཀོད་བྱང་ཁ་ཅིག་ཐེ་སོམ་ཅན་དང་ལ་ལ་རྣལ་བྱོར་ཆེན་པོ་མིན་པའང་ཡོད་དོ། །
དུས་འཁོར་སྐོར་ལ་དྲི་མེད་འོད་དང། རྒྱལ་པོ་པད་དཀར་དང་དུས་འཁོར་ཞབས་
དང་ནཱ་རོལ་པ་དང་དཱ་རི་ཀ་པ་དང་བྲམ་ཟེ་བསོད་སྙོམས་པ་དང་སཱ་དཧུ་པུ་དྲ་དང་རོལ་
པའི་རྡོ་རྗེ་དང་ཨ་བ་དཧུ་ཏི་པ་དང་འཇམ་དཔལ་དང་ཨ་བྷ་དང་བི་བཧུ་ཏི་ཙནྡྲ་དང་དཔལ་
ཕྱག་ན་རྡོ་རྗེ་དང་དཔེ་མེད་མཛོད་དང་ཉི་མ་དཔལ་ཡེ་དང་ཤ་བ་རི་དང་མི་དབང་གྲགས་
པ་དང་དཔེ་མེད་མཚོ་དང་ཤཱ་ཀ་ཤྲཱི་དང་ས་མན་ཤྲཱི་དན་ས་དཧུ་ཀིརྟིས་མཛད་པ་སོགས་
ཞེ་གསུམ་ཡོད་ལ། ཡང་མ་རྙེད་པ་གཉིས་ཡོད་ཟེར་རོ།། །།
གཉིས་པ་སྤྱིའི་ཆོས་སྐོར་གྱི་སྒྲུབ་ཐབས་སྐོར་ལ། སྒྲུབ་ཐབས་བརྒྱ་རྩ་དང་རྒྱ་
མཚོ་གཉིས། རྡོ་རྗེ་གན་པ་མངོན་ཤེས་ཅན་དང་ཐུ་བོ་རཱ་ཛ་ཧ་སྟི་དང་ཧཱུཾ་མཛད་རྡོ་རྗེ་
དང་བསོད་སྙོམས་པ་དང་གསེར་གླིང་པ་དང་ཀཱ་མ་ལ་ཤྲཱི་དང་དཱ་རི་ཀ་པ་དང་ཤཱ་བ་རི་བ་
དང་རིན་རྡོར་དང་ཤེས་ར་གསང་་དང་ཤ་ཀ་ཤྲཱི་དང་གཉིས་མེད་རྡོ་རྗེ་དང་ཏ་ཐཱ་ག་ཏཱ་
རཀྵི་ཏ་དང་ལོངས་སྤྱོད་རྡོ་རྗེ་དང་ཧཱུཾ་ཀ་ར་དང་ཀླུ་སྒྲུབ་ཀྱིས་མཛད་ཟེར་བ་དང་མི་ཕམ་
སྦས་བའི་ཐུགས་རྗེ་ཆེན་པོའི་སྒྲུབ་ཐབས་བརྒྱ་རྩད་དང། བ་རིའི་སྒྲུབ་ཐབས་
བརྒྱ་རྩ་སྟེ་བཞི་བརྒྱ་ཡོད་དོ།། །།དཀྱིལ་ཆོག་སྐོར་ལ། འཇིགས་
མེད་འབྱུང་སྦས་པའི་འཕྲེང་བ་སྐོར་གསུམ་དང། ཡང་སངས་རྒྱས་གསང་བ་དང་
པདྨ་དང་སངས་རྒྱས་ཡེ་ཤེས་འཇམ་གྲགས་དང་མཻ་ཏྲི་པ་དང་དགའ་སྐྱོང་དང་
རིགས་ཤིང་ཏུ་དགའ་བ་དང་ཀུ་རུ་རཱ་ཛ་དང་དཔའ་བོ་རྡོ་རྗེ་དང་ཤེར་གསང་དང་མཆོག་སྡེ་
དང་འཕགས་པ་དྲ་བི་ཏ་དང་ཀླུ་སྒྲུབ་དང་ཨིན་དྲ་བཧོ་དཧི་དང་བི་ཏ་པ་ཏས་མཛད་པ་

[376] སྔགས་ཀྱི་ལམ་རིམ་སོགས་སྣ་ཚོགས་ལ་ཛྙཱ་ན་ཀ་ར་དང་ཏྲི་པི་ཏ་ཀ་མ་
ལ་དང་ཞི་འཚོ་དང་ངག་དབང་གྲགས་པ་དང་པདྨ་བཛྲ་དང་ཡན་ལག་མེད་པའི་རྡོ་རྗེ་དང་
ཨིནྡྲ་བཧོ་དཧི་དང་ལཀྵི་མ་དང་ཨ་བ་དཧུ་ཏི་པ་དང་ལྷན་སྐྱེས་རྡོ་རྗེ་དང་གཉིས་རྡོ་རྗེ་དང་དཱ་
རི་ཀ་པ་དང་ཀེ་ར་ཀེ་པ་དང་བི་རཱུ་པ་དང་ཏཻ་ལོ་པ་དང་ས་ར་ཧཱ་དང་ཚུལ་ཁྲིམས་འཕགས་
དང་བདེ་བའི་རྡོ་རྗེ་དང་ཀླུ་སྒྲུབ་དང་མ་ཏི་ཙིནྡྲ་དང་ཌོམ་བཧི་བ་དང་མཻ་ཏྲི་རྗེ་དང་དཔལ་
དང་རྩ་མི་སངས་གྲགས་དང་བྫྲ་པཱ་ཎི་དང་ཏོག་ཙེ་པ་དང་སྐལ་བཟང་རྡོ་རྗེ་དང་དཔལ་
མོ་དང། དོ་ཧ་ཀླུ་སོགས་ལས་ར་ཧཱ་དང་གཉིས་མེད་རྡོ་རྗེ་དང་ནག་པོ་རྡོ་རྗེ་དང་ཇོ་
བོ་རྗེ་དང་ཀླུ་སྒྲུབ་དང་ཤྲཱི་ཨ་ནནྟ་དང་ཨརྱ་རྡེ་བ་དང་མི་ཏྲ་ཛོ་ཀི་དང་ཐུབ་པ་བྱིན་དང་
ཀཱ་མ་ལ་ཤྲཱིའི་སྒྲལ་མ་དགུ་སྐོར་སོགས་དང། ཡང་བྱས་བཟང་དང་ནག་པོ་པ་
དང་ཏི་ལི་པ་དང་བིར་བ་པ་དང་ཡེ་ཤེས་གྲགས་པ་དང་ཡེ་དཔལ་དང་ཨིནྡྲ་བཧུ་ཏི་
དང་ཐོ་བཙུན་རྩོ་ཡག་དང་སྨྲྀ་ཏི་དང་གྷ་ཡ་དྷ་ར་དང་བཛྲ་པཱ་ཎི་དང་ཊ་ལ་ཀེ་དང་ཨ་
བྷྱ་དང་ཤྲཱི་གུཔྟ་དང་ལོངས་སྤྱོད་རྡོ་རྗེ་དང་སངས་རྒྱས་གསང་བ་དང་བི་རཱུ་པ་དང་སུ་
ཛ་ཡ་ཤྲཱི་བྷ་དྲ་དང་ཤེར་གསང་དང་ལེ་རྡོར་དང་ཐ་འགྱུར་སྦས་པ་དང་རྣམ་པར་མི་
རྟོག་པ་དང་མར་མེ་མཛད་ཡེ་ཤེས་དང་ལས་ཞབས་དང་ཀམ་པ་ལའི་ཡུམ་དང་
ཆོས་དབང་དང་ནག་པོ་ཞབས་དང་དཔའ་བོ་འོད་གསལ་དང་རྙོག་མེད་རྡོ་རྗེ་སོགས་
ཀྱིས་མཛད་པ་རྣམས་དང། དམ་ཚིག་དང་སྡོམ་པའི་གཞུང་ལ་བྷ་བཧི་ལྷ་དང་
ཀླུ་སྒྲུབ་དང་ཨ་བྷ་ཡ་དང་ལཀྷི་ལ་མ་དང་འཇམ་གྲགས་དང་རྒྱལ་ལྷ་དང་ཛྙཱ་ན་
བི་དཧི་དང་སྒེག་རྡོར་དང་ཇོ་བོ་དང་ཡེ་ཤེས་བཟང་པོ་དང་སྙང་པོ་ཞབས་ཀྱིས་མཛད་
པ་རྣམས་དང། རབ་གནས་སྦྱིན་སྲེག་ཚོགས་འཁོར་གཏོར་མའི་སྐོར་ལ་སུ་མ་
ཀི་ཏི་དང་ངག་གྲགས་དང་རཏྣ་རཀྷི་ཏ་དང་ཧེ་རུ་བཛྲ་དང་ཨ་བྷྱ་དང་རབ་འཇིགས་རྡོ་
རྗེད་དང་ཟླ་འོད་དང་ཇོ་བོ་དང་ཀ་མ་ལ་མ་ཧཱ་བཛྲ་དང་ཌོ་བཧི་ཧེ་རུ་ཀ་དང་བཟང་སྦྱིན་དང་
ཏ་ཐཱ་ག་ཏཱ་ཨྐྵི་དང་མི་འཇིགས་ཕྱག་དང་ཀམ་པ་ལ་དང་སངས་རྒྱས་གསང་བ་
དང་ཛོ་ཏི་རི་དང་རིན་འབྱུང་སྦས་པ་པད་རྙོག་མེད་རྡོ་རྗེ་དང་ཀ་མ་ལ་རཀྵི་དང་ཁ་ཆེ་
ཤཱཀ་ཤྲཱི་དང་སྲིད་གསུམ་རྡོ་རྗེ་དང་མི་བསྐྱོད་རྡོ་རྗེ་དང་རྡོ་རྗེ་དྲིལ་བུ་པ་དང་དཔལ་

[377]
བྲམ་ཟེ་མཆོག་སྲེད་དང་ཨ་བ་དཧུ་ཏི་བ་དང་སངས་གྲགས་སོགས་ཀྱིས་མཛད་པ་
རྣམས་ཏེ་སྔགས་ཕྱོགས་ལ་སྟོང་བདུན་བརྒྱན་ཞེ་བདུན་དང། སྔར་གྱི་མདོ་ཕྱོགས་
སྐོར་དང་དྲིལ་བས་ཉིས་སྟོང་སུམ་བརྒྱ་བཅུ་ལྷག་བོད་དུ་འགྱུར་ཞེས་བུ་སྟོན་
གསུངས་ལ། དཀར་ཆག་ཆེན་པོ་སོགས་སུ་དེ་ལས་ལྷག་བཤད་པ་ནི་ཇོ་བོའི་
ཆོས་ཆུང་བརྒྱ་རྩ་ལོགས་སུ་བགྲངས་པ་དང་སྔ་ཕྱི་ཟློས་སོགས་ཀྱི་ཁྱད་པར་ཡིན་
ལ༑ དཀར་ཆག་གཞན་ཁ་ཅིག་ལས་དེ་ལས་ཀྱང་མང་དུ་བཤད་པ་ནི་སྙིང་སྐོར་
ཐེ་སོམ་ཅན་རྣམས་ཀྱང་བགྲངས་པའོ།། །།འདི་དག་ནི་བུ་སྟོན་ཆོས་
འབྱུང་དེང་སྣག་གྲགས་ཆེ་བས་དེ་ལྟར་བཀོད་པ་ཡིན་ལ། འོན་ཀྱང་མཁས་གྲུབ་
རྗེ་སོགས་ཀྱི་བཞེད་པ་དང་མི་མཐུན་པ་མང་སྟེ། དེས་གསེར་འོད་དང་སྨན་བླའི་
མདོ་སོགས་སྔགས་སུ་བཞེད་ཅིང་མདོའི་རྒྱ་ཆེར་རོལ་པ་འཁོར་ལོ་དང་པོ་དང་
དཀོན་བརྩེགས་ཕལ་ཆེན་ལང་གཤེགས་ཏིང་འཛིན་རྒྱལ་པོ་དང་སྙིང་པོའི་མདོ་
བཅུར་གྲགས་པ་ལས་དགོངས་འགྲེལ་མ་གཏོགས་པའི་དགུ་པོས་མཐར་ཐུག་
ཐེག་གཅིག་ཆོས་ཀུན་བདག་མེད་ཀུན་གཞི་རྣམ་ཤེས་མེད་པར་སྟོན་པས་དེ་ཀུན་
འཁོར་ལོ་བར་བར་འདོད་པས་དེའི་འགྲེལ་བ་ལའང་གོང་དུ་བཤད་པ་དང་མི་
མཐུན་པ་ཡོད་ལ། དགོངས་འགྲེལ་བསྟན་འཆོས་ཀྱི་རིག་གནས་ལྔ་ལས་
ནང་དོན་མདོ་འགྲེལ་ལ་འཁོར་ལོ་དང་པོའི་འགྲེལ་པར་བསྟན་པ་དང་སྤྱོད་པ་
སྟོན་པའི་ཆ་གཉིས་དང། བར་པའི་འགྲེལ་པ་ལ་ལྟ་བ་དང་སྤྱོད་པ་དང་ལྟ་
སྤྱོད་ཆ་མཉམ་དུ་སྟོན་པ་གསུམ་དང། ཐ་མའི་འགྲེལ་པ་ལའང་ལྟ་བ་དང་
སྤྱོད་པ་དང་དེ་གཉིས་ཆ་མྱམ་སྟོན་གསུམ་བཞེད་ཅིང། དེ་དག་གི་ངོས་ཟིན་
དཀར་ཆག་འཕང་ཐང་མ་འཆིང་བུ་མ་ལྷན་དཀར་མ་སོགས་དང་ཡང་མི་མཐུན་
ཞིང། རིག་གནས་སོ་སོའི་བསྟན་འཆོས་མི་འགལ་བར་བཞེད་དོ།། །།



