
[001A]༄༅། །རྗེ་བཙུན་མ་སྒྲོལ་དཀར་ཡིད་བཞིན་འཁོར་ལོའི་སྒོ་ནས་ཞི་བའི་སྦྱིན་སྲེག་བྱ་ཚུལ་འཆི་བདག་མུན་པ་འཇོམས་པའི་བདུད་རྩིའི་འོད་དཀར་ཞེས་བྱ་བ་བཞུགས་སོ།།

[001B] །རབ་འབྱམས་རྒྱལ་བ་ཀུན་གྱི་འཕྲིན་ལས་ནི། །ཤེལ་དཀར་ལྕུག་ཕྲན་ལྡེམ་པའི་འགྱིང་བག་གར། །འཆི་མེད་བདུད་རྩིའི་འཁྲི་ཤིང་མངོན་དགའ་མ། །བླ་མ་ལྷག་པའི་ལྷ་མོར་གུས་
བཏུད་ནས། །གང་གི་འཕྲིན་ལས་ཞི་བའི་སྦྱིན་སྲེག་ལ། །བརྟེན་ནས་ནད་གདོན་འགལ་རྐྱེན་ཀུན་ཞི་ཞིང། །ཚེ་དཔལ་དགེ་ལེགས་འདོད་རྒུར་འཕེལ་བའི་ཐབས། །གཞུང་དང་དམ་པའི་གསུང་བཞིན་འདིར་འགོད་
བྱ༑  ༑དེ་ལ་འདིར་རྗེ་བཙུན་མ་འདི་ཉིད་ཀྱི་རྗེས་སུ་གནང་བ་ཐོབ་ཅིང་བསྙེན་པ་སྔོན་དུ་སོང་བའི་རྣལ་འབྱོར་པས་བསྙེན་པའི་ཁ་སྐོང་ངམ། རང་གཞན་གྱི་མི་མཐུན་པའི་ཕྱོགས་ཞི་ཕྱིར། ཞི་བའི་སྦྱིན་སྲེག་བྱ་ཚུལ་ལ་གཉིས། ཆོ་གའི་ཡན་ལག་དང། དངོས་གཞིའི་རིམ་པའོ། །དང་པོ་ལ་
ཐབ་ཀྱི་རྣམ་བཞག་རྫས་དང་ཡོ་བྱད་ཀྱི་རྣམ་བཞག་དེ་ཇི་ལྟར་བཤམ་པའི་ཚུལ་དང་གསུམ་ལས། དང་པོ་ནི། ཉི་མ་བཟང་པོ་ལ་ཐབ་གང་དུ་བྱ་བའི་ས་ཕྱོགས་སུ་སའི་བདག་པོ་ལ་འབུལ་རྒྱུའི་དཀར་གཏོར་མཆོད་པ་དང་བཅས་པ་བཤམས། སྐྱབས་སེམས་སྔོན་དུ་འྒྲོ་

[002A] །བས།  རང་ཉིད་སྐད་ཅིག་གིས་སྒྲོལ་མ་དཀར་མོའི་སྐུར་བཞེངས་པར་གྱུར། ཨྀ་མྲ་ཏས་བསངས། སྭ་བྷཱ་ཝས་སྦྱངས། སྟོང་བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་
བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན་ནས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨརྒྷཾ་ཨཱ་ཧཱུཾ།  ནས།  ཤཔྟ་ཨཱ་ཧཱུཾ་ གིས་མཆོད་པ་བྱིན་གྱིས་བརླབས་
སྔར་བཞིན་བསངས་སྦྱངས།  སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱ་ཧཱུཾ་ཞུ་བ་ལས་བྱུང་བའི་གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ།  ལན་གསུམ་གྱིས་གཏོར་མ་བྱིན་གྱིས་བརླབས།།
རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། ས་བདག་གནས་བདག་ཞིང་སྐྱོང་ཀླུ་ལ་སོགས་པ་འཁོར་དང་བཅས་པ་ཐམས་ཅད་སྤྱན་དྲངས་ཏེ་མདུན་དུ་བཞུགས་པར་གྱུར། ཨོཾ་བཧུ་མི་པ་ཏི་ས་པ་རི་ཝཱ་ར་ཨོཾ་ཨཀཱ་

[002B]  ལན་གསུམ་གྱིས་བསྔོ།  ཨོཾ་བཧུ་མི་པ་ཏི་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  ནས།  ཤཔྟ་པྲ་ཏཱི་ཙྪ་ཧཱུཾ་སཱཧཱ།  ཞེས་པས་མཆོད། དྲིལ་བསིལ་དང་བཅས།  གང་དག་འདིར་གནས་ལྷ་དང་ཀླུ། །གནོད་སྦྱིན་སྲིན་པོའམ་ནི་
གཞན། །དེ་དག་རྣམས་ལ་ས་འདི་ནི། །བདག་ཞུ་ཁྱེད་ཀྱིས་སྩལ་དུ་གསོལ།  །ཞེས་ལན་གསུམ་གསོལ་བ་བཏབ་པས།  རིག་པ་འཛིན་པ་ཅི་བདེ་བར་གྱིས་ཤིག་ཅེས་གནང་བ་བྱིན་ཏེ་རང་གནས་སུ་གཤེགས་པར་གྱུར་ པར་བསམ་ལས་བསླང། དེ་ནས་ལག་པ་གཡས་རྡོ་རྗེ་དང་
བཅས་པས་ལ་བཞག་སྟེ།  ཨོཾ་ཧ་ན་ཧ་ན་ཀྲོ་དྷ་ཧཱུཾ་ཕཊ། རྡོ་རྗེ་ཁྲོ་བོས་བགེགས་རྣམས་བཅོམ་ཞིང་རྡོ་རྗེ་གསུམ་གྱིས་སའི་ཉེས་སྐྱོན་ཐམས་ཅད་སྦྱང་བར་གྱུར།  ཅེས་དང། ལས་སྔགས་བརྒྱ་རྩ་བཟླས་ཏེ་ཀུན་རྫོབ་ཀྱི་སྦྱང་བ་དང།  ས་ལ་སོགས་པའི་ཆོས་ཐམས་ཅད་རང་བཞིན་
གྱིས་རྣམ་པར་དག་པའི་སྟོང་པ་ཉིད་དུ་གྱུར།  ཅེས་དོན་དམ་པའི་སྦྱང་བ་བྱ། དེ་ནས་ས་རང་བཞིན་གྱིས་དཀར་བའམ་ས་དཀར་པོས་བྱུག་པ་ཁོད་སྙོམས་པར་བྱས་ལ། ཐོག་མར་དབུས་བཙལ་ལ་ཚངས་ཟུར་གྱི་ཐིག་གདབ། དེ་ནས་ཐིག་སྐུད་ཁྲུ་ཕྱེད་པ་ཞིག་གིས་དབུས་ནས་ཟླུམ་པོར་བསྐོར། དེ་ནས་ཁྲུ་ཕྱེད་པ་དེ་
ལ་སོར་བཞི་བསྣན་ནས་བསྐོར། དེ་ནས་ཡང་དེ་ལ་སོར་བཞི་བསྣན་ནས་བསྐོར་བ་ནི་རིམ་པ་བཞིན་ཐབ་དང་མུ་རན་དང་ཁ་ཁྱེར་རོ། །དེ་ནས་ཟླུམ་ཐིག་ཕྱི་མ་དང་ཚངས་ཐིག་འཕྲད་མཚམས་ནས་སོར་གཉིས་དོར་བར་མཚན་མ་བྱས་ལ། དེའི་སྟེང་ནས་ཟུར་བཞིར་བྱ་རྗེས་བཙལ་ཏེ་ཟུར་ཐིག་ནས་ཟུར་ཐིག་གི་བར་དུ་གྲུ་བཞིར་གྡབ་
པ་ནི་སྟེགས་བུའོ། །དབུས་སུ་སོར་བཞིས་བསྐོར་བའི་ལྟེ་བ་དང། དེ་ནས་སོར་བརྒྱད་བསྐོར་བ་ལ་པད་འདབ་བྱས་པའི་ལྟེ་བར་ཟླ་བ་ལ་ཏཱཾ་དཀར་པོའམ། ཨུཏྤལ་ལམ། ཚོམ་བུ་དཀར་པོ་གང་རུང་བཀོད། ཐབ་ཀྱི་ཁ་ཁྱེར་ལ་རྡོ་རྗེའམ་འཁོར་ལོའི་ཕྲེང་བས་བསྐོར་བ། སྟེགས་བུའི་ཟུར་བཞིར་ཟླ་ཕྱེད་ཀྱི་སྟེང་དུ་རྡོ་རྗེ་རྩེ་གྶུམ་

[003A]༄༅།  །པས་མཚན་པ་འགོད། ཟླུམ་ཐིག་ནང་མའི་སྟེང་ནས་ཡམ་ཤིང་དང་རྒྱུ་མཚུངས་པའི་བུད་ཤིང་སྐམ་པོ་སྲོག་ཆགས་མེད་ཅིང་དྲི་མི་ཞིམ་མེད་པའམ། འབྲོག་དགོན་པའི་བ་ལང་གི་ལྕི་བ་སྐམ་པོ་སྲོག་ཆགས་མེད་པས་ཀྱང་རུང་སྟེ་ཟླུམ་པོར་བརྩིགས། ཐབ་ཀྱི་ཕྱི་ནང་གི་ལོགྶ་
གཉིས་ཀ་ལས་དཀར་པོ་བྱུགས་ཤིང། སྟེགས་བུའི་མཐར་ཞེང་ཁྲུ་ཕྱེད་ཙམ་ཀུན་ནས་འཁོར་བར་བ་ལྕི་དང། བདུད་རྩི་དཀར་པོ་དང་ལྡན་པའི་དྲི་དཀར་པོས་བྱུགས་ལ། མེ་ཏོག་དཀར་པོ་དངོས་སམ་འབྲུ་དཀར་སིལ་མ་དགྲམ་པར་བྱའོ། །ཐབ་དང་སློབ་དཔོན་གྱི་བར་དུ་མེ་ཡོལ་བརྩིགས་པ་དང་དེའི་ཐབ་ལ་བསྟན་པའི་ངོས་
ལ་བཾ་ཡིག་དཀར་པོ་བྲིས་ལ། དེ་གངས་ཀྱི་རི་བོར་བསམ་ན་མེའི་དུག་གིས་མི་ཚུགས་པར་བཤད། གཉིས་པ་རྫས་དང་ཡོ་བྱད་ཀྱི་རྣམ་བཞག་ལ་བཞི། ཆུ་བཞི། མཆོད་རྫས། བསྲེག་རྫས། ཡོ་བྱད་གཞན་གྱི་རྣམ་བཞག་གོ་དང་པོ་ནི། བསང་གཏོར་དང་ཞལ་བསིལ་སྣོད་གཅིག་ཏུ་བྱས་ཏེ་ཆུ་བཞི་ཀ་ལ་
སྣོད་གསུམ་དུ་གསུང་བས། དེས་ན་དུང་དང་ཉ་ཕྱིས་སོགས་ཀྱི་སྣོད་དཀར་པོ་གསུམ་གྱི་ནང་དུ་རྫས་ནས་དང་འོ་མ་དང་ཙམ་པ་ཀའམ་པད་དཀར་ཁམ་བུའི་མེ་ཏོག་སོགས་མེ་ཏོག་དཀར་པོ་དུག་རིགས་མ་ཡིན་པ་དང། ཀུ་ཤ་དང་ཏིལ་ནག་དང་འབྲས་ཡོས། ཙནྡན་དཀར་པོའམ་ག་བུར་སོགས་དྲི་དཀར་པོའི་
ཆུ། ཞོ་དང། འོ་མ། སྦྲང། ཀ་ར། བུ་རམ་སྟེ་ཕྱིའི་བདུད་རྩི་ལྔ་དང་བཅས་པ་རྣམས་བླུགས་པར་བྱ་ཞིང། དེ་ཡང་སྣོད་གསུམ་པོར་འོ་མ་བླུགས་པར་རྫས་གཞན་རྣམས་རྡོག་པོ་ལྡུག་པའམ། མེ་ཏོག་དཀར་པོའམ་འབྲས་དཀར་ལྟ་བུ་རྡོག་པོ་དང་གཞན་རྣམས་བརྡུང་བའི་ཕྱེ་མ་འདེབས་པ་གང་བདེ་བྱ། སྤོས་དྲི་ཞིམ་པོས་
བདུག་གཉིས་པ་མཆོད་རྫས་ནི། མེ་ཏོག་དཀར་པོ་དངོས་སམ་དོད་དུ་འབྲས་ལྟ་བུའི་འབྲུ་དཀར། ཙནྡན་དཀར་པོ་ཨར་སྐྱ་སོགས་ཀྱི་བདུག་སྤོས། མར་དཀར་བཞུས་པ་དང་སྡོང་བུ་དཀར་པོས་བྱས་པའི་མར་མེ། ཙནྡན་དཀར་པོ་ག་བུར་སོགས་དྲི་བཟང་པོའི་ཕྱེ་མ་བཏབ་པའི་དྲི་ཆབ། འོ་མས་སྦྲུས་པའི་ལྷ་

[003B] གོས་དར་དཀར་པོའི་གོས་ཟུང་སོ་སོར་ཟུང་རེ། མར་ཁུ་བཞུས་པར་སྟོད་ཇ་དང་གོ་ཡུ་གོ་ལའི་ཕྱེ་མ་བཏབ་པའི་སོ་རྩི། འདིའི་གོ་ཡུ་ནི་རྒྱ་ཡུལ་དུ་པིང་ལིང་ཟེར་བ་དེ་ཡིན་ཅིང། གོ་ལ་ནི་དེའི་ལོ་མ་ཡིན་ཞེས་ལྕང་སྐྱ་ཐམས་ཅད་མཁྱེན་པས་གསུངས་
སྤྲོ་ན་འདས་ལྷ་དང་མེ་ལྷ་ལ་འབུལ་རྒྱུའི་གཏོར་མ་རྒྱུ་མར་དཀར་སོགས་ལས་བཟོས་པའི་དཀར་པོ་ཟླུམ་ཤིང་མཛེས་པ་བྱ། གསུམ་པ་བསྲེག་རྫས་ནི། འོམ་བུ་དང། ཉེབ་རིབ་མ་དང། ཤུགས་པ་དང། ཤོལ་པོ་དང། བ་ལུ་ལ་སོགས་པའི་ཤིང་གི་རྩེ་མོའི་ཆ་ལས་སྲིད་དུ་སོར་བཅུ་གཉིས། སྦོམས་སུ་མཐེའུ་
ཆུང་གི་ཚད་ལོ་མ་གཉིས་པ་རླན་དང་བཅས་པ་མཉམ་པོར་བཅད་པའི་རྩེ་མོ་གཉིས་སྦྲང་རྩི་དང་འོ་མ་དང་མར་དུ་བསྙུགས་ལ་བདུད་རྩི་དང་བཅས་པའི་དྲིའི་ཆུས་བྲན་པའི་ཡམ་ཤིང་བྱ། དེ་ཡང་འོད་སྙེ་ལས། རྙིང་ལྕི་ཕྲ་དང་ཀྱོག་པོ་དང། །རིང་ཐུང་ལོ་མ་མེད་པ་དང། །སྲོག་ཆགས་ཀྱིས་ཟོས་རུལ་པ་
དང། །ཤུན་བྲལ་ཆག་དང་བུ་ག་ཅན། །རྩེ་མོ་གཉིས་ལྡན་སྦོམ་པ་སྤངས། །ཞེས་གསུངས་པའི་སྐྱོན་དང་མི་ལྡན་པ་གལ་ཆེའོ། །མར་ཁུ་ནི་མར་དཀར་པོ་བཞུས་པ། ཀུ་ཤ་ནི་སྔོ་ལྗང་རྩ་རྩེ་མ་ཉམས་ཤིང་འདབ་མ་མ་གྲུགས་པ་མར་དང་འོ་མས་སྤགས་པ། དུར་བ་སྔོན་པོ་རྩ་རྩེ་མ་ཉམས་པ་
འོ་མས་སྦགས་པ། ཀུ་ཤ་དང་དུར་བ་འབུལ་དུས་སྟབས་བདེ་ཆེད་རྐང་གཉིས་རེ་ལྷན་དུ་སྐུད་དཀར་གྱིས་བསྡམ་པའི་ཕྱག་ལེན་ཀྱང་འདུག་འབྲས་མ་གྲུགས་པ་ནི་འབྲས་མ་ཆག་པ་ལ་ཟེར་བ་ཡིན་ལ། ཤུན་པ་ཕུད་པའི་འབྲས་ལ་མ་ཆག་པ་ཉུང་བས་ཤུན་པ་ཅན་འབུལ་བ་སྣང་མོད་
ཅིས་ཀྱང་ཤུན་པ་ཅན་དགོས་པ་མ་ཡིན་གསུངས། ཞོ་ཟན་ནི་མར་དང་ཞོས་སྦྲུས་པའི་ཟན་ནོ། །ཟས་མཆོག་ནི་འབྲས་རླངས་བཙོས་བྱས་པ་ཞོ་དང་བསྲེས་ནས་མངར་གསུམ་གྱིས་སྦགས་པ། ཏིལ་དང་ནས་དང་སྲན་མ་རྣམས་ནི་རྙེད་ན་དཀར་པོ་ལེགས་ཤིང། མ་རྙེད་ན་

[004A]༄༅། །གཞན་ཡང་རུང། ཏིལ་དང་འབྲས་དང་ཡུངས་ཀར་དང་སོ་བ་དང་ནས་དང་སྲན་མ་དང་གྲོ་རྣམས་རྡུལ་དང་སྦུན་པ་ས་རྡོ་སོགས་མེད་པ་དྲི་བཟང་གི་ཆུས་སྦང་ལ་མར་གྱིས་སྦགས་པར་བྱའོ། །རྫས་ཁྱད་པར་བ་ནི། ཐུན་མོང་མ་ཡིན་པའི་རྫས་
ཨུཏྤ་ལ་དང་འབྲུ་མར་གྱིས་བྱུགས་པའི་ཀུ་ཤ་ནས་ཏིལ་འོ་མ་འབྲས་ཟན་དུར་བ་ཙནྡན་པྲི་ཡང་ཀུ་ཐང་ཆུ་དྲི་ཞིམ་པའི་མེ་ཏོག་འབྲས་ཡོས་རྣམས་སྦྲང་རྩི་དང་འོ་མ་དང་མར་དུ་བསྙུགས་པ་བདུད་རྩི་དང་དྲི་བཟང་གི་ཆུས་བྲན་པའོ། །འདིའི་འབྲས་ཟན་ནི། འབྲས་རླངས་བཙོས་བྱས་པར་མར་ཁུ་དང་ཀ་
ར་བཏབ་པ་ལ་ཁ་ཅིག་འདོད་ཅིང། ཁ་ཅིག་འབྲས་ཆུར་བཙོས་ནས་གོང་བུར་འདྲིལ་བ་ལ་འདོད། འབྲས་ཡོས་ནི་མི་འཚིག་པའི་ཆེད་དུ་འབྲས་ཆུས་སྦང་ནས་བརྡོས་པར་བྱེད། བགེགས་ཞི་བའི་ཆེད་དུ་སྦྱིན་སྲེག་བྱེད་ན་གུ་གུལ་གྱི་རིལ་བུ་མར་ལ་བསྙུགས་པ་བསྲེག་པར་རྒྱུད་རིག་པ་མཆོག་ལས་
གསུངས། བུད་ཤིང་ཡང་བསྲེག་རྫས་ཡིན་པས་གཙང་མ་དགོས་ལ། དགེ་སློང་གིས་སྦྱིན་སྲེག་བྱེད་ཚེ་གཞན་ཞིག་གིས་འབྲུ་རྣམས་ལ་རུང་བའང་བྱའོ། །བཞི་པ་ཡོ་བྱད་གཞན་ནི། ཐབ་ཀྱི་ཁ་ཁྱེར་ལ་བཀྲམ་རྒྱུའི་ཀུ་ཤ་སྔོ་ལྷང་རྩ་རྩེ་མ་ཉམས་ཤིང་གས་གྲུགས་མེད་པ་ཧ་ཅང་མི་རིང་བ་
གཉིས་གཉིས་རྩེ་མོ་གཤིབ་པ་བཞི་དང། ཐབ་ཁུང་ལ་གཡོག་རྒྱུའི་ཀུ་ཤའི་ཆུན་པོ་རྩ་རྩེ་གཉིས་ཕྲ་ལ་དབུས་སྦོམ་པ་བ་ལང་གི་རྣ་བའི་དབྱིབས་ཅན་གཅིག་བསང་ཆུ་འཐོར་བྱེད་དང། བསང་གཏོར་འབུལ་བྱེད་ཀྱི་ཀུ་ཤའི་ཆུན་པོ་གཉིས། རླུང་གཡབ་ལྗང་གུའམ་དཀར་པོ། མེ་སྤོར་བྱེད་
ཀྱི་ལྦེ་ལྦེ། གཞན་ཡང་དགད་གཟར་བླག་བུམ་པ་རྡོར་དྲིལ་ལ་སོགས་ཡོ་བྱད་ཐམས་ཅད་ཚོགས་པར་བྱའོ། །འབུལ་བའི་ཚུལ་ནི། རྗེ་བླ་མས། དངོས་གྲུབ་རྒྱ་མཚོ་ལས། གདན་བཞིའི་འགྲེལ་པར་མར་གྱིས་བཀང་བའི་གཟར་བུ་ཆེན་པོ་དང་ཆུང་དུ་ཁ་སྤྲང་དེ་དགང་བླུགས་གཅིག་ཕུལ་ལ་

[004B] །ཡམ་ཤིང་དང་དུར་བ་དང་ཀུ་ཤ་རྣམས་མཐེ་བོང་དང་མིང་མེད་ཀྱིས་དབུལ་ཞིང་འབྲུ་ལ་སོགས་པ་བླུགས་གཟར་གྱིས་བཟུང་དུ་རུང་བ་རྣམས་དེ་ཉིད་ཀྱིས་སོ། །ཡམ་ཤིང་ནི་གཉིས་གཉིས་སམ་རེ་རེ་དང་ཀུ་
ཤ་དང་དུར་བ་རྣམས་ནི་གཉིས་གཉིས་སྦྱར་ལ་དབུལ་ལོ། །འབུལ་བའི་གནས་ནི་ཁུ་བའི་རྫས་རྣམས་ནི་ཞལ་དང། ཡམ་ཤིང་དུར་བ་ཀུ་ཤ་བདུག་སྤོས་རུས་ཕྱེ་སོགས་ནི་ལྷ་རྣམས་ཀྱི་སྐུའི་འོད་ཀྱི་དཀྱིལ་འཁོར་དང། ཞོ་ཟན་བཟའ་བ་ཞལ་བསིལ་ཏིལ་ནས་ལ་སོགས་པ་ནི་ཕྱག་དང་དྲི་ཐུགས་ཀ་
དང། མེ་ཏོག་ནི་དཔུ་དང། ཞབས་བསིལ་ནི་ཞབས་དང། མར་མེ་མཆོད་ཡོན་ནི་མདུན་དུ་དབུལ་བ་ཤཱནྟི་པ་དང་ཨ་བྷྱ་བཞེད་དེ་ཞེས་གསུངས་པ་དང་མཐུན་པར་དབུལ་བར་བྱའོ། །གསུམ་པ་དེ་དག་ཇི་ལྟར་བཤམ་པའི་ཚུལ་ནི། སྒྲུབ་པ་པོའི་གཡས་ཕྱོགས་སུ་སྟེགས་ཇི་ལྟར་རིགས་
པ་རས་དཀར་སོགས་ཀྱིས་གཡོགས་པའི་སྟེང་དུ་སྣོད་སྤྱད་འཛོམ་ན་མེ་ལྷ་གཉིས་ལ་སོ་སོར་འབུལ་རྒྱུའི་བསྲེག་རྫས་ཚར་གཉིས་འབུལ་བའི་གོ་རིམ་ལྟར་བཤམ། དེའི་ནང་རོལ་དུ་ཉེར་སྤྱོད་ཚར་གཉིས། དེའི་མཐར་གཏོར་མ་དང་གོས་ཟུང་སོ་རྩི་རྣམས་འབུལ་བའི་གོ་རིམ་ལྟར་བཤམས། སྣོད་
སྤྱད་རྣམས་རང་བཞིན་གྱིས་དཀར་བའམ་ཚོན་སོགས་ཀྱིས་དཀར་པོར་བསྒྱུར། གཡོན་ཕྱོགས་སུ་ཆུ་བཞིའི་སྣོད་གསུམ་དང། དེའི་མདུན་དུ་མཉྫིའི་ཁར་བཟེད་ཞལ་གསུམ་ཀུ་ཤའི་འཐོར་གཡབ་དང་བཅས་པ། བསང་ཆུ་འཐོར་གཡབ་རྡོ་དྲིལ་རྣམས་བཤམས། མདུན་དུ་མར་ཁུ། དགང་བླུག་
རླུང་གཡབ། ཀུ་ཤའི་ཆུན་པོ་ལྔ་དང་བཅས་པ་བཞག་མཆོད་ཡོན་དང་གཟར་བུ་དང་སློབ་དཔོན་གྱི་གདན་ཡང་ཚོན་ནམ་འབྲུ་སོགས་ཀྱིས་པད་དཀར་འདབ་བརྒྱུད་བཀོད་པ་བྱ། ཐོག་མར་མེ་སྦར་བའི་མ་ཚང་ཤར་རམ་ལྷོར་བྱ་ཞིང། མེ་ནི་འོ་མ་ཅན་དང། རྩུབ་ཤིང་ལས་བྱུང་བའི་མེ་དང། མེ་ཐ་
[005A]༄༅། །མལ་པ་དང། དགོན་པའི་མེ་དང། སྦྱིན་སྲེག་གི་མེ་གང་ཡང་རུང་བའོ། །གཉིས་པ་ཆོ་ག་དངོས་གཞིའི་རིམ་པ་ལ། སྦྱོར་དངོས་མཇུག་གསུམ་ལས། དང་པོ་ནི། དཀར་པོའི་ཕྱོགས་ཀྱི་ཚེས་གཅིག་སོགས་གཟའ་སྐར་བཟང་པོའི་སྲོད་ཀྱི་དུས་ནས་
འགོ་བརྩམ་སྟེ་ཁྲུས་བྱས། དྲི་ཞིམ་པོས་བྱུགས། ཆས་གོས་དཀར་པོ་དང་ལྡན་པས་འཇམ་ཞིང་བདེ་བའི་སྟན་ལ་བྱིན་པ་གཡས་པར་བྱིན་པ་གཡོན་པ་བཞག་ནས་པུས་མོ་གཉིས་སྨད་པ་པདྨའི་འདུག་སྟངས་ཀྱིས་ཁ་ཤར་དུ་ཕྱོགས་པས་འདུག་སྟེ། བྱམས་པ་དང་སྙིང་རྗེའི་སེམས་དང་
སྦྱིན་སྲེག་གི་འཁོར་གསུམ་ཐམས་ཅད་དེ་ཁོ་ནར་ཅིར་ཡང་མ་གྲུབ་པར་ངེས་པ་བསྐྱེད་ནས་བདག་དང་ལྷ་དང་མཆོད་སྦྱིན་གྱི་རྫས་དང་ཐབ་དང་དགང་བླུགས་ལ་སོགས་པ་རྣམས་སྒྱུ་མ་ལྟ་བུར་ཤར་བའི་ངང་ནས་ཡང་ཡང་དེའི་དྲན་པ་གསོ་ཞིང་ཆོ་ག་ལ་རིམ་གྱིས་འཇུག་པར་བྱའོ། །དེ་ཡང་
ཐོག་མར། རྗེ་བཙུན་མ་ཡིད་བཞིན་འཁོར་ལོའི་བདག་བསྐྱེད་བཟླས་པ་གཏོར་འབུལ་དང་བཅས་པ་རྫོགས་པར་བསྒོམ་ཞིང་སྐུ་ལས་འོད་ཟེར་དཀར་པོ་འཕྲོ་བར་བསམ། དེ་ནས་བསང་ཆུ་སྒྲུབ་དགོས་པས་དེའི་ཚུལ་ནི། བུམ་ཆུའི་སྟེང་དུ་ཉི་མའི་དཀྱིལ་འཁོར་གྱི་དབུས་སུ་ཧཱུཾ་ཡིག་གི་
མཐར་ལས་སྔགས་ཀྱིས་བསྐོར་བ་ལས་འོད་ཟེར་འཕྲོས་རྒྱལ་བ་སྲས་བཅས་ཀྱིས་བྱིན་རླབས་ནུས་མཐུ་ཐམས་ཅད་འོད་ཟེར་གྱི་རྣམ་པར་བསྡུས་ཏེ་བུམ་ཆུ་ལ་ཐིམ་པས་ནུས་ལྡན་དུ་གྱུར་ པར་བསམ་ལ།  ཨོཾ་བཛྲ་ཨམྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཌ།  ཅེས་པ་བརྒྱ་ཙམ་བཟླས་
དེ་ནས་སྔགས་དེའམ་སྙིང་པོ་ལ་སཱཧཱ་བཏགས་པ་ལན་བྲྒྱའམ་ཉེར་གཅིག་བཟླས་ཏེ་ཆུ་བཞི་སྒྲུབ།  མཐར་སྔགས་འཕྲེང་ཧཱུཾ་དང་བཅས་པ་བུམ་ཆུ་ལ་ཐིམ་པས་ནུས་ལྡན་དུ་གྱུར་ པར་བསམ། དེ་ནས། གཞི་བདག་གཏོར་མ་བཏང། སྨྲ་བ་གཞན་དག་བཅད་དེ། འདི་ནས་སྦྱིན་སྲེག་མ་ཚར་གྱི་བར་དུ་ལག་པ་

[005B]  ཨོཾ་བཛྲ་ཨམྲྀ་ཏ་ བརྗོད་དེ་ལག་གཡས་པས་བསང་ཆུ་བླངས་ཏེ། ཐབ་དང་མཆོད་རྫས་དང། རང་ལའང་གཡོན་ནས་གཡས་སྐོར་དུ་བསང་གཏོར་ལན་གསུམ་བྱ། དེ་ནས་སླར་ཡང་མེ་ལྷའི་མཆོད་རྫས་རྣམས་ལ་བསང་ཆུ་གཏོར་ལ་  ཨམྲྀ་ཏ་ ་བསང། སྭ་བྷཱ་ཝས་སྦྱངས་
སྟོང་པའི་ངང་ལས་ཨོཾ་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག་བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ། གཞན་
ཡང་འཕན་གདུགས་ལ་སོགས་པའི་མཆོད་རྫས་བསམ་གྱིས་མི་ཁྱབ་པ། དྭངས་ཤིང་ཐོགས་པ་མེད་པ་ནམ་མཁའི་ཁམས་ཐམས་ཅད་གང་བ་འདི་ཉིད་བཅོམ་ལྡན་འདས་མ་ཡིད་བཞིན་འཁོར་ལོའི་ལྷ་ཚོགས་སངས་རྒྱས་དང་བྱང་ཆུབ་སེམས་དྤའ་
ཐམས་ཅད་ཀྱི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག་ཨོཾ་ཨརྒྷཾ་སཱཧཱ། ཨོཾ་པཱ་དྱཾ་སཱཧཱ། ཨོཾ་ཨཉྩ་མ་ཎཱཾ་སཱཧཱ། ཨོཾ་པྲོ་ཀྵ་ཎཱཾ་སཱཧཱ། ཨོཾ་བཛྲ་པུཥྤེ་ཨཱཧཱུཾ།  །ནས།  ཤཔྟ་ཨཱཧཱུཾ།  རོལ་ཆེན་བྱ།  ན་མསརྦ་བུདྡྷ་བོ་དཧི་སཏ་ནཾ། ཨོཾ་སརྦ་བིད་པཱུ་ར་པཱུ་ར། སུ་ར་སུ་ར་ཨཱ་
ཝརྟ་ཡ་ཨཱ་ཝརྟ་ཡ་ཧོ་བཛྲ་སྥ་ར་ཎ་ཁཾ།  ཞེས་ལན་གསུམ་བརྗོད། དེ་ནས་ལག་པ་གཉིས་རྡོ་རྗེ་ཁུ་ཚུར་ལས་གུང་མོ་གཉིས་རྩེ་སྤྲད་པ་རྫས་རྣམས་ལ་གཏང་དེ།  ཨོཾ་ཨོཾ་སཱཧཱ་ ་རྫས་བཀྲུས་པར་བསམ།  ཨོཾ་ཨཱསཱཧཱ་ ་ཡམ་ཤིང་དང།  ཨོཾ་ཤྲཱིཾ་སཱཧཱ་ ་ཞུན་མར།  ཨོཾ་ཛྲིཾ་སཱཧཱ་ ས་འབྲུ་དང།  ཨོཾ་
ཀུ་རུ་ཀུ་རུ་སཱཧཱ་ ། དེ་དག་ལས་གཞན་པའི་རྫས་རྣམ་ཀྱི་མཚན་ཉིད་དང་མི་ལྡན་པའི་ཉེས་སྐྱོན་ཐམས་ཅད་བྱང་ཞིང་དག་ནས་ས་དང་བར་སྣང་ནམ་མཁའི་ཁམས་ཐམས་ཅད་ཁྱབ་པ་ཀུན་ཏུ་བཟང་པོའི་རྣམ་སྤྲུལ་ལས་བྱུང་བའི་མཆོད་པའི་སྤྲིན་ཆེན་པོ་

[006A]༄༅། །བདུད་རྩིའི་རང་བཞིན་ཅན་དུ་གྱུར།  དེ་ནས་མེ།  ཨོཾ་ཨཱཧཱུཾ།  ལན་གསུམ་བརྗོད་དེ་སྣོད་དུ་བཞག་ལ་ཞུན་མར་གྱི་སྒྲོན་མེ་སྦར་ཞིང། མེ་དེ་ལ་  ཨམྲྀ་ཏ་ ་བསང་ཆུས་གཡས་སྐོར་དུ་ལན་གསུམ་བསང། གཙང་ཞིང་ཤིན་ཏུ་སྐམ་པའི་རྩྭའི་ཆུན་པོ་དང་བྕས་
པ་ཐབ་ཀྱི་ནང་དུ་བཅུག་ལ། ཨོཾ་ཛྭ་ལ་ཛྭ་ལ་ཧཱུཾ།  ཞེས་བརྗོད་དེ་གཟི་བརྗིད་བསྐྱེད།  ཧཱུཾ༑ ཞེས་བརྗོད་དེ་རླུང་གཡབ་ཀྱིས་མེ་སྦར། ལས་སྔགས། ཨོཾ་བཛྲ་ཨམྲྀ་ཏ་ལན་བདུན་བརྗོད་ལ། མར་ཁུ་བླུགས་གཟར་བའི་བདུན་གྱིས་མེ་གསོ། དེ་ནས་ཀུ་ཤ་རྣམས་ལག་ཏུ་བཟུང་ལ། ཨོཾ་བཛྲ་སཏ་ཨཱ་
ཞེས་ལན་བདུན་བརྗོད་ལ། ཀུ་ཤ་བྱིན་གྱི་བརླབས།  དེ་ནས།  ཨོཾ༑ ཀུ་ཤ་འདི་ནི་གཙང་ཞིང་དགེ་ཚངས་པའི་ལྷ་རྣམས་དག་བྱེད་ཡིན། །དཀོན་མཆོག་གསུམ་པོ་མཉེས་བྱེད་པ། །ས་ལས་སྐྱེས་པའི་འདབ་མའི་སྙིང། །བདག་གི་བགེགས་རྣམས་ཐམས་
ཅད་ནི། །ཞི་དང་བཀྲ་ཤིས་མཛད་དུ་གསོལ།  །ཞེས་བརྗོད་ནས་ཀུ་ཤའི་ཆུན་པོ་བཞི། རང་གི་གཡོན་དོས་ནས་བརྩམ་སྟེ། ཐབ་ཀྱི་ཁ་ཁྱེར་ལ། རང་གང་ལ་ཁ་བལྟས་པའི་ངོས་ལ་ཤར་དུ་བྱས་པའི་ལུགས་ཀྱིས་རྩེ་མོ་ཤར་དང་ལྷོ་དང་ནུབ་དང་བྱང་དུ་བསྟན་ལ་སྔ་མའི་རྩེ་མོས་ཕྱི་མའི་རྩ་བ་ནོན་པར་བཀྲམ་ཞིང་
ཐབ་ཁུང་དུ་རྩེ་མོ་ཤར་དུ་བསྟན་པའི་ཀུ་ཤ་བ་ལང་གི་རྣ་བ་ལྟ་བུས་གཡོག་གོ་ཀུ་ཤ་བཀོད་ཚར་བ་དང། རྡོར་དྲིལ་འཛིན་པའི་ལག་པ་ཐལ་མོ་སྦྱར་ནས།  བཅོམ་ལྡན་འདས་རྡོ་རྗེ་སེམས་དཔའ་བགེགས་ཐམས་ཅད་ཞི་བ་དང་བཀྲ་ཤིས་པར་མཛད་དུ་གསོལ།  ཞེས་གསོལ་བ་བཏབ་སྟེ་དེ་དག་ནི་
སྦྱོར་བའོ། །དངོས་གཞིའི་ཆོ་ག་ལ་གསུམ་ལས། ཐོག་མར་འཇིག་རྟེན་པའི་མེ་ལྷ་མཆོད་པ་ནི།  ཨམྲྀ་ཏ་ ས་བསང།  སྭ་བྷཱ་ལྭ་ ས་སྦྱངས་ ། སྟོང་པའི་ངང་ལས་ཧཱུཾ་རིང་པོ་དཀར་པོ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་ཁ་དོག་དཀར་ཞིང་དབྱིབས་ཟླུམ་པོ། མུ་རན་ཁ་ཁྱེར་དང་

[006B] ཁ་ཁྱེར་ལ་རྡོ་རྗེའི་འཕྲེང་བས་བསྐོར་བ་གྲྭ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་ཐོགས་པ་མེད་པར་གྱུར། ཐབ་ཀྱི་ནང་དུ་པཾ་ལས་སྣ་ཚོགས་པདྨ་དང། རཾ་ལས་ཉི་མའི་དཀྱིལ་འཁོར་གྱི་སྟེང་དུ་རཾ་ལས་བགྲང་འཕྲེང་རཾ་གྱིས་
མཚན་པ་ཡོངས་སུ་གྱུར་པ་ལས་མེ་ལྷ་སྐུ་མདོག་དཀར་པོ་རྭ་སྐྱེས་ལ་ཆིབས་པ། ཞལ་གཅིག་ཕྱག་གཉིས་ཀྱིས་གཡས་བགྲང་འཕྲེང་དང་གཡོན་སྤྱི་བླུགས་འཛིན་པ་གསུས་ཁྱིམ་ཆེ་ཞིང་རལ་པའི་ཐོར་ཚུགས་ཅན། གོས་དཀར་པོ་གསོལ་ཞིང་
སྲད་བུ་དཀར་པོའི་སེ་རལ་ཁ་ཐོགས་པ། སྦོམ་ཞིང་ཐུང་ལ་གཟི་བརྗིད་ཆེ་བ། དེའི་དཔྲལ་བར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པར་གྱུར། རང་གི་ཐུགས་ཀའི་འོད་ཟེར་གྱིས་ཤར་ལྷོ་ནས་བསྒོམ་པ་དང་འདྲ་བའི་མེ་ལྷ་དྲང་སྲོང་གི་
ཚོགས་ཀྱིས་བསྐོར་བ་སྤྱན་དྲངས་ པར་བསམ་ལ། ལག་པ་གཡས་མི་འཇིགས་པ་སྦྱིན་པའི་ཕྱག་རྒྱས་མཐེ་བོང་གཡོབ་ཅིང།  ཨོཾ༑ ཚུར་སྦྱོན་ཚུར་སྤྱོན་འབྱུང་པོ་ཆེ། །ལྷ་ཡི་དྲང་སྲོང་བྲམ་ཟེ་མཆོག་སྲེག་བླུགས་ཞལ་ཟས་བཞེས་སླད་དུ། །འདིར་ནི་ཡང་དག་
བསྙེན་པར་མཛོད། །ཨོཾ་ཌཀྐི་ཧཱུཾ་ཛཿ་ཐབ་ཀྱི་མེ་མཚམས་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་གྱུར།  ལས་སྔགས་བརྗོད་ཅིང་བསང་ཆུ་གཏོར་ནས་ཕྱི་འབྲང་གི་བགེགས་བསྐྲད། རྒྱས་པར་སྤྲོན་འོག་ནས་ད་ལྟ་ཉིད་དུ་འབྱུང་བ་ལྟར་ཆུ་བཞི་ཕུལ། འཁྱུད་རྒྱ་དང་བཅས་སེ་
གོལ་གཏོགས་ཤིང། ཛ༑ ཧཱུཾ་བཾ་ཧོདམ་ཚིག་པ་དང་གཉིས་སུ་མེད་པར་གྱུར། ཨོཾ་ཨཱཧྲཱིཔྲ་ཝར་སད་ཀ་རཾ་པྲོཀྵ་ཎཱཾ་པྲ་ཏཱི་ཙྪ་ཧཱུཾ་སཱཧཱ།  ཞེས་པས་ཀུ་ཤའི་ཆུན་པོས་ཞལ་བསིལ་གྱི་སྣོད་ནས་བཟེད་ཞལ་དང་པོར་ལན་གསུམ་དུ་གཏོར་བས་བསང་གཏོར་དབུལ་ལོ། །སྣོད་དེ་ཉིད་ནས་ལག་

[007A]༄༅། །པ་ཁུ་ཚུར་བཅངས་པའི་མཐེབ་མཛུབ་ཀྱིས་མེ་ཏོག་བླངས་ཏེ་ཁུ་ཚུར་ཁ་འོག་ཏུ་བསྟན་ནས་མཐེའུ་ཆུང་ནས་རིམ་གྱིས་དཀྲོལ་བའི་ཕྱག་རྒྱ་དང་སྔར་གྱི།  པྲོཀྵ་ཎཱཾ་ གྱི་གནས་སུ།  ཨཉྩ་མཱ་ཎཱཾ།  ཞེས་བཟེད་ཞལ་དང་པོར་མེ་ཏོག་འདོར་བས་ཞལ་བསིལ་དང། རྡོ་རྗེ་སྙིམ་པ་ཁ་ཕྱེ་བའི་
ཕྱག་རྒྱ་དང་  ཨརྒྷཾ་ ཞེས་སྦྱར་བས་སྣོད་གཉིས་པའི་ཆུ་བཟེད་ཞལ་གཉིས་པར་བླུགས་པས་མཆོད་ཡོན་དང། ཁུ་ཚུར་བཅངས་པའི་མཐེབ་མཛུབ་ཀྱིས་ཆུ་ནང་ནས་མེ་ཏོག་བླངས་ལ། ལན་གསུམ་བསྐོར་ཏེ་ཁུ་ཚུར་ཁ་གྱེན་དུ་བསྟན་པའི་མཛུབ་མོ་ནས་རིམ་གྱིས་དཀྲོལ་བའི་ཕྱག་རྒྱ་དང།  པཱ་དྱཾ་ ཞེས་སྦྱར་བས་
བཟེད་ཞལ་གསུམ་པར་མེ་ཏོག་འདོར་བས་ཞབས་བསིལ་དབུལ་ཞིང།  ཨོཾ་ཨགྣ་ཡེ་ཨ་དའི་བྱ་ཨ་དའི་བྱ་ཨཱ་བི་ཤ་ཨཱ་བཻ་ཤ་མྷཱ་ཤྲཱི་ཡེ་ཧ་བྱ་ཀ་བྱ་བཱ་ཧཱ་ནཱ་ཡེ་བཛྲ་པུཥྤེ་ཨཱཧཱུཾ།  དེ་བཞིན་དུ་སྦྱར་ཏེ།  བཱ་ཧཱ་ནཱ་ཡེ་བཛྲ་ཤཔྟ་ཨཱཧཱུཾ་

[007B] །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་བས་བསྟོད་དེ་ཕྱག་ཀྱང་འཚལ།  །ཞེས་པས་བསྟོད།  ཨོཾ་བཛྲ་ཨ་ན་ལ་མཧཱ་བྷཱ་ཏ་ཛྭ་ལ་ཛྭ་ལ་ཡ་སརྦ་བྷསྨི་ཀུ་རུ་སརྦ་དུཥྚཾ་ཧཱུཾ་ཕཌ་ཏྲི་ཤྱ་ཛཿ་
ཧཱུཾ་བཾ་ཧོས་མ་ཡ་སྟཾ། ས་མ་ཡ་ཧཾ།  ཞེས་ལན་གསུམ་གྱིས་དམ་ཚིག་བསྒྲག་གོ་དེ་ནས།  མེ་ལྷའི་ལྗགས་རྡོ་རྗེའི་རྣམ་པ་ཅན་དཀར་པོ་ལ་རཾ་ཡིག་དང། དགང་བླུགས་ཀྱི་ཁ་ལ་ཏཱཾ་ཡིག་འོད་ཟེར་དང་བཅས་པས་མཚན་པར་གྱུར་ པར་བསམ་ལ། ལག་པ་གཡོན་
པའི་ཁུ་ཚུར་བཅངས་པའི་སྟེང་ནས་མཐེ་བོང་བཀབ་པ་དེ་བཞིན་གཤེགས་པའི་ཁུ་ཚུར་གྱི་མཛུབ་མོ་བརྐྱང་སྟེ་གན་རྒྱལ་དུ་བཞག་པས་དགང་གཟར་མར་གྱིས་བཀང་བ་བཟུང། གཡས་པ་ཡང་དེ་བཞིན་གཤེགས་པའི་ཁུ་ཚུར་དུ་བྱས་པའི་མཛུབ་མོ་བརྐྱང་བ་ཐུར་དུ་སྦུབ་པས་བླུགས་གཟར་གྱི་ཡུ་བ་བཟུང་
གཡོན་པའི་མཛུབ་མོའི་ཐད་ཀར་གཡས་པའི་ཁུ་ཚུར་བཞག་ནས་དགང་གཟར་གྱི་ཁར་བླུགས་གཟར་གྱི་མགོ་བཞག་སྟེ་འཛིན་པ་བྱང་ཆུབ་མཆོག་གི་ཕྱག་རྒྱས། ལག་པ་གཉིས་པུས་མོའི་ནང་ནས་ཕྱིར་མི་འདའ་བར་གཡས་སུ་བསྐོར་ཏེ་མེ་ལྷའི་ཞལ་ཅུང་ཟད་གདངས་པར་དགང་བླུགས་གྶུམ་
མམ་བདུན།  ཨོཾ་ཨགྣ་ཡེ་ཨཱ་དའི་བྱ་ཨཱ་དའི་བྱ། ཨཱ་བི་ཤ་ཨཱ་བི་ཤ་མཧཱ་ཤྲཱི་ཡེ་ཧ་བྱ་ཀ་བྱ་བཱ་ཧཱ་ནཱ་ཡེ་སཱཧཱ།  ཞེས་མེ་ལྷའི། སྔགས་ལན་བདུན་གྱི་དང་པོ་དང་ཐ་མ་ལ་སཱཧཱའི་གོང་དུ་སྤེལ་ཚིག་སྦྱོར་བ་གསུངས་པས་དེའི་ཚུལ་ནི།  བདག་ཅག་དཔོན་སློབ་འཁོར་དང་བཅས་པ་
ཐམས་ཅད་ཀྱི་ཐར་པ་དང་ཐམས་ཅད་མཁྱེན་པ་བསྒྲུབ་པ་ལ་བར་དུ་གཅོད་པ་དང། སྡོམ་པ་གསུམ་དང་འགལ་བའི་བཅས་པ་དང་རང་བཞིན་གྱི་ཁ་ན་མ་ཐོ་བ་དང་བཀྲ་མི་ཤིས་པ་རྣམས་དང་ཁྱད་པར་དུ་ཡང་ཚེ་བསོད་དཔལ་འབྱོར་རྒྱས་

[008A]༄༅། །པ་ལ་བར་དུ་གཅོད་པ་ཐམས་ཅད་ཤཱིནྟཾ་ཀུ་རུ་ཡེ་སཱཧཱ།  ཞེས་པ་ལྟ་བུ་སྤྱི་འགྲོ་རྒྱས་བསྡུས་གང་ཡང་རུང་བའམ། བསྙེན་པའི་ཁ་སྐོང་གི་ཚེ།  ཁྱད་པར་དུ་ཡང་ཆོ་ག་དང་སྔགས་ཀྱི་ཆད་ལྷག་ལ་སོགས་པའི་ཉེས་པ་ཐམས་
ཅད་ཤཱིནྟཾ་ཀུ་རུ་ཡེ་སཱཧཱ།  ཞེས་དང། བླ་དཔོན་ཆེན་པོའི་རིམ་གྲོ་ལྟ་བུར།  དཔལ་ལྡན་བླ་མ་དམ་པ་ ཆེ་གེ་མོ་ཞེས་པའམ།  ས་སྐྱོང་མིའི་དབང་པོ་ ཆེ་གེ་མོའི་  སྐུ་ཚེ་མཛད་པ་འཕྲིན་ལས་ལ་བར་དུ་གཅོད་པ་ཐམས་ཅད་ ཅེས་པ་ལྟ་བུ། དགེ་འདུན་སྤྱིའི་རིམ་གྲོ་ལྟ་
བུ་ལ།  ཆོས་སྡེའམ། སྒྲུབ་བ་སྡེ་ཆེ་གེ་མོའི་དགེ་འདུན་འདུས་པའི་ཚོགས་ཀྱི་སྐུ་ཚེ་བསོད་ནམས་ཆོས་སྤྱོད་ཀྱི་བྱ་བ་ལ་བར་དུ་གཅོད་པ་ཐམས་ཅད་ ཅེས་དང། སྦྱིན་བདག་གི་རིམ་གྲོལ།  སྦྱིན་པའི་བདག་པོ་ཆེ་གེ་མོ་འཁོར་དན་བཅས་བའི་ཚེ་བྶོད་
དཔལ་འབྱོར་རྒྱས་པ་ལ་བར་དུ་གཅོད་པ་ཐམས་ཅད་ཤཱིནྟཾ་ཀུ་རུ་ཡེ་སཱཧཱ།  ཞེས་པ་ལྟ་བུ་དང། ཡང་ན།  བདག་གམ་སྦྱིན་པའི་བདག་པོའི་ཚེའི་བར་ཆད་དུས་མ་ཡིན་པའི་འཆི་བའི་འཇིགས་པ་ཐམས་ཅད་ སོགས་དམིགས་བསལ་འཇུག་ལུགྶ་
སྔ་མ་དང་འདྲ། སྐབས་འདིར་མེ་ལ་བགེགས་ཡོད་མེད་བརྟག་ནས་མེད་ན་མི་དགོས་ལ་ཡོད་ན་ལས་སྔགས་དང་བསང་ཆུས་བསངས་ཏེ། ལས་སྔགས་ལ་  བགེགས་ཐམས་ཅད་ཤཱིནྟཾ་ཀུ་རུ་ཡེ་སཱཧཱ།  ཞེས་པ་སྦྱར་ཏེ་དགང་བླུགས་བདུན་མེ་ལྷ་ལ་ཕུལ་ནས་སླར་ཡང་ལས་སྔཌ་
ཀྱིས་བསང་གཏོར་བྱས་ཏེ་དགང་བླུགས་བདུན་ནམ་གསུམ་མམ་གཅིག་མེ་ལྷའི་སྔགས་ཀྱིས་དབུལ། དེ་ནས། རྫས་རྣམས་འབུལ་བ་ལ་འབུལ་བའི་སྔགས་དང་སྤེལ་ཚིག་སྦྱོར་ལུགས་ནི།  ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་གྱི་བདུད་རྩིར་གྱུར་

[008B] ཞེས་པ་ནས།  བཱ་ཧཱ་ནཱ་ཡེ་ཨོཾ་བོ་དཧི་པྲིཀྵ་ཡ། བདག་ཅག་དཔོན་སློབ་ ཅེས་པ་ནས།  ཁྱད་པར་དུ་ཡང་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱིནྟཾ་ཀུ་རུ་ཡེ་སཱ།  ཞེས་དང། དེ་ཡང་མར་ཁུ་ལ། མེ་ལྷའི་
སྔགས་ཀྱི་མཇུག་ཏུ།  ཨོཾ་ཨགྣ་ཡེ་བདག་ཅག་དཔོན་སློབ་ནས། ཁྱད་པར་དུ་ཡང་འབྱོར་པ་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱིནྟཾ་ཀུ་རུ་ཡེ་སཱཧཱ།  ཏིལ་ལ།  ཨོཾ་སརྦ་པཱ་པཾ་ད་ཧ་ན་བཛྲ་ཡེ། བདག་ཅག་དཔོན་སློབ་ནས། ཁྱད་པར་དུ་
ཡང་སྡིག་པ་ཐམས་ཅད་ཤཱི་ནྟཾ་སོགས་འདྲ། དུར་བ་ལ། ཨོཾ་བཛྲ་ཨཱ་ཡུ་ཧྲེ་ཁྱད་པར་དུ་ཡང་ཚེ་མཐར་པྱིན་པ་ལ་བར་དུ་གཅོད་པར་ཐམས་ཅད་ཤཱིནྟཾ་ཀུ་རུ་ཡེ་སཱཧཱ།  འབྲས་མ་གྲུགས་པ་ལ།  ཨོཾ་བཛྲ་པུཧྜ་ཡ།   ྾  ཁྱད་པར་དུ་ཡང་བསོད་ནམས་རྒྱས་
པ་ལ་བར་དུ་གཅོད་པ་ཐམས་ཅད་ཤཱིནྟཾ་  ྾   ཞོ་ཟན་དང་ཟས་མཆོག་ལ།  ཨོཾ་སརྦ་སཾ་བཱ་དེ་  ྾  ཁྱད་པར་དུ་ཡང་བདེ་བ་མཆོག་ལ་བར་དུ་གཅོད་པ་ཐམས་ཅད་ཤཱིནྟཾ་ཀུ་རུ་  ྾   ཀུ་ཤ་ལ།  ཨོཾ་ཨ་པྲ་ཏི་ཧ་ཏ་བཛྲ་ཡི་  ྾  ཁྱད་པ་དུ་ཡང་བསྲང་བ་མཆོག་ལ་
བར་དུ་གཅོད་པ་དང་གྲིབ་དང་མི་གཙང་བ་ཐམས་ཅད་ཤཱིནྟཾ་  ྾  ཡུངས་ཀར་ལ། ཨོཾ་སརྦ་ཨརྠ་སིད་དྷ་ཡེ་  ྾  ཁྱད་པར་ཨུ་ཡང་བགེགས་ཐམས་ཅད་ཤཱིནྟཾ་སོ་བ་ལ། ཨོཾ་བཛྲ་བི་ཛ་ཡ་  ྾  ཁྱད་པར་དུ་ཡང་ནོར་དང་བརྒྱས་པ་ལ་བར་
དུ་གཅོད་པ་ཐམས་ཅད་ཤཱིནྟཾ་  ྾   ནས་ལ།  ཨོཾ་མཧཱ་བེ་གཱ་ཡ་  ྾  ཁྱད་པར་དུ་ཡང་མྱུར་བའི་ཤུགས་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱིནྟཾ་  ྾   སྲན་མ་ལ།  ཨོཾ་མྷཱ་བ་ལཱ་ཡ་  ྾  ཁྱད་པར་དུ་ཡང་སྟོབས་རྒྱས་པ་ལ་བར་དུ་གཅོད་པ་

[009A]༄༅། །ཐམས་ཅད་ཤཱིནྟཾ་  ྾   གྲོ་ལ།  ཨོཾ་བཛྲ་གྷས་མ་རི་  ྾  ཁྱད་པར་དུ་ཡང་ནད་ཐམས་ཅད་ཤཱིནྟཾ་ཀུ་རུ་ཡེ་སཱཧཱ།  ཞེས་པ་རྣམས་ཀྱིས་གོ་རིམ་བཞིན་དབུལ། རྫས་ཁྱད་པར་བ་ལ་རྫས་སྔགས་མ་བཤད་པས་མེ་ལྷའི་སྔགས་ཀྱིས་དབུལ་ཤིང་
སྤེལ་ཚིག་སྦྱར་བར་འདོད་ན།  ཁྱད་པར་དུ་ཡང་མཆོག་དང་ཐུན་མོང་གི་དངོས་གྲུབ་སྒྲུབ་པ་ལ་བར་དུ་གཅོད་པ་ཐམས་ཅད་ཤཱིནྟཾ་ ཞེས་སྦྱོར་བར་རབ་དཀར་བུམ་བཟང་ལས་བཤད། ཡམ་ཤིང་སོགས་ལ་སྤེལ་ཚིག་འདོགས་ལུགས་བསྙེན་པའི་ཁ་སྐོང་གི་སྦྱིན་སྲེག་ལ།།
གཟི་བརྗེད་ཕུན་སུམ་ཚོགས་པ་ལ་བར་དུ་གཅོད་པ་དང་ཆོ་ག་དང་སྔགས་ཀྱི་ཆད་ལྷག་གི་ཉེས་པ་ཐམས་ཅས་ཤཱིནྟཾ་ཀུ་རུ་ཡེ་སཱཧཱ།  ཞེས་སྦྱར། དེས་མར་ཁུ་སོགས་ལའང་རིག་འགྲེའོ། །དེས་མཚོན་པས། བླ་མའི་ཞབས་བརྟེན་དན་རང་གཞན་གྱི་དོན་དུ་སྤེལ་
ཚིག་སྦྱོར་ལུགས་ཀྱང་ཤེས་པར་ཡའོ། །དེ་ནས་  ཨོཾ་ཨཱཧྲཱིཔྲ་ཝ་ར་སད་ཀ་རཾ་ཨཉྩ་མ་ཎཱཾ་པྲ་ཏཱ་ཙྪ་ཧཱུཾ་སཱཧཱ།  ཞེས་དང་  ཨཉྩ་མ་ཎཱཾ་གྱི་ གནས་སུ་  པྲོ་ཀྷ་ཎཱཾ།  བཅུག་པ་ཕྱག་རྒྱ་དང་བཅས་པས་ཞལ་བསིལ་དང་བང་གཏོར་དབུལ། དེ་ནས་མར་ཁུ་བླུགས་གཟར་གང་མེ་ནང་
ཕུལ།  ཨོཾ་བཛྲ་ཛྭ་ལ་རཾ། མེ་ལྷ་མེ་འབར་བའི་རྣམ་པར་གྱུར།  ཅེས་བརྗོད། གཉིས་པ་འཇིག་རྟེན་ལས་འདས་པའི་མེ་ལྷ་མཆོད་པ་ནི། འདས་ལྷའི་མཆོད་རྫས་རྣམས་  བཛྲ་ཨམྲྀཏ་ ་བསངས། སྭ་བྷཱ་ལྭས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་
ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག་བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དྭངས་

[009B] ཨོཾ་ཨརྒྷཾ་ཨཱཧཱུཾ། ཨོཾ་པཱདྱཾ་  ྾  ཨོཾ་ཨཉྩ་མ་ཎཱཾ། ཨོཾ་པྲོཀྵ་ཎཱཾ། པུཥྤེ།  ཞེས་པ་ནས།  ཤཔྟ་ཨཱཧཱུཾ།  དང།  རཱུ་པ་ ནས་  སྤརྵ་ཨཱ་ཧཱུཾ་ གི་བར་བྱིན་གྱིས་བརླབས། དེ་ནས་ལག་པ་གཉིས་རྡོ་རྗེ་ཁུ་ཚུར་ཁ་སྦྱར་བའི་གུང་
མོ་གཉིས་བསྒྲེང་ནས་རྩེ་སྤྲད་པའི་ཕྱག་རྒྱས་བསྲེག་རྫས་རྣམས་ལ་རེག་ཅིང།  ཨོཾ་ཨོཾ་སཱཧཱ།  ཞེས་བཀྲུས་པར་བསམ།  ཨོཾ་ཨཱསཱཧཱ་ ས་ཡམ་ཤི།  ཨོཾ་ཧྲཱི་སཱཧཱ་ ས་ཞུན་མར།  ཨོཾ་ཛྲི་སཱཧཱ་ས་འབྲུ། ཨོཾ་ཀུ་རུ་ཀུ་རུ་སཱཧཱ། དེ་དག་ལས་གཞན་པའི་རྫས་རྣམས་ཀྱི་མཚན་ཡིད་དང་མི་
ལྡན་པའི་ཉེས་སྐྱོན་ཐམས་ཅད་བྱང་ཞིང་དག་ནས་ས་དང་བར་སྣང་ནམ་མཁའི་ཁམས་ཅད་ཁྱབ་པ་ཀུན་ཏུ་བཟང་པོའི་རྣམ་སྤྲུལ་ལས་བྱུང་བའི་མཆོད་པའི་སྤྲིན་ཆེན་པོ་བདུད་རྩིའི་རང་བཞིན་དུ་གྱུར།  དེ་ནས། ཨམྲི་ཏ་ས་ཐབ་བསང། སྭ་བྷཱ་ཝས་སྦྱངས།  སྟོང་
པའི་ངང་ལས་ཐབ་ཀྱིས་ནང་དུ་མེ་གྲུ་གསུམ་འབར་བའི་དབུས་སུ། པཾ་ལས་པདྨ་དཀར་པོ་འདབ་མ་བརྒྱད་པཱི་ལྟེ་བར། ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཏཱཾ་ཡིག་དཀར་པོ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་
འདུས་ཡོངས་སུ་གྱུར་པ་ལས་རྗེ་བཙུན་མ་འཕགས་མ་ཡིད་བཞིན་འཁོར་ལོ་སྐུ་མདོག་སྟོན་ཀའི་ཟླ་བ་ལྟར་དཀར་ཞིང། ནོར་བུ་ཆུ་ཤེལ་དྲི་མ་མེད་པ་ལྟར་དྭངས་ཤིང་འོད་འཕྲོ་བ། ཞལ་གཅིག་ཕྱག་གཉིས་སྤྱན་གསུམ་དང་ལྡན་པ། ལང་ཚོ་བཅུ་དྲུག་ལོན་པའི་ན་
ཚོད་ཅན་ཕྱག་གཡས་མཆོག་སྦྱིན་གྱི་ཕྱག་རྒྱ་མཛད་པ། གཡོན་ཨུཏྤ་ལ་དཀར་པོའི་ཡུ་བ་མཐེབ་སྲིན་གྱིས་ཐུགས་ཀར་བཟུང་བའི་འདབ་མ་སྙན་གྱི་ཐད་ཀར་རྩ་བ་གཅིག་ལ་རྩེ་མོ་གསུམ་དུ་གྱེས་པའི་དབུས་ཀྱི་མེ་ཏོག་ཁ་བྱེ་བ། གཡས་སྤུད་ནས་འབྲས་བུ་ཉོད་པ་
[010A]༄༅། །གཡོན་ཁ་མ་བྱེ་བ་གང་བུའི་རྣམ་པ་ཅན། དེ་གསུམ་གྱིས་དུས་གསུམ་གྱི་སངས་རྒྱས་མཚོན་པ། དབུ་སྐྲ་མཐོན་མཐིང་རལ་པའི་ཟུར་ཕུད་ལྟག་པར་བཅིབས་ཤིང། ལན་བུ་རིང་དུ་འཕྱང་བ། ནུ་འབུར་རྒྱས་ཤིང། རིན་པོ་ཆེའི་
རྒྱན་སྣ་ཚོགས་ཀྱིས་བརྒྱན་པ། དར་སྣ་ཚོགས་ཀྱི་སྟོང་གཡོགས་དང། དར་དམར་པོའི་ཤམ་ཐབས་ཅན། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། ཕྱག་ཞབས་ཀྱི་མཐིལ་རྣམས་ལ་སྤྱན་རེ་རེ་སྟེ་ཡེ་ཤེས་ཀྱི་སྤྱན་བདུན་མངའ་བ། ཟླ་བའི་རྒྱབ་ཡོལ་དང་འོད་
ཀོར་ཅན། སྐུ་ལས་འོད་ཟེར་དཀར་པོའི་ཚོགས་འཕྲོ་བར་གྱུར། དེའི་སྤྱི་བོར་ཨོཾ། མགྲིན་པྲ་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་རང་བཞིན་གྱི་གནས་ནས་རྗེ་བཙུན་སྒྲོལ་མ་དཀར་མོ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་
ཀྱིས་བསྐོར་བ་སྤྱན་དྲངས། མ་ལུས་སེམས་ཅན་ཀུན་གྱི་མགོན་གྱུར་ཅིང། །བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། །
ཨོཾ་བཛྲ་ས་མཱ་ཛཿ་ཞེས་པས་སྤྱན་དྲངས། ཛཧཱུཾ་བཾ་ཧོཿ་ས་གཉིས་སུ་མེད་པར་ཐིམ། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས་པས་དབང་གི་ལྷ་དེ་བཞིན་གཤེགས་པ་རིགས་ལྔ་འཁོར་དང་བཅས་པ་ཨོཾ་བཛྲ་ས་མ་ཛཿ་ས་སྤྱན་དྲངས། དེ་བཞིན་གཤེགས་
པ་ཐམས་ཅད་ཀྱིས་འདི་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མཱ་ཡ་ཤྲཱི་ཡེ་ཧཱུཾ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་དྲི་མ་དག་ཆུའི་ལྷག་མ་ཡར་ལུད་

[010B] དེ་ནས། དག་ཅིང་དྲི་མེད་ཡིད་འོང་བའི། །སྔགས་ཀྱི་བསང་གཏོར་མཆོག་འདི་དག་བདག་གིས་དད་པས་འབུལ་ལགས་ཀྱིས། །བཞེས་ནས་བདག་ལ་བཀའ་དྲིན་སྩོལ། །ཨོཾ་ཨཱ་ཧྲཱི་པྲ་
ཝ་ར་སད་ཀ་རཾ་པྲོ་ཀྵ་ཎཱཾ་པྲ་ཏཱི་ཙྪ་ཧཱུཾ་སཱཧཱ།  དེ་བཞིན་དུ། བསང་གཏོར་གྱི་གནས་སུ།  །ཞལ་བསིལ། མཆོད་ཡོན། ཞབས་བསིལ།  ཞེས་དང།  པྲོཀྵཱི་གནས་སུ། །ཨཱཉྩ་མ་ཎཱཾ། ཨརྒྷཾ། པཱདྱཾ།  ཞེས་སྦྱར། དེ་ནས།  ལྷ་ཡི་མེ་ཏོག་དམ་པ་འདིས། །དཀྱིལ་འཁོར་མཆོད་པ་
བགྱིད་པར་འཚལ། །ཐུགས་ནི་བརྩེ་བས་ཉེར་དགོངས་ཏེ། །འཕགས་མས་མཆོད་པ་འདི་བཞེས་ཤིག་ཨོཾ་ཨཱརྱ་ཏཱ་རེ་ས་པ་རི་ཝཱ་ར་པུཥྤེ་པྲ་ཏཱི་ཙྪ་ཧཱུཾ་སཱ་ཧཱ།  དེ་བཞིན་དུ་མེ་ཏོག་གི་གནས་སུ།  བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ།  རྣམ་དང་
པུཥྤེའི་གནས་སུ། དྷཱུ་པེ། ཨ་ལོ་ཀེ། །གནྡྷེ། ནཻ་ཝི་དཡེ།  ཤཔྟ་བཅུག་པའི་ཉེར་སྤྱོད་ལྷག་མ་རྣམས་དང།  རིན་ཆེན་དབང་གི་རྒྱལ་པོ་བཻ་དཱུརྱ། །སྔོན་པོ་ལ་སོགས་ཁ་དོག་དབྱིབས་ཀྱི་གཟུགས། །རྣམ་གསུམ་གཟུགས་ཀྱི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་སྤྱན་ལ་
དབུལ་བར་བྱ། །ཨོཾ་ཨཱ་རྱ་  ྾  རཱུ་པ་པྲ་ཏཱི་ཙྪ་ཧཱུཾ་སཱཧཱ། མ་ཟིན་འབྱུང་བའི་ཚོགས་པ་ལས་བྱུང་བའི། །བརྗོད་བྲལ་དབྱངས་ལ་སོགས་པ་སྒྲ་ཡི་ཚོགས། །རྣམ་གསུམ་སྒྲ་ཡི་རྡོ་རྗེ་  ྾  དཀྱིལ་འཁོར་ལྷ་ཡི་སྙན་ལ་  ྾  ཨོཾ་ཨཱ་རྱ་  ྾  ཤཔྟ་  ྾  ག་བུར་ཨ་ཀར་ཛཱ་ཏི་ལ་སོགས་པ། །ལེགས་
པར་སྦྱར་ལས་བྱུང་བ་དྲི་ཡི་ཚོགས། །རྣམ་གསུམ་དྲི་ཡི་རྡོ་རྗེ་  ྾  དཀྱིལ་འཁོར་ལྷ་ཡི་ཤངས་ལ་  ྾  གནྡྷི་  ྾  ལུས་མཆོག་རྟས་བྱེད་བདུད་རྩིའི་ཟས་སོགས་ཀྱི། །མངར་སྐྱུར་ཁ་དང་བསྐ་ལ་སོགས་པའི་རོ། །རྣམ་གསུམ་རོ་ཡི་  ྾  དཀྱིལ་འཁོར་ལྷ་ཡི་ལྗགས་ལ་  ྾  རཱ་ས་

[011A]༄༅། །ལུས་ལ་རེག་པ་ཙམ་གྱིས་བདེ་སྟེར་བའི། །དཔག་བསམ་གོས་ལ་སོགས་པ་རེག་བྱའི་ཚོགས། །རྣམ་གསུམ་རེག་བྱའི་རྡོ་  ྾  དཀྱིལ་འཁོར་ལྷ་ཡི་སྐུ་ལ་དབུལ་  ྾  ཨོཾ་ཨཱ་རྱ་ཏཱ་རེ་  ྾  སྤརཤ་པྲ་ཏཱི་ཙྪ་ཧཱུཾ་སཱཧཱ།  ཞེས་འདོད་ཡོན་
དང། དེ་ནས་དྲིལ་སྟབས་དང་བཅས།  མཁྱེན་བརྩེ་དྲི་མེད་རྒྱས་པའི་རང་བཞིན་གྱི། །པད་དཀར་བསིལ་ཟེར་ཅན་གྱི་གདན་སྟེང་ན། །ལྷག་པའི་ལྷ་མོ་གངས་རིའི་མདངས་འཕྲོག་མ། །རབ་མཛེས་ལང་ཚོའི་དཔལ་ཡོན་ཅན་དེར་འདུད།  །ཅེས་སོགས་རྗེ་དགེ་འྡུན་
གྲུབ་པ་དཔལ་བཟང་པོས་སྒྲོལ་མ་ཉིད་ཞལ་གཟིགས་དུས་མཛད་པའི་བསྟོད་པ་བྱིན་རླབས་ཅན་ཚེ་དང་ཡེ་ཤེས་སྤེལ་བར་བྱེད་པའི་རིན་པོ་ཆེ་ཞེས་བྱ་བ་འདིས་བསྟོད།  ལྷའི་ལྗགས་རྡོ་རྗེའི་རྣམ་པ་ཅན་དཀར་པོ་ལ་རཾ་ཡིག་གིས་མཚན་པ་གྱུར་པར་བསམ་ལ། ཨོཾ་ཏཱ་རེ་ཏུ་ཏྟཱ་རེ་ཏུ་རེ་
སཱཧཱ། བདག་ཅག་དཔོན་སློབ་ ཅེས་སོགས་བསྙེན་པའི་ཁ་སྐོང། བླ་མའི་ཞབས་བརྟན་རང་ངམ་སྦྱིན་བདག་གི་རིམ་གྲོ་ལྟ་བུར་དམིགས་བསལ་སྤེལ་ཚིག་གང་རུང་གོང་ལྟར་བཏགས་པས་མར་ཁུ་བླུགས་གཟར་གསུམ་མམ་བདུན་ཕུལ་ནས་གསོལ་བ་བཏབ་པས་འཕྲིན་ལས་མྫད་
པར་ཞལ་གྱིས་བཞེས་པར་བསམ། དེ་ནས།  ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་དུ་གྱུར་པར་བསམ་ལ། ཨོཾ་ཏཱ་རེ་ཏུ་ཏྟཱ་ཏེ་ཏུ་རེ་སཱཧཱ། ཨོཾ་བོ་དཧི་པྲི་ཀྵ་ཡེ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་རྣམས་ཀྱི་ཐར་པ་དང་ཐམས་
ཅད་མཁྱེན་པ་སྒྲུབ་པ་ལ་བར་དུ་གཅོད་པ་དང། སྡོམ་པ་གསུམ་དང་འགལ་བའི་བཅས་པ་དང། རང་བཞིན་གྱི་ཁ་ན་མ་ཐོ་བ་དང། བཀྲ་མི་ཤིས་པ་དང། ཁྱད་པར་དུ་ཡང་གཞི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱིནྟཾ་ཀུ་

[011B]  ཞེས་གྲངས་ཇི་ལྟར་རིགས་པ་འབུལ། མར་ཁུ་ལ།  ཨོཾ་ཏཱ་རེ་ཏུ་ཏྟཱ་  ྾  སཱཧཱ། ཨོཾ་ཨ་གྣ་ཡེ། བདག་ཅག་དཔོན་  ྾  ཁྱད་པར་དུ་ཡང་འབྱོར་པ་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱིནྟཾ་ཀུ་རུ་ཡེ་སཱཧཱ།  ཏིལ་ལ།  ཨོཾ་ཏཱ་རེ་  ྾  སཱཧཱ། ཨོཾ་
སརྦ་པཱ་པཾ་ད་ཧ་ན་བཛྲ་ཡེ། བདག་ཅག་  ྾  ཁྱད་པར་དུ་ཡང་སྡིག་པ་ཐམས་  ྾   དུར་བ་ལ།  ཨོཾ་ཏཱ་རེ་  ྾  སཱཧཱ། ཨོཾ་བཛྲ་ཨཱ་ཡུ་ཥེ། བདག་ཅག་  ྾  ཚེ་མཐར་ཕྱིན་ཨ་ལ་བར་དུ་  ྾  འབྲས་ལ། ཨོཾ་ཏཱ་རེ་  ྾  སཱཧཱ། ཨོཾ་བཛྲ་པུཥྚ་ཡ། བདག་ཅག་  ྾  བསོད་ནམྶ་
རྒྱས་པ་ལ་  ྾  ཞོ་ཟན་ལ། ཨོཾ་ཏཱ་ཏེ་  ྾  སཱཧཱ། ཨོཾ་སརྦ་སཾ་བཱ་དེ། བདག་ཅག་  ྾  བདེ་བ་མཆོག་ལ་  ྾   ཀུ་ཤ་ལ།  ཨོཾ་ཏཱ་རེ་  ྾  སཱཧཱ། ཨོཾ་ཨ་པྲ་ཏི་ཧ་ཏ་བཛྲ་ཡེ། བདག་ཅག་  ྾  བསྲུང་བ་མཆོག་ལ་བར་དུ་གཅོད་པ་དང། གྲིབ་དང་མི་གཙང་བ་ཐས ་
ཅད་  ྾   ཡུངས་ཀར་ལ།  ཨོཾ་ཏཱ་རེ་  ྾  སཱཧཱ། ཨོཾ་སརྦ་ཨརྠ་སིདྡྷ་ཡེ། བདག་ཅག་  ྾  བགེགས་ཐམས་ཅད་  ྾   ནས་སོ་བ་ལ།  ཨོཾ་ཏཱ་རེ་  ྾  སཱཧཱ། ཨོཾ་བཛྲ་བི་ཛ་ཡ། བདག་ཅག་  ྾  ནོར་དང་འབྲུ་རྒྱས་པ་ལ་  ྾   ནས་ལ།  ཨོཾ་ཏཱ་རེ་  ྾  སཱཧཱ། ཨོཾ་
མཧཱ་བེ་ག་ཡ། བདག་ཅག་  ྾  མྱུར་བའི་ཤུགས་ཕུན་སུམ་ཚོགས་པ་ལ་  ྾   སྲན་མ་ལ།  ཨོཾ་ཏཱ་རེ་  ྾  སཱཧཱ། ཨོཾ་མཧཱ་བཱ་ལ་ཡ། བདག་ཅག་  ྾  སྟོབས་རྒྱས་པ་ལ་  ྾   གྲོ་ལ།  ཨོཾ་ཏཱ་རེ་  ྾  སཱཧཱ། ཨོཾ་བཛྲ་གྷ་སྨ་རི། བདག་ཅག་  ྾  ནད་ཐམས་
 ཞི་བའི་རྫས་ཁྱད་པར་བ་ལ།  ཨོཾ་ཏཱ་རེ་ཏུ་ཏྟཱ་རེ་ཏུ་རེ་སཱཧཱ། བདག་ཅག་  ྾  མཆོག་གི་དངོས་གྲུབ་སྒྲུབ་པ་ལ་བར་དུ་གཅོད་པ་ཐམས་ཅད་ཤཱི་ནྟཾ་ཀུ་རུ་ཡེ་སཱཧཱ།  དེ་ལྟར་རྫས་རེ་རེ་ཡང་གྲངས་མང་དུ་འབུལ་ཚེ། གྲུབ་ན་ལྷའི་སྔགས་དང་བསྲེག་རྫས་ཀྱི་སྔགས་དང་སྤེལ་ཚིག་གསུམ་ཀ་

[012A]༄༅།  །སྦྱར་བ་དང། བསྲེག་རྫས་རེ་རེ་མཉམ་དུ་འབུལ། དེ་ལྟར་མ་གྲུབ་ན། བསྲེག་རྫས་དང་པོ་ལ་གསུམ་ཀ་སྦྱར། དེ་མན་ཆད་ལ་ལྷའི་སྔགས་རེ་རེ་དང་སྤེལ་ཚིག་རེ་རེ་ནས་སྦྱར་ལ་དབུལ། དེ་མ་གྲུབ་ན། བདུན་བདུན་གྱི་མཐར་ལན་རེ་སྦྱར་བ་དང། དེ་ཡང་མ་གྲུབ་ན་ཐོག་
མཐའ་གཉིས་སུ་ལྷའི་སྔགས། བསྲེག་རྫས་ཀྱི་སྔགས། སྤེལ་ཚིག་གསུམ་ཀ་སྦྱར། གཞན་རྣམས་ལྷའི་སྔགས་རེ་དང་བསྲེག་རྫས་རེ་དུས་མཚུངས་སུ་བྱས་ནས་དབུལ། བསྲེག་རྫས་ཀྱི་གཙོ་བོ་ཡམ་ཤིང་དང། ཞུན་མར་འབུལ་ཐེབས་རེ་དང་སྔགས་རེ་སྦྱར་བ་སྦྱིན་སྲེག་རེ་རེའི་གྲངས་སུ་བརྩི་བ་
ཡིན་ཞིང། མར་ཁུ་བླུགས་གཟར་རེ་རེར་བགྲང་བར་བྱ། བླུགས་གཟར་རེ་ལ་གྲངས་ཁ་ནས་ཐོན་ཚད་བྱས་ན། ལྷ་ལ་བསླུ་བའི་བསམ་པས་རང་ངན་སོང་སྒྲུབ་པར་སོང་བས་དེ་ལྟར་མི་བྱ་ལ། བསྲེག་རྫས་འབུལ་བའི་གྲངས་ནི། སྲེག་བླུགས་གཅིག་གམ། གསུམ་མམ། བདུན་ནམ། ཉེར་གཅིག་གམ་
བརྒྱ་དང་སྟོང་ལ་སོགས་པ་དབུལ་བར་བྱའོ། །ཞེས་ཤཱནྟི་པས་བཤད་པ་ལྟར་ངེས་པ་མེད་དེ། ཡ་མ་ཤིང་དང་མར་གཙོ་བོ་ཡིན་པས་མང་བ་དང། གཞན་རྣམས་དེ་ལས་ཉུང་བ་དང། སྡིག་པ་ཞི་བ་དགོས་པའི་གཙོ་བོ་ཡིན་ན་ཏིལ་མང་བ་འབུལ་ཞིང། ཚེའི་བར་ཆད་ཞི་བ་དོན་དུ་གཉེར་ན་དུར་བ་མང་བར་དབུལ་
བསོད་ནམས་རྒྱས་པ་ལ་འབྲས་མ་གྲུགས་པ་མང་བར་འབུལ་བར་བྱའོ། །དེ་ལྟར་བསྲེག་རྫས་རྣམས་ཕུལ་ནས་ལས་བཅོལ་བས།  རྗེ་བཙུན་མའི་ཐུགས་ཀ་ནས་སྤྲོས་པའི་སངས་རྒྱས་རྣམས་ཀྱི་བུམ་པ་བདུད་རྩི་དཀར་པོས་གང་བ་ཐོགས་ནས། བསྒྲུབ་བྱ་ཟླ་བའི་དཀྱིལ་
འཁོར་ལ་གནས་པ་ལ་ཁྲུས་བྱས་པས་སྡིག་སྒྲིབ་ནད་གདོན་ལ་སོགས་པ་དང། ཁྱད་པར་ཚེའི་བར་ཆད་ཐམས་ཅད་ཞི་ཞིང་དག་ནས་ལུས་ཤེལ་ལྟར་གྱུར་ པར་ནན་ཏན་དུ་བསམ། རང་གི་རྩ་བའི་བླ་མའི་སྐུའི་རིམ་གྲོ་ལྟ་བུ་ཡིན་ཚེ། བདུད་རྩེ་དཀར་པོས་གང་

[012B] དཔལ་ལྡན་བླ་མ་དམ་པ་ཟླ་བའི་དཀྱིལ་འཁོར་གྱི་སྟེང་དུ་བཞུགས་པ་ལ་ཁྲུས་གསོལ་བས་སྐུ་ཚེ་མཛད་པ་འཕྲིན་ལས་ལ་བར་དུ་གཅོད་པའི་མི་མཐུན་ཕྱོགས་ཐམས་ཅད་དག་ནས་སྐུ་ལུས་ཤེལ་ལྟར་དག་པར་གྱུར།  ཅེས་སྦྱར་
དེ་ནས་མར་ཁུ་དགང་བླུགས་གསུམ་མམ་བདུན་ལ་སོགས་པ།  ཨོཾ་ཏཱ་རེ་ཏུ་ཏྟཱ་རེ་ཏུ་རེ་སཱཧཱ་ས་འབུལ། དེ་ནས། ཨོཾ་ཨཱ་འརིཿ་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ།  ཞེས་པས་མཆོད་ཡིན་དབུལ།  ཨོཾ་ཨཱ་ཧྲཱི་ སོགས་ལ།  པྲོ་ཀྵ་ཎཱཾ་ དང།  ཨཱཉྩ་མ་ཎཱཾ་ བཏགས་ལ་བསང་གཏོར་
དང་ཞལ་བསིལ་འབུལ།  ཨོཾ་བཛྲ་ཝས་སྱ་སཱ་ཧཱས་ སོགས་ཟུང་མེ་ནང་དུ་དབུལ་ཞིང་ལྷལ་ན་བཟའ་ཕུལ་བར་བསམ།  ཨོཾ་བཛྲ་ཏམྦུ་ལ་ཡེ་སཱ་ཧཱ།  ཞེས་པས་སོ་རྩི་དབུལ། དེ་ནས།  ཨོཾ་ཨཱ་རྱ་ཏཱ་རེ་ས་པ་རི་ཝཱ་ར་པུཥྤེ་ནས་ཤཔྟའི་ བར་དང། རཱུ་པ་ནས། སྤརཤའི་ བར་གྱིས་སྔགས་རྒྱང་པའམ་ཚིགས་
བཅད་དང་བཅས་ཏེ་མཆོད།  འཁོར་བ་ལས་སྒྲོལ་ཏཱ་རེ་མ། །ཏུ་ཏྟཱ་ར་ཡིས་འཇིགས་བརྒྱད་སྒྲོལ། །ཏུ་རེས་ན་བ་རྣམས་ལས་སྒྲོལ། །སྒྲོལ་མ་ཡུམ་ལ་ཕྱག་འཚལ་ལོ། །པདྨ་དཀར་པོའི་དབུས་གནས་པའི། །ཟླ་བ་ཡི་ནི་གདན་སྟེང་དུ། །རྡོ་རྗེ་སྐྱིལ་ཀླུང་བཅས་མཛད་
མ༑ ༑མཆོད་སྦྱིན་མ་ལ་ཕྱག་འཚལ་ལོ། །སྟོན་ཀའི་ཟླ་བའི་མདངས་དང་ལྡན། །ཟླ་བ་ཡི་ནི་རྒྱབ་ཡོལ་ཅན། །སྣ་ཚོགས་རྒྱན་གྱིས་རྣམ་པར་བཀྲ། །ཨུཏྤལ་བསྣམས་ལ་ཕྱག་འཚལ་ལོ། །བཅུ་དྲུག་ལོ་ལོན་ལུས་དང་ལྡན། །རྫོགས་སངྶ་
རྒྱས་ཀུན་དེ་ཡི་སྲས། །འདོད་སྦྱིན་སྐུ་དེ་འཆང་བའི་ཡུམ། །འཕགས་མ་སྒྲོལ་མར་ཕྱག་འཚལ་ལོ། །འཁོར་ལོ་དཀར་པོ་འོད་ཟེར་འབར། །རྩིབས་བརྒྱད་ལ་ནི་ཡི་གེ་བརྒྱད། །ཡོངས་སུ་བསྐོར་བའི་རྣམ་པ་ཅན། །འཁོར་ལོ་ཅན་ལ་ཕྱག་འཚལ་ལོ་

[013A]༄༅།  །གཏོར་མ་འབུལ་བར་འདོད་ན། དགང་གཟར་གྱི་ནང་དུ་གཏོར་མ་བཞག་སྟེ་ཐབས་ཀྱི་དབུས་སུ་བཟུང་བའམ། མེ་ཡོལ་གྱི་སྟེང་དུ་འཇོག་པ་གང་བདེ་བྱས་ལ། བསང་སྦྱངས།  སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱ་ཧཱུཾ་ཞུ་བ་ལས་བྱུང་བའི་
གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ།  ལན་གསུམ།  ལྷའི་ལྗགས་རྡོ་རྗེའི་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཨཱ་རྱ་ཏཱ་རེ་ས་པ་རི་ཝཱ་ར་ཡི་དཾ་བ་ལིངྟ་ཁ་ཁ་ཁཱ་ཧི་ཁཱ་ཧི།  ལན་གསུམ་སོགས་ཀྱིས་ཕུལ་ལ། གོང་ལྟར་
མཆོད་ཅིང་བསྟོད།  ཨོཾ་ཨཱ་ཧྲཱི་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་མཆོད་ཡོན་ཕུལ། མེ་ཏོག་དང་བཅས་པའི་ཐལ་མོ་སྙིང་གར་སྦྱར་ནས་ཡོ་བྱད་མ་ཚང་བ་ལ་སོགས་པའི་ཉེས་པ་ཞི་བའི་ཕྱིར་དུ།  གང་ཡང་བདག་བློ་རྨོངས་པ་ཡིས། །ཉེས་བྱས་ཆུང་ཅད་གང་བགྱིས་པ། །གང་ཕྱིར་ལུས་
ཅན་སྐྱབས་ཡིན་ཕྱིར། །མགོན་ཁྱོད་དེ་ཀུན་བཟོད་པར་མཛོད། །མ་རྙེད་ཡོངས་སུ་མ་ཤེས་དང། །གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱོད་ཀྱིས་བཟོད་མཛད་རིགས།  །ཞེས་བཟོད་པར་གསོལ་ནས། དེ་ནས།  ཡིད་བྮིན་
འཁོར་ལོ་ཚེ་འཕེལ་མ། །ལྷ་མོ་ཁྱོད་ལ་གསོལ་བ་འདིས། །བདག་གི་ཚེ་ཡི་བར་ཆད་དང། །ནད་དང་སྡུག་བསྔལ་ཐམས་ཅད་ལས། །ནུས་ལྡན་ཁྱོད་ཀྱིས་བསྐྱབ་ཏུ་གསོལ། །མཆོད་དང་ཐུན་མོང་དངོས་གྲུབ་ཀུན། །མ་ལུས་བདག་ལ་གནང་བར་མཛོད། །
འཕགས་མ་ཁྱོད་ལ་དད་བྱས་པས། །དེ་ལ་རྟག་ཏུ་བུ་བཞིན་དགོངས། །བདག་ཀྱང་ཁྱོད་ལ་གསོལ་འདེབས་ཀྱི། །ཐུགས་རྗེའི་ལྕགས་ཀྱུས་བཟུང་དུ་གསོལ། །ལྷ་མོ་སྐུ་མདོག་ཟླ་འདྲིའི་མདོག་སྒེག་ཅིང་དུལ་བའི་ཆ་བྱད་ཅན། །གཟུགས་ལྡན་རིན་ཆེན་རྒྱན་

[013B] །མཛེས་པ་དར་གྱི་སྨད་གཡོགས་ཅན། །པདྨ་ཟླ་བའི་དབུས་གནས་སུ། །ཞབས་གཉིས་རྡོ་རྗེ་སྐྱིལ་ཀྲུང་མཛད། །ཞལ་གཅིག་ཕྱག་གཉིས་འཛུམ་བག་ཅན། །དུས་གསུམ་སངས་རྒྱས་བསྐྱེད་པའི་ཡུམ། །ལྷ་མོ་ཁྱོད་ལ་རྟག་ཏུ་འདུད། །ཁྱོད་
ལ་ཆ་ཙམ་བསྟོད་པ་ཡིས། །བདག་ཅག་བྱང་ཆུབ་བསྒྲུབ་པ་ལ། །དུས་འདི་ནས་བཟུང་བྱང་ཆུབ་བར། །མི་མཐུན་རྐྱེན་རྣམས་ཞི་གྱུར་ཏེ། །མཐུན་རྐྱེན་ཕུན་སུམ་ཚོགས་པར་ཤོག་ །ཅེས་འདོད་དོན་ལ་གསོལ་བ་གདབ། ཆད་ལྷག་གི་ཉེས་པ་ཞི་བར་བྱ་བའི་སེམས་ཀྱིས།།
ཨོཾ་བཛྲི་སཏཱ་ཨཱ་ ཞེས་པ་གསུམ་མམ་བདུན་སོགས་བརྗོད་དེ།  ཨོཾ་པདྨ་སཏ་ས་མ་ཡ་ ཞེས་སོགས་ཡིག་བརྒྱ་བཟླ།  ཨོཾ༑ ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང། །སླར་ཡང་འབྱོན་པར་
མཛད་དུ་གསོལ། །བཛྲ་མུཿ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་རང་ཉིད་ལ་ཐིམ་པར་གྱུར།  ཅེས་བརྗོད་ཅིང་བསམ། གསུམ་པ་མཐར་འཇིག་རྟེན་པའི་མེ་ལྷ་མཆོད་པ་ནི། ཐབ་ཏུ་མར་ཁུ་བླུགས་གཟར་གང་བུལ་ལ།  ཨོཾ་བཛྲ་ཛྭ་ལ་རཾ། མེ་ལྷ་མེ་
འབར་བའི་རྣམ་པ་ལས་བཞེངས་པར་གྱུར། ཨོཾ་ཨགྣ་ཡེ་ ཞེས་པ་ནས།  བཱ་ཧཱ་ནཱ་ཡ། པུཥྤེ་པྲ་ཏཱི་ཙྪ་ཧཱུཾ་སཱ་ཧཱ།  ནས།  ཤཔྟ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་ཉེར་སྤྱོད་རོལ་མོས་མཆོད།  ཨོཾ་ཨཱ་ཧཱི་པྲ་ཝ་ར་སད་ཀ་རཾ་པྲོཀྵ་ཎཱཾ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་བསང་གཏོར་དང། དེ་བཞིན་དུ་  ཨཱཉྩ་མ་ཎཱཾ་
 སྦྱར་བའི་ཞལ་བསིལ་འབུལ།  ཨོཾ་བཛྲ་ཏམྦུ་ལ་ཡེ་སཱ་ཧཱ།  ཞེས་སོ་རྩི་དང།  ཨོཾ་བཛྲ་ཝས་སྱ་སཱ་ཧཱས་ གོས་ཟུང་མེ་ནང་དུ་འབུལ། སླར་ཡང།  ཨོཾ་ཨགྣ་ཡེ།  ནས།  བཱ་ཧཱ་ནཱ་ཡེ། ཨོཾ་བོ་དཧི་པྲིཀྵ་ཡེ། བདག་ཅག་དཔོན་སློབ་ ཅེས་པ་ནས། ཤིནྟཾ་ཀུ་རུ་ཡེ་སཱ་ཧཱ།  ཞེས་སོགས་ཀྱིས་ཡུམ་ཤིང་ནས་ཁྱད་

[014A]༄༅།  །པར་བའི་བར་གྱི་བསྲེག་རྫས་ལྷག་མ་རྣམས་ཕུལ་ལ། དྲིལ་བུ་དཀྲོལ་ཞིང།  འཇིག་རྟེན་དབང་ཕུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོ་ཊ་ཀྐིས་དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་སྲེག་འཛིན་བྱེད་མེ་ལྷ་
ཉིད་ལ་རྣམ་པར་འདུད།  ཅེས་བསྟོད་དེ།  ཨོཾ་ཨཱ་ཧྲཱི་པྲ་ཝ་ར་སད་ཀ་རཾ་ཨཱཉྩ་མ་ཎཱཾ་པྲ་ཏཱའི་ཙྪ་ཧཱུཾ་སཱ་ཧཱས་ ཞལ་བསིལ་དང། དེ་བཞིན་དུ་པྲོཀྵ་ཎཱཾ་ གྱིས་བསང་གཏོར་འབུལ།  ཨོཾ་ཨགྣ་ཡེ།  ནས།  བཱ་ཧཱ་ནཱ་ཡ་པུཥྤེ་ ནས་  ཤཔྟ་པྲ་ཏཱི་ཙྪ་ཧཱུཾ་སཱ་ཧཱ།  ཞེས་ཉེར་སྤྱོད་རོལ་མོས་མཆོད། གཏོར་མ་ཨྀ་མྲ་ཏས་
 བསང།  སབྷཱ་ཝས་ སྦྱངས།  སྟོང་པའི་དང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱ་ཧཱུཾ་ཞུ་བ་ལས་བྱུང་བའི་གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ།  ལན་གསུམ་གྱིས་བྱིན་གྱིས་བརླབ།  ཨོཾ་ཨགྣ་ཡེ།  ཞེས་པ་ནས།  བཱ་ཧཱ་ན་ཡ་ཨ་ཀཱ་རོ་མུ་ཁཾ་
སརྦ་དྷརྨཱ་ཎཾ་ཨཱ་དྱ་ནུཏྤནྣ་ཏྭ་ཏྟ་ཨོཾ་ཨཱ་ཧཱུཾ་ཕཊ་སཱ་ཧཱ།  ཞེས་ལན་གསུམ་གྱིས་གཏོར་མ་ཕུལ།  ཨོཾ་ཨགྣ་ཡེ།   ྾  བཱ་ཧ་ན་ཡ་པུཥྤེ།  ནས།  ཤཔྟ་ཨཱ་ཧཱུཾ་སཱ་ཧཱ།  ཉེར་མཆོད་རོལ་མོས་མཆོད། དྲིལ་སྟབས་དང་བཅས།  མེ་སྟེ་བསྲེག་བྱ་ཟླ་བའི་ལྷ། །དྲང་སྲོང་རྒྱལ་པོ་གདོན་གྱི་བདག་ཤར་ལྷོ་
མེ་ལྷའི་ཚོགས་བཅས་ལ། །ཆོད་ཅིང་བསྟོད་དེ་ཕྱག་ཀྱང་འཚལ། །ཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་དབང་ཕྱུག་དང། །དཔལ་དང་གྲགས་དང་སྐལ་བཟང། །ལོངས་སྤྱོད་རྒྱ་ཆེན་ཀུན་ཐོབ་ཅིང།།
ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱི་སྡོངས་གྲོགས་མཛོད། །དུས་མིན་འཆི་དང་ནད་རྣམས་དང། །གདོན་དང་བགེགས་རྣམས་མེད་པར་མཛོད། །རྨི་ལམ་ངན་དང་མྪན་

[014B] །བྱ་བྱེད་ངན་པ་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང། །འབྲུ་རྣམས་འཕེལ་ཞིང་ཆོས་འཕེལ་དང། །བདེ་ལེགས་ཐམས་ཅད་འབྱུང་བ་དང། །ཡིད་ལ་འདོད་པ་ཀུན་འགྲུབ་ཤོག་ཨོམ་ཨཱ་ཧྲཱི་པྲ་ཝ་ར་སད་ཀ་རཾ་ཨརྒྷཾ་པྲ་ཏཱི་ཙྪ་ཧཱུཾ་སཱ་ཧཱས་ མཆོད་
ཡོན་ཕུལ།  གང་ཡང་བདག་བློ་རྨོངས་པ་ཡིས། །ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིན། །མགོན་ཁྱོན་དེ་ཀུན་བཟོད་པར་མཛོད།  སོགས་ཀྱིས་བཟོད་པར་གསོལ།  མེ་ལྷའི་རྒྱལ་པོས་བདག་ཅག་དཔོན་སློབ་འཁོར་དང་བཅས་པ་
རྣམས་ཀྱི་འགལ་རྐྱེན་མི་མཐུན་པའི་ཕྱོགས་ཐམས་ཅད་ཞི་ཞིང་མཐུན་རྐྱེན་ལེགས་ཚོགས་ཐམས་ཅད་ཡིད་བཞིན་དུ་འགྲུབ་པར་མཛོད་ཅིག་ །ཅེས་པ་ལྟ་བུ་སྐབས་དང་བསྟུན་པའི་འདོད་པའི་དོན་ཞུ།  ཨོཾ་བཛྲ་སཏ་ཨཱ་རང་གི་དོན་དང་ཞན་གྱི་དོན། །སྒྲུབ་བྱེད་བསྲེག་བྱ་ཟ་བ་
གཤེགས། །ཇི་བཞིན་དུས་སུ་ཚུར་སྤྱོན་ཅིང། །བདག་གི་དངོས་གྲུབ་ཐམས་ཅས་སྒྲུབ།  །ཞེས་པས་བསྐུལ་ལ།  ཨོཾ་མུཿ་ཡེ་ཤེས་པ་རང་གནས་སུ་གཤེགས་ནས་དམ་ཚིག་པ་མེ་འབར་བའི་རྣམ་པར་གྱུར་ པར་བསམ་མོ། །གསུམ་པ་མཇུག་གི་ཆོ་ག་ནི། འོ་ཐུག་སྒྲུབ་ན་ཐབ་ཁུང་གི་མེ་ལ་
མྙེཛི་བཞག་པའི་སྟེང་དུ་སྣོད་ནག་པོ་མ་ཡིན་པ། དྲི་དཀར་པོས་བྱུགས་ཤང་མགུལ་པར་མེ་ཏོག་གི་འཕྲེང་བ་བཅིངས་པ་ཧཱུཾ་ལས་བྱུང་བར་མོས་ཏེ་བཞག་པའི་ནང་དུ་འོ་མ་དང། འབྲས་མ་གྲུགས་པ་དང། མར་དང། སྦྲང་རྩི་དང། ཀ་ར་སྟེ་རྫས་ལྔ་གཟར་བུ་གཉིས་གང་རུང་གིས་བླུག་ལ། རང་གི་བདག་པོའི་ལྡགས་བཟླ་ཞིང་བསྐོལ་ཏེ་བྡུད་
རྩིའི་རང་བཞིན་དུ་གྱུར་པར་བསམ། དེ་ནས་ཕུད་བླ་མ་དང་དཀྱིལ་འཁོར་བའི་ལྷ་ལ་འབུལ་རྒྱུ་སྣོད་གཙང་མར་བླུག་དེ་ནས་ཆོས་སྐྱོང་དང། ཕྱོགས་སྐྱོང་དང། གཞི་བདག་དེ་ནས་རྡོ་རྗེ་སློབ་དཔོན་སྒྲུབ་གྲོགས་དང་བཅས་པར་བྲིམས་ལ།  ཨོཾ་དའི་བྱ་ཨགྣི་ས་མ་དཧི་དྷྱ་ནཱི་པྲཱ་ཎ་ཡེ་སཱ་ཧཱ།  ཞེས་པས་སྔགས་ཏེ་བླ་མ་དང་ལྷ་ལ་དབུལ་ཞིང་
[015A]༄༅། །དེ་བཞིན་གཤེགས་པའི་ལྷག་མ་འདི། །སྡིག་པ་རྣམ་པར་ཉམས་བྱེད་གསོལ།  །ཞེས་བརྗོད། དེ་སྒྲུབ་པ་པོ་རྣམས་དང་སྦྱིན་བདག་དང་ལྷག་མ་དོན་དུ་གཉེར་བ་རྣམས་ཀྱིས་ལོངས་སྤྱད་ལ་བསྔོ་བ་དང་ཤིས་བརྗོད་ཀྱིས་བརྒྱན་པར་བྱའོ། །ལོང་ཡོད་ན་མེ་མ་ཤིའི་བར་དྐྲུག་
པ་དང་བརྡལ་བ་དང་འགོམ་པ་སོགས་མི་བྱ་ཞིང། མེད་ན་འོ་མ་དང་དྲི་ཆབ་དཀར་པོས་མེ་གཞིལ་ལ། ཐབ་ཀྱི་རྡུལ་ཚོན་དང་ཐལ་བ་སོགས་ལས་བུམ་སོགས་བུམ་པར་བླུགས་ལ་ཆུ་བོ་ལ་སོགས་པར་བསྐུར་ཞིང་ལས་ཀྱི་རྗེས་མི་མངོན་པར་བྱའོ།  །སྨྲས་པ། འགྲོ་ཁམས་བཻཌཱུ་དྭངས་པའི་ཀུན་གསལ་མཁར། །རྒྱལ་ཀུན་
འཕྲིན་ལས་འགག་མེད་བཅུ་དྲུག་ཆ། །ཡོངས་རྫོགས་འཆི་མེད་བདུད་རྩི་སྟོང་ཕྲག་གི་མཆོག་སྦྱིན་ཡིད་འོང་ལྷ་མོ་སྟོན་ཀའི་ཟླ། །སྲེག་བླུགས་ཆོ་ག་ཟབ་མོས་མཆོད་པའི་ཚུལ། །ཚད་ལྡན་དམ་པའི་གཞུང་དང་མན་ངག་བཞིན། །ཅུང་ཟད་རྒྱས་པར་བཀོད་ལས་རྣམ་པར་
དཀར༑ ༑འོ་མའི་ཆུ་གཏེར་གནམ་དུ་འཕྱུར་འདྲ་དེས། །འཕགས་མའི་བྱིན་རླབས་ཉི་མ་འབུམ་གྱི་གཟིས། །འགྲོ་བའི་འཆི་བདག་མུན་པའི་དཔུང་བཅོམ་སྟེ། །ཚེ་བསོད་འདབ་བརྒྱ་བཞད་པའི་གེ་སར་རྡུལ། །བྱང་ཆེན་སྦྲང་རྩིའི་བཅུད་དུ་སྨིན་གྱུར་ཅིག་ །ཅེས་རྗེ་བཙུན་མ་སྒྲོལ་དཀར་
ཡིད་བཞིན་འཁོར་ལོའི་སྒོ་ནས་ཞི་བའི་སྦྱིན་སྲེག་བྱ་ཚུལ་འཆི་བདག་མུན་པ་འཇོམས་པའི་བདུད་རྩིའི་འོད་དཀར་ཞེས་བྱ་བ་འདི་ནི། དེང་དུས་བསྟན་འཛིན་དམ་པ་རྣམས་ཀྱི་ཞབས་བརྟན་སོགས་རང་གཞན་གྱི་དོན་དུ་སྒྲོལ་དཀར་གྱིས་བྱིན་སྲེག་མཛད་པོ་ཕལ་ཆེར་འོན་རྒྱལ་སྲས་ཀྱི་གསུང་ཉིན་བྱེད་སྣང་བའི་སྟེང་ནས་མཛད་པ་དར་ཁྱབ་ཆེ་ཡང། དེར་འཇིག་
རྟེན་པའི་མེ་ལྷ་མཆོད་པ་སོགས་མེད་པའི་ཆོ་ག་ཅུང་ཟད་བསྡུས་དྲགས་པ་ལྟ་བུར་བརྟེན། དེ་ལས་ཅུང་རྒྱས་པ་བྱ་ཚུལ་བྱ་རྒྱུད་སྤྱིའི་གཞུང་དང་མི་འགལ་བ་ཞིག་བསྒྲིགས་དགོས་ཞེས་གཅིག་ཏུ་སྒྲུབ་ལ་བརྩོན་པ་དབེན་གནས་བཀྲ་ཤིས་ཆོས་གླིང་གི་བླ་མ་བློ་བཟང་ཆོས་འཕེལ་ལགས་ནས་བསྐུལ་བ་དོན་ཡོད་པར་བྱ་ཕྱིར། སྐུ་བྕར་

[015B]  །།རྣམ་ཀུན་མཆོག་ལྡན་དབྱིངས་ཀྱི་སྒྱུ་
མའི་གར། །རབ་དཀར་ཚེ་སྦྱིན་ལྷ་མོའི་སྦྱིན་སྲེག་འདི། །སེར་སྔགས་རྩེ་དྲུང་གྲགས་པ་ཡར་རྒྱས་ནས། །དཔར་དུ་བསྐྲུན་པའི་ལེགས་བྱས་ཟླ་བ་གསར། །ཚེ་དཔལ་སྙན་གྲགས་འབྱོར་པ་ཡར་ངོའི་ཆ། །འཕེལ་བའི་ཀུན་དགའ་རབ་རྒྱས་འདོ་དཀར་འབུམ། །བླ་མེད་ཞི་བའི་
མཁའ་དབྱིངས་འཛུམ་པའི་གཟིས། །དོན་གཉིས་ཀུན་དའི་དགའ་ཚལ་བཞད་གྱུར་ཅིག་ །ཅེས་པའི་དཔར་བྱང་སྨོན་ཚིག་འདི་ཡང་ཁྲི་བྱང་སྤྲུལ་མིང་པས་བྲིས་པའོ།། །།དགེ་ལེགས་འཕེལ།། །།།



