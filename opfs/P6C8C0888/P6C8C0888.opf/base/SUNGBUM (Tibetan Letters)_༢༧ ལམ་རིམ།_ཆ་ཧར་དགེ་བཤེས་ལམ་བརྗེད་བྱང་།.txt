
ཁ་་༄༅། །ལམ་ཁྲིད་ཀྱི་བརྗེད་བྱང་སོགས་བཞུགས་སོ། ། ་

[001]༄༅། །པཎ་ཆེན་ཐམས་ཅད་མཁྱེན་པ་བློ་བཟང་དཔལ་ལྡན་ཡེ་ཤེས་པའི་ཞལ་སྔ་ནས་ཀྱིས། བདེ་ལམ་ཀྱི་ཁྲིད་
སློབ་བཤད་མྱོང་ཁྲིད་ཀྱི་ཚུལ་དུ་གནང་བ་ལ། རྒྱལ་སྲས་སྤྲུལ་སྐུ་སྐལ་བཟང་ཐུབ་བསྟན་རྒྱ་མཚོས་ཟིན་བྲིས་སུ་བཏབ་པ་ལས། གནས་
ཁང་བྱི་དོར་བྱས་ནས་ཆག་ཆག་གདབ་པ་ལ་རང་གི་ཁམས་ལ་མི་གནོད་པའི་དྲི་བཟང་གི་རིགས་ཀྱིས་བྱུག་སྟན་རྒྱབ་མཐོ་ལ་མདུན་དམའ་བར་
བྱེད་པ་ནི་རྩ་དབུ་མའི་རྩ་བ་ཅུང་མཐོ་བར་ཡོད་ན་དམིགས་པ་གསལ་ཞིང་འཆར་བདེ་བའི་གནད་ཡོད་པར་གསུང། སེང་ཁྲིའི་ལོགས་གཉིས་
དང་མདུན་རྒྱབ་རྣམས་སུ་སེང་གེ་གཉིས་གཉིས་ཁ་སྤོད་དུ་ཡོད་པ་བྱེད། ཐུབ་པའི་དབང་པོ་སྔོན་རྫ་མཁན་གྱི་ཁྱེའུ་སྣང་བྱེད་དུ་གྱུར་པའི་

[002A] །དུས་སུ་རྫའི་སྟུང་བཟིར་འཇམ་གྱིས་གང་བ་ཕུལ་ནས་སེམས་བསྐྱེད་པ་ཡིན་པས་ད་ལྟ་ལྷུང་བཟེད་བདུད་རྩིས་གང་བ་
བསྣམས་པར་བསྐོམ་པས་རྟོགས་པ་སྐྱེ་བའི་དགོས་པ་ཡོད། ཕྱག་ན་ལྷུང་བཟེད་མེད་པ། མདུན་དུ་རྡོ་རྗེ་ཡོད་པ་ནི་ཐུབ་པ་བྱང་ཆུབ་ཆེན་པོ་ཟེར་
ཉམས་ལེན་བྱིན་རླབས་བགྱུར་བ་ལ། མགོན་པོ་ཀླུ་སྒྲུབ། ཇོ་བོ་རྗེ། རྗེ་རིན་པོ་ཆེ་གསུམ་ངེས་པར་དགོས། ཇོ་བོ་ཨ་ཏི་ཤ་ལ་ཊོཾ་བཧི་
བས་མིའི་ལག་པའི་པིན་མཛུབ་ཞིག་བསྩལ་བ་བཞེས་པས་བདེ་གསལ་མི་རྟོག་པའི་ཏིང་ངེ་འཛིན་འཁྲུངས། འདིས་བྱིན་རླབས་རྒྱུད་ཀྱི་དོན་ལ་དབྱོད་
རྗེ་བཙུན་བྱམས་མགོན་བཟང་པོའི་འདུག་སྟངས། འཇམ་དབྱངས་སྐྱིལ་ཀྲུང། རྒྱལ་ཆེན་བཞི་རང་རང་གི་ཕྱོགས་སུ་ཞས་བསྟེན་ནས་བར་

[002B] བཟང་སྤྱོད་སྨོན་ལམ་ནི་བྱང་ཆུབ་སེམས་དཔའི་སྨོན་ལམ་ཐམས་ཅད་ཀྱི་དོན་བསྡུས་པ་ཡིན་པས་འདི་ནས་འབྱུང་བའི་ཡན་ལག་བདུན་པ་བྱེད། ཐོག་མར་འཕགས་པ་
འཇམ་དཔལ་གཞོན་ནུར་གྱུར་པ་ལ་ཕྱག་འཚལ་བ་ནི། འཇམ་དབྱངས་ནི་སངས་རྒྱས་བྱང་སེམས་ཐམས་ཅད་ལ་སྨོན་ལམ་དང་སངས་རྒྱས་སྒྲུབ་པར་བསྐུལ་བ་པོའི་གཙོ་བོ་དང། མདོ་ཕལ་པོ་ཆེར་
སྨོན་ལམ་འདིའི་གླེང་གཞི་མཛད་པ་པོ་འཇམ་དབྱངས་ཡིན་པས་རྟེན་འབྲེལ་གྱི་གནད་ཡོད།    ༈    །པཎ་ཆེན་རིན་པོ་ཆེས་མཛད་པའི་ལམ་ཁྲིད་གཞན་ཕན་བདུད་རྩིའི་
བུམ་བ་ཞེས་བྱ་བར། ལས་འབྲས་ཀྱི་སྐབས་སུ། དགེ་སློང་རྩ་ལ་ཡང་བ་ལ་སྤྲེའུ་འདྲ་ཞེས་རྩེད་མོར་སྨྲས་བས་སྐྱེ་བ་ལྔ་བརྒྱད་སྤྲེའུ་སྐྱེས་པ་མི་དགེ་པའི་འབྲས་བུ། ཤ་སྤྲང་གིས་དེ་བཞིན་
གཤེགས་པའི་མཆོད་རྟེན་གྱི་མཐའ་ལ་རྟ་བརྟགས་པའི་ཐང་གི་དྲིལ་འཁོར་ནས་མཆོད་རྟེན་བསྐོར་བས་རྒྱ་གར་ན་ཁྱིམ་བདག་དཔལ་སྐྱེས་སུ་སྐྱེས་པ་དགེ་བའི་འབྲས་བུར་གསུང། སྦྱིན་པ་ཉམས་སུ་ལེན་པ་
ལ། སྟོན་པའི་སྐུ་སྔ་རྒྱལ་བུ་སྙིང་སྟོབས་ཆེན་པོ་དང། ནམ་མཁའ་དང། ཉའི་རྒྱལ་པོ་སོགས་ཀྱི་དཔེ་སྦྱར། ཚུལ་ཁྲིམས་ལ། རྟ་ཐུལ་དང་ཉེ་བར་འཁོར། །ཆུ་ཚགས་མེད་

[003A]༄༅། །བས་སྐོམ་ནས་ཤི་བའི་དགེ་སློང་གཞོན་ནུ་དང། བུམ་པ་ཅན་གྱི་སྐྱེས་རབས་སྦྱར། བཐོད་པ་ལ། དྲང་སྲོང་བཐོད་པ་སྨྲ་བ་དང། སྤྲེའུ་རྒྱལ་པོ་དང། སེང་གེ་
ཡི་དམ་བརྟན་པ་དང། རྒྱལ་བུ་དགེ་དོན་རྣམས་སྦྱར། བརྩོན་འགྲུས་ལ། སྟོན་པས་སྔོན་སྐུ་ལུས་ལ་ལྕགས་གཟེར་སྟོང་བཏབ་པ་དང། སེམས་ཅན་གྱི་དབུལ་བ་སེལ་བའི་ཕྱིར་རྒྱ་མཚོ་སྐེམ་
བར་ཆས་པ་སྦྱར། བསམ་གཏན་ལ་སྲིད་མོ་ཐེ་ཚོམ་སེལ་བ་ལྟ་བུ་སྦྱར། ཤེས་རབ་ལ་འཇམ་དབྱངས་ལྟ་བུ་བྱེད་གསུང།    ༈    ། །རྗེ་མི་ལས་རང་གི་རྣམ་ཐར་དུ་
གང་ཞིག་བདག་གི་རྣམ་ཐར་ལ། །སྤྱོད་ཅིང་སྒྲུབ་པ་བྱེད་པ་དང། འབྲི་ཞིང་ཐ་ཆང་ཉན་བྱེད་པ་དང། ཀློག་དང་ཕྱག་མཆོད་འབུལ་བ་དང། རྣམ་ཐར་ཚུལ་བཞིན་སྐྱོང་རྣམས་དང། །མངོན་དགའི་
ཞིང་དུ་མཇལ་བར་ཤོག་ཅེས་གསུངས།    ༈    །གཙང་རོང་གི་གནུབས་ཁུ་ལུང་པ་ཡོན་ཏན་རྒྱ་མཚོ་ལས་བླངས་པའི་མཐུ་ནི་གཟའ་གདོང་དམར་ནག་ཅེས་བྱ་བ་ཧཱུཾ་ཤི་དང་ཕཊ་འགྱེལ་ཐོངས་པ་ཡིན། །
   ༈    །རྗེ་མི་ལས་ཆུ་ཕོ་འབྲུག་

[003B] ཆུང་དུས་རྙིང་མའི་སློབ་དཔོན་གྲོང་ཆོག་པ་ལ་ཀློག་བསླབས། དེ་རྗེས་གཡུང་སྟོན་གྱི་དྲུང་དུ་ལོ་གཅིག་བསྡད། དེ་རྗེས་གཙང་ཁུ་ལུང་པའི་དྲུང་དུ་སོང་སྟེ་མཐུ་བྱས། དེ་ནས་གཡུང་
གི་དྲུང་དུ་ལོག་འོངས་ནས་སེར་བ་ཕབས། དེ་ནས་རོང་ཡོན་ཏན་ལྷ་དགའ་ལ་རྙིང་མའི་ཆོས་རྫོགས་ཆེན་ཞུས། །བླ་མ་དེས་ལུང་བསྟན་པ་ལྟར་མར་པའི་དྲུང་དུ་བྱོན། དེ་ནས་མཁར་ཤར་དུ་ཟླུམ་པོ་
ནུབ་ཏུ་ཟླ་གམ། བྱང་དུ་གྲུ་གསུམ་བརྩིགས་ནས་བཤིག་དེ་ནས་གཞན་ཅིག་ལ་མཁར་གྲུ་བཞི་གྙྫིར་བཅས་བཅུ་ཐོག་བརྩིག་ཏུ་བཅུག་པ་སོགས་དཀའ་ལས་བསམ་གྱིས་མི་ཁྱབ་བས་སྡིག་སྦྱོང་མཛད། །དེ་
ནས་མར་པས། ངའི་བུ་འདི་ལ་ཡིད་ཆད་ཆེན་བོ་དགུ་བཏང་ན་ཚེ་གཅིག་ལ་འཚང་རྒྱ་བ་ཡིན་ལ། འོན་ཀྱང་ཡིད་ཆད་ཆེན་བོ་བརྒྱད་དང། སྣང་ཆུང་མང་པོའི་སྒོ་ནས་སྡིག་སྦྱོང་བྱས་ཟིན་བས། དམིག་ནད་
རང་གི་སྙིང་དང་འདྲ་བའི་གདམས་ངག་རྣམས་བྱིན་ནས་སྒྲུབ་པ་བྱེད་དུ་འཇུག་བ་ཡིན། ཞེས་གསུངས། དེ་ནས་མི་ལའི་སྐྲ་བཞར། གོས་བསྐྱུར། རྡོ་རྗེ་རྒྱལ་མཚན་དུ་མིང་བཏགས། དགེ་བསྙེན་
ཀྱི་སྡོམ་པ་གནང། བྱང་སེམས་ཀྱི་སྡོམ་པ་ཡང་གནང། དེ་རྗེས་བདེ་མཆོག་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར་དུ་དབང་བསྐུར། གསང་མཚན་བཞང་པའི་རྡོ་རྗེར་བཏགས། གདམས་ངག་རྣམས་

[004A]༄༅། །གནང་ནས་སྒྲུབ་པ་མཛད་དུ་བཅུག་ཕྱིས་མཁའ་འགྲོའི་སྙན་རྒྱུད་སྨིན་བྱེད་ཀྱི་དབང་དང་གྲོལ་བྱེད་ཀྱི་གདམས་དག་རྣམས་ཀྱང་རྫོགས་པར་གནང། མི་ལས་ཚེ་དང་སྒྲུབ་པ་
སྙོམས་པར་མཛད་པས་མངོན་ཤེས་རྫུ་འཕྲུལ་ལ་སོགས་པས་ལམ་གྱི་རྟོགས་པ་ཐམས་ཅད་མཐར་ཕྱིན་ཏེ་བསྟན་འགྲོའི་དོན་དཔག་ཏུ་མེད་བ་མཛད། མཐར་དགུང་ལོ་གྱ་བཞི་པའི་ཤིང་མོ་ཡོས་ལོར་སྐུ་
གཤེགས་ཚུལ་བསྟན་ནོ། །རྣམ་ཐར་རྒྱས་པ་ནི་རྣལ་འབྱོར་པ་རུས་པའི་རྒྱན་ཅན་གྱིས་མཛད་པ་ཡོད་དོ།    ༈    །པཎ་ཆེན་རིན་པོ་ཆེས་མཛད་པའི་རྡོ་རྗེ་འཇིགས་བྱེད་ཀྱི་
དབང་དྲག་གི་སྦྱིན་སྲེག་བྱ་ཚུལ་ལས། དབང་གི་ཐབ་ནི་དབྱིབས་ཟླ་གམ་ཁ་བདག་ཉིད་བལྟ་བ། ཞེས་འབྱུང། དངོས་གྲུབ་རྒྱ་མཚོ་ལས། དབང་དང་དྲག་པོའི་བསྲེག་རྫས་རྣམས་ལ། རྫས་
སྔགས་སོ་སོ་བ་མི་སྣང་བས། གང་ལ་འབུལ་བའི་ལྷའི་སྔགས་ཉིད་ཀྱིས་བྱའོ། །ཞེས་གསུངས་པས། འདིར་འཇིག་རྟེན་པའི་སྐབས་སུ་དེ་ཉིད་ཀྱི་སྔགས་དང། འཇིག་རྟེན་ལས་འདས་པའི་
སྐབས་སུ་བསྲེག་རྫས་ཐམས་ཅད། ཨོཾ་ཧྲཱི་ཥྚྲི་ཝི་ཀྲཾ་ཏཱ་ན་ན་ཧཱུཾ་ཕཊ། ཆེ་གེ་མོ་ཝ་ཤི་ཀུ་རུ་ཧོཿ་ཞེས་སྤེལ་ཚིག་སྦྱར་ནས་འབུལ། ཞེས་འབྱུང། །

[004B]   ༈    །ཚེ་འདིར་ས་ལམ་གྱི་རྟོགས་པ་ཐོབ་པར་མ་གྱུར་ཀྱང། བག་ཆགས་ཀྱི་ནུས་པ་མཐུ་བརྟས་པའི་དབང་གིས་སྐྱེ་བ་ཕྱི་མ་རྣམས་སུ་རིགས་ཀྱི་ནུས་པ་
རིམ་གྱིས་རྒྱས་ཏེ་རྟོགས་པ་ཐོབ་པར་འགྱུར་རོ།    ༈   
ཡུན་ཐུང་དུ་རང་ཚོགས་ཆུང་དུས་སངས་རྒྱས་འདོད་ནས་སྔགས་ལ་འཇུག་པ་ནི་ཕྱིན་ཅི་ལོག་ཡིན་པས། ངེས་སྔགས་ལ་ཞུགས་སྙམ་པ་བྱས་ཀྱང་སྔགས་སུ་ཡི་མི་འགྱུར་རོ། །བུ་ཆུང་ན་བུ་ལ་བརྩེ་བའི་
མས་མི་བཟོད་བ་ལྟར་སེམས་ཅན་ཐམས་ཅད་ལ་འཕྲལ་དུ་བདེ་བ་དང་ལྡན་པར་བྱ་བའི་ཆེད་དུ་རིངས་དགོས་བ་ཡིན་ནོ། ། འཕག་ས་འོད་ཡོན་ཏན་རྒྱ་མཚོའི་བདེ་མཆོག་གང་ཀྱི་ལ་
ཆོག་ཏུ། འབུར་དུ་དོད་བ་ཕྱི་དཀྱིལ་ཕྱི་ནང་དུ་འདུ་བར་བཤད་ཅེས་འབྱུང་སྟེ། བློས་བསླངས་ལ་དབང་དང་བདག་འཇུག་དུད་མི་རུང་དཔྱད་པར་བྱ་དགོས་སོ། །
   ༈    ཞལ་གསུམ་ཕྱག་བཞི་སངས་རྒྱས་སྤྲི་ན་མང་སྦྲོ། །ཆོས་འཁོར་

[005A]༄༅། །སྐྱབས་སྦྱིན་ཀླུ་ཤིང་མེ་ཏོག་ཅན། །རབ་མཛེས་སེར་སྔོ་འབར་བའི་འཛུམ་ཞལ་གྱིས། །དངོས་གྲུབ་སྩོལ་མཛད་བྱམས་མགོན་ཁྱོད་ཉིད་
དགོངས། །ཞེས་པཎ་ཆེན་རིན་པོ་ཆེས་གསུངས་པ་ལྟར་རོ།། །།འདིར་བདེ་ལམ་གྱི་ཟིན་བྲིས། ལམ་ཁྲིད་བརྗེད་བྱང། མི་ལའི་རྣམ་ཐར་གྱི་བརྗེད་ཐོ། སྦྱིན་སྲེག་གི་བརྗེད་
ཐོ། ཐོས་པའི་དགོས་པ། སྔགས་ལ་འཇུག་པའི་ཀུན་སློང། དབང་ལེན་པའི་དཀྱིལ་འཁོར། བྱམས་མགོན་གྱི་བསྟོད་ཚིག་སྟེ་བརྒྱད་ཡོད།། །།མངྒ་ལཾ།། །།
པར་གྱི་ཡི་གེ་པ་ནི་དགེ་ཚུལ་སྐལ་བཟང་རྡོ་རྗེའོ།། །།
༄༅། །རིམ་ལྔའི་དོན་བསྡུས་ཡིག་ཆུང་ནི། གསང་འདུས་རིམ་ལྔའི་དང་པོ་ནི་རྡོར་བཟླས་ཏེ། རླུང་གི་འབྱུང་འཇུག་གནས་གསུམ་དང་སྦྱར་ནས་ཡི་གེ་གསུམ་བཟླ་བའོ། །
   ༈    སྟོང་པ། ཤིན་ཏུ་སྟོང་པ། སྟོང་ཆེན། ཐམས་ཅད་སྟོང་པ་སྟེ་བཞི་བསྒོམ་པའོ།    ༈    །གསུམ་པ་བདག་བྱིན་རླབས་ཀྱི་རིམ་པ་སྟེ་

[005B]    ༈    །བཞི་པ་མངོན་བར་བྱང་ཆུབ་བའི་རིམ་པ་སྟེ། དོན་གྱི་འོད་གསལ་བསྒོམ་པའོ།    ༈    །ལྔ་པ་བྲུང་འཇུག་གི་རིམ་པ་སྟེ། འཁོར་འདས་ཟུང་འཇུག་ཀུན་བྱང་
ཟུང་འཇུག་རྣམ་བཅས་རྣམ་མེད་ཟུང་འཇུག་སོགས་ཟུང་འཇུག་ཉེར་གསུམ་བསྒོམ་པའོ།།    ༈    །།རྣམ་བཅུ་དབང་ལྡན་གྱི་བཤད་བསྡུས་པཎ་ཆེན་རིན་པོ་ཆེའི་གསུང་ལས་བྱུང་བ་ནི། ཕྱི་ནང་
གི་སྲིང་པ་བཅུ་སྒྲིབ་བྲལ་དུ་བྱས་པའི་ཡེ་ཤེས་བཅུའི་མཚོན་བྱེད་ནི་རྣམ་བཅུ་དབང་ལྡན་ནོ། །དེ་ལ་ཕྱིའི་སྲིད་པ་བཅུ་ནི། །ཟླ་ཉི་ནམ་མཁའ། རླུང་མེ་ཆུས། རི་རབ་འདོད་གཟུགས། གཟུགས་
མེད་ཁམས་སོ། །ནང་གི་སྲིད་པ་བཅུ་ནི། ཁམས་དཀར་དམར། ནང་གི་འབྱུང་བ་ལྔ། སྒལ་ཚིགས། དཔྲལ་བ། གཙུག་ཏོར་རྣམས་སོ། །སྔགས་ཀྱི་སྐྱེ་གནས་ལས་རྣམ་བཅུ་
དབང་ལྡན་འབྱུང་ཚུལ་ནི། ཕྱི་ནང་གི་ཟླ་བ་སྒྲིབ་བྲལ་དུ་བྱས་པ་ལས་ཐིག་ལེའི་ངེས་དོན་དང་དེ་མཚོན་བྱེད་དྲང་དོན་གྱི་ཐིག་ལེ། དེ་བཞིན་དུ་ཉི་མ་ལས་རྣམ་བཅད་དང། ནམ་མཁའ་ལས་ཨ། རླུང་
ལས་ཨེ། མེ་ལས་རཾ། ཆུ་ལས་ཨུ། ས་ལས་ལཾ། རི་རབ་ལས་མ། གཡོ་བ་འདོད་གཟུགས་ཀྱི་ཁམས་ལས་ཀྵ། གཟུགས་མེད་ཀྱི་ཁམས་སྒྲིབ་བྲལ་དུ་བྱས་པ་ལས། དེས་དོན་

[006A]༄༅། །ཧི་ཧ་དང། དེ་མཚོན་བྱེད་ལྷ་ཡིག་འབྱུང་བ་ཡིན་པའི་ཕྱིར། ཡང་ན་ཕྱི་ནང་གི་ཟླ་བ་དང་དེ་སྒྲིབ་བྲལ་དུ་གྱུར་བའི་ཆ་གསུམ་མཚོན་དོན་དུ་བྱས་པ་ལས། དེ་མཚོན་བྱེད་དུ་དྲང་
དོན་གྱི་ཡི་གེ་ཐིག་ལེ་འབྱུང་ཞེས་སོགས་ཀྱང་སྦྱད་དོ། །འོ་ན་ཐིག་ལེ་སོགས་བཅུ་བོ་རྣམ་བཅུ་དབང་ལྡན་གྱི་སྐྱེ་གནས་སུ་འགྱུར་བ་དང། དེ་ལས་རྣམ་བཅུ་དབང་ལྡན་བསྒྲུབ་ཚུལ་གང་ཞེ་ན་
སྐྱེ་གནས་ཀྱི་སྔགས་ཐིག་ལེ་དང་བཅས་པ་གཡོན་དུ་མས་རིམ་བཞིན་དགོད་དེ། ཧ་ཀྵ་མ་ལྀ་ཨུ་རྀ་ཨི་ཨཿ་ཞེས་པས་སོ། །སྒྲ་མདོར་ཨ་ཙ་དང་བྲལ་བའི་ཡི་གེ་ཕ་རོལ་གྱི་ཡི་གེར་དྲང་ངོ། །ཞེས་དང་
འདིར་ཡང། གསལ་བྱེད་སྔ་མ་ཕྱི་མའི་སྟེང་དུ་འགྲོའོ། །ཞེས་གསུངས་པའི་རིགས་པས། ཧ་ཀྵའི་སྟེང་དང། དཀྵ་མའི་ཧེང་དུ་འབྲོ་ཞིང། ལྀ་ལ་དང། ཨུ་ཝ་དང། རྀ་ར་དང། ཨྀ་ཡ་རུ་
བསྐྱུར་ཞྀང་སྔ་མ་ཕྱི་མའི་སྟེང་དུ་བརྩེགས་པ་ལ། སྒྲ་མདོར། དབྱངས་མེད་དབྱངས་དང་སྦྱར་རོ། །ཞེས་བཤད་པས། མཐའི་ཨ་ཡ་ལ་སྲོག་ཏུ་བཅུག་སྟེ་ཐམས་ཅད་སྲོག་ལྡན་དུ་བྱས་པའི་
སྟེང་དུ་རྣམ་བཅད་ཟླ་ཕྱེད་ཀྱི་རྣམ་པ་དང། ཐིག་ལེ་ཟླུམ་པོའོ། །སྟེང་དུ་ལྷན་ཅིག་སྐྱེས་པས་ཡེ་ཤེས་མཚོན་བྱེད་ནཱ་ད་རྩེ་མོ་གཅིག་པ་བྲིས་པས་

[006B] །དེ་ལྟ་བུའི་རྣམ་བཅུ་དབང་ལྡན་གྱི་ཡི་གེ་བཅུ་པོ་ལ་ཕྱི་ནང་གཞན་གསུམ་དང་སྦྱར་བའི་མཚོན་དོན་ཁྱད་པར་ཅན་དུ་མ་ཡོད་དེ། ཕྱི་སྣོད་བཅུ་དང་སྦྱར་ན་སྲོག་ཏུ་བཅུག་པའི་
ཨ་ཡིག་གིས་ནམ་མཁའི་ཁམས་དང། ཡི་གེ་འོག་མ་ལྔས་འབྱུང་བཞིའི་དཀྱིལ་འཁོར་རི་རབ་དང་བཅས་པ་དང། ཀྵ་ཡིག་གིས་འདོད་གཟུགས་ཀྱི་ལྷ་གནས་དང། ཏ་ཡིག་གིས་གཟུགས་
མེད་ཀྱི་གནས་དང། རྣམ་བཅད་དང་ཐིག་ལེ་གཉིས་ཀྱིས་ཟླ་ཉི་དང། ནཱ་དས་ཐམས་ཅད་ལ་ཁྱབ་པའི་བདེན་སྟོང་དེ་ཁོ་ན་ཉིད་མཚོན་པའི་ཕྱིར། ནང་ལ་སྦྱར་ན། ཡ་ར་ལ་ཝ་བཞིས་
རིམ་བཞིན་སྒྲུབ་པ་པོའི་དཔྲལ་མགྲིན་སྙིང་ག་ལྟེ་བའི་རྩ་འཁོར་དང། མས་སྒྲལ་ཚིགས་དང། ཧ་རྣམ་བཅད་ཐིག་ལེ་གསུམ་གྱིས་རྩ་གསུམ་དང། ཀྵས་གསང་བའི་པདྨ་དང་
གཞན་བསྐྱེད་རིམ་ལ་ཨ་ཡིག་གིས་ཆོས་འབྱུང་དང། ཡ་ར་ལ་ཝ་མ་ལྔས་འབྱུང་བཞིའི་དཀྱིལ་འཁོར་རི་རབ་དང་བཅས་པ་དང། ཧ་རྣམ་བཅད་ཐིག་ལེ་གསུམ་གྱིས་ཟླ་ཉི་སྒྲ་གཅན་ཀྱིས་
གདན་གསུམ་དངོས་སུ་མཚོན་པའི་ཤུགས་ལ་གཞལ་ཡས་ཁང་དང། ནཱ་དས་གཙོ་བོ་དངོས་སུ་མཚོན་བའི་ཤུགས་ལ་ལྷ་གཞན་ཐམས་ཅད་མཚོན་པའི་ཕྱིར་དང། གཞན་རྫོགས་རིམ་

[007A]༄༅། །ལའང་སྔར་བཤད་པའི་ཡེ་གེ་བཞིས་རྩ་འཁོར་བཞི་དང། ཀཱ་ཡིག་གིས་མཚོན་དོན་གསང་བར་གནང་དུ་བསྣུན་བས་གཏུམ་མོ་འབར་བ་རྣམ་བཅད་ཀྱིས་དང། དེ་ལ་
བརྟེན་ནས་བྱང་སེམས་དཀར་པོ་འབབ་པ་ཐིག་ལེས་དང། དེ་ལ་བཏེན་ནས་སེམས་བདེ་ཆེན་ཀྱི་ངོ་བོར་སྐྱེས་པ་ནཱ་ངས་མཚོན་པའི་ཕྱིར། འདི་ནི་བླ་མེད་སྤྱིའི་ལུགས་སོ། །
   ༈    །

[007B][BLANK PAGE]


