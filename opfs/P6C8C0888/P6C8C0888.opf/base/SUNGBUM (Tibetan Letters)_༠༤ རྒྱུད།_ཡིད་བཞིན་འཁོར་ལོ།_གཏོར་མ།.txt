
[001A]༄༅། །མགོན་དཀར་ཡིད་བཞིན་ནོར་བུའི་གཏོར་ཆོག་དགེ་ལེགས་ཀུན་འབྱུང་ཞེས་བྱ་བ་བཞུགས།།

[001B] །ན་མོ་གུ་རུ་མཧཱ་ཀཱ་ལཱ་ཡ། མཁྱེན་བརྩེའི་བདག་ཉིད་སྤྱན་རས་གཟིགས་དབང་གི་རྣམ་སྤྲུལ་ཡིད་བཞིན་ནོར་བུ་འཁོར་དང་བཅས། །མཆོད་ཅིང་སྒྲུབ་པའི་ཆོག་བསྒྲིགས་མདོར་བསྡུས་
ཚུལ། །མཁས་མཆོག་དམ་པའི་དགོངས་དོན་བཞིན་དུ་བྲི། དེ་ཡང་རྡོར་དྲིལ་ཐོད་རྔ་སོགས་དང། ཕྱི་ནང་གི་མཆོད་གཏོར་ཡོ་བྱད་རྣམས་ཕྱག་ལེན་ལྟར་ཚོགས་པར་བྱས་ལ། རང་ཉིད་ཡི་དམ་གང་རུང་ངམ་
མགོན་པོ་འདི་ཉིད་ཀྱི་རྣལ་འབྱོར་ལ་གནས་པས་ནང་མཆོད་དང་མཆོད་རྫས་རྣམས་བསངས་སྦྱངས་ཕྱིན་གྱིས་བརླབས་ལ། རྟེན་བསྐྱེད་པ་ནི། ལས་སྔགས་ཀྱིས་བསངས། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་
ཤུདྡྷོཉྷཾ། ཆོས་ཐམས་ཅད་རང་བཞིན་གྱིས་གྲུབ་པས་སྟོང་པའི་སྟོང་པ་ཉིད་དུ་གྱུར། སྟོང་པའི་ངང་ལས། མདུན་དུ་པཾ་ལས་པདྨ་དང། རཾ་ལས་ཉི་མའི་དཀྱིལ་འཁོར་གྱི་སྟེང་དུ། གཾ་ལས་ནོར་བདག་ཕོ་མོ་ལག་ལྡན་

[002A] །གྱི་གདོང་ཅན་དཀར་པོ། ཕྱག་གཡས་རིན་པོ་ཆེས་གང་བའི་ཐོད་པ་དང། གཡོན་ལ་ཕུག་བསྣམས་པ། དེའི་སྟེང་དུ་ཧཱུཾ་ཡིག་དཀར་པོ་ལས་རིན་པོ་ཆེ་དབང་གི་རྒྱལ་པོ་ཧཱུཾ་གིས་མཚན་པ། དེ་ལས་འོད་ཟེར་
ཕྱོགས་བཅུར་འཕྲོས། འཕགས་པ་རྣམས་མཆོད། ཁམས་གསུམ་གྱི་སྐྱེ་རྒུ་མ་ལུས་པའི་དབུལ་ཕོངས་ཀྱི་སྡུག་བསྔལ་བསལ། སྲིད་པ་དང་ཞི་བའི་དཔལ་འབྱོར་ཐམས་ཅད་བསྡུས་ནས་ཕྱག་མཚན་ས་བོན་དང་བཅས་པ་ལ་
ཐིམ། དེ་ཡོངས་སུ་གྱུར་པ་ལས། མགོན་པོ་ཡིད་བཞིན་གྱི་ནོར་བུ་སྐུ་མདོག་དཀར་ལ་དམར་བའི་མདངས་དང་ལྡན་པ། ཁྲོ་འཛུམ་སྒེག་པའི་ཉམས་ཅན། ཞལ་གཅིག་ཕྱག་དྲུག་གི་གཡས་གསུམ་ན་རིམ་པ་བཞིན་དགོས་
འདོད་སྩོལ་པའི་རིན་པོ་ཆེ་དབང་གི་རྒྱལ་པོ་དང། ཕོངས་པའི་སྡུག་བསྔལ་གཅོད་པའི་གྲི་གུག་དང། མཁའ་འགྲོ་དབང་དུ་སྡུད་པའི་ཅང་ཏེའུ་བསྣམས་ཤིང། གཡོན་པས་རིམ་པ་བཞིན་རིན་པོ་ཆེ་དུ་མས་གང་བའི་ཐོད་བུམ་དཀུ་
གཡོན་པ་ལ་བརྟེན་ནས་མཁོ་དགུའི་འབྱོར་པ་སྤེལ་བ། སྐྱེ་འགྲོ་ཟིལ་གྱིས་གནོན་པའི་རྩེ་གསུམ་དང། དཔལ་འབྱོར་དབང་དུ་སྡུད་པའི་ལྕགས་ཀྱུ་འཛིན་པ། སྤྱན་གསུམ་དང་ལྡན་ཞིང། སྨིན་མ་དང་སྨ་ར་དམར་སེར་མེ་ལྟར་

[002B] དབུ་སྒྲ་ཁམ་སེར་གྱེན་དུ་བརྗེས་ཤིང། སྤྱི་བོར་བླ་མ་མི་བསྐྱོད་རྒྱལ་པོས་བརྒྱན་པ། དཔྲལ་བར་སིནྡྷུ་རས་བྱུགས་ཤིང། རིན་པོ་ཆེ་སྣ་ཚོགས་ལས་གྲུབ་པའི་དབུ་བརྒྱན། སྙན་རྒྱན། མགུལ་རྒྱན། ཕྱག་གདུབ་ཞབས་གདུབ་ལ་སོགས་པའི་
རིན་པོ་ཆེའི་རྒྱན་སྣ་ཚོགས་ཀྱིས་སྦྲས་ཤིང། ལྷ་རྫས་ཀྱི་ན་བཟའི་སྟོང་གཡོགས་དང། སྨད་གཡོགས་ལྷབ་ལྷུབ་གསོལ་བ། རིན་པོ་ཆེའི་གཟར་བུ་དང། གསེར་གྱི་དྲིལ་བུ་གཡེར་ཁས་སྤ་ཞིང། ཞབས་གཉིས་འགྲོ་འཕྲོ་ལ་འཆོམས་པ་ལྟ་བུ་མེ་དཔུང་
རབ་ཏུ་འབར་བའི་དབུས་ན། འཁོར་མཁའ་འགྲོ་དང། གནོད་སྦྱིན་དང། ནོར་བདག་མང་པོས་བསྐོར་ནས་བཞུགས་པའི་ཐུགས་ཀར་དབང་སྡུད་ཀྱི་མཁའ་འགྲོ་སྡེ་ལྔ་བཞུགས་པ། གཙོ་འཁོར་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་
པོ། ཐུགས་ཀར་ཧཱུཾ་སྔོན་པོས་མཚན་པ། ཐུགས་ཀའི་ཧཱུཾ་ཡིག་གི་འོད་ཟེར་གྱིས། ཤར་ལྷོ་བསིལ་བའི་ཚལ་གྱི་དུར་ཁྲོད། ཤིང་ཙནྡན་རྐང་གཅིག་གི་དྲུང་ན་བཞུགས་པའི་མགོན་པོ་བར་གཅོད་ཀུན་སེལ་གྱི་ཐུགས་ཀ་ནས། མགོན་བོ་ཡིད་བཞིན་གྱི་
ནོར་བུ་ལ་མཁའ་འགྲོ་དང་གནོད་སྦྱིན་དང། ནོར་བདག་མང་པོའི་ཚོགས་ཀྱིས་བསྐོར་བ་སྤྱན་དྲངས། རོལ་མོ་དབྱངས་དང་བཅས་པས། ཧཱུཾ། རྣམ་དག་ཆོས་སྐུའི་བདག་ཉིད་ཐུགས་རྗེ་ཅན། །རྣལ་འབྱོར་འཕྲིན་ལས་བསྒྲུབ་ཕྱིར་སྤྱན་འདྲེན་ན། །འཁོར་
བཅས་གཟུགས་སྐུའི་རྣམ་པར་གནས་འདི་རུ། །མཆོག་ཐུན་དངོས་གྲུབ་སྩོལ་ཕྱིར་གཤེགས་སུ་གསོལ། ཨོཾ་གུ་རུ་མཧཱ་ཀཱ་ལ་ཨེ་ཧྱེ་ཧི། ཛཧཱུཾ་བཾ་ཧོཿ་གཉིས་སུ་མེད་པར་གྱུར། པདྨ་ཀ་མ་ལ་ཡེ་སྟྭཾ། བདག་སོགས་ལྔ་བདོའི་འགྲོ་བ་རྣམས། །

[003A]༄༅། །ཉོན་མོངས་དབུལ་བས་རབ་མནར་བ། །ཞི་མཛད་ཡིད་བཞིན་ནོར་བུ་ལ། །གུས་བ་ཆེན་པོས་ཕྱག་འཚལ་ལོ།། ཧཱུཾ། སྲིད་ཞིའི་རྣམ་པར་དཀར་བ་ལས་འོངས་པའི། །མཆོད་ཡོན་ཇི་སྙེད་མཆིས་དང་ཡིད་སྤྲུལ་རྣམས། །བླ་མ་མགོན་
པོ་འཁོར་དང་བཅས་ལ་འབུལ། །བཞེས་ནས་བདག་དང་འགྲོལ་དངོས་གྲུབ་སྩོལ། ཨོཾ་གུ་རུ་མཧཱ་ཀཱ་ལ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཧཱུཾ་སཱཧཱ། དེ་བཞིན་དུ་མཆོད་ཡོན་གྱི་གནས་སུ་རིམ་བ་བཞིན། ཞབས་བསིལ། མེ་ཏོག་བདུག་སྦོས། སྣང་གསལ་
དྲི་ཆབ། ཞལ་ཟས། སིལ་སྙན། གཟུགས་མཆོག་སྒྲ་སྙན། དྲི་མཆོག་རོ་མཆོག་རེག་བྱ་རྣམས་རིམ་བཞིན་བཅུག་ལ། སྔགས་ཀྱི་ཐོག་མཐའ་འདྲ་བ་ལ། ཨརྒྷཾ་གྱི་གནས་སུ་རིམ་བཞིན། པཱ་དྱཾ། པུཥྦེ། དྷཱ་པཾ། ཨཱ་ལོ་ཀེ་གནྡྷེ་
ནཻ་ཝི་དྱ། ཤཔྟ། རཱུ་པ། ཤབྟ། གནྡྷེ། ར་ས། སྤརཤ། ཞེས་པ་རྣམས་བཅུག་ལ། རང་རང་གི་ཕྱག་རྒྱ་དང་བཅས་པས་དབུལ། དེ་ནས་བྱིན་གྱིས་བརླབས་པའི་ནང་མཆོད་འབུལ་བ་ནི། ལག་པ་གཡོན་བའི་མཐེབ་སྲིན་གྱིས་སྨིན་མཚམས་གྱི་ཐད་
ནས་གྱེན་དུ་གཏོར་ལ། ཨོཾ་མཆོད་དོ་ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་གཅིག་ཏུ་བསྡུལ་པའི་ངོ་བོ་དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱ་ཧཱུཾ། རྒྱལ་བ་རྡོ་རྗེ་འཆང་གི་ཞལ་
དུ་ཨོཾ་ཨཱཧུཾ། སློབ་དཔོན་དྷ་ན་སཾ་ཀྲི་ཏའི་ཞལ་དུ་ཨོཾ་ཨཱཧཱུཾ། གྲུབ་ཆེན་རཱ་ཧུ་ལའི་ཞལ་དུ་ཨོཾ་ཨཱཧཱུཾ། མཁས་གྲུབ་ཁྱུང་པོ་རྣལ་འབྱོར་གྱི་ཞལ་དུ་ཨོཾ་ཨཱཧཱུཾ། མཉམ་མེད་རིན་ཆེན་བརྩོན་འགྲུས་ཀྱི་ཞལ་དུ་ཨོཾ་ཨཱཧཱུཾ། དབོན་སྟོན་སྐྱེར་སྒང་པ་ཆེན་

[003B] གཉན་སྟོན་སྤས་པའི་རྣལ་འབྱོར་གྱི་ཞལ་དུ་ཨོཾ་ཨཱ་ཧཱུཾ། ཆོས་རྗེ་སངས་རྒྱས་སྟོན་པའི་ཞལ་དུ་ཨོཾ་ཨཱཧཱུཾ། མཁས་གྲུབ་ཤངས་སྟོན་ཆེན་པོའི་ཞལ་དུ་ཨོཾ་ཨཱ་ཧཱུཾ། མཁས་བཙུན་རྒྱལ་མཚན་འབུམ་གྱི་ཞལ་དུ་ཨོཾ་ཨཱ་ཧཱུཾ། འཇག་ཆེན་
བྱམས་པ་དཔལ་བཟང་གི་ཞལ་དུ་ཨོཾ་ཨཱ་ཧཱུཾ། ཀུན་མཁྱེན་ཤེས་རབ་དཔལ་བཟང་གི་ཞལ་དུ་ཨོཾ་ཨཱཧཱུཾ། སེམས་དཔའ་ཆེན་པོ་ཚུལ་ཁྲིམས་དཔལ་བཟང་གི་ཞལ་དུ་ཨོཾ་ཨཱ་ཧཱུཾ། འཁྲུལ་ཞིག་རིན་ཆེན་བཤེས་གཉེན་གྱི་ཞལ་དུ་ཨོཾ་ཨཱཧཱུཾ། འཇམ་དབྱངས་
ལེགས་པའི་བློ་གྲོས་ཀྱི་ཞལ་དུ་ཨོཾ་ཨཱ་ཧཱུཾ། རྗེ་སྐྱབས་མཆོག་དཔལ་བཟང་པོའི་ཞལ་དུ་ཨོཾ་ཨཱཧཱུཾ། རྒྱལ་བ་བློ་བཟང་དོན་གྲུབ་ཀྱི་ཞལ་དུ་ཨོཾ་ཨཱ་ཧཱུཾ། མཁས་གྲུབ་སངས་རྒྱས་ཡེ་ཤེས་ཀྱི་ཞལ་དུ་ཨོཾ་ཨཱ་ཧཱུཾ། ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་
མཚན་གྱི་ཞལ་དུ་ཨོཾ་ཨཱ་ཧཱུཾ། འཁོར་ལོའི་མགོན་པོ་དཀོན་མཆོག་རྒྱལ་མཚན་དཔལ་བཟང་པོའི་ཞལ་དུ་ཨོཾ་ཨཱ་ཧཱུཾ། དེ་ནས་སྙིང་ཁའི་ཐད་ནས་འཐོར་ཞིང་ཡི་དམ་གྱི་སྙིང་པོའི་མཐར་འབྲུ་གསུམ་བཏགས་པའམ། ཡང་ན། ཡི་དམ་དཀྱིལ་འཁོར་གྱི་ལྷ་ཚོགས་
རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཞེས་བས་ཡི་དམ་ལ་དབུལ། དེ་ནས་རང་ཡི་དམ་དུ་གསལ་བའི་ལྟེ་བའི་ཐད་ནས་འཐོར་ཞིང། ཨོཾ་གུ་རུ་མཧཱ་ཀཱ་ལ་ས་བ་རི་ཝཱར་ཨོཾ་ཨཱཧཱུཾ། ཞེས་མགོན་པོ་འཁོར་བཅས་ལ་དབུལ། དེ་ནས་བུས་མོའི་ཐད་ནས་འཐོར་ཞིང། གནས་
གསུམ་གྱི་མཁའ་འགྲོ་རྣམས་ཀྱི་ཞལ་དུ་ཨོཾ་ཨཱཧཱུཾ། གཞི་བདག་གཉུག་མར་གནས་པ་དང་རིགས་དྲུག་ལྷར་གསལ་བ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཞེས་དབུལ་ཞིང་རང་གི་ལྕེ་ལ་བདུད་རྩི་བཞག་ལ་མྱང། དེ་ནས་བཤགས་བ་བྱ་བ་ནི། རང་གི་ཐུགས་ཀའི་ཧཱུཾ་

[004A]༄༅། །ལས་འོད་ཟེར་འཕྲོས། སྐུ་གསུང་ཐུགས་རྡེ་རྗེའི་ལྷ་ཚོགས་མདུན་གྱི་ནམ་མཁར་སྦྱན་དྲངས། དེ་རྣམས་ལས་རང་རང་གི་མདོག་ཅན་གྱི་ཡི་གེ་བརྒྱ་པ་དཀར་དམང་མཐིང་གསུམ་བྱུང། རང་དང་མགོན་པོའི་གནས་གསུམ་དུ་ཐིམ་པས། རང་
གི་དམ་ཚིག་ཉམས་ཆགས་ཐམས་ཅད་དང་མགོན་པོ་ཡིད་བཞིན་ནོར་བུའི་སྐུ་གསུང་ཐུགས་ལ་གྲིབ་ཀྱིས་ཕོག་པ་ཐམས་ཅད་སངས་ཀྱིས་དག་པར་བསམས་ལ། ཡིག་བརྒྱ་ཉེར་གཅིག་བཟླ་ཞིང་གདུང་ཤུགས་དྲག་པོས། ཧཱུཾ། རྡོ་རྗེ་འཆང་དང་དྷ་ན་སཾ་ཀྲི་ཏ། །གྲུབ་
ཆེན་རཱ་ཧུ་ཁྱུང་པོ་རྣལ་འབྱོར་སོགས། །དངོས་དང་བརྒྱུད་པའི་བླ་མ་མཆོག་རྣམས་དང། །ཡིད་བཞིན་ནོར་བུའི་ལྷ་ཆོགས་དགོངས་སུ་གསོལ། །གསང་ཆེན་ཐེག་པའི་སྒོར་ཞུགས་བདེ་ལེགས་ཀུན། །འབྱུང་གནས་བླ་མ་སྐུ་བཞིའི་བདག་ཉིད་ལ། །ཐ་མལ་སྣང་ཞེན་
ལོག་རྟོག་བགྱིས་ལ་སོགས། །དམ་སྡོམ་འགལ་ཉམས་ཐམས་ཅད་མཐོལ་ལོ་བཤགས། །མྱུར་མཛད་ཡིད་བཞིན་ནོར་བུ་འཁོར་བཅས་ཀྱིས། །བདག་ཅག་ཡེངས་མེད་དུས་ཀུན་བསྐྱངས་པ་ལ། །དམ་རྫས་མཆོད་གཏོར་དམན་དང་ཆག་པ་དང། །གཏང་རག་དུས་སུ་
མ་བསྒྲུབས་མཐོལ་ལོ་བཤགས། །ཁྱད་པར་བླ་མ་མགོན་པོ་འཁོར་བཅས་ཀྱི། །སྐུ་གསུང་ཐུགས་དང་ཡོན་ཏན་འཕྲིན་ལས་ལ། །སྐྱོན་རྟོག་དམ་ཚིག་འགལ་བ་ཅི་མཆིས་པ། །སྒོ་གསུམ་མི་ཕྱེད་དྲག་པོས་སོ་སོར་བཤགས། །སེམས་ཉིད་རང་བཞིན་གདོད་
ནས་འོད་གསལ་ཡང། །གློ་བུར་ཉོན་མོངས་བཙན་པོས་རབ་བསྒྲིབས་པ། །ཐུགས་རྗེ་ཆེ་ལྡན་སྤྱན་སྔར་འགྱོད་སེམས་ཀྱིས། །བཤགས་པ་སྒྲིབ་གཉིས་བག་ཆགས་དག་གྱུར་ཅིག་དེ་ནས་བསྐང་རྫས་བྱིན་གྱིས་རློབ་པ་ནི། ལས་སྔགས་ཀྱིས་བསངས། ཨོཾ་སྭ་

[004B] སྟོང་པ་ཉིད་དུ་གྱུར། སྟོང་པའི་ངང་ལས། བསྐང་རྫས་རྣམས་ཀྱི་རང་རང་གི་མིང་ཡིག་དང་པོ་ཐིག་ལས་བརྒྱན་བཞུ་བ་ལས་བྱུང་བའི་བླ་མ་ཡི་དམ་མགོན་པོ་ཡིད་བཞིན་ནོར་བུ་འཁོར་དང་བཅས་པ་མཉེས་པར་བྱེད་པའི་དམ་རྫས་སྤྱན་གཟིགས་
མཆོད་པའི་བྱེ་བྲག་བསམ་གྱིས་མི་ཁྱབ་པ་ཞིག་བླ་མ་ཡི་དམ་མགོན་པོ་ཡིད་བཞིན་ནོར་བུ་འཁོར་དང་བཅས་པའི་སྤྱན་ལམ་དུ་འབྱུང་ཞིང་རྒྱས་བར་གྱུར་ཅིག་ཨོཾ་སརྦ་བིད་པཱུར་པཱུར། སུ་ར་སུ་ར། ཨཱ་ཝརྟ་ཡ་ཨཱ་ཝརྟ་ཡ་ཧོ། བཛྲ་སྥ་རཎ་ཁཾ། ཞེས་ལན་གསུམ་བརྗོད་
ཨོཾ་ཨརྒྷཾ། ནས། སྦརཤ་ཨཱཧཱུཾ། ཞེས་བའི་བར་གྱིས་ཆུ་གཉིས། ཉེར་སྤྱོད། རོལ་མོ། འདོད་ཡོན་དང་བཅས་པ་བྱིན་གྱིས་བརླབས་ལ་ཐུགས་དམ་བསྐང་བ་ནི། ཧཱུཾ། བདེ་ཆེན་ཆོས་དབྱིངས་ལྷ་ལམ་ཡངས་བ་ལས། །ཟག་མེད་མཆོད་སྤྲིན་འདོད་དགུའི་ཆར་ཕབ་པས་
དུས་གསུམ་རྒྱལ་བའི་བསྟན་སྲུངས་ཀུན་གྱི་གཙོ། །ཡིད་བཞིན་ནོར་བུ་འཁོར་བཅས་དགྱེས་གྱུར་ཅིག་རཀྟའི་ཨརྒྷཾ་དམར་སེར་ལྦུ་འཕྲེང་འཁྲིགས། །དོན་སྙིང་དབང་པོ་ལྔ་ཡི་མེ་ཏོག་སྤུངས། །གུ་གུལ་ཤ་ཆེན་གསུར་དུད་སྤྲིན་འཁྲིགས་པས། །མྱུར་མཛད་
ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །
མུན་པའི་མདངས་འཕྲོག་ཞུན་ཆེན་མར་མེ་དང། །ཁྲག་ཞག་ག་པུར་མཁྲིས་པའི་དྲི་ཆབ་འཁྲིགས། །བམ་ཆེན་ཞལ་ཟས་རྔམ་བརྗིད་རོལ་མོའི་སྒྲས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །

[005A]༄༅། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །དར་བཟང་ན་བཟའ་རིན་ཆེན་རྒྱན་ཕྲེང་དང། །ཌཱ་ཀིའི་རྫས་མཆོག་སིནྡྷུ་
རའི་བྱུག་པ། །རྨད་བྱུང་དགྱེས་བསྐྱེད་མྱོས་བྱེད་བཏུང་བ་འདིས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་
མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །གླིང་བཞི་ཡུད་བགྲོད་རྟ་མཆོག་སྒ་སྲབ་བརྒྱན། །འབྲོང་གཡག་ཞོལ་ཆེན་རྭ་འགྱིང་ངར་འཕྱོ་སྒྲོགས། །རྭ་བཞི་འཁྱིལ་བའི་ལུག་ནག་སྤྱི་དཀར་གྱིས། །མྱུར་མཛད་ཡིད་
བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་བ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །དྲག་
པོའི་སྒྲ་སྒྲོགས་དགྲ་བོའི་སྙིང་འབྱིན་བྱ། །ཁྱི་ནག་སྙིང་དཀར་གཏུམ་ཞིང་དགྲ་ལ་མཆོང། །དར་ཟབ་ཅོད་པན་དུ་མས་སྤྲས་རྣམས་ཀྱིས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་
ཐགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །མ་རྨོས་ལོ་ཏོག་འདོད་དགུའི་རིན་ཆེན་གཏེར། །ཕྱི་དང་ནང་དང་གསང་བའི་རྟེན་མཆོག་དང། །རི་རབ་གླིང་

[005B] །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་
རྐྱེན་དངོས་གྲུབ་མཐའ་དག་ཆར་བཞིན་ཕོབ། །གཞན་ཡང་སྲིད་ཞིའི་རྣམ་དཀར་ལས་འོངས་བའི། །དངོས་བཤམས་ཡིད་སྤྲུལ་ཀུན་བཟང་མཆོད་པའི་སྤྲིན། །སྨན་སྤགས་མཆོད་ཡོན་དག་བྱེད་ཞབས་བསིལ་ཆུས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང་
མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོང་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །ཐང་དང་ཆུ་སྐྱེས་གེ་སར་ཕང་པུང་ལྡེམ།།
ནམ་མཁའི་གླང་པོར་འགྲན་པའི་དྲི་ཞིམ་སྤོས། །མ་རིག་མུན་པ་འཇོམས་པའི་སྒྲོན་མེ་འདིས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །
བདག་སོགས་མི་མཐུན་རྐྱེན་རྣམས་བཟློག་བ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །ཡོངས་འདུའི་ངད་འཐུལ་མཚོ་ཆེན་རླབས་འཕྲེང་གཡོ། །ལྷ་མིའི་བཟའ་བཅའ་རོ་བརྒྱའི་བཅུད་ལྡན་པ། །སྙན་འགྱུར་རོལ་མོའི་བྱེ་བྲག་མཐའ་ཡས་པས། །མྱུར་
མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་

[006A]༄༅། །བཞིན་ཕོབ། །གཟུགས་མཛེས་འགྱིང་བག་ལྡན་པའི་གར་བསྒྱུར་ཞིང། །ཨཱ་དརཤ་འཛིན་པི་ཝང་གླིང་བུ་བརྡུང། །དྲི་ཞིམ་སྟོང་གསུམ་འགེངས་པའི་སྣོད་འཛིན་པས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་
བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །རོ་བརྒྱའི་དབལ་མངའ་ཟག་མེད་ཞལ་ཟས་དང། །
རེག་བྱའི་བདེ་སྟེར་ཟ་འོག་ལྷ་བ་ལྷུབ་ཚོགས། །འཛིན་པའི་ལྷ་མོ་འཆི་མེད་ལམ་གང་པས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །
བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱན་དངོས་གྲུབ་མཐའ་དག་ཆར་བཞིན་ཕོབ། །དགྲ་ལས་རྣམ་རྒྱལ་གླིང་བཞིར་དབང་བསྒྱུར་བའི། །འཁོར་ལོ་རིན་ཆེན་སྨག་འཇོམས་ཡིད་བཞིན་ནོར། །རེག་བྱའི་བདེ་སྟེར་གཟུགས་མཛེས་གནམ་བསྐོས་
མས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་
དག་ཆར་བཞིན་ཕོབ། །ཕུན་ཚོགས་འབྱོར་པའི་དཔུང་ལྡན་ཁྱིམ་བདག་མཆོག་མཁའ་ལ་རབ་འགྲོ་གཉིས་འཐུང་རིན་པོ་ཆེ། །ཡིད་འོང་ཅང་ཤེས་རྒྱན་གྱིས་མཛེས་བ་འདིས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་

[006B] །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །ཕས་རྒོལ་དབུང་འཇོམས་དམག་དཔོན་རིན་ཆེན་ཏེ། །མི་དབང་རིན་ཆེན་བདུན་
དང་དེ་ལས་གཞན། །བཀྲ་ཤིས་རྟགས་བརྒྱད་དག་གི་མཆོད་བ་འདིས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་
མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །ཏིང་འཛིན་སྔགས་དང་ཕྱག་རྒྱས་བྱིན་བརླབས་པའི། །དཀར་དམར་དམ་རྫས་རྒྱན་གྱི་གཏོར་མའི་ཚོགས། །དར་གྱི་ཅོད་པན་དུ་མས་སྤྲས་པ་འདིས། །མྱུར་མཛད་ཡིད་བཞིན་ནོར་
བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་བ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། །རྒྱལ་བའི་
རོ་འཛིན་ཞི་ཁྲོའི་སྐུར་བསྟན་ཀྱང། །རྩ་བརྒྱུད་བླ་མ་སྐུ་བཞིའི་བདག་ཉིད་དུ། །ཡིད་ཆེས་གསོལ་འདེབས་བླ་མེད་རྟེན་མཆོག་འདིས། །མྱུར་མཛད་ཡིད་བཞིན་ནོར་བུའི་ཐུགས་དམ་བསྐང། །མཁའ་འགྲོ་ནོར་བདག་ཚོགས་ཀྱི་ཐུགས་དམ་བསྐང། །འཁོར་བཅས་
ཐུགས་དམ་དབྱིངས་སུ་སྐོངས་གྱུར་ནས། །བདག་སོགས་མི་མཐུན་རྐྱེན་རྣམས་བཟློག་པ་དང། །མཐུན་རྐྱེན་དངོས་གྲུབ་མཐའ་དག་ཆར་བཞིན་ཕོབ། དེ་ནས་བཟླས་པ་བྱ་བ་ནི། མགོན་པོའི་ཐུགས་ཀའི་དབང་སྡུད་ཀྱི་མཁའ་འགྲོ་མའི་ཐུགས་ཀར་ཉི་གདན་ལ་གནས་བའི་

[007A]༄༅། །ཆོས་ཉིད་ཀྱི་ཐིག་ལེ་རྒྱ་སྲན་ཙམ་གྱི་སྟེང་དུ་ཧཱུཾ་དཀར་ལ་འཚེར་བའི་མཐའ་སྐོར་དུ། ཨོཾ་གུ་རུ་མཧཱ་ཀཱ་ལ་ཧ་རི་ཎི་སིདྡྷི་ཛཞེས་པའི་སྔགས་མར་མེའི་འཕྲེང་བ་ལྟ་བུས་བསྐོར་བ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་དབུལ་ཕོངས་ཀྱི་
སྡུག་བསྔལ་བསལ། ཡིད་བཞིན་ནོར་བུའི་ནོར་བུའི་གོ་འཕང་ལ་བཀོད། གནས་གསུམ་གྱི་དཔའ་བོ་མཁའ་འགྲོ། ཁམས་གསུམ་གྱི་སྐྱེ་དགུ། འཇིག་རྟེན་དང་འཇིག་རྟེན་ལས་འདས་པའི་འདོད་དགུའི་ལོངས་སྤྱོད་དཔལ་འབྱོར་ཕུན་སུམ་ཚོགས་པ་ཐམས་ཅད་དབང་དུ་
བསྡུས་པར་བསམས་ལ། སྙིང་པོ་དེ་ཉིད་ཅི་མང་བཟླའོ། །དེ་ནས་གཏོང་མ་བྱིན་གྱིས་བརླབས་ནས་འབུལ་བ་ནི། མགོན་པོ་འཁོར་དང་བཅས་པའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་གུ་རུ་མ་ཧཱ་ཀཱ་ལ་ས་པ་རི་ཝཱ་
ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་པ་གསུམ་མཿ་བདུན་གྱིས་འབུལ། ཨརྒྷཾ་སོགས་ཀྱི་མཆོད་པ་དང་ནང་མཆོད་འབུལ། བསྟོད་པ་ནི། ཧཱུཾ། དུས་གསུམ་ཕྱོགས་བཅུའི་རྒྱལ་བ་མ་ལུས་བའི། །སྐུ་གསུང་ཐུགས་དང་ཡོན་ཏན་འཕྲིན་ལས་རྣམས། །
གཅིག་གྱུར་རྒྱལ་སྲས་ཚུལ་བཟུང་སྙིང་རྗེའི་ལྷའི། །རྣམ་སྤྲུལ་ཡིད་བཞིན་ནོར་བུ་ལ་ཕྱག་འཚལ། །སྣ་ཚོགས་པད་ཉི་ནོར་གཅིག་ཕྱག་དྲུག་དབུལ་ཕོངས་སེལ་ཁྱོད་བསྟོད། །ཕྱག་གཡས་བཞིན། །ཁྲ་འཛུམ་ཅུང་ཟད་སྒེག་པའི་ཉམས་ལྡན་སྐུ། །ཞལ་གཅིག་ཕྱག་
དྲུག་དབུལ་ཕོངས་སེལ་ཁྱོད་བསྟོད། །ཕྱག་གཡས་རིན་ཆེན་འབར་བས་དངོས་གྲུབ་སྩོལ། །བར་པ་གྲི་གུག་ཉོན་མོངས་དབུལ་བ་གཅོད། །མཐའ་མ་ཅང་ཏེའུ་དབྱར་སྐྱེས་རྔ་ལྟར་སྒྲོགས། །མཁའ་འགྲོ་ཀུན་གྱི་གཙོ་བོ་ཁྱོད་ལ་བསྟོད། །ཕྱག་གཡོན་ཐོད་བུམ་

[007B] །བར་པ་རྩེ་གསུམ་འབར་བས་དུག་གསུམ་འཇོམས། །མཐའ་མ་ལྕགས་ཀྱུས་འཁོར་བར་གཏན་འཁྱམས་བའི། །ཉམ་ཐག་འགྲོ་བ་འདྲེན་མཛད་ཁྱོད་ལ་བསྟོད། །སྐུ་ལ་དར་ཟབ་ན་བཟའ་ལྷབ་ལྷུབ་གླུབས། །རིན་ཐང་བྲལ་བའི་
རིན་ཆེན་རྒྱུན་མང་འཁྲོལ། །བཟོད་པར་དཀའ་བ་གཟི་བརྗིད་ཕུང་པོའི་སྐུ། །ཁྱོད་ཉིད་དྲན་པ་དབུལ་ཕོངས་སེལ་ལ་བསྟོད། །དང་བའི་རྫིང་བུར་ཟླ་གཟུགས་སྣང་བ་ལྟར། །དད་པའི་ཡིད་མཚོང་ཁྱོར་སྐུའི་རི་བོང་འཛིན། །སྣང་སྟོང་སྒྱུ་མ་ལྟ་བུར་ལེགས་བསྒོམས་
ནས། །རྩེ་གཅིག་གདུང་ཤུགས་དྲག་པོས་བདག་བསྟོད་དོ། །དེ་ལྟར་བསྟོད་པས་མདོ་སྔགས་བཤད་སྒྲུབ་ཀྱི། །རྣམ་དཀར་བྱ་བ་ཚེ་དཔལ་ལོངས་སྤྱོང་འཁོར། །སྙན་གྲགས་འཕེལ་རྒྱས་ཁམས་གསུམ་དབང་བསྡུ་སོགས། །ཆོས་མཐུན་བཞད་པ་འགྲུབ་པའི་གྲོགས་
མཛོད་ཅིག་མགོན་ཁྱོད་འཕྲིན་ལས་ཉི་མའི་འོད་ཟེར་གྱིས། །བར་གཅོད་བདུད་སྡེའི་མུན་པ་ཀུན་བཅོམ་ནས། །དོན་གཉིས་ལྷུན་གྲུབ་འགྲོ་ཀུན་སྒྲོལ་བ་དང། །ཅི་འདོད་སྩོལ་ལ་ཁྱོད་དང་མཚུངས་པར་ཤོག། ཅེས་བསྟོད། མངའ་གསོལ་ནི། ཧཱུཾ། རྡོ་རྗེ་
འཆང་དབང་རྩ་བརྒྱུད་བླ་མ་དང། །རྒྱུད་སྡེ་བཞི་འབྲེལ་ཡི་དམ་དཀྱིལ་འཁོར་ལྷ། །སངས་རྒྱས་ཆོས་དང་འཕགས་ཚོགས་དགེ་འདུན་ཏེ། །སྐྱབས་གནས་ཀུན་འདུས་ངོ་བོར་མངའ་གསོལ་ལོ། །ཞིང་འདིར་ཐུབ་བསྟན་སྙིང་པོ་བསྲུང་སྤེལ་དང། །རྣལ་འབྱོར་དམ་
ལྡན་དགོན་གནས་བཅས་པ་རྣམས། །གནས་སྐབས་མཐར་ཐུག་འཕྲིན་ལས་རྣམ་པ་བཞིས། །སྐྱོང་མཛད་བསྲུང་མ་ཆེན་པོར་མངའ་གསོལ་ལོ། །མཁའ་འགྲོ་ནོར་བདག་ཚོགས་ལ་དབང་བསྒྱུར་བ། །ཁྱོད་ཉིད་ཡིད་ལ་དྲན་པ་ཙམ་གྱིས་ཀྱང། །སྲིད་ཞིའི་

[008A]༄༅། །གདུང་སེལ་མཁོ་དགུའི་འབྱོར་པ་ཀུན། །སྩོལ་མཛད་ནོར་བདག་ཆེན་པོང་མངའ་གསོལ་ལོ། །དེ་ནས་ཡིག་བརྒྱ་བཟླས་ནས་ལྷག་ཆད་ཁ་བསྐང། བཟོད་གསོལ་སྨོན་ལམ་བྱ་ཞིང། རྟེན་ཡོད་ན་བརྟན་བཞུགས་དང། མེད་ན་རང་གནས་
སུ་གཤེགས་ནས། ཤིས་པ་བརྗོད་བ་ནི། ཧཱུཾ། དྲན་པས་སྲིད་ཞིའི་རྒུད་པ་ཀུན་སེལ་ཞིང། །ཚུལ་བཞིན་བསྟེན་ན་འདི་ཕྱིའི་ལེགས་ཚོགས་ཀུན། །སྩོལ་མཛད་ཡོན་ཏན་འབྱུང་བའི་སྒོ་གཅིག་པུ། །རྩ་བརྒྱུད་བླ་མ་རྣམས་ཀྱི་བཀྲ་ཤིས་ཤོག་གྲངས་མེད་
གདུལ་བྱའ་ཁམས་དང་ལེགས་བསྟུན་པའི། །ཆོས་དབྱིངས་ངང་ལས་རྣམ་བཀྲ་གཟུགས་ཀྱི་སྐུ། །ཅིར་ཡང་སྟོན་པ་གསང་ཆེན་རྒྱུད་སྡེ་བཞིའི། །ཡིད་དམ་ལྷ་ཚོགས་རྣམས་ཀྱི་བཀྲ་ཤིས་ཤོག་རྡོ་རྗེ་འཆང་དབང་རྒྱལ་དང་རྒྱལ་སྲས་ཀྱི། །སྤྱན་སྔར་ཐུགས་
བསྐྱེད་དམ་བཅས་ཇི་བཞིན་དུ། །ཐུབ་བསྟན་བསྲུང་དང་རྣལ་འབྱོར་དགེ་འདུན་སྡེ། །སྐྱོང་མཛད་ཡིད་བཞིན་ནོར་བུའི་བཀྲ་ཤིས་ཤོག་གཞན་ཡང་གནས་གསུམ་ཡུལ་ལ་ཉེར་སྤྱོད་ཅིང། །ཁམས་གསུམ་སྣང་སྲིད་མ་ལུས་ཟིལ་གནོན་པའི། །མཁའ་འགྲོ་
གནོད་སྦྱིན་ནོར་གྱི་བདག་པོ་སྟེ། །བཀའ་ཉན་འཁོར་ཚོགས་རྒྱ་མཚོའི་བཀྲ་ཤིས་ཤོག་འབད་དང་རྩོལ་བ་མི་དགོས་བའི། ཞེས་སོགས་བརྗོད། ཨེ་མ་ཕྱག་ན་པདྨ་འཆང། །ཐུགས་རྗེའི་ཟློས་གར་ལས་བྱུང་ཞིང། །བསྟན་དང་བསྟན་འཛིན་སྐྱོང་བའི་མགོན། །ཡིད་
བཞིན་ནོར་བུ་འཁོར་དང་བཅས། །མཉེས་བྱེད་མཆོད་བསྟོད་བསྐང་བཤགས་སོགས། །དོན་གཉེར་ལྡན་པས་བསྐུལ་ངོ་དང། །འགྲོ་ལ་ཕན་པའི་ལྷག་བསམ་གྱིས། །བདག་གིས་ལེགས་བར་བསྒྲུབས་པ་འདིས། །མཚོན་བའི་དགེ་ཚོགས་དུང་ལྟར་དཀར། །

[008B] །ནོར་བདག་ཀུན་གྱིས་འཕྲིན་ལས་བཞིས། །སྐྱོང་ཞིང་བྱང་ཆུབ་མྱུར་བགྲོད་ཤོག་ཅེས་མགོན་དཀར་ཡིད་བཞིན་ནོར་བུ་ལ་མཆོད་གཏོར་འབུལ་ཚུལ་འདི་ནི། སྐུ་འབུམ་ཁྲི་བ་ཨེཏེ་ནི་དགའ་ལྡན་ད་ལའི་ནོ་མོན་ཧན་གྱི་གསུང་གིས་
ཡང་ཡང་བསྐུལ་བ་ལ་བརྟེན་ནས་ཆོས་སྨྲ་བའི་བཙུན་པ་བློ་བཟང་ཡེ་ཤེས་ཀྱིས་བཀའ་གདམས་ཕོ་བྲང་དུ་སྦྱར་བ་འགྲོ་ཀུན་བྱང་ཆུབ་ཐོབ་པའི་རྒྱུར་གྱུར་ཅིག། སརྦ་མངྒལཾ།། །།



