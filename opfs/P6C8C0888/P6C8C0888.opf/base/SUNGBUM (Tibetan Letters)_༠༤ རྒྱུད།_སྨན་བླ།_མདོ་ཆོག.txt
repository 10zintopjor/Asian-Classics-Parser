   ༈   
སྨན་བླའི་མདོ་ཆོག་ཉམས་ལེན་བདེ་འཇུག་སྙིང་པོ་ལ་གསུམ། སྔོན་འགྲོ། དངོས་གཞི། མཇུག་ཆོག་གོ་དང་པོ་ལ་གཉིས། བཤམ་པ་དང། བསྒོམ་པའོ། །དང་པོ་ལ་གཉིས། འགལ་རྐྱེན་བསལ་བ་དང་
མཐུན་རྐྱེན་བསྒྲུབ་པའོ། །དང་པོ་ནི། ཕྱི་ཁྲུས་དང་ནང་ཁྲུས་བྱ་བའོ། །གཉིས་པ་མཐུན་རྐྱེན་བསྒྲུབ་པ་ན། བསམ་པ། དུས༑ གནས། རྟེན༑ མཆོད་པ། རྒྱབ་ཆོག་གྲངས་ཚད་དེ་ཁྱད་པར་བདུན་ལྡན་ནོ།།

[030A]༄༅། །གཉིས་པ་བསྒོམ་པ་ལ་གསུམ། ་སྐྱབས་འགྲོ་སེམས་བསྐྱེད། བྱིན་རླབས་བཞི་སྐོར། ་ཚོགས་ཞིང་སྤྱན་འདྲེན་ནོ། །གཉིས་པ་ལ་གཉིས། ་མདོར་བསྟན་པ་དང། རྒྱས་པར་བཤད་པའོ། །
གཉིས་པ་ལ་བཞི། ་ས་གཞི་བྱིན་རླབས། ་ཁང་བཟང་བྱིན་རླབས། ་གདན་ཁྲི་བྱིན་རླབས། ་མཆོད་པ་བྱིན་རླབས་སོ། །གཉིས་པ་དངོས་གཞི་ལ་གསུམ། མདོར་བསྟན་སྤྱིའི་ཕྱག་མཆོད་སྨོན་ལམ། རྒྱས་བཤད་
སོ་སོའི་ཕྱག་མཆོད་སྨོན་ལམ། ་མཇུག་སྡུད་གཏང་རག་གི་ཕྱག་མཆོད་སྨོན་ལམ་མོ། །དང་པོ་ལ་གསུམ། ཕྱག་འཚལ། ་མཆོད་འབུལ། ་སྨོན་ལམ་མོ། །དང་པོ་ལ་གཉིས། རྒྱས་བཤད་དང། ་དོན་བསྡུའོ།།
དང་པོ་ལ་གཉིས། བླ་མ་ལ་ཕྱག་འཚལ་བ་དང། དཀོན་མཆོག་གསུམ་ལ་ཕྱག་འཚལ་བའོ། །དང་པོ་ལ་གཉིས། ་རྩ་བའི་བླ་མ་ལ་ཕྱག་འཚལ་བ་དང། བརྒྱུད་པའི་བླ་མ་ལ་ཕྱག་འཚལ་བའོ། །གཉིས་པ་ལ་
གསུམ། ་མདོར་བསྟན་པ། ་རྒྱས་པར་བཤད་པ། ་དོན་བསྡུ་བའོ། །གཉིས་པ་དཀོན་མཆོག་གསུམ་ལ་ཕྱག་འཚལ་བ་ལ་གཉིས། མདོར་བསྟན་པ་དང། རྒྱས་པར་བཤད་པའོ། །གཉིས་པ་ལ་གསུམ་
སངས་རྒྱས་ལ་ཕྱག་འཚལ་བ། ་ཆོས་ལ་ཕྱག་འཚལ་བ། དགེ་འདུན་ལ་ཕྱག་འཚལ་བའོ། །དང་པོ་ལ་བརྒྱད། མཚན་ལེགས་ལ་ཕྱག་འཚལ་བ། ནས༑ ་ཤཱཀྱ་ཐུབ་ལ་ཕྱག་འཚལ་བའི་བར་རོ། །གསུམ་

[030B] ་འཇམ་དབྱངས་ལ་ཕྱག་འཚལ་བ། ་སྐྱབས་གྲོལ་ལ་ཕྱག་འཚལ་བ། ་ཕྱག་རྡོར་འཁོར་བཅས་ལ་ཕྱག་འཚལ་བ། ་གནོད་སྦྱིན་རྣམས་ལ་ཕྱག་འཚལ་བའོ།།
གཉིས་པ་རྒྱས་བཤད་སོ་སོའི་ཕྱག་མཆོད་སྨོན་ལམ་ལ་བཞི། སངས་རྒྱས་ཀྱི་ཕྱག་མཆོད་སྨོན་ལམ། ་ཆོས་ཀྱི་ཕྱག་མཆོད་སྨོན་ལམ། དགེ་འདུན་གྱི་ཕྱག་མཆོད་སྨོན་ལམ། ཞར་བྱུང་གཟུངས་སྔགས་
བཟླ་བའོ། །དང་པོ་ལ་བརྒྱད། ་མཚན་ལེགས་ཀྱི་ཕྱག་མཆོད་སྨོན་ལམ། ནས་ཤཱཀ་ཐུབ་ཀྱི་ཕྱག་མཆོད་སྨོན་ལམ་གྱི་བར་རོ། །གསུམ་པ་དགེ་འདུན་གྱི་ཕྱག་མཆོད་སྨོན་ལམ་ལ་བཞི། ་འཇམ་དབྱངས་
ཀྱི་ཕྱག་མཆོད་སྨོན་ལམ། ་སྐྱབས་གྲོལ་གྱི་ཕྱག་མཆོད་སྨོན་ལམ། ་ཕྱག་རྡོར་འཁོར་བཅས་ཀྱི་ཕྱག་མཆོད་སྨོན་ལམ། ་གནོད་སྦྱིན་རྣམས་ཀྱི་ཕྱག་མཆོད་སྨོན་ལམ་མོ། །གསུམ་ལ་འཇུག་ཆོག་ལ་གཉིས་
བཟོད་གཤེགས་དང། ་ཤིས་བརྗོད་དོ། །འདིའི་ནང་ཐིག་ནི། དབུས་ནས་ཆ་ཆུང་གཉིས་གཅིག་བཞི། །བཞི་བཞི་གཅིག་མཐར་ཟླུམ་ཐིག་དྲུག་ལྟེ་བ་གེ་སར་འདབ་བརྒྱད་དང། །བཅུ་དྲུག་ཉེར་བཞི་མུ་ཁྱུད་
ཡིན༑ ༑ཞེས་པ་ལྟར་རོ། །ཞེས་པ་འདི་དྷརྨ་བྷ་དྲས་རང་གི་ཉམས་ལེན་དུ་བྲིས་པའོ།།    ༈    །ལན་མེད་སྣང་མེད་གྲིབ་མེད་དྲུག་གནས་དང་རྟེན་དང་སྤྱོད་
[031A]༄༅། །ལམ་དང། །ཟས་དང་གྲོགས་དང་ལུས་མ་ངེས། ། ་རྟེན་དང་དམིགས་རྣམ་དུས་རྫས་མཚུངས་ལྡན་ལྔའོ།།



﻿༄༅། །བཅོམ་ལྡན་འདས་སྨན་བླའི་མདོ་ཆོག་གི་སྙིང་པོ་བསྡུས་པ་ཡིད་བཞིན་གྱི་ནོར་བུ་ཞེས་བྱ་བ་བཞུགས། །

[001A] །ན་མོ་གུ་རུ་མུ་ནེ་ཨིནྟྲཱ་ཡ། གང་གི་མཚན་ཙམ་ཐོས་པའི་ཆུ་རྒྱུན་གྱིས། །མནར་མེད་མེ་ཡང་རབ་བསིལ་པད་མཚོ་ལྟར། །བསྒྱུར་མཛད་སྙིགས་མའི་མགོན་པོ་
བདེ་གཤེགས་བདུན། །ཤཱཀྱའི་ཏོག་དང་བཅས་པའི་ཞབས་བཏུད་ནས། །མཆོག་དམན་བྱ་བས་གཡེངས་ཤིང་རྣམ་དཔྱོད་ཀྱིས། །སྙིགས་མའི་རྒྱལ་བ་བདུན་གྱི་རྣམ་ཐར་ལ། །མོས་
པའི་བློ་ལྡན་དག་ལའང་ཕན་པའི་ཕྱིར། །མདོ་ཆོག་བདུད་རྩིའི་ཡང་ཞུན་སྙིང་པོ་བྲི། །འདིར་སྙིགས་མའི་དུས་སུ་མཐུ་དང་བྱིན་རླབས་ཆེས་ཆེར་མྱུར་བར་འཕགས་པའི་བཀའ་མི་འགྱུར་བར་
ཞལ་གྱིས་བཞེས་པ། སྙིགས་མའི་མགོན་པོ་བདེ་གཤེགས་བདུན་གྱི་ཐུགས་དམ་བསྐུལ་བའི་སྙིང་པོའི་ཡང་སྙིང་པོ་ཉམས་སུ་ལེན་པར་འདོད་པས། མདོ་ཆོག་ནས་འབྱུང་བའི་སྦྱོར་བ་

[002A]༄༅། །རྣམས་སྔོན་དུ་བཏང། སྐྱབས་འགྲོ་སེམས་བསྐྱེད་རྒྱུད་དང་འདྲེས་ངེས་པ་བྱས་ཏེ་འདི་ལྟར། མཆོག་བདེན་རྒྱལ་བ་སྲས་བཅས་བྱིན་རླབས་དང། །ཚོགས་གཉིས་མངའ་
ཐང་ཆོས་དབྱངས་དགེ་བའི་མཐུས། །ཞིང་འདི་བདེ་བ་ཅན་ལྟར་སྣོད་བཅུད་ཀྱི། །སྲིད་ཞིའི་ཕུན་ཚོགས་འདོད་དགུས་འབྱོར་གྱུར་ཅིག་རིན་ཆེན་ས་གཞི་ལྗོན་ཤིང་ཆུ་མཚོས་བརྒྱན། །གསེར་
དངུལ་མུ་ཏིག་བྱེ་མ་གྲམ་བུར་བདལ། །མེ་ཏོག་གཅལ་བཀྲམ་ཙནྡན་དྲི་བསུང་ལྡང། །ལྷ་མིའི་ལོངས་སྤྱོད་ཀུན་བཟང་མཆོད་པས་ཁྱབ། །དེར་ནི་ཡིད་འོང་ནོར་བུའི་ཕོ་བྲང་དབུས། །པདྨ་སེང་
ཁྲིར་རྒྱལ་བ་སྲས་བཅས་རྣམས། །བཞུགས་ནས་གཟུངས་རིག་མོས་སྟོབས་ཀྱིས་བསྐྲུན་པའི། །མཆོད་སྤྲིན་རྒྱ་མཚོས་གང་ཞིང་སྤྱོད་གྱུར་ཅིག་སྙིགས་མའི་མགོན་པོ་བརྩེ་ལྡན་བདེ་གཤེགས་
བདུན། །ཐུབ་དབང་དམ་ཆོས་བྱང་སེམས་བཀའ་བསྟོད་བཅས། །བདག་སོགས་སྐྱོབ་ཕྱིར་མགོན་སྐྱབས་དཔུང་གཉེན་དུ། །སྤྱན་འདྲེན་འདིར་གཤེགས་གདན་འཛོམ་བྱིན་རླབས་མཛོད། །

[002B] །ཤཱཀྱའི་རྒྱལ་པོ་འཇམ་དབྱངས་ཞི་འཚོ་སོགས། །ཟབ་མོའི་མདོ་འདི་ཕྱག་མཚན་བཞེས་པ་ཡི། །དངོས་བརྒྱུད་བླ་མ་རྣམས་ལ་ཕྱག་འཚལ་ལོ། །ཉམ་
ཐག་འགྲོ་རྣམས་སྒྲོལ་བའི་ཐུགས་རྗེ་ཅན། །བདེ་གཤེགས་བདུན་དང་ཐུབ་དབང་དམ་པའི་ཆོས། །འཇམ་དཔལ་སྐྱབས་གྲོལ་གསང་བདག་ཚངས་དབང་དང། །རྒྱལ་ཆེན་གནོད་སྦྱིན་རྣམས་ལ་ཕྱག་
འཚལ་ལོ། །དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི། །མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས། །དགེ་ལ་ཡི་རང་བསྐུལ་ཞིང་གསོལ་བ་འདེབས། །འདིས་མཚོན་དགེ་
བ་བྱང་ཆུབ་ཆེན་པོར་བསྔོ། །བཅོམ་ལྡན་གདན་འཛོམ་ཆེན་པོ་དགོངས་སུ་གསོལ། །བདེ་གཤེགས་བདུན་གྱི་སྔོན་གྱི་སྨོན་ལམ་དག་ཤཱཀྱའི་བསྟན་པ་ལྔ་བརྒྱའི་ཐ་མ་ལ། །འགྲུབ་པར་འགྱུར་བ་ཞལ་
གྱིས་བཞེས་པ་བཞིན། །བདག་ལ་བདེན་པ་མངོན་སུམ་བསྟན་དུ་གསོལ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་ལེགས་པར་ཡོངས་
སྒྲགས་དཔལ་གྱི་རྒྱལ་པོ་ལ་ཕྱག་འཚལ་ལོ། །མཆོད་དོ། སྐྱབས་སུ་མཆིའོ། ཞེས་ལན་བདུན་བརྗོད། དེ་བཞིན་དུ་འོག་མ་རྣམས་ལ་ཡང་རིགས་འགྲེའོ། །མཚན་གྱི་མེ་ཏོག་རྒྱས་ཤིང་དག་པ་ལ། །དཔེ་

[003A]༄༅། །བྱད་བཟང་པོའི་འབྲུ་ཆགས་མཛེས་པའི་སྐུ། །གང་གིས་མཐོང་ཐོས་དྲན་པའི་དཔལ་གྱུར་པ། །མཚན་ལེགས་ཡོངས་སྒྲགས་དཔལ་ལ་ཕྱག་འཚལ་ལོ། །དངོས་བཤམས་གཟུངས་རིག་
མོས་སྟོབས་ཀྱིས་སྤྲུལ་པའི། ཞེས་པ་ནས། བྱང་ཆུབ་ཆེན་པོར་བསྔོ། ཞེས་པའི་བར་ཤོ་ལོ་ཀ་གཅིག་གིས་ཡན་ལག་བདུན་པ་འབུལ་ཞིང། འདི་འོག་མ་རྣམས་ལ་ཡང་སྦྱར་བར་བྱའོ། །རྒྱལ་བའི་མཚན་ཐོས་
དྲན་བརྗོད་ཕྱག་མཆོད་མཐུས། །བདག་ཅག་ལ་སོགས་སེམས་ཅན་གང་དང་གང། །ནད་རིམས་གཤེད་བྱེད་སྡིག་ཅན་གདོན་ལས་ཐར། །དབང་པོ་ཀུན་ཚང་སྡུག་བསྔལ་སྡིག་རྒྱུན་ཆད། །ངན་འགྲོར་མི་ལྟུང་ལྷ་
མིའི་བདེ་བ་མྱོང། །བཀྲེས་སྐོམ་དབུལ་འཕོངས་ཞི་ཞིང་འབྱོར་གྱུར་ཅིག་བཅིངས་དང་བརྡེག་སོགས་ལུས་ཀྱི་གདུང་བ་མེད། །སྟག་སེང་སྦྲུལ་གྱིས་འཚེ་བྲལ་འཐབ་རྩོད་ཞི། །བྱམས་པའི་སེམས་ལྡན་ཆུ་ཡིས་
སྐྲག་རྣམས་ཀྱང། །དབུགས་ཕྱིན་འཇིགས་མེད་བདེ་བར་བརྒལ་གྱུར་ཅིག་འདི་ནས་ཤི་འཕོས་གྱུར་ཚེ་སངས་རྒྱས་ཀྱི། །ཞིང་དེར་པདྨོ་ལས་སྐྱེས་ཡོན་ཏན་རྫོགས། །མཚན་ལེགས་ཡོངས་སྒྲགས་ལ་སོགས་
རྒྱལ་རྣམས་ཀྱི། །བཀའ་ལུང་ནོད་ཅིང་མཉེས་པར་བྱེད་གྱུར་ཅིག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་དང་ཟླ་བ་དང་པདྨས་རབ་ཏུ་བརྒྱན་པ་

[003B] །མཆོད་དོ། སྐྱབས་སུ་མཆིའོ། །རིན་ཆེན་ཟླ་དང་པདྨས་རབ་བརྒྱན་ཅིང། །ཤེས་བྱ་ཀུན་ལ་མཁས་ཤིང་མཁྱེན་པ་རྒྱས། །རྒྱ་མཚོ་ལྟ་བུར་ཟབ་པའི་ཐུགས་མངའ་
བ༑ ༑སྒྲ་དབྱངས་རྒྱལ་པོའི་ཞབས་ལ་ཕྱག་འཚལ་ལོ། །དངོས་བཤམས་གཟུངས་རིག་ནས། བསྔོ། རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས། །བདག་ཅག་ལ་སོགས་སེམས་ཅན་གང་དང་གང། །གཡེངས་རྣམས་
ཆོས་འཕེལ་ལྷ་མིའི་འཚོག་ཆས་འབྱོར། །བཙའ་བའི་གདུང་བྲལ་རྟག་ཏུ་སྐྱེས་པར་གྱུར། །བྱང་ཆུབ་སེམས་དང་མི་འབྲལ་དགེ་ཆོས་རྒྱས། །སྒྲིབ་བྱང་ལྷ་མིའི་བདེ་བ་ཐོབ་གྱུར་ཅིག་བཤེས་བྲལ་མུན་པར་གདོན་གཙེས་འཆི་
དང་དགྲ། དགོན་པའི་གནོད་མེད་མཆོད་དང་རིམ་གྲོར་བརྩོན། །དམན་རྣམས་ཏིང་འཛིན་དྲན་སྟོབས་གཟུངས་ལྡན་ཅིང། །ཤེས་རབ་མཆོག་ཐོབ་མེས་ཉེན་བསིལ་གྱུར་ཅིག་འདི་ནས་ཤི་འཕོས་གྱུར་ཚེ་སངས་རྒྱས་ཀྱི། །ཞིང་དེར་
པདྨོ་ལས་སྐྱེས་ཡོན་ཏན་རྫོགས། །སྒྲ་དབྱངས་རྒྱལ་པོ་ལ་སོགས་རྒྱལ་རྣམས་ཀྱི། །བཀའ་ལུང་ནོད་ཅིང་མཉེས་པར་བྱེད་གྱུར་ཅིག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་གསེར་བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་པ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །འཛམ་བུ་ཆུ་བོའི་གསེར་ལྟར་ལྷང་ངེ་བ། །ཉི་མ་སྟོང་ལས་ལྷག་པའི་གཟི་བརྗིད་འབར། །དྲི་མེད་གསེར་

[004A]༄༅། །གྱི་མཆོད་སྡོང་ལྟ་བུའི་སྐུ། །གསེར་བཟང་དྲི་མེད་སྣང་ལ་ཕྱག་འཚལ་ལོ། །དངོས་བཤམས། ནས། བསྔོ། །རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས། །བདག་ཅག་ལ་སོགས་སེམས་ཅན་
གང་དང་གང། །ཚེ་ཐུང་རིང་འཚོ་དབུལ་རྣམས་དབང་ཕྱུག་ཚང། །འཐབ་རྩོད་འགྱེད་པའང་བྱམས་པའི་སེམས་ལྡན་ཞིང། །བསླབ་བྲལ་ངན་སོང་མི་ལྟུང་སྡོམ་པས་བསྡོམས། །བྱང་ཆུབ་སེམས་དང་འབྲལ་བ་མེད་གྱུར་ཅིག་
འདི་ནས་ཤི་འཕོས་གྱུར་ཚེ་སངས་རྒྱས་ཀྱི། །ཞིང་དེར་པདྨོ་ལས་སྐྱེས་ཡོན་ཏན་རྫོགས། །གསེར་བཟང་དྲི་མེད་ལ་སོགས་རྒྱལ་རྣམས་ཀྱི། །བཀའ་ལུང་ནོད་ཅིང་གཉེས་པར་བྱེད་གྱུར་ཅིག་བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མྱ་ངན་མེད་མཆོག་དཔལ་ལ་ཕྱག་འཚལ་ལོ། །མཆོད་དོ། སྐྱབས་སུ་མཆིའོ། །མྱ་ངན་འདས་ཞི་བདེ་བའི་མཆོག་བརྙེས་པ། །འགྲོ་བའི་དུག་གསུམ་
སྡུག་བསྔལ་ཞི་མཛད་ཅིང། །འགྲོ་དྲུག་མགོན་དང་དཔལ་དུ་གྱུར་པ་ཡི། །མྱ་ངན་མེད་མཆོག་དཔལ་ལ་ཕྱག་འཚལ་ལོ། །དངོས་བཤམས། ནས། བསྔོ། །རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས། །བདག་
ཅག་ལ་སོགས་སེམས་ཅན་གང་དང་གང། །མྱ་ངན་སོགས་ཞི་མི་འབྲལ་ཚེ་རིང་བདེ། །དམྱལ་བར་རྒྱལ་བའི་འོད་ཀྱིས་བདེ་དགའ་རྒྱས། །མདངས་ལྡན་མཛེས་འབྱོར་འབྱུང་པོས་མི་འཚོ་ཞིང། །ཕན་ཚུན་བྱམས་ལྡན་

[004B]འདི་ནས་ཤི་འཕོས་གྱུར་ཚེ་སངས་རྒྱས་ཀྱི། །ཞིང་དེར་པདྨོ་ལས་སྐྱེས་ཡོན་ཏན་རྫོགས། །མྱ་ངན་མེད་མཆོག་ལ་སོགས་རྒྱལ་རྣམས་ཀྱི། །བཀའ་ལུང་ནོད་ཅིང་མཉེས་པར་བྱེད་གྱུར་ཅིག་བཅོམ་
ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་སྒྲགས་རྒྱ་མཚོའི་དབྱངས་ལ་ཕྱག་འཚལ་ལོ། །མཆོད་དོ། སྐྱབས་སུ་མཆིའོ། །ཆོས་སྒྲ་ཆེན་པོས་ཕ་རོལ་རྒོལ་བ་འཇོམས། །རྒྱ་
མཚོ་ལྟ་བུར་ཟབ་པའི་གསུང་མངའ་ཞིང། །འགྲོ་བའི་སྡུག་བསྔལ་མ་ལུས་ཞི་མཛད་པ། །ཆོས་སྒྲགས་རྒྱ་མཚོའི་དབྱངས་ལ་ཕྱག་འཚལ་ལོ། །དངོས་བཤམས། ནས། བསྔོ། །རྒྱལ་བའི་མཚན་ཐོས་དྲན་བརྗོད་ཕྱག་མཆོད་
མཐུས། །བདག་ཅག་ལ་སོགས་སེམས་ཅན་གང་དང་གང། །རྟག་ཏུ་ཡང་དག་ལྟ་དང་དད་ལྡན་ཅིང། །ཆོས་ཀྱི་སྒྲ་ཐོས་བྱང་ཆུབ་སེམས་ཀྱིས་ཕྱུག་ལོངས་སྤྱོད་སླད་དུ་སྡིག་སྤངས་འབྱོར་པ་འཕེལ། །བྱམས་གནས་ཚེ་རིང་
ཆོག་ཤེས་ཉིད་གྱུར་ཅིག་འདི་ནས་ཤི་འཕོས་གྱུར་ཚེ་སངས་རྒྱས་ཀྱི། །ཞིང་དེར་པདྨོ་ལས་སྐྱེས་ཡོན་ཏན་རྫོགས། །ཆོས་སྒྲགས་རྒྱ་མཚོ་ལ་སོགས་རྒྱལ་རྣམས་ཀྱི། །བཀའ་ལུང་ནོད་ཅིང་མཉེས་པར་བྱེད་གྱུར་ཅིག་
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་རྒྱ་མཚོ་མཆོག་གི་བློས་རྣམ་པར་རོལ་པ་མངོན་པར་མཁྱེན་པའི་རྒྱལ་པོ་ལ་ཕྱག་འཚལ་ལོ། །མཆོད་དོ། སྐྱབས་སུ་

[005A]༄༅། །མཆིའོ། །ཆོས་ཀྱི་བློ་གྲོས་གཏིང་དཔག་དཀའ་བའི་ཐུགས། །རྣམ་དག་ཆོས་ཀྱི་དབྱིངས་ལ་རོལ་མཛད་ཅིང། །ཤེས་བྱ་མ་ལུས་མངོན་སུམ་གཟིགས་པ་པོ། །མངོན་མཁྱེན་རྒྱལ་པོ་ཁྱོད་ལ་ཕྱག་
འཚལ་ལོ། །དངོས་བཤམས། ནས། བསྔོ། །རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས། །བདག་ཅག་ལ་སོགས་སེམས་ཅན་གང་དང་གང། །གཡེངས་རྣམས་གནོད་སེམས་མེད་ཅིང་འཚོག་ཆས་འབྱོར། །ངན་སོང་
ལམ་ངན་ཞུགས་རྣམས་དགེ་བཅུ་ཐོབ། །གཞན་དབང་གྱུར་རྣམས་རང་དབང་ཕུན་ཚོགས་ཤིང། །ཀུན་ཀྱང་ཚེ་རིང་མཚན་ཐོས་དགེ་གྱུར་ཅིག་འདི་ནས་ཤི་འཕོས་གྱུར་ཚེ་སངས་རྒྱས་ཀྱི། །ཞིང་དེར་པདྨོ་ལས་སྐྱེས་ཡོན་ཏན་
རྫོགས། །མངོན་མཁྱེན་རྒྱལ་པོ་ལ་སོགས་རྒྱལ་རྣམས་ཀྱི། །བཀའ་ལུང་ནོད་ཅིང་མཉེས་པར་བྱེད་གྱུར་ཅིག་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུ་རྱའི་
འོད་ཀྱི་རྒྱལ་པོ་ལ་ཕྱག་འཚལ་ལོ། །མཆོད་དོ། སྐྱབས་སུ་མཆིའོ། །ཐུགས་རྗེས་ཀུན་ལ་སྙོམས་པའི་བཅོམ་ལྡན་འདས། །མཚན་ཙམ་ཐོས་པས་ངན་འགྲོའི་སྡུག་བསྔལ་སེལ། །དུག་གསུམ་ནད་སེལ་སངས་རྒྱས་
སྨན་གྱི་བླ། །བཻཌཱུ་རྱའི་འོད་ལ་ཕྱག་འཚལ་ལོ། །དངོས་བཤམས། ནས། བསྔོ། །རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས། །བདག་ཅག་ལ་སོགས་སེམས་ཅན་གང་དང་གང། །མཚན་དཔེས་མཛེས་

[005B] །འོད་ཀྱིས་མུན་སེལ་ཤེས་རབ་ཐབས་མཁས་ཀྱིས། །ལོངས་སྤྱོད་མི་ཟད་ལམ་ལོག་དམན་མོས་རྣམས། །ཐེག་ཆེན་ལམ་ཞུགས་སྡོམ་པས་མཛེས་གྱུར་ཅིག་ཚུལ་འཆལ་གདུང་བྲལ་དབང་
པོ་ཀུན་ཚང་ཞིང། །ནད་མེད་ཡོ་བྱད་འཕེལ་ཞིང་བུད་མེད་ཀྱི། །དངོས་པོས་སྐྱོ་རྣམས་རྟག་ཏུ་སྐྱེས་དབང་ལྡན། །བདུད་ཞགས་ལྟ་བ་ངན་ལས་གྲོལ་གྱུར་ཅིང། །རྒྱལ་པོས་མནར་རྣམས་བདེ་ཞིང་བཀྲེས་པའི་རྒྱུས། །སྡིག་པས་
འཚོ་རྣམས་ཆོས་འབྱོར་ཟས་ཀྱིས་ཚིམས། །ཚ་གྲང་ངལ་ཞི་བསམ་པ་ཡོངས་རྫོགས་ཤིང། །འཕགས་པ་དགྱེས་པའི་ཚུལ་ལྡན་གྲོལ་གྱུར་ཅིག་འདི་ནས་ཤི་འཕོས་གྱུར་ཚེ་སངས་རྒྱས་ཀྱི། །ཞིང་དེར་པདྨོ་ལས་སྐྱེས་
ཡོན་ཏན་རྫོགས། །སྨན་པའི་རྒྱལ་པོ་ལ་སོགས་རྒྱལ་རྣམས་ཀྱི། །བཀའ་ལུང་ནོད་ཅིང་མཉེས་པར་བྱེད་གྱུར་ཅིག་སྟོན་པ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ། །མཆོད་དོ། སྐྱབས་སུ་མཆིའོ། །ཐབས་མཁས་ཐུགས་རྗེས་ཤཱཀྱའི་རིགས་འཁྲུངས་ཤིང། །གཞན་གྱིས་མི་ཐུབ་བདུད་ཀྱི་དཔུང་འཇོམས་པ། །གསེར་གྱི་ལྷུན་པོ་ལྟ་བུར་
བརྗིད་པའི་སྐུ། །ཤཱཀྱའི་རྒྱལ་པོ་དེ་ལ་ཕྱག་འཚལ་ལོ། །དངོས་བཤམས། ནས། བསྔོ། །སྟོན་པ་མཆོག་དེས་མདོ་སྡེའི་ཆོ་ག་ལས། །ཇི་ལྟར་གསུངས་པའི་ཕན་ཡོན་མ་ལུས་པ། །བདག་ཅག་མགོན་མེད་འགྲོ་བ་མཐའ་དག་

[006A]༄༅། །གིས༑ ༑དེང་འདིར་འཕྲལ་དུ་ཐོབ་པར་བྱིན་གྱིས་རློབས། །མ་རིག་མུན་སེལ་སྒྲོན་མེ་མཆོག་སྡུག་བསྔལ་ནད་སེལ་སྨན་གྱི་ཕུལ། །དམ་ཆོས་དཀོན་མཆོག་ཐམས་ཅད་ལ། །ཕྱག་འཚལ་མཆོད་
ཅིང་སྐྱབས་སུ་མཆི། །དངོས་བཤམས། ནས། བསྔོ། །དམ་ཆོས་དཀོན་མཆོག་བདེན་པའི་བྱིན་རླབས་ཀྱིས། །བདག་སོགས་དེང་ནས་ཚེ་རབས་ཐམས་ཅད་དུ། །རྒྱལ་བ་ཀུན་གྱི་དམ་ཆོས་མ་ལུས་པ། །རྒྱལ་བའི་དགོངས་
པ་ཇི་བཞིན་འགྲུབ་གྱུར་ཅིག་འཇམ་དཔལ་སྐྱབས་གྲོལ་ཕྱག་ན་རྡོ་རྗེ་སོགས། །བདེ་གཤེགས་སྲས་པོ་སུམ་ཁྲི་དྲུག་སྟོང་གིས། །རྒྱལ་བའི་ཐུགས་དམ་བསྐུལ་ཞིང་གླེང་བསླངས་ནས། །མདོ་སྡེའི་ཕན་ཡོན་ཇི་སྐད་
གསུངས་པ་རྣམས། །དེང་འདིར་བདག་ལ་མངོན་དུ་འགྱུར་བར་མཛོད། །འཇིག་རྟེན་སྐྱོང་བ་སྡེ་དཔོན་བཅས་པས་ཀྱང། །སྔོན་ཚེ་སྟོན་པའི་སྤྱན་སྔར་ཞལ་བཞེས་བཞིན། །དགྲ་དང་གནོད་པ་ནད་རིམས་བཟློག་པ་དང། །འཐབ་
རྩོད་ཀུན་ཞི་ལུས་སེམས་བདེ་བ་རྒྱས། །ལོངས་སྤྱོད་དབང་ཕྱུག་ནོར་འབྲུ་ཚེ་འཕེལ་ཞིང། །བསམས་པའི་དོན་རྣམས་ཡིད་བཞིན་འགྲུབ་པ་དང། །རྟག་ཏུ་བསྲུང་སྐྱོབ་གཡེལ་བ་མེད་པར་མཛོད། །དེ་ནས། ཨོཾ་ན་མོ་བྷ་ག་
ཝ་ཏེ༑ བཧཻ་ཥ་ཛྱེ་གུ་རུ་བཻཌཱུ་རྱ་པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སཾ་མྱ་ཀ་སཾ་བུདྡྷཱ་ཡ། ཏདྱ་ཐཱ། ཨོཾ་བཧཻ་ཥ་ཛྱེ་བཧཻ་ཥ་ཛྱེ། མཧཱ་བཧཻ་ཥ་ཛྱེ་བཧཻ་ཥ་ཛྱེ། རཱ་ཛ་ས་མུངྒ་ཏེ་སཱཧཱ། ཞེས་གཟུངས་རིང་ངམ། ཡང་ན། ཏདྱ་ཐཱ། ཨོཾ་བཧཻ་ཥ་ཛྱེ་བཧཻ་ཥ་ཛྱེ་

[006B] རཱ་ཛ་ས་མུངྒ་ཏེ་སཱཧཱ། ཞེས་གཟུངས་ཐུང་ཅི་མང་བཟླ་བར་བྱའོ། །མཇུག་ཏུ་གཏང་རག་གི་མཆོད་པ་མདོར་བསྡུས་བྱས་ཏེ་བཟོད་པར་གསོལ། རྟེན་ཡོད་ན་བརྟན་བཞུགས་དང། མེད་ན་གཞན་དུ་གཤེགས་
ཤིང༑ ཤིས་པ་བརྗོད་དོ།། སྨྲས་པ། ཉོན་མོངས་དུག་ལྔའི་གདོན་གྱིས་མྱོས་པ་ཡི། །མགོན་མེད་ལྔ་བརྒྱ་ཐ་མའི་འགྲོ་རྣམས་ལ། །ཐུགས་རྗེས་དགོངས་ནས་ཤཱཀྱའི་གཙོ་བོ་དེས། །སྙིགས་མའི་རྒྱལ་བ་བདུན་གྱི་ཐུགས་
རྗེ་བསྐུལ། །ཕན་བདེའི་འབྱུང་གནས་མདོ་སྡེའི་ཆོ་ག་གསུངས། །ཐམས་ཅད་མཁྱེན་པ་དཔལ་ལྡན་ཞི་བ་འཚོས། །མདོ་ཆོག་དབང་གི་རྒྱལ་པོའི་དོ་ཤལ་སྤེལ། །དེ་ཉིད་སྙིང་པོའི་ཡང་སྙིང་ཡིད་བཞིན་ནོར། །གང་འདི་དེང་དུས་རྣམ་
པར་གཡེངས་ལྡན་པ། །དད་ལྡན་འགའ་ཡི་དོན་དུ་ཁོ་བོས་བཀོད། །འདིས་མཚོན་རྣམ་དཀར་དགེ་བས་བདག་གཞན་ཀུན། །བདེ་གཤེགས་བརྒྱད་ཀྱིས་དགྱེས་བཞིན་འཛིན་གྱུར་ཅིག་ཅེས་པ་འདི་ཡང། དེང་སང་གི་སྐྱེ་བོ་
འགའ་ལ་ཕན་གདགས་པར་འདོད་པའི་བསམ་པས། ཆོས་སྨྲ་བ་བློ་བཟང་ཆོས་ཀྱི་རྒྱལ་མཚན་གྱིས། ཆོས་གྲྭ་ཆེན་པོ་བཀྲ་ཤིས་ལྷུན་པོའི་གཟིམས་ཁང་དུ་སྦྱར་བའོ།། མངྒ་ལཾ།།    ༈    ཕན་བདེའི་
འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །སརྦ་མངྒ་ལཾ།། །།



﻿
[000]༄༅། །སྨན་བླའི་མདོ་ཆོག་ཉམས་ལེན་བདེ་འཇུག་སྙིང་པོ་ཞེས་བྱ་བ་བཞུགས།། །།

[001A]༄༅། །ན་མོ་མཉྫུ་ཤྲི་ཡེ། སྨན་བླའི་མདོ་ཆོག་ཉམས་ལེན་བདེ་འཇུག་སྙིང་པོ་ནི། བླ་མ་སངས་རྒྱས་དམ་ཆོས་དག་འདུན་ལ། །བྱང་ཆུབ་བར་དུ་
གུས་པས་བདག་སྐྱབས་མཆི། །འགྲོ་བའི་དོན་དུ་སངས་རྒྱས་ཐོབ་བྱའི་ཕྱིར། །ཕུན་ཚོགས་མདོ་སྡེའི་ཆོ་ག་བསྒྲུབ་པར་བགྱི། །སྤྱི་སྒོས་དཀོན་མཆོག་གསུམ་
གྱི་བདེན་པ་དང། །ཆོས་དབྱིངས་རྣམ་དག་ཚོགས་གཉིས་ལྷག་བསམ་མཐུས། །མ་དག་འཁྲུལ་བའི་ལས་སྣང་རགས་པ་ཀུན། །ནུབ་ནས་དག་པའི་སྣང་བར་
གྱུར་པ་ནི། །རྣམ་དག་ཞིང་གི་ཕུན་ཚོགས་ཀུན་བསྡུས་པའི། །ཡིད་འཕྲོག་ས་གཞི་རིན་ཆེན་བྱེ་བས་བརྒྱན། །ཡོན་ཏན་མང་ལྡན་དག་གསལ་ཆུ་མཚོ་དང།།

[002A]༄༅། །དཔག་བསམ་ལྗོན་པས་ཕྱོགས་ཀུན་བརྒྱན་པར་ཤོག་དེ་དབུས་གཞལ་མེད་ཁང་ཆེན་བདེ་གཤེགས་གནས། །རིན་ཆེན་བདུན་བཀོད་ཕྱི་
ནང་ཀུན་ཏུ་གསལ། །འཇིག་རྟེན་འཇིག་རྟེན་འདས་པའི་དགེ་ལེགས་ཀྱིས། །ལེགས་པར་བརྒྱན་པའི་ཁང་བཟང་གྲུབ་གྱུར་ཅིག་དེ་ནང་རིན་ཆེན་ལས་གྲུབ་སེང་
གེའི་ཁྲི། །པདྨའི་སྙིང་པོར་བདེ་གཤེགས་དམ་པའི་ཆོས། །འཕགས་ཚོགས་སོ་སོའི་མངའ་ཐང་ཇི་བཞིན་དུ། །གདན་ཁྲི་མཛེས་པ་ཤ་སྟག་འབྱུང་གྱུར་ཅིག་ཕྱི་
ནང་ཀུན་ཏུ་རང་རང་ཆ་རིས་བཞིན། །མཆོད་སྤྲིན་བསམ་ཡས་ཕུང་པོ་གསུམ་པ་ཡི། །མདོ་དང་བཟང་པོ་སྤྱོད་པའི་སྨོན་ལམ་བཞིན། །གྲུབ་ནས་དགྱེས་བཞིན་
ལེགས་པར་སྤྱོད་གྱུར་ཅིག་སྟོན་པས་སངས་རྒྱས་ཞིང་བསྐུལ་ཏིང་འཛིན་གྱིས། །བདེ་གཤེགས་བདུན་པོ་མངོན་སུམ་སྤྱན་དྲངས་ལྟར། །དད་མོས་ཐུགས་རྗེས་

[002B] །འདིར་གཤེགས་རང་རང་གདན་ལ་བཞུགས་སུ་གསོལ། །གང་གི་ཞབས་པད་བསྟེན་པའི་བཀའ་དྲིན་ལས། །ངན་འགྲོ་སྲིད་ཞིའི་སྐྱོན་ཡོན་
རིག་གྱུར་ནས། །སྐྱེས་བུའི་དོན་ལ་སེམས་པའི་སྐབས་རྙེད་པ། །རྩ་བའི་བླ་མ་རྣམས་ལ་ཕྱག་འཚལ་ལོ། །གང་རྣམས་རིམ་པར་བརྒྱུད་པའི་བཀའ་དྲིན་ལས། །སྔོན་ཚེ་རྒྱལ་བས་
གསུངས་པའི་ཕན་བདེའི་ལམ། །ཤིན་ཏུ་རྙེད་དཀའ་བདག་གིས་རྙེད་གྱུར་པ། །བརྒྱུད་པའི་བླ་མ་རྣམས་ལ་། མཉམ་མེད་ཤཱཀྱའི་རྒྱལ་པོ་ཟས་གཙང་སྲས། །བློ་ཆེན་གསུང་གི་
དབང་ཕྱུག་འཇམ་པའི་དབྱངས། །དེ་སྲས་གངས་ཅན་དཔལ་མགོན་ཞི་བ་མཚོ། །བཀའ་དྲིན་མཚུངས་མེད་གསུམ་ལ་། བོད་འབངས་ཐུགས་ཀྱི་དཀྱིལ་བཟུང་ཁྲི་སྲོང་ལྡེ། །
དེ་སྲས་མུ་ནེ་བཙན་དང་སད་ན་ལེགས། །ཚེས་སེམས་གཙང་མའི་ཞབས་དང་འོད་ཀྱིས་བསྲུངས། །སྔ་དང་ཆོས་རྒྱལ་རྣམས་ལ་་མངའ་བདག་དཔལ་འཁོར་བཙན་དང་ཉི་མ་
མགོན། །བཀྲ་ཤིས་ལྔ་དང་ལྷ་བཙུན་ཁུ་དབོན་གཉིས། །ཞི་བ་འོད་དང་འོད་ལྡེ་རྩེ་ལྡེའི་ཞབས། །ཕྱི་དང་ཆོས་རྒྱལ་རྣམས་ལ་་མངའ་རིགས་སྣར་དང་ཞུ་ལྷན་ཆུ་ལྷ་དང། །གྲོ་མོ་

[003A]༄༅། །ཆེ་དང་སྒོམ་སེང་ནམ་མཁའ་གྲགས། །བསོད་ཡེ་བསོད་གྲགས་བསོད་རྒྱལ་བཟང་པོ་དཔལ། །ལོ་ཆེན་ཡབ་སྲས་རྣམས་ལ་་གངས་ཅན་ཕན་བདེའི་དཔལ་
འབྱོར་འབྱུང་བའི་སྒོ། །དམན་མཆོག་ཀུན་གྱིས་སྒྲུབ་ཏུ་རུང་བའི་ལམ། །ཆོས་རྒྱལ་ཐུགས་དམ་མདོ་སྡེའི་ཆོ་ག་འདི། །འཛིན་སྐྱོང་སྤེལ་མཛད་རྣམས་ལ་་དོན་གཉིས་མཐར་
ཕྱིན་སྟོན་པ་རྫོགས་སངས་རྒྱས། །བདེན་གཉིས་ཟུང་འཇུག་བསྟན་པ་དམ་པའི་ཆོས། །ཚོགས་གཉིས་ཉམས་ལེན་འཕགས་མཆོག་དགེ་འདུན་ཏེ། །སྐྱབས་གནས་དཀོན་
མཆོག་གསུམ་ལ་་ཤར་ཕྱོགས་གང་གའའི་ཀླུང་གི་བྱེ་སྙེད་ན། །གཞན་གྱིས་མི་ཐུབ་རྣམ་དག་ཞིང་གི་དཔལ། །བགྲང་ཡས་སེམས་དཔས་བསྐོར་བའི་བཅོམ་ལྡན་
འདས། །མཚན་ལེགས་ཡོངས་གྲགས་དཔལ་ལ་། ཤར་ཕྱོགས་གང་གའའི་ཀླུང་བདུན་བྱེ་སྙེད་ན། །རིན་ཆེན་ལྡན་པའི་རྣམ་དག་་བགྲང་ཡས་། རིན་ཆེན་ཟླ་བའི་
ཞབས་ལ་། ཤར་ཕྱོགས་གང་གའའི་ཀླུང་ལྔའི་། སྦོས་ཀྱི་ཡོངས་གང་། བགྲང་ཡས་། གསང་བཟང་དྲི་མེད་སྣང་ལ་། ཤར་ཕྱོགས་གང་གའའི་ཀླུང་

[003B] མྱ་ངན་བྲལ་བའི་། བགྲང་ཡས་། མྱ་ངན་མེད་མཆོག་དཔལ་ལ་། ཤར་ཕྱོགས་གང་གའའི་ཀླུང་བརྒྱད་། ཆོས་ཀྱི་རྒྱལ་མཚན་། བགྲང་ཡས་། ཆོས་བསྒྲགས་རྒྱ་མཚོའི་དབྱངས་ལ་
ཤར་ཕྱོགས་གང་གའའི་ཀླུ་དད་བུའི་། རིན་ཆེན་རྒྱ་མཚོས་། བགྲང་ཡས་། མངོན་མཁྱེན་རྒྱལ་པོའི་ཞབས་ལ་། ཤར་ཕྱོགས་གང་གའའི་ཀླུང་བཅུའི་། བཻཌཱུ་རྱའི་སྣང་། བགྲང་ཡས་། སྨན་གྱི་རྒྱལ་པོའི་
ཞབས་ལ་། ཐུགས་རྗེས་རྩོན་འགྲུས་མཆོག་གི་རྩེར་གཤེགས་པས། །སྙིགས་དུས་རྒྱལ་བ་གཞན་གྱིས་མི་འདུལ་པའི། །མི་མཇེད་ཚེ་ལོ་བརྒྱ་པའི་ཞིང་གི་དཔལ། །འདྲེན་མཆོག་ཤཱཀྱའི་ཏོག་ལ་། ཀུན་
འབྱུང་མུན་པའི་ས་བོན་མཐར་མཛད་ཅིང། །སྡུག་བསྔལ་ཟུག་རྔུའི་རྩ་བ་དྲུང་ནས་འབྱིན། །རྒྱལ་ཡུམ་ཤེས་རབ་ཕ་རོལ་ཕྱིན་ལ་སོགས། །ཐེག་གསུམ་དམ་པའི་ཆོས་ལ་། ཆོས་ཀྱི་རྒྱལ་བུ་གཞོན་ནུ་མཁྱེན་
པའི་གཏེར། །བདག་ཅག་ཉེས་བརྒྱས་གཟིང་པའི་འགྲོ་བ་ལ། །ཟབ་ཡངས་ལམ་འདི་མངོན་དུ་འགྱུར་མཛད་པ། །རྗེ་བཙུན་འཇམ་པའི་དབྱངས་ལ་། ཐབས་མཁས་ཐུགས་རྗེ་ཕུལ་དུ་བྱུང་བའི་མཐུས། །དུས་
མིན་འཆི་གསོ་རྒྱལ་སྲིད་སྤེལ་སོགས་སླད། །མཆོད་པའི་སྦྱོར་བ་གསལ་བར་སྟོན་མཛད་པ། །འཕགས་པ་སྐྱབས་གྲོ་ལ་མཛད་ལ་། ཡངས་པ་ཅན་དུ་བདེ་གཤེགས་བརྒྱད་འཛོམས་ནས། །སྤྱི་སྒོས་བསྟ་
[004A]༄༅། །པ་སྲུང་བར་བཀའ་བསྒོས་ཤིང། །རང་རང་བདེན་པའི་ངག་གིས་ཞལ་བཞེས་པ། །གསང་བདག་འཁོར་དང་བཅས་ལ་། ཡངས་པ་ཅན་དུ་སྨན་བླའི་མཚན་ཐོས་པས། །བདེན་མཐོང་
མདོ་འདི་སྲུང་བར་དམ་བཅས་པ། །བདུན་འབུམ་འཁོར་གྱིས་བསྐོར་བའི་བཅུ་གཉིས་པོ། །གནོད་སྤྱིན་སྡེ་དཔོན་རྣམས་ལ་། མཁའ་ཁྱབ་ཞིང་གི་ཕྱག་འོས་ཐམས་ཅད་ལ། །ཡོན་ཏན་ཞིང་དུ་ལྷག་པར་ཐོས་
པའི་བློས། །འགྲོ་ཀུན་ཞིང་རྡུལ་གྲངས་མེད་ལུས་སྤྲུལ་ནས། །སངས་རྒྱས་ཞིང་མཐར་རྟག་ཏུ་གུས་ཕྱག་འཚལ། །མཆོད་པ་ཀུན་འདུས་སྡིག་པ་མཐའ་དག་བཤགས། །དགེ་ལ་ཡི་རང་ཆོས་འཁོར་བསྐོར་
བར་བསྐུལ། །མྱ་ངན་མི་འདའ་བཞུགས་པར་གསོལ་བ་འདེབས། །དགེ་རྩ་རྫོགས་བྱང་ཉིད་དུ་བསྔོ་བར་བགྱི། །བདག་ཅག་དུས་ངན་སེམས་ཅན་བསྐྱབ་པའི་ཕྱིར། །བདེ་གཤེགས་རྣམས་ཀྱིས་
སྨོན་ལམ་གང་བཏབ་དང། །ཐུབ་དབང་སྲས་དང་བཀའ་སྡོད་བཅས་པ་ཡིས། །བཀའ་བསྩལ་ཞལ་བཞེས་མཐའ་དག་འགྲུབ་གྱུར་ཅིག་སྤྲོ་ན་མཚན་ལན་བདུན་བརྗོད། མཚན་ལེགས་རྒྱལ་པོར་ཕྱག་མཆོད་
མཚན་བཟླས་མཐུས། །རྒྱལ་བ་མཆོག་དེས་སྔོན་ཚེ་གཞན་དོན་དུ། །ནད་གདོན་རིམས་སོགས་འཇིགས་པ་མཐའ་དག་ཞི། །འོན་ལོང་སྨྱོ་སོགས་སྡུག་བསྔལ་ནད་རྒྱུན་ཆད། །དམྱལ་བའི་ལས་ཟད་

[004B] །དབུལ་འཕོངས་ཀུན་ཀྱང་དབྱིག་སོགས་ཡོ་བྱད་འཕེལ། །བཅིང་དང་རྡེག་སོགས་ལུས་གདུང་མཐའ་དག་ཞི། །མགོན་མེད་དུག་སྦྲུལ་སོགས་ཀྱིས་གཙིས་ལས་ཐར། །འཐབ་རྩོད་འགྱེད་
རྣམས་ཕན་ཚུན་བྱམས་སེམས་ལྡན། །ཆུས་ཁྱེར་སྨེ་སྔགས་འདོན་རྣམས་དབུགས་ཕྱིན་ཤོག་ཅེས་པའི་སྨོན་ལམ་ཆེན་པོ་རྣམ་པ་བརྒྱད། །བདག་སོགས་འགྲོ་བས་མྱུར་དུ་འགྲུབ་པར་ཤོག་ཤི་འཕོས་
དག་པའི་ཞིང་དང་པདྨ་ལ། །རྫུས་སྐྱེས་ཡོན་ཏན་ཀུན་རྫོགས་དེ་ལ་སོགས། །རྒྱལ་བ་ཀུན་མཉེས་སྐད་ཅིག་སྐད་ཅིག་ལ། །སངས་རྒྱས་ཞིང་ཀུན་བགྲོད་པའི་མཐུ་ཐོབ་ཤོག་མཚན་བརྗོད། རིན་ཆེན་ཟླ་བ་་
རྒྱལ་བ་། དབུལ་གཡེངས་དགེ་ལས་ཉམས་རྣམས་དགེ་ཆོས་འཕེལ། །བཀྲེས་སྐོམ་ལས་ཟད་མཐོ་རིས་ཕུན་ཚོགས་རྒྱས། །བུ་ནང་གི་ཀྱོད་རྟག་ཏུ་སྐྱེས་པར་གྱུར། །བཤེས་བྲལ་མྱ་ངན་གྱིས་གདུངས་
མྱ་ངན་བྲལ། །མུན་པར་གདོན་གྱིས་གཙེས་རྣམས་གདོན་སོགས་ཐར། །དམན་མོས་དགེ་མཆོག་བྲལ་རྣམས་ལུང་རྟོགས་རྒྱས། །ཐེག་ཆེན་སྤོང་རྣམས་རྫོགས་བྱང་བསམ་སྦྱོར་བརྟན། །བར་མའི་སྡུག་
བསྔལ་མྱོང་རྣམས་བསིལ་ཐོབ་ཤོག་ཅེས་པའི་སྨོན་ལམ་ཆེན་པོ་རྣམ་པ་བརྒྱད། །ཞེས་སོགས་འདྲ། མཚན་བརྗོད། གསེར་བཟང་དྲི་མེད་། རྒྱལ་བ་། བསང་པས་ཚེ་ཐུང་གྱུར་རྣམས་ཡུན་རིང་འཚོ་

[005A]༄༅། །བརྐུས་ཕྲོགས་དབུལ་པོར་སྐྱེས་རྣམས་ལོངས་སྤྱོད་འཕེལ། །གནོད་སེམས་འཐབ་ཅིང་རྩོད་རྣམས་བྱམས་པ་རྒྱས། །ཚུལ་འཆལ་སྡོམ་གནས་སེམས་བསྐྱེད་སྒྲིབ་བྱང་ཤོག་ཅེས་
པའི་སྨོན་ལམ་ཆེན་པོ་རྣམ་པ་བཞི། །ཞེས་སོགས་འདྲ། མཚན་བརྗོད། མྱ་ངན་མེད་མཆོག་། རྒྱལ་བ་། མྱ་ངན་སོགས་མྱོད་སྐྱོན་བྲལ་ཚེ་རིང་བདེ། །དམྱལ་བར་མྱ་ངན་མེད་མཐོང་བདེ་བ་འབར་
དབུལ་པོ་མདོག་ངན་ལུས་མཛེས་ལོངས་སྤྱོད་འཕེལ། །འབྱུང་པོས་མདངས་ཕྲོགས་ཞི་ཞིང་བྱམས་གནས་ཤོག་ཅེས་པའི་སྨོན་ལམ་ཆེན་པོ་རྣམ་པ་བཞི། །ཞེས་སོགས་འདྲ། མཚན་བརྗོད། ཆོས་
བསྒྲགས་རྒྱ་མཚོར་། རྒྱལ་བ་། དད་མེད་ལོག་ལྟ་དད་ལྡན་ཡང་དག་ལྟ། །མཐའ་འཁོབ་དགེ་ཉམས་མཚན་གྱིས་བྱང་སེམས་སྐྱེས། །དཔལ་བས་སྡིག་བྱེད་འབྱོར་ལྡན་སྡིག་དང་བྲལ། །འཐབ་ཅིང་
རྩོད་རྣམས་སླར་ལོག་བྱམས་གནས་ཤོག་ཅེས་པའི་སྨོན་ལམ་ཆེན་པོ་རྣམ་པ་བཞི། །ཞེས་སོགས་འདྲ། མཚན་བརྗོད། མངོན་མཁྱེན་རྒྱལ་པོར་། རྒྱལ་བ་། བྱ་བ་ངན་ཞེན་འབྱོར་ལྡན་
དགེ་བ་འཕེལ། །མི་དགེའི་ལམ་ཞུགས་དགེ་ལམ་རྒྱུ་འབྲས་ཐོབ། །གཞན་དབང་གྱུར་རྣམས་རང་དབང་བདེ་བ་འཕེལ། །ཚེ་ཐུང་རྒྱུ་བསགས་མཚན་ཐོས་ཚེ་རིང་ཤིག་ཅེས་པའི་སྨོན་ལམ་ཆེན་པོ་

[005B] ཞེས་སོགས་འདྲ། མཚན་བརྗོད། སྨན་གྱི་རྒྱལ་པོར་། རྒྱལ་བ་། མཚན་དཔེའི་དཔལ་འབར་ཀུན་ཀྱང་བདག་འདྲར་གྱུར། །བཻཌཱུར་འོད་ཀྱིས་གླིང་བར་མུན་པ་ཞི། །ཤེས་རབ་ཐབས་ཀྱིས་ཡོ་
བྱད་ཟང་མི་ཤེས། །དམན་མོས་ལམ་ངན་ཞུགས་རྣམས་ལམ་མཆོག་བགྲོད། །སྡོམ་གསུམ་མ་ཉམས་ཚུལ་ལྡན་ངན་སོང་བྲལ། །མདོག་དན་ནད་པ་ཡན་ལག་དབང་པོ་ཚང། །ནད་ཀྱིས་གཟིར་རྣམས་
ནད་མེད་ཡོ་བྱད་འཕེལ། །བུད་མེད་སྐྱོན་གཟིར་དེ་བྲལ་སྐྱེས་དབང་ལྡན། །ལྟ་ངན་བདུད་ཞགས་ཡང་དག་ལྷ་བས་སྦྱངས། །རྒྱལ་པོས་མནར་རྣམས་གནོད་པ་ཀུན་ལས་ཐར། །བཀྲེས་པའི་སྡིག་བྱེད་
ཆོས་འབྱོར་ཁ་ཟས་མྱོང། །ཚ་སོགས་གོས་ཐོབ་འཕགས་ཚུལ་རྣམ་གྲོལ་ཤོག་ཅེས་པའི་སྨོན་ལམ་ཆེན་པོ་བཅུ་གཉིས་པོ། །ཞེས་སོགས་འདྲ། མཚན་བརྗོད། ཤཱཀྱའི་རྒྱལ་པོར་ཕྱག་མཆོད་
མཚན་བཟླས་མཐུས། །རྒྱལ་བ་མཆོག་དེས་སྙིགས་དུས་འགྲོ་བའི་སླད། །བདེ་གཤེགས་བདུན་གྱི་སྔོན་གྱི་སྨོན་ལམ་དང། །ཆོ་གའི་བསམ་སྦྱོར་ཁྱད་པར་ཅན་རྣམས་གསུངས། །བརྒྱས་པ་
འཛོམས་ནས་བཻཌཱུར་གཟུངས་ཆེན་གྱི། །ཕན་ཡོན་གསུངས་ནས་ཚུལ་འདིར་བསྐུལ་བ་ལྟར། །དེང་འདིར་འབད་ལས་ལེགས་ཚོགས་གང་འཐོབ་པ། །བདག་སོགས་འགྲོ་བས་མྱུར་དུ་འགྲུབ་པར་ཤོག་

[006A]༄༅། །དམ་པའི་ཆོས་ལ་ཕྱག་འཚལ་མཆོད་པའི་མཐུས། །མཚན་ཐོས་ཙམ་གྱིས་སྐྱོན་ཟད་ཡོན་ཏན་འཕེལ། །ཞེས་སོགས་བདེ་གཤེགས་བཀའ་ལུང་འགྱུར་མེད་རྣམས་
བདག་སོགས་། འཇམ་པའི་དབྱངས་ལ་། ཁྱེད་ཀྱིས་ཡོན་ཏན་བསམ་ཡས་མདོ་སྡེ་འདི། །ཐུབ་ལ་ནན་གྱིས་ཞུས་པའི་ཕན་ཡོན་ཀུན། །བདག་སོགས་། སྐྱབས་གྲོལ་མཛད་ལ་་
སྨན་བླའི་མཚན་གྱིས་ཉམ་ཐག་ནད་པ་དང། །དུས་མིན་འཆི་གསོ་རྒྱལ་སྲིད་རྒྱས་སོགས་རྣམས། །བདག་སོགས་། གསང་བདག་མགོན་དང་ཚངས་དབང་རྒྱལ་ཆེན་སོགས། །དམ་
ཅན་སྲུང་མར་། མདོ་འདི་སྤྱོད་སར་ཁྱེད་རྣམས་ལེགས་བྱོན་ནས། །སྲུང་སྐྱོབ་སྐྱོན་སེལ་ཡོན་ཏན་ཀུན་སྒྲུབ་ཅེས། དམ་བཅས་ཟོ་བོར་ཕན་ཡོན་མང་དུ་བཤད། །གཟུངས་བསྩལ་
ཕྱག་རྡོར་སྒྲུབ་ཐབས་བསྟན་པ་ཀུན། །བདག་སོགས་། ལྷག་པར་བགེགས་ལྡོག་མཐུན་རྐྱེན་ཚང་གྱུར་ཅིག་ །གནོད་སྦྱིན་རྣམས་ལ་། ཁྱེད་ཀྱིས་སྨན་བླའི་མཚན་ཐོས་བདེན་པ་མཐོང་
མདོ་འདི་སྲུང་བར་དམ་བཅས་ཇི་བཞིན་མཛོད། །ལྷག་པར་བགེགས་ལྡོག་མཐུན་རྐྱེན་ཚད་གྱུར་ཅིག་འདིར་སྤྲོ་ན་བཻཌཱུའི་གཟུངས་བཟླ། བསྡུ་ན། ཏདྱ་ཐཱ། ཨོཾ་བཧཻ་ཥ་ཛྱེ་བཧཻ་ཥ་ཛྱེ། མཧཱ་བཧཻ་ཥ་ཛྱེ་བཧཻ་ཥ་

[006B] བཟླ། སྙིགས་དུས་འགྲོ་ལ་དགོངས་པའི་བཅོམ་ལྡན་འདས། །བདེ་གཤེགས་བདུན་དང་ཐུབ་དབང་དམ་པའི་ཆོས། །འཇམ་དབྱངས་སྐྱབས་གྲོལ་ཕྱག་རྡོར་འཁོར་དང་བཅས། །གནོད་
སྦྱིན་སྡེ་དཔོན་རྣམས་ལ་གུས་ཕྱག་འཚལ་དེ་ལྟར་བདེ་གཤེགས་འཁོར་དང་བཅས་རྣམས་ལ། །ཕྱག་འཚལ་མཆོད་དང་སྡིག་བཤགས་ཡི་རང་བསྐུལ། །གསོལ་གདབ་སྨོན་ལམ་མཐུ་ཡིས་ཆོས་རྒྱལ་
སྲིད༑ ༑ཕན་བདེ་ཆེར་རྒྱས་དམ་ཆོས་རིང་གནས་ཤོག་དེ་སྐད་གསོལ་ཚེ་སྒོ་གསུམ་ཉེས་སྐྱོན་གྱི། །ནོངས་པ་ཅི་བགྱིས་གནོད་ཞིང་འགྱོད་པས་བཤགས། །བཟོད་པ་བཞེས་ནས་རང་རང་གནས་སུ་བཞུད་
སྤྱན་འདྲེན་ཚེ་ན་ཐུགས་རྗེས་མྱུར་གཤེགས་གསོལ། །བཀྲ་ཤིས་ཀུན་གྱི་དབང་ཕྱུག་བཅོམ་ལྡན་འདས། །བདེ་གཤེགས་། འཇམ་དབྱངས་། གནོད་སྤྱིན་སྡེ་དཔོན་རྣམས་ཀྱི་བཀྲ་ཤིས་ཤོག་
ཅེས་པ་འདི་ནི་རྗེ་པྲ་ཛྙཱ་རཏྣ་སྣའི་ཉམས་ལེན་བདེ་འཇུག་གི་སྙིང་པོ་གསལ་བར་བསྡུས་ཏེ་དྷརྨ་བྷ་དྲས་སྤྱར་བའོ།།



﻿   ༈    སྨན་བླའི་མདོ་ཆོག་ཡིད་བཞིན་ནོར་བུ་ལ་གསུམ། སྔོན་འགྲོ། དངོས་གཞི། མཇུག་ཆོག་གོ་
དང་པོ་ལ་གཉིས། བཤམ་པ་དང། བསྒོམ་པའོ། །གཉིས་པ་ལ་གསུམ། སྐྱབས་སེམས་སྟོང་ཉིད་ཚད་མེད་བསྒོམ་པ། ས་ཁང་གདན་མཆོད་བྱིན་གྱིས་བརླབ་པ། ཚོགས་ཞིང་སྤྱན་འདྲེན་

[010B] །གཉིས་པ་དངོས་གཞི་ལ་གསུམ། མདོར་བསྟན་སྤྱིའི་ཕྱག་མཆོད་ཐུགས་དམ་བསྐུལ་བ། རྒྱས་བཤད་སོ་སོའི་ཕྱག་མཆོད་སྨོན་ལམ། ཞར་བྱུང་གཟུངས་སྔགས་བཟླ་བའོ་
གཉིས་པ་ལ་གསུམ། སངས་རྒྱས་ཀྱི་ཕྱག་མཆོད་སྨོན་ལམ། ཆོས་ཀྱི་ཕྱག་མཆོད་སྨོན་ལམ། དགེ་འདུན་གྱི་ཕྱག་མཆོད་སྨོན་ལམ་མོ། །དང་པོ་ལ་བརྒྱད། མཚན་ལེགས་ཀྱི་ཕྱག་མཆོད་སྨོན་
ལམ་ནས། ཤཱཀ་ཐུབ་ཀྱི་ཕྱག་མཆོད་སྨོན་ལམ་གྱི་བར་རོ། །གསུམ་པ་དགེ་འདུན་གྱི་ཕྱག་མཆོད་སྨོན་ལམ་ལ་གཉིས། བྱང་སེམས་ཀྱི་ཕྱག་མཆོད་སྨོན་ལམ་དང། བཀའ་སྲུང་གི་ཕྱག་མཆོད་
སྨོན་ལམ་མོ། །གསུམ་པ་མཇུག་ཆོག་ལ་བཞི། གཏང་རག་བཟོད་གསོལ། ཤིས་བརྗོད་དོ།།  ཞེས་པ་འདི་ཡང་དགེ་སློང་དྷརྨ་བྷ་དྲས་ཕན་འདོད་ཀྱིས་བྲིས།།།



