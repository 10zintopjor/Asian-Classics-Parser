   ༈    སྒྲུབ་ཐབས་རིན་འབྱུང་གི་ཁོལ་པོ་ཀུནྡྷ་ལིའི་བཟླས་པའི་མཇུག་ཏུ། ཨོཾ་པི་ཤ་ཙི་ཀུནྡྷ་ལི་ཨརྒྷཾ། ནས་

[014B] སྟོང་གསུམ་བསྐོར་ནས་བདག་ཉིད་དང། །དཔལ་ལྡན་ཚོགས་ཀྱི་བདག་པོ་ལ། །ཟས་གོས་ནོར་འབྲུ་མཁོ་རྒྱུའི་རྫས། །སྟེར་མཛད་ཀུནྡྷ་ལི་ལ་བསྟོད། །བདག་
ཅག་རྫོགས་བྱང་སྒྲུབ་པ་ཡི། །འགལ་རྐྱེན་བར་གཅོད་ཀུན་སྲུང་ཞིང། །མཐུན་རྐྱེན་དཔལ་འབྱོར་ལོངས་སྤྱོད་དང། །ནོར་འབྲུ་རིན་ཆེན་སྩོལ་བར་མཛོད། །དེང་ནས་ཚེ་རབས་ཐམས་ཅད་
དུ༑ ༑ཕན་ཚུན་ཆོས་དང་ཟང་ཟིང་གིས། །ཕན་ཐོགས་དབྱར་མཚོའི་རྗེས་འགྲོ་ཞིང། །མཐར་ཐུག་བྱང་ཆེན་མྱུར་ཐོབ་ཤོག་ཅེས་པ་འདི་ཡང་བསྟན་པའི་གསལ་བྱེད་བདེ་ཆེན་སྤྲུལ་
པའི་སྐུའི་ཐུགས་བཞེད་ལྟར་དྷརྨ་བྷ་དྲས་གཡར་ཁྲལ་དུ་བྲིས་



﻿༄༅། །ཀུན་དྷ་ལེའི་སྒྲུབ་ཐབས་བཞུགས་སོ།།

[001A] །ན་མོ་བཛྲ་པཱ་ཎི་ཡེ། རྒྱལ་ཀུན་མཐུ་སྟོབས་གཅིག་བསྡུས་ནས། །མ་རུངས་འདུལ་དཀའ་འདུལ་བའི་ཕྱིར། །ཁྲོ་རྒྱལ་འབྱུང་
འདུལ་སྐུར་བསྟན་པ། །རྡོ་རྗེ་འཛིན་ལ་གུས་པས་འདུད། །སྐལ་དམན་དང་པོའི་ལས་ཅན་རྣམས། །ལོག་འཚོའི་མ་སྦགས་ཆོས་མཐུན་གྱི། །འཚོ་བ་སྦྱོར་བའི་མན་ངག་
ཞིག་དམ་པའི་གསུང་བཞིན་འདི་ན་སྤེལ། །འདིར་མཁས་གྲུབ་ཁྱུང་བའི་རྣལ་འབྱོར་གྱི་ཞལ་ནས། མིའི་ཡོན་བདག་ངོ་སྲུང་དཀའ། །ལྷའི་ཡོན་བདག་སྒྲུབ་པར་བྱ། །
ཞེས་གསུངས་པ་ལྟར། དེང་སང་ཆོས་སྙིང་ནས་ལྷུར་བྱེད་མཁན་ལ་ཆོས་མཐུན་གྱི་འཚོ་བ་རྙེད་ཤིན་ཏུ་དཀའ་བའི་སྐབས་འདིར་ཁོལ་བོ་ཀུནྡྷ་ལི་འདི་སྒྲུབ་ན་ཆ་རྐྱེན་

[002A] །ཚོགས་མེད་དུ་འགྲུབ་སླ་བར་གསུངས་པས་དེ་སྒྲུབ་པར་འདོད་ན་གཞུང་ལས་གསུང་པའི་བྲིས་སྐུ་ལེགས་པར་འདུ་བྱས་
ལྷ་ཆེན་ཚོགས་བདག་དཀར་པོ་བཀའ་གདམས་ལུགས་སམ་ཇོ་བོ་ལུགས་ཀྱི་སྐུ་རྗེའི་ཕྱག་ཚྭ་ལྟ་བུ་བྱུང་ན་རབ། མིན་ཀྱང་བྲིས་འབུར་ཅི་རིགས་པའི་མདུན་དུ་ཁོལ་བའི་སྐུ་
བཀྲམ། ཚོགས་བདག་ལ་བག་ཕྱེ་མར་དང་སྦོས་སྦྲང་རྩི་སྦྱར་བའི་ལ་དུ་རིལ་བུ་མང་དུ་བཤམས། ཁོལ་བོ་ལ། འབྲས་ཆེན། དཀར་གསུམ། མངར་གསུམ། ཤིང་འབྲས་
སྣ་ཚོགས་སོགས་བཟའ་བ་གཙང་མའི་སྦུང་གཏོར་དང། སྤོས་དཀར་དང་ཙནྡན་གྱི་བདུག་རྫས་སོགས་འདུ་བྱས་ལ། སྐྱབས་སེམས་ཚད་མེད་བཞི་སྔོན་དུ་བཏང་

[002B] ལོང་ཡོང་དུས། ཨོཾ་ཤུ་ནྱ་ཏཱས་ནས་ཀོཉྲ་ཧཾ། སྟོང་པའི་ངང་ལས་ཧྲཱི་ལས་ཆུ་སྐྱེས་དབུས། རཾ་ལས་ཉི་དཀྱིལ་
སྟེང་དུ་རང་སེམས་ཧཱུཾ། །དེ་ཉིད་ཡོངས་གྱུར་རྡོ་རྗེ་ཧཱུཾ་མཐིང་ནག་འོད་ཀྱིས་འཕྲོ་འདུ་ཡོངས་སུ་གྱུར་བ་ལས། །རང་ཉིད་ཁྲོ་རྒྱལ་འབྱུང་པོ་འདུལ་བྱེད་ཆེ། །སྐུ་མདོག་མིག་སྨན་ལྟར་ནག་ཆེར་འབར་བ། །སྤྱན་གསུམ་
ཞལ་གདངས་ལྗགས་འདྲིལ་མཆེ་བ་གཙིགས། །སྨིན་མ་སྨ་ར་དབུ་སྐྲ་གྱེན་དུ་བརྫེས། །ཕྱག་བཞི་དང་པོ་གཉིས་ཀྱི་ཕྱག་རྒྱ་འཆིང། །གཡས་ཀྱི་འོག་མས་འབར་བའི་རྡོ་རྗེ་འཕྱར། །གཡོན་གྱི་འོག་མས་སྡིགས་མཛུབ་
ཞགས་པ་བསྣམས། །གཡས་བསྐུམ་གཡོན་རྐྱང་ཚོགས་བདག་སྟེང་ན་འགྱིང། །སྟག་པགས་ཤམ་ཐབས་མི་མགོའི་དབུ་རྒྱན་ཅན། །མགོ་རློན་དོ་ཤལ་ཀླུ་བརྒྱད་སྐུ་ལ་བརྒྱན། །སྤྱི་བོར་མི་བསྐྱོད་རྒྱལ་པོས་རྒྱས་
བཏབ་ཅིང། །ཡེ་ཤེས་མེ་དཔུང་འབར་བའི་དབུས་ན་བཞུགས། །གནས་གསུམ་ཡི་གེ་གསུམ་གྱིས་ལེགས་པར་མཚན། །ཐུགས་ཀའི་འོད་ཀྱིས་རྒྱལ་ཀུན་སྤྱན་དྲངས་ཏེ། །ཛཿ་ཧཱུཾ་བཾ་ཧོཿ་དམ་ཡེ་དབྱེར་མེད་གྱུར། །
ཨོཾ་བཧུ་ཏ་ཊ་མ་ར་ས་པ་རི་ཝཱ་ར་ཨ་རྒྷཾ་ནས་ཤཔྟའི་བར་གྱིས་མཆོད། དཔལ་ཆེན་དྲི་མེད་ནམ་མཁའི་མདངས་དང་ལྡན། །དུས་མཐའི་སྤྲིན་ལྟར་ཧཱུཾ་སྒྲ་འབྲུག་སྟོང་ཆེ། །འབར་བའི་རྡོ་རྗེས་བགེགས་ཀྱི་ཀླང་

[003A]༄༅། །པ་འགེམས། །ཕྱག་ན་རྡོ་རྗེ་བསྣམས་ལ་ཕྱག་འཚལ་ལོ། །ཞེས་བསྟོད། བཟླས་པ་ནི། ཐུགས་ཀར་རྡོ་རྗེ་རྩེ་ལྔ་པའི་ལྟེ་བར་ཧཱུཾ་མཐིང་ནག་གི་མཐར་སྔགས་འཕྲེང་གིས་བསྐོར་བར་
བསམ་ལ། ཧཱུཾ་བཛྲ་ཕཊ། ཅེས་སྙིང་པོ་ཅི་ནུས་བཟླས་ལ། མཆོད་བསྟོད་མདོར་བསྡུས་བྱ། །དེ་ནས་མཆོད་པ་བྱ་རྒྱུད་ལྟར་བྱིན་གྱིས་རླབས་ལ། རང་གི་མདུན་དུ་པད་ཟླའི་གདན་ལ་ལྷ་ཆེན་ཚོགས་བདག་དཀར་པོ་གླང་པོ་
ཆེའི་གདོང་པ་ཅན། ཕྱག་གཡས་གཉིས་ན་ལ་ཕུག་དང་འཕྲེང་བ་ཅན། གཡོན་གཉིས་ན་ནེའུ་ལེ་དང་དགྲ་སྟ་འཛིན་པ། གསུས་པ་འཕྱང་བ། རིན་པོ་ཆེའི་རྒྱན་དང་སྟག་སྤགས་ཀྱི་སྟོད་གཡོགས་སྨད་གཡོགས་གསོལ་
བ༑ རལ་བའི་ཐོར་ཚུགས་ཅན། སྣ་ཤལ་དམར་པ་གཡས་བརྐྱང་གི་རོལ་བའི་སྟབས་ཀྱིས་བྱི་བའི་གདན་ལ་བཞུགས་པར་བསམ་ལ། རིལ་བུ་རྣམས་འབྲུ་གསུམ་གྱིས་བྱིན་གྱིས་རླབས། ཨོཾ་ཨཱ་ཧཱུཾ། ཞེས་མཐེབ་སྲིན་
གཡས་པས་རིལ་བུ་རྣམས་རིམ་པས་ཆུ་ནང་དུ་བསྒྱུར་པས་སྣ་ཤལ་གྱིས་བླངས་ཤིང་གསོལ་བར་བསམ་ལ། ཉེར་གཅིག་གམ་བདུན་སོགས་གང་ནུས་སུ་ཕུལ། དེ་ནས། ཚོགས་ཀྱི་བདག་པོའི་མདུན་དུ་ཐང་ཀ་སྐད་ཅིག་གིས་གནོད་
སྦྱིན་ཀུནྡྷ་ལི་དཀར་པོ་གཡས་ལྕགས་ཀྱུ་དང། གཡོན་གླང་པོ་ཆེའི་སྣ་ནས་ཁྲིད་པ། ཐུན་མཚམས་རེ་ལ་སྟོང་གསུམ་བསྐོར་བར་ནུས་པ་མདུན་དུ་བཞུགས་པར་གྱུར། ཨོཾ་པི་ཤ་ཙི་ཀུནྡྷ་ལི་ཨི་དམ་པ་ལི་ཏཾ་ཁ་ཁ་ཁཱ་ཧི་ཁཱ་

[003B] ཞེས་ལན་ཉི་ཤུ་རྩ་གཅིག་བརྗོད་ཅིང། གཏོར་མ་ནས་ཕུང་གཏོར་བྱ། སྤོས་དཀར་ཙནྡན་གྱི་དུང་བས་བདུག་བདག་དང་ཚོགས་བདག་ལ་ནོར་བུ་དང་འབྲུའི་མཆོད་པ་འབུལ་ཞིང། སྟོང་གསུམ་བསྐོར་བར་བསམ་ལ། ཨོཾ་པི་ཤ་ཙི་
ཀུནྡྷ་ལི་མཧཱ་བུདྡྷ་ཤཱ་ར། དཧི་རི་དཧི་རི། ཕོ་བ་ཕོ་བ། སིདྡྷི་ཧཱུཾ་སཱཧཱ། ཞེས་ཉེར་གཅིག་ལས་མི་ཉུང་བར་བཟླའོ། །དེ་ལྟར་རྒྱུན་དུ་མཆོད་ན་ལྷ་ཡོན་བདག་དུ་སྒྲུབ་པ་ཞེས་བྱ་སྟེ་འཚོ་བ་ཚོགས་མེད་པར་གྲུབ་པར་
གསུངས་སོ། སྨྲས་པ། ཨེ་མ་དེང་དུས་སྦྱིན་སོགས་རྣམ་དཀར་ལ། །བརྩོན་པ་ལྟག་བཅད་ཡུར་ཆུ་རྗེས་སུ་འགྲན། །འདོད་ཡོན་རྩོལ་སྒྲུབ་སྐོམ་པས་ཚ་གདུང་བཞིན། །ཉིན་མཚན་ཚ་གྲང་དཀའ་སྤྱད་དོན་རེ་ཆུང། །
དོན་མེད་ཆོས་བརྒྱད་གཡོ་ཁྲམ་རྫུ་འཕྲུལ་གྱི། །གར་མཁན་སྣ་ཚོགས་འཁྲུལ་ཐབས་གཞན་སྣང་བསྒྱུར། །རང་གཞན་འགྲན་པའི་རྨང་རྡོ་གཏན་འཇིགས་པའི། །ངང་ཚུལ་འདི་བསམ་སྙིང་ནས་སྐྱོ་བ་སྐྱེ། །དེ་
སླད་དམ་པའི་གསུང་རྒྱུན་བདུད་རྩིའི་ཟས། །མ་ཉམས་རང་བཟོའི་དྲི་མས་མ་སྤགས་པར། །ངོ་མཚར་དོན་ཡོད་འཕྲུལ་གྱི་ཡོལ་ཀོར་ནང། །བཅུད་དུ་ལེགས་བཏམས་རྣལ་འབྱོར་སྐྱེས་སུ་ཕུལ།། །།



