༄༅། །ན་མོ་གུ་རུ་མཉྫུ་གྷོ་ཥཱ་ཡ། འདིར་འཆི་མེད་ཚེའི་རིག་འཛིན་བསྒྲུབ་པར་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང། སྒྲུབ་ཐབས་དངོས་གཞི་འདི་ལྟར། ཨོཾ་སབྷཱ་ཝ་ཤུདྡྷཱ་

[145A]༄༅། །སརྦ་དྷརྨ་སྭ་བྷཱ་ཝ་ཤུདྡྷོ་ཉཧཾ། སྟོང་པ་ཉིད་དུ་གྱུར། ཆོས་དབྱིངས་ངང་ལས་རང་ཉིད་བཅོམ་ལྡན་འདས། །ཚེ་དཔག་མེད་མགོན་གསལ་བའི་སྤྱི་གཙུག་གི་མདུན་གྱི་ནམ་མཁར་པདྨ་ཟླ་བའི་སྟེང། །
ཧྲཱི་ཡིག་དམར་པོའི་འཕྲོ་འདུ་ལས་བྱུང་བའི། །རྩ་བའི་བླ་མ་མགོན་པོ་ཚེ་དཔག་མེད། །སྐུ་མདོག་དམར་པོ་ཞལ་གཅིག་ཕྱག་གཉིས་ཀྱིས། །འཆི་མེད་བདུད་རྩིས་གང་བའི་ལྷུང་བཟེད་བསྣམས། །རྣམ་མང་རིན་ཆེན་རྒྱན་
གྱིས་རྣམ་པར་བརྒྱན། །ཡིད་འོང་ལྷ་རྫས་དར་གྱི་ན་བཟས་མཛེས། །མཚན་དཔེའི་དཔལ་འབར་འཇའ་ཚོན་འཁྲིགས་པའི་དབུས། །ཞབས་གཉིས་བསྙམས་པར་བཞེངས་པའི་ཐུགས་ཀ་ཡི། །ཧྲཱི་ཡིག་འོད་ཀྱིས་རང་འདྲའི་
ཡེ་ཤེས་པ། །དབང་ལྷར་བཅས་པ་སྤྱན་དྲངས་དེ་ལ་ཐིམ། །དབང་བསྐུར་འོད་དཔག་མེད་པས་དབུ་ལ་བརྒྱན། །འཇིག་རྟེན་འདྲེན་པའི་གཙོ་བོ་ཚེ་དཔག་མེད། ཅེས་པ་ནས། སངས་རྒྱས་ཚེ་དཔག་མེད་ལ་ཕྱག་འཚལ་ལོ། །
ཞེས་པའི་བར་དང། མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས། །དགེ་ལ་ཡི་རང་ཆོས་འཁོར་བསྐོར་དུ་གསོལ། །རྟག་པར་ཁྱེད་བཞུགས་འདིས་མཚོན་དགེ་བའི་ཚོགས། །འགྲོ་རྣམས་སྒྲོལ་ཕྱིར་བྱང་ཆུབ་
ཆེན་པོར་བསྔོ། དེ་ནས། ཉི་གཞོན་འཆར་ཀ་མ་སོགས་ཀྱིས་བསྟོད་ཅིང། གསོལ་བ་བཏབ་པས། ཚེ་དཔག་མེད་དེ་ཉིད་དགྱེས་བཞིན་ཚེའི་བདུད་རྩིར་ཞུ་ནས། རང་ལ་ཐིམ་པས། རང་ཉིད་སྐད་ཅིག་གིས་ཚེ་དཔག་མེད་སྐུ་

[145B] ལོངས་སྤྱོད་རྫོགས་སྐུའི་རྣམ་པ་ཅན། རྡོ་རྗེའི་སྐྱིལ་ཀྲུང་གིས་བཞུགས་པར་གསལ་བའི་ཐུགས་ཀར་ཟླ་གདན་ལ་ཧྲཱི་ཡིག་དམར་
པོའི་མཐར། ཨ་མ་ར་ཎི་དང། ཚེ་གཟུངས་ཀྱིས་བསྐོར་བའི་འོད་ཟེར་གྱིས། སངས་རྒྱས་ཐམས་ཅད་ཀྱི་བྱིན་རླབས་དང། མདོར་ན། སྲིད་ཞིའི་ཕུན་ཚོགས་ཐམས་ཅད་ཚེའི་བདུད་རྩིའི་རྣམ་པར་བཀུག་རང་གི་ལུས་ལ་ཐིམ་
པས་འཆི་མེད་ཚེའི་དངོས་གྲུབ་ཐོབ་པར་བསམས་ཏེ། གཟུངས་རིང་དང། ཁྱད་པར། ཨོཾ་ཨ་མ་ར་ཎི་ཛཱི་ཝནྟཱི་ཡེ་སཱཧཱ། ཞེས་པའི་གཟུངས་ཐུང་བརྒྱ་སྟོང་ཁྲི་འབུམ་སོགས་བཟླའོ། །མཇུག་ཏུ། དགེ་བ་འདི་ཡིས་མྱུར་དུ་བདག་
ཚེ་དཔག་མེད་པ་འགྲུབ་གྱུར་ནས། ཅེས་སོགས་དང། དུས་མིན་འཆི་བའི་མཚན་མ་མཐོང་བ་ན། །དེ་ཡི་མོད་ལ་ཚེ་དཔག་མེད་མགོན་སྐུ། ཞེས་སོགས་དང། ཚེ་རབས་ཀུན་ཏུ་ཚེ་དཔག་མེད་པ་ཡིས། ཅེས་སོགས། བསྔོ་སྨོན་
ཤིས་བརྗོད་དང་བཅས་པ་བྱའོ། །ཚུལ་འདི་ལྟར་ཉིན་རེ་བཞིན་འཆག་མེད་དུ་ཉྨྶ་སུ་བླངས་ན། གནས་སྐབས་ཚེའི་བར་གཅོད་སེལ་ཞིང་ཚེ་རིང། མཐར་ཐུག་བདེ་བ་ཅན་དུ་སྐྱེ་བ་སོགས་ཕན་ཡོན་ཤིན་ཏུ་ཆེའོ། །གང་གི་མཚན་
ཙམ་དྲན་པས་འཆི་བདག་གི་མཆེ་བ་རིང་པོ་རི་མོའི་གནས་འགོད་པ། །ཚེ་ཡི་མཆོག་སྩོལ་དེ་ཡི་སྒྲུབ་ཐབས་འདི། །གུས་ལྡན་ནང་སོ་བཀྲ་ཤིས་རབ་བརྟན་གྱིས། །ཡང་ཡང་བསྐུལ་ཚེ་ཕྱོགས་བྲལ་གྱི། །རྒྱལ་ཁམས་མྱུལ་
[146A]༄༅། །བའི་བྱ་བྲལ་བ། །བློ་བཟང་ཆོས་ཀྱི་རྒྱལ་མཚན་གྱིས། །ཐོགས་མེད་སྦྱར་བ་དགེ་ལེགས་འཕེལ།། །



﻿   ༈    །།ཚེ་སྒྲུབ་འཆི་མེད་དཔལ་སྟེར་གྱི། དཔལ་ལྡན་གྲུབ་རིགས་འཛིན་པ་ཉི་ཟླའི་མཚན། །ཞེས་པའི་མཇུག་ཏུ། འཆི་མེད་གྲུབ་པའི་དབང་པོ་དབང་ཕྱུག་དཔལ། ་འཆི་མེད་བརྙེས་པ་ངག་དབང་ཆོས་གྲགས་པ་
[011A]༄༅། །རྒྱལ་སྲས་སྤྱན་སྔ་ཀུན་དགའ་དོན་གྲུབ་ཞབས། །ཐམས་ཅད་མཁྱེན་པ་ཀུན་དགའ་བསོད་ནམས་མཚན། །སྐྱབས་གནས་ཀུན་འདུས་བསོད་ནམས་དབང་ཕྱུག་ལ་་། སྔགས་འཆང་བླ་མ་ཀུན་དགའ་
བཀྲ་ཤིས་དང། །གྲུབ་པ་མཆོག་བརྙེས་བསོད་ནམས་ཆོས་འཕེལ་གྱི། །ཐུགས་ཀྱི་སྲས་མཆོག་སངས་རྒྱས་བསྟན་པའི་མཚན། །ཚེ་ཡི་གྲུབ་བརྙེས་འཇམ་དཔལ་མཁྱེན་བརྩེ་ལ་་། མཚུངས་མེད་འཇམ་དཔལ་ཆོས་ཀྱི་དབང་
ཕྱུག་དང། །མཁས་གྲུབ་ཆེན་པོ་བྱམས་པ་རྒྱལ་པོའི་ཞབས། །ལུང་རྟོགས་མངའ་བདག་དགའ་ལྡན་བསྟན་འཛིན་གཙོ། །བཀའ་དྲིན་མཉམ་མེད་རྩ་བའི་བླ་མ་ལ་་་ཞེས་འཇུག་གོ་



﻿
[001A]༄༅། །ཚེ་སྒྲུབ་འཁྱེར་བདེ་ཀུན་ཕན་བཞུགས། ན་མོ་གུ་ར་ཝེ། བླ་མ་སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་མ་ཐོབ་བར་དུ་བདག་སྐྱབས་མཆི། །མར་གྱུར་འགྲོ་བ་ཀུན་གྱི་དོན་བསྒྲུབ་ཕྱིར། །བདག་
གིས་བྱང་ཆུབ་མཆོག་ཏུ་སེམས་བསྐྱེད་དོ། །གསུམ། རང་གི་སྤྱི་བོར་ཁྲི་པད་ཟླ་བའི་སྟེང། །རྩ་བའི་བླ་མ་མགོན་པོ་ཚེ་དཔག་མེད། །སྐུ་མདོག་དམར་པོ་ཞལ་གཅིག་ཕྱག་གཉིས་ཀྱིས། །མཉམ་གཞག་
སྟེང་ན་ཚེ་ཡི་བུམ་བཟང་བསྣམས། །རིན་ཆེན་རྒྱན་དང་དར་གྱི་ན་བཟས་ཀླུབས། །ཞབས་གཉིས་རྡོ་རྗེ་སྐྱིལ་ཀྲུང་གིས་བཞུགས་པའི། །གནས་གསུམ་ཨོཾ་ཨཱ་ཧཱུཾ་མཚན་འོད་ཟེར་གྱིས། །ཡེ་ཤེས་
སྤྱན་དྲངས་སྐྱབས་ཀུན་ངོ་བོར་གྱུར། །འཇིག་རྟེན་འདྲེན་པའི་གཙོ་བོ་ཚེ་དཔག་མེད། །དུས་མིན་འཆི་བ་མ་ལུས་འཇོམས་པའི་དཔལ། །སྐྱབས་གསུམ་ཀུན་འདུས་ཚེ་དཔག་མེད་མགོན་ལ། །
ཕྱག་འཚལ་འཆི་མེད་ཚེ་ཡི་དངོས་གྲུབ་སྩོལ། །ཡིད་འོང་དངོས་འབྱོར་ཡིད་སྤྲུལ་མཆོད་ཚོགས་འབུལ། །སྡིག་ལྟུང་ཀུན་བཤགས་དགེ་ལ་རྗེས་ཡི་རང། །འགྲོ་ལ་ཐེག་ཆེན་ཆོས་འཁོར་བསྐོར་
བའི་ཕྱིར། །རྟག་པར་བཞུགས་གསོལ་དགེ་རྩ་བྱང་ཆེན་བསྔོ། །སྐྱབས་གནས་ཀུན་འདུས་བླ་མ་ལྷག་པའི་ལྷ། །མགོན་པོ་ཚེ་དཔག་མེད་ལ་གསོལ་བ་འདེབས། །བདག་དང་མཁའ་

[001B] །འཆི་མེད་ཚེ་ཡི་དངོས་གྲུབ་སྩལ་དུ་གསོལ། །གསུམ། དེ་ལྟར་མཆོད་ཅིང་གསོལ་བ་བཏབ་པའི་མཐུས། །མགོན་པོའི་ཐུགས་ཀར་ཟླ་སྟེང་ཧྲཱི་ཡིག་མཐར།།
གཟུངས་སྔགས་ཕྲེང་བས་བསྐོར་ལས་འོད་འཕྲོས་པས། །རང་དང་བསྒྲུབ་བྱའི་བླ་ཚེ་ཡར་བ་དང། །ནམ་མཁའ་རླུང་མེ་ཆུས་འབྱུང་ལྔའི་བཅུད། །ལྷ་ཀླུ་མི་ཡི་ཚེ་བསོད་ཤེས་རབ་དང། །སྲས་བཅས་
རྒྱལ་བའི་གསང་གསུམ་བྱིན་རླབས་རྣམས། །བདུད་རྩིར་བཀུག་ནས་ཕྱག་གི་བུམ་པར་ཐིམ། །ལུད་པའི་རྒྱུན་གྱིས་ནད་གདོན་སྡིག་སྒྲིབ་བཀྲུས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར། ཨོཾ་
ཨ་མ་ར་ཎིཾ་ཛཱ་ཝནྟི་ཡེ་སྭ་ཧཱ། ཅི་མང་བཟླ། དགེ་འདིས་ཚེ་རིང་ནད་མེད་འབྱོར་པ་རྒྱས། །ལུང་རྟོགས་ཡོན་ཏན་དབྱར་མཚོ་ལྟར་འཕེལ་ཏེ། །སྟོབས་བཅུའི་གོ་འཕང་ཐོབ་ནས་མཁའ་མཉམ་གྱི། །འགྲོ་
བའི་མགོན་སྐྱབས་དཔུང་དུ་བདག་གྱུར་ཅིག་ །ཅེས་པ་འདི་ཡང་དྷརྨ་བྷ་དུས་རང་གི་ཉམས་ལེན་དུ་བྲིས།། །།།



﻿།༄༅། །སསྟི། ཚེའི་རིག་འཛིན་བསྒྲུབ་པར་འདོད་པས། སྐྱབས་འགྲོ་སེམས་
བསྐྱེད་སོགས་རྒྱས་པར་སྔོན་དུ་བཏང། སྭ་བྷཱ་ཝས་སྦྱངས། སྟོང་པའི་ངང་ལས། རང་ཉིད་ཆོ་ག་གསུམ་གྱིས་ཚེ་དཔག་མེད་དུ་བསྐྱེད་པའི་སྙིང་པདྨ་དམར་པོ་འདབ་མ་བརྒྱད་པའི་ལྟེ་བར། རང་གི་སེམས་ཧྲཱི་དམར་པོའི་འོད་
ཟེར་འཕྲོ་འདུ་ལས། རང་ཉིད་དང་ལྷག་པའི་ལྷ་བླ་མ་གསུམ་དབྱེར་མེད་པའི་བཅོམ་ལྡན་འདས་ཚེ་དཔག་མེད་དུ་བསྐྱེད་པའི་སྒོ་གསུམ་དུ་ཡི་གེ་གསུམ་བཀོད། ཡེ་ཤེས་པ་བསྟིམ། དབང་བསྐུར། རྒྱས་བཏབ། མཆོད་པ་
བླ་མེད་ལྟར་བྱིན་གྱིས་བརླབས། ཡན་ལག་བདུན་པ་རྒྱས་བསྡུས་ཅི་རིགས་བྱ། དེའི་ཐུགས་ཀར་ཟླ་བ་ལ་ཧྲཱི་ཡིག་གི་མཐར། གཟུངས་ཀྱིས་བསྐོར་བའི་འོད་ཟེར་ལྕགས་ཀྱུ་ལྟ་བུས་ཚེ་ཡར་བ་བཀུག་ཉམས་པ་གསོས་
སངས་རྒྱས་བྱང་སེམས་ཐམས་ཅད་དང། ཚེ་དཔག་མེད། ཚེ་ཁྲིད་བརྒྱུད་པའི་བླ་མ་རྣམས་ཀྱི་བྱིན་རླབས་ཐམས་ཅད་ཚེའི་བདུད་རྩིའི་རྣམ་པར་སྤྱན་དྲངས། རང་གི་སྙིང་གའི་ཚེ་དཔག་མེད་ཀྱི་ཐུགས་ཀའི་ཧྲཱི་ལ་ཐིམ། དེ་ལས་
འཆི་མེད་ཚེའི་བདུད་རྩིའི་རྒྱུན་བབས། ལུས་གང། ཚེའི་དངོས་གྲུབ་ཐོབ་པར་བསམས་ལ། གཟུངས་གཉིས་ཅི་རིགས་མང་དུ་བཟླའོ། །ཚུལ་འདི་རབ་འབྱམས་སྨྲ་བའི་འཚོ་བྱེད་ནམ་མཁའ་རྒྱལ་མཚན་གྱིས་བསྐུལ་བ་ལ་

[146B] དགེ་སློང་བློ་བཟང་ཆོས་ཀྱི་རྒྱལ་མཚན་གྱིས་སྦྱར་བ་དགེའོ།། །།



﻿༄༅། །ཚེ་དབང་བསྐུར་ཚུལ་འཆི་མེད་ཚེའི་རིག་འཛིན་གྱི་དངོས་གྲུབ་སྟེར་བའི་གདམས་པ་བཞུགས་སོ་

[001A] །ན་མཿ་ཤྲཱི་མཉྫུ་གྷོ་ཥཱ་ཡ། བློ་བཟང་མཁྱེན་པའི་འོད་སྟོང་རྩེ་དགས་ཤེས་བྱའི་ཁྱོན་ཀུན་ཅིག་ཅར་འགེངས། །གྲགས་པའི་མཁའ་དབྱིངས་མཛེས་མ་ལ་
འཁྱུད་ཐུབ་བསྟན་པདྨོའི་གཉེན་གཅིག་པུ། །དཔལ་ལྡན་མཁས་པའི་ཅོད་པན་དང་ནི་དབྱེར་མེད་ཚེ་དཔག་མེད་མགོན་དེར། །གུས་པས་བཏུད་ཀྱི་ད་ནི་མཐར་བྱེད་བག་ཡོད་
བྱ་བའི་དུས་ལ་བབ། །ཀུན་ཏུ་བཟང་པོའི་ལུགས་བཟང་གང། །གསལ་ཕྱིར་སངས་རྒྱས་རྣམས་ཀྱི་ནི། །ཡེ་ཤེས་འཕྲུལ་གྱིས་བཀོད་པ་ལྷའི། །ཟླ་མེད་དགེ་བའི་བཤེས་
དེར་འདུད། །གང་ལ་བརྟེན་ན་འདོད་དགུའི་རབ་དང་ཕུལ། །ཇི་བཞིན་ལེགས་པར་འབྱུང་བའི་ཐབས་མཁས་མཆོག་མཁས་དང་གྲུབ་པས་གསལ་བའི་ལུགས་ཇི་བཞིན་

[002A]༄༅། །འཁྲུལ་མེད་ཚུལ་བཞིན་གསལ་བ་འདིར་བཤད་བྱ། །དེ་ལ་འདིར་གཞན་ལ་ཚེ་དབང་བསྐུར་བའི་ཚུལ་ནི། ཐོག་མར་རང་ཉིད་ཚེ་དཔག་མེད་དུ་བསྐྱེད་ལ་ཚེ་བུམ་
ཆེ་ཆང་ཚེ་རིལ་རྣམས་ལེགས་པར་བཤམས་རྟེ། ཚེ་བུམ་དབུས། ཚེ་ཆང་གཡས། ཚེ་རིལ་གཡོན་དུ་བཞུག་མཆོད་པས་མཐའ་བསྐོར། མཆོད་གཏོར་རྣམས་བླ་མེད་ལྟར་བྱིན་གྱིས་
བརླབས། །ཨོཾ་སྭ་བྷཱ་བ་ཤུདྡྷ་སརྦ་དྷརྨཱ་སྭ་བྷཱ་བ་ཤུདྡྷོ་ཧཾ། ཚེ་བུམ་སྟོང་པ་ཉིད་དུ་གྱུར། སྟོང་པའི་ངང་ལས་ཚེ་བུམ་དེ་ཉིད་རྨ་བྱས་བཏེག་པའི་རིན་པོ་ཆེའི་ཁྲིའི་སྟེང་དུ་སྣ་ཚོགས་པདྨ་དང་
ཟླ་བའི་གདན་ལ། བླ་མ་བཅོམ་ལྡན་འདས་ཚེ་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་མཉམ་གཞག་གི་སྟེང་ན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་
པ༑ དབུ་སྐྲ་རལ་པའི་ཐོར་ཚུགས་ཅན་མཚན་དང་དཔེ་བྱད་ཀྱིས་སྤྲས་པ་རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟས་བཀླུབས་པ། དྭངས་གསལ་འོད་ཀྱི་རང་བཞིན་ཅན་སྐུ་ལས་

[002B] དེའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་དཀར་ཧཱུཾ་སྔོན་པོ། ལྟེ་བར་སཱ་སེར་པོ། གསང་བར་ཧཱ་ལྗང་ཁུ་འོད་ཟེར་ལྔ་
འཕྲོ་བ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར་པར་བསམས་ལ་
གཟུངས་རིང་ངམ། ཨོཾ་ཨ་མ་ར་ཎི་ཛཱི་ཝནྟཱི་ཡེ་སཱཧཱ། ཞེས་བཟླས་པ་ཅི་མང་བྱས་ནས་བུམ་པ་བསྒྲུབ། ཚེ་ཆང་ནང་མཆོད་ལྟར་སྦྱར་རྟོགས་སྦར་གསུམ་བྱས། ཚེ་རིལ་ཡང་སྨན་སྣ་ཚོགས་ལས་བྱས་པའི་
བདུད་རྩི་རིལ་བུ་ལ་འཁོར་འདས་ཀྱི་བཅུད་ཐམས་ཅད་བསྡུས་ཏེ་བསྟིམ་ནས་འཆི་མེད་ཚེའི་བདུད་རྩི་རིལ་བུར་བསམ་མོ། །དེ་ནས་སློབ་མ་རྣམས་ཁྲུས་བྱེད་དུ་བཅུག་ཕྱག་འཚལ་དུ་བཅུག་ལ། འདིར་
མ་གཅིག་གྲུབ་པའི་རྒྱལ་མོའི་ལུགས་ལས་བརྒྱུད་པའི་ཚེ་དབང་ཟབ་མོ་ཞུ་བའི་ཡོན་དུ་མཎྜལ་ཞིག་འབུལ་བར་ཞུ། ཞེས་མཎྜལ་དབུལ་དུ་བཅུག་ནས། ཆོས་འདིའི་ལོ་རྒྱུས་ཅུང་ཟད་ཅིག་བརྗོད་ན་
ཆོས་ཁུངས་བཙུན་པར་བྱ་བའི་ཕྱིར་གདམས་པ་གང་ནས་བཙལ་བ། ཆོས་ལ་ཡིད་ཆེས་པར་བྱ་བའི་ཕྱིར་གདམས་པ་ཉིད་ཀྱི་ཆེ་བ། ཆེ་བ་གཉིས་དང་ལྡན་པའི་སྒོ་ནས་སློབ་མ་ལ་དབང་བསྐུར་

[003A]༄༅། །ཚུལ་དང་བཅས་པའི་རིམ་པ་གསུམ་ཙམ་གསུངས་པའི་ནང་ནས། དང་པོ་ནི་རས་ཆུང་རྡོ་རྗེ་གྲགས་པས་བླ་མ་ཉི་བུ་གསང་སྔགས་སྡོང་པོའི་དྲུང་དུ་ལུས་མེད་མཁའ་འགྲོའི་ཆོས་
རྣམས་རྫོགས་པར་ཞུས་ནས་བོད་དུ་འབྱོན་པར་ཆས་པའི་དུས་སུ། བླ་མའི་གསུང་ནས། དེ་རིང་གྲོང་ཁྱེར་གྱི་ཚོང་འདུས་སུ་ལྟར་སོང་གསུངས་ནས་བྱོན་པས། རྣལ་འབྱོར་པ་སྔོ་བསང་ངེ་བ། ཁྲི་སྙན་
ས་ལེའི་པགས་པ་ཕྲག་པ་གཡས་ལ་བཀལ་བ་རག་དུང་འབུད་པ་ཅིག་འདུག་པ་དེས་སྤྱན་ཆེར་གཟིགས་ནས། ཁྱོད་ལ་རྣམ་བདུན་གྱི་ཚེ་ལས་མི་འདུག་གསུངས་པས། ཤིན་ཏུ་པྲེད་དེ། བླ་མའི་དྲུང་
དུ་བྱོན་ནས་ལོ་རྒྱུས་ཞུས་པས། ཁྱོད་ལ་ཚེ་དེ་ལས་མི་འདུག་པ་ངས་ཤེས་ཏེ་མ་སྨས་པ་ཡིན། ད་མ་གཅིག་གྲུབ་པའི་རྒྱལ་མོ་ཞེས་བྱ་བ་ཚེ་དཔག་མེད་དངོས་སུ་གྲུབ་པ་ཅིག་ཡོད་པས་དེའི་དྲུང་དུ་སོང་
ལ༑ གདམས་ངག་ཞུས་ཤིག་གསུངས་ནས། གསེར་སྲང་བཞི་ཡོད་པ་དེ་ཁྱེར་ཏེ་མ་གཅིག་གྲུབ་པའི་རྒྱལ་མོའི་དྲུང་དུ་བྱོན་ནས་གསེང་སྲང་གསུམ་ལ་ཆོས་ཞུ་བའི་ཡོན་བྱས། གསེར་སྲང་གང་ལ་ཆོས་ཞུ་
བའི་ཆས་ཀ་བྱས་ཏེ། དབང་ཞུས་ཟླ་བ་བདུན་དུ་བསྒོམས་པས་ལོ་བཞི་བཅུ་ཞེ་བཞི་བསྲིངས་པ་ཡིན་གསུང། དེ་ཡང་སྔར་བཞི་བཅུ་བཞེས་པ་ལ། ཞེ་བ་ཞི་བསྲིངས་པས་བརྒྱད་ཅུ་གྱ་བཞི་བཞུགས་པར་

[003B] དེ་ནས་ཏི་བུ་བའི་དྲུང་དུ་ལོག་བྱོན་པ་དང། བླ་མའི་གསུང་ནས་གདམས་ངག་ངས་ཀྱང་ཤེས་ཏེ། མ་གཅིག་གྲུབ་པའི་རྒྱལ་མོ་ཡིད་ཆེས་པའི་གནས་ཡིན་པས་བཏང་བ་ཡིན་གསུངས་ནས་བླ་མས་ཀྱང་ཚར་
གཅིག་རྫོགས་པར་གནང་ངོ། །དེ་ནས་བོད་དུ་བྱོན་རྗེ་མིད་ལ་དང་མཇལ་བའི་དུས་སུ་མིད་ལའི་གསུང་ནས་སྔར་བོད་དུ་མ་གྲགས་པའི་ཟ་བ་ཆོས་ཁྱད་པར་ཅན་ཞིག་ང་ལ་སྐྱེས་སུ་ཕུལ་ཅིག་གསུངས་པས། ཆོས་འདི་བླ་མའི་བཀའ་
མ་ཆོགས་པར་བླ་མ་ལ་སྐྱེས་སུ་ཕུལ་བ་ཡིན་པས། གདམས་པ་འདི་རས་ཆུང་པ་བླ་མར་བྱས་ཏེ་མིད་ལ་ནས་བརྒྱུད་དེ་རྩ་བའི་བླ་མའི་བར་དུ་ལེགས་པར་བརྒྱུད་པའི་ཚེ་དབང་མཆོག་ཏུ་ཟབ་པ་ཡིན་པས་འདི་ཞུ་བ་ལ་
མཉན་སོགས་འདོད་པས་གསོལ་གསུམ་གདབ་ཅེས་མ་གསོལ་བར་མི་བྱ་བར་གསུངས་པས། མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་
དུ་ཚེ་དབང་ཟབ་མོ་ཞུ་སྙམ་པའི་མོས་པ་དང་ལྡན་པའི་སྒོ་ནས་འདིའི་རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་འཇོམས་པ། །དེ་རིང་བཤད་པའི་རིན་ཆེན་གཏེར། །གཙོ་བོས་བདག་ལ་
བཀའ་དྲིན་སྩོལ། ཞེས་གསོལ་བ་ལན་གསུམ་འདེབས་སུ་བཅུག་ལམ་ཐུན་མོང་བས་རྒྱུན་འཆོས་ཚུལ་ནི། ཁྱེད་རང་རྣམས་ཐུགས་བསམ་འདི་བཞིན་མཛོད། དེ་ཡང་རང་གཞན་སེམས་ཅན་ཐམས་ཅད་ཀྱིས་འཁོར་བ་

[004A]༄༅། །སྤྱི་དང། ཁྱད་པར་ངན་སོང་གསུམ་གྱི་སྡུག་བསྔལ་སྣ་ཚོགས་ཤིག་མྱོང་འདུག་ཏུ་ཟིན་ཀྱང། ད་དུང་སྡུག་བསྔལ་གྱི་གཏིང་མཐའ་མངོན་པར་དཀའ་བར་འདུག་དེས་ན་རང་རེས་རྙེད་པར་དཀའ་ཞིང་རྙེད་
ན་དོན་ཆེ་བའི་དལ་འབྱོར་ཚང་བའི་མི་ལུས་ཁྱད་པར་ཅན་ལན་ཅིག་ཐོབ་པའི་དུས་འདིར་འཁོར་བའི་སྡུག་བསྔལ་མཐའ་དག་སྤངས་པའི་ཐར་པ་མཆོག་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་
ནས་ཀྱང་ཐོབ་པར་བྱ་སྙམ་པའི་ཐུགས་བསམ་དུངས་དུངས་པའི་བསྐྱེད་པར་མཛོད། གནས་ཁང་འདི་ཉིད་ཀྱང་བཅོམ་ལྡན་འདས་ཚེ་དང་ཡེ་ཤེས་དཔག་ཏུ་མེད་པའི་ཡེ་ཤེས་རང་སྣང་ལས་གྲུབ་པའི་ཐར་པ་ཆེན་པོའི་
གཞལ་ཡས་ཁང་གྲུ་བཞི་སྒོ་བཞི་རྡོ་རྗེ་ར་བ་མེ་རི་དང་བཅས་པས་བསྐོར་བར་གསལ་ལམ་གྱིས་འདེབས་པར་མཛད་པའི་དབུས་སུ་ཚེ་བུམ་འདི་ཉིད་ཀྱང་རྨ་བྱས་བཏེག་པའི་རིན་པོ་ཆེའི་ཁྲིའི་སྟེང་དུ་སྣ་ཚོགས་པདྨ་དང་ཟླ་བའི་
གདན་ལ་བླ་མ་བཅོམ་ལྡན་འདས་མགོན་པོ་ཚེ་དཔག་ཏུ་མེད་པ་སྐུ་མདོག་དམར་པོ་ཞེས་པ་ནས་ཞབས་གཉིས་རྡོ་རྗེ་སྐྱིལ་ཀྲུང་གིས་བཞུགས་པ། དེ་ཉིད་ཀྱི་སྟེང་གི་ནམ་མཁའི་གནས་སུ་ཆོས་སྐུ་སྣང་བ་མཐའ་ཡས་
མ་གཅིག་གྲུབ་པའི་རྒྱལ་མོ། ཏི་བུ་གསང་སྔགས་སྡོང་པོ། རས་ཆུང་རྡོ་རྗེ་གྲགས་པ། དབང་ཕྱུག་མིད་ལ་རས་ཆེན། ཆོས་རྒྱལ་དགས་པོ་ལྷ་རྗེ། དཔལ་ཕག་མོ་གྲུབ། འབྲི་ཁུང་འཇིག་རྟེན་མགོན་པོ། སྤྱན་སྔ་རིན་པོ་ཆེ་

[004B] སྤྱན་སྔ་རིན་ཆེན་ལྡན། ཀུན་མཁྱེན་ཟུར་ཕུག་པ། འབའ་ར་བ་རྒྱལ་མཚན་དཔལ་བཟང། ཀུན་མཁྱེན་ཆེན་པོ་ཤེས་རབ་དཔལ་བཟང། སེམས་དཔའ་ཆེན་པོ་ཚུལ་ཁྲིམས་དཔལ་བཟང། འབྲུལ་
ཞིག་རིན་ཆེན་བཤེས་གཉེན། རབ་འབྱམས་པ་སངས་རྒྱས་རྒྱ་མཚོ། རྗེ་བཙུན་སྐྱབས་མཆོག་དཔལ་བཟང། རྒྱལ་བ་བློ་བཟང་དོན་གྲུབ། མཁས་གྲུབ་སངས་རྒྱས་ཡེ་ཤེས་ལ་སོགས་པ་དངོས་དང་བརྒྱུད་པའི་བླ་མ་ཡི་དམ་དཀྱིལ་
འཁོར་གྱི་ལྷ་ཚོགས། སངས་རྒྱས་བྱང་སེམས། དཔའ་བོ་དཔའ་མོ། ཆོས་སྐྱོང་སྲུང་མའི་ལྷ་ཚོགས་རྣམས་ཀྱིས་བསྐོར་ནས་གཞལ་ཡས་ཁང་གི་ཁྱོན་ཐམས་ཅད་མེར་གྱིས་གང་བའི་ཚུལ་དུ་བཞུགས་ཡོད་དོ་སྙམ་པའི་མོས་
པ་དང། བླ་མའང་ཚེ་དཔག་མེད་དངོས་ཡིན་སྙམ་དུ་བསྒོམ་པར་མཛད་པའི་ངང་ནས། དཀོན་མཆོག་གསུམ་ལ་སྐྱབས་སུ་སོང་སྟེ། སྨོན་འཇུག་བྱང་ཆུབ་མཆོག་ཏུ་སེམས་བསྐྱེད་སྙམ་དུ་མཛོད་ལ། དཀོན་མཆོག་གསུམ་
ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་བཟུང། ཞེས་ལན་གསུམ་རྗེས་ཟློས་བྱ། དེ་ནས་སློབ་མ་ཚེ་དཔག་མེད་དུ་བསྐྱེད་པ་ནི། ཨོཾ་སྭ་བྷཱ་
བ་ཤུདྡྷ་སརྦ་དྷརྨཱ་སྭ་བྷཱ་བ་ཤུདྡྷོ་ཉཧཾ། སློབ་མ་རྣམས་སྟོང་པ་ཉིད་དུ་གྱུར། སྟོང་པའི་ངང་ལས་པད་ཟླའི་གདན་ལ་སློབ་མ་རྣམས་ཚེ་དཔག་མེད་སྐུ་མདོག་དམར་པོ་ཞེས་པ་ནས། ཞབས་རྡོ་རྗེ་སྐྱིལ་ཀྲུང་གིས་བཞུགས་པའི་སྤྱི་བོར་

[005A]༄༅། །ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ལྟེ་བར་སཱ་སེར་པོ། གསང་གནས་སུ་ཧཱ་ལྗང་གུ་འོད་ཟེར་ལྔ་འཕྲོ་བར་གྱུར། དེ་ནས་དབང་དངོས་བསྐུར་བ་ལ་བཞི་ལས། དང་པོ་བུམ་པ་ལ་
བརྟེན་ནས་དབང་བསྐུར་བ་ལ་གསུམ། ཚེ་ཡར་བ་འགུགས་པ། ཉམས་པ་གསོ་བ། ཚེ་བསྟིམ་པའོ། །དང་པོ་ནི། མདུན་གྱི་གནས་ན་བཞུགས་པའི་ཚེ་དཔག་མེད་དེ་ཉིད་ཀྱི་ཐུགས་ཀའི་ཧཱུཾ་ལས་འོད་ཟེར་ཕྱོགས་བཅུར་འཕྲོས་
པས། ཁྱེད་རང་རྣམས་ཀྱི་ཚེ་འཆི་བདག་གཤིན་རྗེ་དང་རྒྱལ་གདོན་ལ་སོགས་པ་འབྱུང་པོ་མི་མ་ཡིན་པ་རྣམས་ཀྱིས་ཕྲོགས་པ་དང། བརྐུས་པ་དང། ཡར་བ་ཐམས་ཅད་བུམ་པ་དང་ཐོད་པ་བདུད་རྩིས་གང་བའི་རྣམ་པར་བཀུག་
ནས༑ མདུན་གྱི་གནས་ན་བཞུགས་པའི་ཚེ་དཔག་མེད་དང་ཕྱག་གི་བུམ་པ་ལ་ཐིམས་པས། དེ་ལས་བདུད་རྩིའི་རྒྱུན་བབས་སློབ་མ་རྣམས་ཀྱི་སྤྱི་བོ་ནས་ཞུགས། ལུས་ཀྱི་ནང་ཐམས་ཅད་གང་བས་ཚེ་ཕྲོགས་པ་བརྐུས་
པ་ཡར་བ་རྣམས་སོར་ཆུད་པའི་སྒོ་ནས་འཆི་མེད་ཚེའི་རིག་འཛིན་ཐོབ་སྙམ་པའི་མོས་པ་མཛོད་ཅིག་ཅེས་བརྗོད་ལ་དྲིལ་བུ་གསིལ་ཞིང། ཨོཾ་ཨ་མ་ར་ཎི་ཇཱི་ཝནྟཱི་ཡེ་སཱ་ཧཱ། སྐལ་ལྡན་རིགས་ཀྱི་བུ་འདི་ལ་ཚེའི་དབང་དུ་གྱུར་
ཅིག་ཚེའི་དངོས་གྲུབ་ཏུ་གྱུར་ཅིག་ཚེ་མི་འགྱུར་བའི་གཡུང་དྲུང་དུ་གྱུར་ཅིག་ཚེ་མི་ཤིགས་པའི་རྡོ་རྗེར་གྱུར་ཅིག་ཚེ་མི་ནུབ་པའི་རྒྱལ་མཚན་དུ་གྱུར་ཅིག་འཆི་བ་མེད་པ་ཚེའི་རིག་འཛིན་ཐོབ་པར་གྱུར་ཅིག་ཅེས་

[005B] གཉིས་པ་ནི། སླར་ཡང་མདུན་གྱི་གནས་ན་བཞུགས་པའི་ཚེ་དཔག་མེད་དེ་ཉིད་ཀྱི་ཐུགས་ཀའི་ཧཱུཾ་ལས་འོད་ཟེར་ཕྱོགས་བཅུར་འཕྲོས་པས། རྒྱན་ནམ་མཁའ། བུ་ག་ནམ་མཁའ་ལ་སོགས་
པ་ནམ་མཁའི་བཅུད་ཐམས་ཅད་བདུད་རྩི་མཐིང་ཞུན་མའི་མདོག་ཅན་འོད་ཟེར་དང་བཅས་པའི་རྣམ་པར་བཀུག་ནས་མདུན་གྱི་གནས་ན་བཞུགས་པའི་ཚེ་དཔག་མེད་དང་ཕྱག་གི་བུམ་པ་ལ་ཐིམ་པས་དེ་ལས་བདུད་
རྩིའི་རྒྱུན་བབས། སློབ་མ་རྣམས་ཀྱི་སྤྱི་བོ་ནས་ཞུགས། ལུས་ཀྱི་ནང་ཐམས་ཅད་གང། ཁྱད་པར་དུ་ཡང་ཡིད་ཀྱི་རྣམ་ཤེས་སོགས་ནམ་མཁའི་ཁམས་ཀྱི་སྒོ་ནས་ཆ་ཉམས་པ་ཐམས་ཅད་སོར་ཆུད། ལུས་ཀྱི་ཟུངས་དང་
སྲོག་གི་རྟེན་དུ་གྱུར་པའི་སྒོ་ནས་འཆི་མེད་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག་ཨོཾ་ཨ་མ་ར་ཎ་ཛཱི་ཝ་ནྟཱི་ཡེ་སཱ་ཧཱ། སྐལ་ལྡན་རིགས་ཀྱི་བུ་འདི་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་བ་མེད་པ་
ཚེའི་རིག་འཛིན་ཐོབ་པར་གྱུར་ཅིག་སླར་ཡང་མདུན་གྱི་གནས་ན་བཞུགས་པའི་ཚེ་དཔག་མེད་ཀྱི་ཐུགས་ཀའི་ཧཱུཾ་ལས་འོད་ཟེར་ཕྱོགས་བཅུར་འཕྲོས་པས། ཕྱོགས་བཅུའི་རླུང་གི་བཅུད་ཐམས་ཅད་བདུད་རྩི་ལྗང་གུ་
འོད་ཟེར་འཕྲོ་བའི་རྣམ་པར་བཀུག་མདུན་གྱི་གནས་ན་ཞུགས་པའི་ཚེ་དཔག་མེད་དང་ཕྱག་གི་བུམ་པ་ལ་ཐིམ་པས་དེ་ལས་བདུད་རྩིའི་རྒྱུན་བབས། སློབ་མ་རྣམས་ཀྱི་སྤྱི་བོ་ནས་ཞུགས། ལུས་ཀྱི་ནང་ཐམས་ཅད་གང་
[006A]༄༅། །ཁྱད་པར་དུ་རྩ་བ་དང་ཡན་ལག་གི་རླུང་བཅུའི་སྒོ་ནས་ཚེ་ཉམས་པ་ཐམས་ཅད་སོར་ཆུད། སྟོབས་དང་ཡང་རྩལ་ཕུན་སུམ་ཚོགས་པའི་སྒོ་ནས་འཆི་མེད་ཚེའི་རིག་འཛིན་ཐོབ་བྱུང་སྙམ་པའི་མོས་
པ་མཛོད་ཅིག་ཨོཾ་ཨ་མ་ར་ཎི་ཛི་ཝ་ནྟཱི་ཡེ་སཱ་ཧཱ། སྐལ་ལྡན་རིགས་ཀྱི་བུ་འདི་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་བ་མེད་པ་ཚེའི་རིག་འཛིན་ཐོབ་པར་གྱུར་ཅིག་སླར་ཡང་མདུན་གྱི་གནས་ན་བཞུགས་པའི་
ཚེ་དཔག་མེད་ཀྱི་ཐུགས་ཀའི་ཧཱུཾ་ལས་འོད་ཟེར་ཕྱོགས་བཅུར་འཕྲོས་པས། ནགས་ཚལ་ལས་བྱུང་བའི་མེ་དང། མེ་ཤེལ་ལས་བྱུང་བའི་མེ་དང། སྦྱོར་བསྒྲུབས་ལས་བྱུང་བའི་མེ་དང། རྡོ་སོལ་ལས་བྱུང་བའི་མེ་
དང༑ རྒྱུན་བཞག་ལས་བྱུང་བའི་མེ་དང། རྟ་གདོང་གི་མེ་དང། ཏིང་ངེ་འཛིན་གྱི་མེ་ལ་སོགས་པའི་འབྱུང་བ་མེ་དང་མེ་ལ་བརྟེན་པའི་རོ་བཅུད་ཐམས་ཅད་བདུད་རྩི་དམར་པོ་འོད་ཟེར་འཕྲོ་བའི་རྣམ་པར་བཀུག་མདུན་གྱི་གནས་
ན་བཞུགས་པའི་ཚེ་དཔག་མེད་དང་ཕྱག་གི་བུམ་པ་ལ་ཐིམ་པས་དེ་ལས་བདུད་རྩིའི་རྒྱུན་བབས། སློབ་མ་རྣམས་ཀྱི་སྤྱི་བོ་ནས་ཞུགས། ལུས་ཀྱི་ནང་ཐམས་ཅད་གང། ཁྱད་པར་དུ་ལུས་ཀྱི་དྲོད་ལ་སོགས་པ་མེའི་ཁམས་
ཀྱི་སྒོ་ནས་ཚེ་ཉམས་པ་ཐམས་ཅད་སོར་ཆུད། ལུས་མེ་ཤེལ་དང་ཉི་མའི་སྙིང་པོ་ལྟར་བཀྲག་མདངས་ཕུན་སུམ་ཚོགས་པ་དང་ལྡན་པའི་སྒོ་ནས་འཆི་མེད་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག་ཨོཾ་ཨ་མ་

[006B] སྐལ་ལྡན་རིགས་ཀྱི་བུ་འདི་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་བ་མེད་པ་ཚེའི་རིག་འཛིན་ཐོབ་པར་གྱུར་ཅིག་སླར་ཡང་མདུན་གྱི་གནས་ན་བཞུགས་པའི་ཚེ་དཔག་མེད་ཀྱི་ཐུགས་ཀའི་ཧཱུཾ་ལས་
འོད་ཟེར་ཕྱོགས་བཅུར་འཕྲོས་པས། མཚོ་དང། མཚེ་འུ་དང། ལྟེང་ཀ་དང། འབབ་ཆུའི་རྒྱུན་དང། རོལ་པའི་མཚོ་བདུན་དང། རྒྱ་མཚོ་ཆེན་པོ་དང། མ་དྲོས་པ་ལ་སོགས་པ་འབྱུང་བ་ཆུ་དང་ཆུ་ལ་བརྟེན་པའི་རོ་བཅུད་ཐམས་ཅད་
བདུད་རྩི་འོ་མའི་མདོག་ཅན་འོད་ཟེར་འཕྲོ་བའི་རྣམ་པར་བཀུག་མདུན་གྱི་གནས་ན་བཞུགས་པའི་ཚེ་དཔག་མེད་དང་ཕྱག་གི་བུམ་པ་ལ་ཐིམ་པས་དེ་ལས་བདུད་རྩིའི་རྒྱུན་བབས། སློབ་མ་རྣམས་ཀྱི་སྤྱི་བོ་ནས་ཞུགས། ལུས་ཀྱི་ནང་ཐམས་
ཅད་གང་ཁྱད་པར་དུ་ལུས་ཀྱི་ཁྲག་དང་ཆུ་སེར་ལ་སོགས་པ་ཆུའི་ཁམས་ཀྱི་སྒོ་ནས་ཚེ་ཉམས་པ་ཐམས་ཅད་སོར་ཆུད། ལུས་ཤེལ་ལྟར་ཁ་དོག་སྣུམ་བག་ཕུན་སུམ་ཚོགས་པ་དང་ལྡན་པའི་སྒོ་ནས་འཆི་མེད་ཚེའི་རིག་འཛིན་ཐོབ་
བྱུང་སྙམ་པའི་མོས་པ་མཛོད་ཅིག་ཨོཾ་ཨ་མ་ར་ཎི་ཛཱི་ཝ་ནྟཱི་ཡེ་སཱ་ཧཱ། སྐལ་ལྡན་རིགས་ཀྱི་བུ་འདི་དག་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་མེད་ཚེའི་རིག་འཛིན་ཐོབ་པར་གྱུར་ཅིག་སླར་ཡང་མདུན་གྱི་གནས་ན་བཞུགས་པའི་ཚེ་
དཔག་མེད་དེ་ཉིད་ཀྱི་ཐུགས་ཀའི་ཧཱུཾ་ལས་འོད་ཟེར་ཕྱོགས་བཅུར་འཕྲོས་པས། རིའི་རྒྱལ་པོ་རི་རབ་དང་གསེར་གྱི་རི་བདུན་ལ་སོགས་པ་རིན་པོ་ཆེའི་རི་དང། མ་ལ་ཡ་ལ་སོགས་པ་ནགས་ཀྱི་རི་དང། སྤོས་དང་ལྡང་བ་ལ་སོགས་པ་སྤང་རི་དང་

[007A]༄༅། །གསེར་གྱི་བྱ་སྐྱིབས་ཅན་ལ་སོགས་པ་གསེར་གྱི་བྲག་རི་དང། གངས་ཅན་ལ་སོགས་པའི་གངས་རི་དང། གཞན་ཡང་སྨན་དང་རྩི་བཅུད་དང་ནགས་ཚལ་ལ་སོགས་པའི་འབྱུང་བ་ས་དང་ས་ལ་བརྟེན་པའི་
བཅུད་ཐམས་ཅད་བདུད་རྩི་གསེར་ཞུན་མའི་མདོག་ཅན་གྱི་རྣམ་པར་བཀུག་མདུན་གྱི་གནས་ན་བཞུགས་པའི་ཚེ་དཔག་མེད་དང་ཕྱག་གི་བུམ་པ་ལ་ཐིམ་པས་དེ་ལས་བདུད་རྩིའི་རྒྱུན་བབས། སློབ་མ་རྣམས་ཀྱི་སྤྱི་བོ་ནས་
ཞུགས། ལུས་ཀྱི་ནང་ཐམས་ཅད་གང། ཁྱད་པར་དུ་ལུས་ཀྱི་ཤ་དང་རུས་པ་ལ་སོགས་པ་སའི་ཁམས་ལ་བརྟེན་ནས་ཚེ་ཉམས་པ་ཐམས་ཅད་སོར་ཆུད། ལུས་རིའི་རྒྱལ་པོ་རི་རབ་ལྟར་བརྟན་ཞིང་སྟོབས་དང་ལྡན་པའི་སྒོ་ནས་
ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག་ཨོཾ་ཨ་མ་ར་ཎི་ཛཱི་ཝནྟཱི་ཡེ་སཱ་ཧཱ། སྐལ་ལྡན་རིགས་ཀྱི་བུ་འདི་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་མེད་ཚེའི་རིག་འཛིན་ཐོབ་པར་གྱུར་ཅིག་སླར་ཡང་མདུན་
གྱི་གནས་ན་བཞུགས་པའི་ཚེ་དཔག་མེད་དེ་ཉིད་ཀྱི་ཐུགས་ཀའི་ཧཱུཾ་ལས་འོད་ཟེར་ཕྱོགས་བཅུར་འཕྲོས་པས། ཚངས་པ་དང། བརྒྱ་བྱིན་དང། དགའ་བོ་དང། འཇོག་པོ་དང། འཁོར་ལོས་སྒྱུར་བའི་རྒྱལ་པོ་ལ་སོགས་པ་ཚེ་རིང་
པོ་རྣམས་དང། གཞན་ཡང་བླ་མ་དགེ་བའི་བཤེས་གཉེས་རྣམས་དང། བྱང་ཆུབ་ཀྱི་སེམས་ཉིད་འབྱོངས་ཤིང་སྟོང་ཉིད་རྟོགས་པ་ལ་སོགས་པ་དང། མདོར་ན་རིགས་དྲུག་དང་རིགས་དྲུག་གི་རིགས་ཅན་གྱི་སེམས་ཅན་

[007B]མདུན་གྱི་གནས་ན་བཞུགས་པའི་ཚེ་དཔག་མེད་དང་ཕྱག་གི་བུམ་པ་ལ་ཐིམ་པས་དེ་ལས་བདུད་རྩིའི་རྒྱུན་བབས། སློབ་མ་རྣམས་ཀྱི་སྤྱི་བོ་ནས་ཞུགས་
ལུས་ཀྱི་ནང་ཐམས་ཅད་གང། ཁྱད་པར་ཚངས་པ་དང་བརྒྱ་བྱིན་ལ་སོགས་པ་དང་སྐུ་ལ་མ་མཉམ་པའི་སྒོ་ནས་འཆི་མེད་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག་ཨོཾ་ཨ་མ་ར་ཎི་ཛཱི་ཝནྟཱི་ཡེ་སཱ་ཧཱ། སྐལ་ལྡན་
རིགས་ཀྱི་བུ་འདི་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་བ་མེད་པ་ཚེའི་རིག་འཛིན་ཐོབ་པར་གྱུར་ཅིག་སླར་ཡང་མདུན་གྱི་གནས་ན་བཞུགས་པའི་ཚེ་དཔག་མེད་ཀྱི་ཐུགས་ཀའི་ཧཱུཾ་ལས་འོད་ཟེར་ཕྱོགས་བཅུར་
འཕྲོས་པས། བཅོམ་ལྡན་འདས་ཚེ་དཔག་མེད་ལ་སོགས་པ་ཚེ་དབང་བརྒྱུད་པའི་བླ་མ་རྣམས་དང། གཞན་ཡང་བླ་མ་སངས་རྒྱས་བྱང་སེམས་ལྷ་དང་མིའི་གྲུབ་པ་ཐོབ་པ་རྣམས་དང་རིག་པ་འཛིན་པ་རྣམས་ཀྱི་སྐུ་གསུང་
ཐུགས་ཡོན་ཏན་འཕྲིན་ལས་དང་བཅས་པའི་བྱིན་རླབས་ཐམས་ཅད། སྐུ་གཟུགས་དང། པོ་ཏི་དང། རྡོ་རྗེ་དྲིལ་བུ་དང། པདྨ་དམར་པོ་དང། ཚེའི་བུམ་པ་ལ་སོགས་པ་ཕྱག་མཚན་སྣ་ཚོགས་པའི་རྣམ་པར་བཀུག་མདུན་
གྱི་གནས་ན་བཞུགས་པའི་ཚེ་དཔག་མེད་དང་ཕྱག་གི་བུམ་པ་ལ་ཐིམ་པས་དེ་ལས་བདུད་རྩིའི་རྒྱུན་བབས། སློབ་མ་རྣམས་ཀྱི་སྤྱི་བོ་ནས་ཞུགས། ལུས་ཀྱི་ནང་ཐམས་ཅད་གང། ཐོག་མ་མེད་པ་ནས་བསགས་པའི་སྡིག་

[008A]༄༅། །སྒྲིབ་ཐམས་ཅད་དག་ཁྱད་པར་དུ་བླ་མ་ལྷ་ཚོགས་རྣམས་ཀྱི་བྱིན་རླབས་ཞུགས་པའི་སྒོ་ནས་འཆི་མེད་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག་ཨོཾ་ཨ་མ་ར་ཎི་ཛཱི་ཝ་ནྟཱི་ཡེ་སཱ་ཧཱ། སྐལ་ལྡན་
རིགས་ཀྱི་བུ་འདི་དག་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་བ་མེད་པ་ཚེའི་རིག་འཛིན་ཐོབ་པར་གྱུར་ཅིག་དེ་དག་ནི་འབྱུང་བ་དང་འབྱུང་འགྱུར་གྱི་བཅུད་བསྡུས་པའི་སྒོ་ནས་ཚེ་སྲིང་བར་བྱེད་པ་ཡིན། སྐུ་གསུང་ཐུགས་
ཀྱི་རྗེས་གནང་གི་སྒོ་ནས་ཚེ་སྲིང་བར་བྱེད་པ་ལ་སླར་ཡང་མདུན་གྱི་གནས་ན་བཞུགས་པའི་ཚེ་དཔག་མེད་དེ་ཉིད་ཀྱི་སྤྱི་བོའི་ཨོཾ་ལས་བདུད་རྩི་དཀར་པོའི་རྒྱུན་བབས། སློབ་མ་རྣམས་ཀྱི་སྤྱི་བོ་ནས་ཞུགས། ལུས་ཀྱི་ནང་
ཐམས་ཅད་མེར་གྱིས་གང་བས་ལུས་ཀྱི་སྒོ་ནས་བསགས་པའི་སྡིག་སྒྲིབ་ཐམས་ཅད་དག་ཚེ་དཔག་མེད་ཀྱི་སྤྱིའི་རྗེས་གནང་ཐོབ་པའི་སྒོ་ནས་འཆི་བ་མེད་པ་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག་ཨོཾ་ཨ་མ་ར་ཎི་
ཛཱི་ཝནྟཱི་ཡེ་སཱ་ཧཱ། སྐལ་ལྡན་རིགས་ཀྱི་བུ་འདི་དག་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་བ་མེད་པ་ཚེའི་རིག་འཛིན་ཐོབ་པར་གྱུར་ཅིག་སླར་ཡང་མདུན་གྱི་གནས་ན་བཞུགས་པའི་ཚེ་དཔག་མེད་དེ་ཉིད་ཀྱི་མགྲིན་པའི་
ཨཱ་ལས་བདུད་རྩི་དམར་པོའི་རྒྱུན་བབས། སློབ་མ་རྣམས་ཀྱི་མགྲིན་པར་ཐིམ། ལུས་ཀྱི་ནང་ཐམས་ཅད་མེར་གྱིས་གང། ངག་གི་སྒོ་ནས་བསགས་པའི་སྡིག་སྒྲིབ་ཐམས་ཅད་དག་ཚེ་དཔག་མེད་ཀྱི་གསུང་གི་རྗེས་གནང་

[008B]ཨོཾ་ཨ་མ་ར་ཎ་ཛཱི་ཝནྟཱི་ཡེ་སཱ་ཧཱ། སྐལ་ལྡན་རིགས་ཀྱི་བུ་འདི་དག་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་བ་མེད་པ་ཚེའི་རིག་འཛིན་ཐོབ་
པར་གྱུར་ཅིག་སླར་ཡང་མདུན་གྱི་གནས་ན་བཞུགས་པའི་ཚེ་དཔག་མེད་དེ་ཉིད་ཀྱི་ཐུགས་ཀའི་ཧཱུཾ་ལས་བདུད་རྩིའི་རྒྱུན་བབས། སློབ་མ་རྣམས་ཀྱི་སྙིང་ཁར་ཐིམ། ལུས་ཀྱི་ནང་ཐམས་ཅད་མེར་གྱིས་གང། ཡིད་ཀྱི་སྒོ་ནས་བསགས་
པའི་སྡིག་སྒྲིབ་ཐམས་ཅད་དག་ཚེ་དཔག་མེད་ཀྱི་ཐུགས་ཀྱི་རྗེས་གནང་ཐོབ་པའི་སྒོ་ནས་འཆི་བ་མེད་པ་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག་ཨོཾ་ཨ་མ་ར་ཎི་ཛཱི་ཝ་ནྟཱི་ཡེ་སཱ་ཧཱ། སྐལ་ལྡན་རིགས་ཀྱི་
བུ་འདི་དག་ལ་ཚེའི་དབང་དུ་གྱུར་ཅིག་ཅེས་པ་ནས། འཆི་བ་མེད་པ་ཚེའི་རིག་འཛིན་ཐོབ་པར་གྱུར་ཅིག་དེ་དག་ནི་རྒྱས་པ་བྱེད་པའི་ལུགས་སོ། །བསྡུས་པ་བྱེད་ན། སླར་ཡང་མདུན་གྱི་གནས་ན་བཞུགས་པའི་ཚེ་དཔག་མེད་དེ་ཉིད་ཀྱི་ཐུགས་
ཀའི་ཧཱུཾ་ལས་འོད་ཟེར་ཕྱོགས་བཅུར་འཕྲོས་པས། ས་ཆུ་མེ་རླུང་ནམ་མཁའ་སྟེ་འབྱུང་བ་ལྔ་དང། དཀོན་མཆོག་གསུམ་གྱི་ལྷ་ཚོགས་རིགས་དྲུག་འབྱོར་པ་དང་བཅས་པ་དང། སྐུ་གསུང་ཐུགས་ཡོན་ཏན་འཕྲིན་ལས་དང་བཅས་པའི་
བྱིན་རླབས་ཐམས་ཅད་བདུད་རྩི་སྣ་ལ་འོད་ཟེར་དང་བཅས་པའི་རྣམ་པར་བཀུག་མདུན་གྱི་གནས་ན་བཞུགས་པའི་ཚེ་དཔག་མེད་དང་ཕྱག་གི་བུམ་པ་ལ་ཐིམ་པས། དེ་ལས་བདུད་རྩིའི་རྒྱུན་བབས་སློབ་མ་རྣམས་ཀྱི་སྤྱི་བོ་ནས་

[009A]༄༅། །ཞུགས། ལུས་ཀྱི་ནང་ཐམས་ཅད་གང། ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་དག་པའི་སྒོ་ནས་འཆི་མེད་ཚེའི་རིག་འཛིན་ཐོབ་བྱུང་སྙམ་པའི་མོས་པ་མཛོད་ཅིག་ཨོཾ་ཨ་ཞེས་སོགས་བྱ་
གསུམ་པ་ནི། མདུན་གྱི་གནས་ན་བཞུགས་པའི་ཚེ་དཔག་མེད་དེ་ཉིད་ཁྱེད་རང་རྣམས་ཀྱི་སྤྱི་བོར་བྱོན་བྱུང་སྙམ་པའི་མོས་པ་མཛོད། དེའི་ངང་ནས་སྤྱི་བོའི་ཚེ་དཔག་མེད་ཀྱི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་སངས་རྒྱས་
དང་བྱང་ཆུབ་སེམས་དཔའ་ཐམས་ཅད་ཚེ་དཔག་མེད་ཀྱི་རྣམ་པར་སྤྱན་དྲངས་ནས་སྤྱི་བོའི་ཚེ་དཔག་མེད་ལ་ཐིམ་པས། དེ་ཉིད་ཀྱི་གནས་ལྔའམ། ཡེ་ཤེས་ལྔ་ལས་བདུད་རྩིའི་རྒྱུན་བབས། ཁྱེད་རང་རྣམ་པའི་གནས་ལྔར་ཐིམ་
པས་ལུས་ངག་ཡིད་གསུམ་བྱེད་པ་དང་བཅས་པའི་སྒོ་ནས་བསགས་པའི་སྡིག་སྒྲིབ་བག་ཆགས་དང་བཅས་པ་ཐམས་ཅད་དག་ཚེ་དཔག་མེད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་དང་བཅས་པའི་ངོ་བོར་བྱིན་
གྱིས་བརླབས་བྱུང་སྙམ་པའི་མོས་པ་མཛོད་ཅིག་ཅེས་བརྡ་སྤྲད་ལ། ཚེ་བུམ་མགོ་ཐོག་ཏུ་བཞག་སྟེ། ཕྱོགས་བཅུ་དུས་གསུམ་གྱི་རྗེ་བཙུན་རྩ་བ་དང་བརྒྱུད་པར་བཅས་པའི་བླ་མ་དམ་པ་རྣམས་ཀྱིས་བྱིན་གྱིས་རློབས་ཤིག་
ཆོས་སྐུ་སྣང་བ་མཐའ་ཡས་ཀྱིས་བྱིན་གྱིས་རློབས་ཤིག་མ་གཅིག་གྲུབ་པའི་རྒྱལ་མོས་བྱིན་གྱིས་རློབས་ཤིག་ཅེས་པ་ནས། རྗེ་བཙུན་བླ་མ་སངས་རྒྱས་ཡེ་ཤེས་ཀྱིས་བྱིན་གྱིས་རློབས་ཤིག་ཁྱད་པར་བཅོམ་ལྡན་འདས་

[009B]ཅེས་གསོལ་བ་བཏབ་པས་ཚེ་དཔག་མེད་ཀྱི་ཐུགས་ཀའི་ཧཱུཾ་ལས་འོད་ཟེར་འཕྲོས་མཐའ་སྐོར་ན་བཞུགས་པའི་ཞི་ཁྲོ་རབ་འབྱམས་
ལ་འཕོག་དེ་རྣམས་ཚེ་དཔག་མེད་ལ་ཐིམ། ཚེ་དཔག་མེད་ཀྱང་སློབ་མ་ཚེ་དཔག་མེད་དུ་གསལ་བ་ལ་ཐིམ། ཛཿ་ཧཱུཾ་བཾ་ཧོཿ་ཞེས་བརྗོད། དེ་ནས་ཚེ་ཆང་ཚེ་རིལ་བྱིན། གཏང་རག་ཏུ་མཎྜལ་འབུལ་དུ་བཅུག་ནས། རྩ་བརྒྱུད་བླ་མ་རྣམས་
ཀྱི་བཀྲ་ཤིས་ཤོག་ཡི་དམ་ལྷ་ཚོགས་རྣམས་ཀྱི་བཀྲ་ཤིས་ཤོག་དཀོན་མཆོག་རིན་ཆེན་རྣམས་ཀྱི་བཀྲ་ཤིས་ཤོག་ཆོས་སྐྱོང་སྲུང་མ་རྣམས་ཀྱི་བཀྲ་ཤིས་ཤོག་འཇིག་རྟེན་འདྲེན་པའི་གཙོ་བོ་ཚེ་དཔག་མེད། །དུས་མིན་འཆི་བ་
མ་ལུས་འཇོམས་པའི་དཔལ། །མགོན་མེད་སྡུག་བསྔལ་གྱུར་པ་རྣམས་ཀྱི་སྐྱབས། །སངས་རྒྱས་ཚེ་དཔག་མེད་པའི་བཀྲ་ཤིས་ཤོག་བདུད་དང་མི་མཐུན་པའི་ཕྱོགས་ཐམས་ཅད་ལས་རྒྱལ་ནས་ཤིན་ཏུ་བཀྲ་ཤིས་པར་གྱུར་ཅིག་ཨོཾ་
སུ་པྲ་ཏིཥྛ་བཛྲ་ཡེ་སཱ་ཧཱ། འཇིག་རྟེན་མགོན་པོ་སྣང་བ་མཐའ་ཡས་ལས། །ལེགས་པར་བརྒྱུད་པའི་རྨད་བྱུང་གདམས་པའི་ཚོགས། །འདི་ན་སྐྱེ་དགུ་ཀུན་གྱི་གཅེས་པའི་གནས། །མཆོག་སྦྱིན་བྱེད་གང་འདི་ལས་གཞན་ན་གང། །དེ་ཕྱིར་
འབད་པས་བསྐྲུན་པའི་རྣམ་དཀར་གང། །ཕན་བདེའི་འབྱུང་གནས་རྒྱལ་བའི་བསྟན་པ་ཡིད། །གང་ལ་རག་ལས་གྱུར་པའི་དགེ་བའི་བཤེས། །དམ་པ་རྣམས་ཀྱི་ཞབས་བད་བརྟན་ཕྱིར་བསྔོ། །ཞེས་པ་འདི་ཡང་བཀའ་རབ་

[010A]༄༅། །འབྱམས་སྨྲ་བ་ཆོས་རྗེ་མཐའ་ཡས་ཀྱི་མཚན་ཅན་གང་དེའི་གསུང་གིས་བསྐུལ་བ་ལ་བརྟེན་ནས་བློ་བཟང་ཆོས་ཀྱི་རྒྱལ་མཚན་གྱིས་བློ་བཟང་མདུན་ས་ཆོས་ཀྱི་ཕོ་བྲང་གི་གཙུག་ལག་ཁང་དུ་
སྦྱར་བའོ།། སརྦ་མངྒ་ལཾ།།    ༈    ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་
གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ།། སརྦ་ཛ་ག་ཏཾ།། །



﻿༄༅། །ན་མོ་གུ་རུ་ཨ་མི་
ཏཱ་བྷཱ་ཡ། མཚན་ཙམ་ཐོས་པས་འཚོ་བའི་དགྲའི། །མཆེ་བ་རི་མོའི་གནས་འགོད་པ། །བདེ་བ་ཅན་གྱི་སྟོན་པ་ལ། །བཏུད་ནས་ཚེ་དབང་མདོར་བསྡུས་བྲི། །ཚེ་བུམ་ཚེ་རིལ་ཚེ་ཆང་རྣམས་ཕྱག་ལེན་ལྟར་བཤམས། བདག་

[204B] ཡེ་ཤེས་པ་གཞུག་རྒྱས་གདབ། མཆོད་བསྟོད་བཟླས་པ་གཏོར་མ་ཕུལ། ཚེ་རིལ་ནད་བཞི་བརྒྱ་རྩ་བཞིའི་གཉེན་པོར་གྱུར་པའི་སྨན་སྣ་བཞི་བརྒྱ་རྩ་བཞི་
འདུས་པའི་བདག་ཉིད་བསྐྱེད་རིམ་ལ་བརྟེན་ནས་ཚེ་སྤེལ་བའི་དམ་རྫས་དང། ཚེ་ཆང་ཤ་ལྔ་བདུད་རྩི་ལྔ་སྦྱངས་རྟོགས་སྦར་གསུམ་བྱས་པའི་བདུད་རྩི་དང། ཕྱོགས་བཅུའི་སངས་རྒྱས་ཐམས་ཅད་ཀྱི་ཐུགས་ཀ་
ནས་ཡེ་ཤེས་ཀྱི་བདུད་རྩི་བཀུག་པ་དང་ལྷན་ཅིག་པ་འཆི་བ་མེད་པའི་བྱང་ཆུབ་ཀྱི་སེམས་ཀྱི་བདུད་རྩི་རྫོགས་རིམ་ལ་བརྟེན་ནས་ཚེ་སྤེལ་བའི་དམ་རྫས་མཆོག་ཏུ་བསམས་ཏེ། གཟུངས་རིང་ཐུང་ཅི་རིགས་བརྒྱ་རྩ་
བཟླས་ནས་བསྒྲུབ། སློབ་མ་ཁྲུས་བྱས། མདུན་དུ་འདུག་མཎྜལ་ཕུལ་ལ། ཆོས་འདིའི་ཆེ་བ་དང་བརྒྱུད་པའི་ལོ་རྒྱུས་རྒྱས་བསྡུས་ཅི་རིགས་བརྗོད། ཀུན་མཁྱེན་ཡེ་ཤེས་ཕུང་པོ་ཅན། ཞེས་སོགས་ཀྱིས་གསོལ་བ་ལན་
གསུམ་གདབ། དལ་འབྱོར་དོན་ཆེ་རྙེད་དཀའ་འཆི་བ་མི་རྟག་པ། ངན་སོང་གསུམ་གྱི་སྡུག་བསྔལ། ལས་རྒྱུ་འབྲས། འཁོར་བ་སྤྱིའི་སྡུག་བསྔལ། བྱམས་སྙིང་རྗེ་བྱང་ཆུབ་ཀྱི་སེམས་བསྒོམ་ཚུལ་སོགས་རྒྱས་བསྡུས་
ཅི་རིགས་པ་བརྗོད། དོན་སྙིང་པོར་དྲིལ་ན། སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་ཚེ་དབང་ཞུ་སྙམ་པའི་འདུན་པ་དང། དེའི་ངང་ནས་

[205A]༄༅། །འདུག་གནས་འདི་ཉིད་ཀྱང་ཐ་མལ་པའི་རྣམ་པ་ཅན་མ་ཡིན་པ་བདེ་བ་ཅན་ལྟ་བུའི་རིན་པོ་ཆེ་སྣ་ཚོགས་ལས་གྲུབ་པའི་རང་བཞིན་ཅན་གྱི་དབུས་སུ་ཚེ་བུམ་འདི་ཉིད་ཀྱང་ཕྱི་བུམ་པ་ལ་ནང་
གཞལ་ཡས་ཁང་གྲུ་བཞི་སྒོ་བཞི་པ། ཕྱི་བལྟས་ནང་གསལ་བ། ནང་བལྟས་ཕྱི་གསལ་བ། རྡོ་རྗེའི་ར་བ་མེ་རི་དང་བཅས་པའི་དབུས་སུ་རྨ་བྱས་བཏེག་པའི་ཁྲིའི་སྟེང་དུ། པདྨ་དང་ཟླ་བའི་གདན་ལ་བཅོམ་
ལྡན་འདས་ཚེ་དཔག་མེད་སྐུ་མདོག་དམར་པོ་དགྱེས་པའི་འཛུམ་དང་ལྡན་པ། ཞལ་གཅིག་ཕྱག་གཉིས་ཏིང་ངེ་འཛིན་གྱི་ཕྱག་རྒྱའི་སྟེང་ན་ཚེའི་བདུད་རྩིས་གང་བའི་བུམ་པ་བསྣམས་པ། དབུ་སྐྲ་རལ་པའི་ཐོར་
ཙུགས་ཅན། དབུ་རྒྱན་ལ་སོགས་པའི་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། དར་ལའི་སྟོད་གཡོགས་དང་སྨད་གཡོགས་གསོལ་བ། མཚན་བཟང་པོ་སུམ་ཅུ་རྩ་གཉིས་དང། དཔེ་བྱད་བཟང་པོ་བརྒྱད་ཅུས་
བརྒྱན་པ། ལོངས་སྤྱོད་རྫོགས་པའི་སྐུ་ཅན། འོད་ཀྱི་དཀྱིལ་འཁོར་རབ་ཏུ་འབར་བའི་དབུས་ན་བཞུགས་པ། དེའི་སྟེང་གི་ནམ་མཁའི་མཐོངས་སུ་ཆོས་སྐུ་སྣང་བ་མཐའ་ཡས་ནས་རྩ་བའི་བླ་མའི་བར་གྱི་ཚེ་དབང་
བརྒྱུད་པའི་བླ་མ་རྣམས་མཐོ་བརྩེགས་སུ་བཞུགས་པར་གསལ་ཐོབ་ལ། དེ་རྣམས་ཀྱི་མདུན་དུ་དཀོན་མཆོག་གསུམ་ལ་སྐྱབས་སུ་སོང་ནས་སྡིག་པ་བཤགས་ཤིང། དགེ་བ་ལ་ཡི་རང་བའི་སྒོ་ནས་སེམས་

[205B] དེའི་ཕྱིར་དུ་བྱང་ཆུབ་སེམས་དཔའི་སྡོམ་པ་བཟུང་ལ་སངས་རྒྱས་མ་ཐོབ་ཀྱི་བར་དུ་བསྲུང་སྙམ་པའི་སྒོ་ནས་འདིའི་རྗེས་ཟློས་མཛོད། དཀོན་མཆོག་
གསུམ་ལ་བདག་སྐྱབས་མཆི། ཞེས་སོགས་ལན་གསུམ་བརྗོད། དེ་ནས་བཛྲ་ཨ་མྲྀ་ཏས་སློབ་མའི་བགེགས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་སློབ་མ་ཆོ་ག་གསུམ་གྱིས་ཚེ་དཔག་མེད་དུ་བསྐྱེད། སྒོ་
གསུམ་བྱིན་གྱིས་བརླབས། མདུན་བསྐྱེད་ཀྱི་ཚེ་དཔག་མེད་ཀྱི་ཕྱག་གི་བུམ་པ་ལས་འོད་ཟེར་དམར་པོ་རྩེ་མོ་ལྕགས་ཀྱུ་ལྟ་བུ་ཁམས་གསུམ་ཁྱབ་པར་འཕྲོས་པས། ཁྱེད་རང་རྣམས་ལ་གནོད་ཅིང་འཚེ་བར་བྱེད་པའི་
འཆི་བདག་སོགས་གནོད་བྱེད་གདོན་བགེགས་འབྱུང་པོ་རྣམས་ལ་ཕོག་པས། དེ་དག་གི་ལག་ནས་སློབ་མ་རྣམས་ཀྱི་ཚེ་དང་བསོད་ནམས་དབང་ཐང་ལ་སོགས་པ་བརྐུས་ཕྲོགས་ཁྱེར་ནས་ཡོད་པ་ཐམས་ཅད་
བཀུག་སྟེ་ཚེ་དཔག་མེད་ཀྱི་སྐུའི་ཆ་དང་ཕྱག་གི་བུམ་པར་ཐིམ། ཐིམ་པ་ལས་ཀྱང་འཆི་མེད་ཚེའི་བདུད་རྩིའི་རྒྱུན་བབས། ཁྱེད་རང་རྣམས་ཀྱི་སྤྱི་བོ་ཚངས་པའི་བུ་ག་ནས་ཞུགས། ལུས་ཀྱི་ནང་ཐམས་ཅད་ཁྲིག་མེར་
གྱིས་གང་བས། ཚེ་ཡར་བ་ཉམས་པ་གྲུམ་པ་འཐོར་བ་རྣམས་སོར་ཆུད། འཆི་བ་མེད་པ་ཚེའི་དངོས་གྲུབ་ཐོབ། འཆི་བ་མེད་པ་ཚེའི་རིག་འཛིན་ཐོབ་སྙམ་པའི་མོས་པ་མཛོད། ཅེས་བརྡ་སྤྲད་ཅིང། སློབ་དཔོན་གྱིས་ཀྱང་དེ་ལྟར་
[206A]༄༅། །བསྒོམས་ནས་ཨ་མ་ར་ཎི་བརྗོད་ཅིང་དྲིལ་བུ་གསིལ། སྤྲོ་ན་སྐལ་ལྡན་རིགས་ཀྱི་བུ་འདི་རྣམས་ཀྱི་ཚེ་མི་གཞིག་པའི་རྡོ་རྗེར་གྱུར་ཅིག་མི་ནུབ་པའི་རྒྱལ་མཚན་དུ་གྱུར་ཅིག་མི་འགྱུར་བའི་གཡུང་
དྲུང་དུ་གྱུར་ཅིག་ཅེས་ཤིས་པ་ཅི་རིགས་བརྗོད་ཅིང་མེ་ཏོག་གཏོར། འདི་ནི་ཚེ་དང་བསོད་ནམས་ཡར་བ་འགུགས་པ་ཞེས་བྱའོ། །སླར་ཡང་ཚེ་དཔག་མེད་ཀྱི་ཕྱག་གི་བུམ་པ་ལས་འོད་ཟེར་ལྕགས་ཀྱུ་ལྟ་བུ་འཕྲོས་
པས༑ འབྱུང་བ་ནམ་མཁའ་དང། རླུང་དང། མེ་དང། ཆུ་དང། ས་སྟེ་འབྱུང་བ་ལྷའི་རིགས་དང་རིགས་ཅན་ཐམས་ཅད་ཀྱི་བཅུད་དང་བཀྲག་མདངས་རྣམས་དང། ཁམས་གསུམ་གྱི་སེམས་ཅན་གྱི་མདོག་དང་སྟོབས་
དང་ཚེ་དང་བསོད་ནམས་ཐམས་ཅད་དང། དུས་དང་དུས་མ་ཡིན་པའི་འཆི་བདག་འཇོམས་པར་བྱེད་པའི་སྔགས་དང་ཏིང་ངེ་འཛིན་དང། སྨན་ལ་སོགས་པ་དང། འཆི་མེད་རིག་འཛིན་བརྙེས་པ་རྣམས་ཀྱི་འཆི་མེད་
ཚེའི་ཡེ་ཤེས་དང། གྲུབ་པ་ཐོབ་པ་རྣམས་ཀྱི་ཉམས་རྟོགས་དང། པཎྜི་ཏ་ལ་སོགས་པ་རྣམས་ཀྱི་ཤེས་རབ་དང། བཀྲ་ཤིས་ཀྱི་རྟགས་བརྒྱད་དང། རྒྱལ་སྲིད་རིན་པོ་ཆེ་སྣ་བདུན་དང། ཉི་མ་དང་ཟླ་བ་དང་གཟའ་དང་
རྒྱུ་སྐར་ལ་སོགས་པའི་གཟི་བརྗིད་དང། སྨན་དང་འབྲས་བུ་དང་རྩི་བཅུད་དང་ལོ་ཏོག་ལ་སོགས་པའི་ནུས་པ་དང་རོ་བཅུད་ཡོན་ཏན་ཐམས་ཅད་འཆི་མེད་ཚེའི་བདུད་རྩི་སྐུ་ལྔ་པའི་སྣམ་པར་བཀུག་མདུན་བསྐྱེད་ཀྱི་་

[206B] རྒྱས་པར་བྱེད་ན་འབྱུང་བ་བཞི་རེ་རེ་ནས་བྲལ་ཏེ་བྱའོ། །སླར་ཡང་བཅོམ་ལྡན་འདས་ཀྱི་ཕྱག་གི་བུམ་པ་ལས་འོད་ཟེར་དམར་པོ་ལྕགས་ཀྱུ་ལྟ་བུ་
འཕྲོས་པས། བདེ་བ་ཅན་ནས་མགོན་པོ་ཚེ་དཔག་མེད་ཚེ་དབང་བརྒྱུད་པའི་བླ་མ་དང་བཅས་པ་དང། སངས་རྒྱས་བྱང་སེམས་ཐམས་ཅད་ཀྱི་སྐུ་གསུང་ཐུགས་ཀྱི་བྱིན་རླབས་རྣམས། འཆི་མེད་ཚེའི་བདུད་རྩི་དཀར་དམར་
མཐིང་གསུམ་གྱི་རྣམ་པར་སྤྱན་དྲངས། མདུན་བསྐྱེད་ཀྱི་ཚེ་དཔག་མེད་ཀྱི་སྤྱི་བོ་མགྲིན་པ་ཐུགས་ཀ་གསུམ་དུ་ཐིམ། ཐིམ་པ་ལས་ཀྱང་འཆི་མེད་ཚེའི་བདུད་རྩི་དཀར་དམར་མཐིང་གསུམ་གྱི་རྒྱུན་བབས། སློབ་མ་རྣམས་
ཀྱི་སྤྱི་བོ་མགྲིན་པ་སྙིང་ག་གསུམ་དུ་ཐིམ། ལུས་ཀྱི་ནང་ཐམས་ཅད་ཁྲིག་མེར་གྱིས་གང། ཚེ་ཐོག་མ་མེད་པ་ནས་གཞན་གྱི་སྲོག་བཅད་པ་སོགས་སྒོ་གསུམ་གྱི་སྡིག་སྒྲིབ་ཉམས་ཆགས་ཐམས་ཅད་སྦྱངས། སྒོ་
གསུམ་རྡོ་རྗེ་གསུམ་གྱི་བདག་ཉིད་དུ་གྱུར་པའི་སྒོ་ནས་འཆི་བ་མེད་པ་ཚེའི་དངོས་གྲུབ་། འཆི་བ་མེད་པ་ཚེའི་རིག་འཛིན་། འདི་ནི་དམ་ཚིག་དང་སྡོམ་པ་ཉམས་པ་གསོ་བ་དང། སྐུ་གསུང་ཐུགས་ཀྱི་རྗེས་གནང་གི་
སྒོ་ནས་ཚེ་བསྲིང་བར་བྱེད་པའོ། །དེ་ནས་ཚེ་བསྟིམ་པ་ལ། བརྒྱ་རྩ་སོགས་བྱེད་དགོས་བྱུང་ཚེ། མདུན་བསྐྱེད་ལས་མར་མེ་གཅིག་ལས་གཉིས་ཆད་ཀྱི་ཚུལ་དུ་ཚེ་དབང་རེ་རེའི་མཇུག་ཏུ་བསྟིམ་པ་ཡིན་ཅིང། ལན་རེ་

[207A]༄༅། །ཙམ་ལ་བླ་མའི་ཐུགས་ཀའི་ཧཱུཾ་གི་འོད་ཟེར་གྱིས་མདུན་བསྐྱེད་ཀྱི་ཚེ་དཔག་མེད་སློབ་མའི་སྤྱི་བོར་སྤྱན་དྲངས། དེ་ལ་ཚེ་ཁྲིད་བརྒྱུད་པའི་གསོལ་འདེབས་སམ་བྱིན་གྱིས་རློབས་ཤིག་ཅེས་བཀའ་
བསྒོ་བྱས་པས། ཚེ་དབང་བརྒྱུད་པའི་བླ་མ་རྣམས་ཚེ་དཔག་མེད་ལ་ཐིམ། དེ་ཉིད་ཀྱི་སྐུའི་ཆ་དང་ཚེའི་བུམ་པ་ལས་ཚེའི་བདུད་རྩིའི་རྒྱུན་བབས། སློབ་མ་རྣམས་ཀྱི་སྤྱི་བོ་ཚངས་པའི་བུ་ག་ནས་ཞུགས། ལུས་ཀྱི་ནང་ཐམས་
ཅད་མེར་གྱིས་གང་བས། ཚེ་ཐུང་འགྱུར་གྱི་སྡིག་སྒྲིབ་ཐམས་ཅད་དུད་ཁུ་དང་སོལ་ཁུའི་རྣམ་པས་དབང་པོའི་སྒོ་ཐམས་ཅད་ནས་ནག་ལྡུར་གྱིས་སོང། ལུས་ཤེལ་གོང་གཡའ་དག་པ་ལྟར་གྱུར། མཐར་སྤྱི་བོའི་ཚེ་
དཔག་མེད་དེ་ཉིད་ཚེའི་བདུད་རྩིའི་རྣམ་པར་ཞུ་སྟེ་སྤྱི་བོ་ནས་ཐིམ་པས་ལུས་ཀྱི་ཟུངས་དང་སེམས་ཀྱི་རྟེན་དུ་གྱུར། ཁྱེད་རང་རྣམས་ཀྱི་ལུས་ངག་ཡིད་གསུམ་དང། མགོན་པོ་ཚེ་དཔག་མེད་ཀྱི་སྐུ་གསུང་ཐུགས་དབྱེར་མི་
ཕྱེད་པར་གྱུར་ཏེ། འཆི་མེད་ཚེའི་རིག་པ་འཛིན་པའི་དངོས་གྲུབ་ཐོབ་པའི་མོས་པ་མཛོད། ཅེས་བརྡའ་སྤྲད་ལ་ཚེ་བུམ་མགོ་ཐོག་ཏུ་བཞག་གྲུབ་རྒྱལ་ལུགས་ཀྱི་བརྒྱུད་པ་རྒྱས་པའམ། ཉེ་བརྒྱུད་བྱེད་ན་ཐུན་མོང་མ་ཡིན་པའི་
ཚེ་ཁྲིད་བརྒྱུད་པ་ལྟར། ཆོས་སྐུ་སྣང་བ་མཐའ་ཡས། རྗེ་བཙུན་འཇམ་པའི་དབྱངས། ཆོས་ཀྱི་རྒྱལ་པོ་ཙོང་ཁ་པ། རྟོགས་ལྡན་འཇམ་དཔལ་རྒྱ་མཚོ། པཎ་ཆེན་ཆོས་ཀྱི་རྒྱལ་མཚན། རྗེ་བཙུན་ཆོས་ཀྱི་རྡོ་རྗེ། རྒྱལ་བ་

[207B] རྩ་བའི་བླ་མ་མཁས་གྲུབ་སངས་རྒྱས་ཡེ་ཤེས་ཀྱི་བར་གྱི་མཚན་ནས་སྨོས་པའི་བཀའ་བསྒོ་བྱས་ཏེ། ཨོཾ་སུ་པྲ་ཏིཥྛས་བརྟན་པར་བྱ། ཚེ་རིལ་དང། ཚེ་ཆང་སྦྱིན། སླར་ཡང་ཚེ་སྤེལ་བའི་ཕྱིར་ཤིས་པ་
བརྗོད། མེ་ཏོག་གི་ཆར་དབབ་པར་བྱའོ། །སྨྲས་པ། ལུས་ཅན་རྣམས་ལ་རང་སྲོག་ལས། །གཅེས་པའི་དངོས་པོ་གཞན་ཡོད་མིན། །དེ་ཕྱིར་དེ་ཉིད་དཀར་ཕྱོགས་ཀྱི། །ཟླ་ལྟར་སྒྲུབ་བྱེད་འདི་ན་ཀོ་དེ་ལས་འོངས་པའི་
རྣམ་དཀར་ནི། །བསིལ་འོད་ཀྱིས་བྱེ་ཀུ་མུ་ད། །འབར་བའི་མདངས་འདྲས་ཡིད་ཅན་ཀུན། །འཆི་བདག་གཡུལ་ལས་རྒྱལ་གྱུར་ཅིག་ཅེས་པ་འདི་ནི་གཞན་དོན་ལ་མངོན་པར་གཞོལ་བའི་དམ་པའི་གདུང་རིགས་དང་སྐུའི་
སྐྱེ་བ་ཉེ་བར་བཟུང་བ་གཞོན་ནུར་གྱུར་པ་རྣམས་དང། དགེ་བའི་བཤེས་གཉེན་གསར་བུ་བ་འགའ་ཞིག་ལ་ཡང་ཕན་པར་བསམས་ཏེ། དགེ་སློང་རྒྱལ་ཁམས་པ་བློ་བཟང་ཆོས་ཀྱི་རྒྱལ་མཚན་གྱིས་མྱང་སྟོད་རིག་པའི་
འབྱུང་གནས་ཀྱི་སའི་ཆར་བཀོད་པའི་ཡི་གེ་པ་ནི་དགེ་ཚུལ་བློ་བཟང་ཕུན་ཚོགས་སོ།། །།



﻿༄༅། །ཨོཾ་སྭ་སྟི། བླ་མ་མཆོག་དང་ཚེ་དཔག་མེད། །དབྱེར་མེད་ཞབས་ལ་གུས་བཏུད་ནས། །ཚེ་དབང་
བསྐུར་ཚུལ་མདོར་བསྡུས་པ། །འཆི་བདག་འཇོམས་པའི་དཔའ་བོ་བྲི། །འདིར་ཚེ་དབང་མདོར་བསྡུས་བྱེད་པར་འདོད་པས། ཚེ་བུམ། ཚེ་ཆང། ཚེ་རིལ། མཆོད་གཏོར་རྣམས་ལག་ལེན་བཞིན་བཤམས། བདག་མདུན་

[208A]༄༅། །ཚེ་ཆང་ཚེ་རིལ་རྣམས་ལེགས་པར་བསྒྲུབས། སློབ་མ་ཁྲུས་བྱས། མཎྜལ་ཕུལ། གསོལ་བ་བཏབ། བྱང་སྡོམ་བཟུང། སློབ་མ་བསངས་སྦྱངས། ཚེ་དཔག་མེད་དུ་བསྐྱེད། དེ་ནས་དངོས་
གཞི་ནི། རང་ཚེ་དཔག་མེད་དུ་གསལ་བའི་ཐུགས་ཀ་ལས་འོད་ཟེར་འཕྲོས། ཚེ་བུམ་ཚེ་དཔག་མེད་དུ་གསལ་བའི་ཐུགས་ཀར་ཕོག་པས། བཅོམ་ལྡན་འདས་ཀྱི་ཕྱག་གི་ཚེའི་བུམ་པ་ལས། འོད་ཟེར་དམར་པོ་
ལྕགས་ཀྱུ་ལྟ་བུ་འཕྲོས། རང་དང་གཞན་ལ་གནོད་ཅིང་འཚེ་བར་བྱེད་པའི་གདོན་བགེགས་འབྱུང་པོ་འཆི་བདག་གཤིན་རྗེ་སོགས་ལ་ཕོག་པས། དེ་དག་གི་ལག་ནས་རང་གཞན་གྱི་ཚེ་དང་བསོད་ནམས། དབང་
ཐང་སོགས་བརྐུས་པ། ཕྲོགས་པ། ཁྱེར་བ་ཐམས་ཅད་འཆི་མེད་ཚེའི་བདུད་རྩི་དམར་པོའི་རྣམ་པར་བཀུག་སྟེ། མདུན་བསྐྱེད་ཀྱི་ཚེ་དཔག་མེད་ཀྱི་སྐུའི་ཆ་དང། ཕྱག་གི་བུམ་པར་ཐིམ། ཐིམ་པ་ལས་ཀྱང་བདུད་
རྩིའི་རྒྱུན་བབས། སློབ་མ་རྣམས་ཀྱི་སྤྱི་བོ་ནས་ཞུགས། ལུས་ཀྱི་ནང་ཐམས་ཅད་མེར་གྱིས་གང་བས། ཚེ་ཡར་བ། ཉམས་པ། འཐོར་བ་རྣམས་སོར་ཆུད། འཆི་བ་མེད་པ་ཚེའི་དངོས་གྲུབ་ཐོབ་པར་གྱུར། དེ་ལྟར་ཐོབ་
སྙམ་པའི་མོས་པ་མཛོད། ཅེས་ཨ་མ་མ་ཎི་བརྗོད། དྲིལ་བུ་གསིལ། དེ་ནི་ཚེ་ཡར་བ་འགུགས་པའོ། །དེ་ནས་ཚེ་དང་བསོད་ནམས་སྟོབས་ཉམས་པ་གསོ་བ་ནི། སླར་ཡང་མགོན་པོ་ཚེ་དཔག་མེད་ཀྱི་སྐུའི་ཆ་དང་

[208B] ནམ་མཁའ། རླུང༑ མེ༑ ཆུ༑ ས་སྟེ་འབྱུང་བ་ལྔ་དང། དེའི་རིགས་ཅན་རྣམས་ཀྱི་ནུས་པ་དང། ཡོན་ཏན་རྣམས་དང། རིགས་དྲུག་སེམས་ཅན་ཐམས་ཅད་ཀྱི་ཚེ་དང་
བསོད་ནམས་ཐམས་ཅད་དང། འཆི་བདག་འཇོམས་པའི་གསང་སྔགས་རིག་སྔགས། གཟུངས་སྔགས། ཕྱག་རྒྱ། ཏིང་ངེ་འཛིན་ལ་སོགས་པའི་ནུས་པ་དང། སྨན་དང། རྩི་བཅུད་འབྲས་བུ་ལ་སོགས་པའི་ཡོན་ཏན་
དང༑ ནུས་པ་ཐམས་ཅད་ཚེའི་བདུད་རྩིའི་རྣམ་པར་སྤྱན་དྲངས། བཅོམ་ལྡན་འདས་ཀྱི་ཕྱག་གི་བུམ་པར་ཐིམ། ཞེས་པ་ནས། གང་བས་ཚེ་དང་བསོད་ནམས། སྟོབས་ཉམས་པ་རྣམས་གསོས། འཆི་བ་མེད་པ་ཚེའི་དངོས་
གྲུབ་ཐོབ་པར་གྱུར་སོགས་གོང་བཞིན། དེ་ནས། དམ་ཚིག་དང་སྡོམ་པ་ཉམས་པ་གསོས་ནས། ཚེ་སྤེལ་བ་ནི། སླར་ཡང། འཕྲོས། སངས་རྒྱས་བྱང་སེམས་དཔའ་བོ་མཁའ་འགྲོ་ཉན་རང། ཆོས་བསྲུང་ཐམས་ཅད་དང་
ཁྱད་པར་ཚེ་དཔག་མེད། ཚེ་དབང། ཚེ་ཁྲིད་བརྒྱུད་པའི་བླ་མ་དང་བཅས་པ་ཐམས་ཅད་ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད། འཆི་མེད་ཚེའི་བདུད་རྩིའི་རྣམ་པར་སྤྱན་དྲངས། ཅེས་པ་ནས། གང་བས་ལུས་ངག་ཡིད་
གསུམ་ལ་བརྟེན་པའི་ཚེ་ཐུང་འགྱུར་གྱི་སྡིག་སྒྲིབ་དམ་ཚིག་ཉམས་ཆགས་ཐམས་ཅད་དག་འཆི་བ་མེད་པ་ཚེའི་དངོས་གྲུབ་ཐོབ་པར་གྱུར་སོགས་གོང་བཞིན། དེ་ནས། ཚེ་བསྟིམ་པ་ནི། མདུན་བསྐྱེད་ཀྱི་ཚེ་དཔག་མེད་

[209A]༄༅། །ཁྱེད་རང་རྣམས་ཀྱི་སྤྱི་བོར་བྱོན་པ་ལ། ངས་གསོལ་བ་བཏབ་པས། འཆི་མེད་ཚེའི་དངོས་གྲུབ་སྩལ། མཐར་ཚེ་དཔག་མེད་དེ་ཁྱེད་རང་རྣམས་ཀྱི་སྤྱི་བོ་ནས་ཐིམ་པས། འཆི་མེད་ཚེའི་དངོས་གྲུབ་ཐོབ་པའི་
མོས་པ་མཛོད། ཅེས་བརྡའ་སྤྲད། ཚེ་བུམ་མགོ་བོར་བཞག་ལ། བཀའ་བསྒོ་བྱས་བསྟིམ། ཚེ་ཆང་ཚེ་རིལ་སྦྱིན་པ་དང། ཤིས་བརྗོད་བྱའོ། །སྨྲས་པ། ཚིག་བསྡུས་དོན་ཚང་ཚེ་ཡི་དབང། །འཆི་བདག་འཇོམས་
པའི་དཔའ་བོ་འདི། །ཆོས་མཐུན་རྣམ་པར་གཡེང་བ་ཡི། །གོ་ས་ཡངས་པོར་བསྒྲུབ་པའི་ཕྱིར། །བློ་བཟང་མཁས་བཙུན་ཞེས་བྱ་བའི། །དམ་པས་ནན་གྱིས་བསྐུལ་བའི་ངོར། །ཕྱོགས་བྲལ་མྱུལ་བའི་བྱ་བྲལ་བ། །བློ་
བཟང་ཆོས་ཀྱི་རྒྱལ་མཚན་གྱིས། །མཆོང་རྒྱས་རི་བོ་སྡེ་ཆེན་གྱི། །ཆོས་གྲྭ་ཆེན་པོར་བཀོད་པའོ།། །།



﻿༄༅། །ཚེ་ཆོག་འཆི་མེད་འདོད་འཇོ་དབང་གི་རྒྱལ་པོ་ཞེས་བྱ་བ་བཞུགས་སོ། །

[001A] །ན་མོ་གུ་རུ་མཉྫུ་གྷོ་ཥཱ་ཡ། གང་གི་མཚན་སྙན་རྒྱུ་སྐར་བདག་པོའི་ཟེར། །སྒྲ་འཛིན་ཀུནྡའི་ཕོན་པོར་རེག་ཙམ་གྱིས། །རྡོ་རྗེའི་ཚེ་དང་ཡེ་ཤེས་མཆོག་སྩོལ་
བའི༑ ༑མགོན་དང་དབྱེར་མེད་བླ་མའི་ཞབས་བཏུད་ནས། །འཇིགས་རུང་འཆི་བདག་མཆེ་བ་རྣོན་པོ་ཡང། །རི་མོའི་གནས་སུ་འགོད་པའི་རྨད་བྱུང་ཐབས། །ཚེ་ཆོག་འཆི་མེད་
འདོད་འཇོ་དབང་གི་རྒྱལ། །གཞུང་དང་དམ་པའི་མན་ངག་ཇི་བཞིན་བརྗོད། །རང་གཞན་གྱི་དོན་དུ་ཚེ་ཆོག་ཇི་ལྟར་བྱ་བའི་ཚུལ་ལ་གཉིས། བསྙེན་པའི་ཆོ་ག་དཀྱིལ་འཁོར་
གྱི་ཆོ་ག་འཆི་བླུ་དང་བཅས་པའོ། །དང་པོ་ནི། འདིའི་དབང་བསྐུར་བ་ཐོབ་ཅིང་དམ་ཚིག་དང་སྡོམ་པ་ལ་གནས་པའི་གང་ཟག་གིས། ཁྲུས་དང་གཙང་སྦྲ་ལ་གནས་པས། སྐྱབས་

[002A]༄༅། །འགྲོ་སེམས་བསྐྱེད་སྔོན་དུ་བཏང་ནས། རང་ཉིད་སྐད་ཅིག་གིས་བཅོམ་ལྡན་འདས་ཚེ་དཔག་མེད་དུ་གསལ་བའི་ཐུགས་ཀར་ཟླ་བ་ལ་གནས་པའི་ཧྲཱི་དམར་པོའི་འོད་ཟེར་
གྱིས་བདེ་བ་ཅན་ནས་བླ་མ་དང་གཉིས་སུ་མེད་པའི་བཅོམ་ལྡན་འདས་ཚེ་དཔག་མེད་ལྷ་དགུའི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་
མཁར་སྤྱན་དྲངས། འོད་ཟེར་རང་གི་སྙིང་ཁར་ཐིམ། གང་གི་དྲིན་གྱིས་བདེ་ཆེན་གནས། །སྐད་ཅིག་ཉིད་ལ་འཆར་བ་གང། །བླ་མ་རིན་ཆེན་ལྟ་བུ་ཡི། །རྡོ་རྗེ་ཅན་ཞབས་པད་ལ་བདུད། །འཇིག་རྟེན་འདྲེན་པའི་གཙོ་བོ་ཚེ་དཔག་མེད། །དུས་མིན་འཆི་བ་མ་ལུས་འཇོམས་པའི་དཔལ། །མགོན་མེད་སྡུག་བསྔལ་གྱུར་པ་རྣམས་ཀྱི་སྐྱབས། །སངས་རྒྱས་ཚེ་དཔག་མེད་ལ་ཕྱག་འཚལ་
ལོ༑ ཞེས་ཕྱག་བྱ། ཨོཾ་སརྦ་ཏ་ཐཱ་ག་ཏ་ཨ་པ་རི་མི་ཏ་ཨཱ་ཡུར་ཛྙཱ་ན་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ནས་ཤཔྟའི་བར་གྱིས་མཆོད། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་

[002B] །འགྲོ་བའི་དགེ་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་གཟུང། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་བདག་སྐྱབས་མཆི། །རང་གཞན་དོན་ནི་རབ་བསྒྲུབ་
ཕྱིར༑ ༑བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གི་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། །འགྲོ་ལ་
ཕན་ཕྱིར་སངས་རྒྱས་འགྲུབ་པར་ཤོག་ཅེས་དང། ཚད་མེད་བཞི་བསྒོམ། ཚོགས་ཞིང་རང་གནས་སུ་གཤེགས་པར་གྱུར། ཨོཾ་སྭ་བྷཱ་ཝ་ཤུདྡྷཱ་སརྦ་དྷརྨ་སྭ་བྷཱ་ཝ་ཤུདྡྷོ་ཉཧཾ། ཨོཾ་ཤཱུནྱ་ཏཱ་ཛྙཱ་ན་བཛྲ་སྭ་བྷཱ་ཝ་
ཨཱཏྨ་ཀོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ལས་སྣ་ཚོགས་རྡོ་རྗེ་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི་
ལོགས་སུ་འཕྲོས་པས་རྡོ་རྗེའི་ར་བ། སྟེང་དུ་འཕྲོས་པས་རྡོ་རྗེའི་གུར། གུར་གྱི་འོག་ར་བའི་སྟེང་དུ་རྡོ་རྗེའི་བླ་རེ་སྟེ། ཐམས་ཅད་ཀྱང་རྡོ་རྗེ་འབར་བའི་རང་བཞིན་པར་མཚམས་མེད་པར་དུམ་བུ་གཅིག་ཏུ་
གྱུར་པའི་ཕྱི་རོལ་དུ་བསྐལ་པ་འཇིག་པའི་དུས་ཀྱི་མེ་ལྟ་བུའི་ཁ་དོག་སྣ་ལྔ་པའི་མེད་པུང་ཕྱོགས་བཅུར་འཕྲོ་བར་གྱུར། ར་བའི་དབུས་སུ་པཾ་ལས་སྣ་ཚོགས་པདྨ་ལ་གནས་པའི་ཧཱུཾ་ལས་བྱུང་བའི་སྣ་

[003A]༄༅། །ཚོགས་རྡོ་རྗེའི་ལྟེ་བར། བཧྲུཾ་དཀར་པོ་ཡོངས་སུ་གྱུར་པ་ལས། གཞལ་ཡས་ཁང་གྲུ་བཞི་སྒོ་བཞི་པ། ཕྱི་ནས་རིམ་པ་བཞིན་དུ་སྔོ་སེར་དམར་ལྗང་དཀར་བའི་རིམ་པ་ལྔ་དང་ལྡན་པའི་རྩིག་པས་
བསྐོར་བའི་སྟེང་ན། རིན་པོ་ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་པ་དང། གྲུ་བཞི་པ་ལ་སོགས་པས་བརྒྱན་པ། དེའི་སྟེང་ན་གསེར་གྱི་སྐ་རགས་བཞིའི་ཕྱི་ངོས་སུ་ཆུ་སྲིན་གྱི་ཁ་ནས་མུ་ཏིག་གི་དོ་
ཤལ་དང། དོ་ཤལ་ཕྱེད་པའི་ཕྱང་བ། དེའི་ཕྱི་ངོས་སུ་བྱ་འདབ་ལས་འཕྱང་བའི་རིན་པོ་ཆེའི་ཤར་བུ། དེའི་སྟེང་ན་པདྨ་འདབ་མ་ཕྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་བུམ་པ་ནས་འཐོན་
པའི་རྒྱལ་མཚན་དང། བ་དན་བརྒྱད་བརྒྱད་ཀྱིས་མཛེས་པར་བྱས་པ། ཕྱིའི་སྟེང་གི་ཟུར་བཞི་ལ་གདུགས་བཞིས་བརྒྱན་པ། རྩིག་པའི་མཐའ་ནས་འདོད་ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་སྟབས་
དང་ཁ་དོག་སྣ་ཚོགས་པའི་ལྷ་མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་ཁྱུད་ཀྱི་ཕྱིའི་མཚམས་དང། རྩིག་པའི་ཕྱི་ནང་གི་གྲྭ་བཞིར་ཟླ་བ་ཕྱེད་པ་ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེས་
བརྒྱན་པ། སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་པའི་སྟེང་དུ་བུམ་པ་ལ་གནས་པའི་ཀ་བ་བཞི་བཞིས་བཏེག་པའི་རྟ་བབས་སྣམ་བུ་བཅུ་གཅིག་དང་ལྡན་པའི་རྩེ་མོར། ཆོས་ཀྱི་འཁོར་ལོའི་གཡས་

[003B] རྟ་བབས་ཀྱི་གཡས་གཡོན་དུ་བུམ་པ་བཟང་པོ་ལས་སྐྱེས་པའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་དང། བར་བར་དུ་གྲུབ་པ་ཐོབ་པ་དང། སྤྲིན་གྱི་གསེབ་ནས་བྱུང་བའི་
ལྷ་མེ་ཏོག་གི་ཕྲེང་བ་བཟུང་བ་རྣམས་ཀྱིས་མཛེས་པར་བྱས་པ། གཞལ་ཡས་ཁང་གི་ནང་དུ་ཀ་བ་བརྒྱད་ཀྱིས་བཏེག་པའི་རྡོ་རྗེའི་གདུང་བཞིས་མཛེས་པར་ཕུབ་པའི་རྩེ་མོར་རྡོ་རྗེ་ནོར་བུ་རིན་པོ་ཆེའི་ཏོག་གིས་སྤྲས་པའི་ནང་གི་
ཤར་སྔོ། ལྷོ་སེར། ནུབ་དམར། བྱང་ལྗང། དབུས་དཀར་བའི་ནང་དུ། བདག་བསྐྱེད་ལྷ་དགུ་ཡོངས་རྫོགས་བྱེད་ན་འདི་སྐབས་འོག་ནས་འབྱུང་བའི་མདུན་བསྐྱེད་བཞིན་བྱེད། ཡང། བསྙེན་དུས་གཙོ་བོ་གཅིག་བུས་ཆོག་པས་
དེ་བས་ན་འདི་ལྟར། པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་ཡོངས་སུ་རྫོགས་པར་གྱུར། དེ་ལྟར་བདག་གི་དེ་ཁོ་ན་ཉིང་དོན་དམ་པར་སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་
བཞིན་དུ། ལྷའི་དེ་ཁོ་ན་ཉིད་ཀྱང་དེ་ལྟར་ཡིན་པས། དེ་གཉིས་ཆུ་དང་འོ་མ་འདྲེས་པ་བཞིན་དུ་རྣམ་པར་མི་རྟོག་པའི་སྣང་བའི་སྒོ་དེ་ཉིད་དུ་བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པར་གྱུར། སྟོང་པའི་ངང་ལས། ཨོཾ་ན་མོ་བྷྲཱུཾ་
ཨཱ་ཡུར་ཛྙཱ་ན་ཧྲཱི་ཨཱ་རོ་ལི་ཀ་ཧཱུཾ་ཧྲཱི་ཞེས་པའི་སྔགས་ཀྱི་གདངས་ཀྱི་རྣམ་པར་ནམ་མཁའ་ལ་གྲག་པར་གྱུར། བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པའི་རྣམ་པ་ཅན་གྱི་རང་གི་སེམས་ཟླ་བའི་དཀྱིལ་འཁོར་དུ་གྱུར་པའི་

[004A]༄༅། །སྟེང་དུ། སྔགས་ཀྱི་གདངས་ཀྱི་རྣམ་པར་ནམ་མཁའ་ལ་གྲག་པ་དེ་ཤིན་ཏུ་དག་པའི་དངུལ་ཆུ་གསེར་གྱི་བྱེ་མ་ལ་ཞེན་པ་ལྟར། ཡིག་འབྲུ་བྲིས་པའི་རྣམ་པ་ཅན་དུ་འཁོད་པ་ཡོངས་སུ་གྱུར་པ་ལས་འཆི་མེད་
ཚེའི་བདུད་རྩིས་གང་བའི་བུམ་པའི་དབུས་སུ། ཨོཾ་ན་མོ་བྷྲཱུཾ་ཨཱ་ཡུར་ཛྙཱན་ཧྲཱི་ཨཱ་རོ་ལི་ཀ་ཧཱུཾ་ཧྲཱ ་ཞེས་པའི་སྔགས་ཀྱིས་མཚན་པར་གྱུར། ཟླ་བ་ཕྱག་མཚན་སྔགས་དང་བཅས་པ་ལས་འོད་ཟེར་སྣ་ཚོགས་བྱུང་བའི་རྩེ་མོ་
ལ༑ བཅོམ་ལྡན་འདས་མགོན་པོ་ཚེ་དཔག་མེད་ཀྱི་ལྷའི་གཟུགས་དཔག་ཏུ་མེད་པ་བྱུང་ནས་ནམ་མཁའི་དབྱིངས་ཐམས་ཅད་ཁྱབ་པར་བྱས། རྒྱལ་བ་ཐམས་ཅད་ལ་མཆོད་པའི་སྤྲིན་ཆེན་པོ་སྤྲུལ་པས་ལེགས་པར་
མཆོད། གཞན་ཡང་སྤྲིན་ཆེན་པོ་སྤྲུལ་པ་ལས་བདུད་རྩིའི་ཆར་རྒྱུན་བབས་པས། དམྱལ་བ་ལ་སོགས་པའི་འགྲོ་བ་ཐམས་ཅད་ཀྱི་སྡུག་བསྔལ་གྱི་མེ་རྣམས་ཞི་ཞིང་བདེ་བས་ཚིམ་པར་བྱས་ནས་ལྷའི་སྐུ་དང་བཅས་པའི་
འོད་ཟེར་སླར་ལོག་རང་གི་སེམས་ཟླ་བའི་དཀྱིལ་འཁོར་དང་ཕྱག་མཚན་སྔགས་དང་བཅས་པ་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་དེ་བཞིན་གཤེགས་པ་ཚེ་དང་ཡེ་ཤེས་དཔག་ཏུ་མེད་པ་ཤིན་ཏུ་རྣམ་
པར་ངེས་པ་གཟི་བརྗིད་ཀྱི་རྒྱལ་པོའི་སྐུར་ཡོངས་སུ་རྫོགས་པར་གྱུར་པ་ནི། སྐུ་མདོག་བྱུ་རུའི་ལྷུན་པོ་ལ་ཉི་མ་བྱེ་བའི་མདངས་ཀྱིས་འཁྱུད་པ་ལྟ་བུར་དམར་ཞིང་འོད་ཟེར་འཕྲོ་བ། ཞི་ཞིང་འཛུམ་པའི་ཉམས་དང་ལྡན་

[004B] དབུ་སྐྲ་རལ་པའི་ཐོར་ཙུགས་ཅན། རིན་
པོ་ཆེའི་དབུ་རྒྱན། སྙན་རྒྱན། མགུལ་རྒྱན། ཕྱག་གདུབ། ཞབས་གདུབ། མུ་ཏིག་གི་སེ་མོ་དོ། དོ་ཤལ་ལ་སོགས་པ་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། མཚན་དཔེས་སྤྲས་པའི་ལོངས་སྤྱོད་རྫོགས་པའི་སྐུ། ལྷ་
རྫས་ལས་གྲུབ་པའི་དར་གྱི་ན་བཟས་མཛེས་པར་ཀླུབས་ཤིང། ཞབས་གཉིས་རྡོ་རྗེའི་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཟླ་གདན་ལ་ཧྲཱི་དམར་པོ་ཧཱུཾ་སྔོན་པོས་
མཚན་པ། ཨོཾ་པདྨ་ཨུདྦྷ་ཝ་ཡེ་སཱཧཱ། ཞེས་པདྨའི་དམ་རྒྱ་བཅས་ལ་གནས་དྲུག་ཏུ་རེག་སྟེ་བྱིན་གྱིས་བརླབས། ཐུགས་ཀའི་ཧྲཱི་ལས་འོད་ཟེར་འཕྲོས། བདེ་བ་ཅན་སོགས་རང་བཞིན་གྱི་གནས་རྣམས་ནས། བླ་མ་དང་
སངས་རྒྱས་བྱང་སེམས་ཐམས་ཅད་བཅོམ་ལྡན་འདས་ཚེ་དཔག་མེད་ཀྱི་རྣམ་པར་སྤྱན་དྲངས། མ་ལུས་སེམས་ཅན་ཀུན་གྱི་མགོན་གྱུར་ཅིང། །བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཇི་
བཞིན་མཁྱེན་གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། །མདུན་གྱི་ནམ་མཁར་བཞུགས་པ་ལ་མཆོད་པ་ཕུལ། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧྲཱི་ལས་

[005A]༄༅། །འོད་ཟེར་འཕྲོས། དབང་གི་ལྷ་རིགས་ལྔ་འཁོར་བཅས་སྤྱན་དྲངས། སྔར་ལྟར་མཆོད། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཇི་ལྟར་
བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར། ལུས་ཐམས་
ཅད་གང། དྲི་མ་ཐམས་ཅད་དག་ཆུ་ལྷག་པ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་འོད་དཔག་མེད་སྤྲུལ་སྐུའི་རྣམ་པ་ཅན་གྱིས་དབུ་བརྒྱན་པར་གྱུར། མཆོད་པ་རྣམས་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་
པ་ཉིད་དུ་གྱུར། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག་བདུག་སྤོས། སྣང་གསལ། དྲི་ཆབ། ཞལ་ཟས། རོལ་
མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨརྒྷཾ་ཨཱ་ཧཱུཾ། ཨོཾ་པཱ་དྱཾ་ཨཱ་ཧཱུཾ། ཨོཾ་བཛྲ་པུཥྤེ་ཨཱ་ཧཱུཾ། ནས་ཨོཾ་བཛྲ་ཤཔྟ་ཨཱ་ཧཱུཾ། ཞེས་བྱིན་གྱིས་བརླབས་ལ་སྔར་བཞིན་འབུལ། འཇིག་རྟེན་
འདྲེན་པའི་གཙོ་བོ་ཚེ་དཔག་མེད། ཅེས་སོགས་བསྟོད་པ་རྒྱས་བསྡུས་ཅི་རིགས་བྱ། དེ་ནས། ཟབ་གསལ་གཉིས་སུ་མེད་པའི་ལྷའི་སྐུ་ལ་དམིགས་ཏེ་རྩེ་གཅིག་ཏུ་བསྒོམ། བསྒོམས་པས་སྐྱོན་ཐུགས་ཀའི་ཟླ་བ་ལ་

[005B] མ་དག་པའི་སྣོད་བཅུད་སྤྱོད་པ་སོགས་འགྲོ་བའི་དོན་བྱས། སངས་རྒྱས་སྲས་བཅས་ཀྱི་སྐུ་གསུང་ཐུགས་ཀྱི་བྱིན་རླབས། མདོར་ན། སྲིད་ཞིའི་ཡོན་ཏན་ཐམས་
ཅད་བསྡུས་ནས་སྔགས་ཕྲེང་ལ་ཐིམ་པར་བསམས་ལ། ཨོཾ་ན་མོ་བྷྲཱུཾ་ཨཱ་ཡུར་ཛྙཱ་ན་ཧྲཱི་ཨཱ་རོ་ལི་ཀ་ཧཱུཾ་ཧྲཱི་སྙིང་པོའོ། །ཏ་དྱཐཱ། ཨ་པ་རི་མི་ཏ་ཨཱ་ཡུར་ཛྙཱ་ན་ཧྲཱི་ཧཱུཾ་བྷྲཱུཾ་སཱཧཱ། ཉེ་སྙིང་ངོ། །ཨོཾ་ན་མོ་བྷ་ག་ཝ་ཏེ་ཨ་པ་རི་མི་ཏ་ཨཱ་ཡུར་ཛྙཱ་ན་
སུ་པི་ནི་ཤྩ་ཏི་ཏེ་ཛོ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སམྱཀྶཾ་བུདྡྷ་ཡ། ཏདྱ་ཐཱ། ཨོཾ་པུ་ཎྱེ་མཧཱ་པུ་ཎྱེ་མཧཱ་པུ་ཎྱེ་ཨ་པ་རི་མི་ཏ་པུ་ཎྱེ། ཨ་པ་རི་མི་ཏ་པུ་ཎྱ་ཛྙཱ་ན་སཾ་བྷཱ་རོ་པ་ཙི་ཏེ། ཨོཾ་སརྦ་སཾ་སྐཱ་ར་པ་རི་ཤུདྡྷ་དྷ་རྨ་ཏེ་ག་ག་ན་ས་མུད་ག་ཏེ་
སྭ་བྷཱ་ཝ་བི་ཤུདྡྷེ་མཧཱ་ན་ཡ་པ་རི་བཱ་རེ་ འདི་ལྟ་སྟེ།  སཱཧཱ།  རྩ་སྔགས་ཏེ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཚེ་དང་ཡེ་ཤེས་དཔག་ཏུ་མེད་པ་ཤིན་ཏུ་རྣམ་པར་ངེས་པ་གཟི་བརྗིད་ཀྱི་རྒྱལ་
པོ་ལ་ཕྱག་འཚལ་ལོ། །བསོད་ནམས་མ་བསོད་ནམས་མ། བསོད་ནམས་ཆེན་མོ་བསོད་ནམས་དཔག་མེད་མ། བསོད་ནམས་དང་ཡེ་ཤེས་ཀྱི་ཚོགས་དཔག་ཏུ་མེད་པ་ཉེ་བར་བསགས་མ། འདུ་བྱེད་ཐམས་ཅད་ཡོངས་སུ་དག་པའི་ཆོས་ཉིད་མ། ནམ་མཁར་འགགས་མ། རང་བཞིན་རྣམ་
དག་མ། ཚུལ་ཆེན་པོས་ཡོངས་སུ་བསྐོར་མ། གཞི་ཚུགས།  རྒྱ་གཞུང་ལས། སྔགས་གསུམ་ཅི་རིགས་བཟླས་པ་ཡིས། ཞེས་གསུངས་པ་ལྟར། དེ་གསུམ་ཅི་རིགས་བཟླས་ཀྱང་རུང་ལ། ཤེས་ཤིང་སྤྲོ་ན། འཆི་མེད་རྡ་སྒྲའི་གཟུངས་
[006A]༄༅། །བཟླས་ན་ཤིན་ཏུ་ལེགས་སོ། །གྲངས་ནི་གཟུངས་རིང་ཁྲི། གཞན་གཉིས་འབྲུ་འབུམ་མོ། །ཐུན་མཐར་བྱིན་རླབས་ཞུ་བ་ནི། རང་གི་སྙིང་གར་རིགས་ལྔ་ཚེ་དཔག་མེད། སྤྱི་བོར་ཡེ་ཤེས་ཚེ་དཔག་མེད་
དེའི་ཐུགས་ཀའི་འོད་ཟེར་གྱིས་ཚེ་དཔག་མེད་ཀྱི་ལྷ་ཚོགས་དང། སངས་རྒྱས་བྱང་སེམས་མཁའ་འགྲོ་ཆོས་བསྲུང་ཐམས་ཅད་དང། ལྷ་མིའི་རིག་འཛིན་ཐམས་ཅད་ཀྱི་ཚེ་དང་ཡེ་ཤེས་བྱིན་རླབས་ཚེའི་བདུད་རྩི་འོད་ཟེར་
དང་བཅས་པའི་རྣམ་པར་སྤྱན་དྲངས། སྤྱི་བོའི་ཡེ་ཤེས་ཚེ་དཔག་མེད་ལ་ཐིམ་པས། ཚེའི་བདུད་རྩིར་ཞུ་བ་སྤྱི་བོ་ནས་སྙིང་གའི་རིགས་ལྔ་ཚེ་དཔག་མེད་ལ་ཐིམ་པས། དེ་ལྔ་ཡང་འཆི་མེད་ཚེའི་བདུད་རྩིར་ཞུ་ནས་རང་གི་སྤྱི་
བོ་ནས་རྐང་མཐིལ་གྱི་བར་ཚེའི་བདུད་རྩིས་མེར་གྱིས་གང། ལུས་ཀྱི་ཟུངས་དང་སེམས་ཀྱི་རྟེན་དུ་གྱུར། འཆི་མེད་ཚེའི་དངོས་གྲུབ་ཐོབ། སྒོ་གསུམ་ཚེ་དཔག་མེད་ཀྱི་སྐུ་གསུང་ཐུགས་སུ་གྱུར་པར་བསམས་ལ། ང་རྒྱལ་
དང་གསལ་སྣང་ལ་འཇོག་ཐུན་མཚམས་སུ་གཏོར་མ་འབུལ་བར་འདོད་ན། དཀར་གཏོར་ཨ་མྲྀ་ཏས་བསངས། སྭ་བྷཱ་ཝས་སྦྱངས། ཨོཾ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་
བ་ལས་བྱུང་བའི་གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཡེ་ཤེས་པ་གཤེགས་པ་མདུན་དུ་བཞུགས་པ་ལ། མཚན་སྔགས་ལ་བ་ལིཾ་ཏ་བཏགས་པས་འབུལ། མཆོད་བསྟོད་བསྡུས་པ་བྱས། འདོད་དོན་ལ་གསོལ་

[006B] ཡེ་ཤེས་པ་གཤེགས། བསྔོ་སྨོན་སོགས་བྱའོ།། །།གཉིས་པ་ནི། རྡུལ་ཚོན་གྱི་དཀྱིལ་འཁོར་གྱི་དབང་དུ་བྱས་ན། ས་ཆོག་ལྷག་གནས། ཐིག་དང་ཚོན་གྱིས་འབྲི་ཚུལ་སོགས་དགོས་ཀྱང། རས་བྲིས་
ཀྱི་དབང་དུ་བྱས་ན། བུམ་པ་ལྷག་གནས་མ་གཏོགས་གཞན་རྣམས་ཇི་བཞིན་མི་དགོས་པས། དེས་ན་རྒྱས་པར་ན་བུམ་པ་དགུ་ལས་བུམ་དང་བཅས་པ། བསྡུ་ན། རྣམ་རྒྱལ་དང་ལས་བུམ་གཉིས་བུམ་རྫས་དྲི་བཟང་གི་ཆུས་
གང་བ། ན་བཟའ། དུང་ཆོས། རྡོ་རྗེ་གཟུངས་ཐག་མཆོད་པའི་ཚོགས་དང་བཅས་པ་ཕྱག་ལེན་ལྟར་བཤམས་ལ་བྱིན་གྱིས་བརླབས། བུམ་པ་བསངས། སྦྱངས། སྟོང་པའི་ངང་ལས་བཾ་བཾ་ལས་བྱུང་བའི་རིན་པོ་ཆེའི་བུམ་པ་
དཀར་པོ་ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པའི་མཚན་ཉིད་ཐམས་ཅད་ཡོངས་སུ་རྫོགས་པར་གྱུར། ཨོཾ་ཏཱ་པྟེ་ཏཱ་པྟེ་མ་ཧཱ་ཏཱ་པྟེ་སཱཧཱ། ལྷའི་ཆུ་བོ་གངྒཱ་དང་བུམ་པའི་ཆུ་དབྱེར་མི་ཕྱེད་པར་གྱུར། བུམ་པ་དགུ་ཡོད་ཚེ་
ལྷ་དགུ་སོ་སོར་བསྐྱེད་དོ། །རྣམ་རྒྱལ་བུམ་པའི་ནང་དུ་པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བ་དང། འདབ་མ་རྣམས་ཀྱི་སྟེང་དུ། ཨ་ལས་ཟླ་བའི་དཀྱིལ་འཁོར་གྱི་གདན་རེ་རེ། གདན་དེ་རྣམས་ཀྱི་སྟེང་དུ། ཧྲཱི་དམར་པོ་
རིང་ཆ་ཚེག་དྲག་དང་བཅས་པ་རེ་རེ། དེ་རྣམས་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ཚེ་དཔག་མེད་ཀྱི་གོ་འཕང་ལ་བཀོད། ཚུར་འདུས་ཧྲཱི་ལ་ཐིམ་པ་ཡོངས་སུ་གྱུར་པ་

[007A]༄༅། །ལས། བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་ལྷ་དགུའི་དཀྱིལ་འཁོར་ཡོངས་སུ་རྫོགས་པར་གྱུར་པ་ནི། དབུས་སུ་རྣམ་སྣང་ཚེ་དཔག་མེད། ཤར་དུ་རྡོ་རྗེ་ཚེ་དཔག་མེད། ལྷོར་རིན་
ཆེན་ཚེ་དཔག་མེད། ནུབ་ཏུ་པདྨ་ཚེ་དཔག་མེད། བྱང་དུ་ལས་ཀྱི་ཚེ་དཔག་མེད། བྱང་ཤར་དུ་ཀུན་གཟིགས་ཚེ་དཔག་མེད། ཤར་ལྷོར་ཡོན་ཏན་ཚེ་དཔག་མེད། ལྷོ་ནུབ་ཏུ་ཡེ་ཤེས་ཚེ་དཔག་མེད། ནུབ་བྱང་དུ་མི་གཡོ་ཚེ་དཔག་
མེད། ཐམས་ཅད་ཀྱང་སྐུ་མདོག་བྱུ་རུའི་ལྷུན་པོ་ལ་ཉི་མ་བྱེ་བའི་མདངས་ཀྱིས་འཁྱུད་པ་ལྟ་བུར་དམར་ཞིང་འོད་ཟེར་འཕྲོ་བ། ཞི་ཞིང་འཛུམ་པའི་ཉམས་དང་ལྡན་པའི་ཞལ་གཅིག་ཕྱག་གཉིས་ཏིང་ངེ་འཛིན་གྱི་ཕྱག་རྒྱའི་སྟེང་ན་
ཚེའི་བདུད་རྩིས་གང་བའི་བུམ་བཟང་དགོས་འདོད་འབྱུང་བའི་དཔག་བསམ་ཤིང་གི་ཁ་རྒྱན་ཅན་བསྣམས་པ། དབུ་སྐྲ་རལ་པའི་ཐོར་ཙུགས་ཅན། རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན། ཕྱག་གདུབ། ཞབས་
གདུབ། མུ་ཏིག་གི་སེ་མོ་དོ། དོ་ཤལ་ལ་སོགས་པ་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། མཚན་དཔེས་སྤྲས་པའི་ལོངས་སྤྱོད་རྫོགས་པའི་སྐུ། ལྷ་རྫས་ལས་གྲུབ་པའི་དར་གྱི་ན་བཟས་མཛེས་པར་ཀླུབས་ཤིང་
ཞབས་གཉིས་རྡོ་རྗེའི་སྐྱིལ་ཀྲུང་གིས་བཞུགས་པ། ལས་བུམ་གྱི་ནང་དུ་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་ལས་སྣ་ཚོགས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས། བདུད་རྩི་འཁྱིལ་བ་སྐུ་མདོག་

[007B] ཞལ་གཅིག་ཕྱག་གཉིས་ཀྱི་གཡས་སྣ་ཚོགས་རྡོ་རྗེ་ཐུགས་ཀར་གཏོད་པའི་ཚུལ་གྱིས་འཛིན་ཅིང། གཡོན་སྣ་ཚོགས་རྡོ་རྗེས་ཡུ་བ་བྱས་པའི་དྲིལ་བུ་དཀུར་བརྟེན་པ། སྤྲུལ་དང་
རིན་པོ་ཆེའི་རྒྱན་གྱིས་བརྒྱན་ཅིང། དར་གྱི་སྟོད་གཡོགས་དང་སྟག་གི་པགས་པའི་ཤམ་ཐབས་ཅན། ཁྲོ་བོའི་ཉམས་ཐམས་ཅད་དང་ལྡན་ཞིང། གཡོན་བརྐྱངས་ཀྱི་སྟབས་ཀྱིས་བཞུགས་པ། ཐམས་ཅད་ཀྱི་སྤྱི་བོར་ཨོཾ་
དཀར་པོ། མགྲིན་པར་ཨཱ་དམར་པོ། ཐུགས་ཀར་ཟླ་གདན་ལ་ཧྲཱི་དམར་པོ་ཧཱུཾ་སྔོན་པོས་མཚན་པ། དེ་ལས་འོད་ཟེར་འཕྲོས། བདེ་བ་ཅན་སོགས་རང་བཞིན་གྱི་གནས་རྣམས་ནས། བླ་མ་དང་སངས་རྒྱས་བྱང་སེམས་
ཐམས་ཅད་བཅོམ་ལྡན་འདས་ཚེ་དཔག་མེད་ཀྱི་རྣམ་པར་སྤྱན་དྲངས། མ་ལུས་སེམས་ཅན་ཀུན་གྱི་མགོན་གྱུར་ཅིང། །བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཇི་བཞིན་མཁྱེན་གྱུར་
པའི༑ ༑བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། །བཅོམ་ལྡན་བསྐལ་པ་གྲངས་མེད་དུ་མ་རུ། །འགྲོ་ལ་བརྩེ་ཕྱིར་ཐུགས་རྗེ་རྣམ་སྦྱངས་ཤིང། །སྨོན་ལམ་རྒྱ་ཆེན་དགོངས་པ་ཡོངས་རྫོགས་པ། །ཁྱེད་
བཞེད་འགྲོ་དོན་མཛད་དུས་འདི་ལགས་ན། །དེ་ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས། །རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང། །མཐའ་ཡས་སེམས་ཅན་ཚོགས་རྣམས་བསྒྲལ་བྱའི་ཕྱིར། །ཡོངས་དག་འཁོར་

[008A]༄༅། །དང་བཅས་ཏེ་གཤེགས་སུ་གསོལ། །ཆོས་རྣམས་ཀུན་གྱི་དབང་ཕྱུག་གཙོ། །བཙོ་མ་གསེར་གྱི་མདོག་འདྲ་ཞིང། །ཉི་མ་ལས་ལྷག་གཟི་བརྗིད་ཆེ། །དད་པས་སྤྱན་ནི་དྲང་བར་བགྱི། །ཞི་ཞིང་ཐུགས་རྗེ་ཆེ་
ལྡན་པ། །དུལ་ཞིང་བསམ་གཏན་ས་ལ་བཞུགས། །ཆོས་དང་ཡེ་ཤེས་ཆགས་བྲལ་བ། །ཀུན་ཏུ་མི་ཟད་ནུས་པར་ལྡན། །ཚུར་སྤྱོན་ཚུར་སྤྱོན་ཞི་བདག་ལྷ། །ཐུབ་པའི་སྐྱེས་མཆོག་ཐམས་ཅད་མཁྱེན། །ཤིན་ཏུ་ལེགས་བྱས་
གཟུགས་བརྙན་ནི། །མཆོད་པས་འདིར་ནི་གཤེགས་སུ་གསོལ། །འདིར་ནི་གཟུགས་དང་ལྷན་ཅིག་ཏུ། །འགྲོ་བའི་དོན་དུ་བཞུགས་ནས་ཀྱང། །ནད་མེད་ཚེ་དང་དབང་ཕྱུག་དང། །མཆོག་རྣམས་ལེགས་པར་སྩལ་དུ་
གསོལ། ཛཿ་ཧཱུཾ་བཾ་ཧོཿ་མཧཱ་ཀཱ་རུ་ཎི་ཀ་ཨཱཏྨ་ཀ་ཨེ་ཧྱེ་ཧི། བཅོམ་ལྡན་འདིར་ནི་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །བདག་ལ་མཆོད་ཡོན་བཞེས་ནས་ཀྱང། །ཐུགས་ལ་དགོངས་བཞིན་གནང་བར་
མཛོད། །བདེ་བར་གཤེགས་སོ་བཅོམ་ལྡན་འདས། །ཚུར་གཤེགས་འདིར་ནི་བཞུགས་སུ་གསོལ། །བདག་ལ་མཆོད་ཡོན་བཞེས་ནས་ཀྱང། །འདི་ཉིད་དུ་ནི་བཞུགས་སུ་གསོལ། །ཨོཾ་སརྦ་ཏ་ཐཱ་ག་ཏ་ག་ག་ན་ས་མ་ཡེ་
སཱཧཱ། ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། བདག་དང་འགྲོ་ལ་ཐུགས་

[008B] །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་འབུལ་ན། །དེ་སྲིད་བཅོམ་ལྡན་བཞུགས་སུ་གསོལ། །ཨོཾ་ཀ་མ་ལ་ཡེ་སྟྭཾ། སླར་ཡང་ཐུགས་ཀའི་ཧྲཱི་ལས་འོད་ཟེར་འཕྲོས། རིགས་ལྔ་འཁོར་བཅས་སྤྱན་དྲངས་
ཨོཾ་སརྦ་ཏ་ཐཱ་ག་ཏ་ཨ་པ་ར་མི་ཏ་ཨཱ་ཡུ་ར་ཛྙཱན་ས་པ་རི་ཝཱ་ར་ཨརྒྷཾ་པྲ་ཅཱིཙྪ་ཧཱུཾ་སཱཧཱ། ནས་ཤཔྟའི་བར་གྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས་
ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་ཁྲུས་བགྱིའོ། །ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར། ལུས་ཐམས་
ཅད་གང། དྲི་མ་ཐམས་ཅད་དག་ཆུ་ལྷག་པ་སྤྱི་གཙུག་ཏུ་གནས་པ་ཡོངས་སུ་འགྱུར་པ་ལས། འོད་དཔག་མེད་སྤྲུལ་སྐུའི་རྣམ་པ་ཅན་རྣམས་ཀྱིས་དབུ་བརྒྱན་ཅིང། བདུད་རྩི་འཁྱིལ་བ་ལ་དོན་གྲུབ་ཀྱིས་དབུ་བརྒྱན་པར་གྱུར། དེ་ནས་
རྟེན་ཅིང་འབྲེལ་པར་འབྱུང་བ་ཡི། །ལྷ་རྫས་བཟང་པོའི་མཆོད་ཡོན་འདི། །རྒྱལ་བ་སྲས་དང་བཅས་ལ་འབུལ། །བཞེས་ནས་ཚེ་ཡི་དངོས་གྲུབ་སྩོལ། །ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ཞེས་སོགས་ཀྱིས་ཉེར་སྤྱོད་རོལ་མོ་འདོད་
ཡོན་ལྔ་རྣམས་འབུལ། བསྟོད་པ་འོག་ནས་འབྱུང་བའི་རྒྱས་པའམ། འཇིག་རྟེན་འདྲེན་པའི་ཞེས་སོགས་བསྡུས་པ་ཅི་རིགས་དང། ཧཱུཾ་འཇིགས་པའི་ཧཱུཾ་སྒྲ་ངེས་སྒྲོག་ཅིང། །བགེགས་རྣམས་མ་ལུས་འཇོམས་མཛད་པ། །དངོས་གྲུབ་

[009A]༄༅། །ཐམས་ཅད་སྩོལ་བའི་ལྷ། །བགེགས་ཀྱི་དགྲ་ལ་ཕྱག་འཚལ་བསྟོད། ཅེས་བསྟོད། ཨོཾ་བཛྲ་ཨུ་ད་ཀ་ཧཱུཾ། ཨོཾ་ཨཱ་ཧཱུཾ། བདུན་བཟླས། དུང་ཆོས་ཀྱི་ཆུ་ཡེ་ཤེས་ཀྱི་བདུད་རྩིར་བྱས་པའི་རྡོ་རྗེའི་རྡུལ་ཕྲ་རབ་ཀྱི་
རང་བཞིན་དུ་གྱུར། རང་གི་ཐུགས་ཀའི་ཧྲཱི་ལས་འོད་ཟེར་འཕྲོས། གཟུངས་ཐག་ལ་འཁྲིལ། བུམ་པའི་ལྷའི་ཐུགས་རྒྱུད་བསྐུལ། བདུད་རྩིའི་རྒྱུན་ཕབས། བུམ་པ་གང་བར་བསམ་ཞིང། ཞལ་ཤེས་ཀྱི་དམིགས་པ་དང་
ལྡན་པས། སྙིང་པོ་དང། ཨོཾ་བཻ་རོ་ཙ་ན་ཨཱ་ཡུར་ཛྙཱ་ན་སིདྡྷི་ས་མ་ཡེ་ཧཱུཾ། བརྒྱ་རྩ་དང། དེ་བཞིན་དུ་ཐོག་མཐའ་འདྲ་བ་ལ། བཻ་རོ་ཙ་ནའི་གནས་སུ། བཛྲ། རཏྣ། པདྨ། ཀརྨ། སརྦ་ཨ་བ་ལོ་ཀི་ཏེ། གུ་ཎ། ཛྙཱ་ན། ཨ་ཙ་ལ་རྣམས་བཅུག་
ལ་ཉེར་གཅིག་རེ་དང། ཨོཾ་བཛྲ་ཨ་མྲྀ་ཏ་ཡང་བརྒྱ་རྩ་དང། ཐུན་མོང་དུ། ཨོཾ་ཨཱ་ཧཱུཾ། ཅི་མང་བཟླས་ལ། ཡིག་བརྒྱས་ལྷག་ཆད་བསྐང། གཙོ་བོའི་སྡིགས་དང་ཧཱུཾ་བདུན་བཟླས་པས་དུང་ཆོས་ཀྱི་མཆོད་ཡོན་དང། འཁྱིལ་བའི་
སྔགས་ཀྱིས་མེ་ཏོག་ཕུལ། མེ་ཏོག་ནས་རོལ་མོའི་བར་གྱིས་མཆོད། ལས་བུམ་གྱི་ཁ་རྒྱན་གྱིས་བསངས་ལ། ཇི་སྲིད་དཀྱིལ་འཁོར་ཆེན་པོའི་བྱ་བ་མ་རྫོགས་ཀྱི་བར་དུ་བགེགས་རྣམ་པར་བཟློག་པའི་འཕྲིན་ལས་མཛོད་
ཅིག་ཅེས་འཕྲིན་ལས་བཅོལ། བུམ་པའི་ལྷའི་ཡེ་ཤེས་པ་སྐབས་འདིར་གཤེགས་པའམ། མདུན་བསྐྱེད་ཀྱི་ཡེ་ཤེས་པ་དང་མཉམ་དུ་གཤེགས་གསོལ་བྱས་ཀྱང་རུང་ངོ།། །།དེ་ནི་རས་བྲིས་ལ་བརྟེན་ན། རབ་

[009B] ལྷ་གྲངས་དང་མཉམ་པའི་མཆོད་པ་བཤམས། ཚེ་དཔག་མེད་ལ་འབུལ་བའི་དཀར་གཏོར། སྒྲེར་གྱི་ཆོས་སྐྱོང་གི་གཏོར་མ། ཀླུ་ལ་དཀར་གཏོར། གཞི་བདག་གཏོར་མ། རྒྱལ་ཆེན་བཞི་ལ་
ཤར་དུའོ་མ་དང་འབྲས་ཆན། ལྷོར་ཉ་ཤ་དང་ལ་ཕུག་ནུབ་ཏུ་ཤ་དང་ཁྲག་བྱང་དུ་ཤིང་ཏོག་དང་ཆང་གི་གཏོར་མ་བཤམས། དཀྱིལ་འཁོར་གྱི་ལྷོར་མཚན་བརྒྱ་རྩ་སྒྲོག་དེ་དང་ཉེ་བའི་ནུབ་ཏུ། དར་དམར་པོ་ལ་སྙིང་པོའམ་ཧྲཱི་
བྲིས་པའི་མདའ་དར། བྱང་དུ་འཆི་མེད་རྡ་སྒྲའི་མདོ་དང་གཟུངས་སྒྲོག་པའམ། དཔེ་ཁྲིའི་སྟེང་དུ་བཞུགས་སུ་གསོལ། དེ་ནས་མདུན་བསྐྱེད་དངོས་ལ་འཇུག་པ་ནི། མདུན་གྱི་དཀྱིལ་འཁོར་ཨྀ་མྲཾ་ཏས་བསངས། སྭ་བྷཱ་ཝ་དང་ཤཱུ་ནྱ་ཏཱས་
སྦྱངས། སྟོང་པའི་ངང་ལས་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི། ལོགས་སུ་འཕྲོས་པས་རྡོ་རྗེའི་ར་བ། སྟེང་དུ་འཕྲོས་པས་རྡོ་
རྗེའི་གུར། གུར་གྱི་འོག་ར་བའི་སྟེང་དུ་རྡོ་རྗེའི་བླ་བྲེ་སྟེ། ཐམས་ཅད་ཀྱང་རྡོ་རྗེ་འབར་བའི་རང་བཞིན། བར་མཚམས་མེད་པར་དུམ་བུ་གཅིག་ཏུ་གྱུར་པའི་ཕྱི་རོལ་ཏུ་བསྐལ་པ་འཇིག་པའི་དུས་ཀྱི་མེ་ལྟ་བུའི་ཁ་དོག་སྣ་ལྔ་པའི་མེ་དཔུང་
ཕྱོགས་བཅུར་འཕྲོ་བར་གྱུར། ར་བའི་ནང་དུ་རིན་པོ་ཆེ་དུ་མ་ལས་བྱས་པའི་ས་གཞི་གསེར་གྱི་བྱེ་མ་བདལ་བར་གྱུར། ཨོཾ་ཙ་ལ་བའི་སཱཧཱ། དེའི་སྟེང་དུ་འོ་མའི་རྒྱ་མཚོ་ཆེན་པོ་ཉ་ལྕིབས་ལ་སོགས་པའི་སྐྱོན་དང་བྲལ་བ། པདྨ་དང་ཨུཏྤ་

[010A]༄༅། །ལ་ལ་སོགས་པའི་མེ་ཏོག་གིས་བརྒྱན་པ། རིན་པོ་ཆེའི་བྱའི་ཚོགས་དུ་མ་ལྡིང་བ། ཨོཾ་བི་མ་ལ་དྷ་ཧ་ཧཱུཾ། དེའི་དབུས་སུ་རི་རབ་གྲུ་བཞི་པ། ངོས་བཞི་ནས་གསེར་དང། དངུལ་དང། ཨིནྡྲ་ནཱི་ལ་དང། སྦུར་ལོང་ལས་བྱས་
པའི་ཐེམ་སྐས་ཀྱི་ཕྲེང་བས་བརྒྱན་པ། མཐའ་ཐོག་ཐག་དཔག་བསམ་གྱི་ཤིང་ལེགས་པར་འཁྲུངས་པ་ལ་རྣམ་པར་རྒྱལ་བའི་བ་དན་སྟོང་འཕུར་བས་བརྒྱན་པ། དེའི་སྟེང་དུ་པདྨའི་སྡོང་བུ་རིན་པོ་ཆེ་དུ་མས་བརྒྱན་པའི་རིན་པོ་ཆེ་
སྣ་ཚོགས་ཀྱི་འདབ་མ་ཅན། གསེར་གྱི་ཟེ་བ་དང། སྤུར་ལོང་གི་ཟེའུ་འབྲུ་དང་ལྡན་པ། སྙིང་པོའི་ཐོག་ལ་དངུལ་གྱི་རི་མོས་བསྐོར་བ་དཔག་ཚད་དུ་མའི་ཁྱོན་ཅན། རི་རབ་ཀྱི་དབུས་བརྟོལ་ནས་བྱུང་ཞིང། དེ་ལས་ཀྱང་པདྨའི་དྲ་བ་
གཞན་བརྒྱ་སྟོང་ཁྲི་བྱེ་བ་སྙེད་བྱུང་བར་གྱུར། ན་མཿ་སརྦ་ཏ་ཐཱ་ག་ཏ་ནཱཾ། སརྦ་ཐཱ་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་སཱཧཱ། སྟེང་དུ་བླ་རེ་ཡང་སྐད་ཅིག་གིས་བྱུང་བར་གྱུར། དབུས་ཀྱི་པདྨའི་ལྟེ་བ་ལ་གནས་པའི་ཧཱུཾ་ལས་སྣ་ཚོགས་རྡོ་
རྗེའི་ལྟེ་བར་བྷྲཱུཾ་དཀར་པོ་ཡོངས་སུ་གྱུར་པ་ལས། གཞལ་ཡས་ཁང་གྲུ་བཞི་སྒོ་བཞི་པ་ཕྱི་ནས་རིམ་པ་བཞིན་དུ་སྔོ་སེར་དམར་ལྗང་དཀར་བའི་རིམ་པ་ལྔ་དང་ལྡན་པའི་རྩིག་པས་བསྐོར་བའི་སྟེང་ན། རིན་པོ་ཆེའི་ཕ་གུ་གཞི་
དམར་པོ་ལ་རིན་པོ་ཆེ་ཟུར་གསུམ་པ་དང། གྲུ་བཞི་པ་ལ་སོགས་པས་བརྒྱན་པ། དེའི་སྟེང་ན་གསེར་གྱི་སྐ་རགས་བཞིའི་ཕྱི་ངོས་སུ་ཆུ་སྲིན་གྱི་ཁ་ནས་མུ་ཏིག་གི་དོ་ཤལ་དང། དོ་ཤལ་ཕྱེད་བ་འཕྱང་བ། དེའི་ཕྱི་ངོས་སུ་བྱ་འདབ་ལས་

[010B] དེའི་སྟེང་ན་པདྨ་འདབ་མ་ཕྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་བུམ་པ་ནས་འཐོན་པའི་རྒྱལ་མཚན་དང། བ་དན་བརྒྱད་བརྒྱད་ཀྱིས་མཛེས་པར་བྱས་པ། ཕྱིའི་སྟེང་གི་ཟུར་བཞི་ལ་
གདུགས་བཞིས་བརྒྱན་པ། རྩིག་པའི་མཐའ་ནས་འདོད་ཡོན་གྱི་སྣམ་བུ་དམར་པོས་བསྐོར་བལ་བཞུགས་སྟབས་དང་ཁ་དོག་སྣ་ཚོགས་པའི་ལྷ་མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་ཁྱུད་ཀྱི་ཕྱིའི་མཚམས་དང་
རྩིག་པའི་ཕྱི་ནང་གི་གྲ་བཞིར་ཟླ་བ་ཕྱེད་པ་ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེས་བརྒྱན་པ། སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་པའི་སྟེང་དུ་བུམ་པ་ལ་གནས་པའི་ཀ་བ་བཞི་བཞིས་བཏེག་པའི་རྟ་བབས་སྣམ་
བུ་བཅུ་གཅིག་དང་ལྡན་པའི་རྩེ་མོར་ཆོས་ཀྱི་འཁོར་ལོའི་གཡས་གཡོན་དུ་རི་དགས་ཕོ་མོ་དང་བཅས་པ། རྟ་བབས་ཀྱི་གཡོས་གཡོན་དུ་བུམ་པ་བཟང་པོ་ལས་སྐྱེས་པའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་
དང། བར་བར་དུ་གྲུབ་པ་ཐོབ་པ་དང། སྤྲིན་གྱི་གསེ་བ་ནས་བྱུང་བའི་ལྷ་མེ་ཏོག་གི་ཕྲེང་བ་བཟུང་བ་རྣམས་ཀྱིས་མཛེས་པར་བྱས་པ། གཞལ་ཡས་ཁང་གི་ནང་དུ་ཀོ་བ་བརྒྱད་ཀྱིས་བཏེག་པའི་རྡོ་རྗེའི་གདུང་བཞིས་མཛེས་པར་ཕུབ་
པའི་རྩེ་མོར་རྡོ་རྗེ་ནོར་བུ་རིན་པོ་ཆེའི་ཏོག་གིས་སྤྲས་པའི་ནང་གི་ཤར་སྔོ། ལྷོ་སེར། ནུབ་དམར། བྱང་ལྗང། དབུས་དཀར་བའི་ནང་དུ། པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བ་དང། འདབ་མ་རྣམས་ཀྱི་སྟེང་དུ། ཨ་ལས་ཟླ་
[011A]༄༅། །བའི་དཀྱིལ་འཁོར་རེ་རེ། གདན་དེ་རྣམས་ཀྱི་སྟེང་དུ་ཧྲཱི་དམར་པོ་རིང་ཆ་ཚེག་དྲག་དང་བཅས་པ་རེ་རེ། དེ་རྣམས་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ཚེ་
དཔག་མེད་ཀྱི་གོ་འཕང་ལ་བཀོད། ཚུར་འདུས། ཧྲཱི་ལ་ཐིམ་པ་ཡོངས་སུ་གྱུར་པ་ལས། བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་ལྷ་དགུའི་དཀྱིལ་འཁོར་ཡོངས་སུ་རྫོགས་པར་གྱུར་པ་ནི། དབུས་སུ་རྣམ་སྣང་
ཚེ་དཔག་མེད། ཤར་དུ་རྡོ་རྗེ་ཚེ་དཔག་མེད། ལྷོར་རིན་ཆེན་ཚེ་དཔག་མེད། ནུབ་ཏུ་པདྨ་ཚེ་དཔག་མེད། བྱང་དུ་ལས་ཀྱི་ཚེ་དཔག་མེད། བྱང་ཤར་དུ་ཀུན་གཟིགས་ཚེ་དཔག་མེད། ཤར་ལྷོར་ཡོན་ཏན་ཚེ་དཔག་མེད། ལྷོ་ནུབ་ཏུ་ཡེ་
ཤེས་ཚེ་དཔག་མེད། ནུབ་བྱང་དུ་མི་གཡོ་ཚེ་དཔག་མེད། ཐམས་ཅད་ཀྱང་སྐུ་མདོག་བྱུ་རུའི་ལྷུན་པོ་ལ་ཉི་མ་བྱེ་བའི་མདངས་ཀྱིས་འཁྱུད་པ་ལྟ་བུར་དམར་ཞིང་འོད་ཟེར་འཕྲོ་བ། ཞི་ཞིང་འཛུམ་པའི་ཉམས་དང་ལྡན་པའི་ཞལ་
གཅིག་ཕྱག་གཉིས་ཏིང་ངེ་འཛིན་གྱི་ཕྱག་རྒྱའི་སྟེང་ན་ཚེའི་བདུད་རྩིས་གང་བའི་བུམ་བཟང་དགོས་འདོད་འབྱུང་བའི་དཔག་བསམ་ཤིང་གི་ཁ་རྒྱན་ཅན་བསྣམས་པ། དབུ་སྐྲ་རལ་པའི་ཐོར་ཙུགས་ཅན། རིན་པོ་ཆེའི་དབུ་རྒྱན་
སྙན་རྒྱན། མགུལ་རྒྱན། ཕྱག་གདུབ། ཞབས་གདུབ། མུ་ཏིག་གི་སེ་མོ་དོ། དོ་ཤལ་ལ་སོགས་པའི་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། མཚན་དཔེས་སྤྲས་པའི་ལོངས་སྤྱོད་རྫོགས་པའི་སྐུ། ལྷ་རྫས་ལས་གྲུབ་

[011B] ཞབས་གཉིས་རྡོ་རྗེའི་སྐྱིལ་ཀྲུང་གིས་བཞུགས་པར་གྱུར། དེ་ཐམས་ཅད་ཀྱི། སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཟླ་གདན་ལ་ཧྲཱི་དམར་པོའི་སྔོན་པོས་
མཚན་པ། དེ་ལས་འོད་ཟེར་འཕྲོས། བདེ་བ་ཅན་སོགས་རང་བཞིན་གྱི་གནས་རྣམས་ནས། བླ་མ་དང་སངས་རྒྱས་བྱང་སེམས་ཐམས་ཅད་བཅོམ་ལྡན་འདས་ཚེ་དཔག་མེད་ཀྱི་རྣམ་པར་སྤྱན་དྲངས། མ་ལུས་སེམས་ཅན་ཀུན་གྱི་མགོན་
གྱུར་ཅིང། ཞེས་པ་ནས། ཨོཾ་ཀ་མ་ལ་ཡེ་སྟྭཾ། ཞེས་པའི་བར་བུམ་བསྐྱེད་ཇི་ལྟ་བ་བཞིན་བྱའོ། །སླར་ཡང་ཐུགས་ཀའི་ཧྲཱི་ལས་འོད་ཟེར་འཕྲོས། དབང་གི་ལྷ་རིགས་ལྔ་འཁོར་བཅས་སྤྱན་དྲངས། སྔར་ལྟར་མཆོད། དེ་བཞིན་གཤེགས་
པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཇི་ལྟར་བལྟམས་པ། ཞེས་པ་ནས་ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར། ལུས་ཐམས་ཅད་གང། བདེ་བ་ཆེན་
པོ་མྱོང། དྲི་མ་ཐམས་ཅད་དག་ཆུ་ལྷག་པ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་འོད་དཔག་མེད་སྤྲུལ་སྐུའི་རྣམ་པ་ཅན་གྱིས་དབུ་བ་རྒྱན་པར་གྱུར། དེ་ནས་མཆོད་པ་རྣམས། ཨ་མྲྀ་ཏས་བསང་བ་སོགས་གོང་བཞིན་བྱིན་གྱི་
བརླབས་ལ། མཆོད་ཡོན་ཕལ་ཆེར་མཆོད་ཡོན་བླ་རེ་དང། །མཆོད་ཡོན་བཀོད་པའི་འོད་ཟེར་རབ་བཀྱེ་ཞིང། །མཆོད་ཡོན་སྣ་ཚོགས་ཀུན་ཏུ་བཀྲམ་བྱས་ནས། །བདག་ཉིད་ཆེན་པོ་རྒྱལ་བ་སྲས་བཅས་མཆོད། །ཨོཾ་སརྦ་ཏ་ཐཱ་ག་ཏ་

[012A]༄༅། །ཨ་པ་རི་མི་ཏ་ཨཱ་ཡུར་ཛྙཱ་ན་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱཧཱ། ཞེས་ཆུ་གཉིས་སྔོན་དུ་འགྲོ་བའི་ཉེར་སྤྱོད་རོལ་མོའི་བར་དང། སྣ་ཚོགས་དབང་པོའི་གཞུ་ལྟར་རབ་བཀྲ་ཞིང། །གང་ལ་རེག་ན་བདེ་བའི་རྒྱུར་འགྱུར་
བ༑ ༑གོས་བཟང་རིན་ཆེན་བདག་བློ་སྤྱད་ཕྱིར་འབུལ། །བཟོད་པ་དམ་པའི་གོས་ཀྱིས་བརྒྱན་པར་ཤོག་ཨོཾ་བཛྲ་ཝ་སྟྲ་ཨཱ་ཧཱུཾ་སཱཧཱ། རྒྱལ་བ་མཚན་དཔེའི་རང་བཞིན་རྒྱན་ལྡན་ཕྱིར། །རྒྱན་གཞན་དག་གིས་བརྒྱན་པར་མི་འཚལ་
ཡང༑ ༑རིན་ཆེན་རྒྱན་མཆོག་ཕུལ་བས་འགྲོ་ཀུན་གྱིས། །མཚན་དཔེས་བརྒྱན་པའི་སྐུ་ལུས་ཐོབ་པར་ཤོག་ཨོཾ་བཛྲ་ཨཱ་ལཾ་ཀ་ར་ཝ་པུ་ཥ་ཎེ་སཱཧཱ། རིན་ཆེན་དབང་གི་རྒྱལ་པོ་བཻ་ཌཱུ་རྱ། །སྔོན་པོ་ལ་སོགས་ཁ་དོག་དབྱིབས་
ཀྱི་གཟུགས། །རྣམ་གསུམ་གཟུགས་ཀྱི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་སྤྱན་ལ་དབུལ་བར་བགྱི། །ཨོཾ་སརྦ་ཏ་ཐཱ་ག་ཏ་ཨ་པ་རི་མི་ཏ་ཨཱ་ཡུར་ཛྙཱ་ན་ས་པ་རི་ཝཱ་ར་རཱུ་པ་པྲ་ཏཱིཙྪ་ཧཱུཾ་སཱཧཱ། མ་ཟིན་འབྱུང་བའི་ཚོགས་པ་ལས་བྱུང་
བའི། །བརྗོད་བྲལ་དབྱངས་ལ་སོགས་པ་སྒྲ་ཡི་ཚོགས། །རྣམ་གསུམ་སྒྲ་ཡི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་སྙན་ལ་དབུལ་བར་བགྱི། །ཨོཾ་སརྦ་ཏ་ཐཱ་ག་ཏ་སོགས་ཀུན་ལ་འགྲེ་རཱུ་པའི་གནས་སུ། ཤཔྟ། གནྡྷེ། རཱ་
ས༑ སྤཱརཤ་རྣམས་ཤློ་ཀ་སོ་སོའི་རྗེས་སུ་འདོན་པ་སྤོས་ལ། ག་བུར་ཨ་ཀར་ཛ་ཏི་ལ་སོགས་པ། །ལེགས་པར་སྦྱར་ལས་བྱུང་བ་དྲི་ཡི་ཚོགས། །རྣམ་གསུམ་དྲི་ཡི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་ཤངས་ལ་དབུལ་

[012B] །ལུས་མཆོག་བརྟས་བྱེད་བདུད་རྩིའི་ཟས་ལ་སོགས། །མངར་སྐྱུར་ཁ་དང་བསྐ་ལ་སོགས་པའི་རོ། །རྣམ་གསུམ་རོ་ཡི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་ལྗགས་ལ་དབུལ་བར་བགྱི། །ལུས་ལ་རེག་པ་ཙམ་གྱིས་
བདེ་སྟེར་བ། །དཔག་བསམ་གོས་ལ་སོགས་པ་རེག་བྱའི་ཚོགས། །རྣམ་གསུམ་རེག་བྱའི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་སྐུ་ལ་དབུལ་བར་བགྱི། །ཨོཾ་སརྦ་ཏ་ཐཱ་ག་ཏ། ནས་པྲ་ཏཱིཙྪ་ཧཱུཾ་སཱཧཱ། ལྷ་རྫས་ལས་བྱས་ལྟེ་བ་
ཤིན་ཏུ་ཟླུམ། །རྩིབས་སྟོང་ལྡན་ཞིང་མུ་ཁྱུད་རབ་མཉམ་བཟང། །སྡང་བའི་དགྲ་ལས་རྣམ་པར་རྒྱལ་གྱུར་པའི། །འཁོར་ལོ་རིན་ཆེན་ནམ་མཁའ་བཀང་སྟེ་འབུལ། ཨོཾ་སརྦ་ནས། ཙ་ཀྲ་རཏྣ་པྲ་ཏཱི་ཙྪ་ཧཱུཾ་སཱཧཱ། །རིན་ཆེན་ངོ་བོ་ལྷ་
རྫས་བཻཌཱུ་རྱ། །ཀུན་ཏུ་དཔག་ཚད་ཙམ་དུ་སྣང་བྱེད་ཅིང། །དྲི་མེད་ཉིན་མོ་ཇི་བཞིན་མཚན་དེ་བཞིན། །ནོར་བུ་རིན་ཆེན་ནམ་མཁའ་བཀང་སྟེ་འབུལ། །ཨོཾ་སརྦ་ནས། མ་ཎི་རཏྣ་པྲ་ཏཱི་ཙྪ་ཧཱུཾ་སཱཧཱ། གཟུགས་མཛེས་བལྟ་ན་སྡུག་ཅིང་ཚུལ་
བཟང་མ། །པགས་པའི་མདོག་ལེགས་འཇམ་ཞིང་དྲི་མཆོག་ལྡན། །ཡིད་འོང་འདོད་དགུའི་རེག་བྱ་དང་ལྡན་པའི། །བཙུན་མོ་རིན་ཆེན་ནམ་མཁའ་བཀང་སྟེ་འབུལ། །ཨོཾ་སརྦ་ནས། སྟྲཱི་རཏྣ་པྲ་ཏཱི་ཙྪ་ཧཱུཾ་སཱཧཱ། །གང་ཡང་རྒྱལ་བ་མུ་
ཏིག་མདངས་ལྡན་པའི། །གསེར་སོགས་མང་པོ་ཐུབ་ལ་ཕུལ་བ་ལྟར། །བཟོད་ལྡན་མཚུངས་པའི་ཁྱིམ་བདག་ནོར་ལྡན་པའི། །བློན་པོ་རིན་ཆེན་ནམ་མཁའ་བཀང་སྟེ་འབུལ། །ཨོཾ་སརྦ་ནས། པུ་རུ་ཥ་རཏྣ་པྲ་ཏཱི་ཙྪ་ཧཱུཾ་སཱཧཱ། ཡན་

[013A]༄༅། །ལག་ཐམས་ཅད་ལེགས་སྐྱེས་ས་ལ་ནི། །རབ་གནས་གངས་ཆེན་རི་འདྲ་གླང་པོ་ཆེ། །རྒྱལ་པོ་ལ་འོས་མཁའ་ལ་རབ་འགྲོ་བའི། །གླང་པོ་རིན་ཆེན་ནམ་མཁའ་བཀང་སྟེ་འབུལ། །ཨོཾ་སརྦ་ནས། ཧ་སྟེ་
རཏྣ་པྲ་ཏཱི་ཙྪ་ཧཱུཾ་སཱཧཱ། ཐོ་རངས་དུས་སུ་ཕྱོགས་རྣམས་མ་ལུས་པའི། །ས་རྣམས་བསྐོར་ཏེ་སླར་ཡང་ལྡོག་འགྱུར་བ། །རྨ་བྱའི་མགྲིན་པའི་སྤུ་ལྟར་ཡིད་འོང་བའི། །རྟ་མཆོག་རིན་ཆེན་ནམ་མཁའ་བཀང་སྟེ་འབུལ། །ཨོཾ་སརྦ་
ནས༑ ཨ་ཤྭ་རཏྣ་པྲ་ཏཱི་ཙྪ་ཧཱུཾ་སཱཧཱ། འགྲོ་དང་ལྡོག་དང་ཀུན་ནས་འོང་འགྱུར་བའི། །བདུད་དཔུང་མ་ལུས་འཇོམས་པར་བྱེད་པ་སྟེ། །དཔལ་ལྡན་འབྱོར་པའི་དཔུང་དང་བཅས་པ་ཡི། །དམག་དཔོན་རིན་ཆེན་ནམ་མཁའ་
བཀང་སྟེ་འབུལ། །ཨོཾ་སརྦ་ནས། ཁཌྒ་རཏྣ་པྲ་ཏཱི་ཙྪ་ཧཱུཾ་སཱཧཱ། རིན་ཆེན་མཛེས་པའི་བཀྲ་ཤིས་བུམ་པ་འདི། །སྣ་ཚོགས་བཅུད་ཀྱིས་བཀང་སྟེ་ཕུལ་བ་ཡིས། །ལས་དང་ཉོན་མོངས་སྒྲིབ་པ་ཀུན་དག་སྟེ། །བྱང་
ཆུབ་སེམས་ཀྱི་རླན་གྱིས་བརླན་པར་ཤོག་ཨོཾ་སརྦ་ནས། བཛྲ་ཀ་ལ་ཤ་པྲ་ཏཱི་ཙྪ་ཧཱུཾ་སཱཧཱ། ལྷ་ཡི་དབང་པོ་ལྷ་མིན་གཡུལ་རྒྱལ་ཆེ། །བཀྲ་ཤིས་ལྷ་མོ་བརྒྱད་ཀྱིས་མཆོད་པ་ལྟར། །རྒྱལ་བ་རྣམས་དང་དཀྱིལ་
འཁོར་ལྷ་ཚོགས་ལ། །བཀྲ་ཤིས་བརྟགས་བརྒྱད་དག་གིས་མཆོད་པར་བགྱི། །ཨོཾ་སརྦ་ནས། ཨཥྚ་མངྒ་ལ་པྲ་ཏཱི་ཙྪ་ཧཱུཾ་སཱཧཱ། དེ་ནས། ཆོས་ཀྱི་འཁོར་ལོ་རྒྱ་ཆེན་བསྐོར། །སེམས་ཅན་སྡུག་བསྔལ་མ་

[013B] །སྐད་ཅིག་ཉིད་ལ་སེལ་མཛད་པ། །སངས་རྒྱས་ཚེ་དཔག་མེད་ཕྱག་འཚལ། །རྡོ་རྗེ་སེམས་དཔའ་ལས་བྱུང་ཞིང། །ཉེས་པའི་དྲི་མ་ཀུན་འཇོམས་པ། །རྡོ་རྗེའི་ལུས་ཅན་རྡོ་རྗེ་ཅན། །རྡོ་རྗེ་ཚེ་དཔག་མེད་ཕྱག་འཚལ། །
བསམ་པའི་དངོས་ཀུན་སྐད་ཅིག་གིས། །རང་འདོད་བཞིན་དུ་ཚིམ་མཛད་དཔལ། །མཆོག་གི་བདག་པོ་ཆེན་པོ་སྟེ། །རིན་ཆེན་ཚེ་དཔག་མེད་ཕྱག་འཚལ། །ཇི་ལྟར་ཉོན་མོངས་དྲི་མ་ཡིས། །ཀུན་ནས་གོས་པར་མི་འགྱུར་ཞིང། །
ཐུགས་རྗེས་ཆགས་ཚུལ་སྟོན་པར་མཛད། །པདྨ་ཚེ་དཔག་མེད་ཕྱག་འཚལ། །འདོད་པའི་ལས་རྣམས་མ་ལུས་པ། །སྐད་ཅིག་ཉིད་ལ་རྫོགས་མཛད་དཔལ། །བསམ་ཀུན་འཕེལ་བྱེད་དཔག་བསམ་ཤིང། །ལས་ཀྱི་ཚེ་དཔག་
མེད་ཕྱག་འཚལ། །ཉེས་པ་ཀུན་ལས་རྣམ་གྲོལ་ནས། །སྣ་ཚོགས་ཡོན་ཏན་རྣམས་ཀྱིས་བརྒྱན། །འཁོར་བའི་སྐྱབས་མཛད་དཔའ་བོ་སྟེ། །ཀུན་གཟིགས་ཚེ་དཔག་མེད་ཕྱག་འཚལ། །སྟོབས་ཆེན་རྣམས་ཀྱིས་རབ་བརྒྱན་ཏེ། །
མ་ལུས་མི་མཐུན་ཕྱོགས་འཇོམས་པ། །སྟོན་པ་སྲེད་མེད་བུ་ཡི་སྟོབས། །ཡོན་ཏན་ཚེ་དཔག་མེད་ཕྱག་འཚལ། །མེ་ལོང་མཉམ་ཉིད་ལ་སོགས་པའི། །ཡེ་ཤེས་མང་པོའི་མཛོད་འཛིན་པ། །རྟོག་པ་མ་ལུས་ཁྱོད་ཀྱིས་སྤངས། །
ཡེ་ཤེས་ཚེ་དཔག་མེད་ཕྱག་འཚལ། །རྣམ་རྟོག་རླུང་གིས་ཁྱོད་མི་གཡོ། །མཐའ་བྲལ་ཏིང་འཛིན་ཞེ་པ་སྟེ། །བདུད་དང་མུ་སྟེགས་འཇོམས་མཛད་པ། །མི་གཡོ་ཚེ་དཔག་མེད་ཕྱག་འཚལ། །འཁོར་བའི་སེམས་ཅན་མ་ལུས་

[014A]༄༅། །པ། །ཁྱོད་ཀྱི་མཚན་ཙམ་འཛིན་པ་ལ། །ཚེ་དང་ཡེ་ཤེས་སྦྱིན་མཛད་པའི། །ཚེ་དཔག་མེད་ལ་ཕྱག་འཚལ་ལོ། །འཇིག་རྟེན་འདྲེན་པའི་གཙོ་བོ་ཚེ་དཔག་མེད། །ཅེས་སོགས་ཀྱིས་བསྟོད་ནས་བཟླས་པ་བྱའོ་
དེ་ནས་གཏོར་མ་དང་པོ་བདག་བསྐྱེད་ཀྱི་སྐབས་ལྟར་མཚན་སྔགས་ཀྱི་མཇུག་ཏུ་ཨ་ཀཱ་རོ་བཏགས་ནས་འབུལ་ཞིང། གཉིས་པ་སྒོས་ཀྱི་ཆོས་སྐྱོང་དང། གསུམ་པ་ཕྱོགས་བཞིའི་གཏོར་མ་བྱིན་གྱིས་བརླབས་ཏེ། རྒྱལ་ཆེན་བཞི་
ལ་འབུལ་བ་ནི། ཨོཾ་ཨེ་ཧྱེ་ཧི། ཙ་ཏུར་མཧཱ་རཱ་ཛཱ་ས་པ་རི་ཝཱ་ར་ས་མ་ཡེ། ཞེས་སྤྱན་དྲངས། ཀ་མ་ལ་ཡེ་སྟྭཾ། ཞེས་གདན་ཕུལ། ཨོཾ་དཧྲྀ་ཏ་རཱཥྚཱ་ཡ། ཨོཾ་བིརཱུ་ཌྷཀཱ་ཡ། ཨོཾ་བི་རཱུ་དཱ་ཀྵཱ་ཡ། ཨོཾ་བཻ་ཤྲ་མ་ཎཱ་ཡ། ས་པ་རི་ཝཱ་ར་བྷྱ་ན་མཿ་
སརྦ་ཏ་ཐཱ་ག་ཏཱ་བྷྱོ་བི་ཤྭ་མུ་ཁེ་བྷྱ་སརྦ་ཏད་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀ་ཧྵེ་དཾ་བ་ལིཾ་ཏ་སཱཧཱ། ལན་གསུམ་གྱིས་འབུལ། ཨ་རྒྷཾ་སོགས་ཀྱིས་མཆོད། རྒྱལ་པོ་ཆེན་པོ་དཔལ་ལྡན་པ། །མ་རྒད་མདོག་མཚུངས་པི་ཝང་
འཛིན། །དྲི་ཟའི་ཚོགས་ལ་དབང་བསྒྱུར་བའི། །ཡུལ་འཁོར་བསྲུང་ལ་ཕྱག་འཚལ་ལོ། །དཔའ་བོ་ཆེན་པོ་སྟོབས་པོ་ཆེ། །ཁ་དོག་སྔོན་པོ་རལ་གྲི་འཛིན། །གྲུལ་བུམ་ཚོགས་ལ་དབང་བསྒྱུར་བའི། །འཕགས་སྐྱེས་པོ་ལ་ཕྱག་
འཚལ་ལོ། །མངའ་བདག་ཆེན་པོ་མཐུ་བོ་ཆེ། །ཁ་དོག་དམར་སེར་སྦྲུལ་ཞགས་འཛིན། །ཀླུ་ཡི་ཚོགས་ལ་མངའ་མཛད་པའི། །མིག་མི་བཟང་ལ་ཕྱག་འཚལ་ལོ། །དེད་དཔོན་ཆེན་པོ་གསེར་མདོག་ཅན། །བེ་ཅོན་དང་ནི་ནེའུ་

[014B] །གནོད་སྦྱིན་ཚོགས་ལ་དབང་བསྒྱུར་བའི། །རྣམ་ཐོས་སྲས་ལ་ཕྱག་འཚལ་ལོ། །རྒྱལ་ཆེན་བཞི་པོ་འཁོར་བཅས་ཀྱིས། །མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་དཔོན་སློབ་འཁོར་བཅས་ལ། །ནད་མེད་
ཚེ་དང་དབང་ཕྱུག་དང། །དཔལ་དང་གྲགས་དང་སྐལ་བ་བཟང། །ལོངས་སྤྱོད་རྒྱ་ཆེན་ཀུན་འཐོབ་ཅིང། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །
དངོས་གྲུབ་ཀུན་གྱི་སྟོངས་གྲོགས་མཛོད། །དུས་མིན་འཆི་དང་ནད་རྣམས་དང། །གདོན་དང་བགེགས་རྣམས་ཞི་བ་དང། །རྨི་ལམ་དན་དང་མཚན་མ་ངན། །བྱ་བྱེད་ངན་པ་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང། །
འབྲུ་རྣམས་འཕེལ་ཞིང་ཕྱུགས་འཕེལ་དང། །བདེ་ལེགས་ཐམས་ཅད་འབྱུང་བའི་གནས། །ཡིད་ལ་འདོད་པ་ཀུན་འགྲུབ་ཤོག་ཅེས་འཕྲིན་ལས་བཅོལ། དེ་རྗེས་ཀླུ་དང་བཞི་བདག་གཏོར་མ་སྤྱི་ལྟར་བསྔོས་ལ། ཕྱི་རོལ་
དུ་ཆ་གསུམ་བཏང། ཉེ་རེག་བྱས་ཏེ་ནང་དུ་འོངས། །རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་དུ་ཞུགས། སྐོར་བ་སྒོ་དབྱེ་སོགས་སྤྱི་ལྟར་བྱས་ཏེ།།    ༈    །།དབང་དངོས་བླང་བ་ནི། དགའ་ཆེན་ཁྱོད་བདག་སྟོན་
པ་སྟེ། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་བརྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་

[015A]༄༅། །དགེ་འདུན་ཏེ། །སྐྱབས་གསུམ་བདག་ལ་སྩལ་དུ་གསོལ། །ཐར་པ་ཆེན་པོའི་གྲོང་ཁྱེར་དུ། །མགོན་པོས་བདག་ནི་གཞུག་ཏུ་གསོལ། །ལན་གསུམ་བརྗོད། ཨ་མྲྀ་ཏས་བསངས། ཨོཾ་ཙ་ཀྵུ་བནྡྷ་ཝ་ར་
མ་ན་ཡེ་ཧཱུཾ། ཨཱ་ཁཾ་བའི་ར་ཧཱུཾ། དཀོན་མཆོག་གསུམ་ལ་བདག་སྐྱབས་མཆི། ནས། སངས་རྒྱས་འགྲུབ་པར་ཤོག་གི་བར་ལན་གསུམ་གྱིས་སྡོམ་པ་བཟུང། ཀྱེ་ཁྱོད་སུ་ཡིན། ཅི་ལ་དགའ། སྐལ་བཟང་བདག་བདེ་བ་ཆེན་པོ་
ལའོ། །དེས་བུ་ལ་ཅི་ཞིག་བྱ། སངས་རྒྱས་མཆོག་གི་དམ་ཚིག་བགྱི་འཚལ་ལོ། །སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་སྨོན་པའི་སེམས་ཀུན་རྫོབ་པ་དེ་ཉིད་སྙིང་གར་ཟླ་བའི་དཀྱིལ་འཁོར་
ཡོངས་སུ་རྫོགས་པའི་རྣམ་པར་གྱུར། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དང་རང་གི་སེམས་རོ་གཅིག་ཏུ་གྱུར་པའི་དོན་དམ་པའི་བྱང་ཆུབ་ཀྱི་སེམས་ཟླ་བའི་སྟེང་དུ་རྡོ་རྗེ་དཀར་པོ་རྩེ་ལྔ་པའི་རྣམ་པར་གྱུར། ཨོཾ་
སརྦ་ཡོ་ག་ཙིཏྟཾ་ཨུཏྤཱ་ཏཱ་ཡ་མི། ཨོཾ་སུ་ར་ཏེ་ས་མ་ཡ་སྟྭཾ་ཧོཿ་སིདྡྷྱ་བཛྲ་ཡ་ཐཱ་སུ་ཁཾ། དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབ་པར་འགྱུར་གྱི། ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་
ཏུ་གསང་བའི་དཀྱིལ་འཁོར་འདི། དཀྱིལ་འཁོར་དུ་མ་ཞུགས་པ་རྣམས་ཀྱི་མདུན་དུ་སྨྲ་བར་མི་བྱ་ཞིང། མ་དད་པ་རྣམས་ལ་ཡང་མ་ཡིན་ནོ། །ཧཱུཾ་ཛཿ་ཧཱུཾ། ཞེས་དཀྱིལ་འཁོར་གྱི་ནང་དུ་ཞུགས། ཨོཾ་ན་མཿ་ཏེ་ཧཱུཾ། ཨོཾ་ན་མཿ་མི་ཧཱུཾ། ཨོཾ་

[015B] ཞེས་ཕྱག་བྱ། དེ་ནས། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག་བདག་ལ་འཆི་མེད་ཚེའི་དངོས་གྲུབ་སྩལ་དུ་གསོལ། ཞེས་ལན་གསུམ་གསོལ་བ་བཏབ། སློབ་མ་འམ། བདག་ཉིད་
བསངས། སྦྱངས། མགོན་པོ་ཚེ་དཔག་མེད་དུ་གྱུར་པའི་སྙིང་གར་ཧྲཱི་དམར་པོས་མཚན་པ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧྲཱི་ཡིག་གི་འོད་ཟེར་གྱིས། སངས་རྒྱས་དང་བྱང་ཆུབ་སེམས་དཔའ་འཕགས་པ་ཉན་ཐོས་དག་
རང་སངས་རྒྱས་གྲུབ་པ་དང་རིག་པ་འཛིན་པ་ཐམས་ཅད་ཀྱི་བྱིན་རླབས་དང། མདོར་ན་འཇིག་རྟེན་དང་འཇིག་རྟེན་ལས་འདས་པའི་སྣོད་བཅུད་ཐམས་ཅད་ཀྱི་བཀྲག་མདངས་དང། གཟི་བརྗིད་དང། ཡོན་ཏན་ཐམས་ཅད་མགོན་
པོ་ཚེ་དཔག་མེད་ཀྱི་ལྷ་ཚོགས་ནམ་མཁའི་ཁྱོན་གང་བའི་རྣམ་པར་སྤྱན་དྲངས། སློབ་མའམ། བདག་ཉིད་ཀྱི་ལུས་ལ་ཆར་ཆེན་པོ་བབས་པ་བཞིན་ཐིམ་པས་འཆི་བ་མེད་པ་ཚེའི་དངོས་གྲུབ་ཐོབ་པར་གྱུར། ཨོཾ་བཛྲ་ཨཱ་བེ་ཤ་
ཨ་ཨ་ཨ། ཞེས་མང་དུ་བརྗོད་ཅིང་རོལ་མོའི་སྒྲ་བྱའོ། །ཏིཥྛ་བཛྲ། བརྟན་པར་བསམ། པྲ་ཏཱི་ཙྪ་བཛྲ་ཧོ། ཞེས་ཀྱི་ཏོག་དོར། ཨོཾ་པྲ་ཉི་གྲྀ་ཧྞ་སྟཾ། ཨི་མཾ་སཏ་མཧཱ་བཱ་ལ། ཞེས་ཕྲེང་བའི་དབང་བླང། ཨོཾ་ཛྙཱ་ན་ཙ་ཀྵུ་ཧཱུཾ་ཨ་སཱཧཱ། ཨོཾ་རྡོ་
རྗེ་སེམས་དཔའ་དེང་ཁྱོད་ཀྱི། །མིག་འབྱེད་པར་ནི་བརྩོན་པར་མཛད། བྱེ་བས་ཐམས་ཅད་མཐོང་འགྱུར་བ། །རྡོ་རྗེའི་མིག་ནི་བླ་ན་མེད། །ཧེ་བཛྲ་པཱ་ཤྱ། བཅོམ་ལྡན་འདས་མགོན་པོ་ཚེ་དཔག་མེད་འཆི་མེད་རྔ་སྒྲའི་རྟེན་དང་བརྟེན་པར་
[016A]༄༅། །བཅས་པའི་དཀྱིལ་འཁོར་མངོན་སུམ་དུ་མཐོང་བར་གྱུར། གཞན་ལ་དབང་བསྐུར་བའི་ཚེ་རེ་རེ་ནས་རྒྱས་པར་སྟོན་ནོ། །དེ་ནས་མཎྜལ་ཕུལ། བྱང་ཆུབ་རྡོ་རྗེས་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར་
བདག་ཀྱང་བསྐྱབ་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་སྩོལ། །ལན་གསུམ་བྱ། དཀྱིལ་འཁོར་གྱི་ཤར་དུ་དབང་སྟེགས་པདྨ་དང་ཟླ་བའི་གདན་གྱི་སྟེང་དུ་རང་ཉིད་མགོན་པོ་ཚེ་དང་ཡེ་ཤེས་དཔག་ཏུ་མེད་པར་གྱུར། བླ་
མ་དང་གཙོ་བོ་ཐ་མི་དད་པའི་ཐུགས་ཀའི་ཧྲཱི་ཡིག་གི་འོད་ཟེར་གྱིས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། གཉིས་སུ་མེད་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧྲཱི་ཡིག་གི་འོད་ཟེར་གྱིས་རང་བཞིན་
གྱི་གནས་ནས་དབང་གི་ལྷ་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པའི་དཀྱིལ་འཁོར་གྱི་ལྷ་ཚོགས་ལ་སངས་རྒྱས་དང་བྱང་ཆུབ་སེམས་དཔའ་ཚེའི་དངོས་གྲུབ་བརྙེས་པའི་ལྷ་དང་དྲང་སྲོང་རིག་པ་འཛིན་པའི་
ཚོགས་ཀྱིས་བསྐོར་བ་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་སོགས་ཀྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། བླ་མ་དང་རྣམ་སྣང་ཚེ་དཔག་
མེད་ཐ་མི་དད་འཁོར་བཅས་རྣམས་ཀྱིས་འཆི་མེད་ཚེའི་བདུད་རྩིས་གང་བའི་བུམ་པ་བཟུང་ནས་སྤྱི་བོ་ནས་དབང་བསྐུར་བར་གྱུར། ལུས་ལ་རྣམ་སྣང་ཚེ་དབང་བསྐུར། །བུ་ཁྱོད་འཆི་བདག་ལས་གྲོལ་ཏེ། །བསྐལ་པ་སྟོང་དུ་ཚེ་

[016B] །སྲོག་གཅོད་སྡིག་པ་དག་གྱུར་ཅིག་ཨོཾ་བཻ་རོ་ཙ་ན་ཨཱ་ཡུར་ཛྙཱ་ན་སིདྡྷི་ས་མ་ཡ་ཨ་བཧི་ཥིཉྩ་ཧཱུཾ། རོལ་མོ་བྱ། སྦྱིན་པའི་སྟོབས་ཀྱིས་སངས་རྒྱས་ཡང་དག་འཕགས། །མི་ཡི་སེང་གེ་སྦྱིན་པའི་སྟོབས་རྟོགས་ནས། །སྙིང་རྗེ་ཅན་
གྱི་གྲོང་ཁྱེར་འཇུག་པ་ན། །སྦྱིན་པའི་སྟོབས་ཀྱི་སྒྲ་ནི་གྲགས་པར་འགྱུར། །སྦྱིན་པ་མཐར་ཕྱིར་ཚེ་ཡང་འཕེལ་བར་ཤོག་དེ་བཞིན་དུ། ཚུལ་ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་སོགས་སྦྱར་བའི་
མཇུག་ཏུ། སྔགས་གསུམ་པོ་ཅི་རིགས་བརྗོད། དེ་ལྟར་དབང་བསྐུར་བས་ལུས་ཐམས་ཅད་འཆི་མེད་ཚེའི་བདུད་རྩིས་གང། ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་དང། ཁྱད་པར་ཉོན་མོངས་པ་
གཏི་མུག་གི་སྒོ་ནས་གཞན་གྱི་སྲོག་བཅད་པ་ལ་སོགས་པའི་ཚེ་ཐུང་འགྱུར་གྱི་སྡིག་སྒྲིབ་ཐམས་ཅད་སྦྱངས། རྣམ་པར་སྣང་མཛད་ཚེ་དཔག་མེད་ཀྱི་ངོ་བོར་བྱིན་གྱིས་བརླབས་པར་གྱུར། དེ་བཞིན་དུ། ལུས་ལ་རྡོ་རྗེ་
རིན་ཆེན། པདྨ། ལས་ཀྱི་ཚེ་དབང་བསྐུར། བུ་ཁྱོད་འཆི་བདག་ལས་གྲོལ་ཏེ། །བསྐལ་པ་སྟོང་དུ་ཚེ་འཕེལ་ནས། །སྲོག་བཅོད་སྡིག་པ་དག་གྱུར་ཅིག་བཻ་རོ་ཙ་ནའི་གནས་སུ་ཨོཾ་བཛྲ། པདྨ། ཀརྨཱ་ཨཱ་ཡུར་ཛྙཱ་ན་སིདྡྷི་ས་མ་
ཡ་ཧཱུཾ། ཞེས་པ་དང། ཕར་ཕྱིན་དྲུག་གི་ཚིགས་བཅད་སོ་སོར་སྦྱར། ཚེ་གཟུངས་སོགས་སྔར་ལྟར་བརྗོད། དེ་ལྟར་དབང་བསྐུར་བས་ཞེས་སོགས་འདྲ་བ་ལ། ཁྱད་པར་ཉོན་མོངས་པ་གཏི་མུག་དང་ཞེས་པའི་གནས་སུ། ཁྱད་པར་ཉོན་

[017A]༄༅། །མོངས་པ་ཞེ་སྡང་གི་སྒོ་ནས། ཞེས་པ་དང། དེ་བཞིན་དུ། ང་རྒྱལ་དང། སེར་སྣའི་སྒོ་ནས། ཞེས་པ་དང། འདོད་ཆགས་ཀྱི་སྒོ་ནས། ཕྲག་དོག་གི་སྒོ་ནས། ཞེས་པ་དང། རྡོ་རྗེ་ཚེ་དཔག་མེད། རིན་ཆེན་ཚེ་དཔག་
མེད། པདྨ་ཚེ་དཔག་མེད། ལས་ཀྱི་ཚེ་དཔག་མེད་ཀྱི་ངོ་བོར་བྱིན་གྱིས་བརླབས་པར་གྱུར། ཅེས་འདོན་པ་བསྒྱུར། བུམ་པ་དགུ་ཡོད་ན་རིགས་ལྔའི་བུམ་པ་སོ་སོ་དང། གཉིས་ཡིན་ན། རྣམ་རྒྱལ་བུམ་པས་དབང་བསྐུར་རོ། །
དེ་ནས་ཅོད་པན་བསངས་སྦྱངས། ཅོད་པན་སྟོང་པ་ཉིད་དུ་གྱུར། སྟོང་པའི་ངང་ལས། ཨོཾ་ཧཱུཾ་ཏྲཱཾ་ཧྲཱི་ཨཿ་ཡོངས་སུ་གྱུར་པ་ལས། དེ་བཞིན་གཤེགས་པ་རིགས་ལྔའི་ངོ་བོར་གྱུར་པའི་ཅོད་པན་དུ་གྱུར། ཨོཾ་རཏྣ་མུ་ཀུ་ཊ་ཨ་བཧི་ཥིཉྩ་
ཧཱུཾ། ཇི་ལྟར་བལྟམས་པ་ཙམ་གྱིས་ནི། ཞེས་པ་ནས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་གསུང་ཞིང་དབང་བསྐུར་བས་ལུས་ཐམས་ཅད་གང། བདེ་བ་ཆེན་པོ་མྱོང། དྲི་མ་ཐམས་ཅད་དག་ཆུ་ལྷག་
པ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། འོད་དཔག་མེད་གཙོ་བོར་བྱས་པའི་རིགས་ལྔས་དབུ་བརྒྱན་པར་གྱུར། རྒྱས་པར་སྤྲོ་ན་སྐབས་འདིར་སྔགས་གསུམ་གྱི་བཟླས་ལུང་བྱའོ། །དེ་ནས་བུམ་པ་གཉིས་ལས་མེད་ན་
ལས་བུམ་དང། དགུ་ཡོད་ན་མཚམས་བཞིའི་བུམ་པ་ལས་བུམ་དང་བཅས་པས་སློབ་མ་སོགས་འཁྲུད་ཅིང། སྔགས་གསུམ་དང་ལས་སྔགས་སོགས་ཅི་རིགས་བརྗོད་ལ། ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་ཤཱནྟིཾ་ཀུ་

[017B] དེ་བཞིན་དུ་ནད་ཐམས་ཅད། རིམས་ཐམས་ཅད། གདོན་ཐམས་ཅད། དུས་མ་ཡིན་པར་འཆི་བ་ཐམས་ཅད། འཁོན་ཐམས་ཅད། གྲིབ་ཐམས་ཅད། བཙོག་དང་བྱུར་ཐམས་ཅད། བྱད་དང་རྦོད་གཏོང་ཐམས་ཅད། ལྟས་ངན་པ་ཐམས་
ཅད། མཚན་མ་ངན་པ་ཐམས་ཅད། རྨི་ལམ་ངན་པ་ཐམས་ཅད། བདུད་ཀྱི་ཞགས་པ་ཐམས་ཅད། གཤིན་རྗེའི་ཕོ་ཉ་ཐམས་ཅད། གཟའ་དང་རྒྱུ་སྐར་གྱི་གནོད་པ་ཐམས་ཅད། ནད་བཞི་བརྒྱ་རྩ་བཞིའི་གནོད་པ་ཐམས་ཅད། བགེགས་
རིགས་སྟོང་ཕྲག་བརྒྱད་ཅུའི་གནོད་པ་ཐམས་ཅད། གདོན་སུམ་བརྒྱ་དྲུག་ཅུའི་གནོད་པ་ཐམས་ཅད། སྐལ་བ་ངན་པ་དང་ཉེར་འཚེ་ཐམས་ཅད། བར་དུ་གཅོད་པ་དང་བཀྲ་མི་ཤིས་པ་ཐམས་ཅད་ཤཱནྟིཾ་ཀུ་རུ་སཱཧཱ། ཞེས་ཡང་ཡང་བཀྲུ་
དེ་ནས་བྱབ་པ་ནི། ཁར་ཆུ་ཅུང་ཟད་འཛིན་དུ་བཅུག་ལ། ཁྱོད་རང་གི་ནད་སོགས་སྤེལ་ཚིག་སྦྱར་བའི་འགལ་རྐྱེན་རྣམས་རྨ་བྱའི་སྒྲོ་མདོངས་སྟེང་དུ་ཟླ་བ་ལ་གནས་པའི་ཧྲཱི་ཡིག་གི་འོད་ཟེར་གྱིས་བྱབས་ཤིང། དོར་བའི་མོས་པ་གྱིས་
ཞེས་བརྡའ་སྤྲད་དེ། སྔགས་གསུམ་གྱི་མཐར། ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་ཨ་པ་ན་ཡེ་སཱཧཱ། ཞེས་རེ་རེ་ནས་སྦྱར་ཏེ་ཁའི་ཆུ་བཀྲུས་པའི་ནང་དུ་དོར། བདེན་ཚིག་བརྗོད་ཅིང་བགེགས་བསྐྲད། ཆུ་དེ་དོར་བར་བྱའོ། །
དེ་ནས་བསྲུང་བ་ནི། བསྒྲུབ་བྱའི་གནས་བདུན་དུ། རྡོ་རྗེ་རྒྱ་གྲམ་དུ་བཞག་སྟེ། རྡོ་རྗེའི་གོ་བསྐོན་པར་བསམས་ལ། ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་རཀྵ་རཀྵ་ཞེས་སོགས་ཀྱི་མཐར། རྒྱལ་བ་རྒྱལ་སྲས་བདེན་པའི་

[018A]༄༅། །བྱིན་རླབས་དང། །མགོན་པོ་ཚེ་དཔག་མེད་པའི་ཐུགས་རྗེ་ཡིས། །འགྲོ་བ་འདི་ལ་བདག་གིས་བསྲུངས་ཟིན་གྱི། །འདི་ལ་སུས་ཀྱང་གནོད་པ་མ་བྱེད་ཅིག་ཅེས་བསྲུང་བ་བྱའོ། །དེ་ནས་ཐུན་མོང་མ་ཡིན་པའི་
བྱིན་རླབས་ནི། སློབ་མའམ། རང་གི་སྙིང་པདྨ་འདབ་མ་བཞི་པའི་ལྟེ་བར། རྣམ་སྣང་ཚེ་དཔག་མེད། འདབ་མ་བཞི་ལ། ཤར་དུ་རྡོ་རྗེ་ཚེ་དཔག་མེད། ལྷོར་རིན་ཆེན་ཚེ་དཔག་མེད། ནུབ་ཏུ་པདྨ་ཚེ་དཔག་མེད། བྱང་དུ་ལས་ཀྱི་ཚེ་
དཔག་མེད། སྤྱི་བོར་ཡེ་ཤེས་ཚེ་དཔག་མེད་རྣམས་བཞུགས་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧྲཱི་ལས་འོད་ཟེར་འཕྲོས། སྤྱི་བོའི་ཡེ་ཤེས་ཚེ་དཔག་མེད་ལ་འཕོག་པས། དེ་ཉིད་ཚེའི་བདུད་
རྩིར་ཞུ་བ་བདག་ཉིད་ཀྱི་སྤྱི་བོ་ནས་ཞུགས་ཏེ། སྙིང་གའི་ཚེ་དཔག་མེད་རིགས་ལྔ་ལ་ཐིམ་པས། དེ་རྣམས་ཀྱང་འཆི་མེད་ཚེའི་བདུད་རྩིར་ཞུ་སྟེ། རང་གི་ལུས་ཀྱི་ནང་ཐམས་ཅད་གང་བས་ལུས་ཀྱི་ཟུངས་དང་སེམས་ཀྱི་རྟེན་
དུ་གྱུར། བསྐལ་བརྒྱར་མི་བཤིག་པའི་འཆི་བ་མེད་པ་ཚེའི་དངོས་གྲུབ་ཐོབ་པའི་སྐལ་བ་ཅན་དུ་བྱས་སོ། །ང་ནི་ཡེ་ཤེས་ཚེ་དཔག་མེད། །ཀུན་ཏུ་བརྙས་པ་སྤང་བར་གྱིས། །འཆི་བདག་ཆེན་པོ་ངས་བཅོམ་སྟེ། །བུ་ཁྱོད་
ཆེ་ཡི་རིག་འཛིན་བརྙེས། ཞེས་བརྗོད། རང་བདག་འཇུག་ལེན་པའི་ཚེ། བྱབ་ཁྲུས་སོགས་བཞག་སྟེ། ཅོད་པན་གྱི་དབང་གི་མཇུག་ཏུ། ཐུན་མོང་མ་ཡིན་པའི་བྱིན་རླབས་ལེན་པའི་བར་བྱས་པས་རུང་ངོ། །དེ་ནས་བཀྲ་ཤིས་པའི་

[018B] རྒྱལ་སྲིད་སྣ་བདུན་གྱི་གཟུགས་རྣམས་བྱིན་གྱིས་བརླབས་པ་ལག་ཏུ་གཏད་དེ། ལྷ་རྫས་ལས་བྱས་ལྟེ་བ་ཤིན་ཏུ་ཟླུམ། ཞེས་སོགས་ཀྱི་མཇུག་ཏུ། འཁོར་ལོ་རིན་ཆེན་དམ་པས་དབང་བསྐུར་རོ། །ཨོཾ་ཙ་ཀྲ་རཏྣ་ཨ་བཧི་
ཥིཉྩ་མཾ། ཞེས་སོགས་འདོན་པ་བསྒྱུར་ནས་དབང་བསྐུར། དེ་ནས་བཀྲ་ཤིས་ཀྱི་རྫས་བརྒྱད་བསངས། སྦྱངས། སྟོང་པའི་ངང་ལས་མཾ་ལས་བྱུང་བའི་བཀྲ་ཤིས་ཀྱི་རྫས་བརྒྱད་ཆེ་གེ་མོས་གཙོ་བྱས། མར་གྱུར་སེམས་ཅན་ཐམས་
ཅད་ཀྱི་ཚེ་དང་བསོད་ནམས་དགེ་ལེགས་ཕུན་སུམ་ཚོགས་པ་རྒྱས་པར་བྱེད་པའི་མཐུ་དང་ལྡན་པར་གྱུར། ཨོཾ་མངྒ་ལ་ཨཥྚ་དྲ་བྱ་སཱཧཱ། ཞེས་བརྗོད། ཨོཾ་མངྒ་ལ་ཨ་ཥྚ་དྲ་བྱ་ཨ་བཧི་ཥིཉྩ་སཱཧཱ། ཞེས་ལག་ཏུ་གཏད། རྒྱས་པར་ན་
བཀྲ་ཤིས་རྫས་བརྒྱད་སྤྱི་འགྲོ་ལྟར་བྱས་ཏེ། ཕུན་སུམ་ཚོགས་པ་མངའ་བ་གསེར་གྱི་རི་བོ་ཞེས་སོགས་ཀྱིས་ཤིས་པ་བརྗོད། སློབ་མས་གཙོ་བོས་ཇི་ལྟར་སོགས་དང། དེང་ནས་བརྩམས་ཏེ་ཞེས་སོགས་ཀྱིས་དམ་ཚིག་
བསྲུང་བ་དང། སློབ་མར་ཁས་ལེན་བྱའོ། །དེ་ནས་མཇུག་ཆོག་སྔར་བཞིན་མཆོད། བསྟོད། འདོད་དོན་གསོལ་བ། བཟོད་གསོལ། བསྔོ་བ། །སྨོན་ལས་རྒྱས་བསྡུས་སྐབས་དང་སྦྱར། ཡེ་ཤེས་པ་གཤེགས་དམ་ཚིག་པ་
བདག་ཉིད་ལ་བསྡུ། རས་བྲིས་ཡིན་ཚེ་བརྟན་བཞུགས་བྱ། ཤིས་པ་རྒྱས་པར་བརྗོད་ཅིང་མེ་ཏོག་གི་ཆར་དབབ་བོ།།    ༈    །།ད་ནི་གཞན་དོན་དུ་འཆི་བླུ་ཇི་ལྟར་བྱ་ཚུལ་བརྗོད་པར་བྱ་སྟེ། ལས་བུམ་གྱི་

[019A]༄༅། །ཆུས་བསྒྲུབ་བྱའི་ལུས་རིལ་པོའམ། ཡན་ལག་ལྔ་དག་པར་བཀྲུས་པའི་ཕྱེད་ཁམ་ཕོར་གསར་པའི་ནང་དུ་བླུག་ནས་ཤར་དུ་བཞག་ཕྱེད་ལ་ཧྲཱི་ཥྚཱི་སོགས་དྲག་སྔགས་བཟླས། མཆོད་རྟེན་ཞིག་པའི་ས། རོ་
ཐལ། ས་ནག་ཚིགས་ནག་རྣམས་བསྲེས་པ་ལ། གཤིན་རྗེའི་གཟུགས་ནག་པོ། ཁྲོ་ཞལ་རབ་ཏུ་འཇིགས་པ། གཡས་དབྱུག་པ་དང། གཡོན་ཞགས་པ་འཛིན་པ། སླ་ངའི་ནང་དུ་ཅུང་ཟད་སྤུབ། གདན་ནག་གི་སྟེང་དུ་རས་
སོགས་ཀྱི་གོས་ནག་པོ་བཀའ། དཀྱིལ་འཁོར་གྱི་ལྷོ་ཕྱོགས་སུ་མགོ་ལྷོར་བསྟན་ནས་བཞག་དེའི་མདུན་དུ་ཁམ་ཕོར་འོ་མས་གང་བ་དང། ཉ་ཤའི་བདུག་སྤོས་ཀྱི་སྣོད། ཉེར་སྤྱོད་ལྔ། འབྲུ་ནག་སྣ་ཚོགས། མེ་ཏོག་ནག་
པོ༑ ཤ་མར། ཚྭ་བུ་རམ། གསེར་དངུལ། གཡུ། གོས་དར་སྣ་ཚོགས། རྨ་བྱའི་མདོངས། དུར་བ། ངར་གླུད་གང་མང། སྲོག་ཆགས་སྣ་ཚོགས་ཀྱི་གཟུགས་སོགས་གཤིན་རྗེའི་རྫོངས་རྣམས་དང། དེ་རྣམས་འཇལ་བའི་
བྲེལ༑ ཨོཾ་ཨ་རྨས་རྦས་ཙི་མུར་ཏི་ཐིབས་སཱཧཱ། ཉེར་གཅིག་འདེབས། ཨོཾ་ཐི་བ་ཏ་མཐོང་བའི་རྒྱལ་པོ་སཱཧཱ། ཞེས་པ་ཇ་སོགས་འདེགས་པའི་སྲང་ལ་འདེབས། ཨོཾ་མ་ཏི་ཏྲ་མོ་ཏ་ན་ཐིབས་སཱཧཱ། ཞེས་པ་གསེར་དངུལ་སོགས་
འཇལ་བའི་ཞོ་ཆ་དང་སྲང་གཉིས་ཀ་ལ་ཉེར་གཅིག་རེ་བཏབ་ལ་བཞག་འདི་དག་ལྷ་འདྲེ་མིག་བསྒྱུར་བའི་སྔགས་ཡིན་ནོ། །འབྲང་རྒྱས་ཕྱེད་དཀར་པོ་བིལ་བའི་དབྱིབས་ཅན་ལ་མར་གྱི་ལྷ་བཤོས་ལྔ། རྩ་བ་ནག་

[019B] དཀྱིལ་འཁོར་གྱི་བྱང་དུ་ཀུ་ཤའི་གདན་ལ་བསྒྲུབ་བྱའི་གླུད་གོས་ཚོན་སྐུད་སྣ་ལྔས་རྒྱ་གྲམ་དུ་བཅིངས་པ་བཞག་དུག་སྣ་བཏབ་པའོ་ཆུ་འདྲེས་པས་གང་བའི་ཁམ་པོར་
ཡང་གླུད་ཀྱི་མདུན་དུ་བཞག་སྟན་དཀར་པོ་གོས་དཀར་མེ་ཏོག་དཀར་པོ་སོགས་ཀྱང་ཅི་རིགས་སུ་སྟ་གོན་བྱ། ལྷོར་ཚེ་མདོ་དང། བྱང་དུ་འཆི་མེད་རྔ་སྒྲའི་གཟུངས་ཁྲིའི་སྟེང་དུ་བཞུགས་སུ་གསོལ་ཏེ། རབ་བྱུང་གཙང་མ་གཉིས་
ཀྱིས་བསྒྲུབ་བྱའི་ལོ་གྲངས་སམ། རྒྱས་པར་ན་བརྒྱ་རྩ་རེ་སྒྲོག་དེ་ནས་རྫས་དེ་དག་བསངས་སྦྱངས། སྔགས་དྲུག་དང་ཕྱག་རྒྱ་དྲུག་གིས་བྱིན་གྱིས་བརླབས། རང་ཚེ་དཔག་མེད་དུ་གསལ་བའི་ཐུགས་ཀའི་ཧྲཱི་ཡིག་གི་འོད་
ཟེར་གྱིས། ལྷོ་ཕྱོགས་ནས་གཤིན་རྗེ་ཆོས་ཀྱི་རྒྱལ་པོ་འཁོར་དང་བཅས་པ་མདུན་གྱི་ནམ་མཁར་སྤྱན་དྲངས། མདུན་གྱི་གཟུགས་དང་དབྱེར་མེད་དུ་གྱུར་ཏེ། རྫས་རྣམས་ཀྱིས་མཉེས་ཤིང་ཚིམ་པར་བསམས་ལ། ཆོས་ཀྱི་རྒྱལ་
པོ་འཆི་བདག་གཤིན་རྗེའི་ཚོགས་འཁོར་དང་བཅས་པ་ལ་རྫོངས་ཀྱི་དངོས་པོ་འདི་དང་འདི། བྲེ་དང། སྲང་དང། ཞོ༑ གཅིག་བཅུ། བརྒྱ། སྟོང། ཁྲི། འབུམ་ནས་གྲངས་མེད་པའི་བར་འབུལ་བས། བསྒྲུབ་བྱ་ཆེ་གེ་མོའི་ཚེ་དང། །
སྲོག་གི་གླུད་དུ་བཞིས་ལ། གནོད་པའི་སེམས་སྤོངས། ཕན་བདེ་བྱང་ཆུབ་ཀྱི་སེམས་དང་ལྡན་པར་མཛད་དུ་གསོལ། ཞེས་མདོར་བསྡུས་སམ། རྒྱས་པར་འདོད་ན། ཧོཿ་དར་ཚོན་སྣ་ལྔ་རྣམ་ཤེས་གླུད། །འཆི་བདག་ཆེན་པོ་གླུད་

[020A]༄༅། །བཞེས་ལ། །སྦྱིན་བདག་འཁོར་དང་བཅས་པ་ཡི། །བསམ་པ་ཡིད་བཞིན་འགྲུབ་པར་མཛོད། །རྐང་པ་ཕྱི་མ་གསུམ་འདྲ་བ་ལ། རྨ་བྱའི་མདོངས་བཀྲ་དབང་པོའི་གླུད། །འཆི་བདག་སྦྱིན་བདག་བསམ་
པ༑ ངར་གླུད་འབྱུང་བཞི་ལུས་ཀྱི་གླུད། །འཆི་བདག་སྦྱིན་བདག་བསམ་པ། སྲོག་ཆགས་སྣ་ཚོགས་ཕྱུགས་ཀྱི་གླུད། །འཆི་བདག་སྦྱིན་བདག་བསམ་པ། དུར་བ་རིན་ཆེན་ཚེ་ཡི་གླུད། །འཆི་བདག་སྦྱིན་བདག་བསམ་པ་
རིན་ཆེན་སྣ་ལྔ་བསོད་ནམས་གླུད། །འཆི་བདག་སྦྱིན་བདག་བསམ་པ། འབྲས་བུ་སྣ་ཚོགས་དཔལ་འབྱོར་གླུད། །འཆི་བདག་སྦྱིན་བདག་བསམ་པ། གླིང་བཞི་གླིང་ཕྲན་དབང་ཐང་གླུད། །འཆི་བདག་སྦྱིན་བདག་
བསམ་པ། ཆོས་ཀྱི་རྒྱལ་པོ་གཤིན་རྗེའི་ཚོགས། །འཆི་བདག་འཁོར་དང་བཅས་པ་ལ། །དེ་རིང་སྦྱིན་པའི་བདག་པོ་ཡི། །ཚེ་དང་སྲོག་གི་གླུད་འབུལ་གྱི། །མཆོད་ཡོན་འབྲུ་སྣ་སྣ་ཚོགས་དང། །འདོད་ཡོན་རིན་ཆེན་སྣ་ལྔ་དང། །
ཞལ་ཟས་མེ་ཏོག་ནག་པོས་མཆོད། །འདི་དག་ལོང་ལ་ཚེ་སྲོག་བྱིན། །བཟུང་བ་ཐོངས་ལ་ཅིངས་པ་ཁྲོལ། །བཀའ་དང་དམ་ལས་མ་འདའ་ཞིག་དེ་ནས་བྱང་ནས། འཆི་མེད་རྔ་སྒྲའི་གཟུངས་ཚར་གཅིག་ཐོན་པ་དང། གླུད་གོས་
ཚོན་སྐུད་རྣམས་ཉའི་དུད་པས་བདུག་ཅིང། འདི་ནས་ནུབ་ཀྱི་ཕྱོགས་རོལ་ན། །བདེ་བ་ཅན་གྱི་ཞིང་ཁམས་ན། །སྐྱེ་རྒ་ན་འཆིའི་མིང་ཡང་མེད། །དེ་ན་རྫོགས་པའི་སངས་རྒྱས་ནི། །དེ་བཞིན་གཤེགས་པ་འོད་དཔག་མེད། །སུ་

[020B] །སྐྱེ་རྒ་ན་འཆི་ལས་གྲོལ་ནས། །བདེ་བ་ཅན་དུ་སྐྱེ་བར་འགྱུར། །བདེན་པའི་བདེན་ཚིག་འདི་བརྗོད་པས། །ནད་དང་འཆི་བདག་ལས་གྲོལ་ནས། །ཚེ་དཔག་མེད་པའི་སྐུ་ཐོབ་ཤོག་དེ་ནས་རྔ་སྒྲའི་གཟུངས་
དང། མདོ་ལོ་གྲངས་ཐོན་ཟིན་པ་ན། འབྲང་རྒྱས་ཕྱེད་མར་བཅད་ལ། ནག་པོའི་མར་མེ་སྦར། ཁྲུས་ཁུ་ཕོར་པ་དང་ལྷན་ཅིག་གཤིན་རྗེའི་མདུན་དུ་བཞག་བཤམས་ཡོད་ན་འཇིག་རྟེན་ལས་འདས་པའི་གཏོར་མ་དང། རྒྱལ་ཆེན་
བཞིའི་གཏོར་མ་དང། ཆ་གསུམ་གཏོང། འབྲང་རྒྱས་ནག་པོ་བྱིན་གྱིས་བརླབས་ལ། ན་མཿ་སརྦ་བི་གྷྣཱ་ན། ན་མཿ་སརྦ་ཏ་ཐཱ་ག་ཏཱ་བྷྱོ་ཞེས་སོགས་ཀྱིས་མདུན་གྱི་གཤིན་རྗེ་འཁོར་བཅས་ལ་ལམ་བརྒྱགས་ཚུལ་དུ་བསྔོས་ལ། ཨརྒྷཾ་
སོགས་ཀྱིས་མཆོད། བདག་ཉིད་ཚེ་དཔག་མེད་ཀྱི་ང་རྒྱལ་བརྟན་པོས་རོལ་མོ་དང་བཅས་པས། འདི་སྐད་ཅེས། འདི་ནས་ལྷོ་ཡི་ཕྱོགས་རོལ་ན། །དཔག་ཚད་བརྒྱད་ཁྲིའི་ཕ་རོལ་ན། །ཐོད་པ་ལྕགས་ཀྱི་གྲོང་ཁྱེར་ན། །ཡི་དྭགས་
ཀུན་གྱི་དེད་དཔོན་པོ། །མ་མོ་ཀུན་གྱི་ཚོགས་རྗེ་བོ། །གསོན་གཤིན་ཀུན་གྱི་ཟམ་ཁ་བ། །གསོན་པོ་བརྐོས་ལ་འདེབས་པ་པོ། །ཤི་བ་ཀུན་གྱི་གཤིན་བུ་རྗེ། །དགེ་བ་ཅན་གྱི་སྟངས་འཛིན་པ། །སྡིག་པ་ཅན་གྱི་ཆད་པ་མཁན། །ཉེས་
ལེགས་ཆོས་བཞིན་སྤྱོད་པ་པོ། །ཆོས་རྒྱལ་གཤིན་རྗེ་ཞེས་བྱ་བ། །མངོན་ཤེས་རྫུ་འཕྲུལ་མཐུ་སྟོབས་ཅན། །འཁོར་བཅས་འདིར་ནི་བདག་ལ་ཉོན། །ཁྱོད་ཀྱི་འཁོར་གྱི་ཡི་དྭགས་ལ། །བཟའ་བ་བཟང་པོ་འདི་འབུལ་གྱི། །འདི་ཟོ་འཁོར་
[021A]༄༅། །གྱི་ཡི་དྭགས་རྣམས། །མ་འཚེ་བར་ནི་གཞན་དུ་དེངས། །དྲག་སྔགས་བརྗོད། རོལ་མོ་དྲག་ཏུ་བྱའོ། །གཤིན་རྗེའི་གཟུགས་རྫོང་ཆས་ཉེར་སྤྱོད་གཏོར་མ་ཁྲུས་ཁུ་གདན་ཞལ་ཁེབས་སོགས་མ་ལུས་པ་ལྷོའི་
གྲོང་ཟད་མཐར་གཟུགས་བརྡེབ་པ་སོགས་མ་ཡིན་པ། མགོ་བོ་ལྷོར་བསྟན་ནས་འཇོག་ཅིང། རྫོང་ཆས་རྣམས་དེའི་མདུན་དུ་བཞག་ལ། སྐྱེལ་མཁན་རྣམས་ཕྱི་མིག་མི་བལྟ་བ་གནད་དོ། །དེ་ནས་གླུད་གོས་ཀྱི་ཚོན་སྐུད་བཀྲོལ་
ལ་དེས་བསྒྲུབ་བྱའི་ཡན་ལག་ལྔ་བཅིངས། རང་ཉིད་ཚེ་དཔག་མེད་དུ་གསལ་བ། བདུད་རྩི་འཁྱིལ་བའི་རྣལ་འབྱོར་དུ་བསྒྱུར་ནས། བདེན་པ་འདར་བའི་མཐར། བདེན་པའི་བྱིན་རླབས་ཀྱིས་ཆེ་གེ་མོའི་སྡིག་སྒྲིབ་ནད་གདོན། ཆགས་ཆེ་
ཉམ་ང། བཙོག་གྲིབ། མི་གཙང་བ། ལོ་ཟླ་ཞག་སྐེགས། མཐུ་གཏད། བྱད་ཕུར། དུས་ཀྱི་ཞགས་པ། གཤིན་རྗེའི་ཕོ་ཉ་བཀྱེ་བ་ལ་སོགས་པ་བར་ཆད་མི་མཐུན་པའི་ཕྱོགས་གང་ཡིན་པ་ཐམས་ཅད། ཚོན་སྐུད་འདི་ཉིད་ལ་མཆིས་
ཤིང་ཐིམ་པར་གྱུར་ཅིག་ཊཀྐི་ཧཱུཾ་ཛཿ་ལན་གསུམ་གྱི་མཐར། ཨ་མྲྀ་ཏ་ཉེར་གཅིག་བཟླས་པའི་རལ་གྲིས་ཚོན་སྐུད་གཅོད་ཅིང། གང་དག་སངས་རྒྱས་རང་སངས་རྒྱས། །སངས་རྒྱས་རྣམས་ཀྱི་ཉན་ཐོས་དང། །ཚངས་པ་དང་
ནི་འཇིག་རྟེན་སྐྱོང། །གནོད་སྦྱིན་སྡེ་དཔོན་དང་ཕྱུག་ཆེ། །དེ་བཞིན་གནོད་སྦྱིན་སྟོབས་ཆེན་དང། །འཕྲོག་མ་བུ་དང་བཅས་པ་སྟེ། །དེ་དག་རྣམས་ཀྱི་གཟི་བརྗིད་ཀྱིས། །བྱད་ས་་
[000]
འདོད་ཆགས་ཞེ་སྡང་གཉི་མུག་གསུམ། །འདི་དག་འཇིག་རྟེན་དུག་གསུམ་སྟེ། །བཅོམ་ལྡན་སངས་རྒྱས་དུག་མི་མངའ། །སངས་རྒྱས་གཟི་ཡིས་དུག་བཅོམ་མོ། །དེ་བཞིན་དུ། ཆོས་དང་དགེ་འདུན་ལ་ཡང་སྦྱར་བ་ཙམ་བསྡུས་པ་དང། སྤྲོན། ས་ནི་
དུག་གི་མ་ཡིན་ཏེ། ཞེས་སོགས་བརྗོད་ནས། གླུད་གོས་སོགས་བྱང་གི་གྲོང་ཟད་མཐར་བསྐྱལ་ལ། ཕྱི་མིག་མི་བལྟའོ། །འཆི་བླུ་རྒྱས་པ་བྱེད་ན། མཚམས་འདིར་དབང་བསྐུར་ཞིང་བྱབ་ཁྲུས་བྱ། འབྲིང་དུ་དབང་གཞག་བྱབ་ཁྲུས་བྱ་
དཀྱུས་ལ་དེ་ནས་བསྒྲུབ་བྱ་སྟན་དཀར་པོའི་སྟེང་དུ་བཞག་ལ། སངས་རྒྱས་རྣམས་ནི་བདུད་ལས་རྒྱལ། །ཆོས་ནི་ཆོས་མ་ཡིན་ལས་སོ། །དགེ་འདུན་མུ་སྟེགས་རྣམས་ལས་རྒྱལ། །དབང་པོ་ལྷ་མིན་རྣམས་ལས་རྒྱལ། །ཆུ་ནི་
མེ་ལས་རྒྱལ་བར་གྱུར། །རླུང་ནི་སྤྲིན་ལས་རྒྱལ་བར་གྱུར། །རྡོ་རྗེ་ཡིས་ནི་རིན་ཆེན་ཕུག་ལྷ་རྣམས་བདེན་པས་རབ་ཏུ་གནས། ས་ཡང་བདེན་པར་གནས་པ་ལ། །སངས་རྒྱས་དང་ནི་ཆོས་ཀྱང་བདེན། །བདེན་པ་རྒྱལ་གྱུར་
བརྫེ་མ་ལགས། །བདེན་པ་དང་བདེན་པའི་ཚིག་དེ་དག་གིས་ཆེ་གེ་མོ་མི་མཐུན་པའི་ཕྱོགས་ཐམས་ཅད་ལས་རྒྱལ་བར་གྱུར་ཅིག་ཛ་ཡ་ཛ་ཡ། སིདྡྷི་སིདྡྷི། ཕ་ལ་ཕ་ལ་ཧོ། དེ་ནས་འབྲང་རྒྱས་ཀྱི་ཕྱེད་དཀར་པོ་དེ་བསྒྲུབ་བྱའི་ལག་

[022A]༄༅། །ཏུ་གཏད་དེ། བཀྲ་ཤིས་ཚེ་བསྟེན་དཔལ་གྱི་ཟས། །སྙིང་པོ་བསྡུས་པའི་བཅུད་འདི་ནི། །དེ་རིང་བུ་ཡིས་ཟ་བར་གྱིས། །འདི་ཟོ་སངས་རྒྱས་ཚེ་དཔག་མེད། །ཞལ་ཟས་བསྟེན་པས་ནད་ཀུན་ལས། །གྲོལ་
འགྱུར་ཐེ་ཚོམ་བྱ་མི་དགོས། །སྙིང་པོ་ལན་གསུམ་བཟླས། ཅུང་ཟད་ཟ་རུ་བཅུག་གོ་དེ་ནས་རོལ་མོའི་སྒྲ་དང་བཅས་པས་ཤིས་པ་བརྗོད་ཅིང་མེ་ཏོག་དཀར་པོའི་ཆར་དབབ་པར་བྱའོ། །འདྲེན་པ་མཉམ་མེད་ཤཱཀྱའི་
རྒྱལ་པོ་སོགས། །ཕྱོགས་བཅུའི་རབ་འབྱམས་རྒྱལ་བའི་འཁོར་ལོ་ཡིས། །བསྔགས་པའི་གསེར་གྱི་མེ་ཏོག་བྱེ་བ་བརྒྱས། །མངོན་པར་མཆོད་པའི་མགོན་པོ་ཚེ་དཔག་མེད། །དེ་ཡི་དཀྱིལ་འཁོར་ཆོག་རྣམ་མང་པོའི། །ནོར་
བུའི་གླིང་ནས་ཚུལ་བཞིན་ལེགས་བརྟགས་ཏེ། །ཉི་མའི་བུ་ཡི་འབར་བའི་བེ་ཅོན་ཡང། །བུད་ཤིང་འགྱུར་བའི་དབྱུག་པ་ལྟར་བྱེད་པའི། །ཚེ་ཆོག་འདོད་འཇོའི་དབང་གི་རྒྱལ་པོ་བླངས། །འདི་ན་རང་སྲོག་ལས་གཅེས་པའི་
དངོས་མེད་དེ་ཕྱིར་འཚོ་བ་ནི། །མི་བཤིག་རྡོ་རྗེའི་རང་བཞིན་དུ། །བསྒྱུར་བའི་ཐབས་མཁས་ཨེ་མ་མཚར། །འདིས་མཚོན་བདག་གཞན་དགེ་བའི་ཚོགས། །མཁའ་མཉམ་འགྲོ་བ་མ་ལུས་པ། །འཆི་བདག་ལ་སོགས་
བདུད་བཞི་ཡི། །གཡུལ་ལས་རྣམ་པར་རྒྱལ་ཕྱིར་བསྔོ།།    ༈    །།ཞེས་པ་འདི་ཡང་དགེ་བའི་བཤེས་གཉེན་སྡེ་སྣོད་འཛིན་པ་མང་པོས་ཡང་ཡང་ནན་གྱིས་བསྐུལ་བ་ལ་བརྟེན་ནས། མདོ་རྒྱུད་མན་ངག་འཛིན་པའི་སྤོང་

[022B]། །

[023A]༄༅། །ན་མོ་གུ་རུ་མཉྫུ་གྷོ་ཥཱ་ཡ། མི་འགྱུར་བདེ་ཆེན་ལྷུན་གྲུབ་ཆོས་ཀྱི་དབྱིངས། །དབང་པོའི་གཞུ་ལྟར་བཀྲ་བའི་ལོངས་སྤྱོད་རྫོགས། །སྣ་ཚོགས་དུ་མའི་གར་མཛད་སྤྲུལ་པའི་སྐུ། །དབྱེར་
མེད་རྡོ་རྗེ་འཆང་ལ་གསོལ་བ་འདེབས། །རབ་འབྱམས་རྒྱལ་བ་ཀུན་གྱི་མཁྱེན་བརྩེ་ནི། །གཅིག་ཏུ་བསྡུས་པ་རྒྱལ་སྲས་གཞོན་ནུའི་སྐུར། །རབ་འཁྲུངས་ས་གསུམ་སྐྱེ་དགུ་ཀུན་གྱི་གཉེན། །རྗེ་
བཙུན་འཇམ་པའི་དབྱངས་ལ་གསོལ་བ་འདེབས། །ཁྱབ་བདག་རྡོ་རྗེ་འཆང་དབང་དུས་ཀྱི་མཐར། །ངུར་སྨྲིག་འཛིན་པའི་གར་གྱིས་རྣམ་རོལ་བས། །ཀུན་མཁྱེན་རྒྱལ་བའི་མཛད་པ་རྒྱས་མཛད་
པའི། །བློ་བཟང་གྲགས་པའི་ཞབས་ལ་གསོལ་བ་འདེབས། །ཚེ་རབས་དུ་མར་ལྷག་པའི་ལྷར་བསྟེན་པས། །འཇམ་དཔལ་དཔའ་བོས་བྱིན་གྱིས་བརླབས་པའི་མཐུས། །ལུང་རྟོགས་ཡོན་ཏན་རྒྱ་
མཚོའི་མཐར་སོན་པ། །རྗེ་བཙུན་བླ་མའི་ཞབས་ལ་གསོལ་བ་འདེབས། །དགེ་ཚོགས་འབུམ་ཕྲག་བཞད་པའི་དཔལ་མངའ་བའི། །ལེགས་བཤད་ཉིན་མོར་འབྱེད་པའི་དགའ་སྟོན་གྱིས། །

[023B] །མཁས་གྲུབ་ཆོས་རྗེའི་ཞབས་ལ་གསོལ་བ་འདེབས། །རྒྱལ་བ་གཉིས་པ་བློ་བཟང་གྲགས་པ་ཡི། །ཟབ་དང་རྒྱ་ཆེའི་ཆོས་ཀྱི་རྒྱལ་སྲིད་ལ། །དབང་བསྒྱུར་སྒྲུབ་པའི་རྒྱལ་མཚན་
འཛིན་པའི་མཆོག་ཆོས་ཀྱི་རྒྱལ་མཚན་ཞབས་ལ་གསོལ་བ་འདེབས། །རྣམ་དག་འོད་གསལ་ལྷ་ཡི་ལམ་ལས་འོངས། །འཆི་མེད་རྡོ་རྗེའི་འཇའ་ཚོན་ལུས་བཟུང་ནས། །བཞེད་དགུའི་རོལ་པས་འགྲོ་བའི་དོན་མཛད་པའི། །ཆོས་
ཀྱི་རྡོ་རྗེའི་ཞབས་ལ་གསོལ་བ་འདེབས། །གང་ཐུགས་ཟབ་ཡངས་ཡིད་བཞིན་རྒྱ་མཚོ་ནི། །ལུང་རྟོགས་བློ་བཟང་བསྟན་པའི་ནོར་གྱིས་ཕྱུག་ཐར་འདོད་ཡིད་ཀྱི་དོན་ཀུན་གྲུབ་བྱེད་པའི། །བློ་བཟང་དོན་གྲུབ་ཞབས་ལ་གསོལ་བ་འདེབས་
སངས་རྒྱས་ཀུན་ལས་ལྷག་པའི་དགེ་བའི་བཤེས། །ཚུལ་བཞིན་བསྟེན་ན་ཀུན་མཁྱེན་ཡེ་ཤེས་ཀྱང། །སྐད་ཅིག་ཉིད་ལ་ངེས་པར་སྟེར་མཛད་པའི། །སངས་རྒྱས་ཡེ་ཤེས་ཞབས་ལ་གསོལ་བ་འདེབས། །གང་ཞིག་ཡིད་ལ་
དྲན་པ་ཙམ་གྱིས་ཀྱང། །ཚེ་དང་བསོད་ནམས་ཡེ་ཤེས་ལ་སོགས་པའི། །ཅི་འདོད་དངོས་གྲུབ་བདེ་བླག་སྩོལ་མཛད་པའི། །བཅོམ་ལྡན་ཚེ་དཔག་མེད་ལ་གསོལ་བ་འདེབས། །དེ་ལྟར་བསྟོད་པའི་རྣམ་དཀར་ཕུང་པོ་ནི། །གཞུགས་
སུ་བགྱིས་གང་ལྷ་ལམ་འགེངས་པ་དེས། །སྐྱེ་དགུའི་ཕན་བདེའི་རྩ་བ་རྒྱལ་བའི་བསྟན། །མ་ལུས་ཕྱོགས་དུས་ཀུན་ཏུ་རྒྱས་པར་ཤོག་ཡང་དག་ལམ་ལ་ལེགས་པར་འཁྲིད་པའི་གཉེན། །བསྟན་པའི་པད་ཚལ་འབྱེད་པའི་

[024A]༄༅། །ཉིན་མོར་བྱེད། །ཐུབ་དབང་གདུང་འཚོབ་དམ་པའི་སྐྱེས་བུ་རྣམས། །སྲིད་མཐར་ཞབས་པད་འགྱུར་བ་མེད་པར་ཤོག་བདག་ཀྱང་སྲིད་ནས་སྲིང་དུ་སྤྱོད་པ་དང། །ནམ་ཞིག་མངོན་པར་རྫོགས་པར་སངས་རྒྱས་
མཚན། །ཐོས་པ་གང་དེས་འཆི་མེད་དཔལ་ཐོབ་ནས། །བྱང་ཆུབ་གསུམ་གྱི་ས་བོན་བསྐྲུན་པར་ཤོག་ལས་ཉོན་གངྒཱའི་རྒྱུན་གྱིས་སྲིད་མཚོར་ཁྱེར། །སྡུག་བསྔལ་ཆུ་སྲིན་ཆེན་པོས་རྟག་ཏུ་གཙེས། །ཉམ་ཐག་མཐའ་
ཡས་འགྲོ་བ་མ་ལུས་པའི། །བསླུ་མེད་སྐྱབས་ཀྱི་དམ་པར་འགྱུར་བར་ཤོག་གཡུལ་ངོར་འཇིགས་པས་གཟིར་བ་སྡུག་པའི་བུ། །སྒྲོལ་ཕྱིར་དཔའ་བའི་ཕ་དེ་དེར་བརྩོན་བཞིན། །མར་གྱུར་དོན་དུ་ངན་འགྲོའི་མཐིལ་དུ་ཡང་
འཇུག་ལ་རབ་དགའི་བརྟན་པ་ཐོབ་པར་ཤོག་རོ་ཡི་གྲངས་ཀྱིས་བསྡུས་པའི་འགྲོ་ཀུན་གྱི། །ཇི་ལྟར་འདོད་པའི་བསམ་པ་སྣ་ཚོགས་ལས། །ནག་ཕྱོགས་དགའ་བའི་རེ་བ་འབྲས་མེད་པར། །འདྲེན་པས་གནང་བཞིན་ཐམས་
ཅད་འགྲུབ་པར་ཤོག་བྱང་ཆུབ་མ་ཐོབ་བར་དུ་རྟག་པར་བདག་དབང་མེད་སྲིད་པའི་མཚམས་སྦྱོར་རྒྱན་བཅད་ནས། །གྲངས་མེད་དག་པའི་ཞིང་མང་བགྲོད་ནས་ཀྱང། །བློ་ཆེན་སེམས་དཔའི་སྤྱོད་པས་འདའ་བར་ཤོག་
ཁྱད་པར་འདི་སྣང་ནུབ་པར་ཉེ་བ་ན། །ཕུལ་བྱུང་སྐྱབས་ཀྱི་དམ་པ་འོད་དཔག་མེད། །གྲངས་མེད་འཁོར་གྱིས་བསྐོར་བ་ལེགས་མཐོང་ནས། །རྩེ་གཅིག་མོས་པའི་ཏིང་འཛིན་བརྟན་པར་ཤོག་དེ་ཚེ་སྲས་དང་བཅས་པའི་རྒྱལ་

[024B] །ཞིང་གི་དམ་པར་བགྲོད་པའི་ལམ་བསྟན་ནས། །རྒྱལ་བས་བསྔགས་པའི་དག་པའི་ཞིང་ཁམས་སུ། །པདྨའི་སྦུབས་སུ་སྐྱེ་བ་འཛིན་པར་ཤོག་བདེ་གཤེགས་འོད་ཟེར་སྟོང་གིས་སྐྱེ་གནས་ཀྱི། །པདྨ་གསལ་བར་
ཕྱེ་དང་ལྷན་ཅིག་ཏུ། །ཐེག་མཆོག་རིགས་ཀྱི་ནུས་པ་སྨིན་གྱུར་ཏེ། །རྒྱལ་བའི་ཞལ་བཟང་མཐོང་བའི་དཔལ་ཐོབ་ཤོག་སླར་ཡང་ཕྱོགས་བཅུའི་ཞིང་ཁམས་བརྒྱ་ཕྲག་ཏུ། །གང་འདུལ་ཇི་སྙེད་སྟོན་པའི་སྤྲུལ་པ་ཡིས། །མ་
ལུས་སེམས་ཅན་རྒྱལ་བས་ལེགས་བཟུང་བའི། །ལམ་ལ་བདག་ཉིད་གཅིག་པུས་འགོད་པར་ཤོག་དེར་མ་སོན་པའི་ཚེ་རབས་ཀུན་ཏུ་ཡང། །གོ་འཕང་དམ་པར་བགྲོད་པའི་མཆོག་གྱུར་རྟེན། །རྙེད་ནས་རྣམ་པར་དག་པའི་རབ་
བྱུང་ལ། །རང་ཉིད་གནས་ཤིང་གཞན་ཡང་འགོད་པར་ཤོག་སྲོག་དང་འབྲལ་བ་བཟང་པོའི་ཁ་ཟས་བཞིན། །བརྩེ་བའི་ཟོལ་གྱིས་བསླུ་བའི་ཕུལ་སྟེར་བ། །མི་དགེའི་བཤེས་དང་དེ་ཡིས་བཟུང་བ་ཡི། །གྲོགས་དང་ནམ་ཡང་
འཕྲད་པར་མ་གྱུར་ཅིག་ཇི་སྲིད་སྟོབས་བཅུ་མངའ་བའི་དཔལ་ཐོབ་པ། །དེ་སྲིད་སྐྱེ་ཞིང་སྐྱེ་བ་ཐམས་ཅད་དུ། །སྲས་བཅས་རྒྱལ་བའི་རྣམ་དཀར་ཕུང་པོ་ལས། །བསྐྲུན་པའི་མགོན་དང་འབྲལ་བ་མེད་པར་ཤོག་མདོར་ན་
འཆིང་བས་བསྔམས་པའི་ལུས་ཅན་རྣམས། །ཐམས་ཅད་གཟིགས་པའི་ས་ལ་མ་རེག་པར། །གང་འཚམ་ཐབས་ཀྱིས་འགྲོ་བ་སྒྲོལ་བ་ལ། །བཅོམ་ལྡན་ཚེ་དཔག་མེད་དང་མཚུངས་པར་ཤོག་ཅེས་པ་འདི་ནི་ཇོ་བོ་རིན་པོ་ཆེའི་

[025A]༄༅། །ཞབས་འབྲིང་བ་དགེ་སློང་བསོད་ནམས་མཚན་ཅན་གྱིས་བསྐུལ་ནས། ཤཱཀྱའི་དགེ་སློང་བློ་བཟང་ཆོས་ཀྱི་རྒྱལ་མཚན་གྱིས་ལྷ་ལྡན་དུ་སྦྱར་བའོ།། །།༄༅། །ན་མོ་གུ་རུ་མཉྫུ་གྷོ་ཥཱ་
ཡ། མགོན་པོ་ཚེ་དང་ཡེ་ཤེས་མཆོག་སྩོལ་བའི། །དཀྱིལ་འཁོར་མཆོད་བསྟོད་བསྒོམ་དང་བཟླས་པ་སོགས། །བསྒྲུབས་པའི་དགེ་བས་བདག་དང་འགྲོ་བ་ཀུན། །ཞིང་མཆོག་བདེ་བ་ཅན་དུ་སྐྱེ་བར་ཤོག་ཚོགས་ཀྱི་
ཞིང་ལ་སྦྱོར་བ་ཚོགས་གསོག་དང། །སྟོང་པ་ཡི་གེ་སྒྲ་གཟུགས་ལ་སོགས་པའི། །ལྷ་དྲུག་མཚན་མར་བཅས་པའི་རྣལ་འབྱོར་གྱིས། །ཐ་མལ་སྣང་ཞེ་ན་དྲི་མ་འཁྲུད་པར་ཤོག་མཚན་མེད་བསམ་གཏན་བཞི་ཡི་ཉམས་
ལེན་གྱིས། །ཞི་རྒྱས་དབང་དྲག་གྲུབ་པ་བརྒྱད་དང་ནི། །ཐར་པ་བླ་ན་མེད་པའི་གྲོང་ཁྱེར་དུ། །འཇུག་པའི་མཐུན་རྐྱེན་མ་ལུས་འགྲུབ་པར་ཤོག་ཚེ་ཡི་མཐར་ཡང་མགོན་པོ་འོད་དཔག་མེད། །འཁོར་དང་བཅས་པ་མཐོང་ནས་
དེ་མ་ཐག་བུ་བུ་བདེ་བ་ཅན་དུ་ཚུར་ཤོག་ཅེས། །འདྲེན་པའི་གསུང་གིས་དབུགས་འབྱིན་ཐོབ་པར་ཤོག་ཞིང་མཆོག་བདེ་བ་ཅན་གྱི་དགའ་ཚལ་དུ། །རིན་ཆེན་པདྨོའི་ལྟེ་བར་སྐྱེས་ནས་ཀྱང། །རླབས་ཆེན་རྒྱལ་སྲས་སྤྱོད་པ་
རྫོགས་བྱས་ཏེ། །སྐུ་གསུམ་གོ་འཕང་དམ་པ་ཐོབ་པར་ཤོག་    ༈    །།ཡངས་པའི་འཆི་མེད་ལམ་བཟང་འོད་དཔག་མེད། །འཁོར་ཚོགས་རྒྱ་མཚོས་བསྐོར་བའི་དཀྱིལ་འཁོར་པས། །ཁྱོད་ལ་མཆོག་སྩོལ་རང་དགའ་

[025B] །བཀྲ་ཤིས་གདངས་སྙན་བདག་གིས་བསྒྲག་པར་བྱ། །བདེ་གཤེགས་ཀུན་གྱིས་བསྔགས་པའི་རྒྱལ་བའི་མཚན། །གང་གིས་ཐོས་དང་དྲན་པ་ཙམ་གྱིས་ཀྱང། །འཆི་མེད་ཚེ་ཡི་དངོས་གྲུབ་མཆོག་སྩོལ་བའི། །
བཅོམ་ལྡན་ཚེ་དཔག་མེད་མགོན་ལ་ཕྱག་འཚལ། །རྒྱལ་བའི་མཁྱེན་རབ་ཀུན་འདུས་འཇམ་པའི་དབྱངས། །ཐུབ་དབང་གཉིས་པ་བློ་བཟང་གྲགས་པའི་དཔལ། །གྲུབ་པའི་དབང་ཕྱུག་འཇམ་དཔལ་རྒྱ་མཚོ་སོགས། །དངོས་
དང་བརྒྱུད་པའི་བླ་མ་མཆོག་རྣམས་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཀྱི་མི་མཐུན་རྒུད་པ་ཀུན་ཟད་ཅིང། །བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས། །ཕུན་ཚོགས་དཔལ་ལ་རོལ་པའི་བཀྲ་
ཤིས་ཤོག་ལྷ་མིའི་སྟོན་པ་འོད་དང་ཚེ་དཔག་མེད། །ཕྱོགས་མཚམས་བཞུགས་ནས་འཆི་བདག་བདུད་འཇོམས་ཤིང། །ཡེ་ཤེས་མཆོག་སྩོལ་བདེ་གཤེགས་བརྒྱད་སོགས་ལ། །དགེ་མཚན་ཇི་སྙེད་མཆིས་པའི་བཀྲ་
ཤིས་དེས། །ཁྱེད་ཀྱི་མི་མཐུན་རྒུད་པ་ཀུན་ཟད་ཅིང། །བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས། །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག་དྲན་པ་ཙམ་གྱིས་གདུང་བ་ཀུན་སེལ་བའི། །མཚན་བརྒྱ་བརྒྱད་དང་འཆི་
མེད་རྔ་སྒྲའི་གཟུངས། །ལུང་དང་རྟོགས་པའི་ཆོས་ཚུལ་མཐའ་དག་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཀྱི་མི་མཐུན་རྒུད་པ་ཀུན་ཟད་ཅིང། །བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས། །ཕུན་ཚོགས་

[026A]༄༅། །དཔལ་ལ་རོལ་པའི་བཀྲ་ཤིས་ཤོག་ཕྱོགས་བཅུའི་རབ་འབྱམས་རྒྱལ་བས་བསྔགས་པ་ཡི། །སྟོན་པ་འཁོར་བཅས་ཞིང་མཆོག་དམ་པ་ཡི། །ཡོན་ཏན་མཐོང་ནས་ལམ་བཟང་སྒྲུབ་རྣམས་ལ། །
དགེ་མཚན་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཀྱི་མི་མཐུན་རྒྱུད་པ་ཀུན་ཟད་ཅིང། །བདེ་ལེགས་ཡར་ངོའི་ཟླ་ལྟར་འཕེལ་གྱུར་ནས། །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག་ནམ་མཁའི་ཁྱོན་ལྟར་ཡངས་
པའི་ཕོ་བྲང་མཆོག་ཉི་ཟླའི་འོད་དང་མཉམ་པའི་འོད་འཕྲོ་ཞིང། །གྲངས་མེད་རིན་ཆེན་རྒྱན་གྱིས་མཛེས་པ་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཅག་གང་དང་གང་དུ་གནས་པ་དེར། །མི་ཤིས་
མཚན་མ་འགའ་ཡང་མི་འབྱུང་ཞིང། །ཞིང་གི་འབྱོར་པ་ཕུལ་དུ་བྱུང་བ་ཡི། །བདེ་ལེགས་རྒྱུན་མི་ཆད་པའི་བཀྲ་ཤིས་ཤོག་ཅེས་མགོན་པོ་ཚེ་དཔག་མེད་ཀྱི་དཀྱིལ་འཁོར་གྱི་མཇུག་ཏུ་བྱ་བའི་སྨོན་ལམ་དང་ཤིས་
པ་བརྗོད་པ་ཇི་ལྟར་བྱ་བའི་ཚུལ་འདི་ཡང་ཆོས་ཀྱི་རྗེ་བསྟན་འཛིན་བློ་བཟང་རྒྱ་མཚོའི་སྤྲུལ་པའི་སྐུ་ངག་དབང་བསྟན་འཛིན་འཕྲིན་ལས་ཕྱོགས་གླང་གྲགས་པའི་སྡེས་ཡང་ཡང་བསྐུལ་བ་ལ་བརྟེན་ནས། དགེ་སློང་
བློ་བཟང་ཆོས་ཀྱི་རྒྱལ་མཚན་གྱིས་འཕྲལ་དུ་བགྱིས་པའི་ཡི་གེ་པ་ནི་དགེ་སློང་འཚོ་བྱེད་བློ་བཟང་དབང་རྒྱལ་ལོ།། མངྒ་ལཾ།།    ༈    ཕན་བདེའི་འབྱུང་གནས་རྒྱལ་བསྟན་ཡོངས་འདུའི་

[026B] །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ།། །།སརྦ་ཛ་ག་ཏཾ།། །།



﻿
[001A]༄༅། །ཚེ་སྒྲུབ་མཐུན་མོང་དང་མཐུན་མོང་མ་ཡིན་པ་ཟབ་གནད་ཅན་འཁྱེར་བདེ་ཀུན་ཕན་བཞུགས་སོ།།

[001B] །ན་མོ་གུ་ར་ཝེ། བླ་མ་སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་མ་ཐོབ་བར་དུ་བདག་སྐྱབས་མཆི། །མར་གྱུར་འགྲོ་བ་ཀུན་གྱི་དོན་བསྒྲུབ་ཕྱིར། །བདག་གིས་བྱང་
ཆུབ་མཆོག་ཏུ་སེམས་བསྐྱེད་དོ། །གསུམ། རང་གི་སྤྱི་བོར་ཁྲི་པད་ཟླ་བའི་སྟེང། །རྩ་བའི་བླ་མ་མགོན་པོ་ཚེ་དཔག་མེད། །སྐུ་མདོག་དམར་པོ་ཞལ་གཅིག་ཕྱག་གཉིས་ཀྱིས། །མཉམ་གཞག་སྟེང་ན་ཚེ་ཡི་
བུམ་བཟང་བསྣམས། །རིན་ཆེན་རྒྱན་དང་དར་གྱི་ན་བཟས་ཀླུབས། །ཞབས་གཉིས་རྡོ་རྗེའི་སྐྱིལ་ཀྲུང་གིས་བཞུགས་པའི། །གནས་གསུམ་ཨོཾ་ཨཱ་ཧཱུཾ་མཚན་འོད་ཟེར་གྱིས། །ཡེ་ཤེས་སྤྱན་དྲངས་སྐྱབས་ཀུན་
ངོ་བོར་གྱུར། །འཇིག་རྟེན་འདྲེན་པའི་གཙོ་བོ་ཚེ་དཔག་མེད། །དུས་མིན་འཆི་བ་མ་ལུས་འཇོམས་པའི་དཔལ། །སྐྱབས་གསུམ་ཀུན་འདུས་ཚེ་དཔག་མེད་མགོན་ལ། །ཕྱག་འཚལ་འཆི་མེད་ཚེ་ཡི་དངོས་གྲུབ་
སྩོལ། །ཡིད་འོང་དངོས་འབྱོར་ཡིད་སྤྲུལ་མཆོད་ཚོགས་འབུལ། །སྡིག་ལྟུང་ཀུན་བཤགས་དགེ་ལ་རྗེས་ཡི་རང། །འགྲོ་ལ་ཐེག་ཆེན་ཆོས་འཁོར་བསྐོར་བའི་ཕྱིར། །རྟག་པར་བཞུགས་གསོལ་དགེ་རྩ་

[002A]༄༅། །བྱང་ཆེན་བསྔོ། །སྐྱབས་གནས་ཀུན་འདུས་བླ་མ་ལྷག་པའི་ལྷ། །མགོན་པོ་ཚེ་དཔག་མེད་ལ་གསོལ་བ་འདེབས། །བདག་དང་མཁའ་མཉམ་སེམས་ཅན་ཐམས་ཅད་ལ། །
འཆི་མེད་ཚེ་ཡི་དངོས་གྲུབ་སྩལ་དུ་གསོལ། །གསུམ། དེ་ལྟར་མཆོད་ཅིང་གསོལ་བ་བཏབ་པའི་མཐུས། །མགོན་པོའི་ཐུགས་ཀར་ཟླ་སྟེང་ཧྲཱི་ཡིག་མཐར། །གཟུངས་སྔགས་ཕྲེང་བས་བསྐོར་ལས་འོད་འཕྲོས་
པས། །རང་དང་བསྒྲུབ་བྱའི་བླ་ཚེ་ཡར་བ་དང། །ནམ་མཁའ་རླུང་མེ་ཆུས་འབྱུང་ལྔའི་བཅུད། །ལྷ་ཀླུ་མི་ཡི་ཚེ་བསོད་ཤེས་རབ་དང། །སྲས་བཅས་རྒྱས་བའི་གསང་གསུམ་བྱིན་རླབས་རྣམས། །བདུད་རྩིར་
བཀུག་ནས་ཕྱག་གི་བུམ་པར་ཐིམས། །ལུང་པའི་རྒྱུན་གྱིས་ནང་གདོན་སྡིག་སྒྲིབ་བཀྲུས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར། །ཨོཾ་ཨ་མཱ་ར་ཎི་ཛཱི་ཝནྟཱི་ཡེ་སཱཧཱ། ཅི་མང་བཟླ། དགེ་འདིས་
ཚེ་རིང་ནད་མེད་འབྱོར་པ་རྒྱས། །ལུང་རྟོགས་ཡོན་ཏན་དབྱར་མཚོ་ལྟར་འཕེལ་ཏེ། །སྟོབས་བཅུའི་གོ་འཕང་ཐོབ་ནས་མཁའ་མཉམ་གྱི། །འགྲོ་བའི་མགོན་སྐྱབས་དཔུང་དུ་བདག་གྱུར་ཅིག་

[002B] ཅེས་པ་འདི་ཡང་དྷརྨ་བྷ་དྲས་རང་གི་ཉམས་ལེན་དུ་བྲིས།། །།    ༈    །མཐུན་མོང་མ་ཡིན་པ་ཉམས་སུ་ལེན་ཚེ།     ༈    །རང་ལ་ཐིམ་པར་གྱུར་བས་རང་ལུས་འདི། །ཚེ་དཔག་མེད་མགོན་བསྐྱེད་རིམ་ལ་བརྟེན་
ནས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །གཟུངས་རིང་བཟླ།  ལུས་གནད་རྣམ་སྣང་ཆོས་བདུན་ལེགས་བཅས་ནས། །ཡི་དམ་ལྷར་གསལ་ཕྱི་ནང་སྟོང་ར་བསྒོམ། །སྤྱི་བོ་ནས་བཟུངས་ལྟེ་འོག་སོར་བཞིའི་བར། །ཨ་བ་དྷཱུ་དྷཱི་སྦོམ་
ཕྲ་སྦ་ལྕག་ཙམ། །ཕྱི་སྔོ་ནང་དམར་ཁྱད་ཆོས་གསུམ་དང་ལྡན། །སྤྱི་བོར་རྩ་འདབ་སུམ་ཅུ་རྩ་གཉིས་དང། །མགྲིན་པར་བཅུ་དྲུག་སྙིང་གར་བརྒྱད་དང་ནི། །ལྟེ་བར་དྲུག་ཅུ་རྩ་བཞི་གསལ་བར་ལྟ། །དྷཱུ་ཏཱིའི་མས་སྣར་ཚེ་དཔག་མེད་
མགོན་སྐུ། །དམར་ཞིང་གསལ་བ་ཉི་མ་ལྟ་བུ་ཡི། །ཐུགས་ཀའི་ཧྲཱི་ལས་འོད་ཟེར་རབ་འཕྲོས་པས། །འཁོར་འདས་བརྟན་གཡོའི་ཚེ་བཅུད་ཀུན་འདུས་ནས། །ཚེ་དཔག་མེད་པའི་བུམ་པར་ཐིམ་པ་རྣམས། །ཞུ་ཞིང་ཁོལ་ནས་བདུད་
རྩི་དམར་པོར་ལུང། །ལྟེ་སྙིང་མགྲིན་པ་སྤྱི་བོའི་རྩ་རྣམས་ཁེངས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །གཟུངས་བཟླ།  དྷཱུ་ཏིའི་ཡས་སྣར་ཚེ་དཔག་མེད་མགོན་སྐུ། །དཀར་ཞིང་གསལ་བ་ཟླ་བ་ལྟ་བུ་ཡི། །ཐུགས་ཀའི་ཧྲཱི་
ལས་འོད་ཟེར་རབ་འཕྲོས་པས། །འཁོར་འདས་བརྟན་གཡོའི་ཚེ་བཅུད་ཀུན་བསྡུས་ནས། །ཚེ་དཔག་མེད་པའི་བུམ་པར་ཐིམས་པ་རྣམས། །ཞུ་ཞིང་ཁོལ་ནས་བདུད་རྩི་དཀར་པོར་ལུད། །སྤྱི་མགྲིན་སྙིང་ག་ལྟེ་བའི་རྩ་རྣམས་ཁེངས་

[003A]༄༅། །འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །གཟུངས་བཟླ།  རླུང་ཕྱིར་འགྲོ་ཚེ་མས་སྣའི་བུམ་ནང་གི། །བདུད་རྩི་དམར་པོ་ཁོལ་ཞིང་ལུད་པ་ཡིས། །ལྟེ་སྙིང་མགྲིན་པ་སྤྱི་བོའི་རྩ་རྣམས་ཁེངས། །ནང་དུ་འཇུག་ཚེ་ཡས་
སྣའི་བུམ་ནང་གི། །བདུད་རྩི་དཀར་པོ་ཁོལ་ཞིང་ལུད་པ་ཡིས། །སྤྱི་མགྲིན་སྙིང་ག་ལྟེ་བའི་རྩ་རྣམས་ཁེངས། །དཀར་དམར་བདུད་རྩིས་ལུས་གང་བདེ་སྟོང་གིས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །གཟུངས་བཟླ།  མས་སྣའི་ཚེ་
དཔག་མེད་མགོན་ཡབ་ཡུམ་གཉིས། །སྙོམས་པར་ཞུགས་པའི་བྱང་སེམས་དཀར་དམར་གྱིས། །ལྟེ་བར་དགའ་བ་སྙིང་གར་མཆོག་དགའ་དང། །མགྲིན་པར་ཁྱད་དགའ་སྤྱི་བོར་ལྷན་སྐྱེས་སྐྱེས། །བདེ་བས་སྟོང་ཉིད་རྟོགས་པའི་ཡེ་
ཤེས་ཀྱིས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །གཟུངས་བཟླ།  ལས་སྣའི་ཚེ་དཔག་མེད་མགོན་ཡབ་ཡུམ་གཉིས། །སྙོམས་པར་ཞུགས་པའི་བྱང་སེམས་དཀར་དམར་གྱིས། །སྤྱི་བོར་དགའ་བ་མགྲིན་པར་མཆོག་དགའ་དང་
སྙིང་གར་ཁྱད་དགའ་ལྟེ་བར་ལྷན་སྐྱེས་སྐྱེས། །བདེ་བས་སྟོང་ཉིད་རྟོགས་པའི་ཡེ་ཤེས་ཀྱིས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །གཟུངས་བཟླ།  སྲོག་འཛིན་ཨོཾ་གྱི་གདངས་ཀྱིས་ནང་དུ་ཞུགས། །ཧཱུཾ་གི་གདངས་ཀྱིས་སྙིང་ཐིག་ཧཱུཾ་
ལ་གནས། །ཨཱ་ཡི་གདངས་ཀྱིས་སླར་ཡང་ཕྱིར་ལྡང་བའི། །རླུང་སྔགས་དབྱེར་མེད་རྡོ་རྗེའི་བཟླས་པ་ཡིས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །རླུང་བཟླ།  སྲོག་འཛིན་སྟོད་ནས་ལྟེ་བའི་བར་དུ་བརྔུབས། །ཐུར་སེལ་སྨད་ནས་

[003B] །ལྟེ་བའི་དཀར་དམར་ཐིག་ལེའི་ཧཱུཾ་ཡིག་ལ། །ཁ་སྦྱར་བུམ་པ་ཅན་གྱི་རྣལ་འབྱོར་གྱིས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར། །རླུང་འཛིན། སྲིན་མཛུབ་བར་ཆད་འཇུག་པའི་རྩ་ནང་བཞིར། །ཧཱུཾ་ཡིག་མཐིང་ག་
མེ་སྟག་དམར་སྨུག་ཅན། །མགོ་བོ་ཕྱིར་བསྟན་བསྒོམས་པས་གདོན་བགེགས་བསྲུངས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །གཟུངས་བཟླ།  རང་གི་སྙིང་གར་ཐིག་ལེ་དཀར་དམར་དབུས། །རང་གི་རྣམ་ཤེས་ངོ་བོ་ཧཱུཾ་ཡིག་ནི། །སྔོ་
ཞིང་དྭངས་བའི་རྣམ་པར་བསྒོམས་པ་ལས། །འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །གཟུངས་བཟླ།  རང་གི་ཕུང་པོ་ལྔ་པོ་ཚེ་དཔག་མེད། །རིགས་ལྔར་བསྒོམས་པའི་འོད་ཟེར་ལུས་ལ་ཁྱབ། །རྡོ་རྗེའི་གོ་གྱོན་བར་ཆད་ཐམས་ཅད་བསྲུངས་
འཆི་མེད་ཚེ་ཡི་དངོས་གྲུབ་ཐོབ་པར་གྱུར།  །གཟུངས་བཟླ།  དྷཱུ་ཏཱིའི་སྟེང་འོག་ཚེ་དཔག་མེད་དཀར་དམར། །བསྒོམས་པས་དྷཱུ་ཏཱིའི་ཡས་སྣམས་སྣ་བཀག་བ་སྤུའི་ཁུང་བུར་ཧཱུཾ་ཡིག་སྔོན་པོས་གཏམས། །འཆི་མེད་ཚེ་ཡི་དངོས་གྲུབ་ཐོབ་
པར་གྱུར།  །གཟུངས་བཟླ།  དགེ་འདིས་ཚེ་རིང་ནད་མེད་འབྱོར་པ་རྒྱས།  །ཞེས་སོགས་བྱའོ། །འདི་རྗེ་དགེ་འདུན་གྲུབ་ཀྱི་དགོངས་པ་ལྟར་ཚེ་སྒྲུབ་མཐུན་མོང་བའི་དགེ་འདིས་ཚེ་རིང་ཞེས་པའི་གོང་དུ་འཇུག་རྒྱུར་དྷརྨ་བྷ་དྲས་སྦྱར་བའོ།། །།སརྦ་མངྒ་ལ།། ཞལ་གྲོ།། །



﻿   ༈    ཚེ་སྒྲུབ་འཆི་མེད་དཔལ་སྟེར་གྱི་རྒྱུན་ཁྱེར་བཞུགས།།     ༈    འདིར་ཚེ་དཔག་མེད་འཆི་མེད་དཔལ་སྟེར་གྱི་ཚེ་སྒྲུབ་རྒྱུན་འཁྱེར་ནི། ནམ་མཁའ་དང་མཉམ་པའི་སེམས་ཅན་
ཐམས་ཅད་བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་མཆིའོ། །ཞེས་སྐྱབས་འགྲོ་དང། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་
འཕང་ཐོབ་པར་བྱ། དེའི་ཆེད་དུ་ཚེ་སྒྲུབ་ཟབ་མོ་ཉམས་སུ་གླང་བར་མགྱིའོ། །ཞེས་སེམས་བསྐྱེད་ལན་གསུམ་རེ་བྱས་ལ། རང་ཉིད་ཚེ་དཔག་མེད་དུ་གསལ་པའི་ཐུགས་ཀའི་ཧྲཱི་ལས་འོད་ཟེར་འཕྲོས་པས་བླ་མ་ཚེ་དཔག་
མེད་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ་ས་སྤྱན་དྲངས། ན་མོ་གུ་རུ་ཨཱ་ཡུརྫྙཱ་ནཱ་པ་རི་མི་ཏ་ས་པ་རི་ཝཱ་རེ་བྷྱ་ཞེས་ཕྱག་བྱ། ཨོཾ་གུ་རུ་ཨཱ་ཡུརྫྙཱ་ནཱ་པ་རི་མི་ཏ་ས་པ་རི་ཝཱ་ར་ཨརྒྷཾ་

[032B] བཱ་དྱཾ་པྲ་ཏཱི་ཙྪ་སཱཧཱ། ཨོཾ་བཛྲ་བུཥེབ། དྷཱུ་པེ༑ ཨཱ་ལོ་ཀེ། གནྡྷེ༑ ནཻ་ཝི་དཡེ། ཤབྟ་ཨཱ་ཧཱུཾ། ཞེས་མཆོད། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་
རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་གཟུང། བཞེས་རྒྱུན་བཤགས་བྱ། སེམས་ཅན་ཐམས་ཅད་བདེ་བ་དང་ལྡན་པར་གྱུར་ཅིག་སྡུག་བསྔལ་དང་བྲལ་བར་གྱུར་ཅིག་བདེ་བ་དང་མི་འབྲལ་བར་གྱུར་ཅིག་
ཆགས་སྡང་དང་བྲལ་བར་གྱུར་ཅིག་ཅེས་ཚད་མེད་བཞི་བསྒོམ། དེ་ནས་དངོས་གཞི་ནི། སྦ་བྷ་ཝས་སྟོང་པར་སྤྱངས། སྟོང་པའི་ངང་ལས་གནས་ཁང་བདེ་བ་ཅན་གྱི་ཞིང་ཁམས་ཕུན་སུམ་ཚོགས་པའི་དབུས་
སུ་རྨ་བྱས་བཏེག་པའི་རིན་པོ་ཆེའི་ཁྲི་དང་པད་ཟླའི་གདན་ལ། ཧཱི་ལས་རང་ཉིད་མགོན་པོ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་དམར་པོ་ཞི་ཞིང་འཛུམ་པའི་ཞལ་གཅིག་ཕྱག་གཉིས་ཀྱིས་མཉམ་
གཞག་གི་སྟེང་ན་ཚེའི་བདུད་རྩིས་གང་བའི་བུམ་པ་བསྣམས་པ། མཚན་དཔེའི་གཟི་འོད་འབར་ཞིང་དབུ་སྐྲ་རལ་པའི་ཐོར་ཚུགས་ཅན། དར་གྱི་ན་བཟའ་དང་རིན་པོ་ཆེས་བརྒྱན་ཅིང་ཞབས་རྡོ་རྗེ་སྐྱིལ་
གྲུང་གིས་བཞུགས་པ། རང་གི་སྤྱི་བོ་ནས་རིམ་བཞིན་རྩ་བའི་བླ་མ་པདྨ་བདུད་འདུལ་མཐུ་སྟོབས་རྒྱལ་མཚན། སྤྲུལ་སྐུ་བསྟན་འཛིན་ཡེ་ཤེས་ལྷུན་གྲུབ། མཁན་ཆེན་བསོད་ནམས་མཆོག་གྲུབ། སྨོར་ཆེན་

[033A]༄༅། །ཀུན་དགའ་ལྷུན་གྲུབ། སྤྲུལ་སྐུ་བསོད་ནམས་དབང་ཕྱུག་སྒེར་པ་དག་དབང་ཉི་མ། བསྟན་འཛིན་ཉི་ཟླ་བཟང་པོ། འཇམ་དབྱངས་ཀུན་དགའ་གྲོ་ལ་མཆོག་ཀུན་སྤངས་ཆོས་ཀྱི་ཉི་
མ༑ གྲུབ་ཆེན་ཐང་སྟོང་རྒྱལ་པོ། སློབ་དཔོན་པདྨ་འབྱུང་གནས། རྟ་མགྲིན་དབང་གི་རྒྱལ་པོ། མགོན་པོ་ཚེ་དཔག་མེད། སངས་རྒྱས་སྣང་བ་མཐའ་ཡས་རྣམས་མཐོ་བརྩེགས་སུ་བཞུགས་པའི་ཐུགས་ཀ་
ནས་འོད་ཟེར་འཕྲོས་པས་བླ་མ་ཡི་དམ་སངས་རྒྱས་བྱང་སེམས་ཐམས་ཅད་སྤྱན་དྲངས་ཏེ་སྤྱི་བོའི་བླ་མ་རྣམས་ལ་ཐིམ་པར་གྱུར་པ་ལ། མོས་གདུང་དྲག་པོས་ཐལ་མོ་སྦྱར་ཏེ། ཨོཾ་ཨཱ་ཧཱུཾ་ཧྲཱི་ཧྲཱི་སྣང་
བ་མཐའ་ཡས་འགྲོ་ཀུན་རྗེས་སུ་འཛིན། །ཚེ་དཔག་མེད་མགོན་སྒྲུབ་ལ་འཆི་མེད་སྟེར། །རྟ་མགྲིན་དབང་རྒྱལ་འགྲོ་བའི་བར་ཆད་སེལ། །པདྨ་འབྱུང་གནས་སྙིགས་དུས་འགྲོ་བའི་སྐྱབས། །ཐང་སྟོང་རྒྱལ་
པོ་གསོལ་བཏབ་བསླུ་བ་མེད། །གསོལ་བ་འདེབས་སོ་འགལ་རྐྱེན་བར་གཅོད་སེལ། །བྱེན་གྱིས་རློབས་ཤིག་འཆི་མེད་དངོས་གྲུབ་སྩོལ། །མཁས་བཙུན་གྲུབ་པའི་སར་བཞུགས་ཀུན་སྤངས་རྗེ། །འཇམ་
མགོན་གྲུབ་པའི་དཔའ་བོ་གྲོལ་མཆོག་ཞབས། །དཔལ་ལྡན་གྲུབ་རིགས་འཛིན་པ་ཉེ་ཟླའི་མཚན། །དགེ་དབང་ཉི་མ་ཆོས་ཀུན་མཁྱེན་པའི་གཏེར། །འཇམ་པའི་དབྱངས་དངོས་ཀུན་དགའ་བསོད་ནམས་

[033B] །གསོལ་བ། བྱིན་གྱིས། བསྟན་པའི་སྲོག་ཤིང་རྨོར་ཆེན་རྡོ་རྗེ་འཆང། །དག་གི་དབང་ཕྱུག་བསོད་ནམས་མཆོག་གྲུབ་ཞབས། །སྤྲུལ་སྐུ་བསྟན་འཛིན་ཡེ་ཤེས་ལྷུན་གྲུབ་མཚན། །དྲིན་ཅན་པདྨ་བདུད་
འདུལ་མཐུ་སྟོབས་རྒྱལ། །རྩ་བ་བརྒྱུད་པའི་བླ་མ་མཆོག་རྣམས་ལ། །གསོལ་བ། བྱིན་གྱིས། ཞེས་གསོལ་བ་བཏབ་པས་རིག་འཛིན་བརྒྱུད་པ་དེ་རྣམས་ཀྱི་སྐུ་ལས་འོད་ཟེར་འཕྲོས་པས། བདག་དང་བསྒྲུབ་
བྱའི་བླ་ཚེ་ཡར་བ་དང། འབྱུང་བ་དང་འབྱུང་བ་ལས་གྱུར་པའི་འཁོར་འདས་སྣོད་བཅུད་ཀྱི་ཡོན་ཏན་ཐམས་ཅད་བདུད་རྩིའི་དྭངས་མར་དྲངས་ཏེ་སྤྱི་བོའི་བླ་མ་རྣམས་ལ་ཐིམ། དེ་རྣམས་ཀྱི་སྐུ་ལས་བདུད་རྩིའི་རྒྱུན་བབས་
རང་ཉིད་ཚེ་དཔག་མེད་དུ་གསལ་བའི་ཚངས་བུག་ནས་ཞུགས། ལུས་ཐམས་ཅད་གང་བས་འཆི་མེད་ཚེའི་དངོས་གྲུབ་ཐོབ་པར་གྱུར་པར་བསམ་ལ། ཨོཾ་ཨཱ་ཧཱུཾ་ཧྲཱི་ཧྲཱི་བཛྲ་གུ་རུ་པདྨ་སིདྡྷི་པུ་ཎྱ་ཛྙཱ་ན་ཨཱ་ཡུསྶི་དཧི་ཇེཿ་
ཞེས་གང་མང་བཟླ་སྟེ་བསྙེན་ཚད་ནི་འབུམ་ཕྲག་བཞི་འམ་བཅུའོ། །མཇུག་ཏུ། རྩ་བརྒྱུད་བླ་མ་ཡི་དམ་ལྷ་ཚོགས་ཀྱིས། །ཐུགས་རྗེ་ནུས་པ་མཐུ་དང་དཔུང་སྐྱེད་ལ། །ནད་གདོན་འགལ་རྐྱེན་བར་ཆད་ཞི་བ་
དང༑ ༑འཆི་མེད་ཚེ་ཡི་དངོས་གྲུབ་སྩལ་དུ་གསོལ། །ཞེས་གསོལ་བ་བཏབ་པས། སྤྱི་བོའི་བླ་མ་རྣམས་རིམ་བཞིན་འོད་དུ་ཞུ་ནས་རང་གི་སྙིང་གའི་ཧྲཱི་ལ་ཐིམ་པས་འཆི་མེད་ཚེའི་དངོས་གྲུབ་ཐོབ་པར་

[034A]༄༅། །གྱུར༑ ཅེས་བརྗོད་ཅིང་སྙོང་ཉིད་ལ་མཉམ་པར་གཞག་རྗེས། དཔོན་སླབ་མི་འབྲལ་ལྷན་ཅིག་གནས། །སྐུ་ཚེ་མི་འགྱུར་སྲ་ཞིང་བརྟན། །ཇ་བཟང་བཞེས་སྤྲོ་རྒྱུན་མི་འཆད། །སྐྱིད་ལ་ཆོས་འཕེལ་བཀྲ་ཤིས་
ཤོག་ཅེས་བརྗོད་པར་བྱའོ། །ཞེས་པ་འདི་ནས་རྙིང་གི་དམ་པ་མང་པོའི་གསུང་གི་ཉིང་ཁུ་བསྡུས་ནས་རང་གི་ཉམས་ལེན་དུ་དྷརྨ་བྷ་དྲས་སྦྱར་བའོ།། ཤུ་བྷཾ།།



﻿༄༅། །ཚེ་ཁྲིད་འཆི་མེད་དགའ་སྟོན་བཞུགས་སོ། །༄༅། །བླ་མ་དང་མགོན་པོ་ཚེ་དཔག་ཏུ་མེད་པ་དབྱེར་མ་
མཆིས་པའི་ཞབས་ལ་གུས་པས་ཕྱག་འཚལ་ཞིང་སྐྱབས་སུ་མཆི་འོ། །བདག་སོགས་སེམས་ཅན་ཐམས་ཅད་ལ་ཚེ་དང་ཡེ་ཤེས་ཀྱི་དངོས་གྲུབ་བརྩལ་དུ་གསོལ། །འདིར་མ་ཅིག་གྲུབ་པའི་རྒྱལ་མོ་ནས་
ཉེ་བར་བརྒྱུད་པའི་ཚེ་ཁྲིད་ཉམས་སུ་ལེན་བལ་སྐྱེ་དུ་རིམ་ལ་བརྟེན་ནས་ཚེ་བསྲིང་བ། རྫོགས་རིམ་ལ་བརྟེན་ནས་ཚེ་བསྲིང་བ་གཉིས། དང་བོ་ལ་སྔོན་དུ་གལ་ཆེ་བ་བསྙེན་པ་དང། དངོས་སོ། །
དང་པོ་ནི་ཐོ་རངས་སྔ་བར་ལངས། སྐྱབས་སེམས་རྒྱུད་དང་འདྲེ་ངེས་བྱ། རང་ཚེ་དཔག་མེད་དུ་གསལ་བའི་ཐུགས་ཁར་ཟླ་བའི་སྟེང་དུ་ཧྲཱི་དམར་པོ་ལས་འོད་ཟེར་འཕྲོས། བདེ་བ་ཅན་ནས་མགོན་པོ་ཚེ་

[108B] དབུས་སུ་སངས་རྒྱས་ཚེ་དཔག་མེད། ཤར་དུ་སངས་རྒྱས། ལྷོ་ཆོས། །
ནུབ་ཏུ་དགེ་འདུན་དཀོན་མཆོག་བྱང་དུ་མཁའ་འགྲོ་ཆོས་སྐྱོངས། མཎྚལ་ཕུལ། བདུན་རྣམ་དག་བྱ། དྲི་མེད་གཞོ་མ་གཞིག་བྲལ་བ་སོགས་ཀྱིས་བསྟོད། །བདག་ལ་འཆི་མེད་ཚེའི་དངོས་གྲུབ་སྩལ་
དུ་གསོལ། རིགས་འཛིན་ཚེའི་དངོས་གྲུབ་སྩལ་དུ་གསོལ། ཚེ་མི་འགྱུར་བའི་གཡུང་རུང་ལྟ་བུར་བརྟན་པར་མཛད་དུ་གསོལ། ཞེས་གསོལ་བ་བཏབ་པས། བྱང་ནུབ་ལྷོ་ཤར་དབུས་རང་ལ་
རིམ་གྱིས་ཐིམ་པས་བྱིན་གྱིས་བརླབས། སཱ་བྷ་ཝས་སྦྱངས། སྟོང་པའི་ངང་ལས་ཧཱུཾ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་འཕྲོས་པས་རྡོ་རྗེའི་ས་གཞིར་གུར་བླ་རེ་མེ་དཔུང་
རྣམས་སུ་གྱུར། ཨོཾ་བྫྲ་ར་ཀ་རྐ་ཧཱུཾ། བསྲུང་འཁོར་གྱི་དབུས་སུ་བཧུཾ་ལས་གཞལ་ཡས་ཁང་གྲུ་བཞི་སྒོ་བཞི་རྒྱན་རྩ་བབས་དང་བཅས་པའི་དབུས་སུ་རྨ་བྱས་བཏེགས་པའི་རིན་པོ་ཆེའི་ཁྲིའི་སྟེང་དུ་པདྨ་
དམར་པོ་འདབ་མ་བརྒྱད་པའི་སྟེ་བར་ཟླ་བའི་དཀྱིལ་འཁོར་གྱི་སྟེང་དུ་ཧྲཱི་དམར་པོ་རིང་ཆ་ཚོ་གདག་དང་བཅས་པ། དེ་ལས་འོད་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་རང་ཉིད་
ཚེ་དཔག་མེད་དམར་པོ་མཉམ་གཞག་གི་སྟེང་ན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པ། རིན་པོ་ཆེའི་རྒྱན་དང་མཚན་དཔེས་བརྒྱན་པ། དར་གྱི་ན་བཟའ་གསོལ་བ། ཞབས་རྡོ་རྗེའི་སྐྱིལ་
མོ་ཀྲུང་གིས་བཞུགས་པ། གནས་གསུམ་དུ་འབྲུ་གསུམ། ཐུགས་ཁའི་ཧཱུཾ་གི་འོད་ཟེར་གྱིས་བདེ་བ་ཅན་ནས་ཡེ་ཤེས་པ་སྤྱན་དྲངས། དགུ་གཞུགས་བཅིང་མཉེས་བྱ། དབང་ལྷ་སྤྱན་དྲངས་

[109A]༄༅། །དབང་བསྐུར་སྤྲུལ་སྐུ་འོད་དཔག་མེད་ཀྱིས་དབུ་བརྒྱན། ཨོཾ་ཨ་པ་རི་མི་ཏ་ཨ་ཡུར་ཛྙཱན་ས་པ་རི་ཝར་ཨརྒཾ། སོགས་ཀྱིས་མཆོད། དྲི་མེད་གཞོམ་གཞིག་བྲལ་བ་ཆོས་
སྐུའི་ངང་ཉིད་ནས། ཐུགས་རྗེ་ཆེན་བོས་འགྲོལ་རྗེས་སུ་ཆགས་པའི་ཚུལ། པདྨ་རཱ་གའི་མདངས་ལྡན་དྲི་མེད་འོད་འབར་བ། སྐྱོབས་པ་མཚུངས་མེད་འོད་དཔག་མེད་ལ་ཕྱག་འཚལ་ལོ། །
ཞེས་པས་བསྟོད། ཐུགས་ཁར་ཟླ་བའི་སྟེང་དུ་ས་བོན་གྱི་མཐར་སྙིང་པོ་དང་གཟུངས་རིང་གིས་བསྐོར་བ་ལ་སེམས་བཟུང་སྟེ། འབུམ་ཕྲག་བཞི་བཟླ། གཉིས་བ་ལ་ཆེ་ཡར་ཉམས་སྡུད་པ། འབྱུང་
བཞིའི་རོ་བཅུད་སྡུད་པ། འཇིག་རྟེན་པའི་ཚེ་སྡུད་པ། འཇིག་རྟེན་ལས་འདས་པའི་ཚེ་སྡུད་པ་བཞི། དང་པོ་ནི། བདག་སྐྱེད་བསྒོམ་བཟླས་བྱ། མདུན་དུ་བསྲུང་འཁོར་གཞལ་ཡས་
ཁང་ཚེ་དཔག་མེད་བསྐྱེད་པ་ནས་བཟླས་པ་ཐུང་ཙམ་དང་བཅས་པའི་བར་སྔར་བཞིན་མཆོད་ཅིང་བསྟོད། འཆི་མེད་ཚེའི་དངོས་གྲུབ་བསྩལ་དུ་གསོལ་སྙམ་པའི་མོས་གུས་དྲག་པོས། ཨོཾ་བྫྲ་ཨ་
ཡུ་ཤེ། སར་ཏེ། ཀར་ཏེ། ཤྭར་ཏེ། ཞེས་གསོལ་བ་བཏབ། མདུན་སྐྱེད་ཀྱི་ཐུགས་ཁ་ནས་འོད་འཕྲོས། ཡར་བ། ཉམས་པ། བདུད་བཙན་རྒྱལ་འགོང་མ་མོ་སོགས་ཀྱིས་
བརྐུས་བ་སྲས་བ། བྱང་དུ་བཞུག་པ་སོགས་བཀུག་ནས། ཚེ་དཔག་མེད་ཀྱི་བུམ་པར་ཞུགས། བུམ་པ་གང་ཞིང་ལུད་པ་ལས་ཚེའི་བདུད་རྩི་དམར་ན་རང་བྱུང་བ་རང་གི་ཚངས་བུག་ནས་ཞུགས་
ལུས་གང། ཚེ་ཡར་ཉམས་ཐམས་ཅད་སོར་ཆུད། འཆི་མེད་ཚེའི་དངོས་གྲུབ་ཐོབ་པར་བསམ་ལ་སྔགས་བཟླ། གཉིས་པ་ནི། མདུན་སྐྱེད་ལ་མཆོད་བསྟོད་གསོལ་བས། འོད་འཕྲོས་

[109B] ལུད། ལུས་གང། སྲ་བརྟན་གཞོམ་གཞིག་མི་ནུས་བར་གྱུར། འཆི་མེད་ཚེའི་དངོས་གྲུབ་ཐོབ། སྔགས་
བཟླ༑ ཡང་མཆོད་བསྟོང་གསོལ། འཕོརས། འབྱུང་བ་ཆུ་ལ་བརྟེན་ནས་ཚེ་བསྲིང་བའི་བཅུད་ནུས་ཐམས་ཅད་བུམ་པར་བསྡུས། ལུང། ལུས་གང་བས་དཀར་སྣུམ་འཇམ་མཉེན་དུ་གྱུར་
ཐོབ༑ བཟླ། ཡང་མཆོད་བསྟོང་གསོལ། འཕྲོས། འབྱུང་བ་མེ་ལ་བརྟེན་པའི་ཚེ་བསྲིངས་པའི་བཅུད་ནུས་ཐམས་ཅད་བུམ་བར་བསྡུས། ལུང། ལུས་གང་བས་དྲོད་དང་བཀྲག་
མདངས་གཟི་བརྗིད་དང་ལྡན་བར་གྱུར། ཐོབ། བཟླ། ཡང་མཆོད་བསྟོང་གསོལ། འཕྲོས། འབྱུང་བ་རླུང་ལ་བརྟེན་བའི་ཚེ་བསྲིངས་པའི་བཅུད་ནུས་ཐམས་ཅད་བུམ་པར་བསྡུས་
ལུང༑ ལུས་གང་བས་སྟོབས་རྩལ་ཤེད་ཤུགས་ཕུན་སུམ་ཚོགས་བར་གྱུར། ཐོབ། བཟླ་འདི་དག་ཕྱོགས་གཅིག་བྱས་ཀྱང་རུང། གཉིས་པ་ནི། མཆོད་བསྟོད་གསོལ། འཕྲོས་
ཚངས་པ་བརྒྱ་བྱིན་འཁོར་བསྒྱུར་རྒྱལ་བློན་ཡུལ་མི་ཕྱུག་པོ་སོགས་འཇིག་རྟེན་པའི་བསོད་ནམས་ཅན་ཐམས་ཅད་ལ་ཚེ་བསྲིང་པའི་ནུས་པ་ཡོད་པ་ཐམས་ཅད་བུམ་པར་བསྡུས། ལུང། གང་བས་དེ་དག་
དང་ཚེ་དཔལ་སྟོབས་འབྱོར་མཉམ་བར་གྱུར། ཐོབ་བཟླ་གསུམ་པ་ནི། མཆོད་བསྟོད་གསོལ་འཕྲོས། བླ་མ་དགེ་བཤེས། སངས་རྒྱས་བྱང་སེམས། ཉན་རང་ཆོས་སྐྱོངས་
སོགས་ལ་ཚེ་བསྲིང་བའི་ནུས་པ་ཡོད་པ་ཐམས་ཅད་བུམ་པར་བསྡུས། ལུས་གང་བས་དེ་དག་གི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་དང་མཉམ་པར་གྱུར། ཐོབ་བཟལ་གཉིས་པ་

[110A]༄༅། ། རྡོགས་རིམ་ལ་བརྟེན་ནས་ཚེ་སྲིད་བ་ལ། རླུང་འགུག་ལ་བརྟེན་པ། དབབ་བཟློག་ལ་བརྟེན་པ། དགའ་བཞི་ལ་བརྟེན་པ། དགའ་བཞི་ཁྱད་པར་ཅན་ལ་བརྟེན་ནས་
ཚེ་བསྲིང་བ། སྙི་ཁར་ཚེའི་ཕུར་བ་གདབ་པ་དང་ལྔ། དང་པོ་ནི། བདག་མདུན་སྔར་བཞིན། ལུས་ཚེས་བདུན་ལྡན། རྩ་གསུམ་གསལ་བཏབ། སྣ་བུག་གཡས་ནས་རླུང་སྔོ་ཁྱུ་རུ་རུ་
སོང༑ མདུན་སྐྱེད་ཀྱི་བུམ་པའི་ལྟོ་བ་ལ་ཕོག་པས་བརྡོ་ལ། ཚེའི་བདུད་རྩི་དམར་རྒྱང་རྒྱང་བྱུང། སྣ་བུག་གཡོན་ནས་ཞུགས། གང་བསྦུའི་སྒོ་ཐམས་ཅད་དུ་འང་བདུད་རྩིའི་ཟིལ་བ་ཆགས་པ་
ལྟར་ཡུངས་འབྲུ་ཙམ་དམར་ཕྲོཾ་ཕྲོཾ་ཡོད་པར་བསམ། ཁ་སྦྱར་བུམ་པ་ཅན་ཅི་ཐུབ་བཟུང་ལ་ཡིད་ཀྱིས་སྔགས་བཟླ། རླུང་མི་ཐུབ་པ་ན་སྔར་བཞིན་སྣ་བུག་གཡས་ནས་ངལ་བུས་བཏང། མདུན་སྐྱེད་ཀྱི་
ཚེ་བུམ་བརྡོ་ལ་བསོགས་ལན་ཉེར་གཅིག་གི་བར་འདབ། གཉིས་པ་ནི། བདག་མདུན། ལུས་གནད་རྩ་གསལ་གོང་བཞིན། དྷཱུ་ཏིའི་ཡར་སྣ་ཚངས་བུག་དང་མར་སྣ་རྟགས་ཀྱི་རྩེའི་བར། ཡར་
སྣར་ཚེ་དཔག་མེད་དཀར་པོ། མར་སྣང་དམར་པོ་ནས་འབྲུ་ཙམ་རང་མདོག་དང་མཐུན་པའི་བུམ་པ་བསྣམས་པ་གསལ་བཏབ། རང་ཉིད་ཚེ་དཔག་མེད་དམར་པོ་ལ་སེམས་བཟུང་སྟེ་ཡར་སྣའི་ཚེ་
དཔག་མེད་ལ་མོས་གུས་དྲག་པོས་གསོལ་བ་གདབ་ཅིང་བལྟས་པས་དེའི་བུམ་པ་ནས་བདུད་རྩི་དཀར་ནར་ར་བྱུང། མར་སྣའི་ཚེ་དཔག་མེད་ཀྱི་བུམ་པར་ཞུགས། དྷཱུ་ཏིའི་ནང་ཐམས་ཅད་བདུད་རྩི་དཀར་
པོས་གང་བར་བསམ་ལ་བུམ་པ་ཅན་བཟུང་ཞིང་སྔགས་བཟླ། རླུང་མི་ཐུབ་ནད་ལ་བུས་བཏང། ཡང་སྦྱི་བོའི་ཚེ་དཔག་མེད་ལ་སེམས་བཟུང་སྟེ་མར་སྣའི་ཚེ་དཔག་མེད་ལ་སྔར་བཞིན་བལྟས་བས་

[110B] ཚེ་དཔག་མེད་ཀྱི་བུམ་པར་ཞུགས། དྷཱུ་ཏིའི་ནང་ཐམས་ཅད་བདུད་རྩི་དམར་བོས་གང་བར་བསམ་ལ་བུམ་བཅན་བཟུང་ཞིང་སྔགས་བཟླ། བཟུང་མི་
ཐུབ་པ་ནད་ལ་བུས་བཏང་སྟེ་མར་སྣའི་ཆེ་དཔག་མེད་ལ་སེམས་འཛིན་པ་སོགས་རེ་མོས་སུ་ལན་ཉེར་གཅིག་སོགས་བྱ། གསུམ་པ་ནི། བདག་སྐྱེད་ནས་ཚེ་དཔག་མེད་གཉིས་གསལ་བདེབས་བྱ་བ་བའི་
བར་སྔར་བཞིན། ཡར་སྣའི་ཚེ་དཔག་མེད་ཀྱི་བུམ་པ་ནས་ཐིག་ལེ་དཀར་པོ་ཡུངས་འབྲུ་ཙམ་ཧྲི་ལི་ལི་སོར། མར་སྣའི་ཚེ་དཔག་མེད་ཀྱི་བར་དུ་སོང་བ་ཡུམ་ཚེ་དཔག་མེད་དཀར་པོར་གྱུར་དེ་གཉིས་སྙོམས་
བར་ཞུགས་བས་བྱང་སེམས་ཀྱི་བདུད་རྩི་དམར་པོ་དྷཱུ་ཏི་འི་ལམ་ནས་གྱེན་དུ་སོང། ལྟེ་བ་མན་ཆད་གང་བས་དགའ་བ་ནས། ཡར་སྣའི་ཚེ་དཔག་མེད་ཀྱི་བུམ་པ་གང་བས་ལྷན་སྐྱེས་སྐྱེས་པར་བསམ་ལ་
བུམ་པ་ཅན་བཟུང་ཞིང་སྔགས་བཟླ། རླུང་མི་ཐུབ་པ་ན་སྔར་བཞིན་བྱ། ཡང་མར་སྣའི་ཚེ་དཔག་མེད་ཀྱི་བུམ་པ་ནས། ཐིག་ལེ་དམར་པོ་ཉུངས་འབུ་ཙམ་ཧྲི་ལི་ལི་སོང། ཡར་སྣའི་ཚེ་དཔག་མེད་
ཀྱི་བང་དུ་སོང་བ་ཡུམ་ཚེ་དཔག་མེད་དམར་པོར་གྱུར། དེ་གཉིས་སྙོམས་པར་ཞུགས་པས་བྱང་སེམས་ཀྱི་བདུད་རྩི་དཀར་པོ་མར་ལ་བབས། མགྲིན་པ་ཡན་ཆད་གང་བས་དགའ་བ་ནས། མར་
སྣའི་ཚེ་དཔག་མེད་ཀྱི་བུམ་བ་གང་བས་ལྷན་སྐྱེས་སྐྱེས་བར་བསམ་ལ་བུམ་བ་ཅན་བཟུང་ཞིང་སྔགས་བཟུ་བ་ལན་ཉེར་གཅིག་སོགས་བྱ། བཞི་བ་ནི། དམིགས་བ་གཞན་སྔག་མ་བཞིན་ལ། མར་སྣའི་
ཚེ་དཔག་མེད་ཡབ་ཡུམ་སྙོམས་པར་ཞུགས་པས་སྦྱོར་འཚམས་ནས་བྱང་སེམས་གྱེན་དུ་སོང་བ་སྣ་བུག་གཡས་ནས་རྒྱང་གིས་ཐོན། ཕྱོགས་བཅུའི་སངས་རྒྱས་བྱང་སེམས་རྣམས་ཀྱི་ཤངས་བུག་

[111A]༄༅། །གཡོན་ནས་ཞུགས། ཐུགས་རྒྱུད་ལ་ཟག་མེད་ཀྱི་བདེ་ཆེ་ན་སྐྱེས། ཐུགས་ཟག་མེད་ཀྱི་ཡེ་ཤེས་བདུད་རྩི་དང་འོད་ཀྱི་རྣམ་པར་སངས་རྒྱས་བྱང་སེམས་ཀྱི་ཤང་བུག་གཡས་ནས་ཐོན་
རང་གི་སྣ་བུག་གཡོན་ནས་ཞུགས། དྷཱུ་ཏིའི་ལམ་ནས་ནོར་བུའི་རྩེར་བབས། སྔར་བཞིན་དགའ་བཞི་སྐྱེས་པར་བསམ་ལ་བུམ་པ་ཅན་བཟུང་ཞིང་སྔགས་བཟླ་བ་ལན་ཉེར་གཅིག་སོགས་བྱ། ལྔ་བ་ནི་
ཚེ་དཔག་མེད་གཉིས་བསྐྱེད་པའི་བར་སྔར་བཞིན་ལ། ཡར་སྣའི་ཚེ་དཔག་མེད་ལ་སེམས་བཟུང་བས་དེའི་བུམ་པ་ནས་བདུད་རྩི་དཀར་བོ་ཡུངས་འབྲུ་ཙམ་རི་ལི་ལི་བབས། མར་སྣའི་ཚེ་དཔག་མེད་ཀྱི་
བུམ་པ་ནས་བདུད་རྩི་དམར་པོ་ཉུངས་འཕྲུ་ཙམ་ཡར་རི་ལི་ལི་བྱུང་བ་གཉིས་སྙིང་ཁའི་དྷཱུ་ཏིའི་དབུས་སུ་ཐུགས་གི་འཕྲེང་བས་ཐིག་ལེ་ནས་ཧྲི་ལ་མོར་བཏང་བ་ཙམ་སྟེང་དཀར་པོ་འོག་དམར་པོ་ཁ་སྦྱར་བ་ཅིག་ཏུ་གྱུར་
པ་ལ་སེམས་བཟུང་ཞིང་བུམ་བཅན་ཡུན་ཅི་རིང་བཟུང། དེ་དག་གི་ཐུན་འཚམས་སུ་གེགས་འཇུག་པའི་སྒོ་འགེགས་པ་ནི། རང་ཚེ་དཔག་མེད་དུ་གསལ་བའི་ཐུགས་ཁ་ནས་ལག་པ་གཡས་གཡོན་གྱི་
སྲིན་ལག་གི་རྩེའི་བར་གྱི་རྩ་ནང་དུ། ཧཱུཾ་ཡིག་མགོ་སྲིན་ལག་གི་རྩེ་ལ་བསྟན་པ་ལྕགས་ཐག་སྒྲི་ལམ་ལྟ་བུས་ལྟེམས་ཀྱིས་གང་བར་བསྒོམ། རྫོགས་རིམ་གྱི་དམིགས་པ་འདི་དག་གོ་རིམ་དེས་ཅན་མི་
དགོས་ཀྱི་རང་གང་འདོད་བསྒོམ་ཆོག་གོ་ཞེས་བླ་མ་ཚེ་དཔག་མེད་དཀོན་མཆོག་ཡར་འཕེལ་གྱི་ཞལ་ལས་བྱུང་བ་མདོ་ཙམ་གྱི་ན་བ་དག་དབང་བློ་བཟང་ཆོས་ལྡན་གྱིས་བརྗེད་བྱང་དུ་བཀོད་པའོ།། །།



