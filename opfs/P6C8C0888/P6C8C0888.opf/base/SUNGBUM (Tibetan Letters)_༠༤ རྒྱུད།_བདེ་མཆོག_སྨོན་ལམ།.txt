་བདེ་མཆོག་ལྷ་ལྔའི་སྨོན་ལམ་གྱི་བསྡུས་དོན་བཞུགས་སོ།། ་ན་

[041A]༄༅། །མོ་གུ་རུ་མཉྫུ་གྷོ་ཥཱ་ཡ། འདིར་རྒྱལ་མཆོག་བསྐལ་བཟང་རྒྱ་མཚོས་མཛེད་པའི་བདེ་མཆོག་དྲིལ་བུ་ལྷ་ལྔའི་སྨོན་ལམ་གྱི་བསྡུས་དོན་འཆད་པ་ལ་གསུམ། སྨོན་ལམ་
གདབ་དགོས་པའི་རྒྱུ་མཚན། སྨོན་ལམ་འགྲུབ་པའི་རྒྱུ་ངོས་གཟུང་བ། སྨོན་ལམ་ཇྀ་ལྟར་འདེབས་པའི་ཚུལ་ལོ། །གསུམ་པ་ལ་གསུམ། ལམ་སྟོན་བཤེས་གཉེན་དམ་པས་རྗེས་སུ་
འཛིན་པར་སྨོན་པ། མདོ་སྔགས་ལམ་གྱི་རིམ་པ་རྒྱུད་ལ་སྐྱེ་བར་སྨོན་པ། ལམ་གྲོགས་དཔའ་བོ་མཁའ་འགྲོས་མགོན་སྐྱབས་མཛད་པར་སྨོན་པའོ། །གཉིས་པ་ལ་གཉིས། མཐུན་མོང་
བ་ཕར་ཕྱིན་ཐེག་པའི་ལམ་རྒྱུད་ལ་སྐྱེ་བར་སྨོན་པ་དང། མཐུན་མོང་མིན་པ་རྡོ་རྗེ་ཐེག་པའི་ལམ་རྒྱུད་ལ་སྐྱེད་བར་སྨོན་པའོ། །དང་པོ་ལ་གསུམ། སྐྱེས་བུ་ཆུང་བུ་དང་མཐུན་མོང་བའི་ལམ་རྒྱུད་ལ་སྐྱེ་
བར་སྨོན་པ། སྐྱེས་བུ་འབྲིང་དང་མཐུན་མོང་བའི་ལམ་རྒྱུད་ལ་སྐྱེས་བར་སྨོན་པ། སྐྱེས་བུ་ཆེན་པོའི་ལམ་རྒྱུད་ལ་སྐྱེ་བར་སྨོན་པའོ། །གཉིས་པ་མཐུན་མོང་མིན་པ་རྡོ་རྗེ་ཐེག་པའི་ལམ་
རྒྱུད་ལ་སྐྱེ་བར་སྨོན་པ་ལ་བཞི། སྔགས་ལམ་སྒོམ་པའི་སྣོད་རུང་དུ་འགྱུར་བར་སྨོན་པ། བསྒོམ་བྱའི་རིམ་གཉིས་རྒྱུད་ལ་སྐྱེ་བར་སྨོན་པ། བསྒོམས་པའི་འབྲས་བུ་ཚེ་འདིར་འགྲུབ་པར་

[041B] ཚེ་འདིར་མ་གྲུབ་ན་མཁའ་སྤྱོད་བགྲོད་པར་སྨོན་པའོ། །གཉིས་པ་ལ་གཉིས། བསྐྱེད་རིམ་རྒྱུད་ལ་སྐྱེ་བར་སྨོན་པ་དང། རྫོགས་རིམ་རྒྱུད་ལ་སྐྱེ་བར་སྨོན་པའོ། །དང་པོ་ལ་གཉིས་
མདོར་བསྟན་པ་དང། རྒྱས་པར་བཤད་པའོ། །གཉིས་པ་ལ་གསུམ། སྒོ་གསུམ་དག་ཅིང་ཚོགས་གསག་པར་སྨོན་པ། སྐུ་གསུམ་གྱི་ལམ་འཁེར་རྒྱུད་ལ་སྐྱེ་བར་སྨོན་པ། རྫོགས་རིམ་
ཟབ་མོའི་སྨིན་བྱེད་དུ་འགྱུར་བར་སྨོན་པའོ། །གཉིས་པ་ལ་གསུམ་འཆི་བ་ཆོས་སྐུའི་ལམ་འཁྱེར་རྒྱུད་ལ་སྐྱེ་བར་སྨོན་པ། བར་དོ་ལོངས་སྐུའི་ལམ་འཁྱེར་རྒྱུད་ལ་སྐྱེ་བར་སྨོན་པ། སྐྱེ་
བ་སྤྲུལ་སྐུའི་ལམ་འཁྱེར་རྒྱུད་ལ་སྐྱེ་བར་སྨོན་པའོ། །གཉིས་པ་རྫོགས་རིམ་རྒྱུད་ལ་སྐྱེ་བར་སྨོན་པ་ལ་གཉིས། མདོར་བསྟན་པ་དང། རྒྱས་པར་བཤད་པའོ། །གཉིས་པ་ལ་ལྔ། བདག་
བྱིན་རླབས་ཀྱི་རིམ་པ་རྒྱུད་ལ་སྐྱེ་བར་སྨོན་པ། སྣ་ཚོགས་རྡོ་རྗེའི་རིམ་པ་གྱུད་ལ་སྐྱེ་བར་སྨོན་པ། ནོར་བུ་འགེངས་པའི་རིམ་པ་རྒྱུད་ལ་སྐྱེ་བར་སྨོན་པ། ཛཱ་ལན་དྷ་རའི་རིམ་པ་རྒྱུད་
ལ་སྐྱེ་བར་སྨོན་པ། བསམ་མི་ཁྱབ་ཀྱི་རིམ་པ་རྒྱུད་ལ་སྐྱེ་བར་སྨོན་པའོ། །དང་པོ་ལ་གཉིས། ས་བོན་དང་བཅས་པའི་བདག་བྱིན་རླབས་ཀྱི་རིམ་པ་རྒྱུད་ལ་སྐྱེ་བར་སྨོན་པ་དང། ས་བོན་

[042A]༄༅། །མེད་པའི་བདག་བྱིན་རླབས་ཀྱི་རིམ་པ་རྒྱུད་ལ་སྐྱེ་བར་སྨོན་པའོ། །གཉིས་པ་སྣ་ཚོགས་རྡོ་རྗེའི་རིམ་པ་རྒྱུད་ལ་སྐྱེ་བར་སྨོན་པ་ལ་གཉིས། ས་བོན་དང་བཅས་པའི་སྣ་
ཚོགས་རྡོ་རྗེའི་རིམ་པ་རྒྱུད་ལ་སྐྱེ་བར་སྨོན་པ་དགས་ས་བོན་མང་པོའི་སྣ་ཚོགས་རྡོ་རྗེའི་རིམ་པ་རྒྱུད་ལ་སྐྱེ་བར་སྨོན་པའོ། །ལྔ་པ་བསམ་མི་ཁྱབ་ཀྱི་རིམ་པ་རྒྱུད་ལ་སྐྱེ་བར་སྨོན་པ་ལ་གསུམ། སྤྲོས་
པ་ཐམས་ཅད་འོད་གསལ་དུ་ཐིམ་པར་སྨོན་པ། དེ་ལས་སྣང་ཕྱོགས་བསམ་མི་ཁྱབ་ཀྱི་རིམ་པར་ལྡང་བར་སྨོན་པ། སྟོང་ཕྱོགས་བསམ་མི་ཁྱབ་ཀྱི་རིམ་པ་ལས་ཟུང་འཇུག་ཏུ་ལྡང་བར་
སྨོན་པའོ། །བཞི་པ་ཚེ་འདིར་མ་འགྲུབ་ན་མཁའ་སྤྱོད་བགྲོད་པར་སྨོན་པ་ལ་གཉི། ནང་གི་མཁའ་སྤྱོད་བགྲོད་པར་སྨོན་པ་དང། ཕྱིའི་མཁའ་སྤྱོད་བགྲོད་པར་སྨོན་པའོ།། ཞེས་པ་འདི་ཡང་
རིག་པ་འཛིན་པའི་དགེ་སློང་བློ་བཟང་དཔལ་འབྱོར་ལགས་ནས་བསྐུལ་དོར། དགེ་སློང་དྷརྨ་བྷ་དྲས་བྲིས།།



