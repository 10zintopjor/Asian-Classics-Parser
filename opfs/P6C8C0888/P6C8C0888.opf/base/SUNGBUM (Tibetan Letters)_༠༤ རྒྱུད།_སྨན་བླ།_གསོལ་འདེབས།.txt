
[007A] །ན་མོ་གུ་རུ་བྷྱ་འདིར་སྨན་བླ་མཆེད་བདུན་ལ་གསོལ་བ་གདབ་ཚུལ་ནི། བླ་མ་སངས་རྒྱས་ཆོས་དང་དགེ་འདུན་ལ། །བྱང་ཆུབ་བར་དུ་གུས་པས་བདག་སྐྱབས་མཆི། །འགྲོ་བའི་དོན་དུ་སངས་རྒྱས་ཐོབ་བྱའི་ཕྱིར། །བདེ་གཤེགས་བདུན་ལ་གསོལ་བ་གདབ་པར་བགྱི། །ལན་གསུམ་
རང་གི་སྤྱི་བོར་སངས་རྒྱས་སྨན་གྱི་བླ། །སྐུ་མདོག་སྔོན་པོ་ཕྱག་གཡས་མཆོག་སྦྱིན་གྱིས། །ཨརུ་ར་དང་གཡོན་པས་མཉམ་གཞག་སྟེང། །སྨན་གྱི་བདུད་རྩིས་གང་བའི་ལྷུང་བཟེད་བསྣམས། །དེ་ཡི་སྤྱི་བོར་མངོན་མཁྱེན་རྒྱལ་པོ་ནི། །སྐུ་མདོག་དམར་པོ་མཆོག་སྦྱིན་མཉམ་གཞག་
མཛད། །དེ་ཡི་སྤྱི་བོར་ཆོས་བསྒྲགས་རྒྱ་མཚོའི་དབྱངས། །སྐུ་མདོག་དཀར་དམར་ཕྱོག་གཉིས་ཆོས་འཆད་མཛད། །དེ་ཡི་སྤྱི་བོར་མྱ་ངན་མེད་མཆོག་དཔལ། །སྐུ་མདོག་དམར་སྐྱ་ཕྱག་གཉིས་མཉམ་གཞག་མཛད། །དེ་ཡི་སྤྱི་བོར་གསེར་བཟང་དྲི་མེད་དེ། །སྐུ་མདོག་
སེར་པོ་ཕྱག་གཉིས་ཚེས་འཆད་མཛད། །དེ་ཡི་སྤྱི་བོར་སྒྲ་དབྱངས་རྒྱལ་པོ་ནི། །སྐུ་མདོག་སེར་པོ་མཆོག་སྤྱིན་མཉམ་གཞག་མཛད། །དེ་ཡི་སྤྱི་བོར་མཚན་ལེགས་ཡོངས་གྲགས་དཔལ། །སྐུ་མདོག་སེར་པོ་སྐྱབས་སྦྱིན་མཉམ་གཞག་མཛད། །ཐམས་
ཅད་ཆོས་གོས་གསུམ་གསོལ་མཚན་དཔེས་སྤྲས། །པད་ཟླའི་གདན་ལ་སྐྱིལ་མོ་ཀྲུང་གིས་བཞུགས། །མཚན་སྙན་ག་པུར་ཟེགས་མ་རེག་ཙམ་བྱས། །མནར་མེད་མེ་ཡང་རབ་བསིལ་པད་མཚོ་ལྟར། །སྒྱུར་མཛད་སྙིགས་མའི་མགོན་པོ་མཆེད་བདུན་ལ་
ལུས་ངག་ཡིད་གསུམ་གུས་པས་ཕྱག་འཚལ་ལོ། །དངོས་བཤམས་གཟུངས་རིག་ནས༑ མངོན་སུམ་བསྟན་དུ་གསོལ། །མཚན་ལེགས་ཀྱི་མཚན་ལན་བདུན་བརྗོད། དེ་བཞིན་གཤེགས་པ་མཚན་ལེགས་པར་ཡོངས་གྲགས་དཔལ་འོད་དུ་ཞུ་ནས་སྒྲ་དང་

[007B] དེའི་མཚན་ལན་བདུན་བརྗོད། དེ་བཞིན་གཤེགས་པ་སྒྲ་དབྱངས་རྒྱལ་པོ་འོད་དུ་ཞུ་ནས་གསེར་བཟང་དྲི་མེད་ལ་ཐིམ་པར་གྱུར། དེའི་མཚན་ལན་བདུན་བརྗོད། དེ་བཞིན་གཤེགས་པ་གསེར་བཟང་དྲི་མེད་འོད་དུ་ཞུ་ནས་མྱ་ངན་མེད་
མཆོག་དཔལ་ལ་ཐིམ་པར་གྱུར། དེའི་མཚན་བདུན་བརྗོད། དེ་བཞིན་གཤེགས་པ་མྱ་ངན་མེད་མཆོག་དཔལ་འོད་དུ་ཞུ་ནས་ཆོས་བསྒྲགས་རྒྱ་མཚོའི་དབྱངས་ལ་ཐིམ་པར་གྱུར། དེའི་མཚན་བདུན་བརྗོད། དེ་བཞིན་གཤེགས་པ་ཆོས་བསྒྲགས་རྒྱ་མཚོའི་དབྱངས་
འོད་དུ་ཞུ་ནས་མངོན་མཁྱེན་རྒྱལ་པོ་ལ་ཐིམ་པར་གྱུར། དེའི་མཚན་བདུན་བརྗོད། དེ་བཞིན་གཤེགས་པ་མངོན་མཁྱེན་རྒྱལ་པོ་འོད་དུ་ཞུ་ནས་སྨན་པའི་རྒྱལ་པོ་ལ་ཐིམ་པར་གྱུར། དེའི་མཚན་བདུན་བརྗོད། དེ་བཞིན་གཤེགས་པ་སྨན་པའི་རྒྱལ་པོ་འོད་དུ་ཞུ་
ནས་རང་ལ་ཐིམ་པས་རང་གི་ནང་གདོན་སྡིག་སྒྲིབ་ཐམས་ཅད་དག་ནས་སྨན་པའི་རྒྱལ་པོར་གྱུར་པའི་ཐུགས་ཀར་ཟླ་བའི་སྟེང་དུ་ཧཱུཾ་ཡིག་སྔགས་འཕྲེང་དང་བཅས་པས་མཚན་པར་གྱུར། ཏརྱ་ཐཱ། ཨོཾ་བཧེ་ཥ་ཛྱོ་བྷ་ཥ་ཛྱོ་མཧཱ་བཧཻ་ཥ་ཛྱོ་བཧཻ་ཥ་ཐྱེ་ རཱ་ཇཱས་མུངྒ་ཏེ་
སཱ་ཧཱ༑ བཟླ༑ བདེ་གཤེགས་མཆོད་བདུན་ཕྱག་མཆོད་མཚན་བཟླས་དགེས། །གོང་གི་སྔོན་ཚེ་བཏབ་པའི་སྨོན་ལམ་ཆོག་བརྒྱད་གཉིས་བཞི་བཞི་བཅུ་གཉིས་གྲངས་ལྡན་པ། །བདག་སོགས་འགྲོ་བས་དེང་འདིར་འགྲུབ་གྱུར་ཅིག་ཅེས་པ་འདི་ཡང་ཐར་རྩེ་ནམ་མཁའ་དཔལ་བཟང་དང། ཀུ་སཱ་ལི་དྷརྨ་བཛྲ་གྱི་གསུང་ལ་བཏུས་ནས་བན་གཟུགས་དྷརྨ་བྷ་དྲས་རང་གི་ཉམས་ལེན་དུ་བྲིས།།    ༈   ། དགེ་ལེགས་འཕེལ།། །།



