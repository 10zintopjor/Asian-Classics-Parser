༄༅། །དཔལ་འཁོར་ལོ་སྡོམ་པའི་རིན་ཆེན་བཞིའི་སྔགས་བཏུའི་རྗེས་གནང་བྱ་ཚུལ་ལེགས་བཤད་གསེར་གྱི་ཐུར་མ་ཞེས་བྱ་བ་བཞུགས།།
[001A] །ན་མོ་གུ་རུ་ཙ་ཀྲ་སམྦྷ་རཱ་ཡ། རབ་མཛེས་ཨིནྡྲ་ནཱི་ལའི་ས་འཛིན་ལ། །མཚམས་སྤྲིན་གསར་པས་འཁྱུད་པའི་མཛེས་སྡུག་ཅན། །བླ་མ་མཆོག་དང་དབྱེར་མེད་བཅོམ་ལྡན་འདས། །
འཁོར་ལོ་སྡོམ་པ་ཡབ་ཡུམ་ལ་བཏུད་ནས། །དེ་ཡི་གསང་སྔགས་རིན་ཆེན་རྣམ་པ་བཞི། ལེགས་པར་བཏུས་ནས་སྐལ་ལྡན་སློབ་མའི་རྒྱུད། །བྱིན་གྱིས་བརླབ་ཕྱིར་རྗེས་གནང་ཆོ་གའི་ཚུལ། །བརྒྱུད་ལྡན་དམ་
པའི་ཕྱག་ལེན་གསལ་བར་བྱ། །འདིར་དཔལ་འཁོར་ལོ་སྡོམ་པའི་རིན་ཆེན་བཞིའི་སྔགས་བཏུའི་རྗེས་གནང་བྱ་ཚུལ་ལ་གསུམ། སྔོན་འགྲོ། དངོས་གཞི། མཇུག་ཆོག་གོ་དང་པོ་ལ་གཉིས། སློབ་དཔོན་གྱིས་
བྱ་བའི་སྔོན་འགྲོ་དང། སློབ་མ་ལ་བྱ་བའི་སྔོན་འགྲོའོ། །དང་པོ་ནི། དབང་ཐོབ་ཅིང་དམ་སྡོམ་ལ་གནས་པ། བསྙེན་པ་སོང་ཞིང་སྔགས་བཏུའི་རྗེས་གནང་ལེགས་པར་ཐོབ་པ་སོགས་མཚན་ཉིད་དང་ལྡན་པའི་

[002A]༄༅། །པའོ་ཡོ་བྱད་སྤྱི་དང། ཁྱད་པར་རས་སོགས་འདྲི་གཞི་གཙང་མ་ལ། ཕག་མོ་གཞུང་དྲུག་གི་ནང་ཚན་རི་ཁྲོད་དབང་ཕྱུག་གིས་མཛད་པའི་ཞལ་གཉིས་མ་ཆུང་
བའི་སྒྲུབ་ཐབས་ལས། དེ་ནས་གཞན་ཡང་བཤད་བྱ་བ། །གསང་སྔགས་བཏུ་བའི་ཆོ་ག་མཆོག་གྲུ་གསུམ་དཀྱིལ་འཁོར་ཉམས་དགའ་བ། །རྡོ་རྗེ་རོལ་པ་ལས་བྱུང་བ། །
ཆོས་ཀྱི་འབྱུང་གནས་ཞེས་བཤད་ཅིང། །བཙུན་མོའི་བྷ་ག་ཞེས་ཀྱང་ངོ། །ཨཱ་ལི་ཀཱ་ལིའི་དབྱེ་བས་དེར། །སྡེ་ཚན་བརྒྱད་ཀྱི་རིམ་པ་ནི། །གཟུགས་མེ་་མདའ་་དང་ཐུབ་་པ་དང། །
བུག་་པ་དྲག་་པོ་འདོད་་པ་ཉིད། །རེ་མིག་རྣམས་ལ་རིམ་བཞིན་དུ། །མན་ངག་གིས་ནི་དགོད་པར་བྱ། །དང་པོ་ཨ་ཡིག་ནས་བརྩམས་ཏེ། །ཡི་གེ་ཧ་ཡི་མཐར་ཐུག་པར། །གཡོན་
སྐོར་གྱི་ནི་སྤྱོད་པ་ཡིས། །བདེ་མཆོག་རྒྱ་མཚར་གསུངས་བཞིན་བྱ། །ཞེས་གསུངས་པ་ལྟར། ཆོས་འབྱུང་ཕྱི་དཀར་ལ་ནང་དམར་བའི་ནང་དུ་རེའུ་མིག་ཞེ་དགུ་བྱས་པ་ལ། ཀྵ་

[002B]
སྐོར་དུ་བཤམ། རྗེ་བཙུན་མའི་མངོན་རྟོགས་བསྒོམ། གསང་ཆུ་བསྒྲུབ། གཏོར་མགྲོན་སྤྱན་དྲངས་པ་ལ་གཏོར་མ་འབུལ་བ་རྣམས་བྱའོ། །གཉིས་པ་སློབ་མ་ལ་
བྱ་བའི་སྔོན་འགྲོ་ནི། མཚན་ཉིད་དང་ལྡན་པའི་སློབ་མ་ལ་ཁྲུས་ཕྱག་མཎྜལ་བགེགས་སྦྱོང་ཆོས་བཤད་ཅི་རིགས་ཀྱི་རྗེས་སུ། དཔའ་མོ་རྣལ་འབྱོར་མ་ཀུན་གྱི། །རིག་
སྔགས་བླ་ན་མེད་པའི་གསུང། །བཀླགས་པས་དོན་ཀུན་འགྲུབ་བྱེད་པ། །དཔའ་བོ་ཆེན་པོས་བདག་ལ་སྩོལ། །ཅེས་གསོལ་བ་ལན་གསུམ་འདེབས་སུ་བཅུག་ལ་
མཐུན་མོང་དང་མཐུན་མོང་མིན་པའི་སྡོམ་པ་འབོག་གོ་གཉིས་པ་དངོས་གཞི་ལ་གསུམ། སྔགས་བཏུ་གཞི་ལས་ཇི་ལྟར་བཏུ་བ། སྔགས་བྱིན་གྱིས་བརླབས་ནས་
མཆོད་པ། སྔགས་ཀྱི་རྗེས་གནང་བྱ་ཚུལ་ལ། །དང་པོ་ནི། སློབ་དཔོན་གྱིས་གཞུང་ཚིག་རྣམས་དག་པར་བཀླགས་པའི་བརྗོད་དོན་དང་མཐུན་པར། ལས་ཀྱི་རྡོ་

[003A]༄༅། །པར༑ ལས་ཀྱི་རྡོ་རྗེས་སྤང་ལེབ་བམ་མཎྜལ་དྲི་བཟང་གིས་བྱུགས་པ་ལ། སིནྡྷུ་ར། གུར་ཀུམ། འགིའུ་ཝང། བདུད་རྩི་ལྔ་རྣམས་མཚལ་དང་བསྲེས་པའི་སྣག་ཚ་དང། གསེར་རམ་
མི་རུས་སོགས་ཀྱི་སྨྱུག་གུས་དབུས་སུ་ཨོཾ་གྱི་ཤུལ་སྟོང་པར་བཞག་དེ་ནས་ཡི་གེ་རྣམས་དབུ་ནང་དུ་བསྟན་ནས་གཡོན་སྐོར་དུ་རིམ་པ་བཞིན་དུ་དག་པར་འདྲི། དེའི་ཚེ་བཏུ་གཞི་ཨཱ་ལི་ཀཱ་ལིའི་དཀྱིལ་འཁོར་
ལས་སྔགས་ཀྱི་ཡིག་འབྲུ་རྣམས་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་ནས་འཁོད་པར་བསམ་མོ། །གཞུང་ཚིག་ནི། རྒྱུད་དང་དགོངས་འགྲེལ་ཕལ་ཆེར་དུ་དང་པོར་ལུས་གསལ་བྱེད་བཏུས་པ་བྲིས། དེ་
ནས་ཡན་ལག་དབྱངས་བཏུས་པ་ལུས་དང་སྦྱོར་བར་གསུངས་པ་བཞིན་བྱས་ན་འཁྲུལ་ཉེན་ཤིན་ཏུ་ཆེ་བས། བདག་གི་བླ་མ་རྗེ་ཡོངས་འཛིན་གྲུབ་པའི་དབང་ཕྱུག་ཆེན་པོའི་བཞེད་པ་ལྟར་གསལ་བྱེད་གང་
ཡིན་གྱི་ཐད་དུ་རང་རང་གི་དབྱངས་སྦྱར་ཏེ་འཐུ་བྦྷ་ལ། རྩ་རྒྱུད་ལེའུ་ལྔ་པ་ལས། བཞི་པའི་ལྔ་པ་གང་ཡིན་དང། །ལྔ་པ་ཡི་ཡང་ལྔ་པ་དང། །ལེའུ་བདུན་པ་ལས། དེ་ནས་དབྱངས་ཡིག་བཅུ་གསུམ་ཉིད། །
ཡི་གེ་གཉིས་པ་དག་དང་སྦྱར། །ལྔ་པ་ཡི་ནི་བཞི་པ་དང། །དང་པོའི་གསུམ་པ་གང་ཡིན་དང། །དེ་བཞིན་ཉི་ཤུ་རྩ་དགུ་པ། །བཞི་པའི་དང་པོ་གང་ཡིན་དང། །དབྱངས་ཡིག་བཅུ་གཅིག་ཡང་དག་ལྡན་

[003B] ཏེ་  དྲུག་པ་བརྒྱན་པར་བྱ། །མཐར་གནས་པ་ཡི་བཞི་པ་དང། །དབྱངས་ཀྱི་བཞི་པ་ཉིད་ཀྱང་ནི། །ཡི་གེ་ ནི་  བདུན་པ་ཉིད་དང་སྦྱར། །དེ་ཉིད་ཀྱི་ནི་གཉིས་པ་དང། །དབྱངས་ཡིག་བཅུ་གཅིག་པ་ཉིད་ནི། །མཁས་པས་ཡི་གེ་བརྒྱད་པར་བྱ། །
སུམ་ཅུ་པ་ནི་ཡང་དག་བླང། །དབྱངས་ཡིག་གཉིས་པ་དང་ལྡན་པར། །ཡི་གེ་ ཤ་  དགུ་པ་བརྒྱན་པར་བྱ། །དེ་བཞིན་ ཡ་  ཉི་ཤུ་དྲུག་པ་ཉིད། །དེ་དག་ཐམས་ཅད་ལེགས་བསྡུས་ལ།    ༈    །དེ་བཞིན་ མ་  བརྒྱ་ཡི་ཕྱེད་ཕྱེད་ཀྱང། །དེ་ནས་སུམ་ཅུ་རྩ་
གསུམ་གཟུང། །དབྱངས་ཀྱི་ཡི་གེ་གཉིས་པ་ཉིད། །ཡི་གེ་ ཧཱ་  བཅུ་གཉིས་པ་དང་སྦྱར། །དང་པོའི་དང་པོ་ཉིད་དག་དང། །མཐར་གནས་པ་ཡི་གསུམ་པ་དང། །དབྱངས་ཡིག་གཉིས་པར་ལྡན་པ་ནི། །ཡི་གེ་ཉི་ཤུ་གཅིག་པ་གཟུང། །མཁས་
པས་ཡི་གེ་ ཝཱ་  བཅུ་བཞི་པའོ། །དང་པོ་ཡི་ནི་གསུམ་པ་ཉིད། །ཡི་གེ་ཉི་ཤུ་པ་དང་སྦྱར། །དབྱངས་ཀྱི་གསུམ་པ་ཉིད་དག་ནི། །ཡི་གེ་བཅོ་ལྔ་པ་དང་སྦྱར། །སུམ་ཅུ་རྩ་གཉིས་ཉིད་དག་དང། །དབྱངས་ཡིག་བཅོ་ལྔར་ཡང་དག་ལྡན། །ཡི་གེ་བཅུ་ སཾ་
དྲུག་པ་མཛེས་བྱ། །བཞི་པ་ཡི་ནི་ལྔ་པ་དང། །དབྱངས་ཡིག་གསུམ་པ་དང་ལྡན་པའི། །ཡི་གེ་ ནི་  བཅུ་བདུན་པ་རུ་འདོད། །ལྔ་པའི་ཡང་ནི་བཞི་པ་དང། །དབྱངས་ཀྱི་གཉིས་པ་ཉིད་དང་ནི། །ཡི་གེ་ བྷཱ་  བཅོ་བརྒྱད་པ་རུ་སྦྱར། །མཐར་གནས་པ་ཡི་ ཡ་  དང་པོ་
དང༑    ༈    ༑གཉིས་པ་ཡི་ནི་ ཛ་  གསུམ་པ་དང། །གསུམ་པའི་དང་པོ་གང་ཡིན་དང། །དབྱངས་ཡིག་གི་ནི་གཉིས་པ་ཉིད། །ཡི་གེ་ དཱ་  ཉི་ཤུ་གཅིག་པར་ལྡན། །ལྔ་པ་ཡི་ཡང་ལྔ་པ་དང། །དང་པོ་ཡི་ཡང་དང་པོ་དང། །དབྱངས་ཡིག་ལྔ་པ་ཉིད་དང་

[004A]༄༅། །ནི༑ ༑ཡི་གེ་ཉི་ཤུ་གསུམ་པ་སྦྱར། །དེ་བཞིན་བཅུ་གཅིག་པ་ཉིད་དང། །དབྱངས་ཡིག་བཅུ་གསུམ་པ་ཉིད་ནི། །ཡི་གེ་ ཊོ་  ཉི་ཤུ་བཞི་པར་སྦྱར། །དེ་བཞིན་མཁས་པས་བཅུ་དྲུག་པ། །སྡེ་ཚན་དང་པོ་བླངས་ནས་ནི། །ཡི་གེ་ཉི་
ཤུ་ལྔ་པར་སྦར། །གསུམ་པའི་དང་པོ་གང་ཡིན་དང། །དབྱངས་ཡིག་གཉིས་པ་དང་ལྡན་པར། །ཡི་གེ་ ཊཱ་  ཉི་ཤུ་རྩ་དྲུག་འགྱུར། །དེ་བཞིན་ཉི་ཤུ་རྩ་དྲུག་པ།    ༈    །བཞི་པའི་གསུམ་པ་གང་ཡིན་དང། །དབྱངས་ཡིག་བཅོ་ལྔ་པ་དག་ནི། །ཉི་ དཾ་  ཤཱ་
བརྒྱད་པ་ཉིད་དང་སྦྱར། །ཨུཥྨ་ཡི་ནི་གཉིས་པ་ཉིད། །གསུམ་པའི་དང་པོ་ཡང་དག་ལྡན། །འོག་མའི་ཆང་ནི་མེ་དང་བཅས། །དེ་བཞིན་དབྱངས་ཡིག་གཉིས་པ་སྦྱར། །ཡི་གེ་ཉི་ཤུ་དགུ་པའོ། །དང་པོའི་ ཀ་  དང་པོ་གང་ཡིན་དང། །དེ་བཞིན་ཉི་ཤུ་རྩ་
བདུན་པ། །ཡི་གེ་ རཱ་  གསུམ་ཅུ་རྩ་གཅིག་པ། །དབྱངས་ཡིག་གཉིས་པ་དག་དང་སྦྱར། །ཉི་ཤུ་རྩ་བརྒྱད་པ་ཡང་ངོ། །ཡི་གེ་ ལོ་  སུམ་ཅུ་རྩ་གཉིས་པ། །དབྱངས་ཡིག་བཅུ་གསུམ་པ་དང་སྦྱར། །དང་པོ་ཡི་ནི་གསུམ་པ་དང། །ཡི་གེ་ གྲ་  
པ༑ ༑ཉི་མར་ཡང་དག་ལྡན་པར་བྱ། །ལྔ་པ་ཡི་ཡང་བཞི་པ་དང། །དབྱངས་ཡིག་བཞི་པ་ཉིད་དང་ནི། །ཡི་གེ་ བྷཱི་  སུམ་ཅུ་བཞིར་ལྡན་པ། །འདོད་པའི་དོན་ཀུན་སྒྲུབ་བྱེད་ཡིན། །དེ་བཞིན་ ཥ་  སུམ་ཅུ་རྩ་གཅིག་བླང། །བཅོ་ལྔ་ ཎ་  པ་ནི་ཉིད་དག་དང་
དེ་བཞིན་ཉི་ཤུ་རྩ་ལྔ་པ། །དབྱངས་ཀྱི་ལྔ་པ་ཉིད་དག་ནི། །སུམ་ཅུ་ མུ་  བདུན་པར་ཡང་དག་ལྡན། །མཁའ་འགྲོ་མ་རྣམས་སྒྲུབ་བྱེད་ཡིན། །དང་པོའི་གཉིས་པ་གང་ཡིན་དང། སུམ་ཅུ་ ཁཱ་  བརྒྱད་པ་འདི་དག་ནི། །དབྱངས་ཡིག་གཉིས་པ་དང་སྦྱར་

[004B] ༑ལྷ་རྣམས་ཐམས་ཅད་སྒྲུབ་པ་ནི། །འདི་ཉིད་ཡིན་པར་ཐེ་ཚོམ་མེད། །ཅེས་པ་དང། དེ་བཞིན་ ཡ་  ཉི་ཤུ་རྩ་དྲུག་པ། །ཞེས་པའོ། །གཉིས་པ་རྐང་པ་ཕྱི་མ་བཞི་བཏུ་བ་ནི། ཡི་གེ་ ས་  སུམ་ཅུ་རྩ་གཉིས་དང། །ཨུཥྨ་ཡི་ནི་ ཧ་  ཐ་མ་ཉིད། །སུམ་ཅུ་རྩ་གཉིས་
པ་ཉིད་དང། །བཞི་བཅུ་ སཱ་  རྩ་གཉིས་པ་ཉིད་ལ། །འོག་གི་ཆང་ནི་སྒྲུབ་པ་པོས། །མེ་དང་སྦྱར་བར་བྱ་བ་ཉིད། །ལྔ་པ་ཡི་ནི་བཞི་པ་དང། །བཟི་བཅུ་ བཧུ་  གསུམ་པ་ཉིད་དག་ནི། །དབྱངས་ཡིག་ལྔ་པ་ཉིད་དང་སྦྱར། །གཉིས་པ་ཡི་ནི་ ཛ་  གསུམ་པ་དང། །ལྔ་
པ་ཡི་ནི་བཞི་པ་དང། །ཡི་གེ་ བྷཱ་  བཞི་བཅུ་ལྔ་པ་ནི། །དབྱངས་ཀྱི་ཡི་གེ་གཉིས་པར་སྦྱར། །ཨུཥྨ་ཡི་ནི་གསུམ་པ་དང། །དབྱངས་ཡིག་ལྔ་པ་ཉིད་དག་ཀྱང། །བཞི་བཅུ་རྩ་དྲུག་ མུ་  པ་ལྡན་པ། །དཔའ་བོ་ཐམས་ཅད་རབ་མཆོད་ཡིན། །གཞན་ཡང་
ཉི་ཤུ་རྩ་བདུན་པ། །བཞི་བཅུ་ རཱ་  རྩ་བདུན་པ་ཉིད་ནི། །དབྱངས་ཡིག་གཉིས་པ་དང་སྦྱར་བ། །འདི་ནི་རྡོ་རྗེ་སེམས་དཔའ་མཆོག་ཨནྟ་སྠ་ཡི་ ཡ་  དང་པོ་དང།    ༈    །དེ་བཞིན་ཉི་ཤུ་ པ་  རྩ་གཅིག་པ། །ཨནྟ་སྠ་ཡི་ ར་  གཉིས་པ་དང། །དེ་བཞིན་ཡང་ནི་སུམ་ཅུ་
པ༑ ༑ཡི་གེ་ ཤུ་  ལྔ་བཅུ་རྩ་གཅིག་པ། །དབྱངས་ཡིག་ལྔ་པ་ཉིད་དག་གིས། །མཛེས་པ་མཆོག་ནི་ཡིན་པར་འདོད། །ལྔ་པ་ཡི་ནི་དང་པོ་དང། ། པཱ་  ལྔ་བཅུ་རྩ་གཉིས་པ་ཉིད་ནི། །དབྱངས་ཡིག་གཉིས་པ་དང་སྦྱར་བ། །ལྷ་རྣམས་ཐམས་ཅད་སྒྲུབ་པ་
ནི༑ ༑འདི་ཉིད་ཡིན་པར་ཐེ་ཚོམ་མེད། །ཨུཥྨ་ཡི་ནི་དང་པོ་ཉིད། །ཡི་གེ་ ཤོ་  ལྔ་བཅུ་རྩ་གསུམ་པའང། །དབྱངས་ཡིག་བཅུ་གསུམ་པ་དང་སྦྱར། །དེ་བཞིན་ཡི་གེ་ བྱཱ་  བྱཱ་ཉིད་དང། །བཞི་པའི་དང་པོ་གང་ཡིན་དང། །ཨུཥྨའི་དང་པོ་གང་ཡིན་དང་

[005A]༄༅། །ཡི་གེ་ལྔ་བཅུ་ ཤཱུ་  རྩ་དྲུག་པ། །དབྱངས་ཡིག་དྲུག་པ་དང་ཡང་སྦྱར། །དགྲ་རྣམས་ངེས་པར་གཅོད་བྱེད་ཡིན། །དེ་བཞིན་ཉི་ཤུ་ ལ་  རྩ་བརྒྱད་པ། །དང་པོའི་གཉིས་ ལ་  པ་གང་ཡིན་དང། །གསུམ་པའི་དང་པོ་ཉིད་
དག་དང། །ཨནྟ་སྠ་ཡི་བཞི་པ་དང། །དབྱངས་ཡིག་གཉིས་པར་སྦྱར་བར་བྱ། །དེ་བཞིན་བཅོ་ལྔ་པ་དང་སྦྱར། །དངོས་གྲུབ་ཐམས་ཅད་སྒྲུབ་པ་ཡིན། །ཡི་གེ་ལྔ་བཅུ་རྩ་དགྲུ་འགྱུར། །དང་པོའི་ ར་  གསུམ་པ་གང་ཡིན་དང། །
བཞི་པའི་བཞི་པ་གང་ཡིན་དང། །ཡི་གེ་ ཛཱ་  དྲུག་ཅུ་རྩ་གཅིག་ཉིད། །དབྱངས་ཡིག་གཉིས་པ་དག་དང་སྦྱར། །འདི་ཉིད་མཆོག་ནི་ཡིན་པར་བཤད། །ཨནྟ་སྠ་ཡི་གཉིས་པ་དང། །ཡི་གེ་ རི་  དྲུག་ཅུ་རྩ་གཉིས་པ། །དབྱངས་ཡིག་
གསུམ་པར་སྦྱར་བ་ནི། །མཁའ་འགྲོ་མ་ཡི་མཆོག་ཏུ་འདོད། །གསུམ་པ་ཡི་ཡང་ལྔ་པ་དང། །ཡི་གེ་དྲུག་ཅུ་རྩ་གསུམ་ཉིད། །དབྱངས་ཡིག་བཅུ་གཅིག་དག་དང་ལྡན། །མཛེས་པའི་ཡི་གེ་ཀུན་མཆོག་ཉིད།    ༈    །ཡི་གེ་ བྱཱ་  བྱཱ་ནི་དེ་
ནས་བླང། །དང་པོ་ཡི་ནི་བཞི་པ་དང། །དེ་བཞིན་ གྷ་  དྲུག་ཅུ་རྩ་ལྔ་ལ། །རྡོ་རྗེ་སེམས་དཔས་ཕྱེ་བ་དག་ས་བོན་གྱིས་ནི་ལྷ་རྫས་མཆོག་གྲུབ་སྦྱིན་ཐར་པ་སྦྱིན་ཆེན་པོ། །དེ་ནས་བརྒྱད་པ་ཉིད་དག་དང། །ཡི་གེ་ ཇི་  དྲུག་ཅུ་རྩ་དྲུག་པ་
དབྱངས་ཡིག་གསུམ་པ་དང་ཡང་སྦྱར། །བྱ་བ་ཀུན་ལ་གྲུབ་སྦྱིན་པར། །དེ་ལྟར་དེ་བཞིན་གཤེགས་པས་གསུངས། །བཞི་པའི་ལྔ་པ་གང་ཡིན་དང། །ཡི་གེ་ ནཱ་  དྲུག་ཅུ་རྩ་བདུན་པ། །དབྱངས་ཡིག་གཉིས་པར་ཡང་དག་
[005B] ༑རྣལ་འབྱོར་མ་ཡི་དགོངས་པ་ཀུན། །འདི་ཉིད་ཡིན་པར་ཐེ་ཚོམ་མེད། །ལྔ་པ་ཡི་ཡང་ལྔ་པ་དང། །དྲུག་ཅུ་བརྒྱད་པ་ཉིད་ལ་ཡང། །དེར་ནི་ཡི་གེ་བ་སྦྱར་བ། །ས་བོན་ཡི་གེ་འདི་ཡི་ནི། །འོག་གི་ཆར་ནི་བརྟག་པར་བྱ། དེ་
བཞིན་ཉི་ཤུ་རྩ་བདུན་པ། །བཞི་པ་ཡི་ནི་བཞི་པ་དང། །སླར་ཡང་ཉི་ཤུ་རྩ་བདུན་པ། །ཡི་གེ་བདུན་ཅུ་རྩ་གཅིག་པ། །དབྱངས་ཡིག་གཉིས་པ་ཡང་དག་སྦྱར། །ཡི་གེ་ཀུན་ལ་མཛེས་པ་ནི། །འདི་ཉིད་ཡིན་པར་ཐེ་ཚོམ་མེད། །དེ་
བཞིན་ཉི་ཤུ་རྩ་དྲུག་པ།    ༈    །ཉི་ཤུ་རྩ་ལྔ་ཡང་དག་བླང། །སུམ་ཅུ་རྩ་གསུམ་ཉིད་དག་དང། །བདུན་ཅུ་རྩ་བཞི་པ་ཉིད་ནི། །དབྱངས་ཡིག་གཉིས་པར་སྦྱར་བ་དག་གདོད་ནས་གྲུབ་པ་ཡིན་པར་ནི། །དེ་བཞིན་གཤེགས་པའི་ཞལ་
ནས་གསུངས། །བཞི་པ་ཡི་ནི་བཞི་པ་དང། །ཡི་གེ་བདུན་ཅུ་ལྔ་པ་ཉིད། །མ་མོ་དྲུག་པ་དང་ལྡན་པ། །འདི་ནི་རྣལ་འབྱོར་རབ་མཆོག་སྟེ། །བྱ་བ་ཀུན་ལ་དམ་པ་ཡིན། །ལྔ་པ་ཡི་ནི་ལྔ་པ་དང། །བདུན་ཅུ་རྩ་དྲུག་པ་ཉིད་ནི། །དབྱངས་
ཡིག་གཉིས་པ་དང་ལྡན་ཅིང། །ཉི་མ་ཡིས་ནི་དབྱེ་བ་སྟེ། །ཡི་གེ་བ་ལ་དེ་སྦྱར་བྱ། །མཆོག་ཏུ་མཛེས་པ་གཞན་ཡོད་མིན། །བཞི་པ་ཡི་ཡང་ལྔ་པ་དང། །ཡི་གེ་བདུན་ཅུ་རྩ་བདུན་པ། །དེར་ནི་དྷ་དང་སྦྱར་བར་བྱ། །ས་བོན་འདི་ནི་
ལྷ་རྫས་མཆོག་མཁའ་འགྲོ་མ་ཡི་མཛེས་པར་འདོད། །དང་པོའི་དང་པོ་ཉིད་དག་དང། །བདུན་ཅུ་རྩ་བརྒྱད་པ་ཉིད་ནི། །དབྱངས་ཡིག་གཉིས་པ་དང་ལྡན་ཅིང། །ས་བོན་འདི་ནི་མཆོག་བཟང་པོ། །རྒྱུ་ཡི་མཆོག་ནི་ཡིན་པར་འདོད། །

[006A]༄༅། །དེ་བཞིན་ཉི་ཤུ་རྩ་བདུན་པ། །ཨྣྟ་སྠ་ཡི་བཞི་པ་དང། །དེ་བཞིན་ཉི་ཤུ་རྩ་གཅིག་པ། །ཡི་གེ་བརྒྱད་ཅུ་རྩ་གཅིག་པ། །བཞི་པའི་མཐའ་ཡི་ཁྱད་པར་བྱེད། །གདོད་ནས་སྒྲུབ་བྱེད་འདི་ཡིན་ཏེ། །དངོས་གྲུབ་
ཀུན་ལ་འཇུག་བྱེད་པའོ། །ཨུཥྨ་ཡི་ནི་གཉིས་པ་ཉིད། །ཡི་གེ་བརྒྱད་ཅུ་རྩ་གཉིས་པ། །དབྱངས་ཡིག་གཉིས་དང་སྦྱར་བར་བྱ། །ཞེས་པ་དང། དེ་བཞིན་ཉི་ཤུ་རྩ་དྲུག་པའོ། །ཞེས་པའོ། །གཉིས་པ་ཀར་ཀ་རའི་རྩ་སྔགས་བཏུ་
བ་ལ་གསུམ། བརྒྱད་ཚན་དང་པོའི་སྔགས་བཏུབ། བརྒྱད་ཚན་བར་པའི་སྔགས་བཏུ་བ། བརྒྱད་ཚན་ཐ་མའི་སྔགས་བཏུ་བའོ། །དང་པོ་ནི། ལོ་ཙ་བ་གཉིས་འདུས་ཀྱིས་བསྒྱུར་བའི་རྩ་རྒྱུད་ལེའུ་ལྔ་པ་ལས། དང་པོའི་དང་པོ་ཉིད་
དང་ནི། །མཐར་གནས་པ་ཡི་གཉིས་པ་ཉིད། །ཨ་སྡེ་དང་པོར་བྱས་པའི༑ གཉིས་པ་ཡི་ནི་དང་པོ་ཉིད། །དྲུག་པ་ཡི་ཡང་གཉིས་པའོ། །དང་པོ་ཡི་ནི་དང་པོ་དང། །གཉིས་འདུས་འགྱུར་གྱི་རྩ་རྒྱུད་ལེའུ་བདུན་པ་ལས། མ་མོ་རྣམས་
ལས་ལྔ་པ་ཉིད། །དེ་བཞིན་ཡི་གེ་བརྒྱད་ཅུ་བརྒྱད། །མཐར་གནས་གཉིས་པ་དེ་བཞིན་ཏེ། །མ་མོ་དག་ལས་ལྔ་པ་ཉིད། །ཡི་གེ་བརྒྱད་ཅུ་རྩ་དགུ་པ། །ཨ་སྡེ་ནས། གཉིས་པ་ཡི་ནི་དང་པོ་དང། །མ་མོ་རྣམས་ལས་ལྔ་པ་ཉིད། །དེ་
བཞིན་ཡི་གེ་དགུ་བཅུ་པ། །ཨ་སྡེ་ནས། བདུན་པ་ཡི་ནི་གཉིས་པ་དང། །མ་མོ་དག་ལས་ལྔ་པ་དང། །ཡི་གེ་དགུ་བཅུ་རྩ་གཅིག་པ། །དྲུག་པ་ཡི་ཡང་བཞི་པ་དང། །བཞི་པ་ཡི་ཡང་ལྔ་པ་ལ། །བཞི་པ་ཡིས་ནི་སྦྱར་བར་བྱ།།

[006B] །ཨ་སྡེ་ནས་ལྔ་པ་ཡི་ཡང་ལྔ་པ་ལ། །བཞི་པ་ཡིས་ནི་གདན་དུ་བྱས། །ཨ་སྡེ་ནས༑ ལྔ་པ་ཡི་ནི་དང་པོ་ལ། །འོག་ཏུ་མེ་ཡི་གདན་དང་ལྡན། །མ་མོ་རྣམས་ལས་གཉིས་པ་ཉིད། །ཡི་གེ་དགུ་ཅུ་རྩ་དྲུག་
པ༑ ༑ཨུཥྨ་ཎ་ཡི་གསུམ་དེ་བཞིན། །མཐར་གནས་པ་ཡི་དང་པོ་ཡང། །བཞི་པ་ཡི་ནི་དང་པོ་ཉིད། །མེ་ཡིས་གདན་དུ་བྱས་པ་འོ། །དབྱངས་དག་ལས་ན་གཉིས་པ་དང། །ཡི་གེ་དགུ་བཅུ་རྩ་དགུ་པ། །བདུན་པ་ཡི་ནི་གསུམ་པ་
དང༑ ༑ཡི་གེ་བརྒྱ་པ་ཡང་དག་ལྡན། །གདུག་པ་རྣམས་ནི་སྐྲག་བྱེད་ཅིང། །སྔགས་པ་རྣམས་ལ་བདེ་འབྱུང་བྱེད། །དྲུག་པ་ཡི་ནི་དང་པོ་གང། །ཀ་ཥར་གྲགས་པ་དང་པོ་གཟུང། །དབྱངས་རྣམས་ཀྱི་ནི་བཅུ་གསུམ་པ། །ཡི་གེ་གཉིས་
པར་ཡང་དག་ལྡན། །ལྔ་པ་ཡི་ནི་བཞི་པ་དང། །མཐར་གནས་པ་ཡི་དང་ ཡ་  པོ་དང། །དེ་བཞིན་ཡང་ནི་རིལ་པོ་ཉིད། །དབྱངས་ལས་བཅུ་གསུམ་པ་ཉིད་དང། །ཡི་གེ་ལྔ་པ་ཡང་དག་ལྡན། །གདུག་པ་རྣམས་ནི་ཟ་བྱེད་ཅིང། །མཁའ་
འགྲོ་རྣམས་ཀྱི་བདེ་འབབ་པའོ། །ལྔ་པ་ཡི་ནི་བཞི་པ་དང། །ཨ་སྡེ་ནས༑ བདུན་པ་ཡི་ཡང་དང་པོ་དང། །ཨུཥྨ་ཎ་ཡི་བཞི་པ་གཟུང། །དབྱངས་རྣམས་ལས་ནི་བཅུ་བཞི་ཉིད། །ཡི་གེ་བརྒྱད་པར་ཡང་དག་ལྡན། །བཅོ་ལྔ་པ་ཡི་གདན་
དུ་བྱས། །བདུན་པ་ཡི་ནི་བཞི་པ་ལ། །རྡོ་རྗེ་སེམས་དཔས་ཕྱེ་བ་དག་དབྱངས་དག་ལས་ནི་བཅུ་བཞི་པ། །ཡི་གེ་དགུ་པར་ཡང་དག་ལྡན། །སྤྱི་བོར་ཐིག་ལེས་མཚན་པའོ། །སྒྲུབ་པར་འོག་གི་ངག་སྒྲས་ར་སྟ་བསྟན་མཁའ་འགྲོ་

[007A]༄༅། །མ་རྣམས་ཀྱི། །ཁྱད་པར་དུ་ནི་དགའ་བྱེད་པའོ། །ཨུཥྨ་ཎ་ཡི་བཞི་པ་ཉིད། །འོད་བྱེད་གདན་དུ་བྱས་པ་འོ། །བདུན་པ་ཡི་ན་བཞི་པ་ལ། །འོག་ཏུ་ཡང་ནི་མ་ཡི་གདན། །ཚེག་དྲག་དག་ནི་ཡང་དག་ལྡན་
ལྔ་པ་ཡི་ནི་གཉིས་པ་དང། །དབྱངས་རྣམས་ལས་ནི་བཅུ་གཅིག་པ། །བཅུ་གཉིས་པ་ཡི་ཡང་དག་ལྡན། །སྤྱི་བོར་ཐིག་ལེས་མཚན་པའོ། །འབྱུང་པོ་ཐམས་ཅད་སྐྲག་བྱེད་ཅིང། །སྒྲུབ་པོ་རྣམས་ལ་ཕན་འབྱུང་བའོ། །དེ་བཞིན་
ཉི་ཤུ་གཉིས་པ་ཉིད། །བཅུ་གཅིག་པ་ནི་ཡང་དག་ལྡན། །ཡི་གེ་བཅུ་གསུམ་པ་ཉིད་ལ། །ཐིག་ལེས་རྣམ་པར་མཚན་པའོ། །འབྱུང་པོ་ཐམས་ཅད་སྐྲག་འབྱུང་དང། །སྒྲུབ་པོ་རྣམས་ལ་ཕན་འབྱུང་བའོ། །གཉིས་པ་བརྒྱད་ཚན་བར་
པའི་སྔགས་བཏུ་བ་ནི། ཨ་སྡེ་ནས། དྲུག་པ་ཡི་ནི་གཉིས་ཉིད་དང། །དེ་བཞིན་བཅུ་གཅིག་པར་ནི་དེས། །སླར་ཡང་ཉི་ཤུ་རྩ་གཉིས་གཟུངས། །གསུམ་པ་ཡི་ནི་དང་པོ་དང། །བཞི་པ་ཡི་ནི་གསུམ་པ་དང། །ཨུཥྨ་ཎ་ཡི་བཞི་
པ་ཉིད། །ཨ་སྡེ་ནས། ལྔ་པ་ཡི་ནི་གསུམ་པ་དང། །བདུན་པ་ཡི་ནི་བཞི་པ་དང། །ཉི་ཤུ་གཅིག་པ་དེ་ནས་བཏུ། །གཉིས་པ་ཡི་ནི་དང་པོ་དང། །ལྔ་པ་ཡི་ནི་དང་པོར་དེས། །ཨ་སྡེ་ནས༑ གཉིས་ལས་དྲུག་པའི་ཡི་གེའོ། །ལྔ་པ་
ཡི་ནི་བཞི་པ་དང། །དེ་བཞིན་ཀ་ཥ་ར་གྲགས་པ་ཉིད། །ཉི་ཤུ་བཞི་བདེ་ནས་བཏུ། །སླར་ཡང་རིལ་པོ་དེ་བཞིན་དང། །ལྔ་པ་ཡི་ནི་གསུམ་པ་དང། །ཨུཥྨ་ཎ་ཡི་གསུམ་པ་དང། །མཐར་གནས་པ་ཡི་གཉིས་པ་ཉིད། །དབྱངས་

[007B] །ཡི་གེ་སུམ་ཅུ་གཉིས་པར་ལྡན། །ཨ་སྡེ་ནས༑ ལྔ་པ་ཡི་ནི་བཞི་པ་དང། །དབྱངས་རྣམས་ལས་ནི་གསུམ་པ་དང། །ཡི་གེ་སུམ་ཅུ་གསུམ་པར་ལྡན། །སླར་ཡང་འོད་བྱེད་སྦྱིན་པར་བྱ། །དབྱངས་ཀྱི་
གཉིས་པ་ཉིད་དང་ནི། །ཡི་གེ་སུམ་ཅུ་བཞི་པར་ལྡན། །ཡི་གེ་ཉི་ཤུའི་འོག་ཏུ་ནི། །བཅུ་དྲུག་པ་ནི་གདན་དུ་པྱ། །འོག་ཏུ་མེ་ཡིས་གསལ་བྱས་པ། །ལྔ་པ་ཡི་ནི་ལྔ་པ་དང། །དབྱངས་རྣམས་ལས་ནི་གཉིས་པ་ཉིད། །ཡི་གེ་སུམ་ཅུ་དྲུག་
པར་ལྡན། །མཐར་གནས་པ་ཡི་གེ་སུམ་པ་དང། །ཐོག་མ་རི་གཉིས་པར་ཡང་དག་ལྡན། །ཡི་གེ་སུམ་ཅུ་རྩ་བདུན་པ། །ལྔ་པ་ཡི་ནི་གསུམ་པ་དང། །དྲུག་པ་ཡི་ཡང་གསུམ་པ་དང། །མཐར་གནས་པ་ཡི་བཞི་པ་དང། །ཉི་ཤུ་
ལྔ་པས་ཁྱད་པར་དབྱེ། །དབྱངས་ལས་གསུམ་པ་ཡང་དག་ལྡན། །ཡི་གེ་བཞི་བཅུ་པ་ལ་འོ། །བཞི་པ་ཡི་ནི་ལྔ་པ་དང། །མ་མོ་བཅུ་གཅིག་ཡང་དག་ལྡན། །ཡི་གེ་བཞི་བཅུ་རྩ་གཅིག་པ། །ཨ་སྡེ་ནས༑ གཉིས་པ་ཡི་ནི་གསུམ་
པ་ལ། །ཉི་མའི་བུ་ཡིས་ཁྱད་པར་དབྱེ། །དབྱངས་དག་ལས་ནི་གསུམ་པ་ཉིད། །ཡི་གེ་བཞི་བཅུ་གཉིས་པར་ལྡན། །ཨུཥྨཎ་ཡི་བཞི་པ་དང། །འོག་ཏུ་བཅོ་ལྔ་པ་ཡིས་གདན། །དང་པོ་ཡི་ཡང་གསུམ་པ་དང། །དེ་ནས་མེ་ཡིས་
གདན་དུ་བྱ། །དབྱངས་དག་ལས་ནི་གསུམ་པ་ཉིད། །ཡི་གེ་བཞི་བཅུ་བཞི་པར་ལྡན། །བདུན་པ་ཡི་ནི་བཞི་པ་དང། །འོག་ཏུ་བཅོ་ལྔ་པ་ཡིས་གདན། །ཨུཥྨ་ཎ་ཡི་གསུམ་པ་ཉིད། །ལྔ་པ་ཡི་ཡང་དང་པོ་ལ། །བཅུ་དྲུག་པ་ཡིས་

[008A]༄༅། །གདན་དུའོ། །དེ་ནས་ཉི་ཤུ་གཅིག་པ་བླང། །མ་མོ་ལས་ནི་གཉིས་པ་ཉིད། །ཡི་གེ་གཞི་བཅུ་བརྒྱད་པར་ལྡན། །བཞི་པ་ཡི་ནི་དང་པོ་དང། །དབྱངས་དག་ལས་ནི་གཉིས་པ་ཉིད། །ཡི་གེ་བཞི་བཅུ་
དགུ་པར་ལྡན། །མཐར་གནས་པ་ཡི་གསུམ་པ་དང། །ཨ་སྡེ་ནས༑ གཉིས་པ་ཡི་ནི་གསུམ་པ་དང། །བཞི་པ་ཡི་ནི་དང་པོ་དང། །ལྔ་པ་ཡི་ནི་བཞི་པ་དང། །མ་མོ་རྣམས་ལས་ལྔ་པ་ཉིད། །ཡི་གེ་ལྔ་བཅུ་གསུམ་པར་
ལྡན༑ ༑ཨ་སྡེ་ནས༑ གསུམ་པ་ཡི་ནི་གསུམ་པ་དང། །ཡི་གེ་ལྔ་བཅུ་རྩ་བཞི་པ། །ཐིག་ལེས་ཀྱང་ནི་རྣམ་བརྒྱན་པའོ། །དང་པོ་ཡི་ནི་གསུམ་པ་དང། །ཡི་གེ་ལྔ་བཅུ་རྩ་ལྔ་པ། །སྤྱི་བོར་ཐིག་ལེས་མཚན་པ་ལ། །དབྱངས་
ཀྱི་གཉིས་པ་སྦྱར་བའོ། །ཨུཥྨ་ཎ་ཡི་གསུམ་པ་ཉིད། །དེ་བཞིན་ཉི་ཤུ་རྩ་གཅིག་པ། །འོད་བྱེད་མཉམ་པར་མནན་པའོ། །ཡི་གེ་ལྔ་བཅུ་རྩ་བདུན་པ། །སྤྱི་བོར་ཐིག་ལེས་མནན་པའོ། །ལྔ་པ་ཡི་ནི་གསུམ་པ་དང། །དབྱངས་
རྣམས་ལས་ནི་གཉིས་པ་ཉིད། །ཡི་གེ་ལྔ་བཅུ་རྩ་བརྒྱད་པ། །བཞི་པ་ཡི་ནི་ ཏ་  དང་པོ་དང། ། ཨ་སྡེ་ནས་ ༑ གསུམ་པ་ཡི་ནི་གསུམ་པ་ལ། །མེ་ཡིས་སྟེང་ནས་གསལ་བར་བྱ། །མཐར་གནས་པ་ཡི་ ཡ་  དང་པོ་གསུངས། །དེ་ནས་ཡི་གེ་
བཅུ་དྲུག་འོག་ཨ་སྡེ་ནས༑ གསུམ་པ་ཡི་ནི་གསུམ་པ་དང། །སྤྱི་བོར་མེ་ཡི་ཡི་གེས་མཚན། །དེ་བཞིན་ཉི་ཤུ་དྲུག་པ་ཉིད། །ཨ་སྡེ་ནས། དང་པོ་ཡི་ནི་དང་པོ་དང། །མ་མོ་ལས་ནི་གཉིས་པ་ཉིད། །ཡི་གེ་དྲུག་ཅུ་རྩ་ལྔ་པའོ།།

[008B] ཨ་སྡེ་ནས༑  གཉིས་པ་ཡི་ནི་དང་པོ་དང། །གསུམ་པ་ཡི་ནི་བཞི་པ་ལ། །བཅུ་གསུམ་པ་ཡིས་ ཊྜྯ་  མནན་པའོ། །ཨ་སྡེ་ནས༑ དང་པོའི་དང་པོ་དེ་བཞིན་ཏེ། །མ་མོ་ལས་ནི་གཉིས་པ་ཉིད། །ཡི་གེ་དྲུག་ཅུ་བརྒྱད་པར་ལྡན། །དངོས་གྲུབ་
ཐམས་ཅད་འགུགས་བྱེད་ཅིང། །སྒྲུབ་པོ་རྣམས་ལ་དཔལ་སྦྱིན་པའོ། །ཨ་སྡེ་ནས༑ གཉིས་པ་ཡི་ནི་དང་པོ་དང། །གསུམ་པ་ཡི་ནི་བཞི་པ་ཡིན། །སྟེང་དུ་བཅུ་གསུམ་པ་ཉིད་དང། །ཨུཥྨ་ཎ་ཡི་བཞི་པ་ལ། །ཉི་ཤུ་བདུན་པས་གདན་དུ་
བྱས༑ ༑མ་མོ་ལས་ཀྱི་བཞི་བ་ཉིད། །ཡི་གེ་བདུན་ཅུ་གཅིག་པར་ལྔ་ན། །ཐིག་ལེས་ཀྱང་ནི་རྣམ་པར་བརྒྱན། །ཡ་ཡིག་བརྒྱད་པའི་ས་བོན་ལ། །འོད་བྱེད་ཀྱིས་ནི་གསལ་བྱས་པ། །མ་མོ་ལས་ནི་བཞི་པ་ཉིད། །ཡི་གེ་བདུན་ཅུ་གཉིས་པར་
ལྡན༑ ༑སེམས་ཅན་ཐམས་ཅད་དབང་བྱེད་པ། །ཐིག་ལེ་ཡིས་ནི་མཉམ་པར་མནན། །གཉིས་པ་ཡི་ནི་གསུམ་པ་ལ། །བཅོ་ལྔ་པ་ཡིས་གདན་བྱ་བ། །དབྱངས་ཀྱི་བཅུ་བཞི་པར་ངེས་ལྡན། །ཡི་གེ་བདུན་ཅུ་རྩ་གསུམ་པའོ། །གཉིས་པ་
ཡི་ནི་གསུམ་པ་ལ། །གསུམ་པའི་ལྔ་པ་ལ་ནི་བསྐྱོན། །མ་མོ་ལས་ནི་བཅུ་བཞི་པ། །ཡི་གེ་བདུན་ཅུ་བཞི་པར་ལྡན། །དེ་བཞིན་ཐིག་ལེས་རྣམ་བརྒྱན་པའོ། །གསུམ་པ་བརྒྱད་ཚན་ཐ་མའི་སྔགས་བཏུབ་ནི། ཀ་ཧའི་ས་བོན་བཏུས་ནས་
ནི༑ ༑ཉི་ཤུ་ལྔ་པས་གདན་དུ་བྱ། །དབྱངས་རྣམས་ལས་ནི་གཉིས་པ་ཉིད། །འདི་ནས་ཚིག་རྐང་བཅུ་བཞི་མངོན་བརྗོད་འབྲོག་འགྱུར་ལས་བསྐངས། ཡི་གེ་བདུན་ཅུ་ལྔ་དང་སྦྱར། །ཐིག་ལིས་ཀྱང་ནི་རྣམ་པར་བརྒྱན། །རིལ་པོ་མཛེས་པ་

[009A]༄༅། །བཏུས་ནས་ནི། །ཡི་གེ་མ་ཡི་གདན་དུ་བྱ། །ཕྱི་མོ་ཡི་ནི་གཉིས་པ་ཡང། །ཡི་གེ་བདུན་ཅུ་དྲུག་དང་སྦྱར། །ཨུཥྨ་ཎ་ཡི་བཞི་པ་ཉིད། །བདུན་པ་ཡི་ནི་བཞི་པ་དང། །ཐིག་ལེ་གཉིས་ཀྱིས་ཡང་དག་བརྒྱན།།
ཕྱི་མོ་ཡི་ནི་གཉིས་པ་ཡང། །ཡི་གེ་བདུན་ཅུ་བདུན་དང་སྦྱར། །ཡ་སོགས་བརྒྱད་པའི་ས་བོན་དང། །མ་མོའི་བཞི་པ་ཉིད་དང་ནི། །ཡི་གེ་བདུན་ཅུ་བརྒྱད་དང་སྦྱར། །ཐིག་ལེས་མགོ་ལ་མནན་པར་བྱ། །དེ་བཞིན་སུམ་ཅུ་གསུམ་
འདིར་མངོན་བརྗོད་ལས་ཧཱཾ་གཉིས་གཅིག་ཏུ་བགྲངས་པ་ལྟ་བུར་སྣང་ཡང། སོ་སོར་བགྲངས་ནས་ལུས་ཀྱི་ཡི་གེའི་གྲངས་བརྒྱ་གོ་བརྒྱད་དུ་བྱེད་པ་ལོ་ཙཱ་བ་གཉིས་འདུས་ཀྱི་འགྱུར་གྱི་དགོངས་པ་ལྟར་ལེགས་པར་རྗེས་གསུངས་སོ༑ པར་ངེས། །དབྱངས་ཡིག་བཞི་པ་དག་ཀྱང་ནི།།
ཡི་གེ་ཧཱུཾ་ཧཱུཾ་བདུན་ཅུ་དགུ་དང་སྦྱར། །ཐིག་ལེ་སྒྲ་ཡིས་བསྐྱེད་པ་སྟེ། །ཐིག་ལེས་ཀྱང་ནི་རྣམ་པར་བརྒྱན། །ལྔ་བའི་བདག་ཉིད་ཡོངས་བཏུས་ལ། །ཡང་ནི་དེ་ལ་གཉིས་པར་ངེས། །དབྱངས་རྣམས་ལས་ནི་དྲུག་པ་ཉིད། །རྟ་ཡི་རྒྱལ་
པོ་སྐྱེད་པ་ལ། །ཐིག་ལེ་ནཱ་དས་རྣམ་བརྒྱན་པ། །ཨ་སྡེ་ནས། གཉིས་པ་ཡི་ནི་དང་པོ་དང། །མཐར་གནས་པ་ཡི་གསུམ་པ་དང། །དེ་བཞིན་སུམ་ཅུ་རྩ་གཉིས་པ། །དྲུག་པ་ཡི་ནི་གསུམ་པ་དང། །བདུན་པ་ཡི་ནི་བཞི་པ་དང། ཀི་ལི་ཀི་ལི་སི་ལི་སི་ལི་ཧི་ལི་ཧི་ལི་དཧི་ལི་དཧི་ལི་
དྲུག་པའི་གསུམ་པ་དེ་བཞིན་ཏེ། །ཨ་སྡེ་ནས༑ ལྔ་པ་ཡི་ནི་བཞི་པ་དང། །དྲུག་པ་ཡི་ནི་གསུམ་པ་སྟེ། །གཉིས་གཉིས་རྐང་པ་བཞི་ཡིན་ནོ། །ཞེས་པ་དང། དབྱངས་རྣམས་ལས་ནི་གསུམ་པ་ཉིད། །ཡི་གེ་བཅུ་དྲུག་ལ་ལྡན་ནོ།།

[009B] །དགུ་བཅུ་དང་ནི་རྩ་བརྒྱད་དོ། །ཞེས་པའོ། །གསུམ་པ་རྩ་སྔགས་ཀྱི་ཐོག་མཐའི་ཡི་གེ་བཏུ་བ་ནི། ལེའུ་བདུན་པ་ལས། ཡི་གེ་ཨོཾ་ནི་དང་པོར་ཏེ། །ཧཱུཾ་ཧཱུཾ་ཕཊ་ནི་ཐ་མར་སྦྱར། །ཞེས་གསུངས་པ་ལྟར་
དབུས་སུ་ཨོཾ་དང་དཧི་ལིའི་རྗེས་སུ་ཧཱུཾ་ཧཱུཾ་ཕཊ་འདྲིའོ། །གཉིས་པ་ཡབ་ཀྱི་སྙིང་པོ་དང་ཉེ་སྙིང་བཏུ་བ་ནི། ལེའུ་བརྒྱད་པར། ཧཱ་སཱ་རཾ་བ་ཤཾ་ལ་ཛཱ་ནཱི་ཀིཌཱ་ཌཕ་ཧཱུཾ་ཧཱུཾ་ཀཾ་རུ་རུ་ཧེ་ཧེ་ཛྲབ་སྲཱི་ཨོཾ། ཞེས་སྙིང་པོ་དང། ལེའུ་བཅུ་གཉིས་པར། ཊ་ཕ་ཧཱུཾ་ཧཱུཾ་
ཧ་ཧ་དྲཱི་ཨོཾ། ཞེས་ཉེ་སྙིང་གོ་ལྡོག་ཏུ་ཡོད་པ་ལུགས་མཐུན་དུར་ཙ་སྔགས་ལ་མཐུད་ནས་འདྲི་བའོ། །གསུམ་པ་ཡུམ་གྱི་སྙིང་པོ་དང་ཉེ་སྙིང་བཏུ་བ་ནི། ལེའུ་ལྔ་བཅུ་བར། ཨོཾ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཕཊ་སཱ་ཧཱ། ཞེས་ཡུམ་གྱི་སྙིང་
པོ་ལུགས་མཐུན་དུ་འབྱུང་བ་ལྟར་དང། ལེའུ་བཞི་བཅུ་རྩ་བརྒྱད་པར། ཧཱ་སཱ་ཊ་ཕ་ཧཱུཾ་ཧཱུཾ་ཡི་ནཱཨ་རྞཝ་ཛྲབ་ཡིནཱི་ཀི་ཌཱ་དྡྷ་བུ་རྦ་ས་ཨོཾ། ཞེས་ཉེ་སྙིང་ལུགས་ལྡོག་ཏུ་འབྱུང་བ་ལུགས་མཐུན་དུ་ཡབ་ལ་མཐུད་ནས་འདྲི་བའོ། །བཞི་པ་ཡབ་
ཡུམ་གྱི་གོ་ཆའི་སྔགས་གཉིས་བཏུ་བ་ནི། ལེའུ་དྲུག་པ་ལས། ཡ་སོགས་བརྒྱད་པའི་ས་བོན་དང། །དེ་བཞིན་གུག་བྱེད་བཅུ་གཉིས་ཀྱི། །ཡི་གེ་ཐ་མ་དོར་བྱས་པ། །ཡན་ལག་དྲུག་ཧེ་རུ་ཀར་བརྗོད། །དཔའ་བོ་དྲུག་དང་མཉམ་སྦྱོར་བ་
ཡི་གེ་གཅིག་ཏུ་ཡང་དག་གནས། །ཨོཾ་ན་མ་སཱ་ཧཱ་བཽ་ཥཊ། །ཧཱུཾ་ཧཱུཾ་ཕཊ་དང་ཡང་དག་ལྡན། །ཞེས་གསུངས་པ་ལྟར། ཨོཾ་ཧ༑ ན་མ་ཧི། སཱ་ཧཱ་ཧུ། བཽ་ཥ་ཊ་ཧེ། ཨྷུཾ་ཧཱུཾ་ཧོ། ཕཊ་ཧཾ། ཞེས་ཡབ་ཀྱི་གོ་ཆ་དྲུག་དང། ལེའུ་བརྒྱད་པ་ལས། ཊ་ཕ་ཧཱུཾ་

[010A]༄༅། །ཧྲེཾ་ཧྲིཾ་ཧཾ་ཨོཾ་རྣམས། །ཡི་གེ་བཾ་དང་ཡོཾ་དང་ནི། །ཡི་གེ་མོཾ་དང་ཧྲིཾ་ཉིད་དང། །ཧཱུཾ་དང་ཕཊ་དང་སྦྱར་བ་ནི། །རྣལ་འབྱོར་མ་ནི་དྲུག་ཏུ་བཤད། །ཅེས་གསུངས་པ་ལྟར། ཨོཾ་བཾ༑ ཧཾ་ཡོཾ༑ ཧྲིཾ་མོཾ༑ ཧྲིཾ་ཧྲིཾ༑ ཧཱུཾ་ཧཱུཾ༑ ཕཊ་
ཕཊ༑ ཅེས་ཡུམ་གྱི་གོ་ཆ་དྲུག་རྣམས་ཡུམ་གྱི་ཉེ་སྙིང་ལ་མཐུད་ནས་འདྲི་བའོ། །གཉིས་པ་སྔགས་བྱིན་གྱིས་བརླབས་ནས་མཆོད་པ་ནི། དེ་ནས་བཏུས་པའི་སྔགས་འཁོར་དེ་བཏུ་གཞིའི་དཀྱིལ་འཁོར་གྱི་སྟེང་དུ་མཉྫི་བཙུགས་པའི་
ཁར་བཞག་ལ།    ༈    །བཏུས་པའི་སྔགས་ལས་སྤྲོས་པའི་འོད་ཟེར་གྱིས། །རབ་འབྱམས་རྒྱལ་བའི་མཁྱེན་བརྩེ་གསུང་ནུས་ཀུན། །ལྷ་སྔགས་ཕྱག་མཚན་རྣམ་པར་སྤྱན་དྲངས་ཏེ། །བཏུས་པའི་སྔགས་འཁོར་ལ་
ཐིམས་ངོ་བོ་ལྷར། །རྣམ་པ་སྔགས་འཁོར་གཟི་མདངས་ལྡན་པར་གྱུར། །ཅེས་བསམས་ལ། མཆོད་པ་བརླབས་ནས། ཨོཾ་སརྦ་ཏ་ཐཱ་ག་ཏ་ཨྲྒྷཾ། ཞེས་སོགས་ཀྱིས་མཆོད། ལྷག་པའི་ལྷ་མཆོག་བླ་མ་ཧེ་རུ་ཀཿ་ཞེས་སོགས་ཀྱིས་བསྟོད། དེ་ནས་ཡིག་
ཆ་ལོགས་སུ་གསལ་བ་ལྟར་ཐོགས་འཁོར་སྦྱོར་དངོས་རྗེས་གསུམ་ཚང་བར་བྱའོ། །གསུམ་པ་སྔགས་ཀྱིརྗེས་གནང་བྱ་ཚུལ་ནི། སློབ་མ་རྣམས་ཁཎྜ་རོ་ཧེས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་སློབ་མ་རྣམས་ཀྱི་
གོ་སར་པད་ཉིའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ལས། སློབ་མ་རྣམས་རེ་རེ་ནས་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་མཐིང་ག་ཞེས་པ་ནས། བསྐམ་པོ་ལྔ་བཅུའི་དོ་ཤལ་ཅན་དུ་གྱུར། ཅེས་པའི་བར་གྱིས་གཙོ་བོ་
[010B] མདུན་བསྐྱེད་དང། སློབ་དཔོན་དང། སློབ་མ་གསུམ་ག་ཧེ་རུ་ཀ་ཞལ་བཞི་ཕྱག་བཅུ་གཉིས་པར་གསལ་བའི་དཔྲལ་བར་ཟླ་བའི་སྟེང་དུ་ཨོཾ་དཀར་པོ་ལ་རྩ་སྔགས་ཀྱིས་བསྐོར་བར་བླ་སློབ་གཉིས་ཀས་གསལ་
བཏབ་ལ། ཨོཾ་ན་མོ་བྷ་ག་ཝ་ཏེ་ཝཱི་རེ་ཤཱ་ཡ། མཧཱ་ཀ་ལྤཱ་གནི་སཾ་ནི་བྷཱ་ཡ། ཛ་ཊཱ་མ་ཀུ་ཊོ་ཏྐ་ཏཱ་ཡ། དཾ་ཥྜ་ཀ་རཱ་ལོ་གྲ་བཧི་ཥ་ཎ་མུ་ཁཱ་ཡ། ས་ཧ་སྲ་བཧུ་ཛ་བྷཱ་སུ་རཱ་ཡ། བ་ར་ཤུ་པཱ་ཤོ་དྱཱ་ཏ་ཤཱུ་ལ་ཁ་ཊཱཾ་ག་དྷཱ་རི་ཎི། བྱཱ་གྷྲ་ཛི་ནཱ་མྦ་ར་དྷ་རཱ་ཡ། མཧཱ་
དྷཱུ་མྤྲཱ་ནྡྷ་ཀཱ་ར་ཝ་པུ་ཥཱ་ཡ། ཀ་ར་ཀ་ར། ཀུ་རུ་ཀུ་རུ། ཝནྡྷ་ཝནྡྷ། ཧྲཱ་ས་ཡ་ཏྲཱ་ས་ཡ། ཀྵོ་བྷ་ཡ་ཀྵོ་བྷ་ཡ། ཧྲཽཾ་ཧྲཽཾ༑ ཧྲཿ་ཧྲཿ་ཕེཾ་ཕེཾ༑ ཕཊ་ཕཊ། ད་ཧ་ད་ཧ། པ་ཙ་པ་ཙ། བྷ་ཀྵ་བྷ་ཀྵ། བ་ས་རུ་བཧི་རཱ་ནྟྲ་མཱ་ལྔ་པ་ལ་མཝི་ནི། གྲི་ཧྞ་གྲི་ཧྞ། སཔྟ་
པཱ་ཏཱ་ལ་ག་ཏ་བཧུ་ཛཾ་གཱཾ་སརྦཾ་བཱ། ཏ་རྫ་ཡ་ཏ་རྫ་ཡ། ཨཱ་ཀ་ཌྜྷ་ཨཱ་ཀ་ཌྜྷ། ཧྲཱིཾ་ཧྲཱིཾ༑ ཛྞཽཾ་ཛྞཽཾ། ཀྵྨཱཾ་ཀྵྨཱཾ། ཧཱཾ་ཧཱཾ། ཧཱིཾ་ཧཱིཾ། ཧཱུཾ་ཧཱུཾ། ཀི་ལི་ཀི་ལི། སི་ལི་སི་ལི། ཧི་ལི་ཧི་ལི། དཧི་ལི་དཧི་ལི། ཧཱུཾ་ཧཱུཾ་ཕཊ། ཅེས་རྩ་སྔགས་ཀྱི་རྗེས་ཟློས་ལན་གསུམ་བྱེད་དུ་
བཅུག་སྟེ། ལན་རེ་རེ་ལ་མདུན་བསྐྱེད་དང་སློབ་དཔོན་གཉིས་ཀའི་སྔགས་འཕྲེང་ཨོཾ་དང་བཅས་པ་ལས་རང་འདྲ་གཉིས་པར་ཆད་ནས། སློབ་མའི་དཔྲལ་བའི་སྔགས་འཕྲེང་ཨོཾ་དང་བཅས་པ་ལ་བསྟིམས་ལ་གསུམ་བསྲེས་བྱས་
པའི་མཐར། སློབ་མ་རྣམས་ཀྱིས་རང་རང་གི་དཔྲལ་བའི་སྔགས་འཕྲེང་དཀར་པོ་ལ་དམིགས་ལ་རྩ་སྔགས་ལན་གསུམ་བཟླའོ། །ཡང་མདུན་བསྐྱེད་བླ་སློབ་གསུམ་གའི་མགྲིན་པར་ཟླ་བའི་སྟེང་དུ་ཨཱ་དམར་པོ་ལ་ཡབ་ཡུམ་

[011A]༄༅། །གྱི་སྙིང་པོ་གཉིས་ཀྱིས་བསྐོར་བ་གསལ་བཏབ་ལ། ཨོཾ་ཤྲཱི་བཛྲ་ཞེས་སོགས་དང། ཨོཾ་བཛྲ་བཻ་བོ་ཞེས་སོགས་སྙིང་པོ་གཉིས་ཀྱི་རྗེས་ཟློས་ལན་གསུམ་བྱས་པའི་ལན་ར་ར་ལ། མདུན་བསྐྱེད་དང་སློབ་
དཔོན་གྱི་མགྲིན་པའི་སྔགས་འཕྲེང་ཨཱ་དང་བཅས་པ་ལས་རང་འདྲ་གཉིས་པ་རེ་ཆད་ནས། སློབ་མའི་མགྲིན་པའི་སྔགས་འཕྲེང་ཨཱ་དང་བཅས་པ་ལ་བསྟིམས་ལ་གསུམ་བསྲེས་བྱས་པའི་མཐར། སློབ་མ་རྣམས་ཀྱིས་རང་རང་
གི་མགྲིན་པའི་སྔགས་འཕྲེང་དམར་པོ་ལ་དམིགས་ལ་སྙིང་པོ་གཉིས་ལན་བདུན་རེ་བཟླའོ། །ཡང་མདུན་བསྐྱེད་བླ་སློབ་གསུམ་གའི་ཐུགས་ཀར་ཟླ་བའི་སྟེང་དུ་ཧཱུཾ་སྔོན་པོ་ལ་ཡབ་ཡུམ་གྱི་ཉེ་སྙིང་གཉིས་ཀྱིས་བསྐོར་བ་གསལ་བཏབ་
ལ༑ ཨོཾ་ཧྲཱི་ཧ་ཧ་ཞེས་སོགས་དང། ཨོཾ་སརྦ་བུ་དྡྷ་ཞེས་སོགས་ཉེ་སྙིང་གཉིས་ཀྱི་རྗེས་ཟློས་ལན་གསུམ་བྱས་པའི་ལན་རེ་རེ་ལ། མདུན་བསྐྱེད་དང་སློབ་དཔོན་གྱི་ཐུགས་ཀའི་སྔགས་འཕྲེང་ཧཱུཾ་དང་བཅས་པ་ལས་རང་འདྲ་གཉིས་པ་རེ་
ཆད་ནས། སློབ་མའི་སྙིང་གའི་སྔགས་འཕྲེང་ཧཱུཾ་དང་བཅས་པ་ལ་བསྟིམས་ལ་གསུམ་བསྲེས་བྱས་པའི་མཐར། སློབ་མ་རྣམས་ཀྱིས་རང་རང་གི་སྙིང་གའི་སྔགས་འཕྲེང་སྔོན་པོ་ལ་དམིགས་ལ་ཉེ་སྙིང་གཉིས་ལན་ཉེར་གཅིག་རེ་བཟླའོ་
གོ་ཆའི་རྗེས་གནང་ལ། སྔགས་རང་རང་གི་གནས་སུ་དགོད་མི་དགོས་ཤིང། ཨོཾ་ཧ༑ ན་མ་ཧི། སཱ་ཧཱ་ཧུ། བཽ་ཥ་ཊ་ཧེ། ཧཱུཾ་ཧཱུཾ་ཧོ། ཕཊ་ཧཾ། ཞེས་དང། ཨོཾ་བཾ༑ ཧཾ་ཡོཾ༑ ཧྲིཾ་མ༑ ཧྲིཾ་ཧྲིཾ༑ ཧཱུཾ་ཧཱུཾ༑ ཕཊ་ཕཊ། ཅེས་རྗེས་ཟློས་ལན་གསུམ་

[011B] སློབ་མ་རང་རང་གི་ལུས་ཀྱི་བ་སྤུའི་སྒོ་ཐམས་ཅད་ནས་སྔགས་དེ་རྣམས་ཚུར་ཞུགས་ཏེ་ཤ་ལྤགས་ཀྱི་བར་ཐམས་ཅད་ཁྱབ་པས་སྲུང་བ་ཆེན་པོར་གྱུར་པར་བསམ་མོ། །དེ་ནས་སློབ་དཔོན་གྱིས་བཏུ་གཞིའི་དཀྱིལ་འཁོར་གྱི་ཡི་
གེ་རྣམས་ལ་གཡོན་པའི་མཐེབ་སྲིན་གྱིས་བྱུག་ཆེད། སློབ་མ་རྣམས་ཀྱི་སྤྱི་བོར་རག་སྟེ་དབྱངས་གསལ་བརྗོད་པས། དེ་བཞིན་གཤེགས་པའི་ཚོགས་ཐམས་ཅད་སྤྱི་བོ་ནས་ཨཱ་ལི་ཀཱ་ལིའི་རྣམ་པས་ལུས་ལ་ཞུགས་པས་རྒྱུད་བྱིན་གྱིས་
བརླབས་པར་བསམ། དེ་བཞིན་དུ་བཏུས་པའི་དཀྱིལ་འཁོར་གྱི་རྩ་སྔགས་ལ་བྱུག་ཅིང་སྤྱི་བོ་དང། སྙིང་པོ་གཉིས་ལ་བྱུག་ཅིང་མགྲིན་པ་དང། ཉེ་སྙིང་གཉིས་ལ་བྱུག་ཅིང་སྙིང་གར་རེག་པས། གནས་དང་གནས་བདེ་མཆོག་གི་ལྷ་ཚོགས་
ཐམས་ཅད་འོད་དུ་ཞུ་ནས་སྔགས་གསུམ་གྱི་ཡིག་འབྲུའི་རྣམ་པར་ལུས་ལ་ཞུགས་པས་རྒྱུད་བྱིན་གྱིས་བརླབས་པར་བསམ། དེ་ནས་གོ་ཆའི་སྔགས་ལ་བྱུག་ཅིང་སྤྱི་བོར་རག་པས་གོ་ཆ་བརྟན་ཅིང་བྱིན་གྱིས་བརླབས་པར་བསམ་མོ། །
དེ་ནས། བཅོམ་ལྡན་བདག་ལ་སྩལ་ལགས་ཀྱིས། །བཅོམ་ལྡན་བདག་ལ་བྱིན་གྱིས་རློབས། །ལན་གསུམ་ཟློས་ལ་མེ་ཏོག་བླ་མ་ལ་དབུལ། བླ་མས་དེ་བླངས་ཏེ་སྔགས་ཀྱི་འཕྲེང་བར་བྱིན་གྱིས་བརླབས་ནས། སློབ་མ་རྣམས་ཀྱི་སྤྱི་
བོར་བཞག་ལ། བཅོམ་ལྡན་འདི་ལ་སྩལ་ལགས་ཀྱིས། །བཅོམ་ལྡན་འདི་ལ་བྱིན་གྱིས་རློབས། །དཔལ་འཁོ་ལོ་བདེ་མཆོག་གི་སྐུ་གསུང་ཐུགས་ཀྱི་བྱིན་རླབས་ཐམས་ཅད་འཇུག་པར་གྱུར་ཅིག་ཅེས་བརྗོད་དོ། །དེ་ནས་ནང་མཆོད་ཀྱིས་

[012A]༄༅། །བཏུས་པའི་ཡི་གེ་རྣམས་བཀྲུས་ལ། བླ་མ་རང་གིས་ཀྱང་བཏུད་ཞིང་ལུས་ལ་བྱུག་སློབ་མ་རྣམས་ཀྱི་ཡང་གནས་གསུམ་དུ་བྱུག་ཅིང། ཁྱོར་བར་བྱིན་པ་འཐུངས་ཤིང་ལུས་ལ་བྱུགས་པས། ལུས་ཀྱི་ཆ་ཤས་
རྣམས་སུ་དེ་བཞིན་གཤེགས་པ་དང། དཔའ་བོ་དང། རྣལ་འབྱོར་མའི་ཚོགས་རྣམས་ཐིམས་པས་རྒྱུད་བྱིན་གྱིས་བརླབས་པར་བསམ་མོ། །གསུམ་པ་མཇུག་ཆོག་ནི། སློབ་མ་རྣམས་ཀྱི་སྙིང་གར་ཟླ་བ་ལ་རྡོ་རྗེ་སེམས་དཔའི་ངོ་བོ་ཨོཾ་ཧ་
དཀར་པོ། ཞེས་སོགས་གོ་ཆ་གཉིས་དང། ཨོཾ་སུམྦྷ་ནི་སུམྦྷ་ཧཱུཾ་ཧཱུཾ་ཕཊ། ཅེས་སོགས་ཚམ་ངམས་སྔགས་ཀྱི་སྲུང་བ་བྱས་ལ། བཏང་རག་གི་མཎྜལ་ཕུལ་རྗེས། དེ་ལྟར་དཔལ་ལྡན་འཁོར་ལོ་བདེ་མཆོག་གི་ཞེས་སོགས་སྨོན་
ལམ་དང། རབ་ཡང་ཀུན་གསལ་ཁྱོན་འགེངས་དཀྱིལ་འཁོར་ལྷ། །ཞེས་སོགས་ཀྱིས་ཤིས་པ་བརྗོད་པར་བྱའོ། །སྨྲས་བ། ཉུང་དུའི་རྩ་རྒྱུད་ཟླ་བའི་མ་མ་རུ། །སྦས་པའི་ཡིད་སྐྱོབ་རིན་ཆེན་རྣམ་པ་བཞི། །ལུང་རིགས་སྐྱ་བ་འཆང་
བའི་བློ་བཟང་གི་དེད་དཔོན་མཆོག་ངེས་ཉེར་བླངས་བྱི་དོར་མཛད། །གང་དེ་གྲུབ་མཆོག་ཉི་ཟླ་རྣམ་གཉིས་ཀྱིས། །རང་གཞུང་རྒྱལ་མཚན་ཏོག་ཏུ་རབ་བཀོད་ནས། །དཔྱོད་ལྡན་རྣམས་ཀྱི་ཡིད་ལ་དགོས་རྒུའི་ཆད། །བསྙིལ་བས་ནོར་
འཛིན་ཁྱོན་ཡང་དོག་པོར་བྱས། །འོན་ཏེ་རྣམ་དཔྱོད་གཟུགས་འཛིན་ཀུན་རྨོངས་ཀྱི། །རབ་རིབ་མཐུག་པོས་སྦགས་པ་བདག་འདྲའི་འགྲོར། །ཕན་ཕྱིར་ཚིག་ཉུང་དོན་གསལ་ཀཉྩ་ནའི། །ཐུར་མའི་རྗེས་སུ་སྙེག་འདི་བདག་གིས་

[012B] །ཚུལ་འདིར་འབད་ལས་ཐོབ་པའི་ལེགས་བྱས་མཐུས། །ཟུང་འཇུག་སྐུ་བཞིའི་དངོས་པོ་མྱུར་གྲུབ་ནས། །གསོན་གཤིན་འབྲེལ་ཐོགས་ཀྱིས་མཚོན་ལུས་ཅན་ཀུན། །གནས་སྐབས་མཐར་ཐུག་ཕན་དང་བདེར་འགོད་ཤོག་ཅེས་
དཔལ་འཁོར་ལོ་སྡོམ་པའི་རིན་ཆེན་བཞིའི་སྔགས་བཏུས་ནས་བྱིན་གྱིས་བརླབ་ཚུལ་མདོར་བསྡུས་གོ་བདེ་བར་བརྗོད་པའི་ལེགས་བཤད་གསེར་གྱི་ཐུར་མ་ཞེས་བྱ་བ་འདི་ནི་འདི་ཁའི་རྩ་རྒྱུད། སྦས་དོན་ཀུན་གསལ། རིན་ཆེན་འཕྲེང་བ། ཉི་
མའི་སྙིང་པོ་རྣམས་ལ་ལེགས་པར་བརྟགས་ནས་སྙིང་པོའི་བཅུད་ཕྱུངས་ཏེ། གསེར་འཕྱང་གི་ལོ་དགེ་སློང་དྷརྨ་བྷ་དྲས་དངུལ་ཆུའི་རི་ཕུག་ཏུ་སྦྱར་བའོ།།    ༈    །།སྡེ་དགེའི་བར་རྐོས་ཤེས་རབ་བཟང་པོས་བར་ཏུ་བསྒྲུབས་པ་དགེའོ།། །སརྦ་མངྒ་ལཾ།། །།



