
[435]༄༅། །སྨན་པའི་རྒྱལ་པོ་འཚོ་བྱེད་གཞོན་ནུའི་
ཐུན་མོང་གི་རྣམ་པར་ཐར་བ་མདོ་
ཙམ་བཤད་པ་བཞུགས་སོ། །
གཉིས་མེད་ཡེ་ཤེས་སྒྱུ་མའི་རོལ་གར་ལས། །ཕྱི་ནང་གསང་
བའི་རིམས་ནད་དགྲ་སྡེའི་ཚོགས། །ཡོངས་སུ་འཇོམས་པའི་རྒྱལ་
ཐབས་ལ་རོལ་བ། །གཉེན་གཅིག་དྲང་སྲོང་དེ་ཡིས་ཤིས་པ་
སྩོལ། །དེ་ལ་འདིར་སྨན་པའི་རྒྱལ་བོ་འཚོ་བྱེད་གཞོན་ནུ་ཞེས་
ཡོངས་སུ་གྲགས་པ་དེ་ཉིད་ཀྱི་ཐུན་མོང་གི་རྣམ་པར་ཐར་བ་མདོ་
ཙམ་ཞིག་བརྗོད་པར་བྱ་སྟེ། འདི་ལྟར་སངས་རྒྱས་བཅོམ་ལྡན་
འདས་ཤཱཀྱ་ཐུབ་པ་ཞལ་བཞུགས་པའི་དུས་ཙམ་ན། འཕགས་ཡུལ་
གྱི་ཡུལ་མ་ག་དྷཱིའི་རྒྱལ་བོ་བཟོ་སྦྱངས་གཟུགས་ཅན་སྙིང་བོ་ལ་སྲས་
གསུམ་ཡོད་དེ། ཁབ་ཀྱི་བཙུན་མོ་ལས་བཙས་པ་རྒྱལ་བུ་མ་སྐྱེས་
དགྲ། ཡངས་པ་ཅན་གྱི་ཨར་མ་སྐྱོང་མ་ལས་བཙས་པ་རྒྱལ་བུ་
གཞོན་ནུ་འཇིགས་མེད། རྒྱལ་བོའི་ཁབ་ཀྱི་ཁྱིམ་བདག་ཅིག་གི་

[436] །
རྒྱལ་བུ་གཞོན་ནུ་འཇིགས་མེད་དང་འཚོ་བྱེད་གཞོན་ནུ་གཉིས་ཆེན་
པོར་གྱུར་པ་ན། འཚོ་བྱེད་གཞོན་ནུས། གཞོན་ནུ་འཇིགས་མེད་
ལ་སྨྲས་པ། བདག་ཅག་གི་ནི་བོ་རྒྱལ་བུ་མ་སྐྱེས་དགྲ་ནི་རྒྱལ་བོར་
འགྱུར་གྱི། བདག་ཅག་གིས་བཟོ་ཆུང་ཟད་བསླབ་ན། བདག་
ཅག་གི་ཕྱི་དུས་ཀྱི་འཚོ་བར་འགྱུར་རོ། །ཞེས་དེ་གཉིས་ཀྱིས་དེ་
ལྟར་གྲོས་བྱས་པ་ལས། གཞོན་ནུ་འཇིགས་མེད་ཀྱིས་ཤིང་རྟ་བཟོ་
མཁན་དག་མཐོང་བའི་རྐྱེན་བྱས། བདག་གིས་ཡབ་ལ་ཞུས་ནས་
ཤིང་རྟ་བཟོ་བ་བསླབ་སྙམ་ནས། ཡབ་གཟུགས་ཅན་སྙིང་བོ་ལ་
ཞུས་པས། རྒྱལ་བོས་བཀས་གནང་སྟེ། ཤིང་རྟ་བཟོ་བ་བསླབ་
པར་བརྩམས་སོ། །འཚོ་བྱེད་གཞོན་ནུས། སྨན་པ་གོས་དཀར་
པོ་གོན་པ། མི་གོས་དཀར་པོ་གོན་པ་རྣམས་ཀྱིས་བསྐོར་ཏེ་རྒྱལ་
བོའི་ཕོ་བྲང་དུ་ཞུགས་པ་མཐོང་ནས། གཞན་དག་ལ་དྲིས་པ་
འདི་སུ་ཞིག་རེད། དེ་དག་གིས་སྨན་པ་རེད་ཟེར། འཚོ་བྱེད་
གཞོན་ནུས་བསམས་པ་བདག་གིས་སྨན་དཔྱད་བསླབ་པར་བྱ་སྙམ་
ནས། དེ་ཕའི་གམ་དུ་སོང་སྟེ། ལྷ་གནང་བར་མཛོད་ཅིག་
བདག་གིས་སྨན་དཔྱད་བསླབ་ལགས་སོ། །ཞེས་ཞུས། རྒྱལ་
བོས་སྨྲས་པ། ཁྱོད་རྒྱལ་བོའི་སྲས་ཡིན་ན་སྨན་དཔྱད་ཀྱིས་ཅི་བྱ་
འཚོ་བྱེད་གཞོན་ནུས། རྒྱལ་བོའི་བུས་ནི་བཟོ་ཐམས་ཅད་བསླབ་

[437] ཕས་བུ་གལ་ཏེ་དེ་ལྟ་ན་སློབས་ཤིག་
ཅེས་བཀའ་ཐོབ་སྟེ་དེས་སྨན་དཔྱད་སློབ་པར་བརྩམས་ཏེ་བསླབ་པ་
ན་སྨན་དཔྱད་ལོབས་ནས་མཁས་པར་གྱུར་ནའང། དེས་ཀླད་
པའི་ཐོད་པ་དབྱེ་བའི་དཔྱད་མ་ཤེས། དེས་ཡུལ་རྡོ་འཇོག་ན་སྨན་
པའི་རྒྱལ་བོ་རྒྱུན་ཤེས་ཀྱི་བུ་ཞེས་བྱ་བ་ཡོད་པ་དེས་ཀླད་པའི་ཐོད་
པ་འབྱེད་པའི་དཔྱད་ཤེས་སོ། །ཞེས་ཐོས་ནས། དེ་ཡབ་རྒྱལ་
བོའི་དྲུང་དུ་སོང་སྟེ་སྨྲས་པ། ལྷ་རྡོ་འཇོག་ཏུ་མཆིའོ། །རྒྱལ་
བོས་ཅི་ཞིག་གི་ཕྱིར། དེས་ཡུལ་དེ་ན་སྨན་པའི་རྒྱལ་བོ་རྒྱུན་
ཤེས་ཀྱི་བུ་ཞེས་བགྱི་བ་མཆིས་ཏེ། དེས་ཀླད་པའི་ཐོད་པ་འབྱེད་
པའི་དཔྱད་འཚལ་བས་དེ་སློབ་ཏུ་མཆིའོ། །རྒྱལ་བོས་སྨྲས་པ་
བུ་ཁྱོད་འདིས་འདིས་འྪོའམ་ཟེར། དེས་ལྷ་ཡང་ན་ནི་དཔྱད་མི་བསླབ་
ཡང་ན་ནི་ལེགས་པར་བསླབ་པར་བགྱིའོ། །རྒྱལ་བོས་བུ་གལ་ཏེ་
དེ་ལྟ་ན་སོངས་ཤིག་ཅེས་དགོངས་པ་བསྩལ་ནས་ཡུལ་རྡོ་འཇོག་གི་
རྒྱལ་བོ་པདྨའི་སྙིང་བོ་ལ་ཡི་གེ་སྤྲིངས་པ། བདག་གི་བུ་འདི་སྨན་
དཔྱད་སློབ་ཏུ་རྒྱུན་ཤེས་ཀྱི་བུའི་དྲུང་དུ་འོང་གིས། འདིའི་དགོས་
པ་ཐམས་ཅད་ཁྱོད་ཀྱིས་སྦྱོར་ཅིག་ཅེས་བྲིས། འཚོ་བྱེད་གཞོན་
ནུ་རིམ་གྱིས་ཡུལ་རྡོ་འཇོག་ཏུ་ཕྱིན་པ་དང། རྒྱལ་བོ་པདྨའི་སྙིང་
བོས་ཀྱང་སྤྲིངས་ཡིག་བཀླགས་ཏེ་རྒྱུན་ཤེས་ཀྱི་བུ་ལ་གཏད་ནས་
རྒྱལ་བོའི་བུ་འདི་ཁྱོད་ཀྱི་དྲུང་དུ་ཆེད་དུ་འོངས་ཀྱིས་འདི་ལ་སྨན་

[438] རྒྱུན་ཤེས་ཀྱི་བུས་འཚོ་བྱེད་
ལ་སྨན་དཔྱད་སྟོན་པར་བྱེད་པ་ན། སློབ་དཔོན་དེས་ཉུང་ཟད་
ཅིག་བསྟན་ཀྱང་འཚོ་བྱེད་ཀྱིས་ཁྱད་པར་དང་བཅས་པ་ལོབས་
སོ། །
རྒྱུན་ཤེས་ཀྱི་བུའི་ཀུན་ཏུ་སྤྱོད་པ་ནི་གང་གི་ཚེ་ནད་པ་ལྟར་
འགྲོ་བའི་ཚོ་བྲམ་ཟེའི་ཁྱེའུ་ཞིག་ཁྲིད་དེ་འགྲོ་བ་ཡིན་པས་དུས་
གཞན་ཞིག་ན་འཚོ་བྱེད་ཁྲིད་དེ་སོང་ནས་ནད་པ་ལ་བལྟས་ཏེ་དེས་
སྨན་འདི་དག་བྱིན་ཅིག་ཅེས་སྨྲས་ནས་སྒོར་བྱུང་ངོ། །འཚོ་བྱེད་
ཀྱིས་བསམས་པ། འདི་ནི་མཁན་པོས་ཉེས་ཏེ། གལ་ཏེ་འདིས་
སྨན་འདི་ཟོས་ན་དེང་ཉིད་དུ་འཆི་བར་འགྱུར་ཏེ། མཁན་པོས་
བསྟན་པ་ནི་ལེགས་པ་མ་ཡིན་ཕྱིས་ཐབས་ཤིག་བྱའོ་སྙམ་ནས། དེ་
རྒྱུན་ཤེས་ཀྱི་བུ་དང་ལྷན་ཅིག་ཏུ་སྒོར་བྱུང་ཡང་སླར་ནང་དུ་ཞུགས་
ཏེ། མཁན་པོས་འདི་སྐད་ཅེས་གསུང་ངོ། །ཁོ་བོས་སྨན་
བསྟན་པ་གང་ཡིན་པ་དེ་མ་སྦྱིན་པར་འདི་དང་འདི་དག་བྱིན་ཅིག་
ཅེས་ཟེར་རོ། །ནད་པ་དེས་དེ་བཞིན་དུ་བྱས་པས་སོས་པར་གྱུར་
ཏོ། །ཇི་ཙམ་ཉི་མ་གཞན་ཞིག་ན་རྒྱུན་ཤེས་ཀྱི་བུ་ནད་པ་དེའི་
ཁྱིམ་དུ་སོང་ནས། ན་བ་ཇི་ལྟར་སོས་པར་གྱུར་པ་དྲིས་ནས་
སང་ཡང་སྨན་དེ་ཉིད་བྱིན་ཅིག་ཟེར། ཁྱིམ་མི་དེ་དག་གིས་ཅི་སྔ་
མ་ལགས་སམ། འོན་ཏེ་སླད་ཀྱིས་བསྟན་པ་ལགས་ཞེས་ཞུས་

[439] དེ་དག་
གིས་སྨྲས་པ། འདི་དག་ནི་ཁྱོད་ཀྱིས་མངོན་སུམ་དུ་བསྟན་ཏོ། །
འདི་ནི་འཚོ་བྱེད་ལ་འཕྲིན་སྤྲིངས་པ་རེད་ཟེར། དེས་བསམས་པ་
བདག་གིས་ཉེས་ཀྱིས་འཚོ་བྱེད་ནི་ཤེས་རབ་ཅན་ཡིན་ནོ་སྙམ་ནས་
སྨྲས་པ། འཚོ་བྱེད་ཀྱིས་བསྟན་པ་གང་ཡིན་པ་དེ་བྱིན་ཅིག་ཟེར་
དེ་ནས་རྒྱུན་ཤེས་ཀྱི་བུ་འཚོ་བྱེད་ལ་དགའ་བ་སྐྱེས་པས་དེ་གང་དུ་
འགྲོ་བ་དེར་འཚོ་བྱེད་ཁྲིད་དོ། །བྲམ་ཟེའི་ཁྱེའུ་གཞན་རྣམས་
ཀྱིས་སྨྲས་པ། མཁན་པོ་ཁྱོད་རྒྱལ་བོའི་བུའོ་སྙམ་ནས་འདི་ལ་ནི་
སྤྲོ་བས་སྟོན་པར་མཛད་ཀྱི། བདག་ཅག་ལ་ནི་མི་མཛད་དོ་ཟེར་
མཁན་པོས་སྨྲས་པ། འཚོ་བྱེད་ནི་ཤེས་རབ་ཅན་ཡིན་པས་ངས་
བསྟན་པ་གང་ཡིན་པ་དེ་རང་གིས་རྣམ་པར་འབྱེད་ནུས་ཀྱི་ཁྱེད་
ཅག་གིས་ནི་དེ་ལྟ་མ་ཡིན་ནོ་ཟེར། དེ་རྣམས་ཀྱིས་སྨྲས་པ། མཁན་
པོས་ཇི་ལྟར་མཁྱེན། མཁན་པོས་གལ་ཏེ་དེ་ལྟ་ན་ངས་ཁྱེད་ཅག་
གིས་མངོན་སུམ་དུ་རིག་པར་བྱའོ། །ཞེས་སྨྲས་ནས་དུས་གཞན་
ཞིག་ན། མཁན་པོས་བྲམ་ཟེའི་ཁྱེའུ་རྣམས་ལ་མི་རེ་རེ་ལ་
ཁྱོད་ཀྱིས་རྫས་ཆེ་གེ་མོ་ཞིག་གི་རིན་དྲིས་ཤིག་ཁྱོད་ཀྱིས་ནི་རྫས་
གཞན་ཞིག་ཆེ་གེ་མོའི་རིན་དྲིས་ཤིག་ཅེས་དེ་རྣམས་ཚོང་འདུས་སུ་
བཏང། འཚོ་བྱེད་ལའང་ཁྱོད་ཀྱིས་ཀྱང་རྫས་ཆེ་གེ་མོ་ཞིག་གི་
རིན་དྲིས་ཤིག་ཅེས་བསྒོས། དེ་ཐམས་ཅད་ཚོང་འདུས་སུ་ཕྱིན་

[440] བྲམ་ཟེའི་ཁྱེའུ་རྣམས་ཀྱིས་མཁན་པོས་ཇི་སྐད་བསྟན་པ་ཁོ་
ནའི་རིན་དྲིས་ཀྱི་གཞན་མ་དྲིས་སོ། །འཚོ་བྱེད་ཀྱིས་ཀྱང་ཇི་སྐད་
བསྟན་པ་བཞིན་བྱས་ནས་བསམ་པ་གལ་ཏེ་མཁན་པོས་རྫས་གཞན་
གྱིས་རིན་འདྲི་བར་བྱས་ན་བདག་གིས་ཇི་སྐད་བརྗོད་པར་བྱ། ཐམས་
ཅད་དུ་རྫས་ཐམས་ཅད་ཀྱི་རིན་དྲིའོ་སྙམ་ནས་དྲིས་སོ། །དེ་དག་
ཐམས་ཅད་མཁན་པོའི་དྲུང་དུ་སོང་ནས། མཁན་པོས་སྔར་ཇི་
སྐད་བསྟན་པའི་རྫས་དེ་དག་གི་རིན་སྨྲས་སོ། །རྒྱུན་ཤེས་ཀྱི་བུས་
མ་བསྟན་པའི་རྫས་ཀྱི་རིན་དྲི་བར་བརྩམས་ཏེ། བྲམ་ཟེའི་ཁྱེའུ་
ཞིག་ལ་རྫས་ཆེ་གེ་མོ་ཞིག་གི་རིན་ཇི་ཙམ། དེས་སྨྲས་པ་མ་འཚལ་
ལོ། །གཞན་དག་ལ་དྲིས་པ། སྨྲས་པ་མ་འཚལ་ལགས་སོ། །
འཚོ་བྱེད་ལ་དྲིས་པ་དང་དེས་རྫས་ཐམས་ཅད་ཀྱི་རིན་སྨྲས་སོ། །
རྒྱུན་ཤེས་ཀྱི་བུས་སྨྲས་པ། བྲམ་ཟེའི་ཁྱེའུ་རྣམས་ཀྱིས་ཐོས་སམ་
དེ་དག་གིས་ཐོས་ལགས་སོ་ཟེར། ངས་འཚོ་བྱེད་ནི་ཤེས་རབ་ཅན་
ཡིན་ཏེ་ཅུང་ཟད་བསྟན་ན་ཡང་དེ་ལ་རང་གིས་རྣམ་པར་འབྱེད་
ནུས་སོ་ཞེས་སྨྲས་པ་ནི་དོན་དེ་ཡིན་ནོ། །གཞན་མཁན་པོས་ཡང་
མངོན་སུམ་དུ་བྱའོ་ཞེས་དེ་རྣམས་ལ་སྨྲས་པ། ཐང་ཤིང་ཅན་གྱི་
རིར་དོང་ལ་སྨན་མ་ཡིན་པ་དེ་དག་ཁྱེར་ཏེ་ཤོག་ཅིག་དེ་དག་ཐང་
ཤིང་ཅན་གྱི་རི་ལ་དོང་ནས། གཞན་རྣམས་ཀྱིས་སྨན་མ་ཡིན་སྙམ་
པ་གང་དང་གང་བཏུས་སོ། །འཚོ་བྱེད་ཀྱིས་བསམ་པ་སྨན་མ་

[441] དེས་འདམ་བུ་མདའ་
རྒྱུའི་རྩ་བ་དང། རྡོའི་དུམ་བུ་ཞིག་བླངས་སོ། །ཇི་ཙམ་ན་དེ་
དག་ལམ་གྱི་ཕྱེད་ན་སླེབས་ཚེ། ཕྱུགས་རྫི་མོ་ཞིག་གི་མིག་ན་ནས་
ཞོའི་བུམ་པ་དང་ཕྲུམ་ཚུད་ འོ་མ་དང་དར་བ་བསྐོལ་བའི་སྙིགས་
མ།  ཁྱེར་ཏེ་རྒྱུན་ཤེས་ཀྱི་བུའི་དྲུང་དུ་འགྲོ་བ་དང་འཕྲད། འཚོ་
བྱེད་ཀྱིས་གང་དུ་འགྲོ། ཅེས་དྲིས་པས། དེས་ཞིབ་པར་སྨྲས་
འཚོ་བྱེད་ཀྱིས་གནས་དེ་ཉིད་ན་ཡོད་པའི་སྨན་ཞིག་བླངས་ནས་
དཔྱད་བྱས་པས། དེ་མོད་ལ་སོས་པར་གྱུར་ཏོ། །དེ་དགའ་བ་
སྐྱེས་ནས་སྨྲས་པ། ཞོའི་བུམ་པ་དང་ཕྲུམ་ཚུད་འདི་ཁྱོད་སྣོམས་
ཤིག་འཚོ་བྱེད་ཀྱིས་ཕྲུམ་ཚུད་བླངས་ཏེ། ཞོའི་བུམ་པ་དེ་ཉིད་ལ་
ཕར་བྱིན། ཕྲུམ་ཚུད་དེ་ཁྱེར་ཏེ་སོང་བ་ལས་ཇི་ཙམ་ན་བྲམ་ཟེའི་
ཁྱེའུ་རྣམས་ཀྱིས་ལམ་གྱི་དབུས་ན་གླང་བོ་ཆེའི་རྗེས་ཞིག་མཐོང་
ནས། དེ་རྣམས་ཀྱིས་དེ་ལ་བརྟག་པར་བརྩམས་པ་དང། འཚོ་
བྱེད་ཀྱང་འོངས་ནས་སྨྲས་པ། འདི་ཅི་ཡིན། གླང་པོ་ཆེའི་རྗེས་
སོ། །འཚོ་བྱེད་ཀྱིས་འདི་གླང་བོ་ཆེའི་རྗེས་མ་ཡིན་གྱི། འདི་ནི་
བལ་གླང་མོའི་རྗེས་ཡིན་ཏེ། དེ་ཡང་མིག་གཡས་པ་ཞར་བ་དེ་
རིང་ཁོ་ནར་གླང་པོ་ཆེའི་ཕྲུ་གུ་འབྱུང་བར་འགྱུར་བ་ཞིག་ཡིན་ལ་
དེ་ལ་ཞོན་པ་ནི་བུད་མེད་ཡིན་ལ། དེ་ཡང་མིག་གཡས་པ་ཞར་བ་
སྤྲུམ་མ་དེ་རིང་ཉིད་དུ་བུ་ཕོ་བཙའ་བར་འགྱུར་བ་ཞིག་ཡིན་ནོ། །

[442] ཅི་ཙམ་ན་དེ་དག་རྒྱུན་ཤེས་ཀྱི་བུའི་དྲུང་དུ་འོངས་
ནས་གང་གིས་གང་ཁྱེར་ཏེ་འོངས་པའི་རྫས་དག་བསྟན་ཏོ། །
རྒྱུན་ཤེས་ཀྱི་བུས་སྨྲས་པ། བྲམ་ཟེའི་ཁྱེའུ་དག་འདི་ཐམས་ཅད་ནི་
སྨན་ཡིན་ཏེ། ཆེ་གེ་མོ་འདི་ནི་ནད་ཆེ་གེ་མོ་ལ་ཕན་པའི་སྨན་ཡིན་
ལ་དེ་བཞིན་དུ་གཞན་དག་ཀྱང་འདི་དང་འདིའི་སྨན་ཡིན་ནོ་ཞེས་
སྨྲས་ནས། འཚོ་བྱེད་ལ་དྲིས་པ་ཁྱོད་ཀྱིས་ཅི་ཁྱེར་ཏེ་འོངས་
འཚོ་བྱེད་ཀྱིས་སྨྲས་པ། མཁན་པོ་ཐམས་ཅད་སྨན་ལགས་ཏེ་
སྨན་མ་ལགས་པ་ནི་ཅི་ཡང་མ་མཆིས་སོ། འོན་ཀྱང་བདག་གིས་
འདམ་བུ་རྩ་རུའི་རྩ་བ་དང། རྡོའི་དུམ་བུ་དང་ཕྲུམ་ཚུད་ཅི་
འཚལ་ཏེ་མཆིས་སོ། །འདི་དག་ཅི་ལ་དགོས་ན། སྡིག་པས།  སྡིག་
པ་ར་ཙ།  ཟིན་པ་ལ་འདམ་བུ་མདའ་རྒྱུའི་རྩ་བའི་དུད་པས་བདུག་
གོ་ཕྲུམ་ཚུད་ཀྱིས་ནི་གླན་པར་བགྱིའོ། །རྡོའི་དུམ་བུ་ནི་སྟོན་
ཁའི་དུས་ན་ཞོའི་བུམ་པ་འཆག་པར་འགྱུར་རོ་ཟེར།  ཞོ་ལེགས་
པར་འཆག་བྱེད་ཀྱི་རྫས་ཤིག་ཡིན་ནམ།   རྒྱུན་ཤེས་ཀྱི་བུ་འཛུམ་
པ་དང། བྲམ་ཟེའི་ཁྱེའུ་རྣམས་ཀྱིས་བསམ་པ། མཁན་པོ་ནི་
འདི་ལ་ཁྲོས་སོ་སྙམ་ནས་དེ་རྣམས་ཀྱིས་སྨྲས་པ། མཁན་པོ་འདི་
གཅིག་པུས་འདི་ལྟར་སྙམ་མམ། བདག་ཅག་མཆི་བ་ན་ལམ་གྱི་
དབུས་སུ་གླང་བོ་ཆེའི་རྗེས་ཤིག་མཐོང་བ་ན་འདི་བ་ལ་གླང་མོའི་
རྗེས་ཡིན་ཏེ། དེ་ཡང་མིག་གཡས་པ་ཞར་བ་སྤྲུམ་མ་དེ་རིང་ཁོ་

[443] དེ་ལ་
ཞོན་པ་ནི་བུད་མེད་ཡིན་ལ་དེ་ཡང་མིག་གཡས་པ་ཞར་བ་སྦྲུམ་མ་
དེ་རིང་ཉིད་དུ་བུ་ཕོ་བཙའ་བར་འགྱུར་རོ་ཞེས་མཆིའོ། །རྒྱུན་
ཤེས་ཀྱི་བུས་དྲིས་པ་འཚོ་བྱེད་བདེན་ནམ། མཁན་པོ་མད་དོ་
དེ་བལ་གླང་མོའི་རྗེས་ཡིན་པ་ཇི་ལྟར་ཤེས། དེས་སྨྲས་པ། མཁན་
པོ་བདག་ནི་རྒྱལ་བོའི་རིགས་ལས་ཆེན་པོར་གྱུར་པ་ལགས་ན་ཅི་སྟེ་
མ་འཚལ། གླང་བོ་ཆེའི་རྗེས་ནི་ཟླུམ་མོ། བལ་གླང་མོའི་རྗེས་ནི་
ཆུར་རིང་ངོ། མིག་གཡས་པ་ཞར་བ་ནི་ཇི་ལྟར་ཤེས། གཡོན་
ཕྱོགས་སུ་རན་འཚལ་ཞིང་མཆིས་པ་ལགས་སོ། །གཡོན་ཕྱོགས་
ཀྱི་རྩྭ་ལེགས་པ་དག་ཟོས་ནས་གཡོན་ཕྱོགས་སུ་སོང་བའི་དོན། སྦྲུམ་
མ་ཇི་ལྟར་ཤེས། རྐང་བ་གཉིས་གནོན་ཅིང་མཆིས་པས་སོ། །དེང་
ཁོ་ནར་འབྲང་བར་འགྱུར་བ་ བཙའ་བ།  ཇི་ལྟར་ཤེས། གཅིན་
བེའུ་སྣབས་དང་བཅས་པ་འབྱུང་བས་སོ། །གླང་བོ་ཆེའི་ཕྲུ་གུ་ཕོ་
ཡིན་པ་ཇི་ལྟར་ཤེས། རྐང་བ་གཡས་པ་ལྷག་པར་གནོན་ཅིང་
མཆིས་པས་སོ། །དེ་ལ་བུད་མེད་ཞོན་པ་ཇི་ལྟར་ཤེས། བབས་
ནས་རྐང་བའི་བར་དུ་གཅུས་པ་ལས་སོ། །དེ་ཡང་མིག་གཡས་པ་
ཞར་བ་ཇི་ལྟར་ཤེས། གཡོན་ཕྱོགས་སུ་མེ་ཏོག་འཐུ་ཞིང་མཆིས་
པས་སོ། །དེ་ཡང་སྦྲུམ་མ་ཇི་ལྟར་ཤེས། དེའི་རྐང་བའི་རྟིང་བ་
ཕལ་ཆེར་གནོན་ཅིང་མཆིས་པས་སོ། །དེང་ཁོ་ནར་བཙའ་བར་

[444] གཅིན་ལྗན་ལྗིན་དང་བཅས་ཏེ་འབྱུང་བ་
ལས་སོ། །དེ་ལྟར་ལགས། གལ་ཏེ་མཁན་པོ་ཐུགས་མི་ཆེས་ན་
མགྲོན་པོ་དེ་གནས་པའི་ཕྱོགས་དེར་བམ་ཟེའི་ཁྱེའུ་འགའ་ཞིག་བལྟ་
རུ་མངག་ཏུ་གསོལ། མཁན་པོས་བྲམ་ཟེའི་ཁྱེའུ་ཞིག་བཏང་ནས་
ལྟར་བཅུག་པས། འཚོ་བྱེད་ཇི་སྐད་སྨྲས་པ་བཞིན་དུ་གྱུར་ཏོ། །
རྒྱུན་ཤེས་ཀྱི་བུས་བྲམ་ཟེའི་ཁྱེའུ་རྣམས་ལ་སྨྲས་པ། བྲམ་ཟེའི་ཁྱེའུ་
དག་ཁྱེད་ཅག་གིས་ཐོས་སམ། འཚོ་བྱེད་ནི་དེ་འདྲ་ཤེས་རབ་ཅན་
ནོ།།
འཚོ་བྱེད་ཀྱི་ཀླད་པའི་ཐོད་པ་འབྱེད་པའི་དཔྱད་མ་
གཏོགས་པ་ཐམས་ཅད་བསླབས་སོ། །ཇི་ཙམ་ན་མི་ཞིག་ཀླད་
ནད་ཀྱིས་ཐེབས་ནས་རྒྱུན་ཤེས་ཀྱི་བུའི་དྲུང་དུ་སོང་སྟེ་སྨྲས་པ་
རྒྱུན་ཤེས་གྱི་བུ། བདག་ལ་དཔྱད་མཛོད་ཅིག་དེས་སྨྲས་པ། ཀྱེ་
ནང་རྗེ་དེ་རིང་དོང་རྐོས་ལ་ལྕི་བ་དག་སྟ་གོན་གྱིས་ཤིག་དང་སང་
བདག་གིས་ཁྱོད་ལ་དཔྱད་བྱའོ། །འཚོ་བྱེད་ཀྱིས་དེ་ཐོས་ནས་
ནད་པ་དེའི་ཕྱི་བཞིན་སོང་སྟེ། ཀྱེ་ནང་རྗེ་བདག་གིས་ཅུང་ཟད་
བསླབས་པ་གང་ཡིན་པ་དེ་ཐམས་ཅད་ནི་སེམས་ཅན་ལ་ཕན་པའི་
ཕྱིར་ཡིན་ན། བདག་གིས་ཀླད་པའི་ཐོད་པ་དབྱེ་བ་མ་བསླབས་
ཀྱིས། སང་ཁྱོད་ལ་དཔྱད་བྱེད་པའི་སྐབས་ཇི་ལྟར་བྱེད་བལྟ་
དགོས་པས། ཁྱེད་ཀྱིས་བདག་དབེན་པ་ཞིག་ཏུ་ཞོག་དེས་སྨྲས་

[445] དེ་བཞིན་དུ་བགྱིའོ། །དེས་ལྐོག་ཏུ་འཚོ་བྱེད་ཁྲིད་དེ་ཁྱིམ་
གྱི་ཕྱོགས་དབེན་པ་ཞིག་ཏུ་བཞག་དེ་ནས་རྒྱུན་ཤེས་གྱི་བུ་འོངས་
ནས་མི་དེ་དོང་དུ་བཅུག་སྟེ་ཐོད་པ་དབྱེ་བའི་དཔྱད་ཀྱིས་ཐོད་པ་ཕྱེ་
ནས་སྐམ་པས་སྲིན་བུ་དེ་ལེན་པར་བརྩམས་པ་ན་འཚོ་བྱེད་ཀྱིས་
མཁན་པོ་གཟུ་ལུམས་སུ་མ་ལེན་རིགས་ཀྱི་བུ་འདི་དེང་ཉིད་དུ་
འགུམ་པར་འགྱུར་རོ། །ཞེས་སྨྲས་པས། མཁན་པོས་འཚོ་བྱེད་
འོངས་སམ། མཁན་པོ་བདག་མཆིས་སོ། །མཁན་པོས་སྲོག་
ཆགས་འདི་ཇི་ལྟར་བླངས་པར་བྱ་ཟེར། འཚོ་བྱེད་ཀྱིས་མཁན་པོ་
སྐམ་པ་ཚ་བར་མཛད་དེ་རྒྱབ་ཏུ་རེག་ནས་རྐང་ལག་འཁུམ་པར་
གྱུར་བ་དང་དེ་ནས་བོར་ཅིག་ཅེས་སྨྲས་པ་ལྟར་བྱས་པས་ནད་པ་
དེ་སོས་པར་གྱུར་ཏོ། །རྒྱུན་ཤེས་ཀྱི་བུས་སྨྲས་པ། འཚོ་བྱེད་ཁོ་
བོ་ཤིན་ཏུ་མགུ་བར་གྱུར་གྱིས་ཁྱེད་ཀྱིས་ཁྲུས་བྱོས་ལ་ཤོག་ཅིག་དང་
ཀླད་པའི་ཐོད་པ་འབྱེད་པའི་དཔྱད་སྦྱིན་ནོ། །འཚོ་བྱེད་ཀྱིས་
ཁྲུས་བྱས་ནས་འོངས་པ་དང་དེས་དེ་དེ་ལ་ཀླད་པའི་ཐོད་པ་འབྱེད་
པའི་དཔྱད་བྱིན་ནས་སྨྲས་པ། འཚོ་བྱེད་བདག་ཅག་ནི་འདིས་
འཚོ་བ་ཡིན་གྱིས། ཡུལ་འདིར་ཁྱེད་ཀྱིས་མ་བྱ་ཞིག་འཚོ་བྱེད་
ཀྱིས་རྒྱུན་ཤེས་ཀྱི་བུ་ལ་མཁན་པོ་དེ་ལྟར་བགྱིའོ་ཟེར་ནས་རྒྱུན་ཤེས་
ཀྱི་བུ་ལ་ཕྱག་བྱས་ནས་རྒྱལ་བོ་པད་མའི་སྙིང་བོའི་དྲུང་དུ་སོང་སྟེ་
ཕྱག་བྱས་ནས། བདག་གིས་སྨན་དཔྱད་བསླབས་ལགས་ཀྱིས་

[446] ཞེས་སྨྲས། དེའི་ཚེ་རྒྱལ་བོ་པད་མའི་སྙིང་བོ་དང་མི་
མཐུན་པ་མཐའ་འཁོབ་པ་སྐྱ་བསེང་ཞེས་བྱ་བ་དག་ཅིག་ཡོད། རྒྱལ་
པོས་སྨྲས་པ། འཚོ་བྱེད་བདག་དང་མི་མཐུན་པ་མཐའ་འཁོབ་པ་
སྐྱ་བསེང་ཞེས་བྱ་བ་ཞིག་ཡོད། ཁྱོད་ནི་ཤེས་རབ་ཅན་དང་ནུས་
པ་ཅན་ཡིན་པས་རེ་ཞིག་དེ་ཕོབ་ལ་ཕྱིས་སོང་ཞིག་ཟེར་བ་འཚོ་བྱེད་
ཀྱིས་ཀྱང་ཁས་བླངས་པ་དང། རྒྱལ་བོ་དེས་དཔུང་གི་ཚོགས་
ཡན་ལག་བཞི་བོ་བསྡུས་ཏེ་བཏང་བ་ལས་དེས་མཐའ་འཁོབ་པ་སྐྱ་
བསེང་དེ་རྣམས་ཕབ་ནས་གཏེ་བོ་བཟུང་དཔུང་བླངས་ཏེ་སླར་བདེ་
བར་འོངས་ནས་ཁྱེར་ཏེ་འོངས་པ་དེ་བཞིན་དུ་རྒྱལ་བོ་ལ་ཕུལ་བ་
དང། དེ་ཤིན་ཏུ་དགའ་ནས་རྗེས་སུ་ཡི་རངས་ཏེ་བྱ་དགའ་
གནང་བ་དག་འཚོ་བྱེད་ཀྱིས་རྒྱུན་ཤེས་ཀྱི་བུ་ལ་ཕུལ་ཏོ། །དེ་
ནས་འཚོ་བྱེད་འགྲོ་བར་བརྩམས་ཏེ་རིམ་གྱིས་གྲོང་ཁྱེར་བཟང་བྱེད་
དུ་ཕྱིན་ནས་དེ་ཉིད་དུ་དབྱར་གནས་ཏེ། འབྱུང་པོ་ཐམས་ཅད་ཀྱི་
སྐད་ཅེས་བྱ་བའི་བསྟན་བཅོས་བསླབས། གྲོང་ཁྱེར་བཟང་བྱེད་
ནས་ཆས་ཏེ་འགྲོ་བའི་ཚེ་ལམ་དུ་མི་ཞིག་གིས་ཤིང་ཁུར་གཅིག་
འཁུར་ནས་གྲོང་ཁྱེར་དུ་འཇུག་པ་དེའི་རུས་པ་དང་པགས་པ་ཁྲག་
དང་རྩ་དང་བཅས་པ་མཐོང་བ། འཚོ་བྱེད་ཀྱིས་མཐོང་ནས་
དེ་ལ་སྨྲས་པ། ཀྱེ་ནང་རྗེ་ཅི་ཞིག་གིས་གནས་སྐབས་འདི་ལྟ་བུར་
གྱུར། དེས་སྨྲས་པ། བདག་གིས་ཀྱང་མི་ཤེས་ཤིང་ཁུར་འདི་

[447] །འཚོ་བྱེད་
ནི་ཤིང་བརྟག་པ་ལ་མཁས་པ་ཡིན་པས། ཀྱེ་ནང་རྗེ་ཤིང་ཁུར་
འདི་འཚོང་ངམ། དེས་འཚོང་ངོ། །རིན་ཇི་ཙམ། ཀར་ཥ་པ་
ཎ་ལྔ་བརྒྱའོ། །འཚོ་བྱེད་ཀྱིས་དེ་ཉོས་ནས་བལྟས་པ་ན། ཤིང་
དེའི་ནང་དུ་འབྱུང་པོ་ཐམས་ཅད་དང་བར་བྱེད་པ་ཞེས་བྱ་བའི་
ནོར་བུ་ཡོད་པ་མཐོང། དེའི་མཐུ་ནི་འདི་འདྲ་སྟེ། གང་གི་ཚེ་
ནད་པའི་མདུན་དུ་བཞག་པ་དེའི་ཚེ་མར་མེ་ཁྱིམ་ན་ཡོད་པའི་རྫས་
བཞིན་དུ་ནད་དེ་ལྟ་བ་བཞིན་དུ་སྣང་ངོ། །དེ་རིམ་གྱིས་ཨུ་དུམ་
ཝ་རར་ཕྱིན་པ་དང། དེ་ན་མི་བྲེས་འབྲུ་འཇལ་བ་ཞིག་ཡོད་པ་
དེས་གཞལ་ནས་བྲེས་མགོ་ལ་བསྣུན་པ་འཚོ་བྱེད་ཀྱིས་མཐོང་ནས་
སྨྲས་པ། ཀྱེ་ནང་རྗེ་ཅིའི་ཕྱིར་དེ་ལྟར་བྱེད། དེས་བདག་གི་ཀླད་
པ་ལྷག་པར་གཡའ་བོ་ཟེར། ཚུར་ཤོག་བལྟའོ་ཞེས་དེས་དེ་བསྙལ་
ནས་ཀླད་པ་ལ་བལྟས། དེ་ནས་འཚོ་བྱེད་ཀྱིས་འབྱུང་བོ་ཐམས་
ཅད་དང་བར་བྱེད་པའི་ནོར་བུ་དེ་ཀླད་པའི་སྟེང་དུ་བཞག་པ་དང་
ཇི་ཙམ་ན་སྲིན་གྱི་མེད་ཅིག་སྣང་ངོ། །ཀྱེ་ནང་རྗེ་ཁྱེད་ཀྱི་ཀླད་
པ་ན་སྲིན་གྱི་མེད་ཡོད་དོ། །དེས་འཚོ་བྱེད་ཀྱི་རྐང་བ་གཉིས་
ལ་གཏུགས་ཏེ་སྨྲས་པ། བདག་ལ་དཔྱད་མཛོད་ཅིག་འཚོ་བྱེད་
ཀྱིས་ཁས་བླངས་ཏེ་བསམས་པ། མཁན་པོས་ཇི་སྐད་བསྟན་པ་དེ་
བཞིན་དུ་འདིའི་དཔྱད་བྱའོ་སྙམ་ནས་དེ་ལ་སྨྲས་པ། ཀྱེ་ནང་རྗེ་

[448]
དཔྱད་བྱའོ། །དེས་དེ་བཞིན་སྟ་གོན་བྱས། འཚོ་བྱེད་ཀྱིས་དེའི་
ཕྱི་ཉིན་འོངས་ནས་དེ་དོང་དུ་བཅུག་སྟེ་ཀླད་པའི་ཐོད་པ་འབྱེད་
པའི་དཔྱད་ཀྱིས་ཀླད་པའི་ཐོད་པ་ཕྱེས་ནས་སྐམ་པ་ཚ་བས་སྲིན་གྱི་
མེད་ཀྱི་རྒྱབ་ལ་རེག་པ་བྱས་ཏེ་དེས་རྐང་ལག་འཁུམ་པ་དང་སྐམ་
པས་བླངས་ཏེ་བོར་བས་སོས་པར་གྱུར་ཏོ། །དེས་འཚོ་བྱེད་ལ་
ཡོན་ཀར་ཥ་པ་ཎ་ལྔ་བརྒྱ་བྱིན་པ་དང་དེ་ཀྱང་རང་གི་སློབ་དཔོན་
རྒྱུན་ཤེས་ཀྱི་བུ་ལ་བསྐུར་རོ། །དེ་ནས་འཚོ་བྱེད་ཡུལ་རོ་ཧི་ཏ་ཀ་
ཞེས་བྱ་བར་ཕྱིན་པ་དང། ཡུལ་དེ་ན་སྐྱེད་མོས་ཚལ་ཡིད་དུ་འོང་
བ་ཞིག་ཡོད་པ་དེར་སོང་ནས་བསྡད། དེར་མི་དམུ་ཆུའི་ནད་གྱིས་
ཐེབས་པ་སྨན་པ་ཐམས་ཅད་ཀྱིས་ཐབས་མ་རྙེད་པར་སྤངས་པ་
ཞིག་ཡོད། འཚོ་བྱེད་ཀྱིས་དེ་ལ་དྲིས་པ། ནང་རྗེ་ཁྱོད་ཅིའི་ཕྱིར་
འདི་ལྟ་བུའི་གནས་སྐབས་སུ་གྱུར། དེས་འཚོ་བྱེད་ལ་ཇི་ལྟར་གྱུར་
པ་དག་སྨྲས་པ་དང། འཚོ་བྱེད་ཀྱིས་དེ་ལ། ལ་ཕུག་གི་ས་བོན་
མར་བྱུང་བའི་དར་བར་བཏགས་པ་འཐུང་དུ་བཅུག་སྟེ་དཔྱད་བྱས་
པས་སོས་པར་གྱུར་ཏེ། མི་དེས་ཀྱང་འཚོ་བྱེད་ལ་ཀར་ཥ་པ་ཎ་ལྔ་
བརྒྱ་བྱིན་པ་དང། དེ་ཡང་རང་གི་སློབ་དཔོན་རྒྱུན་ཤེས་ཀྱི་བུ་ལ་
བསྐུར་རོ། །དེ་ནས་འཚོ་བྱེད་རིམ་གྱིས་བཅོམ་བརླག་ཏུ་ཕྱིན་
ནས་བཅོམ་བརླག་གི་ཕྱི་རོལ་ན་ཤིང་ཞིག་གི་དྲུང་དུ་ངལ་གསོ་ཞིང་

[449]ཇི་ཙམ་ན་གྱད་ཀྱིས་གྱད་གཅིག་བརྡབས་ནས་དེའི་
ནང་ཁྲོལ་རྣམས་འཁྲུགས་ནས་དེ་ཤིའོ་ཞེས་ཕྱི་རོལ་དུ་སྒྲ་བྱུང་ངོ། །
དེ་ནས་འཚོ་བྱེད་ལངས་ཏེ་རོའི་དྲུང་དུ་སོང་ནས། དེ་གར་གནས་
པའི་མི་དག་ལ་དྲིས་པ། ཤེས་ལྡན་དག་འདི་ཅི་ཞིག་དེ་རྣམས་
ཀྱིས་སྨྲས་པ། གྱད་ཀྱིས་གྱད་བརྡབས་པས་ཤི་བ་རེད། འཚོ་བྱེད་
ཀྱིས་སྨྲས་པ། ཞོག་ཅིག་དང་བལྟའོ། །དེ་རྣམས་ཀྱིས་བཞག་པ་
དང། དེ་ནས་འཚོ་བྱེད་ཀྱིས་འབྱུང་བོ་ཐམས་ཅད་དང་བར་བྱེད་
པའི་ནོར་བུ་ཀླད་པར་བཞག་ནས་བརྟགས་པ་ན། ཇི་ཙམ་ན་ནང་
ཁྲོལ་རྣམས་འཁྲུགས་པར་བྱས་པ་མཐོང་ནས་སྨྱུག་མའི་སྦུབས་སུ་
སྨན་གྱི་ཕྱེ་མ་བླུགས་ཏེ་བུས་པ་དང་ཕྱེ་མས་ནང་ཁྲོལ་ལ་རེག་ནས་
སོས་པར་གྱུར་ཏོ། །གྱད་དེས་ཀྱང་འཚོ་བྱེད་ལ་ཀར་ཥ་པ་ཎ་ལྔ་
བརྒྱ་བྱིན་པ་དང། འཚོ་བྱེད་ཀྱིས་ཡང་རྒྱུན་ཤེས་ཀྱི་བུ་ལ་བསྐུར་
རོ། །བཅོམ་བརླག་ན་ཁྱིམ་བདག་ཅིག་གི་ཆུང་མ་གཟུགས་དང་
ལང་ཚོ་ཕུན་སུམ་ཚོགས་པ་ཞིག་ཡོད་པ་དེའི་མོ་མཚན་དུ་སྲིན་འབུ་
གདུག་པ་ཅན་ཞིག་གྲུབ་ནས། དེ་དང་ལྷན་ཅིག་དགའ་མགུར་
སྤྱོད་པ་ཐམས་ཅད་ཤི་བས། དེ་ནས་དེ་དང་དགའ་ཡང་ལྷན་ཅིག་
དགའ་མགུར་སྤྱོད་པར་མི་བྱེད་དོ། །བུད་མེད་དེས་སྨན་པ་འཚོ་
བྱེད་དེར་འོངས་སོ་ཞེས་ཐོས་ནས་དེ་དེའི་དྲུང་དུ་སོང་སྟེ་སྨྲས་པ་
འཚོ་བྱེད་བདག་ལ་བྲོ་ནད་མཆིས་ཀྱིས་དཔྱད་མཛོད་ཅིག་འཚོ་

[450]
པ། ཁྱོད་ཀྱིས་དམ་ཞིག་བཅའ་བར་བྱ་དགོས་ཏེ། བདག་དང་
ལྷན་ཅིག་དགའ་མགུར་སྤྱད་ན་དཔྱད་བྱའོ། །དེས་སྨྲས་པ་
གཡར་ཚ་ལགས་སོ། །འཚོ་བྱེད་ཀྱིས་སྨྲས་པ། ཁྱོད་ཀྱི་ནད་ལ་
ཕན་པའི་དཔྱད་གཞན་ནི་མེད་དོ། །བདག་ལས་ཕངས་པ་གཞན་
མེད་པས་དེས་ཁས་བླངས་སོ། །དེ་ནས་འཚོ་བྱེད་ཀྱིས་མོ་སྒྲེན་
མོར་ཕྱུང་སྟེ་བཟོ་བཅོས་བུས་ནས་མོ་མཚན་གྱི་སྒོར་ཤའི་དུམ་བུ་
ཞིག་བཞག་པ་ལས། དེ་ནས་སྲིན་བུ་དེ་དེ་ལ་ཆགས་པ་དང་དེས་
དེ་བླངས་ནས་བོར་ཏེ་སོས་པར་གྱུར་ཏོ། །དེ་འདོད་པའི་འདོད་
ཆགས་ལ་ལྷག་པར་ཞེན་པས་འཚོ་བྱེད་ལ་བརྡ་ཞིག་སྨྲས་པ་དང་
འཚོ་བྱེད་ཀྱིས་རྣ་བ་གཉིས་བཀག་སྟེ་སྨྲས་པ། ཁྱོད་ཁོ་བོའི་སྲིང་
མོ་དང་འདྲ་སྟེ་ཁྱོད་ཀྱི་དཔྱད་དེ་ཡིན་པས་ཁོ་བོས་དེ་ལྟར་བྱས་པར་
ཟད་དོ། །བུད་མེད་དེས་ཀྱང་འཚོ་བྱེད་ལ་ཀར་ཥ་པ་ཎ་ལྔ་བརྒྱ་
བྱིན་པ་དང། དེ་ཡང་རྒྱུན་ཤེས་ཀྱི་བུ་ལ་བསྐུར་རོ། །
དེ་ནས་འཚོ་བྱེད་རིམ་གྱིས་ཆུ་བོ་ཡ་མུ་ནའི་འགྲམ་དུ་ཕྱིན་པ་
དང། དེས་དེ་ན་མི་རོ་ཞིག་ཡོད་པ་དེའི་རྟིང་བའི་ཕྱོགས་ན་རྒྱུས་
པའི་བྲེང་ཡོད་པ་ཉ་རྣམས་ཀྱིས་དྲངས་པ་ལས་དེའི་མིག་འབྱེད་པ་
དང་འཛུམ་པ་མཐོང་ནས། འཚོ་བྱེད་ཀྱིས་དེ་ཐམས་ཅད་བརྟགས་
ཏེ། ཇི་ལྟར་རྒྱུས་པ་དང་ལོང་མོ་ལ་སོགས་པའི་ཚིགས་ཀྱི་འབྲེལ་

[451] དེ་རིམ་གྱིས་ཡངས་
པ་ཅན་དུ་ཕྱིན་པ་དང། ཇི་ཙམ་ན་གྱད་ཀྱིས་གྱད་གཅིག་ལ་ཐལ་
མོས་བསྣུན་པས། མིག་གི་འབྲས་བུ་འཕགས་པ་དང། འཚོ་བྱེད་
དེའི་དྲུང་དུ་སོང་ནས། དེའི་རྟིང་བའི་རྒྱུས་པའི་བྲེང་ནས་དྲངས་
པ་དང་སླར་ཚུད་པར་གྱུར་རོ། །དེས་ཀྱང་འཚོ་བྱེད་ལ་ཀར་ཥ་
པ་ཎ་ལྔ་བརྒྱ་བྱིན་པ་དང། འཚོ་བྱེད་ཀྱིས་རང་གི་ཕུ་བོ་གཞོན་ནུ་
འཇིགས་མེད་ཀྱི་མ་ཨར་མ་སྐྱོང་མ་ལ་བྱིན་ནོ། །ཡངས་པ་ཅན་
ན་མི་ཞིག་གི་རྣ་བར་སྲིན་གྱི་མེད་ཞུགས་ཏེ། དེར་དེ་ལས་ཕྲུ་གུ་ལྔ་
བརྒྱ་བྱུང་བས་དེ་རྣ་བའི་ནད་ཀྱིས་ཉེན་པར་གྱུར་ནས་འཚོ་བྱེད་ཀྱི་
དྲུང་དུ་སོང་སྟེ་སྨྲས་པ། དཔྱད་མཛོད་ཅིག་འཚོ་བྱེད་ཀྱིས་
བསམས་པ། སྔར་ནི་བདག་གིས་མཁན་པོས་བསྟན་པའི་ལས་
བྱས་ཀྱི། ད་ནི་རང་གི་བློས་ལས་བྱའོ་སྙམ་ནས། དེས་མི་དེ་ལ་
བསྒོ་བ། ཀྱེ་ནང་རྗེ་སོང་ལ་ལོ་མའི་སྤྱིལ་བོ་བྱོས་ཏེ་རས་སྔོན་པོས་
གཡོག་ལ་དེའི་འོག་ཏུ་རྔ་ཞིག་ཞོག་སྟེ་ས་ཡང་དྲོན་པོར་གྱིས་ཤིག་
མི་དེས་ཇི་སྐད་བསྟན་པ་བཞིན་ཐམས་ཅད་བྱས་སོ། །དེ་ནས་
འཚོ་བྱེད་ཀྱིས་མི་དེ་ས་ལ་བསྙལ་ནས་ས་དེར་ཆུས་ཆག་ཆག་བཏབ་
ནས། དེ་ནས་རྔ་བརྡུང་བ་དང་སྲིན་བུ་གྱི་མེད་ཀྱིས་དབྱར་གྱི་
དུས་ལ་བབ་པོ་སྙམ་ནས་ཕྱིར་བྱུང་ངོ། །འཚོ་བྱེད་ཀྱིས་དེའི་རྣ་
བའི་དྲུང་དུ་ཤ་དུམ་བུ་ཞིག་བཞག་པ་དང། དེ་སླར་ཡང་ནང་དུ་

[452]
ཤའི་དུམ་བུ་ལ་ཆགས་པ་དང། དེ་ནས་འཚོ་བྱེད་ཀྱིས་དེའི་མོད་
ལ་ཤའི་དུམ་བུ་བོར་བ་དང་མི་དེ་སོས་པར་གྱུར་ཏོ། །མི་དེས་
ཀར་ཥ་པ་ཎ་ལྔ་བརྒྱ་བྱིན་པ་དང། དེ་ཡང་འཇིགས་མེད་ཀྱི་མ་ལ་
བྱིན་ནོ། །
འཚོ་བྱེད་རིམ་གྱིས་རྒྱལ་བོའི་ཁབ་ཏུ་ཕྱིན་པ་དང། རྒྱལ་བོ་
གཟུགས་ཅན་སྙིང་བོས་འཚོ་བྱེད་ཇི་ལྟར་འོངས་པ་ཐོས་ནས། དེས་
གཞོན་ནུ་མ་སྐྱེས་དགྲ་ལ་བསྒོ་བ། བུ་ཁྱོད་ཀྱི་ཕུ་བོ་འོངས་ཀྱིས་
བསུར་སོང་ཞིག་དེ་བསུར་འོང་བ་དང་འཚོ་བྱེད་ཀྱིས་མ་སྐྱེས་དགྲ་
བསུར་འོངས་པ་ཐོས་ནས་དེས་བསམས་པ། གལ་ཏེ་བདག་གིས་
དེས་བསུར་འོངས་པ་རང་གིར་བྱས་ན། དེ་ནམ་རྒྱལ་བོར་གྱུར་པ་
དེའི་ཚེ་བདག་ལ་གནོད་པ་བྱེད་པར་འགྱུར་རོ་སྙམ་ནས། དེ་སླར་
ལོག་སྟེ་སྒོ་གཞན་ཞིག་ནས་ཞུགས་སོ། །
དུས་གཞན་ཞིག་ན་འཚོ་བྱེད་སྐྱེ་བོའི་ཚོགས་ཆེན་པོས་ཡོངས་
སུ་བསྐོར་ཏེ་གཡེང་ཞིང་སོང་བ་དང། ཇི་ཙམ་ན་བྲམ་ཟེ་ཞིག་
མིག་ནད་ཀྱིས་ཐེབས་ནས་འཚོ་བྱེད་ཀྱི་དྲུང་དུ་སོང་སྟེ་བདག་ལ་
སྨན་སྟོན་ཅིག་འཚོ་བྱེད་ཚིག་པ་ཟ་བའི་རྣམ་པས་ཐལ་བ་ཐོབ་
ཅིག་སྨྲས། དེ་དྲང་བོ་ཞིག་ཡིན་པས་མིག་ལ་ཐལ་བ་བཏབ་པ་
དང་སོས་པར་གྱུར་ཏོ། མིག་ནད་ཀྱིས་ཐེབས་པ་གཞན་ཞིག་འཚོ་

[453]
ཀྱེ་ནང་རྗེ་གང་དུ་འགྲོ། དེས་ཇི་ལྟར་གྱུར་པ་སྨྲས་པ་དང་བྲམ་ཟེ་
དེས་སྨྲས་པ། ཁྱོད་ལ་འཚོ་བྱེད་ཅི་དགོས། འཚོ་བྱེད་ཀྱིས་ཁོ་བོ་
ལ་གང་བསྟན་པ་དེ་བྱོས་ཤིག་དེ་ཡིད་ཆེས་པར་གྱུར་ནས་དེས་
མིག་ལ་ཐལ་བ་བཏབ་པ་དང་ལོང་བར་གྱུར་ཏོ། །དུས་གཞན་
ཞིག་ན་རྒྱལ་བོ་གཟུགས་ཅན་སྙིང་བོའི་སྤྱི་བོར་ཕོལ་མིག་བྱུང་སྟེ་
དེས་བློན་པོ་རྣམས་ལ་བསྒོ་བ། ཤེས་ལྡན་དག་སྨན་པ་རྣམས་ཁུག་
ཅིག་བློན་པོ་རྣམས་ཀྱིས་སྨན་པ་རྣམས་བཀུག་པ་དང། རྒྱལ་
པོས་སྨྲས་པ། ཤེས་ལྡན་དག་ངའི་སྤྱི་བོར་ཕོལ་མིག་བྱུང་བ་ལ་
དཔྱད་བྱོས་ཤིག་དེ་རྣམས་ཀྱིས་སྨྲས་པ། ལྷ་སྨན་པ་ཆེན་པོ་འཚོ་
བྱེད་མཆིས་ན་བདག་ཅག་གིས་བགྱི་བ་ཅི་འཚལ། རྒྱལ་བོས་སྨྲས་
པ། ཤེས་ལྡན་དག་འཚོ་བྱེད་ཁུག་ཅིག་དེ་རྣམས་ཀྱིས་བཀུག་པ་
དང། རྒྱལ་བོས་སྨྲས་པ། འཚོ་བྱེད་དཔྱད་བྱོས་ཤིག་འཚོ་བྱེད་
ཀྱིས་སྨྲས་པ། ལྷ་དམ་ཞིག་བཅའ་སྟེ། གལ་ཏེ་ལྷ་ལ་བདག་ཉིད་
ཀྱིས་ཁྲུས་བགྱིད་དུ་གནང་ན་བགྱིའོ། །རྒྱལ་བོས་དེ་བཞིན་གྱིས་
ཤིག་གསུངས་པས། དེ་ནས་འཚོ་བྱེད་ཀྱིས་སྐྱུ་རུ་རའི་ཁུ་བ་བསྐུས་
ཤིང་སྨིན་པར་འགྱུར་བའི་རྫས་དག་བཏབ་ནས་སྨིན་པར་འགྱུར་
པའི་རྫས་རྣམས་དང་བསྲེས་པའི་ཆུ་བུམ་པ་ལྔ་བརྒྱ་བླུགས་ནས་
སྨིན་པ་དེ་ཚེ་ན་མ་ཚོར་བར་སྤུ་གྲིས་རེག་པར་བྱས་པ་དང་རྡོལ་ཏེ་

[454]
རྣམས་དང་བསྲེས་པའི་ཆུ་བུམ་པ་ལྔ་བརྒྱ་བླུགས་པ་དང། རྨ་དེ་
སོས་ཤིང་པགས་པ་སོར་ཆུད། སྐྲ་ཡང་མཉམ་པར་གྱུར་ཏོ། །
ཉིན་གཅིག་རྒྱལ་བོས་ཁྲུས་བྱས་མ་ཐག་སྨྲས་པ། འཚོ་བྱེད་དཔྱད་
བྱོས་ཤིག་དེས་སྨྲས་པ། ལྷ་རེ་ཞིག་བཤོས་གསོལ་ཅིག་རྒྱལ་བོས་
བཤོས་གསོལ་ནས་འཚོ་བྱེད་དཔྱད་བྱོས་ཤིག་འཚོ་བྱེད་ཀྱིས་ལྷ་
བགྱིས་ལགས་སོ། །དེ་ཡིད་མ་ཆེས་ནས་ལག་པས་བྱུགས་ན་
ཕྱོགས་གང་ན་རྨ་ཡོད་པ་མ་ཤེས། མེ་ལོང་བླངས་ཏེ་བལྟས་ན་
ཡང་མ་མཐོང། བཙུན་མོ་ལ་དྲིས་ན་དེས་ཀྱང་ཕྱོགས་གང་ན་རྨ་
ཡོད་པ་མ་ཤེས་སོ། །རྒྱལ་བོ་མཆོག་ཏུ་ངོ་མཚར་སྐྱེས་ནས་བློན་
པོ་རྣམས་ལ་སྨྲས་པ། ཤེས་ལྡན་དག་འཚོ་བྱེད་སྨན་པའི་རྒྱལ་བོར་
དབང་སྐུར་ཅིག་མི་ལོང་བ་དེས་རྒྱལ་བོ་ལ་སྨྲས་པ། ལྷ་ཅི་སྲས་
ལ་བྱམས་པས་སམ། འོན་ཏེ་སྨན་ལ་མཁས་པས་དབང་བསྐུར་
བར་མཛད། རྒྱལ་བོས་སྨྲས་པ། སྨན་ལ་མཁས་སོ། །གལ་ཏེ་
དེ་ལྟར་ལགས་ན་འདིས་བདག་ནི་སོས་པར་མ་བགྱིས་སོ། །འཚོ་
བྱེད་ཀྱིས་སྨྲས་པ། ཀྱེ་ནང་རྗེ་བདག་གིས་ཁྱོད་མཐོང་ཡང་མ་
མཐོང་ན་སོས་པར་ལྟ་ག་ལ་བྱས། དེས་སྨྲས་པ། དེ་ནི་མད་ལ་
འོན་ཀྱང་ཁྱོད་ཀྱིས་གང་ལ་བསྟན་པ་དེས་བདག་ལ་བསྟན་ཏོ། །
ཅི་ཞིག་བསྟན། ཆེ་གེ་མོ་ཞིག་གི་མིག་ལ་ཐལ་བ་བཏབ་པས་སོས་

[455] །
འཚོ་བྱེད་ཀྱིས་སྨྲས་པ། དེའི་ཁམས་ཀྱང་གཞན་ལ་ཁྱོད་ཀྱི་ཁམས་
ཀྱང་གཞན་ཡིན་གྱིས། ད་ནི་འདི་དང་འདི་དག་བྱོས་ཤིག་དང་
སོས་པར་འགྱུར་རོ། །དེས་དེ་ལྟར་བྱས་ནས་སོས་པར་གྱུར་པ་
དང། རྒྱལ་བོ་ལ་སྨྲས་པ། ལྷ་འདི་སྨན་པའི་རྒྱལ་བོར་དབང་
བསྐུར་བར་མཛད་དུ་གསོལ། དེ་ནས་འཚོ་བྱེད་གླང་བོ་ཆེ་ལ་
བསྐྱོན་ནས་དཔལ་གྱི་འབྱོར་བ་ཆེན་པོས་སྨན་པའི་རྒྱལ་བོར་དབང་
བསྐུར་ཏོ། །
ཡང་རྒྱལ་བོའི་ཁབ་ན་ཁྱིམ་པ་དག་ཅིག་ཡོད་པ་སྐྲན་ནད་ཀྱིས་
ཐེབས་ནས། སྨན་པ་ཐམས་ཅད་ཀྱིས་དཔྱད་བྱས་ཀྱང་མ་སོས་
པས་སྨན་པ་ཐམས་ཅད་ཀྱིས་སྤངས་པ་དང། དེའི་བསམ་པ་ལ་
འཚོ་བྱེད་ཀྱི་དྲུང་དུ་འགྲོ། དཔྱད་ཅིག་བྱས་ན་ལེགས། གལ་ཏེ་
མ་བྱས་ན་བདག་ཉིད་འཆིའོ་སྙམ་ནས། དེ་འཚོ་བྱེད་ཀྱི་དྲུང་དུ་
སོང་ནས། འཚོ་བྱེད་བདག་ལ་དཔྱད་མཛོད་ཅིག་འཚོ་བྱེད་ཀྱིས་
སྨྲས་པ། ཀྱེ་ནང་རྗེ་ཁྱོད་ཀྱི་སྨན་འདི་ནི་རྙེད་པ་དཀའོ། །དེས་
བསམས་པ། འཚོ་བྱེད་ཀྱིས་ཀྱང་སྤངས་ན་འདི་ལ་ཅི་བྱར་ཡོད་
དུས་ལ་བབ་ཀྱིས་བདག་ནི་འཆིའོ་སྙམ་ནས། དེ་དུར་ཁྲོད་དུ་
སོང། དེ་ན་རོ་སྲེག་པའི་མེ་འབར་བར་ནེའུ་ལེ་གདུག་པ་ཞིག་
དང་སྲོག་ཆགས་གོ་དྷ་ཙན་དན་ཞེས་བྱ་བ་འཐབ་སྟེ་མེར་ལྷུང་བ་

[456] དུར་ཁྲོད་དུ་ཆར་
བབ་པའི་ཆུ་འཁྱིལ་བ་འཐུངས་ནས་དུར་ཁྲོད་དང་ཧ་ཅང་མི་རིང་
བ་ཞིག་ན་གནག་ལྷས་ཡོད་པ་དེར་སོང་སྟེ། ཀོ་དྲའི་ཆན་དང་
མར་ཕྱུང་བའི་ཞོ་འཐུངས་པས་སྐྲན་རྡོལ་ཏེ་ཡར་རློན་མར་འཁྲུས་
ནས་ སྐྱུགས་བཤལ།  སྔོན་ཇི་ལྟ་བ་བཞིན་དུ་གྱུར་ཏོ། །
དུས་གཞན་ཞིག་ན་བཙུན་མོ་ལུས་འཕགས་མོའི་འདོམས་ཀྱི་
ཕྱོགས་སུ་ཕོལ་མིག་བྱུང་ངོ། །དེས་རྒྱལ་བོ་ལ་སྨྲས་པ་དང་རྒྱལ་
བོས་འཚོ་བྱེད་ལ་བསྒོ་བ། མ་ཡར་མོ་ལ་དཔྱད་བྱོས་ཤིག་དེས་
ཁས་བླངས་ནས། ཟན་བྱས་ཏེ་མ་མ་ལ་བྱིན་ནས་ཁྱོད་འདི་སྟེང་
དུ་སྡོད་ཅིག་དེས་དེ་ལྟར་བསྡད་པས་ཟན་གྱི་ཐོག་ཏུ་ཕོལ་མིག་གི་
རྗེས་ཡོད་པས་འཚོ་བྱེད་ཀྱིས་ཕོལ་མིག་ཡོད་པའི་ཕྱོགས་དེ་ཤེས་
ནས་ཕོལ་མིག་སྨིན་པར་འགྱུར་བའི་རྫས་དག་བཏབ་སྟེ། སྨིན་
པར་ཤེས་པའི་སྐབས་སུ་ཟན་གྱི་ནང་དུ་གཙག་བུ་སྦས་ཏེ་མ་མ་ལ་
བསྒོ་བ། ཁྱོད་འདིའི་སྟེང་དུ་འདི་ལྟར་སྡོད་ཅིག་བཙུན་མོས་དེ་
བཞིན་བྱས་པས་གཙག་བུས་ཕོལ་མིག་ལ་རེག་མ་ཐག་རྡོལ་བར་
གྱུར་ཏོ། །དེ་ནས་འཚོ་བར་འགྱུར་བའི་རྫས་དང་བསྲེས་པ་བསྐ་
བའི་ཆུས་བཀྲུས་ཏེ་འཚོ་བར་འགྱུར་བའི་རྫས་རྣམས་བཏབ་པས་
སོས་པར་གྱུར། དེ་ནས་འཚོ་བྱེད་རྒྱལ་བོའི་དྲུང་དུ་སོང་བ་དང་
རྒྱལ་བོས་སྨྲས་པ། འཚོ་བྱེད་ཁྱོད་ཀྱི་མ་ཡར་མོ་ལ་དཔྱད་བྱས་

[457] ལྷ་བགྱིས་སོ། །ཁྱོད་ཀྱིས་སྒྲེན་མོར་ཕུད་དེ་མ་བལྟས་
གྲང། ལྷ་མ་བལྟས་སོ། །ཇི་ལྟར་བྱས། དེས་ཇི་ལྟར་གྱུར་པ་
རྣམས་སྨྲས་པ་དང་རྒྱལ་བོ་མཆོག་ཏུ་ངོ་མཚར་སྐྱེས་ནས། བློན་པོ་
རྣམས་ལ་སྨྲས་པ། འཚོ་བྱེད་ལན་གཉིས་པར་སྨན་པའི་རྒྱལ་བོར་
དབང་སྐུར་ཅིག་མི་སྐྲན་ཅན་ལ་འཚོ་བྱེད་ཀྱིས་ཁྱོད་ཀྱི་སྨན་རྙེད་
པར་དཀའ་འོ་ཞེས་སྨྲས་པ་གང་ཡིན་པ་དེས་རྒྱལ་བོ་ལ་སྨྲས་པ་
ལྷ་ཅི་སྲས་ལ་སྡུག་པས་སམ། འོན་ཏེ་སྨན་ལ་མཁས་པས་དབང་
བསྐུར་བར་མཛད། རྒྱལ་བོས་སྨྲས་པ། སྨན་ལ་མཁས་པས་
སོ། །དེས་གལ་ཏེ་དེ་ལྟར་ལགས་ན་འདིས་བདག་ནི་སོས་པར་མ་
བགྱིས་སོ། །འཚོ་བྱེད་ཀྱིས་སྨྲས་པ། ཀྱེ་ནང་རྗེ་ངས་ཁྱོད་ལ་
དཔྱད་ནི་མ་བྱས་ཀྱི། འོན་ཀྱང་ངས་ཁྱོད་ཀྱི་སྨན་ནི་རྙེད་པར་
དཀའ་འོ་ཞེས་སྨྲས་སོ། དེས་སྨྲས་པ། བདག་གི་སྨན་ཇི་ལྟ་བུ་
དག་ཡིན། འཚོ་བྱེད་ཀྱིས་སྨྲས་པ། གལ་ཏེ་ཟླ་བ་མར་གྱི་ངོ་ཚེས་
བཅུ་བཞི་ལ་མི་སེར་སྐྱ་ཞིག་ཤི་ནས་དེ་དུར་ཁྲོད་དུ་སྲེག་པ་ན་ནེའུ་
ལེ་གདུག་པ་དང་སྲོག་ཆགས་གོ་དྷ་ཙན་དན་འཐབས་ནས་མེར་
ལྷུང་བ་དང་དེ་གཉིས་ཁྱོད་ཀྱིས་ཟོས་ལ་དུར་ཁྲོད་དུ་ཆར་བབ་ཏེ་
འཁྱིལ་བའི་ཆུ་དེ་འཐུངས་ལ། ཀོ་དྲའི་ཟས་ཟོས་ཤིང་མར་ཕྱུང་
བའི་ཞོ་འཐུངས་ན་དེ་ལྟ་ན་ཁྱོད་སོས་པར་འགྱུར་ཏེ། བདག་གིས་
དེ་ལ་བསམས་ནས་སྨན་རྙེད་དཀའོ་ཞེས་སྨྲས་པ་ཡིན་ནོ། །དེས་

[458] ཤིན་ཏུ་ལེགས་པར་ཤེས་ཏེ། དེ་བཞིན་དུ་བདག་གིས་
ཟོས་སོ། །དེ་ནས་མི་དེ་དགའ་བར་གྱུར་ནས་རྒྱལ་བོ་ལ་སྨྲས་པ། །
ལྷ་འདིས་སྨན་པའི་རྒྱལ་བོའི་རྔོ་ཐོགས་ཀྱི་དབང་བསྐུར་དུ་གསོལ་
ལན་གཉིས་སུ་སྨན་པའི་རྒྱལ་བོར་དབང་བསྐུར་ཏོ། །གང་གི་ཚེ་
མི་དགེ་བའི་གྲོགས་པོ་ལྷས་བྱིན་གྱིས་མ་སྐྱེས་དགྲ་བསླུས་ནས་ཕ་
རྒྱལ་བོ་གཟུགས་ཅན་སྙིང་བོ་སྲོག་དང་བྲལ་བར་བྱས་པ་དེའི་ཚེ་མ་
སྐྱེས་དགྲ་སྐྲན་གྱི་ནད་ཀྱིས་ཐེབས་པར་གྱུར། དེས་སྨན་པ་རྣམས་
ལ་སྨྲས་པ། ང་ལ་དཔྱད་གྱིས་ཤིག་སྨན་པ་རྣམས་ཀྱིས་སྨྲས་པ་
ལྷ་ལྷའི་གཅེན་སྨན་པའི་རྒྱལ་བོ་བླ་ན་མེད་པ་འཚོ་བྱེད་འདི་མཆིས་
བཞིན་དུ་བདག་ཅག་གིས་དཔྱད་བགྱིད་པ་རྔོ་ག་ལ་ཐོགས་རྒྱལ་བོས་
བློན་པོ་རྣམས་ལ་སྨྲས་པ། ཤེས་ལྡན་དག་འཚོ་བྱེད་ཁུག་ཤོག་དེ་
རྣམས་ཀྱིས་བཀུག་པ་དང། འཚོ་བྱེད་ང་ལ་སྐྲན་ནད་བྱུང་གིས་
དཔྱད་བྱོས་ཤིག་ལྷ་བགྱིའོ། འཚོ་བྱེད་ཀྱིས་བསམས་པ། རྒྱུ་
གཉིས་ཀྱིས་སྐྲན་རྡོལ་བར་འགྱུར་ཏེ། ལྷག་པར་དགའ་བའམ་
ལྷག་པར་ཁྲོས་པས་ཡིན་ན་སེམས་ཅན་གདུག་པ་ཅན་འདི་ལྷག་
པར་དགའ་བར་ག་ལ་འགྱུར་གྱི། རྣམ་པ་ཐམས་ཅད་དུ་ཁྲོས་པར་
བྱའོ་བསམས་ནས་སྨྲས་པ། ལྷ་དམ་ཞིག་བཅའ་དགོས་ཏེ། གལ་
ཏེ་གཞོན་ནུ་འཆར་བྱེད་བཟང་བོའི་ཤ་གསོལ་བ་ལྟ་ན་དཔྱད་
བགྱིའོ། །འཆར་བྱེད་བཟང་བོ་ནི་རྒྱལ་བོ་མ་སྐྱེས་དགྲ་ཁོ་རང་གི་

[459] །རྒྱལ་བོས་ཐོས་ནས་ཁྲོས་ཏེ་སྨྲས་པ། ལེགས་སོ་ངས་ནི་
ཕ་སྲོག་དང་བྲལ། ཁྱོད་ཀྱིས་ཀྱང་འཆར་བྱེད་བཟང་བོ་སྲོག་དང་
ཕྲོལ། ང་ཡང་ནད་ཀྱིས་ཤི་ནས་ཁྱོད་ནི་རྒྱལ་བོར་འགྱུར་མོད་
དེས་སྨྲས་པ། ལྷ་དཔྱད་ནི་འདི་ལགས་ཏེ། གཞན་གྱིས་སོས་
པར་རྔོ་མི་ཐོགས་ལགས་སོ། །བདག་དང་འདྲ་བའི་ཕངས་པ་
མེད་པས་རྒྱལ་བོས་ཁས་བླངས་སོ། །དེ་ནས་འཚོ་བྱེད་ཀྱིས་
གཞོན་ནུ་འཆར་བྱེད་བཟང་བོ་རྒྱན་ཐམས་ཅད་ཀྱིས་བརྒྱན་ནས་
རྒྱལ་བོ་ལ་ཕུལ་ཏེ། ལྷ་གཞོན་ནུ་འཆར་བྱེད་བཟང་བོ་ལ་ལེགས་
པར་གཟིགས་པ་དེ་ལྟར་མཛད་དུ་གསོལ། ཕྱིས་གཟིགས་པར་མི་
འགྱུར་རོ། །དེ་ནས་དེ་ལྟར་བསྟན་ནས་ཁྱིམ་དུ་ཁྲིད་ནས་བཞག་
གོ། །དེ་ནས་འཚོ་བྱེད་ཤའི་དོན་དུ་བསིལ་བའི་ཚལ་གྱི་དུར་ཁྲོད་
དུ་སོང་བ་ལས་བསིལ་བའི་ཚལ་གྱི་དུར་ཁྲོད་ནི་རོས་སྟོང་བ་མ་ཡིན་
པས་དེ་ནས་རོའི་ཤ་བླངས་ཏེ་ཡོ་བྱད་ཀྱི་ཁྱད་པར་དག་དང་གཡོས་
བྱས་ནས། རྒྱལ་བོའི་དྲོ་ལ་བབ་པའི་དུས་སུ་བསྟབས་སོ། །དེ་
ནས་མ་སྐྱེས་དགྲས་ཤ་ཁུའི་ཕོར་བ་བླངས་ནས་ཟ་བར་གཟས་པ་
དང་འཚོ་བྱེད་ཀྱིས་འཕྲོགས་ནས་ཀླད་དུ་བསྣུན་ཏེ་སྡིག་ཅན་ཁྱོད་
ཀྱིས་ཕ་ཆོས་དང་ལྡན་པ་ཆོས་ཀྱི་རྒྱལ་བོ་སྲོག་དང་བྲལ་ལ་བུའི་ཤ་
ཡང་ཟ་བར་བྱེད་དམ། དེས་རྔམ་ནས་སྨྲས་པ། གལ་ཏེ་དེ་ལྟ་ན་
ཅིའི་ཕྱིར་གསད་ཅེས་མི་བཟོད་པ་དྲག་པོ་སྐྱེས་པས་དེའི་སྐྲན་རྡོལ་

[460] ཁ་ནས་ཁྲག་དང་བཅས་པར་བྱུང་
བ་དེ་ཁོ་རང་གིས་མཐོང་ནས་བརྒྱལ་ཏེ་ས་ལ་འགྱེལ་ཏོ། །དེ་ནས་
ཆུ་གཏོར་ནས་དབུགས་སླར་བྱུང་བ་དང་ཁྲུས་བྱས་ཏེ་འཕྲོད་པའི་
ཟས་བྱིན་པས་སྔོན་ཇི་ལྟ་བ་བཞིན་གྱུར་ཏོ། །དེ་ནས་འཚོ་བྱེད་
ཀྱིས་གཞོན་ནུ་འཆར་བྱེད་བཟང་བོ་རྒྱན་ཐམས་ཅད་ཀྱིས་བརྒྱན་
ནས་ཁྲིད་དེ་རྒྱལ་བོའི་དྲུང་དུ་སོང་ནས་རྐང་བ་གཉིས་ལ་གཏུགས་
ཏེ་སྨྲས་པ། ལྷ་གཞོན་ནུ་འཆར་བྱེད་བཟང་བོ་འདི་ལགས་ཏེ་
བདག་སྲོག་ཆགས་གྲོག་སྦུར་ཡང་སྲོག་དང་བྲལ་བར་བགྱིད་མི་ཕོད་
ན་གཞོན་ནུ་ལྟ་སྨོས་ཀྱང་ཅི་འཚལ། འོན་ཀྱང་ཐབས་འདིས་ལྷ་
འཚོ་བར་འགྱུར་བས་བདག་གིས་ཐབས་བཤམས་པར་བགྱིས་པས་
སོ། །རྒྱལ་བོ་མཆོག་ཏུ་ངོ་མཚར་སྐྱེས་ནས། བློན་པོ་རྣམས་ལ་
བསྒོ་བ། འཚོ་བྱེད་སྨན་པའི་རྒྱལ་བོར་དབང་བསྐུར་ཅིག་བློན་པོ་
རྣམས་ཀྱིས་འཚོ་བྱེད་གླང་བོ་ཆེ་ལ་བསྐྱོན་ནས་དཔལ་གྱི་འབྱོར་བ་
ཆེན་པོས་ལན་གསུམ་པར་ཡང་སྨན་པའི་རྒྱལ་བོར་དབང་བསྐུར་
ཏོ། །
དེ་ནས་འཚོ་བྱེད་དྲེགས་པ་སྐྱེས་ནས་བདག་དང་མཉམ་པའི་
སྨན་པ་འགའ་ཡང་ཡོད་པ་མ་ཡིན་ཏེ། བདག་ནི་ལུས་ཀྱི་དཔྱད་
བྱེད་པ་རྣམས་ཀྱི་མཆོག་ཡིན་ལ། བཅོམ་ལྡན་འདས་ནི་སེམས་ཀྱི་
དཔྱད་མཛད་པ་རྣམས་ཀྱི་མཆོག་ཡིན་ནོ་སྙམ་མོ། །དུས་གཞན་

[461]
དྲེགས་པའི་སྙེམས་པས་བདེན་པ་མ་མཐོང་ངོ། །བཅོམ་ལྡན་
འདས་ཀྱིས་དགོངས་པ། སྨན་པའི་རྒྱལ་བོ་འཚོ་བྱེད་ཀྱིས་དགེ་
བའི་རྩ་བ་བསྐྱེད་ན་ཅིའི་ཕྱིར་བདེན་པ་མ་མཐོང་བར་གྱུར་སྙམ་ན་
དྲེགས་པའི་སྙེམས་པ་ལས་གྱུར་པར་གཟིགས་ནས། དེའི་དྲེགས་
པ་སྤང་བར་བྱའོ་སྙམ་ནས། དེ་ནས་བཅོམ་ལྡན་འདས་ཀྱིས་སྨན་
པའི་རྒྱལ་བོ་འཚོ་བྱེད་ལ་བཀའ་སྩལ་བ། འཚོ་བྱེད་ཁྱོད་ཀྱིས་རིའི་
རྒྱལ་བོ་གངས་ཅན་མཐོང་ངམ། བཙུན་པ་མཐོང་ལགས་སོ། །
དེ་ནས་བཅོམ་ལྡན་འདས་ཀྱིས་སྨན་པའི་རྒྱལ་བོ་འཚོ་བྱེད་ཁྲིད་
ནས། རིའི་རྒྱལ་བོ་གངས་ཅན་གང་ན་བ་དེར་གཤེགས་པ་དང་
དེ་ན་སྨན་རྣམ་པ་སྣ་ཚོགས་སྒྲོན་མེ་བཞིན་དུ་འོད་འབར་བ་ཡོད་
བཅོམ་ལྡན་འདས་ཀྱིས་སྨན་པའི་རྒྱལ་བོ་འཚོ་བྱེད་ལ་འདི་སྐད་
ཅེས་བཀའ་སྩལ་ཏེ། འཚོ་བྱེད་སྨན་ཅི་ཙམ་འདོད་པ་ལོངས་ཤིག་
དེ་སོང་ནས་སྨན་རྣམ་པ་སྣ་ཚོགས་དག་བླངས་ནས་བཅོམ་ལྡན་
འདས་ཀྱི་སྤྱན་སྔར་འོངས་སོ། །བཅོམ་ལྡན་འདས་ཀྱིས་བཀའ་
སྩལ་བ། འཚོ་བྱེད་སྨན་འདིའི་མིང་ཅི་ཡིན། དེས་གསོལ་བ་
བཅོམ་ལྡན་འདས་ཆེ་གེ་མོ་ལགས་ཏེ། ཆོ་ག་འདིས་ནད་ཆེ་གེ་མོ་
ཞིག་ཞི་བར་འགྱུར། འདི་ནི་ཆེ་གེ་མོ་ཞིག་ལགས་ཏེ་ནད་ཆེ་གེ་མོ་
ཞིག་རབ་ཏུ་ཞི་བར་འགྱུར་ལ། གཞན་རྣམས་ཀྱི་མིང་ཡང་མི་ཤེས་

[462] །མ་ཤེས་པ་གང་ཡིན་པ་དེ་དག་བཅོམ་ལྡན་འདས་ཀྱིས་
བཀའ་སྩལ་བ། འཚོ་བྱེད་འདི་ནི་ཆེ་གེ་མོ་སྟེ་ཆོ་ག་ཆེ་གེ་མོས་ནད་
ཆེ་གེ་མོ་ཞིག་རབ་ཏུ་ཞི་བར་འགྱུར་རོ། །འདི་ཡང་ཆེ་གེ་མོ་ཞིག་
ཅེས་བྱའོ། །དེ་ལྟར་རེ་རེ་བཞིན་གསུངས་པས་འཚོ་བྱེད་ཀྱིས་
གསོལ་བ། བཅོམ་ལྡན་འདས་ཀྱིས་སྨན་དཔྱད་ཀྱང་མཁྱེན་ལགས་
སམ། ཞེས་ཞུས་པས། དེ་ནས་བཅོམ་ལྡན་འདས་ཀྱིས་འཚོ་བྱེད་
ལ་བཀའ་སྩལ་བ། འཚོ་བྱེད་སྨན་ཟུག་རྔུ་འབྱིན་པ་ཡན་ལག་བཞི་
དང་ལྡན་པ་དགོས་ཏེ། བཞི་གང་ཞེ་ན། ནད་ལ་མཁས་པ་
ནད་ཀུན་ནས་སློང་བ་ལ་མཁས་པ། ནད་བྱུང་བ་སྤོང་བ་ལ་མཁས་
པ། སྤངས་པ་ཕྱིས་མི་འབྱུང་བ་ལ་མཁས་པའོ། །དང་པོ་ནད་
ལ་མཁས་པ་ནི། ནད་འདི་ནི་འདི་ལྟ་བུ་དང་འདི་ལྟ་བུ་ཡིན་ནོ་
ཞེས་ཤེས་པའོ། །གཉིས་པ་ནད་ཀུན་ནས་སློང་བ་ལ་མཁས་པ་
ནི། ནད་འདི་ནི་རླུང་གིས་ཀུན་ནས་བསླང་བའམ། མཁྲིས་པས་
ཀུན་ནས་བསླང་བའམ། བད་ཀན་གྱིས་ཀུན་ནས་བསླང་བའམ་
བདག་ལས་གྱུར་བའམ། གཞན་ལས་གྱུར་བའམ། འདུས་པ་
ལས་གྱུར་བའོ་ཞེས་ཤེས་པའོ། །གསུམ་པ་ནད་བྱུང་བ་སྤོང་བ་ལ་
མཁས་པ་ནི། ནད་འདི་ནི་མིག་སྨན་ནམ། སྐུ་མྙེའམ། སྐྱུག་
སྨན་ནམ། བཀྲུ་སྨན་ནམ། སྣར་བླུགས་པའམ། དུ་བས་
བདུག་པའམ། ནན་རྩིའི་ལས་ཀྱིས་སྤང་བར་འགྱུར་བ་ལ་སོགས་

[463] བཞི་བ་ནད་སྤངས་པ་ཕྱིས་མི་འབྱུང་བ་ལ་མཁས་
པ་ནི། ནད་འདི་ལ་ནི་འཕྲོད་པའི་ཆོ་ག་འདི་དང་འདི་ལྟ་བུ་བྱས་
ཏེ་སྤངས་ན་ཕྱིས་མི་འབྱུང་ངོ་ཞེས་ཤེས་པའོ། །དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡན་ལག་
བཞི་དང་ལྡན་པ་ཡང་སྨན་པ་ཟུག་རྔུ་འབྱིན་པ་བླ་ན་མེད་པ་ཞེས་
བྱའོ། །འཚོ་བྱེད་བཞི་གང་ཞེ་ན། འདི་ནི་སྡུག་བསྔལ་འཕགས་
པའི་བདེན་པའོ། །འདི་ནི་སྡུག་བསྔལ་ཀུན་འབྱུང་བའོ། །འདི་
ནི་སྡུག་བསྔལ་འགོག་པའོ། །འདི་ནི་སྡུག་བསྔལ་འགོག་པར་འགྲོ་
བའི་ལམ་འཕགས་པའི་བདེན་པའོ་ཞེས་ཡང་དག་པ་ཇི་ལྟ་བ་བཞིན་
དུ་རབ་ཏུ་མཁྱེན་ཏོ། །འཚོ་བྱེད་དེ་བཞིན་གཤེགས་པས་ནི་སྐྱེ་
བའི་རྩ་བ་ཅན་གྱི་སྡུག་བསྔལ་རྣམས་སྤང་བའི་སྨན་མཁྱེན་ཏོ། །
རྒ་བ་དང། ན་བ་དང། འཆི་བ་དང། མྱ་ངན་དང། སྨྲེ་
སྔགས་འདོན་པ་དང། སྡུག་བསྔལ་བ་དང། ཡིད་མི་བདེ་བ་
དང། འཁྲུག་པའི་རྩ་བ་ཅན་གྱི་སྡུག་བསྔལ་རྣམས་སྤང་བའི་སྨན་
མཁྱེན་ཏོ། །ཞེས་གསུངས་པ་དང། འཚོ་བྱེད་གཞོན་ནུའི་རྒྱུད་
ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་སྐྱེས་སོ། །
སྨྲས་པ། ཕྲ་རགས་རིམས་ནད་འཇོམས་པའི་སྨན་མཆོག་
གིས། །སྐྱེ་འགྲོའི་ཟུག་རྔུ་མཐའ་དག་རབ་བཅོམ་ནས། །གཏན་
བདེའི་བདུད་རྩི་སྨན་མཆོག་ལ་རོལ་བའི། །སྐལ་བ་མཆོག་ལ་སྤྱོད་

[464] །ཅེས་པ་འདི་ནི་འཚོ་བྱེད་གཞོན་ནུའི་གདུང་འཚོབ་དམ་
པ་སྨན་པ་བསྟན་ཁོས་བསྐུལ་ངོར་ཐ་སྙད་པ་བསམ་གཏན་རྒྱ་མཚོས་འདུལ་བ་
ལུང་ལས་བཏུས་པ་ཡིན་ལ། གསར་བུ་རྣམས་རྩོམ་ལུགས་སྣ་ཚོགས་ལ་རྒྱུས་
མངའ་ཆེད། ཚིག་སྦྱོར་འདུལ་ལུང་བཞིན་བྱས་སོ།། །།



