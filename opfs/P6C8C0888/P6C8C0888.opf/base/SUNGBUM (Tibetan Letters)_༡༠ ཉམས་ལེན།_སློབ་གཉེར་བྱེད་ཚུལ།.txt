
[001A]
༄༅། །སློབ་གཉེར་བྱེད་ཚུལ་སོགས་བཞུགས། །

[001B] །ན་མོ་གུ་རུ། བསྟན་པའི་བདག་པོ་སྟོན་པ་ཤཱཀྱའི་རྒྱལ། །ཁམས་གསུམ་འགྲོ་བའི་བླ་མ་ཙོང་ཁ་པ། །དྲིན་ཅན་རྩ་
རྒྱུད་བླ་མའི་ཚོགས་བཅས་ལ། །དང་གུས་སེམས་ཀྱིས་ཕྱག་འཚལ་སྐྱབས་སུ་མཆི། །འདིར་རྗེ་བཙུན་ཙོང་ཁ་པ་ཆེན་པོས་འགྲོ་བ་སེམས་ཅན་ཐམས་
ཅད་ལ་ཕན་པའི་འབྱུང་བའི་སླད་དུ་དམ་བའི་ཆོས་ལ་ཐོས་བསམ་བསྒོམ་པའི་ཚུལ་རྣམ་པར་དག་པའི་སྲོལ་ཚུགས་པར་མཛད་པའི་རྗེས་སུ་འབྲངས་ནས་
མཚན་ཉིད་ཀྱི་སློབ་གཉེར་བྱ་བའི་རིམ་པ་ལ། ཆོས་གྲྭ་འཚོགས་པ་དང་དེ་དག་གི་མཐུན་རྐྱེན་བྱེད་ཚུལ་ལོ། །ཆོས་གྲྭ་བྱེད་པ་ལ་རྗེ་རིན་པོ་ཆེའི་
རྣམ་ཐར་གྱི་ནང་དུ་དཔྱིད་ཆོས་སྟོན་ཆོས་སོགས་གསུངས་བ་ལྟར་དེར་གྱི་འདུས་ཚོགས་ལ། དཔྱིང་ཀྱི་དུས་སུ་ཟུ་བ་གསུམ་པ་ནས་མགོ་བརྩམས་ཏེ་

[002A] །དཔྱིད་ཆོས་གཉིས། ཟླ་བ་བདུན་པ་ནས་བརྩམས་ཏེ་སྟོན་ཆོས་གཉིས། དགུན་དང་དཔྱིད་མགོ་ལ་ཁ་ཏོན་བསྙེན་
སྒྲུབ་སོགས་བྱའོ།    ༈    །མཚན་ཉིད་རྒྱས་བར་སློབ་འདོད་དག་གིས་པོ་ཏི་ལྔ་ཡོངས་རྫོགས་ལ་ཐོས་བསམ་བྱའོ། །དེ་མ་ནུས་ན་དབུ་
པར་གཉིས་སམ། ཕར་ཕྱིན་སྐབས་བརྒྱད་དམ། སྐབས་དང་པོ་ཚད་མའམ། མ་མཐའ་ཆོས་འཁོར་སོགས་ཆོ་ཚན་ལྔ་ལ་རྩོད་གྲྭ་བྱ་
ཞིང། བར་ཕྱིན་ཚད་མ་ལ་དཔེ་ཀློག་གིས་གོ་བ་ཚོལ་བ་དང། ལམ་རིམ་ཆེ་ཆུང་སོགས་ཅི་རིགས་ལ་མཛུབ་ཁྲིད། དམིགས་རིམ་ལ་
དམིགས་ཁྲིད་བྱ། སྔགས་ཕྱོགས་ལ་འཇིགས་བྱེད་ཀྱི་བསྐྱེད་རིམ་མམ། མངོན་རྟོགས་ཀྱི་དམིགས་རིམ་ལ་མཛུབ་ཁྲིད་དང། བསྙེན་

[002B] །སྔགས་ཀྱི་
རིགས་དང་སྨན་རྩིས་སོགས་རིག་གནས་གཞན་རྣམས་ལའང་མཁོ་ཆེ་བ་དང། རང་གི་བློ་ནུས་སོགས་དང་བསྟུན་ནས་སྔམས་རིགས་འགྲེ་བྱ། རྣམ་པ་སྣ་ཚོགས་ཀྱིས་བུར་གཡེང་མི་བྱེད་པར་
སྙིང་པོ་བསྡུ་བ་ཞིག་བྱེད་ན་དོན་བཟང་པོ་ཞིག་འགྲུབ་པར་ངེས་སོ།། །།༄༅། །མི་དགེ་བ་སྤོང་ཚུལ་གྱི་ཉམས་ལེན་གནད་ཀྱི་མན་ངག་བཞུགས།། །།
   ༈    དེ་ཡང་ནུས་པ་དང་ལྡན་པ་དག་གིས་ནི་མི་དགེ་བ་དང་ལུང་མ་བསྟན་གཉིས་པོ་ཡེམ་བསྲེས་པར་དགེ་བ་འབའ་
ཞིག་བྱེད་ན་ནི་ཤིན་ཏུ་ལེགས་མོད་ཀྱང། བདག་ཅག་སྐྱེ་བོ་ཕལ་པ་རྣམས་ལ་ནི་དེ་ལྟ་བུ་ཡོད་བ་དཀའ། འོན་ཀྱང་ཉིན་དེ་བཞིན་གྱི་བྱ་བའམ་ལོ་ཟླའི་བྱ་བ་ལ་བསམ་བློ་བཏང་ནས། དགེ་བ་ཆ་གསུམ་
མམ་ཆ་གཉིས། མི་དགེ་བ་དང་ལུང་མ་བསྟན་ནི་ཆ་བྱེད་རེའམ་ཆ་དེ་ལྟ་བུ་ཅི་ཉུང་དུ་གཏོང་བར་བྱ། དེ་ལ་བྱེད་པའི་སྒོ་ནི་ལས་དག་ཡིད་གསུམ་ཡིན་ཞིང། གང་ལ་ལྟོས་ནས་ཡོད་བའི་གཞི་ནི་

[003A]༄༅། །བ་ཡུལ་དང་ཉེ་དུ་དང་སློབ་འཁོར་དང་ནོར་ཕྲུགས་དང་དགྲ་གཉེན་སོགས་ཡིན་ནོ། །དེ་ཡང་པ་ཕུལ་གྱིས་ཆུ་རྩི་ཤིང་དང། རང་གི་ལྔ་ཁང་གི་ཕྱོགས་སོགས་གང་ལ་
ལྟེས་ཏེ་གསོད་རྐུ་འཕྲོག་རྩོད་སོགས་ལུས་ཀྱི་སྡིག་པ་དང། དེ་ལ་ལྡོས་ཏེ་རྫུན་ཕྲ་མ་དག་འཆལ་ཚིག་རྩུབ་སོགས་དག་གི་ལས་དང། ཡིད་ཀྱི་བརྣབ་སེམས་གནོད་སེམས་ཆགས་སྡང་གཡེང་བ་
རྣམས་འབྱུང་འདུག་ན་དེ་རྣམས་ཇེ་ཉུང་ཇེ་ཆུང་དུ་གཏོང། དེ་ཡང་ལོ་ཟླ་ཞག་དང་བསྡུན་ནས་སྤོར་བར་བྱ། དེ་ལྟ་བུ་རྣམས་ལ་དགེ་བའི་ཕྱོགས་སུ་འགྲོ་བ་གང་ནུས་བྱའོ། །ཉིན་ཞག་རེ་ལ་དུས་ཚོད་
བཅུ་གཉིས་ཡོད་བས་དུས་ཚོད་ཕལ་ཆེར་སྒོ་གསུམ་དགེ་བའི་ཕྱོགས་སུ་འགྱུར་བ་བྱའོ། །སེམས་ཀྱི་བྱ་བ་ལ་ཆོས་མཐུན་གྱི་འདུ་ཤེས་ཆ་གསུམ། ཆོས་ཀྱི་ཀུན་སློང་ཆ་གསུམ། ལུས་དགྲ་གཉིས་
ཀྱི་བྱ་བ་ལའང་ཆོས་དང་མཐུན་པ་ཆ་གསུམ་རེ་ཡོད་བ་བྱ་ཞིང། ལུང་མ་བསྟན་ནི་ལུས་གསོ་བའི་བཟའ་བཏུང་ལ་སྤྱོད་པ་དང། མཚན་མོའི་གཉིད་ཀྱིས་ལུས་གསོ་བ་དང་ང་ལ་གསོ་པའི་ཕྱིར་ལེན་གསུམ་
བཏང་སྟོམས་སུ་སྡོད་པ་ཆ་དེ་ལྟ་བུ་གཏོང་ཐུབ་ན་མི་དགེ་བ་ཉུང་ཞིང་སྟོབས་ཆུང་བར་འགྱུར་རོ། །གྲོགས་ལ་ལྟོས་ནས་དག་འཆལ་གྱི་སྡིག་པ་མང་པོ་ཡོད་པའམ། ནོར་ཕྱུགས་ལོངས་སྤྱོད་ལ་

[003B] །གོས་མཐོབ་འདོད་པ་དང། ཕྱུག་པོར་འདོད་པ་སོགས་ལ་རྒྱུན་དུ་འབད་པ་
ལྟ་བུའི་ཕྱོགས་ལྡུང་མི་བྱའོ། །སྤྱིར་འཇིག་རྟེན་གྱི་ཤེས་རྒྱ་དང་ནུས་རྩལ་ཕོ་ཚོད་ཆུང་བར་བྱས་ཏེ་ཆོས་ཀྱི་ཕྱོགས་ལྷག་པར་བྱས་ན་ལེགས་སོ།། །།   ༈   །
   ༈    ནུང་དུའི་དུས་སུ་ཀ་བ་སོགས་བོད་སོག་གི་ཡི་གེར་སླབ་སྦྱང་བྱས་པ། དཔེ་ཆ་ཀློག་འཛིན་
བྱས་པ། འདོན་ཆ་སྦྱངས་པ། དབྱངས་ཕྱག་རྒྱ་རོལ་མོ་སོགས་སྦྱངས་པ། ལྷ་ཁང་གིས་རྡུལ་དང་འདུས་སྡེའི་གདན་ཁྲིའི་ས་རྡུལ་འཕྱག་སྤུགས་བྱས་པ། རྟེན་ལ་ཕྱག་དར་བྱས་པ། མཆོད་པ་
བཤམ་པ། སྤོས་དང་ཆུ་གཙང་མར་མེ་སོགས་བཤམ་པ་སོགས། རང་གི་ཡོན་ཏན་བསླབ་སྦྱང་གི་རིགས། རྟེན་སོགས་བཀུར་སྟི་མཆོད་པའི་རིགས། ཀློག་འདོན་གྱི་རིགས། ཉིན་དེ་བཞིན་རྒྱུགས་གྱི་
ཁ་ཏོག་དགེ་སྤྱོད་ཀྱི་རིགས། དུས་དུས་སུ་རང་གི་དང་པས་བྱས་པའི་དགེ་པ། འདུས་སྔེའི་ལས་སུ་བྱ་བའི་དགེ་བ། ཡོན་བདག་སོགས་ཀྱི་དགེ་བ་དང། ཡི་གེ་བྲིས་བ། ཤོ་གུ་སྦྱར་བ་

[004A]༄༅། །ཐིག་གདབ་པ་སོགས་དང། གཞན་ཡང་དགེ་བའི་ཕྱོགས་སུ་འགྱུར་བའི་དགེ་བ་རྣམས་ནི་བསོད་ནམས་ཀྱི་ཚོགས་ཀྱི་རིམ་པའོ། །ཁ་སྣའི་དུ་བ་སྤོང་བ་
ཆང་སྤོང་བ། དོན་མེད་དུ་གྲོང་ཉུལ་སྤོང་བ། དག་འཁྱལ་འཐབ་རྩོད་སྤོང་བ། དགའ་རྩེད་ཀུ་རེ་ཤོ་མིག་མང་སྤོང་བ། གླུ་ལེན་རོལ་ཆ་སྤོང་བ། རྒྱན་གྱིས་སྤྲས་པ་སྤོང་བ། ལུས་ངག་
ཡིད་ཀྱི་སྡིག་ལྟུང་སྤོང་བ་ལྟ་བུ་རྣམས་ནི་སྒྲིབ་སྦྱང་གི་རིམ་པའོ།    ༈    །དེ་དག་གི་ཕྱོགས་མཐུན་རྒྱི་བྱ་བ་ཇི་ཙམ་སྔར་བྱས་པ་དང། ད་ལྟ་བྱེད་བཞིན་པ་ཐམས་ཅད་ལ་བསམ་ནས། དེ་དག་
གིས་བུ་དང། བླ་མ་ཡི་དམ་ཆོས་སྐྱོང་སོགས་སྐྱབས་གནས་མཆོག་གསུམ་གྱི་ཐུགས་རྗེ་བྱིན་རླབས་དཔག་ཏུ་མ་མཆིས་པ་ལ་བརྟེན་ནས། འཕྲལ་ཕུགས་ཀུན་དུ་གནོད་པར་བྱེད་པའི་སྡིག་སྒྲིབ་
སྡུག་བསྔལ་ཐམས་ཅད་བྱང་ཞིང་འདག་པར་གྱུར་ཅིག་ཚེ་རིང་པ། །ནད་མེད་པ། ཆོས་མཐུན་གྱི་ལེགས་ཚོགས་ཐམས་ཅད་བསམ་བཞིན་དུ་འགྲུབ་བ་སོགས་མཆོག་ཐུན་གྱི་དངོས་གྲུབ་མ་ལུས་
བླ་མ་མཆོག་གསུམ་སྤྱི་དང། ཁྱད་པར་དུ་རྗེ་རིན་པོ་ཆེ་དང། རང་གི་དྲིན་ཅན་རྩ་བའི་བླ་མ་རྣམས་དང། ཡི་དམ་ཆོས་སྐྱོང་རྣམས་གྱིས་ཡིད་བཞིན་དུ་འགྲུབ་

[004B] །འདི་ལྟར་ཉིན་དེ་བཞིན་བསམ་བློ་བཏང་ནས་བསག་སྦྱང་དུ་འགྱུར་བར་བསྔོ་བ་དང་བྱིན་རླབས་ཞུ་བ་རྣམས་བྱས་ན་འདི་ཕྱི་ཀུན་དུ་ངེས་པར་ཕན་ཐོགས་བར་
འགྱུར་རོ།། །། བཀྲི་ཚུལ། །འཁོར་ནམ་འཞིར་ངོས་སུ་དམ་པའི་ཆོས་ལ་སྤྱོད་པའི་ཡུལ་དུ་སྐྱེས་པའམ། དེ་དང་ཞེ་བར་སྐྱས་ནས་རིམ་བའི་ཆོས་ལ་བསྟེན་པལ་སལ་བ་དང་ལྡན་པར་
འགྱུར་བ་ནི་རང་གཞན་གྱི་དོན་ཆེན་པོ་སྒྲུབ་པར་ནུས་པས་ཡིད་བཞིན་གྱི་ནོར་བུ་རྙེད་པ་ལས་ཆོས་ལྷག་པ་ཡིན་ལ། དེ་ལྟ་བུའི་སྐལ་ལྡན་གྱི་གདུལ་བྱ་བཀྲི་བར་རུང་བ་ལ་གདམས་དག་བསྟན་ན་
འཕལ་དུ་དོན་བབ་ང་བོ་འགྲུབ་པས་ཤིན་ཏུ་ལེགས་མོད། འོན་ཀྱང། རྫོགས་སངས་རྒྱས་རྣམས་མ་བྱུང་ཞིང། །ཉན་ཐོས་རྣམས་ཀྱང་ཟང་པ་ན། །རང་སངས་རྒྱས་ཀྱི་ཡེ་ཤེས་ནི། །བཏེན་
པ་མེད་པའི་ཚུལ་གྱིས་འབྱུང། །ཞེས་གསུངས་པ་ལྟར། སངས་རྒྱས་དང་ཉན་ཐོས་རྣམས་ཀྱིས་ཆོས་གསུངས་བའི་སྒོ་ནས་བགྲིར་མི་རུང་བའི་སྐྱེ་བོ་ལ་རང་རྒྱལ་རྣམས་ཀྱིས་གུར་ཚེགས་པ་ཞེས་
པ་དོན་རྫུ་འཕྲུལ་བསྟན་པ་སོགས་ཀྱི་སྒོ་ནས་དགེ་བའི་བག་ཆགས་འཇོག་བ་དང། བྱང་གི་སྒྲ་མི་སྙན་ན་ནི། འཕགས་པ་གནས་བརྟན་པ་ཀུ་ལ། །ཞེས་གསུངས་པ་སྙན་སྒྲ་མི་སྙན་གྱི་མི་རྣམས་

[005A]༄༅། །ལ་ཕན་བདེའི་ས་བོན་འཇོག་པ་དང། འཕགས་པ་ཤཱ་རི་བུས་གླང་རྒན་འཆི་ཁམ་ཞིག་གི་རྣ་བར། འདུས་བྱས་ཐམས་ཅད་མི་རྟག་ལ། ཟག་བཅས་ཐམས་ཅད་
སྡུག་བསྔལ་བ། །ཆོས་ཐམས་ཅད་བདག་མེད་པ། ཞེས་བརྗོད་ནས་ཕན་པར་མཛད་བ་ལྟ་བུ་ཡང་མཆིས་པས། ཕ་རོལ་པོས་མི་མོས་ཤིང་མི་གོ་ནའང། བསམ་པ་བཟང་པོས་གཞན་ལ་ཆོས་ཀྱི་
ཚིག་བརྗོད་པ་དང། དོན་བཤད་པ་དང། ཡི་གེར་འབྲི་བ་སོགས་བྱད་ནའང་རང་གཞན་གཉིས་ཀ་ལ་ཕན་ཡོན་འབྱུང་ངོ། །འོན་ཀྱང་སེམས་ཅན་གྱི་རིགས་ལ་སྣ་ཚོགས་པ་ཡོད་པས་ཁ་ཅིག་
ལ་ཆོས་བཤད་ན་ལན་དུ་གནོད་པ་བྱེད་པ་དང། ཕྲག་དོག་གིས་ཟུར་ཟ་བ་དང། གླགས་ཚོལ་བ་སོགས་ཡོད་པས་གནས་བརྟན་བ་ཀུ་ལ་དང་རང་རྒྱལ་དང་ཞང་བར་བྱེད་དགོས་པ་ཡང་ཡོད། སྟོན་པ་
བཅོམ་ལྡན་འདས་ཀྱིས་ཞག་ཞེ་དགུའི་བར་དུ་ཆོས་མ་གསུངས་པ་དང། སུམ་བརྒྱ་པ་ལས། ཚུལ་ཁྲིམས་ལྡན་ཞིང་འདུལ་བའི་ཆེ་གཤེས། །ནད་པར་སྙིང་དང་འཁོར་ནི་དག་པ་དང། །ཆོས་དང་ཟང་
ཟིང་ཕན་འདོགས་བརྩོན་པ་དང། །དུས་སུ་འདོམས་པ་དེ་ནི་བླ་མར་བསྔགས། །ཞེས་གསུངས་བ་ལྟར་གདུལ་བྱའི་དང་འདུན་ཤེས་རབ་སྨིན་པ་ལ་སྒུག་དགོས་པ་ཡང་ཡོད་དོ། །ཆོས་སྟོན་དུ་རུང་

[005B] རང་གི་སེམས་ཉེ་རིང་ཆགས་སྡང་སོགས་
ཉོན་མོངས་པའི་དབང་དུ་མ་བཏང་བར། ཆོས་དང་མཐུན་པའི་བསམ་སྦྱོན་ཅི་ནས་བྱེད་ན་རིམ་གྱིས་རང་གི་བསོད་ནམས་འཕེལ་བ་དང། བླ་མ་དཀོན་མཆོག་གི་བྱིན་རླབས་འཇུག་པ་སོགས་ཀྱིས་བསྟན་འགྲོའི་
དོན་སྤྱི་དང། རང་གིས་གང་འདོད་པའི་ཆོས་ཀྱི་བྱ་བ་རྣམས་གེགས་མེད་ཡིད་བཞིན་དུ་འགྲུབ་བར་འགྱུར་རོ། །དེའི་ཕྱིར་ཆོས་ལ་ཡིད་མི་རུང་བ་སྣོད་ཀྱི་སྐྱོན་གསུམ་དང་ལྡན་པའི་རྒྱལ་ཡིན་ཀྱང་
འཕྲལ་དུ་སྐྱོ་སུན་ཀྱིས་མི་བོར་བར་གསོལ་འདེབས་སྨོན་ལམ་གང་འཚམ་བྱེད་ན་དུས་ལ་བབ་པན་ཕན་པར་འགྱུར་རོ།།    ༈    །།དྲིན་ཅན་ཕ་མ་ཡི་དྲིན་ལན་འཁོར་ནམ་མི་འཁོར་
ཤུལ་འཛེན་བུ་ཚ་ལ་བསམ་སྦྱོར་དག་ལ་རག་ལས། །ཆོས་ཀྱིས་ཕན་བཏགས་པའི་སློབ་དཔོན་དན་ནམ་མི་དྲན། ཆོས་ཐོབ་སློབ་མ་ཡི་བསམ་སྤྱོད་དག་ལ་རག་ལས། །གས་རྒུད་པ་མ་ལ་བྱམས་བརྩམས་སྐྱོང་
དམ་མི་སྐྱོད། །བུ་ཚ་གཞོན་པ་ཡི་བསམ་སྦྱོར་བཟང་ངན་ལས་འབྱུང། །ཞམས་བགྲེས་དགེ་རྒན་ལ་ཕན་གྲོགས་བྱེད་དམ་མི་བྱེད། །སློབ་འཁོར་ཆེ་ཆུང་གི་ཆོས་སྦྱོད་བདེན་རྫུན་ལས་འབྱུང། །མེ་ཏོག་

[006A]༄༅། །པདྨ་ཡི་མཚོ་ལས་མེ་ཏོག་མཛེས་ཀྱི། །དུག་ཤིང་ཚེར་མ་ཡི་སྡོང་པོ་སྐྱ་བ་མི་ལེགས། །དགེ་བའི་བཤེས་གཉེན་ལ་བསྟེན་ནས་ཆོས་བྱེད་རིགས་ཀྱི། །དང་གཞན་འཕུང་བྱེད་ཀྱི་བསམ་ངན་སྤྱོད་
རྩུབ་མི་སྟགས། །ཇེ་བཟང་ཇེ་མཐོ་དུ་འགྲོན་ལེགས་པ་ཡིན་གྱི། །ཇེ་ངན་ཇེ་ཐུང་དུ་གཞེལ་བ་ཅི་ཞིག་ཡིན་ལ། །ཉེ་རིང་འགྲོ་ཀུན་ལ་ཕན་ན་ལེགས་པ་ཡིན་གྱི། །རང་གཞན་སྡིག་སྡུག་ལ་སྦྱོད་པོ་བཟད་རྒྱུ་ཅི་ཡོད་
གང་ལེགས་བདེ་སྐྱིད་ཀུན་སྒྲུབ་ན་ཕོ་སྐྱེས་ཟེར་གྱི། །ངན་སོང་སྡུག་བསྔལ་གྱིས་མངན་ན་ངན་པའི་ཐ་ཆད། །ང་ལ་འབྱོར་ཚང་བ་ཡི་རྟེན་འདིར་ཆོས་ལ་འབབ་ནས། །གཏན་བདེའི་གཞི་རྩ་ཅིག་ཚུགས་ན་སྐྱེས་བུ་
མཆོག་རེད། །མི་ཚེ་དོན་ལྡན་དུ་སྔོན་ཆད་བྱས་ས་མམ་བྱས། །ང་ནི་ཚེ་ལྷག་ལ་དོན་ལྡན་བྱེད་དམ་རྟོགས་ཤིག་རྣམ་གཡེང་འདུ་འཛིན་ཡིས་སྤུན་པ་འཕྱད་བ་སྤངས་ཏེ། །ཉིན་མཚན་དོན་ལྡན་གྱི་ལས་ལ་
བསྒྲིམས་ནས་འབུངས་ཤིག། །། ༄༅། །ཆོས་ལྡན་གྱི་བྱ་བ་ལ་ཕྱི་བཤོལ་མི་བྱ་བར་འཕྲལ་འཕྲུལ་དུ་སྒྲབ་དགོས་པར་གདམས་པའི་གསུང་ལགས།། །།
   ༈    ཀླུའི་གྲུབ་ཐོགས་མེད་གཉིས་ལས་རིམ་བཞིན་དུ། །ལེགས་བརྒྱུད་བྱང་ཆུབ་ལམ་གྱི་རིམ་པ་འདི། །སྐྱེ་དགུའི་འདོད་དོན་མ་

[006B] །གདམས་པ་རིན་ཆེན་དབང་གི་རྒྱལ་པོ་སྟེ། །ཞེས་གསུངས་པའི་ཆོས་ལུགས་ཡིན་ལ། སྤོང་རྗེ་འཇམ་དབྱངས་ཆོས་རྗེས། འདི་དག་སྟོན་པའི་བླ་མའི་བཀའ་དྲིན་ནི། །དྲན་
པའི་ཚེ་ན་དད་པས་མཆི་མ་ཁྱུང། །ཞེས་བཀའ་བསྩལ་བ་དེ་ཉིད་ཡིན་ལ། ་ཡབ་རྗེ་རྡོ་རྗེ་འཆང་ཆེན་པོ་དང་བྲལ་ནས། དམ་ཆོས་དོན་དུ་མི་གཉེར་བའི་བླུན་པོ། དེ་རིང་གི་དགེ་བསེབ་གནང་དུ་བྱེད་པ་
དགེ་བ་ཀུན་ལ་ཕྱི་བཤོལ་བྱེད་པ། འཇིག་རྟེན་ཆོས་ཀྱིས་དྲེགས་པའི་ང་རྒྱལ་ཅན་རྣམས་ཀྱི་ཁྲོད་དུ་ལུས་པ་བདག་ལ་ཐུགས་རྗེས་གཟིགས་ཤིག་སྔོན་བྱོན་པའི་སངས་རྒྱས་རྣམས་ཀྱི་བསྟན་པ་ལ་
ཞུགས་པའི་རབ་བྱུང་ཆོས་བཞིན་མི་བྱེད་པ་དག་ལས། ད་ལོའི་དོན་དུ་ཕུལ་བའི་དགེ་བའི་བཟའ་བཏུང་ཕྱི་ལོང་འཇོག་པ་སོགས་ཀྱིས་ཤ་བགས་མེད་ཅིང་ཆུ་རྒྱུས་ཀྱིས་སྤྲེལ་བའི་ལུས་ཅན་གྱི་སེམས་ཅན་
དུ་གྱུར་ཏེ་དམྱལ་བའི་སྡུག་བསལ་གྱིས་མ་ནད་བ་དང་ཆོས་མཚུངས་པ་སྙིང་རེ་རྗེ། དགེ་བ་གང་བཅོལ་ཞུན་ལ་གྱི་བཤོལ་གྱི་ལེ་ལོ་དང། ང་རྒྱལ་ཁེངས་ལས་ཅིང་ཡང་མི་བརྩི་བ་ལ་གཟིགས་ན་
་འདི་ནིས་སྤྲུལ་ཧོར་ཟླ་བཅུ་བའི་ཆོས་མགོང་རིན་ཆེན་སྒང་དུ་བཞུགས་དུས་སྔ་དྲོ་ཅིག་དང་ཅག་དྲུང་འཁོར་རྣམས་ལ་ཆོས་ལྡན་གྱི་བགྱི་བ་འགའ་ཞིག་བཀས་བཀོད་གནང་བ་ལྟར་འཕྲལ་དུ་མ་བསྒྲུབས་པར་རིམ་འགྱངས་

[007A]༄༅། །སུ་ལས་པར་བརྟེན། ཐུགས་ཤིན་ཏུ་སྐྱོ་བ་ལྟར་མཛད་ཅིང་སྤྱན་ཆབ་ཆེད་བསྙིལ་བ་དང་བཅས་མགྱོག་པར་ཤོག་དྲིལ་དུ་ཕྱག་བྲིས་མཛད་པ་འདི་ཡང་རང་རེ་རྣམས་ལ་ཉེ་བར་མཁོ་བའི་
རས་པ་ཅན་གྱི་གསུང་ཡིན་བསམ། ཤོག་དྲིལ་འཁྱད་དོགས་ཀྱིས་འདེར་བྲིས་པ་ལགས།།    ༈    །།བསྲེབ་སླང་འཇོམ་པའི་གསུང་ལགས།། །།བདག་ལ་འབྲེལ་བ་ཅན་དག་གིས་གཞན་གྱི་རྟེན་
སོགས་སྣ་ཚོགས་པ་ལ་འཛེམ། སྔོན་མི་ནོར་ཀུན་ལ་འཚེ་བ་མེད་ཀྱང་ད་ལྟ་བསྲེ་བ་སླད་སོགས་ཀྱི་སྐྱོན་ཡོད་བ་འདུག་པས་སྤྱི་སོ་ཡམ་ལ་འཚེ་བས་སྤོང་དགོས་པར་འདུག། །།འདི་ཡང་
རྗེ་ཉིད་ཀྱི་ཕྱག་སཾ་དུ་ཕྱག་བྲིས་སུ་མཛད་འདུག་པ་བཤུས་པ་ལགས།།    ༈    །།དགེ་འདུན་གྱི་དགོང་སོགས་ལ་འཇོམ་དགོས་ཚུལ་གྱི་ཡིག་ཆུར་ལགས།། རྗེ་བཙུན་ཙོང་ཁ་པ་ཆེན་བོའི་ཕྱག་སྲོལ་ལ་དགེ་འདུན་
གྱིས་བཞེས་པའི་མང་ཇའི་ལྷག་མ་ལ་ལས་བྱེད་རྣམས་ཀྱིས་འཐུང་དགོས་པའི་ཚེ། གནང་བ་ཞུས་ནས་སྤྱོད་བའི་གནང་བ་ཐོབ་པའི་རྗེས་སུ་འཐུང་དགོས་ལ། དེ་ལྟར་མ་ཞུས་པར་རང་འདོད་གྱིས་སྤྱད་ན་
དགེ་འདུན་གྱི་དཀོར་འཕྲོགས་པ་དང་འཕྲོག་ཏུ་བཅུག་པ་དང་འཕྲོག་བ་ལ་རྗེས་སུ་ཡི་རང་བ་ལྟ་བུའི་ལས་སུ་འགྱུར་ཞིང། དེ་འདྲའི་ལས་ནི་མྱོང་བར་ངེས་པའི་ལས་ཡིན་པར་གསུངས། དེའི་ཕྱིར་ན་འདུས་སྡེའི་བླ་མ་

[007B] ལས་བྱེད་མགོ་པའི་རིགས་ཀྱིས་སྤྱི་སོའི་བཟའ་བཏུང་ནོར་ཕྱུགས་ཀྱི་རིགས་ལ་དབང་ཆེན་བྱས་ཏེ་སྤྱོད་པའམ། གཡོ་ཐབས་ཅི་རིགས་ཀྱིས་ལེན་པ་སོགས་ནི་སྤྱིར་མ་བྱིན་ལེན་
ཙམ་མ་ཡིན་བར་ཉེས་དམིགས་ཚེ་བར་ངེས་ལ། ཁ་ཅིག་ལ་ནི་མཐོང་ཆོས་མྱོང་འགྱུར་ལྟ་བུ་ན་ཚོད་རྒས་པའི་དུས་སུ་མངོན་དུ་འགྱུར་བ་ཞིག་བྱུང་བ་ཡོད་ལ། དེ་དག་གི་ཚ་བོ་ཡང་ཚ་ཉེ་འཁོར་རྣམས་ལའང་
ཇི་ཉམས་ཇེ་སྡུག་ཏུ་གྱུར་བ་དངོས་སུ་བྱུང་བའང་ཡོད། དེས་ན་འདི་ལྟ་བུའི་དགེ་འདུན་དང་འབྲེལ་བའི་ལས་དང། བླ་མའི་དཀོར་དང། ལྷ་ཁར་གཞན་གྱི་གྲྭ་རིགས་རང་གི་འདུས་སྡེར་ལེན་པ་ལྷ་བུ་ལ་ནི་
འཛེམ་ཆུང་བྱེད་དགོས་བའི་གནས་ཡིན་ཏེ། ཆོས་ལ་བརྟེན་པའི་སྡིག་པའི་གམ་དུ་ནི་མི་དགེ་བ་བཅུ་ཡང་སྡིག་པ་བྲད་བྲུང་ཡིན་པར་གསུངས་པའི་ཕྱིར་རོ། །དེ་འདྲལ་ནི་ལས་བྱེད་རྣམས་ཀྱིས་གྲོས་བྱས་ཏེ་དགེ་འདུན་ལ་ཞུ་
པ་དགོས་པར་སེམས་ཏེ། འདུལ་བ་ལུང་དུ་གསོལ་བ་འབའ་ཞིག་པའི་ལས་དང་གསོལ་གཉིས་དང་གསོལ་བཞིའི་ལས་རྣམས་སྟོན་པ་བཅོམ་ལྡན་འདས་ཀྱིས་གསུངས་པ་དང་མཐུན་པར་བྱ་དགོས་
པས་སོ།།    ༈    །།དགོངས་བཅན་གྱི་ཚིགས་བཅད་བཞུགས།། །།ཕུན་ཚོགས་ཡོན་ཏན་རབ་མཛེས་གནས་མཆོག་ཏུ། །ཕུན་ཚོགས་ཡོན་ཏན་རབ་རྒྱས་དམ་ཆོས་

[008A]༄༅། །ལ། །ཕུན་ཚོགས་ཡོན་ཏན་རབ་སྤེལ་འཁོར་དང་བཅས། །ཕུན་ཚོགས་ཡོན་ཏན་རབ་ཏུ་སྒྲུབ་པར་ཤོག་རབ་ཡིངས་མོ་སྦྲུལ་ལོའི་ཏོར་ཟླ་བཅུ་པའི་ཚེས་པ་
དྲུག་གི་ཐོ་རངས་བྲིས་པ་དགེ་ལེགས་འཕེལ་བར་གྱུར་ཅིག། །།
་པར་ཡིག་པ་དགེ་སློང་དཔལ་འབྱོར་རབ་བརྟན་ནོ།། ་།སྐྱེ་ཞིང་སྐྱེ་བ་དག་ནི་ཐམས་ཅད་དུ། །འདྲེན་མཆོག་བླ་མ་ཁྱོད་དང་ཡི་འབྲལ་ཞིང། །མགོན་པོ་ཁྱོད་ཀྱི་ཐུགས་ཀྱི་བཅུར་
གྱུར་བ། །ལེགས་བཤད་བདུད་རྩིའི་རོ་ཡིས་འཚོ་བར་ཤོག། །།

[008B][BLANK PAGE]


