༄༅། །བདེ་མཆོག་དཀར་པོའི་ཚེ་དབང་མཐུན་མོང་མ་ཡིན་པ་སོགས་ལྷག་པའི་ལྷ་འགའ་ཞིག་གི་རྗེས་གནང་གཏོང་ཚུལ་བཞུགས་སོ།།

[001A] །ན་མོ་གུ་རུ་ཤྲཱི་ཙ་ཀྲ་སམྦྷ་རཱ་ཡ། འདིར་རྗེ་བཙུན་འཇམ་པའི་དབྱངས་ཀྱིས་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ལ་དངོས་སུ་གནང་བའི་འཇམ་
དབྱངས་ཆོས་སྐོར་གྱི་ནང་ཚན་དཔལ་འཁོར་ལོ་སྡོམ་པ་དཀར་པོའི་ཚེ་དབང་མཐུན་མོང་མ་ཡིན་པ་བྱ་ཚུལ་ནི། གནས་གཙང་མར་རང་གི་མདུན་དུ་སྟེགས་བུའི་ཁར་པདྨ་འདབ་
བརྒྱད་ལ་མཉྫིའི་སྟེང་དུ་ཟན་གྱི་འབྲང་རྒྱས་ནོར་བུའི་དབྱིབས་ཅན་གྱི་མཐར་དཀར་གསུམ་མངར་གསུམ་སྨན་དང་རིན་ཆེན་ཕྱེ་བ་སོགས་ལས་བྱས་པའི་ཚེའི་རིལ་བུས་བསྐོར་
བ་དང། དེའི་གཡས་སུ་བུམ་རྫས་དང་ཆུ་གཙང་བླུག་པའི་བུམ་པ་མགུལ་ཆིངས་སོགས་ཀྱིས་བརྒྱན་པ་དང། གཡོན་དུ་གར་ཆད་ལ་བདུད་རྩིའི་ཕྱེ་མ་བཏབ་པས་
[002A]༄༅། །བཀང་བའི་ཀ་པཱ་ལ་དང། མདུན་དུ་འབུལ་གཏོར་དཀར་དམར་གྱི་རྒྱན་དང་ལྡན་པ་དང། དེ་རྣམས་ཀྱི་མཐའ་སྐོར་དུ་ཆུ་གཉིས་ཉེར་སྤྱོད་མཚམས་
འཛིན་གྱི་མེ་ཏོག་དང་བཅས་པའི་མཆོད་པ་གཡོན་སྐོར་དུ་བཤམས། མདུན་དུ་རྡོར་དྲིལ། ཌཱ་མ་རུ། ནང་མཆོད། འཐོར་འབྲུ་སོགས་ཡོ་བྱད་གང་དགོས་འདུ་བྱས་ཏེ་
ལོགས་སུ་བཀོད་པ་ལྟར་བདག་བསྐྱེད་བཟླས་པ་དང་བཅས་སྔོན་དུ་འགྲོ་བས། བསྒྲུབ་གཞི་རྣམས་ཁཎྜ་རོ་ཧེས་བསངས། ཤཱུ་ནྱ་ཏཱས་སྦྱངས། སྟོང་པའི་ངང་ལས་དབུས་
སུ་པད་ཉིའི་སྟེང་དུ། ཧཱུཾ་དཀར་པོ་དང་ཧྲཱི་དམར་པོ་དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས། དཔལ་འཁོར་ལོ་བདེ་མཆོག་ཅེས་པ་ནས་

[002B] དེའི་གཡས་སུ་བཧྲུཾ་ལས་རིན་པོ་ཆེའི་བུམ་པ་དམར་པོ་མཚན་ཉིད་ཐམས་ཅད་དང་ལྡན་པའི་ནང་གཞལ་ཡས་ཁང་གི་དབུས་སུ། པད་ཉིའི་སྟེང་དུ་ཧཱུཾ་དཀར་
པོ༑ དེ་ལས་འོད་ཟེར་འཕྲོས་དོན་གཉིས་བྱས། འདུས་ཡོངས་སུ་གྱུར་པ་ལས། དཔལ་འཁོར་ལོ་བདེ་མཆོག་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་ཚེའི་བདུད་རྩིས་གང་བའི་བུམ་
པ་དམར་པོ་རེ་རེ་བསྣམས་པ་དར་གྱི་ན་བཟའ་དང་རུས་པའི་རྒྱན་དྲུག་གིས་བརྒྱན་པ། འོད་ཀྱི་དཀྱིལ་འཁོར་གྱི་དབུས་ན་ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། གཡོན་དུ་ཨཱ་ལས་ཐོད་པ་
དུམ་བུ་གཅིག་པ་དཀར་པོ་དཔྲལ་བ་རང་ལ་བསྟན་པའི་ནང་གཞལ་ཡས་ཁང་གི་དབུས་སུ། པད་ཉིའི་སྟེང་དུ་ཧྲཱི་དམར་པོ། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་
གྱུར་པ་ལས། ཡུམ་རྡོ་རྗེ་རྣལ་འབྱོར་མ་སྐུ་མདོག་དམར་མོ་ཞལ་གཅིག་ཕྱག་གཉིས་ཀྱིས། ཚེའི་བདུད་རྩིས་གང་བའི་ཐོད་པ་དཀར་པོ་རེ་རེ་བསྣམས་པ། དར་གྱི་ན་བཟའ་དང་རིན་པོ་ཆེའི་རྒྱན་
བརྒྱད་ཀྱིས་བརྒྱན་པ། འོད་ཀྱི་དཀྱིལ་འཁོར་གྱི་དབུས་ན་ཞབས་པདྨའི་སྐྱིལ་ཀྲུང་གིས་བཞུགས་པ། དེ་རྣམས་ཀྱི་དཔྲལ་བར་ཨོཾ། ཞེས་པ་ནས། འོད་དཔག་མེད་ཀྱིས་དབུ་བརྒྱན་པར་གྱུར་

[003A]༄༅། །ཅེས་པའི་བར་བདག་བསྐྱེད་བཞིན་བརྗོད་ལ་བསྐྱེད། ནང་མཆོད། ཨོཾ་ཨཱ་ཧཱུཾ། ཧ་ཧོ་ཧྲཱི་ལན་གསུམ་ཕྱག་རྒྱ་དང་བཅས་པ་དང། ཕྱི་མཆོད། མཆོད་པ་རྣམས་ཁྱད་
ཆོས་གསུམ་ལྡན་དུ་གྱུར། ཨོཾ་ཨཱ་ཧཱུཾ་ལན་གསུམ་གྱིས་བརླབས་ལ། མཆོད་བསྟོད་བདག་བསྐྱེད་ལྟར་བྱ། དེ་ནས་ལྷ་ཐམས་ཅད་ཀྱི་སྤྱི་བོར་ཟླ་བ་ལ་ཨོཾ་དཀར་པོའི་མཐར་སྔགས་འཕྲེང་དཀར་
པོས་གཡོན་སྐོར་དུ་བསྐོར་བ་ལ་དམིགས་ནས། ཨོཾ་ཧྲཱི་ཧ་ཧ་ཧཱུཾ་ཧཱུཾ་ཕཊ། ཚེ་ལ་སྲུངས་ཤིག་ཅེས་བཟླས་པས་ཨོཾ་ཡིག་སྔགས་འཕྲེང་དང་བཅས་པ་ལས་འོད་ཟེར་དཀར་པོ་ཕྱོགས་བཅུར་
འཕྲོས་པས། འཁོར་འདས་ཀྱི་ཡོན་ཏན་དང་ཚེ་བཅུད་བཀྲག་མདངས་མ་ལུས་པ་མཚན་དཔེས་སྤྲོས་པའི་ལྷ་སྐུ་དང་འོད་ཟེར་དང་བདུད་རྩི་དཀར་པོ་དང། རིན་པོ་ཆེ་སྣ་ལྔའི་རྣམ་པར་ཕྱོགས་
བཅུ་ནས་བཀུག་སྟེ་སྤྱི་བོའི་ཨོཾ་ལ་ཐིམས་པར་བསམ། ཡང་མགྲིན་པར་པདྨ་ལ་ཨཱ་དམར་བའི་མཐར་སྔགས་འཕྲེང་དམར་པོས་བསྐོར་བ་ལ་དམིགས་ནས་སྔར་བཞིན་བཟླས་པས། ཨཱ་
ཡིག་སྔགས་འཕྲེང་དང་བཅས་པ་ལས་འོད་ཟེར་དམར་པོ་འཕྲོས་པས། འཁོར་འདས་ཀྱི་ཡོན་ཏན་དང་ཚེ་བཅུད་བཀྲག་མདངས་མ་ལུས་པ་རིན་ཆེན་བཞིའི་སྔགས་དང་འོད་ཟེར་དང་བདུད་རྩི་

[003B] ཡང་ཐུགས་ཀར་ཉི་མ་ལ་ཧཱུཾ་སྔོན་པོའི་མཐར་སྔགས་འཕྲེང་སྔོན་པོས་བསྐོར་བ་ལ་དམིགས་ནས་སྔར་བཞིན་བཟླས་
པས་ཧཱུཾ་ཡིག་སྔགས་འཕྲེང་དང་བཅས་པ་ལས་འོད་ཟེར་སྔོན་པོ་འཕྲོས་པས། འཁོར་འདས་ཀྱི་ཡོན་ཏན་དང་ཚེ་བཅུད་བཀྲག་མདངས་མ་ལུས་པ་བདུད་རྩིས་གང་བའི་བུམ་པ་དམར་པོ་དང་ཐོད་པ་དཀར་པོ་
སོགས་ཕྱག་མཚན་དང། འོད་ཟེར་དང་བདུད་རྩི་སྔོན་པོ་དང། བཀྲ་ཤིས་རྫས་བརྒྱད་དང་རྒྱལ་སྲིད་སྣ་བདུན་གྱི་རྣམ་པར་བཀུག་སྟེ་ཐུགས་ཀའི་ཧཱུཾ་ལ་ཐིམས་པར་བསམ་མོ། །དེ་ནས་ཧེ་རུ་ཀའི་ཡིག་
བརྒྱས་བརྟན་པར་བྱས་ལ། གཏོར་མ་ནང་མཆོད་ལྟར་བརླབས་ནས། ལྷ་རྣམས་ཀྱི་ལྗགས་རྡོ་རྗེའི་འོད་ཟེར་གྱི་སྤུ་གུས་དྲངས་ཏེ་གསོལ་བར་བསམས་ལ་ཨོཾ་བཛྲ་ཨ་ར་ལི་ཧོ། ཛཿ་ཧཱུཾ་བཾ་ཧོཿ་བཛྲ་ཌཱ་ཀི་ཉ་
ས་མ་ཡ་སྟྭཾ་ཏྲི་ཤྱ་ཧོཿ་ལན་གསུམ་གྱིས་ཕུལ། གོང་བཞིན་ཕྱི་ནང་གིས་མཆོད། མཚམས་སྤྲིན་དང་འགྲོགས་ཀ་ལ་ཤའི། །མདངས་ལྡན་ཧེ་རུ་ཀ་ལ་འདུད། །བདག་དང་སློབ་མར་བཅས་རྣམས་
ལ༑ ༑འཆི་མེད་ཚེ་ཡི་མཆོག་སྦྱིན་མཛོད། །ཅེས་བསྟོད་འཕྲིན་བྱའོ། །དེ་ནས་སློབ་མ་རྣམས་ཁྲུས་བྱས་ལ་ཕྱག་དང་མཎྜལ་ཕུལ་ཏེ་འཁོད་པ་ལ། སྤྱི་དང་བྱེ་བྲག་གི་ཆོས་བཤད། དུས་གསུམ་

[004A]༄༅། །རྒྱལ་བ་ཐམས་ཅད་དང། །སྐུ་གསུམ་ཡེ་ཤེས་དབྱེར་མེད་པ། །འགྲོ་བའི་འདྲེན་མཆོག་ཧེ་རུ་ཀས། །སྐུ་གསུང་ཐུགས་ཀྱི་བྱིན་རླབས་སྩོལ། །ལན་གསུམ་གྱིས་གསོལ་བ་འདེབས་
མཎྜལ་བསྟན་ནས། དཀོན་མཆོག་གསུམ་ལ་བདག་སྐྱབས་མཆི། ཞེས་སོགས་ལན་གསུམ་གྱིས་རྒྱུན་བཤགས་དང། སངས་རྒྱས་བྱང་ཆུབ་སེམས་དཔའ་ཀུན། ཞེས་སོགས་ལན་གསུམ་
གྱིས་རིགས་ལྔའི་སྡོམ་གཟུང་བྱ། སློབ་མ་རྣམས་ཁཎྜ་རོ་ཧིས་བསངས། ཤཱུ་ནྱ་ཏཱས་སྦྱངས། སྟོང་པའི་དང་ལས་སློབ་མ་རྣམས་ཀྱི་གོ་སར་པད་ཉིའི་སྟེང་དུ་སློབ་མ་རྣམས་ཀྱི་སེམས་ཉིད་ཧཱུཾ་དཀར་པོ་
དང་ཧྲཱི་དམར་པོ། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས། སློབ་མ་རྣམས་རེ་རེ་ནས་དཔལ་འཁོར་ལོ་བདེ་མཆོག་ཅེས་པ་ནས། ཐུགས་ཀར་ཧཱུཾ་གིས་
མཚན་པར་གྱུར། ཅེས་པའི་བར་གྱིས་གཞི་ལུས་ལྷར་བསྐྱེད། དངོས་གཞི་ཏིང་ངེ་འཛིན་གྱི་དབང་བཞིའི་ཆེད་དུ། འཁོར་ལོ་བདེ་མཆོག་ཡབ་ཡུམ་གྱིས། །སྔོན་ཚེ་འགྲོ་ལ་དབང་བསྐུར་བ་
དེ་བཞིན་ཐུགས་རྗེས་བདག་ལ་ཡང། །དབང་བསྐུར་དམ་པ་སྩལ་དུ་གསོལ། །ལན་གསུམ་གྱིས་གསོལ་བ་འདེབས། གཡས་ཀྱི་བུམ་པའི་ནང་གི་དཔལ་འཁོར་ལོ་བདེ་མཆོག་ཚེ་ཆུའི་རྣམ་པར་ཞུ་

[004B]བུམ་པའི་དབང་དང་འཆི་མེད་ཚེའི་རིག་འཛིན་ཐོབ་པའི་མོས་
པ་མཛོད། ཨོཾ༑ འཆི་མེད་ཚེ་ཡི་དབང་བསྐུར་བས། །འཆི་བདག་བདུད་ཀྱི་སྟོབས་བཅོམས་ནས། །འཆི་མེད་ཚེ་དང་དཔལ་རྒྱས་ཏེ། །རིག་འཛིན་ཚེ་དབང་ཐོབ་པར་ཤོག་ཅེས་བརྗོད་ཅིང་བུམ་ཆུ་ཁྱོར་པ་གཡས་
སུ་བྱིན་ནས་འཐུང་དུ་གཞུག་ཅིང་གཏོར་བར་བྱ། ཡང་གཡོན་གྱི་ཐོད་པའི་ནང་གི་ཡུམ་རྡོ་རྗེ་རྣལ་འབྱོར་མ་བདུད་རྩིའི་རྣམ་པར་ཞུ་བའི་ཚེ་ཆང་ལྕེས་མྱངས་པས་ངག་གི་དྲི་མ་སྤྱི་དང་ཁྱད་པར་སྲོག་གཅོད་དུ་
བཅུག་པ་ལ་སོགས་པའི་ཚེ་ཐུང་འགྱུར་གྱི་ངག་གི་སྡིག་སྒྲིབ་ཐམས་ཅད་དག་གསང་བའི་དབང་དང་འཆི་མེད་ཚེའི་རིག་འཛིན་ཐོབ་པའི་མོས་པ་མཛོད། ཨཱ་འཆི་མེད་ཚེ་ཡི་དབང་བསྐུར་བས། ཞེས་སོགས་
བརྗོད་ཅིང། ཚེ་ཆང་ཁྱོར་པ་གཡོན་དུ་བྱིན་ནས་འཐུང་དུ་གཞུག་ཡང་ཁྱེད་རང་རྣམས་ལྷ་ཡབ་ཡུམ་སྙོམས་པར་ཞུགས་པ་ལ། དབུས་ཀྱི་འབྲང་རྒྱས་ཡི་དམ་ཡབ་ཡུམ་དུ་གསལ་བ་ལས་རང་འདྲ་
གཉིས་པ་ཞིག་ཆད་པ་བྱང་སེམས་དཀར་དམར་གྱི་རྣམ་པར་ཞུ་བ་སྤྱི་བོ་ནས་ཐིམས་པས། མགྲིན་པ་ཡན་གང་བས་དགའ་བ། སྙིང་ག་ཡན་གང་བས་མཆོག་དགའ། ལྟེ་བ་ཡན་གང་བས་ཁྱད་དགའ། ལུས་ཐམས་ཅད་

[005A]༄༅། །གང་བས་ལྷན་སྐྱེས་ཀྱི་དགའ་བ་སྐྱེས། དེ་དང་སྟོང་པ་ཉིད་དབྱེར་མེད་དུ་སྦྱར་བས་ཡིད་ཀྱི་དྲི་མ་སྤྱི་དང་ཁྱད་པར་སྲོག་བཅད་པ་ལ་ཡི་རང་བ་ལ་སོགས་པའི་ཚེ་ཐུང་འགྱུར་གྱི་ཡིད་ཀྱི་སྡིག་
སྒྲིབ་ཐམས་ཅད་དག་ཤེར་དབང་དང་འཆི་མེད་ཚེའི་རིག་འཛིན་ཐོབ་པའི་མོས་པ་མཛོད། ཧཱུཾ༑ འཆི་མེད་ཚེ་ཡི་དབང་བསྐུར་བས། ཞེས་སོགས་བརྗོད་ཅིང་མེ་ཏོག་གཏོར། ཡང་མདུན་གྱི་ཡི་དམ་
གྱི་ཐུཌ་ཀ་ནས་ཧཱུཾ་ཡིག་ཆད་པ་སྨིན་མཚམས་ནས་ཞུགས་ཏེ་སྙིང་གར་ཧཱུཾ་ཡིག་དཀར་པོ་ཞིག་ཏུ་གྱུར་པར་བསམས་ལ། དེ་ཉིད་ཀྱི་ཞབས་ཀྱུ་ཨཱུ་ཧ་ལ། ཧ་མགོ་བོ་ལ། མགོ་བོ་ཟླ་ཚེས་ལ། ཟླ་ཚེས་ཐིག་ལེ་ལ། ཐིག་ལེ་
ནཱ་ད་ལ། ནཱ་ང་ཡང་ཇེ་ཕྲ་ཇེ་ཕྲར་འོད་གསལ་དུ་ཐིམས་པར་བསམས་ནས་བདེ་སྟོང་ལ་མཉམ་པར་བཞག་པས་སྒོ་གསུམ་གྱི་དྲི་མ་བག་ཆགས་དང་བཅས་པ་དག་ཚིག་དབང་དང་འཆི་མེད་ཚེའི་རིག་
འཛིན་ཐོབ་པའི་མོས་པ་མཛོད། ཨོཾ་ཨཱ་ཧཱུཾ། འཆི་མེད་ཚེ་ཡི་དབང་བསྐུར་བས། ཞེས་སོགས་བརྗོད་པར་བྱའོ། །དེ་ནས་སླར་ཡང། བཅོམ་ལྡན་བདག་ལ་སྩལ་ལགས་ཀྱིས། །བཅོམ་ལྡན་
བདག་ལ་བྱིན་གྱིས་རློབས། །ལན་གསུམ་གྱིས་གསོལ་བ་འདེབས། མདུན་བསྐྱེད་ཀྱི་བདེ་མཆོག་ཡབ་ཡུམ་ལས་རང་འདྲ་གཉིས་བ་ཞིག་ཆད་པ་སློབ་མ་རྣམས་ལ་ཐིམས་པས་བདེ་མཆོག་ཡབ་

[005B] །འབྲང་རྒྱས་སྤྱི་བོར་བཞག་སྟེ་དྲིལ་གསིལ་དང་བཅས། བཅོམ་
ལྡན་འདི་ལ་སྩལ་ལགས་ཀྱིས། །བཅོམ་ལྡན་འདི་ལ་བྱིན་གྱིས་རློབས། །ཛཿ་ཧཱུཾ་བཾ་ཧོཿ་ཞེས་བརྗོད་ལ། འབྲང་རྒྱས་ཡི་དམ་དུ་བསྐྱེད་པ་འོད་དུ་ཞུ་ནས་འཆི་མེད་ཚེའི་རིལ་བུར་གྱུར་པར་བསམས་ནས་ཚེ་རིལ་ཁར་
སྦྱིན་ནོ། །མཇུག་ཏུ། གཙོ་བོས་ཇི་ལྟར་སོགས་དང། །ངང་ནས་བརྩམས་ཏེ་སོགས་དང། མཎྜལ། སྤྲོ་ན་ཚོགས་མཆོད་ལྷག་གཏོར། བསྔོ་སྨོན་ཤེས་བརྗོད་སོགས་སྤྱི་ལྟར་བྱའོ། །ཞེས་པ་འདི་ཡང་དཔའ་
པོ་རྡོ་རྗེ། རྡོ་རྗེ་འཛིན་པ་དཀོན་མཆོག་རྒྱལ་མཚན། སྐྱིད་ཤོད་སྤྲུལ་སྐུ་རྣམས་ཀྱི་གཞུང་དང། རྗེ་བཙུན་དམ་པ་བློ་བཟང་བསྟན་འཛིན་དཔལ་བཟང་པོའི་ཕྱག་བཞེས་མཐོང་བ་བརྒྱུད་པ་ལ་བརྟེན་ནས་མན་
ངག་འཛིན་པའི་བན་རྒན་དྷརྨ་བྷ་དྲས་རང་གི་དྲན་ཐོར་བཀོད་པའོ། །སརྦ་ཛ་ག་ཏཾ།།



