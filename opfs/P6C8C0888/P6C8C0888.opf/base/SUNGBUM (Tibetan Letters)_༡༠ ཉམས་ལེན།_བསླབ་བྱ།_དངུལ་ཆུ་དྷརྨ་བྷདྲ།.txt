[#THE FOLLOWING TEXT HAS INCOMPLETE SECTIONS, WHICH ARE ON ORDER]

[001A]༄༅། །ཨོཾ་སྭ་སྟི། ལྷག་པའི་ལྷ་ཡི་ངོ་བོ་མཆོག་དཔལ་ལྡན་བླ་མ་ལ་བཏུད་ནས། །རང་ལ་ཉམས་མྱོང་མེད་ཀྱང་འདིར། །ཕན་པའི་གྲོས་འདེབས་
ཅུང་ཟད་བྱ། །ཀ་བ་ལྟ་བུར་རྒྱུད་བསྲངས་ན། །ཀུན་གྱི་ཚད་མར་འཛིན་པས་ན། །ཁ་ཞེ་མི་མཐུན་སྤྱོད་པ་རྣམས། །སྤངས་ནས་དང་པོའི་ངང་ཚུལ་ཟུངས། །གདར་
སེམས་ལ་བགྱིས་ན་ནི། །འདི་ཕྱི་གཏན་དུ་བདེ་བས་ན། །ང་རྒྱལ་ཕྲག་དོག་འགྲན་སེམས་སོགས། །སེམས་ཀྱི་དྲི་མ་འབད་པས་སོལ། །ཅ་ཅོའི་སྨྲ་བ་སྒྲོ་སྐུར་ཅན།།
མི་བཟད་ངན་འགྲོའི་འབབ་སྟེགས་ཡིན། །ཆ་མེད་ལོངས་གཏམ་མང་པ་ལ། །དགའ་བར་མ་འཛིན་གྲེ་བར་བསྐྱིལ། །ཇ་ཆང་ཟས་སྐོམ་ལོངས་སྤྱོད་ཙམ། །ཀླ་ཀློ་

[002A]༄༅། །བླུན་པོ་ལ་ཡང་ཡོད། །ཉ་ལྟོ་བ་བཞིན་ཚེ་འདི་བློས། །བཏང་ནས་དལ་འབྱོར་དོན་ཡོད་འཚལ། །ཏ་ལའི་ཤིང་སྡོང་ལྟར་གྱོང་པའི། །རང་རྒྱུད་
ཉོན་མོངས་དུག་གསུམ་འདི། །ཐ་རྒོད་ཞིང་རེངས་རྨོན་བས་བཞིན། །འདུལ་ལ་ཀུན་ཏུ་བརྩོན་པ་བསྟེན། །ང་གདོད་བྱ་ཞེས་ཕྱི་གཤོལ་གྱི། །ལེ་ལོའི་དབང་དུ་སོད་
གྱུར་ན། །ན་རྒ་འཆི་བའི་ཕོ་ཉ་དེས། །གློ་བུར་ཁྲིད་ན་ཅི་ཙུག་བྱེད། །པ་ཏྲ་གཞན་གྱི་ལད་མོ་དང། །གཡམ་ལ་རྒྱུག་པ་ཙམ་མིན་པར། །ཕ་རོལ་ངན་འགྲོའི་
གཡང་ས་ལ། །འཇིགས་པས་སྙིང་ནས་ལྷ་ཆོས་མཛོད། །བ་མོ་ལྟ་བུར་ཆོས་དཀར་བའི། །ལྷག་བསམ་སྙིང་སྟོབས་ཆེན་པོ་ཡིས། །མ་ལུས་འགྲོ་འདི་

[002B] །དམ་བཅའི་ཁུར་ཆེན་ཕྲག་ཏུ་ལོངས། །ཙ་ར་བདའ་དེད་མ་བྱས་ན། །གཅེས་འཛིན་གཅོང་ནད་མི་ཐོན་པས། །ཚ་གྲང་ངལ་དུབ་ཁྱད་བསད་ནས། །བདག་
པས་གཞན་གཅེས་བསྒོམ་པར་བྱ། །ཛ་ལང་ཅན་གྱི་བདག་འཛིན་འདི། །བདག་མེད་ལྟ་བས་མ་བཅོམ་ན། །ཝ་ཁའི་ཆུ་བཞིན་ངན་སོང་དུ། །འབབ་པ་ཉིད་ལས་འོས་ཅི་ཡོད།།
ཞ་ལྟར་བླ་མ་གུས་བསྟན་ནས། །བསག་སྦྱང་གསོལ་ཤང་བསག་པའི་མཐར། །ཟ་ཆད་སྤུ་ལྟར་རྣ་བའི་བློས། བདག་འཛིན་ཞན་ཡུལ་གྲུབ་མིན་བརྟག་འ་འུར་ཤབ་ཤོབ་
ཙམ་མིན་པར། །གཏིང་ནས་བདག་མེད་རྟོགས་ན་ནི། །ཡ་ར་མ་ར་གཞན་མེད་པར། །རྩེ་གཅིག་མཉམ་པར་བཞག་ནས་ཁོངས། །རྭ་ཅན་ཟླ་བའི་དཔེ་བཞིན་དུ། །རྗེས་ཐོབ་འཁྲུལ་
སྣང་ཅི་ཤར་ཡང། །ལ་འུར་གཉུག་མའི་དོན་དྲན་ནས། །སྒྱུ་མའི་རྣལ་འབྱོར་བསྐྱང་བར་བྱ། །ཤ་རུས་རྡོས་བཅས་ཕུང་པོ་འདི། །བདེ་སྟོང་ཆོས་ཀྱི་སྐུར་སྦྱངས་ནས། །ས་ལས་
ཤ་མོ་རྡོལ་བ་ལྟར། །ལྷག་པའི་ལྷ་སྐུར་ལྡང་བར་བྱ། །ཧ་ཅང་བསྒྲིམས་དང་གློང་མན་པར། །དག་པའི་སྣང་ཞེན་རྒྱུན་བསྐྱངས་ནས། །ཨ་འཐས་འཁྲུལ་པའི་སྣང་ཞེན་འདི། །

[003A]༄༅། །མཐའ་དག་དྲུང་ནས་དབྱུང་བར་མཛོད། །འདི་ནི་དགེ་སློང་བཧུ་སུ་ཀུ། །དབང་ཕྱུག་ཆོས་བཟང་ཞེས་བྱ་དེས། །དགེ་ཚུལ་ཡེ་ཤེས་ཆོས་གྲགས་ཀྱི་
འདོད་པ་ཇི་བཞིན་བྲིས་པ་ཡིན། །དགེའོ།།    ༈    ངག་གདམས་ལ་ཚེན་བཞུགས་ །    ༈    གུར་ཀུམས་འཛིན་དབང་པོ། །འོད་སྟོང་ཟེ་
གྱིས་འཁྱུད་འདྲའི། །རྒྱལ་ཀུན་གསུང་གི་མངའ་བདག་འཇམ་མགོན་མགྲིན་པར་བཞུགས་ཤིག་འཇིག་རྟེན་འཇིག་རྟེན་འདས་པའི། །ལེགས་ཚོགས་ཀུན་གྱི་རྩ་བ། །ལམ་སྟེ་
དགེ་བའི་བཤེས་གཉེན། །བསམ་སྦྱོར་གཉིས་ཀྱིས་སྟེན་ཅིག་དལ་བརྒྱད་འབྱོར་བཅུའི་ལུས་རྟེན། །དོན་ཆེ་རྙེད་པར་དཀའ་བས། །ད་ལྟ་རྟེན་འབྲེལ་འཛོམ་དུས། །ཉིན་བཞིན་དོན་
ལྡན་མཛོད་ཅིག་སྐྱེས་མཐའ་འཆི་བར་མ་ཟད། །ནམ་འཆི་ངེས་པ་མེད་པས། །གཉེན་ལུས་ལོངས་སྤྱོད་ཀུན་ལ། །ཞེན་ཆགས་འཁྲི་བ་ཆོད་ཅིག་འཇིགས་རུང་ངན་སོང་གསུམ་
གྱི༑ ༑བཟོད་དཀའི་སྡུག་བསྔལ་སོམས་ལ། །མཆོག་གསུམ་སྐྱབས་སུ་བསྟེན་ནས། །ལས་འབྲས་བླང་དོར་མཛོད་ཅིག་འཁོར་བའི་སྡུག་བསྔལ་རྩ་བ། །བདག་འཛིན་ལྷན་

[003B] །བདག་མེད་རྒྱུད་ལ་བསྐྱེད་ཕྱིར། །ཚུལ་ཁྲིམས་འགྱོད་མེད་སྲུངས་ཤིག་ཉམ་ཐག་རིགས་དྲུག་འགྲོ་རྣམས། །དྲིན་ཅན་ཕ་མ་ཡིན་པས། །བྱམས་དང་སྙིང་རྗེས་དྲངས་པའི། །བྱང་ཆུབ་
སེམས་མཆོག་སྐྱེད་ཅིག་ཆོས་ཀུན་གདོད་ནས་སྟོངས་ཀྱང། །རྟེན་འབྲེལ་བསླུ་བ་མེད་པས། ཐབས་ཤེས་ཟུང་དུ་འཇུག་པའི། །རྒྱལ་སྲས་སྤྱོད་ལ་སློབས་ཤིག་ཤུགས་དྲག་སྙིང་རྗེས་བསྐྱོད་ནས་
གཞན་དོན་སྒྲུབ་ལ་རིངས་ན། །དབང་ཐོབ་དམ་ཚིག་ལྡན་པས། །བསྐྱེད་རྫོགས་རིམ་གཉིས་སྒོམས་ཤིག་བཀོར་ཟན་དྲང་པོ་བདག་ལ། །འདི་འདྲའི་ཆ་རྒྱས་མེད་ཀྱང། །མཚན་ལྡན་བླ་མ་མང་པོའི།།
ཞལ་ནས་དེ་སྐད་གསུང་བར། །ཁྱེད་ཀྱང་འཐད་པར་གདའ་ན། །ཉམས་སུ་བཞེས་པར་ཞུ་ཞིང། །མི་འཐད་སྔར་ཁྱུད་ད་འཇགས། །ཆུ་ངན་ལམ་རྒྱུག་མཛོད་ཅིག་འདིར་འབད་ལེགས་སྤྱད་ཕུང་པོས་
སྟོབས་བཅུའི་གོ་འཕང་ཐོབ་ནས། །མཁའ་མཉམ་སེམས་ཅན་ཀུན་ལ། །ཕན་བདེ་སྒྲུབ་པར་གྱུར་ཅིག་ཚུལ་འདི་དྷརྨ་བྷ་དྲར། །བླ་ཆུང་འཕྲིན་གྱིས་བསྐུལ་ནས། །ཤིང་ཕག་རྒྱལ་ཟླའི་ཚེས་ལ། །དངུལ་
ཆུའི་རི་བོར་བྲིས་སོ། །སརྦ་མངྒ་ལཾ།།    ༈    གནས་བྱང་སྟོང་ཡང་མཛོད་དམར་པོ་ན། །སྙིང་འདབ་བརྒྱད་པདྨ་ཉི་ཟླིའི་ཁར། །རྗེ་དུས་གསུམ་སངས་རྒྱས་མི་གཟུགས་

[004A]༄༅། །ཅན༑ ༑དྲིན་འཁོར་མེད་ངག་དབང་རྡོ་རྗེར་འདུད། །བདག་རང་རྒྱུད་དུག་ལྔ་གྲ་རྒྱས་ཤིང། །ལས་ངན་པ་དགུ་འཛོམས་སྦྱོང་བཞིན་དུ། །མི་གཞན་ལ་ཆོས་བཤད་གྲོས་འདེབས་
འདི༑ ༑མགོན་ཁྱོད་ཐུགས་ཁྲེལ་བའི་རྒྱུར་གདའ་ཡང། །བུ་དང་ལྡན་བློ་བཟང་རྡོ་རྗེ་ཡིས། །འཕྲིན་ཡི་གེའི་ལམ་ནས་བསྐུལ་བའི་ལན། །ཚིག་སྡེབ་སྦྱོར་ལེགས་པོ་མི་ཤེས་ཀྱང། །དོན་རྒྱལ་
བའི་དགོངས་པ་བཞིན་དུ་བརྗོད། །ཆུང་ཨ་མའི་མངལ་དུ་ཆགས་པ་ནས། །དུས་སྐད་ཅིག་ངལ་བསོ་མི་བྱེད་པར། །དགྲ་འཆི་བདག་དྲུང་དུ་སྙེག་ལུགས་འདི། །བུ་སེམས་ཤིག་ཡོད་ན་ཡང་ཡང་
སོགས། །ཚེ་འདི་སྣང་བདེ་སྡུག་སྣ་ཚོགས་འདི། །རྒྱུ་སྔར་སོང་འབྲས་བུ་ཡིན་ཚོད་འདུག་བུ་བདེ་འདོད་སྡུག་བསྔལ་མི་འདོད་ན། །ལས་དཀར་ནག་གཉིས་ལ་བླང་དོར་འཚལ། །སེམས་
མི་རྟག་དྲན་པའི་ཀུན་སློང་གིས། །ཁས་བླངས་པའི་དམ་སྡོམ་གཙང་མར་སྲུངས། །ཚིག་ཁ་བཤད་སྐལ་པོ་རྣ་བ་ཚེ། །དོན་ཉམས་སུ་ལེན་ན་སྣོད་ལྡན་ཡིན། །གཏམ་འདི་བསྙད་རྣམ་དཀར་
དགེ་བའི་མཐུས། །མ་འབྲེལ་ཐོགས་ཀྱིས་མཚོན་ཁམས་གསུམ་འགྲོ། །སྐྱབས་མཚན་ལྡན་བླ་མས་རྗེས་བཟུང་སྟེ། །ཆོས་ཐེག་ཆེན་ས་ལམ་མཐར་སོན་ཤོག་ །ཅེས་པ་འདི་ཡང་རང་གི་སློབ་བུ་

[004B]     ༈    བློ་བཟང་ཐུབ་དབང་རྡོ་
རྗེ་འཆང། །ཙིཏྟའི་ཟེའུ་འབྲུ་ལ་བཀོད་ནུས། །ཟླ་ལྟར་དཀར་བའི་ལྷག་བསམ་གྱིས། །ཕུལ་བའི་གདམས་ངག་འདི་གསན་འཚལ། །མཚན་ཉིད་ཀུན་ཚང་དགེ་བའི་བཤེས། །དད་ཅིང་གུས་པས་
མཉེས་པར་མཛོད། །དོན་ཆེ་རྙེད་དཀའི་དལ་འབྱོར་རྟེན། །སྒྲུབ་ལ་འབད་པས་དོན་ལྡན་མཛོད། །ངེས་མེད་གློ་བུར་འཆི་ཚུལ་ལ། །ཡང་ཡང་བསམ་ནས་འཆི་ཆོས་མཛོད། །དཀར་ནག་ལས་འབྲས་བདེ་
སྡུག་ལ། །དྲན་ཤེས་བག་ཡོང་བླང་དོར་མཛོད། །འཁོར་བའི་གནས་ལུས་ལོངས་སྤྱོད་ལ། །ཡིད་བརྟན་མེད་པས་སྐྱོ་ཤས་མཛོད། །ཐད་པའི་ལམ་མཆོག་བསླབ་གསུམ་ལ། །ཐོས་བསམ་སྒོམ་པས་འབད་
པར་མཛོད། །མཁའ་མཉམ་འགྲོ་བའི་དོན་གྱི་ཕྱིར། །བྱང་ཆུབ་སེམས་མཆོག་བསྐྱེད་པར་མཛོད། །རྫོགས་བྱང་སྒྲུབ་བྱེད་ཆ་ཚང་ལམ། །ཕར་ཕྱིན་དྲུག་ལྡན་ཉམས་བཞེས་མཛོད། །ཁྱད་པར་གསང་
སྔགས་སྒོར་ཞུགས་ནས། །ཟབ་ལམ་རིམ་གཉིས་སྒོམས་པར་མཛོད། །མདོར་ན་འདུལ་བའི་ཀུན་སྤྱོད་པ། །གནས་ནས་ཟབ་རྒྱས་ལམ་བཟང་སྒོམས། །ཉིན་བཞིན་ཚོགས་གསག་སྒྲིབ་སྦྱོང་དང། །

[005A]༄༅། །རྣམ་དག་སྨོན་ལམ་གང་རྒྱས་ཐོབ། །ཟས་གོས་གནས་མལ་གཉེན་གྲོགས་ལ། །འདོད་ཆུང་ཆོག་ཤེས་ཞེན་ལོག་སྐྱེད། །རྩ་གཞི་ཆང་དང་ཕྱི་དྲོའི་ཟས། །སྐྱིད་སྡུག་
དལ་བྲེལ་ཀུན་ཏུ་སྤོངས། །ཚོང་ཞིང་ཕྱུགས་ཀྱི་འཚོ་སྦྱོང་སོགས། །ཁྱིམ་པའི་བྱ་བ་ལ་མ་འཇུག་དགྲ་གཉེན་བར་མའི་འགྲོ་བ་ཀུན། །མཛའ་མིན་འཁོན་མིན་ཙམ་དུ་གཞོག་བསླུ་མེད་བླ་མ་
དཀོན་མཆོག་ལ། །སྙིང་གི་ཁོངས་ནས་རེ་ལྟོས་ཞུས། །གོང་མའི་མཛད་པ་རྣམ་ཐར་ལ། །ཡང་ཡང་བལྟས་ནས་ཡར་བསྐྱེད་ཐོན། །འཆི་ཚེ་ཇི་ཙམ་བརྟགས་ན་ཡང། །འགྱོད་པ་སྐྱེ་དགོས་མེད་
པར་མཛོད། །མ་ཎི་བྲོ་བའི་སྔོན་པ་ལྟར། །རང་གིས་མི་བསྒྲུབ་འདོམས་པ་འདི། །གཡར་ཚའི་རྒྱུ་ལས་མ་འདས་ཀྱང། །ཕན་ཕྱིར་ཡིན་པས་དགོངས་གཅགས་མཛོད། །ཚུལ་འདི་པིར་ཐོགས་
བྷིཀྵ་ཀ་ཛྙཱ་ན་ཤཱི་ལས་བསྐུལ་བའི་ངོར། །དགེ་སློང་དྷརྨ་བྷ་དྲ་ཡིས། །སྨན་སྡིངས་རི་བའི་མགུལ་དུ་བྲིས།།    ༈    སྐྱབས་བསླུ་མེད་བླ་མ་
མཆོག་གསུམ་ལ། །བློ་གདུང་ཤུགས་དྲག་པོས་གུས་བཏུད་ནས། །སེམས་མྱ་ངན་གྱིས་ནོན་ཨ་ཤེས་ལ། །གཏམ་ཚིག་གསུམ་གྲོས་འདེབས་འདི་སྐད་སྨྲ། །མི་སྐྱེས་པའི་ཐ་མ་འཆི་

[005B] །གཉེན་འདུས་པའི་ཐ་མ་འབྲལ་བ་འདི། །ཁྱོད་གཅིག་པུའི་ཐོག་ཏུ་བྱུང་བ་མིན། །གནས་འཁོར་བ་འདི་ཡིག་ཤིས་ལུག་ཡིན། །གཉེན་ཉེ་འབྲེལ་རྣམས་དང་ལོ་བརྒྱའི་བར། །ངས་སྐད་ཅིག་མི་
འབྲེལ་འགྲོགས་གྱུར་ཀྱང། །སེམས་བརྩེ་གདུང་སྲེད་ཞེན་ཇེ་འཕེལ་ལས། །སླར་ཚིམ་རྒྱུ་འདུག་གམ་མི་འདུག་སོམས། །སྔར་སྐྱེས་པ་ནས་བཟུང་ད་ལྟའི་བར། །གཉེན་ཉེ་འབྲེལ་རྣམས་དང་འགྲོགས་
པ་ལ༑ ༑དུས་གཏན་དུ་ཕན་ངེས་སྙིང་པོའི་མཆོག་འདུག་མི་འདུག་ལྟ་རྟོག་ཡང་དག་མཛོད། །རྒྱུ་དེ་ཕྱིར་ཐབས་མེད་བྱ་བ་ལ། །སེམས་མྱ་ངན་བྱས་པས་ཕན་པ་མེད། །ཕན་ངེས་པའི་སྡིག་སྤང་དགེ་
སྒྲུབ་པ། །དུས་རྟག་ཏུ་འབད་ན་ཕོ་རྒོད་ཡིན། །འདི་དགེ་སློང་དྷརྨ་བྷ་དྲ་ལ། །འཕྲིན་ཡི་གེའི་ལམ་ནས་བསྐུལ་བའི་ངོར། །ཡིད་གསོས་བྱེད་ལྗོན་འདབ་བྲང་བུར་བཅས། །གནས་དངུལ་ཆུའི་རི་ནས་ཕུལ་
བ་དགེ།    ༈    ཟླ་མེད་དྲིན་ཅན་རྩ་བའི་བླ་མ་དང། །མཉམ་མེད་འདྲེན་མཆོག་ཐུབ་དབང་ཉི་མའི་གཉེན། །མཚུངས་མེད་ལམ་སྟོན་འཇམ་མགོན་བློ་བཟང་གྲགས། །
དབྱེར་མེད་ཞབས་ཟུང་སྤྱི་བོར་གུས་མཆོད་ནས། །རང་ཉིད་ཕན་པའི་སྤྱོད་པས་དུས་འདའ་བཞིན། །གཞན་ལ་འདོམས་པ་གཡར་ཚའི་རྒྱུ་ཡིན་ཀྱང། །དོན་གཉེར་ཆེན་པོས་ཡང་ཡང་བསྐུལ་བའི་ཚེ་

[006A]༄༅། །བསམ་ཚོད་ཡི་གེར་འགོད་ལ་སྒྲ་འཛིན་གཏོད། །མུན་ནག་སྤྲིན་གྱི་རུམ་དུ་གློག་འཁྱུག་བཞིན། །དལ་འབྱོར་རྟེན་བཟང་ཐོབ་པ་འདི་དགའ་བས། །ན་རྒ་འཆི་བའི་ཕོ་ཉ་མ་སྒུག་པར། ལུས་སེམས་བདེ་དུས་ཉིན་བཞིན་སྙིང་
པོ་ལོངས། །མུ་མེད་ཞིང་ཁམས་གཞན་དུ་རྙེད་དཀའ་བའི། །འཇམ་མགོན་རྒྱལ་བ་གཉིས་པའི་ཐུགས་ཀྱི་བཅུད། །ཚང་ལ་མ་ནོར་མདོ་དང་སྔགས་ཀྱི་ལམ། །ཐོས་བསམ་སྒོམ་པའི་ཉམས་ལེན་གནད་དུ་བསྣུན། །ཁྱད་པར་དལ་འབྱོར་
རྙེད་དཀའ་འཇིག་སླའི་ཚུལ། །བསམ་ནས་ཚེ་འདིའི་སྣང་ཤེས་ཟིལ་མནན་ཏེ། །ཁས་བླངས་དམ་སྡོམ་སྤྱི་དང་ཁྱད་པར་དུ། །སོ་ཐར་སྡོམ་པའི་བཅས་མཚམས་འགྱོད་མེད་སྤུངས། །ཨ་ཧོ་སྲིད་ལས་ངེས་པར་འབྱུང་འདོད་བློ། །གཞན་
དོན་བྱང་ཆུབ་ཐོབ་པར་འདོད་པའི་སེམས། །བདེན་གཉིས་གནས་ཚུལ་ཡང་དག་ལྟ་བུ་སྟེ། །འདི་ལ་ལམ་གྱི་གཙོ་བོ་རྣམ་གསུམ་ཟེར། །འདི་འདྲ་རྒྱུད་ལ་སྐྱེ་བ་ལྟ་ཞོག་གི། །གོ་ཡུལ་རྣམ་དག་རྙེད་བའང་སྲིད་མཐར་སྣང། །གཅན་མདུན་རྩ་བ་འཛུགས་
པར་བཞེད་ན་ཀོ། །སྙིང་ལ་རུས་པ་བཅུག་ནས་འབོད་ཅིག་ཀྱེ། །དེ་ཡི་འགལ་རྐྱེན་སྡིག་པའི་གྲོགས་པོ་ནི། །སྦལ་པ་རྨ་ཅན་འདྲ་བ་ཐབས་ཀྱིས་སྤོངས། །མཐུན་རྐྱེན་དགེ་བར་སྦྱོར་བའི་བཤེས་དང་གཉེན། །གང་ཡིན་བསམ་སྦྱོར་གཉིས་ཀྱིས་སྤྱི་བོར་མཆོད་
ཉི་མ་རེ་བཞིན་ཡང་དུས་དྲུག་ཏུ། །སླུ་མེད་ཚོགས་ཀྱི་ཞིང་རྣམས་གསལ་བཏབས་ནས། །ཡན་ལག་བདུན་པ་མཎྜལ་བཅས་ཕུལ་ཏེ། །ཆ་ཚང་ལམ་ལ་བག་ཆགས་གདབ་པར་གསུང། །མདོར་ན་བདེ་སྡུག་མཐོ་ངམ་གང་ཚེ་ཡང། །རང་གི་སེམས་ལ་ཡང་དང་ཡང་བརྟགས་ཏེ། །ཉོན་མོངས་

[006B] །དག་སེམས་དྲན་པ་གསོ་བ་གནད་དུ་ཆེ། །ཚུལ་འདིར་འབད་པའི་རྣམ་དཀར་དགེ་བའི་མཐུས། །མཚན་ཉིད་ཀུན་ཚང་དམ་པས་སྐད་ཅིག་ཀྱང། །འབྲལ་མེད་ཐུགས་བཅུད་གདམས་
པས་རྗེས་བཟུང་སྟེ། །མ་རྣམས་དོན་དུ་རྫོགས་བྱང་མྱུར་ཐོབ་ཤོག་ཅེས་ཤེལ་དཀར་དགའ་ལྡན་ལེགས་བཤད་གླིང་པ་མཁས་མཆོག་བློ་བཟང་རྒྱལ་མཚན་དང། ལུང་རིགས་སྨྲ་བ་སངས་རྒྱས་མགོན་པོ་ཟུང་
ནས་བསླབ་བྱ་རྗེས་འཛིན་གྱི་སྨོན་ཚིག་དང་འབྲེལ་བ་དགོས་ཚུལ་ནན་ཆེན་གསུང་པ་ལྟར་བན་གཟུགས་སྙོམ་ལས་པ་དྷརྨ་བྷ་དྲས་གཡར་ཁུལ་དུ་སྦྱར་བའོ།    ༈    །ལུགས་ཟུང་གི་བླང་དོར་འཛོལ་
མེད་དུ་འདོམས་པའི་བསླབ་བྱ་རིན་པོ་ཆེའི་དོ་ཤལ་ཞེས་བྱ་བ་བཞུགས་སོ།།     ༈   སྨྲ་བ་ཟླ་མེད་འདྲེན་མཆོག་ཤཱཀྱའི་རྒྱལ། །རྒྱལ་སྲས་འཇམ་པའི་དབྱངས་དང་མི་ཕམ་
མགོན། །མགོན་པོ་ཀླུ་སྒྲུབ་ཐོགས་མེད་ཇོ་འབྲོམ་ཟུང། །ཟུང་འཇུག་མངོན་གྱུར་འཇམ་མགོན་བླ་མར་འདུད། །ལུགས་གཉིས་ཤེས་བྱའི་ཁྱོན་དང་མཉམ་སོང་བའི། །གྲངས་མེད་རྒྱལ་ཀུན་མཁྱེན་པའི་ཆུ་ཀླུང་འབུམ་
ཡིད་འཕྲོག་མཚན་དཔེའི་རྒྱ་མཚོར་ལེགས་འཁྱིལ་བ། །ངག་དབང་དབྱངས་ཅན་ལྷ་མོས་དགེ་ལེགས་སྩོལ། ཚེ་འདིའི་བདེ་སྒྲུབ་འཇིག་རྟེན་མི་ཆོས་དང། །གཏན་གྱི་བདེ་སྒྲུབ་དམ་པའི་ལྷ་ཆོས་གཉིས། །འགལ་

[007A]༄༅། །མེད་གཅིག་གྲོགས་གཅིག་ཏུ་འཆར་བའི་གཏམ། །སྒྲོག་ལ་སྒྲ་འཛིན་གཏོད་དང་ཤེས་ལྡན་དག་འཇིག་རྟེན་མི་ཆོས་གཙང་མ་བཅུ་དྲུག་དང། །དམ་པའི་ལྷ་ཆོས་དགེ་བ་བཅུ་ཡི་
ཁྲིམས། །ཆོས་ལྡན་ས་སྤྱོད་མེས་དབོན་རྣམ་གསུམ་གྱིས། བྱང་ཕྱོགས་འགྲོ་ལ་བཅས་འདི་ངེས་པར་མཛོད། །འདི་ནང་དག་པའི་འཇིགས་འཕྲོག་དཔོན་པོ་ལའང། །གུས་པས་བསྙེན་བཀུར་རིམ་གྲོ་བྱ་དགོས་
ན༑ ༑སྲིད་ཞིའི་འཇིགས་པ་ཀུན་སེལ་མཆོག་གསུམ་ལ། །ཕྱག་མཆོད་སྐྱབས་འགྲོར་དུས་ཀུན་བརྩོན་པར་མཛོད། །དང་པོར་ལས་འབྲས་སྤང་བླང་ཤེས་པ་དང། །བར་དུ་ནན་ཏན་ཉམས་སུ་ལེན་པ་དང། །ཐ་
མར་སྡིག་སྒྲིབ་སྟོབས་བཞིས་སྦྱོང་བ་ནི། །དམ་ཆོས་བསྒྲུབ་ཚུལ་ལགས་པས་འབད་པར་མཛོད། །ཁམས་གསུམ་འགྲོ་ཀུན་གཉེན་དུ་མཚུངས་མོད་ཀྱང། །ཚེ་འདིའི་སྒྱུ་ལུས་སྟེར་བའི་ཕ་དང་མ། །ཕན་འདོགས་
ཞིང་དུ་རྒྱལ་བས་བསྔགས་པ་ལ། །ཡིད་ཆེས་གུས་པས་བཀུར་སྟི་བསྒྲུབ་པར་མཛོད། །སྟོབས་འབྱོར་ཁ་དྲག་ལྡན་པའི་སྐྱེ་བོ་ནི། །མང་ཡང་བསྟན་འགྲོར་ཕན་ཐོགས་ཅང་མ་མཆིས། །དེ་ཕྱིར་ལུང་རྟོགས་ཡོན་
ཏན་མཛོད་འཛིན་པའི། །དམ་པ་སྤྱི་གཙུག་རྒྱན་དུ་བསྟན་པར་མཛོད། །རིགས་རུས་ཆོ་འབྲང་བཙུན་པའི་ཡ་རབས་དང། །ན་ཚོད་ཐོས་དང་བསླབ་པས་རྒན་པ་ལ། །ཕུ་དུང་བསྒྲུབ་ན་བདེ་སྐྱིད་འཕེལ་འགྱུར་

[007B] ༑མཁས་མཆོག་དཔའ་པོས་གསུངས་ལ་ཡིད་ཆེས་མཛོད། །ཁྱི་དང་གློ་བ་ཕྲད་པ་ཇི་བཞིན་དུ། །རྒྱུས་མེད་མི་ལ་གསར་འགྲོགས་མ་སྔ་བར། །དབྱར་དགུན་འགྱུར་མེད་ལྟ་ཤིང་ཤུག་པ་ལྟར། །སྔར་འདྲིས་
མཛའ་བཤེས་ཀུན་ལ་གཞུང་རིང་མཛོད། །ཐག་རིང་གཉེན་ལས་ཁྱིམ་མཚེས་དགྲ་བོ་ཡང། །དགའ་ཞེས་གནའ་བོའི་དག་ལས་འབྱུང་བ་བཞིན། །ཡུལ་མི་ཁྱིམ་མཚེས་རང་ལྟོས་འཁོར་འབངས་དཔེ། །སྙོམས་
ཆུང་ཀུན་ལ་ཕན་པ་གང་ཐོགས་མཛོད། །མཆོག་གསུམ་དཀར་ཕྱོགས་ལྷ་དང་རང་སེམས་གསུམ། །དབང་བཙུགས་དྲང་པོའི་ངང་ཚུལ་འཛིན་པ་ལ། །སྔོན་བྱུང་ཁྱིམ་བདག་ཚུལ་ཁྲིམས་ཚོང་དཔོན་གྱི།།
འགྲན་ཟླར་འོས་པའི་ཡི་དམ་བརྟན་པོ་མཛོད། །དམྱལ་བའི་བུད་ཤིང་ལྟ་བུའི་སྡིག་ཅན་འགའ། །འཕྲལ་སྣང་ཟས་གོས་སྟོབས་འབྱོར་ཁ་དྲག་ལ། །འགྲམ་ཆུ་ལྡང་ནས་དེ་རྗེས་མ་འབྲང་བར། །ཡ་རབས་དམ་པའི་
ཚོགས་ལ་མིག་ལྟོས་མཛོད། །ཟས་ནོར་སྔོན་གྱི་སྦྱིན་ཤུགས་ལ་རག་པས། །གསོག་སྲུང་དམ་ཡང་འཕེལ་བའི་ངེས་པ་མེད། །དེ་བས་འདི་ཕྱིའི་བདེ་ལེགས་སྤེལ་བཞེད་ན། །མཆོད་སྦྱིན་གཉིས་ཀྱི་ཕྱོགས་སུ་
ལོངས་སྤྱོད་མཛོད། །རང་ལ་ཆེ་ཕྲའི་ཕན་འདོགས་སྐྱེ་བོ་ལ། །ལྷག་དང་མཉམ་སོགས་རང་ནུས་དང་བསྟུན་པའི། །ཕན་ལན་བགྱིད་པའི་བསམ་སྦྱོར་མ་བསྟེན་ན། །ཁྲེལ་མེད་གྲངས་སུ་བརྩི་བས་དོགས་

[008A]༄༅། །ཟོན་མཛོད། གནས་ཙལ་ཙོ་ལ་ར་མ་ལུག་སྨྲ་དང། །བྲེ་དང་སྲང་ལ་གཡོ་སྒྱུ་བྱེད་པ་སོགས། །ཁ་ཞེ་ངོ་ལྐོག་བསམ་སྦྱར་འགལ་བའི་ལས། །མཐའ་དག་སྲོག་འཕྲོག་དུག་
བཞིན་སྤོང་བར་མཛོད། །འགྲོ་ཀུན་བདེ་འདོད་སྡུག་བསྔལ་མ་འདོད་ཕྱིར། །ཆགས་སྡང་བྲལ་བའི་བཏང་སྙོམས་ཆེན་པོའི་དང། །དགེ་དང་བདེ་བར་སྤྱོད་པ་འགའ་མཐོང་ཚེ། །ཕྲག་དོག་མེད་པའི་
དགའ་བ་བསྒོམ་པར་མཛོད། །གཡོ་སྒྱུའི་ཞགས་སྣེས་ཆགས་ལྡན་དམ་བཅིངས་ནས། །ངན་སྤྱོད་གཡང་དུ་སྐྱུར་བར་བྱེད་པ་ཡི། །དུག་འདྲེས་ཁམ་ཟས་ལྟ་བུའི་བུད་མེད་ཀྱི། །སྤོས་དབང་མ་གཏོད་རང་
ཐག་གཅོད་པར་མཛོད། །དམན་འབྲིང་ཆེན་པོ་སུ་ལ་སྣ་ཡང་རུང། །རང་གཞན་འཕྲལ་ཕུགས་དོན་ལ་ལེགས་གཞིགས་ནས། །ཧ་ཅང་ཕེར་དང་ཞུམ་མིན་བདེན་གཏམ་གྱིས། །འཇམ་ཞིང་དོན་ཕིགས་སྨྲ་
ཚུལ་མཁས་པར་མཛོད། །གཏིང་རིང་འཁོར་བའི་གཅོང་རོང་ཟབ་མོའི་ནང། །སྙིགས་མའི་ཚེར་རྣོན་སྐྱེས་པའི་ཀློང་ཚུད་ཕྱིར། །ཕྱི་ནང་གང་ནས་གནོད་འཚེ་ཅི་བྱུང་ཡང། །ཐེག་པ་ཆེ་ཞིང་བློ་ཁོག་ཡངས་པར་
མཛོད། །གྲོག་སྦུར་ནས་བཟུང་བསམ་ཤེས་མི་ཡི་བར། །ཀུན་གྱི་གཅེས་པ་སོ་སོའི་སྲོག་ཡིན་ཞིང། །རང་ལ་ཚེར་མ་ཟུག་པའང་མི་བཟོད་པའི། །ངང་ཚུལ་བསམས་ནས་སྲོག་གཅོད་སྡོང་བར་མཛོད།།

[008B]མཐུ་དང་འཇབ་བུའི་སྒོ་ནས་བླངས་གྱུར་ན། །འཕྲལ་དུ་གཏམ་ངན་རྒྱལ་ཁྲིམས་ཆད་པ་ཕོག་ཕྱི་མ་དབུལ་པོར་འགྱུར་བས་བག་ཟོན་མཛོད། །འཁོར་
བའི་བཙོན་རར་འཆིང་བྱེད་ལྕགས་སྒྲོག་དེ། །འདོད་ཆགས་སྲེད་པ་ཡིན་པར་ཤེས་པས་ནས། །བགྲོད་པ་ཡན་ལག་གནས་དང་དུས་མིན་དུ། །ལོག་པར་གཡེམ་པ་འབད་པས་སྤོང་བར་མཛོད། །ཕྱི་
མར་རོ་འཛིན་ཐོང་གཤོལ་གྱིས་རྨོ་ཞིང། །ཚེ་འདིར་དམན་པའི་གྲལ་དུ་ཚུད་པ་དང། །གཞན་གྱི་འདོད་དོན་སྒྲུབ་ལ་གེགས་བྱེད་པའི། །འདུ་ཤེས་བསྒྱུར་བའི་བརྫུན་ཚིག་སྤོང་བར་མཛོད། །སེམས་ཅན་
མཐུན་པ་རྣམས་ལ་དབྱེ་འདོད་དང། །མི་མཐུན་པ་ལ་མི་འདུམ་པར་འདོད་ནས། །འབྱེད་ཚིག་བདེན་བརྫུན་སྙན་མིན་གང་རུང་གིས། །སྨྲ་བ་ཕྲ་མ་ལགས་པས་སྤོང་བར་མཛོད། །རིགས་ལུས་ཚུལ་ཁྲིམས་
ཀུན་སྤྱོད་སྐྱོན་སྒྲོག་སོགས། །ཕ་རོལ་སྙིང་ལ་བསྣུན་པའི་ཚིག་རྩུབ་མེས། །རང་གཞན་དགེ་རྩའི་ལྗོན་ཤིང་སྲེག་འགྱུར་པས། །རྩུབ་མོའི་ཚིག་དེ་གྲེ་བར་བསྐྱེལ་བར་མཛོད། །རྒྱལ་བློན་ཆོམ་
རྐུན་འདོད་པ་བུད་མེད་ཀྱི། །གཏམ་ །རང་གཞན་དགེ་སེམས་རྩད་ནས་འབྱིན་བྱེད་པ། །ངག་བཀྱལ་ལགས་པས་འདི་ཡང་སྤོང་བར་མཛོད། །ཆགས་

[009A]༄༅། །བརྐམ་འཆུམས་འཁུ་ཟིལ་ནོན་སེམས་དང་ལྔས། །གཞན་གྱི་ནོར་དང་ཡོ་བྱད་ལ་སོགས་པ། །བདག་གིར་གྱུར་ཅིག་སྙམ་དུ་སྨོན་པ་ནི། །བརྣབ་སེམས་ལགས་པས་ཡང་དག་སྤོང་བར་
མཛོད། །ཞེ་སྡང་མི་བཟོང་འཁོན་འཛིན་འཁུ་བ་དང། །ཟིལ་ནོན་སེམས་ལྔས་སེམས་ཅན་གཞན་ངག་ལ། །གནོད་ཅིང་འཚེ་བའི་བསམ་ངན་འཆད་པ་ནི། །ཉེས་དམིགས་ལྷག་པར་ཆེ་བས་སྤོང་བར་མཛོད། །རྨོངས་
དང་དྲག་ཤུལ་ལོག་པར་རྒྱུན་དུ་ཞུགས། །རབ་ཏུ་ཉམས་དང་ཟིལ་ནོན་སེམས་ལྔ་ཡིས། །ལས་འབྲས་བདེན་བཞི་དཀོན་མཆོག་གསུམ་ལ་སོགས། །མེད་པར་ལྟ་བའི་ལོག་ལྟ་སྤོང་བར་མཛོད། །དེ་ལྟར་ཇི་སྐད་གདམས་
པ་བཞིན་བསྒྲུབས་ན། །ཚེ་འདིར་ཡ་རབས་མཁས་པའི་གྲྭར་ཚུད་ཅིང། །ཕྱི་མར་མངོན་མཐོའི་རྟེན་བཟང་རིམ་བརྒྱུད་ནས། །ངེས་ལེགས་གྲོང་ཁྱེར་བགྲོད་པར་གདོན་མི་ཟ། །འོན་ཏེ་རང་ཉིད་སྡོམ་གསུམ་ཡོངས་ནོས་
ཀྱང། །བག་མེད་སྤྱོད་པས་ཉིན་མཚན་འདའ་བཞིན་དུ། །གཞན་ལ་འདོམས་འདི་མཛེ་ཅན་འགའ་ཞིག་གིས། །མཁའ་ལྡིང་དབང་པོའི་སྒྲུབ་ཐབས་བསྔགས་དང་མཚུངས། །དེ་ལྟ་ན་ཡང་དཔྱོད་ལྡན་གྲོགས་པོ་ཡིས་
ནན་ཏན་ཆེན་པོས་ཡང་ཡང་བསྐུལ་པའི་ངོར། །འཁོས་བྲལ་དགེ་སྦྱོང་དྷརྨ་བྷ་དྲ་ཡིས། །བཞད་ལྗོངས་ས་འཛིན་ཕུག་ཡངས་ངོས་སུ་སྦྱར། །དེ་ལས་འོངས་པའི་རབ་དཀར་དགེ་བའི་མཐུས། །དྲིན་ཅན་མཁའ་མཉམ་

[009B] །ལུགས་ཟུང་བླང་དོར་འཛོལ་མེད་འདོམས་པ་ལ། །རྣམ་མཁྱེན་རྒྱལ་བ་ཀུན་དང་མཚུངས་པར་ཤོག་ ཅེས་ལུགས་ཟུང་གི་བླང་དོར་འཛོལ་མེད་དུ་འདོམས་པའི་བསླབ་བྱ་རིན་པོ་ཆེའི་དོ་ཤལ་ཞེས་བྱ་བ་འདི་ནི། དཔྱོད་ལྡན་
བཀྲ་ཤིས་ཆོས་འཕེལ་ལགས་ནས་ནན་ཆེན་པོས་བསྐུལ་ངོར། དགེ་སློང་དབང་ཕྱུག་ཆོས་བཟང་གིས་སྦྱར་བྱའོ།།    ༈        ༈    དྲིན་ཅན་བླ་མ་རྣམས་དང། །ཡི་དམ་ལྷ་
ལ་བཏུད་ནས། །མདོ་སྔགས་ལམ་གྱི་ཉིང་ཁུའི། །ཁ་བྱང་ཙམ་ཞིག་འདྲིའོ། །ཡོན་ཏན་བཅུ་ལྡན་བཤེས་གཉེན། །བསམ་སྦྱོར་གཉིས་ཀྱིས་བསྟེན་ནས། །འདི་ཕྱིའི་ལེགས་ཚོགས་རྩ་བ། །བརྟན་པོར་འཛུགས་ལ་འབད་
འཚལ། །ངལ་བརྒྱད་འབྱོར་བཅུའི་རྟེན་འདི། །དོན་ཆེ་རྙེད་པར་དཀའ་བས། །མདོ་སྔགས་ཟུང་དུ་འབྲེལ་བའི། །ཉམས་ལེན་སྙིང་པོ་བླང་འཚལ། །ནམ་འཆི་ངེས་པ་མེད་ཅིང། །ངན་སོང་སྡུག་བསྔལ་ཆེ་བས། །མཆོག་གསུམ་
སྐྱབས་སུ་བསྟེན་ནས། །སྡིག་སྤོང་དག་ལ་འབད་འཚལ། །འཁོར་བའི་སྡུག་བསྔལ་རྩ་བ། །ཀུན་འབྱུང་ལས་ཉོན་གཉེན་པོར། །བསླབ་གསུམ་རྒྱུད་ལ་བསྐྱེད་ནས། །ཐར་པའི་གནས་སུ་བསྙེག་འཚལ། །མ་རྒན་འགྲོ་ཀུན་དོན་དུ། །
བྱང་ཆུབ་སེམས་མཆོག་བསྐྱེད་ནས། །ཕྱིན་དྲུག་བསྡུ་བཞིས་བརྒྱན་པའི། །རྒྱལ་སྲས་སྤྱོད་པ་སྐྱེད་འཚལ། །རྣམ་ངག་དབང་བཞི་ཞུས་ནས། །ཁས་བླངས་ཆེ་ཕྲ་ཀུན་ལ། །འཕྲལ་ཕུགས་ཁེ་ཉེན་བརྩིས་ནས། །བླང་དོར་འཛོལ་

[010A]༄༅། །མེད་གནང་འཚལ། །རང་ལ་ལག་ལེན་མེད་པར། །གཞན་ལ་སློབ་ཁུལ་བྱེད་འདི། །བན་རྒན་དྷརྨ་བྷ་དྲ། །ལག་པ་དལ་ནས་བྲིས་སོ། །ཤུ་བྷཾ།    ༈    ཕ་ཁྱིམ་དང་
ལོངས་སྤྱོད་ཀུན་བོར་ནས། །དབེན་གནས་སུ་རྫོགས་བྱང་སྒྲུབ་དེ་ལ། །སེར་གཟུགས་ཀྱི་དད་པ་ཆོས་རྒྱུས་མཁན། །བདག་འདྲ་ཡིས་བསླབ་བྱ་མི་རིགས་ཀྱང། །རབ་དཀར་གྱི་ཤོག་དེབ་བཅུ་ཕྲག་བཞི། །གསར་ཕྱེད་བརྩི་བཅུད་འཕྲིན་
རྟེན་བཅས། །གེགས་སེལ་གྱི་བསླབ་བྱ་དགོས་ཚུལ་བཞིན། །མདོར་བསྡུས་འདི་ཐུགས་སུ་བཅང་བར་འཚལ། །དལ་འབྱོར་གྱི་མི་ལུས་ཐོབ་དུས་འདིར། །སྡུག་རུས་ཀྱིས་སྙིང་པོ་མ་བླངས་ན། །ཚིག་རེ་ལ་ངལ་རེ་བསོ་དུས་དེར།།
འབད་འབད་ཅིག་བྱས་ཀྱང་འཕྱིས་སྐྱོན་ཡོད། །དབེན་གནས་སུ་སོས་ངལ་བག་ཡངས་དང། །ལྟོ་འགྲངས་དང་རྒྱབ་དྲོས་ཉམས་དགའ་ཡང། །རྒྱུས་མེད་ཀྱི་བར་དོའི་འཕྲང་རིང་དེར། །གཅིག་པུ་རུ་འགྲོ་ཚེ་མཆི་མ་བྲོ། །སྣང་ཚུལ་
འདི་ཡང་ཡང་བསམ་ཤེས་ན། །སྒྲུབ་པ་ལ་ནང་ནས་ལྕག་འདེབས་འབྱུང། །ཚིག་གསུམ་གྱི་གདམས་པའི་ཉིང་ཁུ་འདི། །དྷརྨ་ཡི་བྷ་དྲས་ཕན་ཕྱིར་ཕུལ།  ཞེས་པ་འདི་མཁས་ཁང་དབོན་ཚང་ལ་གདམས་པའོ། །ཤུ་བྷཾ།     ༈   
མཆོག་གསུམ་སྤྱི་བོའི་རྒྱན་དུ་མཆོད། །གྱོས་སྒྱུག་བཟའ་ཟླ་ལྷ་བཞིན་བཀུར། །ངན་སློང་བྱམས་དང་སྙིང་རྗེས་སྐྱོངས། །འདི་གསུམ་ཕན་པའི་བསླབ་བྱ་ཡིན། ། ཞེས་པ་འདི་ཡང་ལྕམ་ཚེ་རིང་བུ་ཁྲིད་ལགས་ཀྱི་ཐུགས་བཞེད་ལྟར་དྷརྨ་

[010B]། །།མངྒ་ལཾ་ །།    ༈    ཆོས་ཐོབ་བླ་མ་གུས་པས་བསྟེན། །སྡོམ་གསུམ་བསླབ་བྱ་མིག་བཞིན་བསྲུང། །བྱང་ཆུབ་སེམས་གཉིས་ནན་ཏན་བསྒོམ། །རྣམ་དག་སྨོན་ལམ་རྒྱ་ཆེན་ཐོབ།།
 ཅེས་པ་འདི་ལུང་རྟོགས་ཆོས་ཀྱི་བང་མཛོད། ཐོ་ཡོན་ཡེ་ཤེས་དོན་གྲུབ་བསྟན་པའི་རྒྱལ་མཚན་གྱི་གསུང་གིས་བསྐུལ་ངོར། དྷརྨ་བྷ་དྲས་བྲིས།     ༈    །སྙིང་ནས་གདུང་ཤུགས་དྲག་པོས་གསོལ་
བ་འདེབས། །དམིགས་ཡུལ་ཚེ་འདས་འཇིགས་པ་ཀུན་ལས་སྐྱོབས། །གཏན་གྱི་བཙན་ས་ཟིན་པར་བྱིན་གྱིས་རློབས། ། ཞེས་པ་འདི་ཡང་དགེ་སྡིངས་དར་རྒྱས་ལགས་པའི་དབོན་སའི་དྲུང་གི་ཞལ་འདོན་དུ་དྷརྨ་བྷ་དྲས་བྲིས།།     ༈   
དྲང་སྲོང་སྨན་གྱི་བླ་མའི་རྒྱུད་དོན་བཞིན། །ནང་ངོས་འཕྱུག་མེད་ཟིན་ལ་གཉེན་པོའི་སྨན། །སླ་བཅོས་སེར་སྣ་རྙེད་བསྐུར་གྲགས་འདོད་ཙམ། །མ་ཡིན་ཉམ་ཐག་ནང་པར་སྙིང་རྗེའི་བློས། །བྱིན་མཐུས་གང་ཡིན་ནད་ལས་
མྱུར་གྲོལ་ཏེ། །རང་དོན་ཆོས་སྐུའི་གོ་འཕང་མངོན་གྱུར་ཏེ། །གང་འདུལ་མོས་བློར་འཚམས་པའི་གཟུགས་ཀྱི་སྐུས། །གྲངས་མེད་མར་གྱུར་འགྲོ་བའི་སྒོ་གསུམ་གྱི། །བརྣག་དཀའི་ཟུག་རྡུ་རླུང་ནས་འབྱིན་པ་ལ། །སྨན་པའི་
རྒྱལ་པོ་ཉིད་དང་མཚུངས་པར་ཤོག་  འདི་བླ་མ་སྐུ་སྐྱེ་ལགས་ནས་དགོས་ཚུལ་ལྟར་དྷརྨ་བྷ་དྲས་སྦྱར་བའོ།།     ༈    །ན་མོ་མཉྫུ་ཤྲི་ཡེ། རབ་འབྱམས་རྒྱལ་བའི་མཁྱེན་བརྩེ་ནུས་པའི་མཛོད། །རིགས་གསུམ་ངོ་བོ་གཅིག་

[011A]༄༅། །ཏུ་བསྡུས་པའི་སྐུ། །འཇམ་མགོན་རྒྱལ་བ་གཉིས་པ་ཙོང་ཁ་པའི། །དམིགས་མེད་ཐུགས་རྗེས་རྣམ་ཀུན་ཁྱོད་ལ་སྲུངས། །ལུགས་གཉིས་ལྟ་བའི་འདྲེན་བྱེད་མི་གསལ་ཞིང། །ཅུང་ཟད་ཤེས་
པའང་ལག་ཏུ་མི་ལེན་པ། །བདག་འདྲའི་བསླབ་བྱས་ཁྱེད་ལ་ཕན་དཀའ་ཡང། །ཡང་ཡང་བསྐུལ་ཕྱིར་གང་ཤེས་མངོར་བསྡུས་བཤད། །དགྲ་གཉེན་བར་མ་སུ་དང་འགྲོགས་ཀྱང་རུང། །རང་གི་སེམས་རྒྱུད་དྲང་པོའི་ལམ་ཞུགས་
ནས། །ལུགས་གཉིས་བླང་དོར་འཛོལ་བར་མ་གྱུར་ན། །གནས་སྐབས་མཐར་ཐུག་འདོད་དོན་ངང་གིས་འགྲུབ། །དཀོན་མཆོག་གསུམ་ལ་དད་པས་བསྙེན་བཀུར་བྱ། །ངན་སློང་རྣམས་ལ་སྙིང་རྗེས་སྦྱིན་པ་གཏོང། །རང་ལྟོས་
འཁོར་དང་ཡུལ་མི་ཁྱིམ་མཚེས་ལ། །སྤྱི་སྙོམས་ཕན་འདོགས་བྱེད་པ་གནད་དུ་ཆེ། །མཐོ་ལ་ཕྲག་དོག་མི་བྱ་གུས་པས་འདུད། །དམའ་ལ་བརྙས་བཅོས་མི་བྱ་བྱམས་བརྩེས་སྐྱོངས། །མཉམ་ལ་འགྲན་སེམས་མི་བྱ་
འགྲོགས་བདེ་བྱེད། །ཀུན་དང་བསྟུན་ན་རང་ཉིད་མཐོ་སར་སླེབ། །ལུས་ཀྱི་སྲོག་གཅོད་རྐུ་བ་ལོག་གཡེམ་གསུམ། །ངག་གི་རྫུན་ཕྲ་ཚིག་རྩུབ་ངག་བཀྱལ་བཞི། །ཡིད་ཀྱི་བརྣབ་སེམས་གནོད་སེམས་ལོག་ལྟ་གསུམ།།
སྤངས་ནས་དགེ་བཅུ་སྒྲུབ་ལ་བརྩོན་བྱས་ན། །ཚེ་འདིར་ཉེས་མེད་བདེ་དང་ལྡན་འགྱུར་ཞིང། །ཕྱི་མ་ལྷ་དང་མི་ཡི་རྟེན་བརྒྱུད་ནས། །ཐར་པ་དམ་པའི་གནས་སུ་སྐྱེལ་ལོ་ཞེས། །སླུ་མེད་རྒྱལ་བའི་དཀའ་ལས་གསལ་
[#DATA INCOMPLETE HERE]



