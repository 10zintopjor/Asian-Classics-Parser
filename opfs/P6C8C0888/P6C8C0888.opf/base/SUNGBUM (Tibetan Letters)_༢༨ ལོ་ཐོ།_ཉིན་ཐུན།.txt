   ༈    སྤྱི་ལུགས་ཉིན་ཞག་གཅིག་ལ་ཆུ་ཚོད་དྲུག་ཅུ་དང། ཆོས་
རྒྱལ་གྱི་དྲུག་ཅུ་པའི་སྐབས་དབྱུ་གུ་རེ་བཞི་ཡོང་བའི་ཁྱད་པར་གང་ཡིན། ཞེས་པ་ལ། སྤྱིར་ཆུ་ཚོད་དང་དབྱུ་གུ་གཉིས་དོན་གཅིག་མིང་གི་རྣམ་གྲངས་སུ་བཤད་པའང་ཡོད་མོད་ཀྱི། རྗེ་ལྕང་སྐྱ་རོལ་པའི་
རྡོ་རྗེའི་རྩ་རླུང་ཐིག་ལེའི་རྣམ་གཞག་ཚིགས་བཅད་མ་ལས། གཞན་ལས་འཕོ་ཆེན་བཅུ་གཉིས་གསུངས་མོད་ཀྱང། །བདེ་དགྱེས་རྒྱུད་ལས་འཕོ་བ་བཅུ་དྲུག་གྲགས། །ཞེས་གསུངས་པ་ལྟར་
གཞན་ཏེ་དུས་འཁོར་སྐོར་ནས་ཉིན་ཞག་གཅིག་ལ་འཕོ་ཆེན་བཅུ་གཉིས་དང། འཕོ་ཆེན་རེ་རེ་ལ་ས་ཆུ་མེ་རླུང་ནམ་མཁའི་འཕོ་ཆུང་ལྡ་ལྔ་སྟེ། འཕོ་ཆུང་ངམ་ཆུ་ཚོད་དྲུག་ཅུ་རེ་ཡོད་པར་གསུངས་པ་
དང། བདེ་དགྱེས་དགྲ་ནག་སོགས་བླ་མེད་སྤྱི་འགྲོ་ནས། ཉིན་ཞག་གཅིག་ལ་འཕོ་ཆེན་བཅུ་དྲུག་དང། འཕོ་ཆེན་རེ་རེ་ལ་ས་ཆུ་མེ་རླུང་གི་འཕོ་ཆུང་བཞི་བཞི་སྟེ། འཕོ་ཆུང་ངམ་དབྱུ་གུ་རེ་བཞི་

[118A]༄༅། །ཡོད་པར་གསུངས་པས། ཆུ་ཚོད་གཅིག་ལ་དབུགས་སུམ་བརྒྱ་དྲུག་ཅུ་དང། རྗེ་ལྕང་སྐྱས། སུམ་བརྒྱ་ཕྱེད་བཅས་སོ་བདུན་དབྱུ་གུ་སྟེ། ཞེས་གསུངས་པ་ལྟར། དབྱུ་གུ་རེ་
ལ་དབུགས་ཁུག་པ་སུམ་བརྒྱ་དང་སུམ་ཅུ་ཕྱེད་སོ་བརྒྱད་རེ་ཡོད་པར་གསུངས་པས། ཆུ་ཚོད་གཅིག་དང། དབྱུ་གུ་གཅིག་གི་ཡུན་ཚད་མི་མཐུན་ཀྱང། ཆུ་ཚོད་དྲུག་ཅུ་དང། དབྱུ་གུ་རེ་བཞི་གཉིས་
ཀ་ལ་དབུགས་ཁུག་པ་ཉི་ཁྲི་ཆིག་སྟོང་དྲུག་བརྒྱ་དེ་ཡོད་པས། ཐ་སྙད་འདོགས་ཚུལ་མི་འདྲ་ཡང། དོན་ལ་འགལ་བ་མེད་པར་གོ་ཞིང། ཆོས་རྒྱལ་གྱི་དབྱུ་གུའི་རྩ་བའི་ཁུངས་དགྲ་ནག་གི་རྒྱུད་དོན་
གྲུབ་ཆེན་དཔལ་འཛིན་སོགས་ཀྱིས་བཀྲལ་བ་ལྟར་ཡིན་ལགས་པས་དེ་བཞིན་དགོངས་འཇགས་མཁྱེན་མཁྱེན་



