   ༈     །༄༅། །ན་མོ་གུ་རུ་ནཱ་ཐཱ་ཡ།  འདིར་བླ་མགོན་དབྱེར་པའི་ཕྱེད་པའི་རྣལ་འབྱོར་ཉམས་སུ་ལེན་པ་ལ། སྐྱབས་སེམས་སྔོན་དུ་བཏང་སྟེ། དགེ་བའི་འདུན་པ་ཤུགས་དྲག་པོའི་སྒོ་ནས།།།
སྤྱི་བོར་པད་ཉི་ཚོགས་ཀྱི་བདག་པོའི་སྟེང། །ཧཱུཾ་ཡིག་མཐིང་ནག་འོད་ཀྱི་འཕྲོ་འདུ་ལས། །མྱུར་མཛད་ཡེ་ཤེས་མགོན་པོ་ཕྱག་དྲུག་པ། །སྐུ་མདོག་མཐིང་ནག་སྲིན་པོ་ཁྲོས་པའི་ཚུལ། །ཕྱག་གཡས་གྲི་གུག་ཐོད་འཕྲེང་ཌ་མ་རུ། །གཡོན་ན་ཐོད་ཁྲག་
རྩེ་གསུམ་ཞེགས་པ་འཛིན། །སྦྲུལ་གྱི་རྒྱན་སྤྲས་སྟག་ལྤགས་ཤམ་ཐབས་ཅ་ན། །མེ་དཔུང་འབར་བའི་དབུས་ན་བཞུགས་པ་ཡི། །སྤྱི་བོར་སྐྱབས་གསུམ་ཀུན་འདུས་ངོ་བོ་ཉིད། །བཀའ་དྲིན་གསུམ་ལྡན་བླ་མ་ཐུགས་རྗེའི་གཏེར། །ཆོས་འཆད་
མཉམ་གཞག་ཕྱག་རྒྱས་གླེགས་བམ་བསྣམས། །དགྱེས་བཞིན་བཞུགས་པ་གཉིས་གའི་གནས་གསུམ་དུ། །ཡི་གེ་གསུམ་མཚན་ཧཱུཾ་ཡིག་འོད་ཟེར་གྱིས། །ཆོས་ཀྱི་དབྱིངས་ནས་རང་འདྲའི་ཡེ་ཤེས་པ། །སྲས་བཅས་རྒྱལ་བས་བསྐོར་བ་སྤྱན་
དྲངས་ཏེ། །ཐིམ་པས་སྐྱབས་གནས་ཀུན་འདུས་ངོ་བོར་གྱུར། །ཁྱད་པར་ལྷན་སྐྱེས་དགའ་བའི་རོལ་པ་ཡི། །འོད་ཀྱི་དྲ་བས་འབྲེལ་བའི་སྣང་སྟོང་གཟུགས། །གཅིག་དྲང་དུ་མར་སྣང་ཡང་མི་ཕྱེད་པའི། །བདག་ཉིད་གཅིག་ཏུ་དགྱེས་བཞིན་བཞུགས་
བར་གྱུར། །ཐོག་མེད་དུས་ནས་དུག་གསུམ་དབང་གྱུར་ཏེ། །མི་བཟད་སྡིག་ལྟུང་ཇི་སྙེད་བགྱིས་པ་ཀུན། །རྩེ་གཅིག་གདུང་བའི་ཡིད་ཀྱིས་མཐོལ་བཤགས་ན། །བླ་མགོན་དབྱེར་མེད་ཐུགས་རྗེས་བྱང་གྱུར་ཅིག་མཆོག་གསུམ་མཐུ་དང་ཆོས་

[012A]༄༅། །དབྱིངས་བདེན་པའི་སྟོབས། །སྔགས་དང་ཏིང་འཛིན་ཕྱག་རྒྱས་སྤྲུལ་པ་ལས། །བཤམས་དང་ཡིད་ཀྱིས་མོས་བཞིན་མཆོད་པའི་སྤྲིན། །མཚང་མེད་པས་ས་གསུམ་ཁྱབ་པ་འདིས། །བླ་མ་མགོན་པོ་
དབྱེར་མེད་ཐུགས་དམ་བསྐང། །མཐའ་ཡས་སྐྱབས་གསུམ་འདུས་པའི་ཐུགས་དམ་བསྐང། །དམ་པའི་ཆོས་ཀྱི་བར་ཆད་ཀུན་ཞི་ཞིང། །ཡང་དག་ལམ་བཟང་འགྲུབ་པར་བྱིན་གྱིས་རློབས། །སྐྱེས་བུ་གསུམ་གྱི་ལམ་གྱི་རིམ་པ་ཡིས། །
རྒྱལ་བའི་དགོངས་པ་མཐའ་དག་སྒྲུབ་བྱེད་ཅིང། །ཕྱིན་ཅི་ལོག་གི་བློ་སྣ་ཀུན་འགག་སྟེ། །རང་རྒྱུད་སྨིན་ཅིང་གྲོལ་བར་བྱིན་གྱིས་རློབས། །མདོར་ན་དེང་ནས་བྱང་ཆུབ་བར། །ཁྱོད་མིན་རེ་ས་གཞན་མེད་པས། །སྲིད་ཞིའི་འཇིགས་པ་ཀུན་
སེལ་ཞིང། །དངོས་གྲུབ་མ་ལུས་སྩལ་ཏུ་གསོལ། །བླ་མ་མགོན་པོ་དབྱེར་མེད་ལ། །བདག་ནི་གུས་པས་སྐྱབས་སུ་མཆི། །བདག་གིས་སེམས་ཅན་ཐམས་ཅད་ཀྱི། །ཉོན་མོངས་མ་ལུས་སེལ་བར་ཤོག་མགོན་པོ་བླ་མ་དབྱེར་མེད་ལ། །
བདག་ནི་གུས་པས་སྐྱབས་སུ་མཆི། །བདག་གིས་སེམས་ཅན་ཐམས་ཅད་ཀྱི། །བར་གཅོད་མ་ལུས་སེལ་བར་ཤོག་ །ཅེས་བདུན་ནམ། ཉེར་གཅིག་གམ། བརྒྱ་སྟོང་སོགས་འདོན། མཇུག་ཏུ།  དགེ་བ་འདི་ཡིས་ཚེ་རབས་ཀུན་ཏུ་བདག་རྒྱལ་བའི་དམ་
ཆོས་མ་ལུས་འཛིན་པ་དང། །དེ་ཡི་འགལ་རྐྱེན་སེལ་ཞིང་མཐུན་རྐྱེན་ཀུན། །མྱུར་མཛད་མགོན་པོས་གཡེལ་མེད་འགྲུབ་གྱུར་ཅིག་ཁྱད་པར་དུ་ཡང་སྐྱེ་བའི་ཕྲེང་བ་རུ། །བླ་མ་མཆོག་གིས་འབྲལ་མེད་རྗེས་འཛིན་ཞིང། །ངེས་འབྱུང་བྱང་

[012B] །རྣམ་དགེ་ལམ་བཟང་མངོན་དུ་འགྱུར་བར་ཤོག་འདི་སྣང་འགག་ཚེ་བླ་མ་མགོན་པོ་ཡིས། །འཇིགས་རུང་བར་དོའི་གཡང་ས་ལས་བསྒྲལ་ཏེ། །ཞིང་མཆོག་བདེ་བ་ཅན་དང་པོ་ཏ་ལར། །སྐྱེས་ནས་སྐུ་གསུམ་གོ་
འཕང་མྱུར་ཐོབ་ཤོག་ །ཅེས་སོགས་བསྔོ་སྨོན་བྱ་ཞིང། བླ་མ་མགོན་པོའི་སྤྱི་བོ་ནས་མར་ཕེབས་ཏེ་དེའི་ཐུགས་ཀར་བཞུགས། མགོན་པོ་ཡང་རང་གི་སྤྱི་བོ་ནས་དབྱ་མའི་ལམ་བརྒྱུད་དེ་སྙིང་གར་བྱོན་ནས་བཞུགས་པར་བསམས་ལ་རྒྱུན་དུ་བླ་མ་ལྷའི་སྣང་བ་དང་མ་བྲལ་བའི་སྒོ་ནས་གསོལ་བ་འདེབས་པ་དང། ཅི་ཟ་ཅི་འཐུང་གི་པུད་
ཀྱིས་མཆོད་བ། བྱ་བྱེད་ཀུན་ལ་དེ་ཉིད་དཔང་པོར་བཞུགས་ཏེ་རླང་དོར་ཚུལ་བཞིན་བྱེད་པ་སོགས་ཚོགས་གསག་སྒྲིབ་སྦྱོང་ལ་འབད་པར་བྱའོ། །ཞེས་བླ་མགོན་དབྱེར་མེད་ཀྱི་རྣལ་འབྱོར་རྒྱུན་འཁྱེར་དུ་བྱ་བ་འདི་ནི་དད་བརྩོན་བློ་གྲོས་མཆོག་དང་ལྡན་པ་ཁྱོམ་ཙ་རབ་འབྱམས་པ་འཇིགས་མེད་ཚུལ་ཁྲིམས་ཀྱིས་བསྐུལ་བའི་ངོར་་བཙུན་
པ་དཀོན་མཆོག་བསྟན་པའི་སྒྲོན་མེས་དུ་ཚང་ལྷུན་གྲུབ་གླིང་དུ་བྲིས་པའོ། །   ༈   བླ་མགོན་དབྱེར་མེད་ཀྱི་རྣལ་འབྱོར་ཉམས་སུ་ལེན་ཚུལ་བཞུགས་སོ། །༄༅། །འདིར་བླ་མགོན་དབྱེར་ཡེད་ཀྱི་རྣལ་འབྱོར་ཉམས་སུ་ལེན་པར་འདོད་པས་སྐྱབས་སེམས་སྔོན་དུ་བཏང་ལ།  རང་གི་སྤྱི་བོར་པད་ཉི་ཚོགས་བདག་
སྟེང༑ ༑མྱུར་མཛད་སྤྱན་རས་གཟིགས་དབང་ཐུགས་རྗེའི་གཏེར། །སྐུ་མདོག་མཐིང་ནག་སྲིན་པོ་ཁྲོས་པའི་གཟུགས། །ཞལ་གཅིག་ཕྱག་དྲུག་སྤྱན་བགྲད་མཆེ་བ་གཙིགས། །གཡས་ན་གྲི་གུག་ཐོད་ཕྲེང་ཌཱ་མ་རུ། །གཡོན་གྱིས་
ཐོད་ཁྲག་རྩེ་གསུམ་ཞགས་པ་འཛིན། །ཐོད་སྐམ་དབུ་རྒྱན་མགོ་རློན་ཕྲེང་བ་འཕྱང། །སྦྲུལ་གྱི་རྒྱན་སྤྲས་སྟག་ལྤགས་ཤམ་ཐབས་གསོལ། །བརྐྱང་བསྐུམ་གར་གྱིས་འགྱིང་བའི་སྤྱི་བོ་རུ། །སྐྱབས་གསུམ་ཀུན་འདུས་བླ་མ་རྡོ་རྗེ་

[013A]༄༅། །འཆང། །གསེར་མདོག་ཕྱག་གཉིས་རིན་ཆེན་དྲིལ་བུ་བསྣམས། །ནོར་བུའི་རྒྱན་སྤྲས་སྐྱིལ་ཀྲུང་ཚུལ་གྱིས་བཞུགས། །གཉིས་ཀའི་གནས་གསུམ་ཡི་གེ་གསུམ་མཚན་པའི། །ཧཱུཾ་ཡིག་འོད་
ཀྱིས་དངོས་བརྒྱུད་བླ་མ་དང། །ཕྱོགས་བཅུར་བཞུགས་པའི་སྐྱབས་གནས་མ་ལུས་པ། །བསྡུས་ཏེ་དྲིན་ཅན་རྩ་བའི་བླ་མར་ཐིམ། །བླ་མའི་ཐུགས་ཀའི་འོད་ཟེར་སེར་པོ་དང། །མགོན་པོའི་ཐུགས་ཀའི་འོད་ཟེར་སྔོན་པོའི་ཚོགས། །
ཕན་ཚུན་འདྲེས་བ་འོད་དང་བདེ་བའི་དང། ཐུགས་རྗེ་མཐུ་སྟོབས་དབྱེར་མེད་བདག་ཉིད་གྱུར། །ན་མོ་བུད་དྷཱ་ཡ། ན་མོ་གུ་རུ་ཧེ། བཛྲ་བའི་ར་བའི་རེ་ཎ་ཤྲི་ཡེ། ཌཱ་ཀ་ཌཱ་ཀི་ནི། ཛོ་ཀ་ཛོ་ཀི་ནི། སརྦ་བུད་དྷཱ་ཡ། བོ་དཧི་སཏ་ཤཱ་ར་ཎཾ་གཙྪ་
མི་ཀྱཻ།  ཞེས་ལན་གསུམ།  བླ་མ་ཡི་དམ་དཀོན་མཆོག་རིན་ཆེན་གསུམ། །མཁའ་འགྲོ་བསྟན་སྲུང་ཐམས་ཅད་འདུས་བའི་དངོས། །འདི་ཕྱིའི་རྒུད་པའི་མུན་སེལ་སྒྲོན་མེ་མཆོག་བསླུ་མེད་སྐྱབས་ཀྱི་དམ་པར་གསོལ་བ་འདེབས། །དུས་
འདི་ནས་བཟུང་བྱང་ཆུབ་སྙིང་པོའི་བར། །འདི་ཕྱི་བར་དོའི་གནས་སྐབས་གང་དུ་ཡང། །ཁྱོད་མིན་རེ་བའི་སྐྱབས་གཞན་མ་མཆིས་པས། །འབྲལ་མེད་ཐུགས་རྗེའི་ཕྱག་གིས་བཟུང་དུ་གསོལ། །ཕྱི་རོལ་གདོན་བགེགས་ཉེར་འཚེ་
བསལ་དུ་གསོལ། །ཉོན་མོངས་ཀུན་རྟོག་རྒྱུ་བ་བཅད་དུ་གསོལ། །སྐྱེ་ཤི་བར་དོའི་འཕྲང་ལས་བསྒྲལ་དུ་གསོལ། །མི་ཁོ་མ་ངན་སོང་སྐྱེ་བའི་སྒོ་བཀག་སྟེ། །ཞིང་མཆོག་བདེ་བ་ཅན་དེར་དྲང་དུ་གསོལ། །ཤུགས་དྲག་སྙིང་རྗེ་ཆེན་པོའི་

[013B] །ནམ་མཁའི་མཐས་གཏུགས་མ་རྒན་འགྲོ་བ་རྣམས། །སྒྲོལ་བའི་མཐུ་དང་ལྡན་པར་བྱིན་གྱིས་རློབས།  །ཞེས་བརྗོད་ཅིང་དེ་དག་གི་དོན་དྲན་བཞིན་པའི་སྒོ་ནས།  བླ་མ་མགོན་པོ་དབྱེར་མེད་ལ། །བདག་ནི་གུས་པས་སྐྱབས་སུ་མཆི། །
བདག་གིས་སེམས་ཅན་ཐམས་ཅད་ཀྱི། །ཉོན་མོངས་མ་ལུས་སེལ་བར་ཤོག་མགོན་པོ་བླ་མ་དབྱེར་མེད་ལ། །བདག་ནི་གུས་པས་སྐྱབས་སུ་མཆི། །བདག་གིས་སེམས་ཅན་ཐམས་ཅད་ཀྱི། །བར་ཆད་མ་ལུས་སེལ་བར་ཤོག་ །ཅེས་
བའི་གསོལ་འདེབས་ལན་བརྒྱ་རྩ་སོགས་བྱ། །དེ་ནས།  སྤྱི་བོའི་མགོན་པོ་དབུ་མའི་ལམ་བརྒྱུད་དེ། །སྙིང་གར་བཞུགས་ཤིང་དེ་ཡི་འདབ་མ་རྣམས། །ཟུམ་པའི་རྩེ་མོར་རྩ་བརྒྱུད་བླ་མའི་དངོས། །འོད་འབར་གསེར་གྱི་རྡོ་རྗེས་མཚན་པར་གྱུར། །དགེ་
བ་འདི་ཡིས་ཚེ་རབས་ཀུན་ཏུ་བདག་རྒྱལ་བའི་དམ་ཆོས་མ་ལུས་འཛིན་པ་དང། །དེ་ཡི་འགལ་རྐྱེན་སེལ་ཞིང་མཐུན་རྐྱེན་ཀུན། །མྱུར་མཛད་མགོན་པོས་གཡེལ་མེད་བསྒྲུབ་གྱུར་ཅིག་ །ཅེས་སོགས་བསྔོ་སྨོན་གྱིས་མཚམས་སྦྱར་བར་བྱའོ།།
ཞེས་པ་འདི་ཡང་དད་བརྩོན་བློ་དང་ལྡན་པ་དགེ་སློང་བློ་བཟང་དར་རྒྱས་ཀྱིས་བསྐུལ་ངོར། ་བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པའོ། །
﻿   ༈   མགོན་པོ་གྲིབ་སེལ་ལ་བརྟེན་པའི་བླ་མའི་རྣལ་འབྱོར་དམ་ཚིག་རྡོ་རྗེའི་བདུད་རྩི་ཞེས་བྱ་བ་བཞུགས་སོ།།  །།༄༅། །བླ་མ་མགོན་པོ་
དབྱེད་མེད་ཐུགས་རྗེའི་མཐུས། །སྡིག་ལྟུང་བག་ཆགས་བཅས་པ་གུན་སྦྱོང་ཞིང། །མཆོག་ཐུན་དངོས་གྲུབ་མ་ལུས་སྒྲུབ་པ་ཡི། །རྣལ་འབྱོར་ཟབ་མོའི་གདམས་པ་འདིར་ཞུགས་ཤིག་ །དེའང་གྲིབ་སེལ་གྱི་གདམས་བ་གྲུབ་ཆེན་གྱི་གཞུང་ལས།།

[014A]༄༅།  །བཤགས་པ་བྱ་ཞིང་དམ་ཚིག་བསྐང། །དམ་ཚིག་བསྐང་ན་དངོས་གྲུབ་འབྱུང། །ཞེས་པ་ལྟར། མཆོག་ཐུན་མོང་གི་དངོས་གྲུབ་གང་ཞིག་སྒྲུབ་པར་བྱེད་བ་ལའང་དམ་ཚིག་དང་སྡོམ་པ་རྣམ་པར་དག་པས་རྒྱུད་གཙང་བ་ཞིག་གལ་ཆེ་ལ། དམ་ཚིག་ཉམས་ཆག་སྐོང་བར་བྱེད་པའི་ཐབས་ཀྱི་
རིམ་པ་མང་ནའང། སྙིགས་མའི་དུས་འདིར་བླ་མ་ཡི་དམ་ཆོས་སྐྱོང་ཐམས་ཅད་ལ་བརྟེན་པའི་ཉམས་ཆག་ཐམས་ཅད་སྦྱོང་བྱེད་དུ་བླ་མ་མགོན་པོ་དབྱེར་མི་ཕྱེད་པའི་སྒོ་ནས་གྲིབ་སེལ་གྱི་རྣལ་འབྱོར་སྐྱོང་བ་འདི་ལས་ཟབ་པ་མེད་པས། དེའི་ཚུལ་འགོད་པ་ལ། མགོན་པོའི་སྐུ་བྲིས་འབུར་ཆི་རིགས་ཀྱི་རྟེན་དགྲམ་སྟེ་མཆོད་པ་ལེགས་བར་
བཤམས། སྐྱབས་སེམས་སྔོན་ཏུ་བཏང། ཁྱད་པར་བྱམས་སྙིང་རྗེའི་དམིགས་རྣམ་དང། བླ་མ་མགོན་པོ་དབྱེར་མི་ཕྱེད་པའི་མོས་གུས་ཤུགས་དྲག་པོའི་སྒོ་ནས། འདི་ལྟར་གདོན་པར་བྱའོ།།  རང་གི་སྤྱི་བོར་ཧཱུཾ་ཡིག་འཕྲོ་འདུ་ལས། །ཡེ་ཤེས་མགོན་པོ་ཞལ་གཅིག་ཕྱག་དྲུག་པ། སྤྱན་
གསུམ་བགྲང་ཅིང་རྣོ་བའི་མཆེ་བ་གཙིགས། །དབུ་སྐྲ་སྨིན་མ་སྨ་ར་མེ་ལྟར་འབར། །གྲི་ཐོད་མགོ་ཕྲེང་རྩེ་གསུམ་ཌཱ་མ་རུ། །ཞགས་པ་འཛིན་ཅིང་སྟག་ལྤགས་ཤམ་ཐབས་གསོལ། །སྤྲུལ་དང་རུས་པའི་རྒྱན་སྒྲས་གཡེར་ཁ་འཁྭོལ། །གཡོན་
བརྐྱང་སྟབས་ཀྱིས་མེ་དཔུང་འབར་བའི་དབུས། །པད་ཉི་ཚོགས་ཀྱི་བདག་པོའི་གདན་ལ་བཞུགས། །མ་ཅིག་ལས་མཁན་བཞི་སོགས་འཁོར་གྱིས་བསྐོར། །དེ་ཡི་སྤྱི་བོར་བཀའ་དྲིན་གསུམ་ལྡན་གྱི། །རྩ་བའི་བླ་མ་སྐུ་མདོག་དུང་ལྟར་
དཀར། །གཡས་པ་ཤེལ་གྱི་རྡོ་རྗེ་ཐུགས་ཀར་འཛིན། །གཡོན་པ་གསེར་གྱི་དྲིལ་བུ་དཀུར་བརྟེན་པའི། །གནས་གསུམ་ས་བོན་ཡིག་བརྒྱའི་སྔགས་ཀྱི་ཕྲེང། །དཀར་དམར་མཐིང་གས་བསྐོར་བའི་ཧཱུཾ་ཡིག་གིས། །དངོས་བརྒྱུད་བླ་མ་ཡི་

[014B] །སྤྱན་དྲངས་རྩ་བའི་བླ་མར་དབྱེར་མེད་བསྟིམས། །རྡོ་རྗེ་གསུམ་གྱི་ལྷ་ཡང་སྤྱན་དྲངས་ཏེ། །འབྲུ་གསུམ་ཡིག་བརྒྱ་བཅས་ལ་ཐིམ་པར་གྱུར། །བློ་བཟང་རྒྱལ་ཀུན་ཐུགས་རྗེའི་ངོ་བོ་ཉིད། །དཀོན་མཆོག་གསུམ་
དངོས་བླ་མ་རིན་པོ་ཆེར། །གསོལ་བ་འདེབས་སོ་སྡིག་སྒྲིབ་ཉེས་ལྟུང་ཀུན། །ལྷག་མེད་བྱང་ཞིང་དག་པར་བྱིན་གྱིས་རློབས། །དེ་ལྟར་གསོལ་བ་བཏབས་པས་གནས་གསུམ་གྱི། །སྔགས་ཕྲེང་ལས་བབས་བདུད་རྩིས་སྐུ་ལུས་གང། །བླ་
མ་ཡི་དམ་ལྷ་ཚོགས་ལ་བརྟེན་པའི། །དམ་ཚིག་ཉམས་ཆག་མཐའ་དག་བྱང་བར་གྱུར། །གདུལ་བྱའི་དོན་སླད་ཞི་ཁྲོའི་སྐུར་བསྟན་ཡང། །ངེས་དོན་བླ་མ་མགོན་པོ་དབྱེར་མེད་པར། །གསོལ་བ་འདེབས་སོ་སྡིག་སྒྲིབ་ཉེས་ལྟུང་ཀུན། །ལྷག་
མེད་བྱང་ཞིང་དག་པར་བྱིན་གྱིས་རློབས། །དེ་ནས་བླ་མགོན་སྐུ་ཡི་འོད་འདྲེས་ཤིང། །བླ་མའི་སྔགས་ཕྲེང་གསུམ་ལས་བདུད་རྩིའི་རྒྱུན། །བབས་ཏེ་མགོན་པོ་འཁོར་བཅས་གནས་གསུམ་གང། །དེ་ལ་བརྟེན་པའི་ཉེས་ཀུན་དག་པར་བྱས་
སླར་ཡང་བླ་མགོན་གཉིས་ཀའི་གནས་གསུམ་གྱི། །ས་བོན་ཡིག་བརྒྱར་བཅས་པའི་བདུད་རྩིའི་ཆུས། །བདག་སོགས་འགྲོ་བ་ཀུན་གྱི་ལུས་གང་སྟེ། །སྒོ་གསུམ་སྡིག་ལྟུང་མ་ལུས་དག་པར་གྱུར།  །ཅེས་དམིགས་པ་དང་བཅས་ཏེ་ཡིག་བརྒྱ་བཟླ། འབྲེལ་
ནས་འཆར་དཀའ་ན་གོང་གི་བྱང་བར་གྱུར་ཞེས་དང། དག་པར་བྱས་ཞེས་པའི་མཚམས་གཉིས་སུ་ཡིག་བརྒྱ་ཅི་འགྲུབ་རེ་བཟླས་ཏེ་བླ་མ་དང་མགོན་པོ་ལ་བརྟེན་པའི་དམ་ཚིག་ཏམས་ཆག་སྦྱོང་བའི་དམིགས་པ་སོ་སོར་ཡུན་དུ་བསྐྱངས། དེ་ལྟར་ཡིག་བརྒྱ་ཉེར་གཅིག་གམ་བརྒྱ་རྩ་སོགས་བཟླས་ཏེ། སླར་ཡང།  བློ་

[015A]༄༅། །བཟང་རྒྱལ་ཀུན་ཐུགས་རྗེའི་ངོ་བོ་ཉིད། །དཀོན་མཆོག་གསུམ་དངོས་བླ་མ་རིན་པོ་ཆེར། །གསོལ་བ་འདེབས་སོ་མདོ་སྔགས་ལམ་བཟང་ཀུན། །མྱུར་དུ་རྒྱུད་ལ་སྐྱེ་བར་བྱིན་གྱིས་རློབས། །གདུལ་བྱའི་དོན་སླད་
ཞི་ཁྲོའི་སྐུར་བསྟན་ཡང། །ངེས་དོན་བླ་མ་མགོན་པོ་དབྱེར་མེད་པར། །གསོལ་བ་འདེབས་སོ་མདོ་སྔགས་ལམ་བཟང་ཀུན། །མྱུར་དུ་རྒྱུད་ལ་སྐྱེ་བར་བྱིན་གྱིས་རློབས།  །ཞེས་ཤོ་ལོ་ཀ་གཉིས་ཅི་མང་བཟླས།  སྲིད་ལས་ངེས་འབྱུང་བློ་ཁ་ཆོས་ལ་
ཕྱོགས། །ཆོས་ཀུན་བླ་མེད་བྱང་ཆུབ་ལམ་དུ་འགྲོ་བདེན་ཞེན་གདོན་དང་ཕྱི་རོལ་ཉེར་འཚེ་སོགས། །ལམ་གྱི་བར་ཆད་ཞི་བར་བྱིན་གྱིས་རློབས། །འཇིག་རྟེན་ཕྱི་མའི་གནས་སུ་འགྲོ་བ་ན། །གནད་གཅོད་བར་དོའི་འཇིགས་སྐྲག་མི་འབྱུང་
ཞིང། །འཛུམ་པའི་ཞལ་བསྟན་གསུང་གིས་དབུགས་ཕྱུངས་ཏེ། །བདེ་བ་ཅན་གྱི་གནས་དེར་དྲང་དུ་གསོལ། །མདོར་ན་འདི་ཕྱི་བར་དོ་གང་དུ་ཡང། །མགོན་དང་དཔུང་གཉེན་ཁྱོད་མིན་གཞན་མེད་པས། །ནམ་ཡེང་འབྲལ་བ་མེད་པར་
རྗེས་གཟུང་སྟེ། །སྲིད་ཞིའི་འཇིགས་པ་ཀུན་ལས་བསྐྱབ་ཏུ་གསོལ། །བླ་མ་མགོན་པོ་དབྱེར་མེད་ཐུགས་རྗེའི་གཏེར། །བདག་གི་སྙིང་གར་པདྨའི་གདན་བཞུགས་ལ། །བཀའ་དྲིན་ཆེན་པོའི་སྒོ་ནས་རྗེས་གཟུང་སྟེ། །སྐུ་གསུང་ཐུགས་ཀྱི་
དངོས་གྲུབ་སྩལ་དུ་གསོལ། །དེ་ལྟར་གསོལ་བ་བཏབ་པས་བླ་མ་དང། །མགོན་པོ་དབྱེར་མེད་འདྲེས་ཏེ་རང་ལ་ཐིམ། །གཉུག་སེམས་བླ་མ་མགོན་པོའི་སྐུར་བཞེངས་ཏེ། །འདུ་འབྲལ་མེད་པར་སྙིང་དབུས་རྩེན་གྱུར་ཅིག་

[015B]  དགེ་བ་འདི་ཡིས་ཚེ་རབས་ཀུན་ཏུ་བདག་ །ཅེས་སོགས་དང།  སྐྱེ་བ་ཀུན་ཏུ་ཡང་དག་བླ་མ་དང།  །ཞེས་སོགས་བསྔོ་ཁས་མཚམས་སྦྱར་བར་བྱའོ། །
ཞེས་དེས་དོན་གྱི་བཤེས་གཉེན་དམ་པ་བློ་བཟང་དཀོན་མཆོག་པས་མཚོན་རང་གི་རྩ་བའི་བླ་མ་དང་མགོན་པོ་དབྱེར་མི་ཕྱེད་པའི་སྒོ་ནས་གྲིབ་སེལ་གྱི་དམིགས་པ་གཙོ་བོར་བཏོན་པའི་བླ་མའི་རྣལ་འབྱོར་དམ་ཚིག་རྡོ་རྗེའི་བདུད་རྩི་ཞེས་བྱ་བ་འདི་ནི་དད་བརྩོན་ལྡན་པ་དཀོན་མཆོག་དགེ་ལེགས་ཀྱིས་བསྐུལ་བར། ་བཙུན་པ་དཀོན་མཆོག་
བསྟན་བའི་སྒྲོན་མེས་བྲིས་བའོ།།  བཀྲ་ཤིས།། །།
