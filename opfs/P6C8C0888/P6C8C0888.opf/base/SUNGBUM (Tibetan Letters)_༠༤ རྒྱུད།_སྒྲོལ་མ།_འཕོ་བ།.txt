   ༈    སྒྲོལ་མའི་འཕོ་བ་བཞུགས།།     ༈    བླ་མ་སངས་ཆོས་དང་ཚོགས་མཆོག་ལ། །བྱང་ཆུབ་མ་ཐོབ་བར་དུ་སྐྱབས་སུ་མཆི། །བདག་དང་མ་རྒན་གཞན་དོན་བསྒྲུབ་སླད་དུ། །བདག་གིས་བྱང་ཆུབ་
མཆོག་ཏུ་སེམས་བསྐྱེད་དོ། །གསུམ། རང་གི་སྤྱི་བོར་སྣ་ཚོགས་པད་ཟླའི་སྟེང། །རྩ་བའི་བླ་མ་འཕགས་མ་སྒྲོལ་མ་ནི། །མ་རྒད་མདོག་ཅན་ཞལ་གཅིག་ཕྱག་གཉིས་མ། །ཕྱག་གཡས་མཆོག་སྦྱིན་གཡོན་པའི་མཐེབ་སྲིན་
གྱིས། །ཨུཏྤལ་སྔོན་པོའི་ཡུ་བ་ཐུགས་ཀར་འཛིན། །རིན་ཆེན་རྒྱན་དང་དར་གྱི་ན་བཟས་ཀླུབས། །ཞབས་གཉིས་སེམས་དཔའི་སྐྱིལ་ཀྲུང་གིས་བཞུགས་པའི། །གནས་གསུམ་ཨོཾ་ཨཱ་ཧཱུཾ་མཚན་འོད་ཟེར་གྱིས། །རང་བཞིན་
གནས་ནས་བླ་མ་རྗེ་བཙུན་མ། །སྤྱན་དྲངས་སྐྱབས་གསུམ་ཀུན་འདུས་ངོ་བོར་གྱུར། །རྩ་བའི་བླ་མ་འཕགས་མ་སྒྲོལ་མ་ལ། །ལུས་ངག་ཡིད་གསུམ་གུས་པས་ཕྱག་འཚལ་ལོ། །དངོས་བཤམས་ཡིད་སྤྲུལ་མཆོད་པ་མ་
ལུས་འབུལ། །ཐོག་མེད་ནས་བསགས་སྡིག་ལྟུང་ཐམས་ཅད་བཤགས། །སྐྱེ་འཕགས་དགེ་བ་རྣམས་ལ་རྗེས་ཡི་རང། །འཁོར་བ་མ་སྟོངས་བར་དུ་ལེགས་བཞུགས་ནས། །འགྲོ་ལ་ཆོས་འཁོར་མ་ལུས་བསྐོར་དུ་གསོལ།།
།མཎྜལ་ཕུལ། རང་ལུས་དབུས་སུ་དབུ་མ་སྤ་ལྕག་ཙམ། །དམར་གསལ་ལྟེ་འོག་ནས་བཟུང་སྤྱི་བོར་ཟུག་སྙིང་དབུས་ཟླ་སྟེང་རང་སེམས་ཐིག་ལེའི་
གཟུགས། །དཀར་དམར་རྒྱ་སྲན་ཙམ་དུ་གནས་པ་ཡིས། །སྐྱབས་གནས་ཀུན་འདུས་བླ་མ་ལྷག་པའི་ལྷ། །རྗེ་བཙུན་འཕགས་མ་སྒྲོལ་མར་གསོལ་བ་འདེབས། །འདི་ཕྱི་བར་དོའི་འཇིགས་ལས་བསྐྱབ་དུ་གསོལ་
འཕོ་བས་མཁའ་སྤྱོད་བགྲོད་པར་བྱིན་གྱིས་རློབས། །གསུམ། འོག་རླུང་དྲག་ཐེན་ཧིཀ་གི་སྔགས་བརྗོད་ནས། །རང་སེམས་ཐིག་ལ་འཕགས་མའི་ཐུགས་ཀར་བསྲེ། །སྦྱོང་དུས་ཀ་ཞེས་སྙིང་གའི་ཟླ་སྟེང་འབབ། །
འཆི་བས་འཕགས་མ་མཁའ་སྤྱོད་གནས་སུ་གཤེགས། །འཕགས་མའི་ཐུགས་ཀར་ཟླ་སྟེང་ཏཱཾ་ཡིག་ལ། །ཡི་གེ་བཅུ་པས་བསྐོར་ལས་བདུད་རྩིའི་རྒྱུན། །བབས་པས་ནད་གདོན་སྡིག་སྒྲིབ་ཐམས་ཅད་བཀྲུས།།
འཆི་མེད་ཚེ་ཡི་དངོས་གྲུབ་ཐོབ་པར་གྱུར། །ཨོཾ་ཏཱ་རེ་ཏུ་ཏྟཱ་རེ་ཏུ་རེ་མ་མ་ཨཱ་ཡུརྤུ་ཥྜིཾ་ཀུ་རུ་སཱ་ཧཱ། བཟླ།  དགེ་  ཚེ་རིང་ནད་མེད་བདེ། །ཕྱི་མར་མཁའ་སྤྱོད་རིག་འཛིན་གནས་ཐོབ་ནས། །རིམ་གཉིས་
མྱུར་ལམ་ལ་བརྟེན་ཟུང་འཇུག་གི་གོ་འཕང་མངོན་གྱུར་འགྲོ་རྣམས་སྒྲོལ་གྱུར་ཅིག་དེ་ལྟར་རྗེ་བཙུན་སྒྲོལ་མར་བརྟེན་པ་ཡི། །ཟབ་ལམ་འཕོ་བའི་རྣལ་འབྱོར་སྙིང་པོ་འདི། །མཁྱེན་པའི་སྤྱན་ཡངས་གྲོང་ལྷོ་དགེ་

[010B] །གསུང་ངོར་དྷརྨ་བྷ་དྲས་བྲིས་པ་དགེ་



