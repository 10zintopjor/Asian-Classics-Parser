   ༈   
མཁའ་ལྡིང་ནག་པོའི་སྒྲུབ་ཐབས་དང་རྗེས་གནང་བཞུགས།    ༈    འདིར་ཁྱུང་ནག་མེའི་སྤུ་གྲིའི་གདམས་པ་ཉམས་སུ་ལེན་ཚུལ་ནི། །བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་
མཆིའོ། །ཆོས་ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་མཆིའོ། །ལན་གསུམ་གྱིས་སྐྱབས་འགྲོ་དང། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་རྡོ་རྗེ་མཁའ་ལྡིང་ནག་
པོའི་བསྒོམ་བཟླས་ཉམས་སུ་བླང་བར་བགྱིའོ། །ལན་གསུམ་གྱིས་སེམས་བསྐྱེད། སྭ་བྷ་ཝས་སྟོང་པར་སྦྱངས། སྟོང་པའི་ངང་ལས་དུག་གི་རྒྱ་མཚོ་ཆེན་པོའི་དབུས་སུ། མཐོང་དུག་རེག་དུག་ཆོར་དུག་སོགས་དུག་
རིགས་ཐམས་ཅད་འདུས་པའི་བདག་ཉིད་དུག་གི་རི་རབ་གྲུ་བཞི་པའི་སྟེང་དུ། །པད་ཉི་གདོན་གསུམ་ཁྲིར་བརྩགས་པའི་གདན་ལ། རང་ཉིད་རྡོ་རྗེ་མཁའ་ལྡིང་ནག་པོ་གནམ་ལྕགས་ཀྱི་མཆུ་སྡེར་ཅན། རྩ་བ་རྡོ་རྗེ་རྩེ་
གསུམ་ལ་རྩེ་མོ་རྡོ་རྗེ་རྩེ་གཅིག་པའི་རང་བཞིན་གྱི་འབར་བའི་རྭ་གཉིས་ཀྱི་དབུས་སུ་ནོར་བུས་མཚན་པ། གསེར་མིག་འཁྱིལ་བ་ཉི་ལྟར་འབར་བ། ཞལ་དུང་སོང་ངམས་གང་ཞིང། གཤོག་པ་རྡོ་རྗེའི་རི་མོ་ཅ་
[042A]༄༅། །ལས་མེའི་ཚ་ཚ་འབུམ་ཕྲག་འཕྲོ་བ། ཕྱག་གཉིས་ཀྱིས་ཀླུ་རིགས་གདུག་པ་ཅན་རྣམས་བཟུངས་ནས་ཞལ་དུ་གསོལ་བ། མགྲིན་པ་ནས་ཕུས་མོའི་བར་མིའི་རྣམ་པ་ལ་རྐད་པ་བྱའི་སྡེར་མོ་ཅན་
སྐུ་ལས་མེ་མདག་འཕྲོ་བའི་གནམ་ལྕགས་དང་ཁྱུང་ནག་དུ་མ་ཕྱོགས་བཅུར་འཕྲོ་བས། ས་བདག་ཀླུ་གཉན་ཐམས་ཅད་བརྒྱལ་ཞིང་དང་ངས་པར་བྱེད་པའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ་
ཐུགས་ཀའི་ཧཱུཾ་ལས་འོད་ཟེར་འཕྲོས་པས། བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། ཅེས་བསྐྱེད་ལ། ཨོཾ་བཛྲ་ག་རུ་ཌ་ཨྲྒྷམ། ནས༑ ཤཔྟ་པྲ་ཏཱི་ཙྪ་ཧཱུཾ་སཱཧཱའི་བར་གྱིས་
མཆོད། སྟོང་གསུམ་གཡོ་བའི་གཤོག་སྒྲོ་ཡིས། །གར་མཛད་འབར་བའི་ཆུ་སྡེར་ཅན། །ལྡབ་པ་ཙམྒ་ཡིས་གདོན་གསུམ་ཀུན། །ཚར་གཅོད་མཁའ་ལྡིང་དབང་པོར་བསྟོད། །ཅེས་བསྟོད། སྙིང་གའི་སྔགས་འཕྲེང་
ལས་བསྐལ་པའི་མེ་དཔུང་ལྟ་བུ་འབར་བས་བརྟན་གཡོ་ཐམས་ཅད་མེ་འབར་བའི་རང་བཞིན་དུ་གྱུར་ཏེ། སྟེང་འོག་བར་གསུམ་གྱི་བགེགས་ཐམས་ཅད་བསྲེགས་ཤིང་སྦྱངས་པར་གྱུར། ཨོཾ་མ་ཎི་ཁྱུང་ཁྱུང། ཐུཾ་ཐུཾ་རྦད་རྦད་
སཱ་ཧཱ་ཞེས་ཞི་སྔགས་ཅུང་ཟད་དང། ནག་པོ་ཀཱ་ལ་རཀྵ་རྦད་རྦད། སོད་སོད། ཕྱུང་ཕྱུང། སླུ་གྲི་ཟད་ཟང། ལྕགས་ཀྱི་སྡེར་མོས་སྙིང་ཕྱུངས། གནོད་བྱེད་གདུག་པའི་ཤ་ལ་ཟོ། ཨོཾ་ལྷང་ལྷང། ཙེར་

[042B] འུབ་འུབ་སོང། ཅེས་དྲག་སྔགས་གང་མང་བཟླ་ཞིང། མཇུག་ཏུ། དགེ་བ་འདི་ཡིས་མྱུར་དུ་བདག་མཁའ་ལྡིང་ནག་པོ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་
ཅེས་དགེ་བ་བསྔོའོ། །འདིའི་རྗེས་གནང་བྱ་ཚུལ་ནི། མདུན་དུ་སྣ་ཚོགས་པདྨ་འདབ་བརྒྱད་ཀྱི་ལྟེ་བར་ཉི་གདན་ལ་ཚོམ་བུ་ནག་པོ་དང། སྟེང་དུ་བསྐྱེད་གཏོར་དཀར་པོ་ཟླུམ་པོ་གདུགས་བཅས། མཐའ་སྐོར་དུ་ཆུ་
གཉིས་ཉེར་སྤྱོད་དང་འབུལ་གཏོར་ཟླུམ་པོ། ཁྲུས་བུམ་འཐོར་འབྲུ་རྡོར་དྲིལ་སོགས་བཤམས། བདག་ལྷར་བསྐྱེད། བསང་ཆུ་བསྒྲུབ། བསྒྲུབ་གཞི་ཨ་མྲྀ་ཏེས་བསངས། སབྷཱ་ཝས་སྦྱངས། སྟོང་པའི་ངང་ལས་
དུག་གི་རྒྱ་མཚོ་ཆེན་པོའི་དབུས་སུ། ཞེས་པ་ནས། བཟླས་པའི་བར་རང་ཉིད་ཅེས་པ་དོར། སྙིང་ག་ཐུགས་ཀར་བསྒྱུར། མཆོད་པའི་འགོར། མཆོད་གཏོར་རྣམས་ཨ་མྲྀ་ཏེས་བསངས། སྭ་བྷཱ་ཝས་སྦྱངས། སྟོང་
པའི་ངང་ལས་མཆོད་གཏོར་རྣམས་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ། ལན་གསུམ་གྱིས་བྱིན་གྱིས་བརླབ། གཞན་མ་གོང་ལྟར་ལ། བཟླས་པའི་མཇུག་ཏུ། ལྷའི་ལྗགས་འོད་ཟེར་གྱི་སྤུ་གུས་གཏོར་
མའི་བཅུད་དྲངས་ཏེ་གསོལ་བར་གྱུར། ཨོཾ་བཛྲ་ག་རུ་ཌ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་ཕུལ། ཨོཾ་བཛྲ་ག་རུ་ཌ་ཨྲྒྷཾ་སོགས་ཀྱིས་མཆོད། སྟོང་གསུམ་གཡོ་བའི་སོགས་ཀྱིས་བསྟོད། རྡོ་རྗེ་

[043A]༄༅། །མཁའ་ལྡིང་ནག་པོ་ཡིས། །སྐུ་གསུང་ཐུགས་ཀྱི་ཡོན་ཏན་རྣམས། །གཞན་ཕྱིར་མངོན་དུ་མཛད་པ་བཞིན། །བདག་དང་སློབ་མ་རྣམས་ལ་སྩོལ། །ཞིས་གསོལ་བ་གདབ། དེ་ནས་ཕྱག་
ཁྲུས་མེ་ཏོག་བཀྱེ་བསྡུ་མཎྜལ་རྣམས་སྔོན་དུ་འགྲོ་བས། འོ༑ ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་གསན་དགོངས་
པ་བྱང་ཆུབ་ཀྱི་མཆོག་ཏུ་ཐུགས་བསྐྱེད་པ་གསལ་བཏབ་ནས་གསན་པར་ཞུ། གསན་བྱའི་ཆོས་ནི། སེམས་ཅན་སྤྱི་དང་བྱེ་བྲག་ཆོས་བྱེད་རྣམས་ལ་རྣམ་པ་ཀུན་ཏུ་གནོད་ཅིང་འཚེ་བར་བྱེད་པའི་སྟེང་འོག་བར་གསུམ་
གྱི་གདོན་བགེགས་འབྱུང་པོའི་ཚོགས་རྣམས་གདུལ་བའི་ཕྱིར་དུ། ཕྱོགས་བཅུའི་རྒྱལ་བ་སྲས་དང་བཅས་པའི་མཐུ་སྟོབས་ནུས་པ་གཅིག་ཏུ་བསྡུས་ནས་རྡོ་རྗེ་མཁའ་ལྡིང་ནག་པོ་མེའི་སྤུ་གྲི་རེག་གཅོད་ཀྱི་སྐུར་
བཞེངས་པའི་ལྷ་མཆོག་ཁྱད་པར་ཅན་འདིའི་རྗེས་གནང་འབུལ་བ་ཡིན་པས། ཐོག་མར་གནས་ཁང་གཞལ་ཡས་ཁང་དང་སློབ་དཔོན་མཁའ་ལྡིང་ནག་པོར་མོས་པ་ལ་གསོལ་བ་འདེབས་པ་འདིའི་རྗེས་ཟློས་མཛོད་
ཀུན་མཁྱེན་ཡེ་ཤེས་ཕུང་པོ་ཅན། སྲིད་པའི་འཁོར་ལོ་རྣམ་སྤྱོང་བ། །དེ་རིང་བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ། །ལན་གསུམ་གྱིས་གསོལ་བ་གདབ། མདུན་བསྐྱེད་ཀྱི་གནས་

[043B] སེམས་ཅན་གྱི་དོན་དུ་སངས་རྒྱས་ཐོབ་པའི་ཕྱིར། ཡན་ལག་བདུན་པའི་སྒོ་ནས་སྨོན་འཇུག་གི་སེམས་བསྐྱེད་པ་འདིའི་རྗེས་ཟློས་མཛོད། དཀོན་
མཆོག་གསུམ་ལ་བདག་སྐྱབས་མཆི། ནས༑ འགྲུབ་པར་ཤོག་ལན་གསུམ། སློབ་མ་ཨ་མྲྀ་ཏེས་བསངས། སབྷཱ་ཝས་སྦྱངས། སྟོང་པའི་ངང་ལས་སློབ་མ་རྣམས་ཀྱི་གོ་སར་དུག་གི་རྒྱ་མཚོ་ཆེན་པོའི་དབུས་སུ་
ཞེས་པ་ནས། ཐུགས་ཀར་ཧཱུཾ་སྔོན་པོ། ཞེས་པའི་བར་རང་ཉིད་ཅེས་པ་སློབ་མ་རྣམས་ཞེས་པར་བསྒྱུར་ནས་ལྷར་བསྐྱེད། སྐུའི་རྗེས་གནང་གི་ཕྱིར། སློབ་དཔོན་ཆེན་པོ་དགོངས་སུ་གསོལ། །སངས་རྒྱས་ཀུན་
གྱི་སྐུ་ཡི་དངོས། །རྡོ་རྗེ་མཁའ་ལྡིང་ནག་པོ་ཡི། །སྐུ་ཡི་རྗེས་གནང་སྩལ་དུ་གསོལ། །ལན་གསུམ་གྱིས་གསོལ་བ་གདབ། སློབ་དཔོན་གྱི་ཐུགས་ཀའི་ཧཱུཾ་གི་འོད་ཟེར་གྱིས་མདུན་བསྐྱེད་ཀྱི་ལྷའི་ཐུགས་རྒྱུད་
བསྐུལ། དེའི་ཐུགས་ཀའི་འོད་ཟེར་གྱིས་རང་བཞིན་གྱི་གནས་ནས་རྡོ་རྗེ་མཁའ་ལྡིང་ནག་པོའི་སྐུའི་བྱིན་རླབས་ཐམས་ཅད། དེའི་སྐུའི་རྣམ་པར་སྤྱན་དྲངས་ཏེ། སློབ་མ་རྣམས་ཀྱི་ལུས་ལ་ཆར་ཆེན་པོ་བབས་
པ་ལྟར་ཐིམས་པས། ལུས་ཀྱི་སྡིག་སྒྲིབ་ཐམས་ཅད་དག་སྐུའི་བྱིན་རླབས་དང་དངོས་གྲུབ་ཐམས་ཅད་ཐོབ་པའི་མོས་པ་མཛོད། མ་ལུས་སེམས་ཅན་ཞེས་སོགས་ཤློ་ཀ་གཅིག་གི་མཐར། ཨེ་ཧྱེ་ཧི་བཛྲ་

[044A]༄༅། །ས་མ་ཡ་ཛཿ་ཛཿ་ཛཿ་ཧཱུཾ་བཾ་ཧོཿ་ཞེས་བསྟིམ། སྐུའི་རྗེས་གནང་ངོ།།    ༈    གསོལ་འདེབས་ཀྱི་སྐུ་ཡི་ཞེས་པ་གསུང་གི་ལ་བསྒྱུར། མདུན་
བསྐྱེད་ཀྱི་ལྷའི་ཐུགས་ཀར་ཉི་མའི་དཀྱིལ་འཁོར་གྱི་དབུས་སུ་ཧཱུཾ་ཡིག་གི་མཐར་ཞི་དག་གི་སྔགས་ཀྱིས་བསྐོར་བ་ལས་རང་འདྲ་གཉིས་པ་ཞིག་བྱུང་བ་ཞལ་ནས་ཐོན། སློབ་མ་ལྷར་གསལ་བའི་ཞལ་དུ་ཞུགས་
སྙིང་གའི་ཉི་མར་ཧཱུཾ་གི་མཐར་འཁོད་པའི་འོད་ཟེར་གྱིས། ངག་གི་སྡིག་སྒྲིབ་ཐམས་ཅད་དག། གསུང་གི་བྱིན་རླབས་དང་དངོས་གྲུབ་ཐམས་ཅད་ཐབ་པའི་མོས་པ་མཛོད་ལ། ཞི་དག་གི་སྔགས་གཉིས་ཀ་ལན་གསུམ་
རེའི་རྗེས་ཟློས་གྱིས། མེ་ཏོག་སྤྱི་བོར་བཞག་སྟེ། བཅོམ་ལྡན་འདི་ལ་སྩལ་ལགས་ཀྱིས། །བཅོམ་ལྡན་འདི་ལ་བྱིན་གྱིས་རློབས། །དཔལ་རྡོ་རྗེ་མཁའ་ལྡིང་ནག་པོའི་གསུང་གི་བྱིན་རླབས་མ་ལུས་པ་སློབ་མ་རྣམས་ཀྱི་
ངག་ལ་འཇུག་པར་གྱུར་ཅིག་གསུང་གི་རྗེས་གནང་ངོ།།    ༈    གསོལ་འདེབས་ཐུགས་ཀྱི་ལ་བསྒྱུར། སློབ་དཔོན་དང་མདུན་བསྐྱེད་ཀྱི་ཐུགས་ཀའི་ཧཱུཾ་གི་འོད་ཟེར་གྱིས་
ཕྱོགས་བཅུའི་སངས་རྒྱས་བྱང་སེམས་ཐམས་ཅད་དང། ཁྱད་པར་དཔལ་རྡོ་རྗེ་མཁའ་ལྡིང་ནག་པོའི་ཐུགས་ཀྱི་བྱིན་རླབས་ཐམས་ཅད་ཧཱུཾ་ཡིག་དང་ཁྱུང་རིགས་ལྔའི་ཕྱག་མཚན་གྱི་རྣམ་པར་སྤྱན་དྲངས་

[044B] ཡིད་ཀྱི་སྡིག་སྒྲིབ་ཐམས་ཅད་དག་ཐུགས་ཀྱི་བྱིན་རླབས་དང་དངོས་གྲུབ་ཐམས་ཅད་ཐོབ་པའི་མོས་པ་མཛོད། རོལ་མོ་དང་བཅས་
སྔགས་བརྗོད་ཅིང་མེ་ཏོག་གཏོར། ཐུགས་ཀྱི་རྫེས་གནང་ངོ།།    ༈    སློབ་དཔོན་གྱི་ཐུགས་ཀའི་ཧཱུཾ་གི་འོད་ཟེར་གྱིས་མདུན་བསྐྱེད་ཀྱི་ལྷ་སྤྱན་དྲངས་ཏེ་
སློབ་མ་རང་རང་གི་སྤྱི་བོར་བཞུགས་པའི་མོས་པ་མཛོད། གཏོར་མ་སློབ་མའི་མགོར་བཞག་ལ། རྩ་བརྒྱུད་ཀྱི་བླ་མ་ཡི་དམ་སངས་རྒྱས་བྱང་སེམས་ཉན་རང་དཔའ་བོ་མཁའ་འགྲོ་ཆོས་སྐྱོང་སྲུང་
མ་སྤྱི་དང་ཁྱད་པར་དུ་དཔལ་རྡོ་རྗེ་མཁའ་ལྡིང་ནག་པོའི་ལྷ་ཚོགས་འཁོར་དང་བཅས་པ་རྣམས་ཀྱིས་རྡོ་རྗེ་སློབ་མའི་འདི་རྣམས་ཀྱི་བྱང་ཆུབ་སྒྲུབ་པའི་འགལ་རྐྱེན་ནད་གདོན་དགྲ་བགེགས་མི་
མཐུན་པའི་ཕྱོགས་ཐམས་ཅད་ལྷག་མེད་དུ་ཞི་ཞིང། མཐུན་རྐྱེན་ཚེ་བསོད་ཤེས་རབ་དཔལ་འབྱོར་སྙན་གྲགས་ལུང་རྟོགས་ཀྱི་ཡོན་ཏན་ཐམས་ཅད་འཕེལ་ཞིང་རྒྱས་པར་བྱིན་གྱིས་བརླབ་
ཏུ་གསོལ། ཛཿ་ཧཱུཾ་བཾ་ཧོཿ་ཞེས་བརྗོད། གཏོར་མའི་ལྷ་ཞུ་ནས་སློབ་མ་རྣམས་ལ་ཐིམ་པར་བསམ། གཏོར་ཟན་གྱི་མཐེབ་སྐྱུ། དམ་རྫས་འཆི་མེད་བདུད་རྩིའི་ཟས། །ཟོ་ཞིག་བུ་ཁོད་

[045A]༄༅། །རིགས་སུ་སྐྱེ། །ང་ཡི་བསྒོ་བའི་ངག་མ་བཅག་སྒྲུབ་ལ་ནན་ཏན་གཅེས་སུ་གྱིས། །ཞེས་བརྗོད་ནས་སྦྱིན་པར་བྱའོ། །སྨྲས་པ། སྲས་བཅས་རྒྱལ་བའི་མཐུ་སྟོབས་ནུས་པ་ཀུན། །གཅིག་
བསྡུས་ཁྱུང་ནག་མེ་ཡི་སྤུ་གྲི་ཞེས། །སྙན་པའི་བ་དན་ཕྱོགས་ཀྱི་བུ་མོའི་རྣར། །གྲགས་དེའི་གསང་གསུམ་རྫེས་གནང་ཇི་ལྟར་དུ། །བྱ་ཚུལ་ནག་འགྲོས་ཚུལ་དུ་སྤེལ་བ་འདི། །པཎ་ཆེན་བློ་བཟང་ཆོས་ཀྱི་རྒྱལ་
མཚན་དང། །བློ་བཟང་ཆོས་ཀྱི་ཉི་མའི་གཞུང་ཇི་བཞིན། །བན་རྒན་དྷརྨ་བྷ་དྲས་ལེགས་པར་བྲིས། །འདིར་འབད་ལེགས་བྱས་སྟོན་ཀའི་ཟླ་ཟེར་འབུམ། །འཐུངས་པའི་ས་མོས་ཇི་བཞིན་དཀར་བ་དེ། །ཕན་
དང་བདེ་བའི་འབྱུང་གནས་ཞྭ་སེར་བསྟན། །ཕྱོགས་དུས་ཀུན་ཏུ་རྒྱས་པའི་རྒྱུར་གྱུར་ཅིག་ཤུབྷཾ་



