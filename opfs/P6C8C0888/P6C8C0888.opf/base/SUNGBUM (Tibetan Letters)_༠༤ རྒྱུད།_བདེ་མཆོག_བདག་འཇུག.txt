
[001A] །བསོད་ནམས་དགའ་བ་བཀྲིས་ཆོས་འཁོར་གླིང་གི༑ ༄༅།  །མཁན་ཆེན་ཆོས་ཀྱི་རྒྱལ་པོའི་གསུང་འབུམ་ལས། བདེ་མཆོག་ལྷ་ལྔའི་བདག་འཇུག་བཀྲ་ཤིས་དང་བཅས་པ་བཞུགས་སོ། །།

[001B] །དེ་ནས་ཕྱི་རོལ་ཏུ་གཏོར་མ་བཏང་ཞིང། ཉེ་རེག་བྱ་སྟེ་ནང་དུ་འོངས་ལ། སྒོ་དབྱེ་བ་སོགས་སྤྱི་འགྲོ་ལྟར་དང། བདག་འཇུག་དངོས་ནི་
མཎྜལ་འབུལ་ནས། དགའ་ཆེན་ཁྱོད་བདག་སྟོན་པ་སྟེ། །ཞེས་སོགས་ལན་གསུམ། ཨོཾ་ཁཎྜ་རོ་ཧི་ཧུཾ་ཧཱུཾ་ཕཊ། ཨོཾ་ཙཀྵུ་བནྡྷ་ཝ་ར་མ་ན་ཡེ་ཧཱུཾ། ཨཱཁཾ་བའི་ར་
ཧཱུཾ༑ རང་ཉིད་ཁཎྜ་རོ་ཧིས་བསང། རང་ཉིད་སྐད་ཅིག་གིས་ཧེ་རུ་ཀ་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ་གཡས་བརྐྱང་གིས་བཞུགས་པའི་
ཐུགས་ཀར་ཉི་མ་ལ་ཧཱུཾ་སྔོན་པོ། མགྲིན་པར་ཉི་མ་ལ་ཨཱདྨར་པོ། སྤྱི་བོར་ཟླ་བ་ལ་ཨོཾ་དཀར་པོ། ཡི་གེ་གསུམ་གྱི་འོད་ཟེར་གྱིས་རང་གི་ལུས་འོད་གསལ་བར་བྱ་
[002A] །ཀྱེ་ཁྱོད་སུ་ཡིན་ཅི་ལ་དགའ། སྐལ་བཟང་བདག་བདེ་བ་ཆེན་པོ་ལའོ། །དེས་བུ་ལ་ཅི་ཞིག་བྱ། སངས་རྒྱས་མཆོག་གི་དམ་ཚིག་བགྱི་འཚལ་
ལོ། །དཀོན་མཆོག་གསུམ་ལ་བདག་སྐྱབས་མཆི། །ཞེས་པ་ནས། སངས་རྒྱས་འགྲུབ་པར་ཤོག་ལན་གསུམ། སངས་རྒྱས་བྱང་ཆུབ་སེམས་དཔའ་རྣམས། །
ཞེས་པ་ནས། སེམས་ཅན་མྱ་ངན་འདས་ལ་དགོད། །ལན་གསུམ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་སྨོན་པའི་སེམས་ཀུན་རྫོབ་
པ་དེ་ཉིད་སྙིང་གར་ཟླ་བའི་དཀྱིལ་འཁོར་ཡོངས་སུ་རྫོགས་པའི་རྣམ་པར་གྱུར། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དང་རང་གི་སེམས་རོ་གཅིག་ཏུ་གྱུར་པའི་

[002B] ཨོཾ་སརྦ་ཡོ་ག་ཙིཏྟ་ཨུཏྟཱ་ཏ་ཡ་མི། སྙིང་གར་རྡོ་རྗེ་བཟུང་ནས། ཨོཾ་སུ་ར་ཏེ་ས་མ་ཡ་སྟྭཾ་ཧོ་སིདྡྷི་བཛྲ་མ་ཐཱ་སུ་ མགོ་
བོར་རྡོ་རྗེ་བཞག་ནས། དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་པར་འགྱུར་གྱིས། ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་བའི་དཀྱིལ་འཁོར་འདི་དཀྱིལ་
འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང། མ་དད་པ་ལའང་མ་ཡིན་ནོ། །ཧཱུཾ་ཛཧཱུཾ། མ་ཧཱ་རཱ་ཏ་སུ་ཌི་ཌྷ་སུ་ཏོ་ཥོ་སུ་སུ་ཥོ་བཛྲ་སཏ་ཨདྷྱ་སི་དྷྱ་མཾ། ལན་གསུམ། ཐལ་མོ་སྦྱར་ཏེ། ཨོཾ་ན་མཿ་ཏེ་ཧཱུཾ་
ན་མམི་ཧཱུཾ་ན་མོ་ན་མཧཱུཾ་སཱཧཱ། རང་གི་སྙིང་གར་ལཾ་ལས་གྲི་གུག་ལཾ་གྱིས་མཚན་པར་གྱུར། ཨོཾ་སརྦ་བའི་ར་ཡོ་གི་ནཱི་བྷྱ། པཱུ་ཛ་ཨུ་པསྠཱ་ནཱ་ཡ་ཨཱདྨཱ་ནཱཾ་ནི་རྱཱ་ཏ་ཡཱ་མི། སརྦ་ཏ་ཐཱ་ག་ཏ་བའི་ར་ཡོ་གི་ནཱི་ཌཱ་
ཀི་ནཱི་ནི་རྱ་ཨ་དཧི་ཏིཥྛནྟུ་མཾ། ཞེས་ཤར་སྒོ་ནས་མཁའ་འགྲོ་མ་ལ་ཕྱག་བྱས་པས་མཁའ་འགྲོ་མ་ལས་མཁའ་འགྲོ་མ་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང་ནས་རང་ལ་ཐིམ་པས་རང་མཁའ་འགྲོ་མའི་
རང་བཞིན་དུ་གྱུར། རང་གི་དཔྲལ་བར་ཏཾ་ལས་གྲི་གུག་ཏཾ་གྱིས་མཚན་པར་གྱུར། ཨོཾ་སརྦ་བའི་ར་ཡོ་གི་ནཱི་བྷྱ། པཱུ་ཛ་ཨ་བཧི་ཥེ་ཀ་ཡ། ཨཱཏྨཱ་ནཾ་ནི་རྱཱ་ཏ་ཡཱ་མི། སརྦ་ཏ་ཐཱ་ག་ཏ་བའི་ར་ཡོ་གི་ནཱི་ལཱ་མ་ཏྱཱ་

[003A]༄༅། །ཨ་བཧི་ཥིཉྩ་ཏུ་མཾ། ཞེས་བྱང་སྒོ་ནས་ལཱ་མ་ལ་ཕྱག་བྱས་པས་ལཱ་མ་ལས་ལཱ་མ་མར་མེ་གཅིག་ལས་གཉིས་ཆད་ཀྱི་ཞེས་པ་ནས། རང་ལཱ་མའི་རང་བཞིན་དུ་གྱུར། རང་གི་ལྐོག་མར་པཾ་ལས་
གྲི་གུག་པཾ་གྱིས་མཚན་པར་གྱུར། ཨོཾ་སརྦ་པཱི་ར་ཡོ་གི་ནཱི་བྷྱ། པཱུ་ཛ་པྲ་ཝརྟ་ན་ཡ་ཨངྨ་ནཾ་ནི་རྱཱ་ཏ་ཡཱ་མི། སརྦ་ཏ་ཐཱ་ག་ཏ་པཱི་ར་ཡོ་གི་ནཱི་ཁཎྜ་རོ་ཧི་ཏྱ་པྲ་ཝརྟ་ནཱ་ཡ་ཏུ་མཾ། ཞེས་ནུབ་སྒོ་ནས་དུམ་སྐྱེས་མ་ལ་
ཕྱག་བྱས་པས་དུམ་སྐྱེས་མ་ལས་དུམ་སྐྱེས་མ་མར་མེ་གཅིག་ལས་ནས་རང་དུམ་སྐྱེས་མའི་རང་བཞིན་དུ་གྱུར། རང་གི་སྤྱི་བོར་མཾ་ལས་གྲི་གུག་མཾ་གྱིས་མཚན་པར་གྱུར། ཨོཾ་སརྦ་བའི་ར་ཡོ་གི་ནཱི་བྷྱ། པཱུ་
ཛ་ཀརྨ་ཎེ། ཨཱངྨཱ་ནཾ་ནི་རྱཱ་ཏ་ཡཱ་མི། སརྦ་ཏ་ཐཱ་ག་ཏ་བའི་ར་ཡོ་གི་ནཱི་རཱུ་པེ་ཏྱཱ་ཀརྨཀ་རྱནྟུ་མཾ། ཞེས་ལྷོ་སྒོ་ནས་གཟུགས་ཅན་མ་ལ་ཕྱག་བྱས་པས། གཟུགས་ཅན་མ་ལས་གཟུགས་ཅན་མ་མར་མེ་གཅིག་ལས་
ནས་རང་གཟུགས་ཅན་མའི་རང་བཞིན་དུ་གྱུར། ཨོཾ་གུ་རུ་ཙ་ར་ཎ་པཱུ་ཛ་ཨུ་པསྠཱ་ནཱ་ཡ་ཨཱངྨཱ་ནཾ་ནི་རྱཱ་ཏ་ཡཱ་མི། ཨོཾ་སརྦ་སཏ་པ་རི་ཌ་ནཱ་ཡ། ཨཱངྨཱ་ནཾ་ནིརྱཱ་ཏ་ཡཱ་མི། དེང་ཁྱོད་དེ་བཞིན་གཤེགས་པ་
ཐམས་ཅད་ཀྱི་རིགས་སུ་ཞུགས་ཀྱི། དེས་ན་ངས་ཁྱོད་ལ་རྡོ་རྗེ་ཡེ་ཤེས་བསྐྱེད་པར་བྱ་སྟེ། ཡེ་ཤེས་གང་གིས་ཁྱོད་དེ་བཞིན་གཤེགས་པ་རྣམ་ཀྱི་དངོས་གྲུབ་རྣམས་ཀྱང་ཐོབ་པར་འགྱུར་ན། དངོས་

[003B] ཁྱོད་ཀྱིས་ཀྱང་འདི་དཀྱིལ་འཁོར་མ་མཐོང་བ་རྣམས་ཀྱི་མདུན་དུ་སྨྲ་བར་མི་བྱ་སྟེ། ཁྱོད་དམ་ཚིག་ཉམས་པར་གྱུར་ཏ་རེ། འདི་ནི་ཁྱོད་ཀྱི་དམ་ཚིག་རྡོ་རྗེ་
འདི༑ ༑གལ་ཏེ་ཁྱོད་ཀྱིས་འགའ་ཞིག་ལ། །འདི་སྨྲས་ན་ནི་མགོ་བོ་འགེམས། །ཞེས་མགོ་བོར་རྡོ་རྗེ་བཞག། སྙིང་གར་རྡོ་རྗེ་བཟུང་ལ། ཧེ་རུ་ཀ་དཔལ་དེང་ཁྱོད་ཀྱི། །སྙིང་ལ་ཡང་དག་ཞུག་
པར་གྱུར། །གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་གཤེགས། །བདུད་རྩི་ལྕེ་ལ་བཞག་ཅིང། འདི་ནི་བུ་ཁྱོད་བདུད་རྩི་སྟེ། །མ་བསྲུངས་བསྲེག་པར་བྱེད་པའི་དུག་བསྲུངས་
ན་དངོས་གྲུབ་འགྱུར་བ་སྟེ། །བདུད་རྩི་ལྔ་ཡི་ཆུས་འགྲུབ་པོ། །ཨོཾ་པཉྩ་ཨ་མྲྀ་ཏ་ཨུ་ད་ཀ་ཋཋཋ་ཁྱོད་ཀྱིས་སྨད་པར་མི་བྱ་ཞིང། །དམ་ཚིག་འགལ་བར་མི་བྱ་སྟེ། །དམྱལ་ལ་སོགས་པར་
འགྲོ་འགྱུར་རོ། །དེང་ནས་བརྩམས་ཏེ་ཁྱོད་ཀྱི་ཕྱག་ན་རྡོ་རྗེ་ང་ཡིན་གྱིས། ངས་འདི་གྱིས་ཤིག་ཅེས་གང་བསྒོ་བདེ་ཁྱོད་ཀྱིས་བྱ་དགོས་སོ། །ཁྱོད་ཀྱིས་ང་ལ་བརྙས་པར་མི་བྱ་སྟེ། བྱས་ན་ཁྱོད་ཡང་
བ་མ་སྤངས་པར་འཆི་བའི་དུས་བྱས་ནས་དམྱལ་བར་ལྟུང་བར་འགྱུར་ཏ་རེ། ཡེ་ཤེས་དབབ་པའི་དོན་དུ། དཔའ་བོ་དང་རྣལ་འབྱོར་མ་ཐམས་ཅད་ཀྱིས་བྱིན་གྱིས་རློབས་ཤིག། ཡང་དཔལ་ཧེ་རུ་ཀ་བདག་ལ་

[004A]༄༅། །དབབ་པར་མཛད་དུ་གསོལ། ལན་གསུམ། བླ་མ་དང་གཙོ་བོ་ཐ་མི་དད་པ་བདེ་མཆོག་གི་གཟུགས་ཅན་གཡས་བརྐྱང་གིས་བཞུགས་པར་གྱུར། རང་ཉིད་ཧཱུཾ་ལས་རྡོ་རྗེ་ཧཱུཾ་གིས་མཚན་
པ་ཡོངས་སུ་གྱུར་པ་ལས་ཧེ་རུ་ཀ་སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་ཐུགས་ཀར་བསྣོལ་ཏེ་འཛིན་པ་གཡས་བརྐྱང་གིས་བཞུགས་པའི་རྐང་པའི་འོག་ཏུ་ཡཾ་ལས་རླུང་གི་དཀྱིལ་
འཁོར་སྔོན་པོ་གཞུའི་དབྱིབས་ལྟ་བུ་གཡོ་བའི་བ་དན་གྱིས་མཚན་པ། རྐང་མཐིལ་གཉིས་སུ་ཛྷཻདྨར་པོ་རེ་རེ། ལྟེ་བར་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་པ་རས་མཚན་པ། སྙིང་
གར་ལམ་ལས་སའི་དཀྱིལ་འཁོར་སེར་པོ་གྲུ་བཞི་པ་ཟུར་བཞིར་རྡོ་རྗེ་རྩེ་གསུམ་པས་མཚན་པ། སྤྱི་བོར་བཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ་བུམ་པས་མཚན་པ། སྙིང་གའི་ནང་དུ་ཧེ་རུ་ཀ་ཡབ་
ཡུམ་ཚོན་གང་བ་ཞིག་གནས་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཁའི་ཧཱུཾ་ལས་འོད་ཟེར་འཕྲོས་རླུང་ལ་ཕོག། ཛྷཻའི་ཡིག་གཉིས་འོག་གི་རླུང་གིས་བསྐྱོད་པས་རྐང་མཐིལ་གྱི་བུག་ནས་
ཞུགས་ཏེ་ལྟེ་བའི་མེ་དང་ཕྲད་ནས་གྱེན་དུ་འབར་བས་སྙིང་གའི་ས་བསྲེགས་ཤིང། སྤྱི་བོའི་ཆུ་ཁོལ་བ་ལས་བདུད་རྩི་འཛག་པས་ཚིམ་པ་དང། འོག་གི་རླུང་གིས་བར་སྣང་ལ་བཏེག། སྙིང་ཁའི་

[004B] ཡབ་ཡུམ་གྱི་གསང་གནས་བསྐྱོད་པས་འོད་ཟེར་དམར་པོས་ལུས་གང་བར་གྱུར། བླ་མའི་ཐུགས་ཀའི་ཧཱུཾ་གི་འོད་ཟེར་གྱིས་སངས་རྒྱས་དང་
བྱང་ཆུབ་སེམས་དཔའ་དང། དཔའ་བོ་དང་རྣལ་འབྱོར་མ་ཐམས་ཅད་འཁོར་ལོ་བདེ་མཆོག་གི་ལྷའི་རྣམ་པར་སྤྱན་དྲངས། རང་གི་ལུས་ལ་ཆར་ཆེན་པོ་བབ་པ་བཞིན་དུ་བ་སྤུའི་སྒོ་ཐམས་ཅད་ནས་ཞུགས་ཤིང་
གཉིས་སུ་མེད་པར་ཐིམ་པར་གྱུར་པར་བསམ་ཏེ་གུ་གུལ་རྫས་ཀྱིས་བདུག། རོལ་མོ་བཀྲོལ་ཞིང་བརྗིད་བག་དང་བཅས་པས། ཡབ་ཡུམ་གྱི་སྙིང་པོ་གཉིས་ཀྱི་མཐར། ཨོཾ་ཏིཥྛ་མཧཱ་ཀྲོ་དྷ་ཨ་བེ་ཤཱ་ཡ་ཧཱུཾ་
ཤྲཱི་ཧེ་རུ་ཀཱ་ཡ་བིད་མ་ཧེ། པི་དྱཱ་རཱ་ཛཱ་ཡ་དཧི་མ་ཧེ་སཱཧཱ། ཞེས་མང་དུ་བརྗོད། མགོ་བོར་རྡོ་རྗེ་བཞག་སྟེ། ཏིཥྛ་བཛྲ། ཞེས་བརྟན་པར་བྱ། ཡང་དག་པ་ཡི་དཀྱིལ་འཁོར་འདིར། །བདག་གིས་སློབ་
མ་བཅུག་པ་འདིའི། །ལྷ་རྣམས་རིགས་ཀྱི་རིམ་པ་ནི། །བསོད་ནམས་ཇི་ལྟ་དེ་ལྟར་ཤོག་འདི་ཡི་དངོས་གྲུབ་ཇི་ལྟར་འགྱུར། །རིགས་ནི་གང་གི་སྣོད་དུ་འགྱུར། །བསོད་ནམས་མཐུ་ཡང་ཇི་འདྲ་
བ། །དེ་འདྲ་དཀྱིལ་འཁོར་དུ་གྱུར་ཅིག་ལན་གསུམ། རང་ཉིད་དཀྱིལ་འཁོར་གྱི་ནང་དུ་ཞུགས། གཙོ་བོ་འཁོར་བཅས་ཀྱི་མདུན་ན་གནས་པར་གྱུར། ཨོཾ་སརྦ་ཏ་ཐཱ་ག་ཏ་ཀུ་ལ་བི་ཤོ་དྷ་ནེ་སཱཧཱ་

[005A]༄༅། །པྲ་ཏཱི་ཙྪ་བཛྲ་ཧོཿ་ཨོཾ་པྲ་ཏི་གྲྀཧྞ་སྟྭཾ་ཨི་མཾ་སཏ་མཧཱ་ཐཱ་ལ། རང་གི་སྙིང་གར་ཉི་མ་ལ་ཧཱུཾ། དཔྲལ་བར་རཾ། མིག་གཉིས་ལ་ཨོཾ་འོད་ཟེར་འབར་བ་རེ་རེ། ཧེ་རུ་ཀ་དཔལ་དེང་ཁྱོད་ཀྱི། །མིག་འབྱེད་པར་ནི་བརྩོན་
པར་མཛད། །ཕྱེ་བས་ཐམས་ཅད་མཐོང་འགྱུར་བའི། །རྡོ་རྗེའི་མིག་ནི་བླ་ན་མེད། །ཨོཾ་བཛྲ་ནེ་ཏྲ་ཨ་པ་ཧ་ར་པ་ཊ་ལཾ་ཧྲཱི་ད་ནི་དད་པའི་ཤུགས་ཀྱིས་སུ། །དཀྱིལ་འཁོར་འདི་དེ་ཉིད་ལ་ལྟོས། །ཁྱོད་ནི་སངས་རྒྱས་རིགས་སུ་
སྐྱེས། །ཕྱག་རྒྱ་སྔགས་ཀྱིས་བྱིན་གྱིས་བརླབས། །དངོས་གྲུབ་ཀུན་ནི་ཕུན་སུམ་ཚོགས། །དམ་ཚིག་མཆོག་ཏུ་ཁྱོད་འགྱུར་གྱིས། །རྡོ་རྗེ་པདྨ་རྩེ་རོལ་པས། །གསང་སྔགས་རྣམས་ལ་བསྒྲུབ་པར་གྱིས། །ཧེ་བཛྲ་པ་ཤྱ། དེ་ཡང་
དུར་ཁྲོད་ཆེན་པོ་བརྒྱད་ཀྱིས་ཡོངས་སུ་བསྐོར་བའི་རྡོ་རྗེའི་རྭ་བ་མེ་རི་དང་བཅས་པའི་ནང་དུ་སྣ་ཚོགས་པདྨ་ལ་གནས་པའི་སྣ་ཚོགས་རྡོ་རྗེའི་ལྟེ་བར་གཞལ་ཡས་ཁང་གྲུ་བཞི་བ་སྒོ་བཞི་པ་ལ་སོགས་པ་མཚན་ཉིད་ཐམས་ཅད་ཡོངས་སུ་
རྫོགས་པའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ཤར་གྱི་འདབ་མ་ལ་མཁའ་འགྲོ་མ། བྱང་དུ་ལཱ་མ། ནུབ་ཏུ་དུམ་སྐྱེས་མ། ལྷོར་གཟུགས་ཅན་མ། མཚམས་བཞིར་བདུད་རྩིས་གང་བའི་བུམ་པའི་སྟེང་དུ་ཀ་པཱ་ལ་བྱང་ཆུབ་ཀྱི་
སེམས་ཀྱིས་གང་བ། དབུས་སུ་དཔལ་ཧེ་རུ་ཀ་ཡབ་ཡུམ་སྟེ་རྟེན་དང་བརྟེན་པར་བཅས་པའི་དཀྱིལ་འཁོར་མངོན་སུམ་དུ་མཐོང་བར་གྱུར། །དབང་དངོས་གཞི་ལ་དང་པོ་བུམ་དབང་ནི། ཐུན་མོང་བ་རིག་པ་ཡེ་ཤེས་ལྔའི་དབང་

[005B] ས་གཞི་སོགས་ཀྱིས་མཎྜལ་ཕུལ་ནས། ཆོས་བདེན་བདག་ཉིད་བསམ་མི་ཁྱབ། །བདག་ལ་དབང་ནི་བསྐུར་བར་མཛོད། །ལན་གསུམ། ཁཎྜ་རོ་ཧིས་
བསང། སྭ་བྷཱ་ཝས་སྦྱངས། བདག་དང་དབང་རྫས་བུམ་ཆུ་སྟོང་པ་ཉིད་དུ་གྱུར། སྟོང་པའི་དང་ལས་པདྨ་དང་ཉི་མའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས། མི་བསྐྱོད་པ་སྔོན་པོ་
ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ། མཱ་མ་ཀི་སྔོན་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། ཡབ་ཕྱག་རྒྱ་དྲུག་དང་ཡུམ་ཕྱག་རྒྱ་ལྔས་བརྒྱན་ཅིང། ཡབ་རྡོ་རྗེའི་སྐྱིལ་ཀྲུང་གིས་
བཞུགས་པའི་དཔྲལ་བར་ཨོཾ། མགྲིན་པར་ཨཱ་ཐུགས་ཁར་ཧཱུཾ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་བསྒོམས་པ་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས་
ཕཻཾ་ཛཧཱུཾ་བཾ་ཧོཿ་ཡེ་ཤེས་པ་དང་གཉིས་སུ་མེད་པར་གྱུར། དེ་བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དབང་རྫས་ཀྱི་ལྷ་ལ་དབང་
བསྐུར། རྡོ་རྗེ་སེམས་དཔས་དབུ་བརྒྱན་པར་གྱུར། ཨོཾ་ཨརྒྷཾ་པྲ་ཏཱི་ཙྪ་ནས་ཤཔྟ་པྲ་ཏཱི་ཙྪ་ཧཱུཾ་སཱཧཱ། ཡབ་ཡུམ་སྙོམས་པར་ཞུགས་ཏེ་བདེ་བ་ཆེན་པོའི་ངོ་བོར་ཞུ་བ་ལས་བྱུང་བའི་བུམ་ཆུར་གྱུར། བླ་མ་

[006A]༄༅། །དང་གཙོ་བོ་ཐ་མི་དད་པའི་ཐུགས་ཀའི་ཧཱུཾ་གི་འོད་ཟེར་གྱིས་བཅོམ་ལྡན་འདས་འཁོར་ལོ་སྡོམ་པའི་དཀྱིལ་འཁོར་འཁོར་དང་བཅས་པ་སྤྱན་དྲངས། ཨརྒྷཾ་སོགས་ཀྱིས་མཆོད། རྡོ་རྗེ་ཅན་
གྱིས་སངས་རྒྱས་ལ། །འགྲོ་བ་སྐྱོབ་པའི་ཆེད་དུ་དབང། །ཡོན་ཏན་འབྱུང་གནས་ཇི་ལྟར་བསྩལ། །དེ་ལྟར་འདི་ལའང་སྩལ་དུ་གསོལ། །ཞེས་གསོལ་བ་བཏབ་པས། སྒོ་མཚམས་མ་བརྒྱད་ཀྱིས་བགེགས་
བསྐྲད། དཔའ་བོ་རྣམས་ཀྱིས་ཤིས་པ་བརྗོད། དཔའ་མོ་རྣམས་ཀྱིས་རྡོ་རྗེའི་གླུ་ལེན། གཟུགས་རྡོ་རྗེ་མ་ལ་སོགས་པས་མཆོད། གཙོ་བོ་དང་བསྒྲུབ་པའི་དཀྱིལ་འཁོར་པ་རྣམས་ཀྱིས་དབང་བསྐུར་བའི་
དགོངས་པ་མཛད། ཡུམ་བཞི་ཕག་མོ་དང་བཅས་པ་རྣམས་ཀྱིས་རིན་པོ་ཆེའི་བུམ་པ་བདུད་རྩིས་གང་བ་རྣམས་ཀྱིས་དབང་བསྐུར་བར་གྱུར། བཀྲ་ཤིས་གང་ཞིག་ཆོས་ཀྱི་དབྱིངས་ལས་ངེས་བྱུང་བ། །ཧེ་རུ་ཀ་
དཔལ་འཇིགས་བྱེད་རྒྱལ་པོ་འབར་བའི་སྐུ། །ཤེས་རབ་ཕག་མོའི་པདྨར་རྡོ་རྗེས་རོལ་མཛད་པའི། །བདེན་པ་དེས་ཀྱང་བདེ་མཆོག་ལ་གནས་བཀྲ་ཤིས་ཤོག་དབང་བསྐུར་རྡོ་རྗེ་ཆེན་པོ་སྟེ། །ཁམས་གསུཾ་
པ་ཡིས་ཕྱག་བྱས་པ། །སངས་རྒྱས་ཀུན་གྱི་གསང་གསུམ་པའི། །གནས་ལས་བྱུང་བ་སྦྱིན་པར་བྱ། །ཨོཾ་ཙཀྲ་བའི་ར་སྟྭཾ་ཨ་བཧི་ཥིཉྩ་མཾ། དེ་ལྟར་དབང་བསྐུར་བས་ལུས་ཐམས་ཅད་གང། བདེ་བ་

[006B] དྲི་མ་ཐམས་ཅད་དག། ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུ་བརྒྱན་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཁའི་ཧཱུཾ་གི་འོད་ཟེར་གྱིས་དབང་གི་ལྷ་རྣམས་མི་བསྐྱོད་པ་ཡབ་ཡུམ་གྱི་
རྣམ་པར་སྤྱན་དྲངས། རང་གི་བ་སྤུའི་སྒོ་ནས་ཐིམ་པས་རང་ཉིད་མི་བསྐྱོད་པའི་ངོ་བོར་གྱུར། ཨརྒྷཾ་སོགས་ཀྱིས་མཆོད། དེ་ལྟར་མི་བསྐྱོད་པ་ཆུའི་དབང་ཐོབ། ཞེ་སྡང་གི་དྲི་མ་སྦྱངས། རྣམ་ཤེས་
ཀྱི་ཕུང་པོ་གནས་བསྒྱུར། ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས། མི་བསྐྱོད་པ་དང་དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བར་བྱས་སོ། །   ༈    བདག་དང་
དབང་རྫས་ཅོད་པཎ་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཉི་མའི་སྟེང་དུ་ཨཾ་ལས་རིན་པོ་ཆེ་ཨཾ་གིས་མཚན་པ་ཡོངས་སུ་གྱུར་པ་ལས། རིན་འབྱུང་སེར་པོ་ཞལ་གཅིག་ཕྱག་གཉིས་ཀྱིས་རིན་པོ་
ཆེ་དང་དྲིལ་བུ་འཛིན་པ། རིན་ཆེན་སྒྲོལ་མ་སེར་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། ཡབ་ཕྱག་རྒྱ་དྲུག་ཅེས་པ་ནས། ངོ་བོར་ཞུ་བ་ལས་བྱུང་བའི་ཅོད་པཎ་དུ་གྱུར། བླ་མ་དང་གཙོ་
བོ་ཐ་མི་དད་པའི་ཞེས་པ་ནས། གནས་ལས་བྱུང་བ་སྦྱིན་པར་བྱ། ཨོཾ་སརྦ་བུདྡྷ་ཌཱ་ཀི་ནི་ཡེ་བཛྲ་ཝརྞ་ནཱི་ཡེ་ཧཱུཾ་ཧཱུཾ་ཕཊ་སཱཧཱ། ཨོཾ་རྀ་ཧུཾ་ཧཱུཾ་ཕཊ། ཨོཾ་རཱྀ་ཧུཾ་ཧཱུཾ་ཕཊ། ཨོཾ་རྲཱི་ཧུཾ་ཧཱུཾ་ཕཊ། ཨོཾ་ལྀ་ཧུཾ་ཧཱུཾ་ཕཊ། ཨོཾ་ལཱྀ་ཧུ་
[007A]༄༅། །ཧཱུཾ་ཕཊ། ཞེས་བརྗོད་ཅིང་དབུ་རྒྱན་གྱོན་ནོ། །ཇི་ལྟར་བལྟམས་པ་ཙམ་གྱིས་ནི། །ཞེས་པ་ནས། ཤྲཱི་ཡེ་ཨཱཧཱུཾ། དེ་ལྟར་དབང་བསྐུར་བས་ནས་ལུད་པ་ལས་རིན་ཆེན་འབྱུང་ལྡན་
གྱིས་དབུ་བརྒྱན་པར་གྱུར། བླ་མ་དང་ནས་དབང་གི་ལྷ་རྣམས་རིན་འབྱུང་ཡབ་ཡུམ་གྱི་རྣམ་པར་སྤྱན་དྲངས། ནས་རང་ཉིད་རིན་འབྱུང་གི་ངོ་བོར་གྱུར། མཆོད། དེ་ལྟར་རིན་ཆེན་འབྱུང་ལྡན་ཅོད་
པན་གྱི་དབང་ཐོབ། ང་རྒྱལ་དང་སེར་སྣའི་ཚོར་བའི་ཕུང་པོ་མཉམ་པ་ཉིད་ཀྱི་ཡེ་ཤེས་རིན་ཆེན་འབྱུང་ལྡན་དང་དེའི་རིགས་ཀྱི་བྱས་སོ།།    ༈    བདག་དང་དབང་
རྫས་རྡོ་རྗེ་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཉི་མའི་སྟེང་དུ་ཛྲིཾ་ལས་པདྨ་ཛྲིཾ་གིས་མཚན་པ་ཡོངས་སུ་གྱུར་པ་ལས། འོད་དཔག་མེད་དམར་པོ་ཞལ་གཅིག་ཕྱག་གཉིས་ཀྱིས་པདྨ་དང་
དྲིལ་བུ་འཛིན་པ། གོས་དཀར་མོ་དམར་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། ཡབ་ཕྱག་རྒྱ་དྲུག་དང། ཞེས་པ་ནས། ངོ་བོར་ཞུ་བ་ལས་བྱུང་བའི་རྡོ་རྗེར་གྱུར། བླ་མ་དང་གཙོ་བོ་ཞེས་པ་
ནས༑ བྱུང་བ་སྤྱིན་པར་བྱ། །ཧེ་རུ་ཀ་དཔལ་དཔའ་སོགས་ཀྱིས། །དེང་ཁྱོད་བདག་པོར་དབང་བསྐུར་འགྱུར། །འདི་དེ་སངས་རྒྱས་ཐམས་ཅད་ཉིད། །རབ་ཏུ་འགྲུབ་ཕྱིར་རྡོ་རྗེ་བཟུང། །རྡོ་རྗེ་མགོ་

[007B] ཇི་ལྟར་བལྟམས་པ་ནས། ཤི་ཡེ་ཨཱཧཱུཾ། དེ་ལྟར་དབང་བསྐུར་བས་ནས། ལུད་པ་ལས་འོད་དཔག་མེད་ཀྱིས་དབུ་བརྒྱན་པར་གྱུར། བླ་མ་དང་ནས་དབང་གི་ལྷ་རྣམས་
འོད་དཔག་མེད་ཡབ་ཡུམ་གྱི་རྣམ་པར་སྤྱན་དྲངས། ནས་རང་ཉིད་འོད་དཔག་མེད་ཀྱི་ངོ་བོར་གྱུར། མཆོད། དེ་ལྟར་འོད་དཔག་མེད་རྡོ་རྗེའི་དབང་ཐོབ། འདོད་ཆགས་ཀྱི་འདུ་ཤེས་ཀྱི་སོ་སོར་རྟོགས་པའི་
ཡེ་ཤེས་འོད་དཔག་མེད་དང་དེའི་བྱས་སོ།།    ༈    བདག་དང་དབང་རྫས་དྲིལ་བུ་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཉི་མའི་སྟེང་དུ་ཁཾ་ལས་རལ་གྲི་ཁཾ་གིས་མཚན་པ་ཡོངས་
སུ་གྱུར་པ་ལས། དོན་གྲུབ་ལྗང་གུ་ཞལ་གཅིག་ཕྱག་གཉིས་ཀྱིས་རལ་གྲི་དང་དྲིལ་བུ་འཛིན་པ། དམ་ཚིག་སྒྲོལ་མ་ལྗང་གུ་གྲི་གུག་དང་ཐོད་པ་འཛིན་པ་ལ་འཁྱུར་ ཡབ་ཕྱག་རྒྱ་དྲུག་ཅེས་པ་ནས། ངོ་བོར་ཞུ་བ་
ལས་བྱུང་བའི་དྲིལ་ཐུར་གྱུར། བླ་མ་དང་གཙོ་བོ་ཐ་མི་དད་ཅེས་པ་ནས། གནས་ལས་བྱུང་བ་སྤྱིན་པར་བྱ། །འདི་ནི་རྣལ་འབྱོར་མ་ཀུན་གྱི། །དྲིལ་བུ་སྒྲ་ཀུན་རྗེས་འགྲོར་བཤད། །ཁྱོད་ཀྱིས་ཀྱང་ནི་རྟག་ཏུ་བཅང་
བྱང་ཆུབ་མཆོག་ཏུ་རྒྱལ་བ་བཞེད། །དཔའ་བོ་ལག་ཏུ་རྡོ་རྗེ་དྲིལ། །བཟུང་རང་བཞིན་མཛེས་པའི་དགའ་བ་ནི། །ཕྱག་རྒྱ་ཆེན་པོར་བྱིན་གྱིས་བརླབ། །ཇི་ལྟར་བལྟམས་པ་ཙམ་གྱིས་

[008A]༄༅། །ནི༑ ༑ཞེས་པ་ནས། ཡར་ལུད་པ་ལས་དོན་ཡོད་གྲུབ་པས་དབུ་བརྒྱན་པར་གྱུར། བླ་མ་དང་ནས་དོན་གྲུབ་ཡབ་ཡུམ་གྱི་རྣམ་པར་སྤྱན་དྲངས། ནས་རང་ཉིད་དོན་གྲུབ་ཀྱི་ངོ་བོར་གྱུར། མཆོད། དེ་
ལྟར་དོན་ཡོད་གྲུབ་བ་དྲིལ་བུའི་དབང་ཐོབ། ཕྲག་དོག་གི་འདུ་བྱེད་ཀྱི་བྱ་བ་གྲུབ་པའི་ཡེ་ཤེས་དོན་ཡོད་གྲུབ་པ་དང་དེའི་་བྱས་སོ།།    ༈    རང་ཉིད་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཟླ་བའི་
སྟེང་དུ་བྷྲཱུཾ་ལས་འཁོར་ལོ་བྷྲཱུཾ་གྱིས་མཚན་པ་ཡོངས་སུ་གྱུར་པ་ལས། རྣམ་སྣང་དཀར་པོ་ཞལ་གཅིག་ཕྱག་གཉིས་ཀྱིས་འཁོར་ལོ་དང་དྲིལ་བུ་འཛིན་པ། སྤྱན་མ་དཀར་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། ཡབ་
ཕྱག་རྒྱ་དྲུག་ཅེས་པ་ནས། ཡེ་ཤེས་པ་སྤྱན་དྲངས། ཕཻཾ་ཛཧཱུཾ་བཾ་ཧོཿ་ཡེ་ཤེས་པ་དང་གཉིས་སུ་མེད་པར་གྱུར། བླ་མ་དང་གཙོ་པོ་ཐ་མི་དད་པའི་ཞེས་པ་ནས། གནས་ལས་བྱུང་བ་སྤྱིན་པར་བྱ། །ཨོཾ་བཛྲ་ས་ཏྭ་སྟྭཾ་ཨ་བཧི་ཥཉྩ་མི། བཛྲ་
ནཱ་མཨ་བཧི་ཥེ་ཀ་ཏ། ཀྱེ་དཔལ་ཆེ་གེ་མོ་རྡོ་རྗེ་ཞེས་བྱ་བའི་དེ་བཞིན་གཤེགས་པའོ། །ཇི་ལྟར་བལྟམས་པ་ནས། ཡར་ལུད་པ་ལས་རྣམ་པར་སྣང་མཛད་ཀྱིས་དབུ་བརྒྱན་པར་གྱུར། བླ་མ་དང་གཙོ་བོ་ནས་རྣམ་སྣང་ཡབ་ཡུམ་གྱི་རྣམ་
པར་སྤྱན་དྲངས་ནས། རང་ཉིད་རྣམ་པར་སྣང་མཛད་ཀྱི་ངོ་བོར་གྱུར། མཆོད། དེ་ལྟར་རྣམ་པར་སྣང་མཛད་མིང་གི་དབང་ཐོབ། གཏི་མུག་གི་དྲི་མ་གཟུགས་ཀྱི་ཕུང་པོ་གྣས་མེ་ལོང་ལྟ་བུའི་ཡེ་ཤེས་མངོན་དུ་བྱས་

[008B]།    ༈   
རཾ་སཱཧཱ། ཞེས་པའི་སྔགས་ཕྲེང་མར་མེ་གཅིག་ལས་གཉིས་ཆད་ཀྱི་ཚུལ་གྱིས་ཐུགས་ཀ་ནས་བརྒྱུད་དེ་རང་གི་ཞལ་ནས་ཞུགས། སྙིང་གའི་ཧཱུཾ་ཡིག་གི་མཐའ་སྐོར་དུ་འཁོད་པའི་འོད་ཟེར་གྱིས་སྡིག་སྒྲིབ་
སྦྱངས་པར་གྱུར། འདི་ནི་སངས་རྒྱས་ཐམས་ཅད་ཀྱི། །སྙིང་པོ་ཡི་ནི་ཡེ་ཤེས་མཆོག་སངས་རྒྱས་ཐམས་ཅད་བསྡུས་པ་ནི། །ཁྱོད་ཀྱིས་ཀྱང་ནི་རྟག་ཏུ་བཅང། །སྔགས་དེ་ཉིད་ལན་གསུམ་བརྗོད་
བཅོམ་ལྡན་བདག་ལ་སྩལ་ལགས་ཀྱི། །བཅོམ་ལྡན་བདག་ལ་བྱིན་གྱིས་རློབས། །བཅོམ་ལྡན་འདི་ལ་སྩལ་ལགས་ཀྱིས། །བཅོམ་ལྡན་འདི་ལ་བྱིན་གྱིས་རློབས། །དཔལ་འཁོར་ལོ་བདེ་མཆོག་གི་
སྐུ་གསུང་ཐུགས་ཀྱི་བྱིན་རླབས་ཐམས་ཅད་འཇུག་པར་གྱུར་ཅིག་ཅེས་སྔགས་དབང་སྦྱིན། རྡོ་རྗེའི་བརྟུལ་ཞུགས་ནི། བསང་སྦྱངས། བདག་དང་རྡོ་རྗེ་སྟོང་པ་ཉིད་དུ་གྱུར། སྟོང་པའི་ངང་ལས་
པདྨ་དང་ཟླ་བའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས། རྡོ་རྗེ་སེམས་དཔའ་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ། རྡོ་རྗེ་སྙེམས་མ་དཀར་མོ་གྲི་གུག་

[009A]༄༅། །དང་ཐོད་པ་འཛིན་པ་ལ་འཁྱུད་པ།  ཞེས་གསོལ་བ་བཏབ་བས། བུམ་པའི་ཆུས་སྤྱི་བོ་ནས་དབང་བསྐུར་བས། མི་བསྐྱོད་པས་དབུ་བརྒྱན་པར་
གྱུར༑ རྡོ་རྗེ་སེམས་དཔའ་ཡབ་ཡུམ་ཞུ་བ་ལས་བྱུང་བའི་རྡོ་རྗེར་གྱུར། འདི་དེ་སངས་རྒྱས་ཐམས་ཅད་དེ། །ཧེ་རུ་ཀ་དཔལ་ཕྱག་ན་གནས། །ཁྱོད་ཀྱིས་ཀྱང་ནི་རྟག་ཏུ་བཅང། །དཔལ་ཧེ་རུ་
ཀའི་བརྟུལ་ཞུགས་བརྟན། རྡོ་རྗེ་གནས་གསུམ་དུ་རེག་ཅིང། ལག་པ་གཡས་པས་བཟུང་ལ། ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་ཏིཥྛ་ཨེ་ཀ་སྟྭཾ་དྷཱ་ར་ཡཱ་མི་ཨོཾ་ཧ་ཧ་ཧ་ཧ་ཧི། སྙིང་གར་
སེམས་དཔའ་ཡབ་ཡུམ་འོད་ཟེར་འཕྲོ་བ་ཞིག་བཞུགས་པར་གྱུར། དེང་ཕྱིན་ཆད་རྡོ་རྗེ་སེམས་དཔའ་ཐོབ་པའི་ཐབས་སུ་ཡེ་ཤེས་ལྔའི་ནང་གི་རྡོ་རྗེ་དང་མ་བྲེལ་བར་ཆོངས་ཤིག། ཐུན་མོང་མ་ཡིན་པའི་
བརྟུལ་ཞུགས་ནི། བསང་སྦྱངས། སྟོང་པའི་ངང་ལས་སྣ་ཚོགས་པདྨ་དང་ཉི་མའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་
མཐིང་ཀ་ཞལ་བཞི་པའི་རྩ་ཞལ་ནག་ཅེས་པ་ནས། སྐམ་པོ་ལྔ་བཅུའི་དོ་ཤལ་ཅན་ནོ། །གཉིས་ཀའང་ཡེ་ཤེས་ཀྱི་མེ་དཔུང་རབ་ཏུ་འབར་བའི་དབུས་ན་བཞུགས་པའི་དཔྲལ་བར་ཨོཾ། མགྲིན་པར་ཨཱ་

[009B] ཞེས་པ་ནས། ཞེས་གསོལ་བ་བཏབ་པས། བུམ་པའི་ཆུས་སྤྱི་བོ་ནས་དབང་བསྐུར་བས། མི་བསྐྱོད་པས་དབུ་བརྒྱན་པར་གྱུར། ཞེས་པའི་བར་གོང་བཞིན་ལ། དེ་ནས། ཚངས་
སྐུད། ཁ་ཊཱཾ་ཀ། ཅང་ཏེའུ། ཐོད་པ་རྣམས། ཨོཾ་ཤྲཱི་བཛྲ་ཧེ་ཧེ་སོགས་ཡབ་ཀྱི་སྙིང་པོ་ལན་གསུམ་གྱིས་བྱིན་གྱིས་བརླབས་ལ། ཧེ་རུ་ཀ་དཔལ་ཕྱག་རྒྱ་ནི། །ཕྱི་དང་ནང་ན་ཡང་དག་གནས། །ཁ་ཊཱཾ་
ཅང་ཏེའུ་ལྷུང་བཟེད་དག་བྱིན་པས་དཔའ་བོས་བཟུང་བར་གྱིས། །ཁ་ཊཱཾ་ཅང་ཏེའུ་ལྷུང་བཟེད་བཟང། །ཧེ་རུ་ཀ་དཔལ་ཁ་ཊཱཾ་ག་རྣལ་འབྱོར་མ་ནི་ཊ་མ་རུ། །རྡོ་རྗེ་ཁ་ཊཱཾ་རྡོ་རྗེར་བཅས། །དྲིལ་བུ་སིལ་
སིལ་སྒྲ་སྒྲོག་ཅིང། །ཚངས་པའི་སྐུད་ཐོགས་རྣལ་འབྱོར་བདག་ཁ་ཊཱཾ་ག་དང་རྡོ་རྗེ་སྣོད། །དཔའ་བོ་ཆེན་པོས་བླང་བར་གྱིས། །ཁ་ཊཱཾ་ག་ལྷའི་སྐུ་བདེ་བ་ཆེན་པོ་དང། ཌཱ་མ་རུ་ཤེས་རབ་སྟོང་པ་ཉིད། ཐོད་
པ་བདེ་སྟོང་དབྱེར་མེད་དུ་སྐྱོང་བ། ཚངས་སྐུད་རྣམ་པར་མི་རྟོག་པའི་མཚོན་བྱེད་དུ་ཤེས་པར་གྱིས་ལ་དེ་དག་དང་མི་འབྲལ་བར་གྱིས་ཤིག་ཌཱ་དྲིལ་གྱི་སྒྲ་བྱའོ། །སྙིང་གའི་ནང་དུ་ཡང་ཧེ་རུ་ཀ་ཡབ་ཡུམ་
མཚོན་གང་བ་ཞིག་བཞུགས་པར་གྱུར། བླ་མ་རྒྱལ་བ་ཤཱཀྱ་ཐུབ་པའི་ཆ་ལུགས་ཅན་དུ་གྱུར། འདི་ལྟར་ང་ཡིས་ལུང་བསྟན་ཏེ། །འཁོར་ལོ་གསུམ་གྱི་བདག་ཉིད་ཁྱོད། །རང་ཉིད་སངས་རྒྱས་ཀུན་རང་

[010A]༄༅། །བཞིན༑ ༑ཧེ་རུ་ཀཔཞེས་བྱ་བའི། །དེ་བཞིན་གཤེགས་པ་ཉིད་ཡིན་ནོ། །ཤྲཱི་ཧེ་རུ་ཀ་ཌཱ་ཀི་ནཱི་ན་མསརྦ་ཏ་ཐཱ་ག་ཏ་སིདྡྷིས་མ་ཡ་སྟྭཾ། བཧུར་བཧུ་ཝ་སཱ་ཨཿ་ཁམས་གསུམ་པ་
ཡི་རྒྱལ་སྲིད་ཆེ། །དཔལ་ལྡན་ཡོན་ཏན་འབྱུང་བའི་གནས། །བདུད་ཚོགས་ཀུན་ལས་རྣམ་རྒྱལ་ཞིང། །གྲོང་ཁྱེར་མཆོག་ཏུ་ཞུགས་པ་ཡིན།།    ༈   
ཡིན་པ་རྡོ་རྗེ་སློབ་དཔོན་གྱི་དབང་ནི། མཎྜལ་ཕུལ། ཕྱིར་མི་ལྡོག་པའི་དབང་བསྐུར་ཆེ། །དཔའ་བོ་ཆེན་པོ་བདག་ལ་སྩོལ། །འགྲོ་བ་མཚན་མ་མེད་བྱེད་པ། །དེ་ནི་ད་འདིར་མཛད་དུ་གསོལ། ལན་གསུམ། བསང་སྦྱངས། སྟོང་པ་ཉིད་དུ་གྱུར། སྟོང་པའི་ངང་
ལས་དབང་སྟེགས་རིན་པོ་ཆེའི་ཁྲི་སེང་གེས་བཏེག་པའི་སྟེང་དུ་པདྨ་དང་ཉི་མའི་གདན་ལ། ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས། རང་ཉིད་རྡོ་རྗེ་འཆང་སྔོན་པོ་ཞལ་གཅིག་ཕྱག་གཉིས་
ཀྱིས་རྡོ་རྗེ་དང་དྲིལ་བུ་འཛིན་པ། རྡོ་རྗེ་སྙེམས་མ་སྔོན་མོ་གྲི་གུག་དང་ཐོད་པ་འཛིན་པ་ལ་འཁྱུད་པ། ཡབ་ཕྱག་རྒྱ་དྲུག་ཅེས་པ་ནས། ཡེ་ཤེས་པ་སྤྱན་དྲངས། ཕཻཾ་ཛཧཱུཾ་བཾ་ཧོཿ་ཡེ་ཤེས་པ་དང་
གཉིས་སུ་མེད་པར་གྱུར། དེའི་སྟེང་དུ་གདུགས་དཀར་པོ་གསེར་གྱི་ཡུ་བཅན། གཡས་སུ་རྒྱལ་མཚན། གཡོན་དུ་བ་དན། ཕྱོགས་ཀུན་ཏུ་མཆོད་པའི་སྤྲིན་དང་བཅས་པར་གྱུར། བསང་སྦྱངས་

[010B] སྟོང་པའི་ངང་ལས་ཧཱུཾ་ལས་བྱུང་བའི་རྡོ་རྗེ་སེམས་དཔའི་ངོ་བོ། ཨཱལས་བྱུང་བའི་དྲིལ་བུ་རྡོ་རྗེ་སྙེམས་མའི་ངོ་བོར་གྱུར། འདི་དེ་སངས་རྒྱས་ཐམས་ཅད་དེ། །
ཧེ་རུ་ཀ་དཔལ་ཕྱག་ན་གནས། །ཁྱོད་ཀྱིས་ཀྱང་ནི་རྟག་ཏུ་བཅང། །ཧེ་རུ་ཀ་ཡི་བརྟུལ་ཞུགས་བརྟན། །ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་བཟང་
པོའི་ཀུན་བདག་ཉིད། །རྡོ་རྗེ་སྙེམས་མའི་བདག་པོའི་བདག་བཅོམ་ལྡན་འདས་དཔལ་མཆོག་དང་པོའི་སྐྱེས་བུའོ། །ཨོཾ་མཧཱ་བཛྲ་ཧཱུཾ། སྟོང་པ་ཉིད་དང་དབྱེར་མེད་པའི་རྒྱལ་བའི་ཐུགས་གཉིས་སུ་
མེད་པའི་ཡེ་ཤེས་ནི་གསང་བའི་རྡོ་རྗེ་ཡིན་ལ། དེ་དྲན་པའི་དོན་དུ་རྡོ་རྗེ་འཛིན་པ་རྡོ་རྗེའི་དེ་ཁོ་ན་ཉིད་ཀྱི་སྒོ་ནས་ཟུངས་ཤིག་འདི་ནི་རྣལ་འབྱོར་མ་ཀུན་གྱི། །དྲིལ་བུ་སྒྲ་ཀུན་ཞེས་པ་ནས། ཕྱག་རྒྱ་
ཆེན་པོར་བྱིན་གྱིས་བརློབ། །སྲིད་པ་ངོ་བོ་ཉིད་ཀྱིས་དག་ངོ་བོ་ཉིད་ཀྱིས་སྲིད་བྲལ་བྱས། །རང་བཞིན་དག་པའི་སེམས་དཔའ་མཆོག་སྲིད་པའི་མཆོག་ནི་མཛད་པ་ཡིན། །ཨོཾ་བཛྲ་ག་ཨཱ་
ཆོས་ཐམས་ཅད་རང་བཞིན་མེད་པའི་སྒྲ་དྲིལ་བུས་སྒྲོག་པར་སེམས་པའི་སྒོ་ནས་དྲིལ་བུ་འཛིན་པ་དྲིལ་བུའི་དེ་ཁོ་ན་ཉིད་ཀྱི་སྒོ་ནས་ཟུངས་ཤིག་ཡིད་ཀྱི་ལུས་ནི་བརྟན་པའི་ཕྱིར། །ཕྱག་རྒྱའི་དམ་ཚིག་རབ་ཏུ་

[011A]༄༅། །བརྗོད། །གང་གི་ལུས་ནི་ཐམས་ཅད་བརྟན། །དེས་ན་ཕྱག་རྒྱར་རབ་ཏུ་བསྒྲགས། །ཡེ་ཤེས་ཕྱག་རྒྱར་བྱིན་བརླབས་ནས། །འདོད་པ་ཐམས་ཅད་ལོངས་སྤྱོད་དེ། །དངོས་
གྲུབ་ཐམས་ཅད་བསྒྲུབ་པར་གྱིས། །རང་གི་ལུས་ལྷའི་སྐུ་ཕྱག་རྒྱ་ཆེན་པོར་བསྒོམ་པ་ནི་འདར་མི་རུང་བའི་ཕྱག་རྒྱའི་དམ་ཚིག་ཡིན་ལ། དེ་དང་ཡེ་ཤེས་ཀྱི་ཕྱག་རྒྱ་གཉིས་མཉམ་པར་སྦྱར་ཏེ་དངོས་
གྲུབ་ཐམས་ཅད་བསྒྲུབ་དགོས་སོ། །ཤེས་རབ་བཅུ་དྲུག་ལོན་པ་ལ། །ལག་པ་དག་གིས་ཡང་དག་འཁྱུད། །རྡོ་རྗེ་དྲིལ་བུ་མཉམ་སྦྱོར་བས། །སློབ་དཔོན་དབང་དུ་ཡང་དག་འདོད། །བླ་མ་
དང་གཙོ་བོ་ཐ་མི་དང་པའི་ཐུགས་ཀའི་ཧཱུཾ་གི་འོད་ཟེར་གྱིས་བཅོམ་ལྡན་འདས་འཁོར་ལོ་སྡོམ་པའི་དཀྱིལ་འཁོར་འཁོར་དང་བཅས་པ་སྤྱན་དྲངས། ཞེས་པ་ནས། མི་བསྐྱོད་པས་དབུ་བརྒྱན་
པར་གྱུར། དབང་གི་ལྷ་རྣམས་རང་གི་སྤྱི་བོ་ནས་ཐིམ་པར་གྱུར། ཨོཾ་སུ་པྲ་ཏིཥྛ་བཛྲ་ཡེ་སཱཧཱ། ཆུ་གཉིས་ཉེར་སྤྱོད་ཀྱིས་མཆོད། དེ་ཉིད་རིག་པའི་རྣལ་འབྱོར་གྱིས། །མི་བྱ་བ་ནི་ཅི་ཡང་
མེད༑ ༑དེ་ཉིད་ཤེས་ནས་དེ་ནས་ནི། །དཔའ་བོས་འདོད་པ་ལྔ་རྣམས་སྤྱོད། །ཅེས་འདོད་ཡོན་ལ་སྤྱད་པའི་རྗེས་གནང་དང། བདག་ཉིད་དཔའ་བོ་ཀུན་གྱི་དངོས། །བདག་ཉིད་ལྷ་མོ་ཀུན་

[011B] །དེ་ཕྱིར་བདག་གིས་ཐམས་ཅད་བྱ། །བདག་ཉིད་ཧེ་རུ་ཀ་མཆོད་བྱེ། །ཞེས་ལྷ་མཆོད་པའི་རྗེས་གནང་དང། །རྟེན་ཅིང་འབྲེལ་བར་འབྱུང་ཆོས་ཅན། །སེམས་ཅན་སྒྱུ་མའི་རང་
བཞིན་ནོ། །ཁམས་གསུམ་དེ་ལྟར་ཤེས་ནས་ནི། །སེམས་ཅན་དོན་ནི་མཉམ་མེད་བྱོས། །ཞེས་སེམས་ཅན་གྱི་དོན་བྱེད་པའི་རྗེས་གནང་ངོ། །དེ་ལྟར་དཀྱིལ་འཁོར་བཞི་ལས་ཕྱི་རས་བྲིས་ཀྱི་
དཀྱིལ་འཁོར་དུ་བུམ་པའི་དབང་ཐོབ། གཙོ་བོར་ལུས་ཀྱི་དྲི་མ་འཁྲུད། ལམ་བསྐྱེད་རིམ་བསྒོམ་པ་ལ་དབང། འབྲས་བུ་སྤྲུལ་པའི་སྐུ་འགྲུབ་པའི་ནུས་པ་ཁྱད་པར་ཅན་བཞག་གོ།    ༈   
དབང་ལ་མཎྜལ་ཕུལ། སྐྱོབ་མེད་སྐྱོབ་པ་སྐྱབས་མེད་སྐྱབས། །དཔལ་ནི་འཁོར་ལོ་བདེ་བའི་མཆོག་རྒྱུ་མེད་པར་ནི་ཐུགས་རྗེ་ཆེ། །མགོན་མེད་བདག་གི་མགོན་མཛོད་ཅིག་བདག་ཉིད་ཆེ་ཁྱོད་
ཇི་ལྟ་བར། །གཙོ་བོ་བདག་ཀྱང་དེ་འདྲར་མཛོད། །འཁོར་བ་འདམ་གྱི་ཚོགས་ནང་དུ། །བྱིང་བ་བདག་ལ་སྐྱབས་མཛོད་ཅིག་ལན་གསུམ། ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཨོཾ་ཨཱཧཱུཾ། རང་ཉིད་ཛིཾ་
ལས་པདྨ་ཛྲིཾ་ཧིས་མཚན་པ་ཡོངས་སུ་གྱུར་པ་ལས། འོད་དཔག་མེད་དམར་པོ་ཞལ་གཅིག་ཕྱག་གཉིས་ཀྱིས་པདྨ་དང་དྲིལ་བུ་འཛིན་པར་གྱུར། བླ་མ་དང་གཙོ་བོ་ཐ་མི་དད་པ་དཔལ་ཧེ་རུ་ཀ་ཞལ་བཞི་ཕྱག་
[012A]༄༅། །བཅུ་གཉིས་ཀྱི་རྣམ་པ་ཅན་དུ་གསལ་བར་གྱུར། གསང་སྦྱངས། རིག་མ་སྟོང་པ་ཉིད་དུ་གྱུར། སྟོང་པའི་ངང་ལས་བཅོམ་ལྡན་འདས་ཡུམ་མ་རྡོ་རྗེ་ཕག་མོ་དམར་མོ་ཞལ་གཅིག་ཕྱག་
གཉིས་ཀྱིས་གྲི་གུག་དང་ཐོད་པ་འཛིན་པར་གྱུར། ཡབ་ཀྱི་གསང་གནས་མི་དམིགས་པའི་ངང་ལས་ཧཱུཾ་ལས་བྱུང་བའི་རྡོ་རྗེ་དཀར་པོ་རྩེ་ལྔ་པ་བྱཱ་དམར་པོ་ལས་བྱུང་བའི་ནོར་བུ་དམར་པོའི་རྩེ་མོར་བྱཱ་སེར་པོས་
མཚན་པ། ཡུམ་གྱི་གསང་གནས་མི་དམིགས་པའི་ངང་ལས་ཨཱལས་བྱུང་བའི་པདྨ་དམར་པོ་འདབ་མ་གསུམ་པ་ཏྱཱ་དཀར་པོ་ལས་བྱུང་བའི་བྱང་ཆུབ་ཀྱི་སེམས་མཚོན་པའི་ལྟེ་བ་དཀར་པོའི་རྩེ་མོར་ཏྱཱ་སེར་བོས་
མཚན་པ། བླ་མ་ཡབ་ཡུམ་སྙོམས་པར་ཞུགས་པའི་དགའ་བའི་སྒྲས་དཔའ་བོ་དང་དཔའ་མོ་རྣམས་སྤྱན་དྲངས་ཏེ། དཔའ་བོ་རྣམས་ཡབ་ཀྱི་ཞལ་དང། དཔའ་མོ་རྣམས་ཡུམ་གྱི་ཞལ་དུ་ཞུགས། ཐུགས་
ཀར་འོད་དུ་ཞུ་བ་སྐུའི་དབྱིབས་བརྒྱུད་དེ། དཔའ་པོ་རྣམས་འདུས་པ་ལས་བྱུང་བའི་བྱང་སེམས་དཀར་པོ་དང། དཔའ་མོ་རྣམས་འདུས་པ་ལས་བྱུང་བའི་བྱང་སེམས་དམར་མོ་གཉིས་འདྲེས་པ་ལས་བྱུང་བའི་ཀུན་
རྫོབ་བྱང་ཆུབ་ཀྱི་སེམས་སུ་གྱུར། གསང་རྫས་བྱིན་གྱིས་བརླབ། འདི་དེ་དཔའ་བོ་ལྷ་མོ་རྣམས། །དམ་ཚིག་རྨད་བྱུང་ཆེན་པོ་སྟེ། །ཁམས་ལྔ་ལྡན་པའི་རོ་རྟོགས་བྱེད། །བདེ་བ་གང་དེ་མྱང་

[012B] །ཇི་ལྟར་རྡོ་རྗེ་འཆང་སོགས་ཀྱིས། །སྔོན་ཆང་སྲས་རྣམས་དབང་བསྐུར་བ། །དེ་བཞིན་དུ་ནི་བྱང་ཆུབ་སེམས། །བཟང་པོས་བུ་ཁྱོད་དབང་བསྐུར་རོ། །ཨ་ཧོ་མ་ཧཱ་སུ་ཁ། ཞེས་བརྗོད་
ཅིང་མྱངས། དེ་ལྟར་བླ་མ་ཡབ་ཡུམ་གྱི་བྱང་སེམས་དཀར་དམར་མྱངས་པ་ལས་སྐྱེས་པའི་བདེ་བས་སྟོང་པ་ཉིད་ཡུལ་དུ་བྱས་པར་གྱུར། བླ་མ་ཡབ་ཡུམ་གྱི་ཐུགས་ཀ་ནས་ཧེ་རུ་ཀ་ཡབ་ཡུམ་འཕྲོས། རང་
གི་མགྲིན་པའི་གནས་སུ་ཐིམ་པར་གྱུར། ཨོཾ་ཨཱཧཱུཾ། དེ་ལྟར་ཀུན་རྫོབྦྱང་ཆུབ་ཀྱི་སེམས་ཀྱི་དཀྱིལ་འཁོར་དུ་གསང་བའི་དབང་ཐོབ། གཙོ་བོར་ངག་གི་དྲི་མ་འཁྲུད། ལམ་ཀུན་རྫོབ་རྫོག་
རིམ་བསྒོམ་པ་ལ་དབང། འབྲས་བུ་ལོངས་སྤྱོད་རྫོགས་པའི་སྐུ་འགྲུབ་པའི་ནུས་པ་ཁྱད་པར་ཅན་བཞག་གོ།    ༈    མཎྜལ་ཕུལ། བཅོམ་ལྡན་ཞི་བ་ཆེན་པོ་ཀྱཻ། །
རྡོ་རྗེ་རྣལ་འབྱོར་གཅིག་བཞེད་པ། །མི་ཕྱེད་ཕྱག་རྒྱས་སྒྲུབ་པ་པོ། །རྡོ་རྗེ་རྣལ་འབྱོར་ལས་བྱུང་བ། །ཇི་ལྟར་ཁྱོད་ནི་བདག་ཉིད་ཆེ། །མངའ་བདག་བདག་ལའང་དེ་ལྟར་མཛོད། །འཁོར་བ་འདམ་
གྱི་ཚོགས་ནང་དུ། །བྱིང་བ་སྐྱབས་མེད་བདག་ལ་སྐྱོབས། །ལན་གསུམ། ཨོཾ་ཧྲཱིཧ་ཧ་ཧཱུཾ་ཧཱུཾ་ཕཊ། ཨོཾ་ཨཱཧཱུཾ། ལྷ་མོ་འདི་ནི་ཕྱག་རྒྱ་ཆེ། །མཐའ་ཡས་བདེ་བ་སྦྱིན་པ་མོ། །རྣམ་པ་ཀུན་ཏུ་ཕྱག་

[013A]༄༅། །རྒྱ་ལོང། །བུ་ཡིས་བླ་མེད་མཆོད་པ་གྱིས། །དཔའ་བོ་བྱང་ཆུབ་སེམས་ །ཁྱོད་ནི་སྤྲོ་པ་ཡིན་ནམ་རྩི། །རིགས་ལྔ་ལས་ནི་རང་བྱུང་པ། །རིག་མ་མཆོད་བྱ་ལ་གུས་སམ། །
དྲི་ཆེན་དྲི་ཆུ་སྟོབས་དང་ཁྲག་སོགས་ཟ་ད་ལྟ་ཡིད་ཆེས་སམ། །རྗེས་སུ་མཐུན་སྨྲོས་དམ་ཚིག་བཟང། །ཇི་ལྟར་དགའ་བ་སྨྲོས་ཤིག་བུ། །ཞེས་འདྲི་པ་ལ། ཇི་ལྟར་གསུངས་པའི་དམ་ཚིག་
སོགས། །ལྷ་མོ་བདག་ནི་ཅིས་མི་སྤྲོ། །བུད་མེད་རྟག་གུས་ཅིས་མི་བྱེད། །པདྨ་མཆོད་པ་ཅིས་མི་བགྱིད། །ཅེས་བརྗོད་པས། ལྷ་མོ་དེ་དགྱེས་ཏེ། སྐྲ་བཀྲོལ་གོས་དང་བྲལ་བར་བྱས། །པདྨ་རྒྱས་
པའི་དབུས་ན་གནས་པའི་རྩ་བདེ་བ་ཆེན་པོ་འབབ་པ་བསྟན་ནས། ཨེ་མ་ང་ཡི་པདྨ་འདི། །བདེ་བ་ཀུན་དང་ཡང་དག་ལྡན། །ཅི་སྟེ་ཆོ་ག་བཞིན་བསྟེན་ན། །དེ་ཡི་མདུན་ན་བདག་གནས་སོ། །སངས་རྒྱས་
བསྟེན་པ་ལ་སོགས་པ། །བྱ་བ་ཐམས་ཅད་པདྨར་བྱེད། །བདེ་ཆེན་རྒྱལ་པོ་རང་ཉིད་ནི། །འདི་ཉིད་དུ་ནི་ཡང་དག་གནས། །པདྨ་བྷཉྫཱ་ཧོཿ་རང་ཉིད་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་
ལས༑ དཔལ་ཧེ་རུ་ཀ་སྐུ་མདོག་མཐིང་ཀ། ཞེས་པ་ནས། ཕྱག་དང་པོ་གཉིས་ཀྱིས་རྡོ་རྗེ་དང་དྲིལ་བུ་འཛིན་པ། དེའི་འོག་མ་ཞེས་པ་ནས། ལུས་ཐམས་ཅད་ལ་བྱུགས་པའོ། །བསང་

[013B] རིག་མ་སྟོང་པ་ཉིད་དུ་གྱུར། སྟོང་པའི་ངང་ལས་བཅོམ་ལྡན་འདས་མ་རྡོ་རྗེ་ཕག་མོ་ཞེས་པ་ནས། གྲི་གུག་དང་ཐོད་པ་འཛིན་པར་གྱུར། རང་གི་གསང་གནས་མི་དམིགས་པའི་ངང་ལས་
ཞེས་པ་ནས། ཏྱཱ་སེར་པོས་མཚན་པ། དེ་ལྟར་རང་དང་རིག་མ་གཉིས་ཀྱི་ལུས་འདོད་ལྷ་ཡབ་ཡུམ་དུ་གསལ་བ་ལུས་ལྷའི་འདུ་ཤེས། གཉིས་ཀའི་མཁའ་གསང་བྱིན་གྱིས་བརླབས་ནས་ཡི་
གེ་བཀོད་པ་ངག་སྔགས་ཀྱི་འདུ་ཤེས། ཐབས་འདི་ལ་བརྟེན་ནས་ཟག་མེད་ཀྱི་བདེ་བ་མངོན་དུ་བྱའོ་སྙམ་པ་ཡིད་ཆོས་ཀྱི་འདུ་ཤེས་ཏེ། འདུ་ཤེས་གསུམ་དང་ལྡན་པས་སྙོམས་པར་ཞུགས། བླ་
མ་དང་གཙོ་བོ་ཐ་མི་དང་པའི་ཐུགས་ཁའི་ཧཱུཾ་གི་འོད་ཟེར་གྱིས་ཕྱོགས་བཅུའི་རྒྱལ་བ་ཐམས་ཅད་བཀུག་སྟེ། བདག་གི་ལུས་ལ་ཐིམ་པ་རྣམས་ཆགས་པ་ཆེན་པོའི་མེས་ཞུ་བའི་བྱང་ཆུབ་ཀྱི་སེམས་སྤྱི་བོ་
ནས་མགྲིན་པར་སླེབ་པ་ན་དགའ་བ། མགྲིན་པ་ནས་སྙིང་ཁར་སླེབ་པན་མཆོག་དགའ། སྙིང་ཁ་ནས་ལྟེ་བར་སླེབ་པ་ན་ཁྱད་དགའ། ལྟེ་བ་ནས་ནོར་བུའི་རྩེར་སླེབ་པ་ན་ལྷན་ཅིག་སྐྱེས་དགའི་ཡེ་ཤེས་
མངོན་དུ་བྱས། དེ་ལྟ་བུའི་བདེ་སྟོང་དབྱེར་མེད་ཀྱི་ངོ་བོར་གྱུར། དེ་ནས་ཤེས་རབ་མ་དེ་དགྱེས་ནས། ལག་པ་གཡོན་པ་བདག་གི་མགོ་ལ་བཞག་ནས། དེང་ནས་བཟུང་སྟེ་བུ་ཁྱོདྐྱི། །ཇི་སྲིད་

[014A]༄༅། །བྱང་ཆུབ་སྙིང་པོའི་བར། །རྨི་ལམ་བཞིན་དུ་སེམས་ཅན་གྱི། །བླ་ན་མེད་པའི་དོན་གྱིས་ཤིག་དེ་ལྟར་བྷ་གའི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་དབང་ཐོབ། 
ཡིད་ཀྱི་དྲི་མ་འཁྲུད། ལམ་དོན་དམ་འོད་གསལ་གྱི་རྫོགས་རིམ་བསྒོམ་པ་ལ་དབང། འབྲས་བུ་ཆོས་ཀྱི་སྐུ་འགྲུབ་པའི་ནུས་པ་ཁྱད་པར་ཅན་བཞག་གོ།    ༈    མཎྜལ་ཕུལ། ཁྱོད་
ཞབས་པདྨོའི་བཀའ་དྲིན་གྱིས། །གཙོ་བོ་དབང་བསྐུར་རྣམ་གསུམ་ཐོབ། །དེ་རིང་རིན་ཆེན་བཞི་པ་ཡང། །བཀའ་དྲིན་གྱིས་ནི་བསྐྱབ་ཏུ་གསོལ། །ལན་གསུམ། ཁྱོད་ཀྱིས་དབང་གསུམ་པའི་
སྐབས་སུ་རང་གི་ལུས་འདོད་ལྷ་ཡབ་ཡུམ་དུ་སྣང་བཞིན་པའི་དུས་ན། སེམས་དེ་ཁོ་ན་ཉིད་ལ་ཞུགས་པའི་བདེ་བ་ཆེན་པོ་གཉིས་ཡིད་དོན་དུས་མཉམ་དུ་ཡོད་པ་དེ་བཞིན་དུ། དོན་དེ་གོམས་པར་བྱས་པའི་
མཐར༑ ཡུལ་བདག་མེད་པའི་དེ་ཁོ་ན་ཉིད་དང། ཡུལ་ཅན་བདེ་བ་ཆེན་པོའི་ཡེ་ཤེས་གཉིས་གཉིས་སྣང་ཕྲ་མོས་ཀྱང་བར་མཆོད་པར། ཆུ་ལ་ཆུ་བཞག་པ་བཞིན་རོ་གཅིག་ཏུ་ཞུགས་པའི་ཐུགས་དོན་
དམ་འོད་གསལ་གྱི་ཡེ་ཤེས་དང། སྐུ་ཤིན་ཏུ་ཕྲ་བའི་རླུང་སེམས་ལས་གྲུབ་པའི་ཀུན་རྫོབ་སྒྱུ་མའི་སྐུ་ལོངས་སྤྱོད་རྫོགས་པ་རང་སྣང་གི་རིག་མ་དང་ཁ་སྦྱོར་བའི་རྣམ་པ་ཅན་གཉིས་དུས་གཅིག་ཏུ་ངོ་བོ་

[014B] །དེ་ལྟར་དོན་དམ་བྱང་ཆུབ་ཀྱི་སེམས་ཀྱི་དཀྱིལ་འཁོར་དུ་དབང་བཞི་བ་ཚིག་
དབང་རིན་པོ་ཆེ་ཐོབ། ལུས་ངག་ཡིད་གསུམ་གྱི་དྲི་མ་བག་ཆགས་དང་བཅས་པ་འཁྲུད་པའི་ནུས་པ་བཞག། ལམ་བདེན་གཉིས་དབྱེར་མེད་ཀྱི་ཟུང་འཇུག་བསྒོམ་པ་ལ་དབང། འབྲས་བུ་རྡོ་རྗེ་འཆང་གི་སྐུ་
མངོན་དུ་འགྱུར་བའི་སྐལ་བ་ཅན་དུ་བྱས་སོ། །དེ་ནས། འདི་ནི་རང་བཞིན་མཛེས་མ་སྟེ། །ཕྱི་རོལ་ཡུལ་ནི་སྤངས་པའོ། །རིག་མ་འདི་བོར་དེ་ལས་ནི། །གཞན་པའི་ཐབས་ཀྱིས་སངས་རྒྱས་མེད།།
རིག་མའི་བརྟུལ་ཞུགས་སྤྱོད་ཅིག་བུ། །བརྟུལ་ཞུགས་རྣམས་ཀྱི་བླ་མའི་བླ། །ཞེས་རིག་མའི་བརྟུལ་ཞུགས་སྦྱིན་པར་བྱའོ། །གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་
བགྱིད། །ལན་གསུམ་བྱ། བཀའ་དྲིན་གཏང་རག་གི་མཎྜལ་ཕུལ། འདི་ནི་རས་བྲིས་ལ་བསྟེན་པའི་བདག་འཇུག་གི་ཆོ་ག་ངག་འགྲོས་སུ་བྲིས་པའོ། །དེ་ནས་གཏང་རག་གི་མཆོད་པ་བྱིན་གྱིས་
རླབས་ལ། ཆུ་གཉིས་ཉེར་སྤྱོད་ལྔ། རོལ་མོ་རིག་མ་བཅུ་དྲུག་གིས་མཆོད། ནང་མཆོད་འབུལ་ཞིང། བསྟོད་པ་གང་འོས་བྱ། སྨོན་ལམ་གདབ། ལྷག་ཆད་བསྐང་བའི་ཕྱིར་ཧེ་རུ་

[015A]༄༅། །ཀའི་ཡིག་བརྒྱ་བདུན་ནམ་གསུམ་གང་རིས་བརྗོད། གང་ཡང་བདག་བློ་རྨོངས་པ་ཡིས། །ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིར། །མགོན་
ཁྱོད་དེ་ཀུན་བཟོད་མཛད་རིགས། །མ་རྙེད་ཡོངས་སུ་མ་ཤེས་དང། །སོགས་ཀྱིས་བཟོད་གསོལ་དང། །འཇམ་དཔལ་དཔའ་བོས་ཇི་ལྟར་མཁྱེན་པ་དང། །སོགས་ཀྱིས་དགེ་བ་བསྔོ། གནས་
སྐབས་དང་མཐར་ཐུག་གི་འདོད་དོན་ལ་གསོལ་བ་གདབ། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། ཇི་སྲིད་ནམ་མཁའི་མཐའ་དང་
མཉམ་པའི་སེམས་ཅན་གྱི་ཁམས་རྣམས་མི་གནས་པའི་མྱ་ངན་ལས་འདས་པའི་ས་ལམ་བཞག་གི་བར་དུ་མྱ་ངན་ལས་མི་འདའ་བར་བརྟན་པར་བཞུགས་སུ་གསོལ། བྱེ་བྲག་ཏུ་ཡང་དེང་འདིར་སྤྱན་
དྲངས་པའི་འཁོར་ལོ་སྔོམ་པའི་དཀྱིལ་འཁོར་གྱི་ལྷ་ཚོགས་འཁོར་དང་བཅས་པ་རྣམས་རྟེན་འདི་ལ་ས་དང་ཆུ་དང་མེ་དང་རླུང་གི་གནོད་པས་མ་ཞིག་གི་བར་དུ་སེམས་ཅན་གྱི་དོན་དཔག་ཏུ་མེད་པ་མཛད་ཅིང་
བརྟན་པར་བཞུགས་སུ་གསོལ། ཨོཾ་སུ་པྲ་ཏིཥྛ་བཛྲ་ཡེ་སཱཧཱ། ཞེས་བརྗོད་ཅིང་རས་བྲིས་ལ་མེ་ཏོག་གཙང་མ་གཏོར་ཏེ་བརྟན་བཞུགས་བྱས་ནས། བཀྲ་ཤིས་བརྗོད་ཅིང་མེ་ཏོག་གི་ཆར་དབབ་

[015B] །ཤིས་པ་བརྗོད་པ་ནི། རབ་ཡངས་ནམ་མཁའ་ཏིལ་གྱི་གང་བུ་བཞིན། །ཡོངས་སུ་གང་བའི་བདེ་མཆོག་ལྷ་ཚོགས་ནི། །ཁ་ཅིག་མེ་ཏོག་སྣ་ཚོགས་ཆར་འབེབས་ཤིང། །ལ་ལ་
བཀྲ་ཤིས་གདངས་སྙན་གླུ་རུ་ལེན། །གཞན་དག་བགེགས་དཔུང་འཇོམས་པའི་འཕྲིན་ལས་ཀྱིས། །ཁྱེད་ལ་རྟག་ཏུ་དཔལ་གནས་མཛད་པ་འདི། །ཤེས་པར་གྱིས་ལ་ཡིད་བདེ་བསྐྱེད་ཅིག་དང་
ཤིས་བརྗོད་ཕྲེང་བ་བདག་གིས་བསྒྲག་པར་བྱ། །རྨད་བྱུང་མཚན་དཔེའི་དཔལ་འབར་ལོངས་སྤྱོད་རྫོགས། །ཁ་སྦྱོར་བདེ་སྟོང་རོ་ལ་རྟག་རོལ་ཞིང། །དམིགས་མེད་ཐུགས་རྗེས་ཞི་བའི་མཐའ་
སྤངས་པ། །རྒྱལ་བ་ཡན་ལག་བདུན་ལྡན་ལ་ཕྱག་འཚལ། །གསང་བ་ཀུན་གྱི་སྡུད་མཛད་གསང་བའི་བདག་རྡོ་རྗེ་དྲིལ་བུ་པ་དང་རུས་སྦལ་ཞབས། །ཛཱ་ལནྡྷ་ར་པ་དང་ཀརྣ་པ། །གུ་ཧྱ་པ་
དང་རྣམ་རྒྱལ་ཞབས་ལ་སོགས། །རྩ་བ་བརྒྱུད་པའི་བླ་མ་མཆོག་རྣམས་ལ། །བྱིན་རླབས་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཀྱིས་མི་མཐུན་རྒུད་པ་ཀུན་ཟད་ཅིང། །བདེ་ལེགས་ཡར་
 །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག་བདེ་ཆེན་རྒྱལ་པོ་ཧེ་རུ་ཀ་དཔལ་དང། །བདེ་བའི་མཆོག་སྦྱིན་རྡོ་རྗེ་ཕག་མོ་གཉིས། །དཔྱིད་དང་ཐིག་ལེ་

[016A]༄༅། །སྦྱོར་བ་ལ་ཞུགས་ནས། །ཐབས་ཤེས་མཉམ་པར་སྦྱོར་བའི་བཀྲ་ཤིས་དེས། །ཁྱེད་ཀྱིས་་རྣལ་འབྱོར་མ་རྒྱུད་དུང་ཕྱུར་ཕྲག་གཅིག་དང། །བྱེ་བ་ཕྲག་དྲུག་གསུངས་
བའི་ནང་ནས་ནི། །རྒྱལ་མཚན་ཏོག་ལྟེར་མཐོ་བའི་རྒྱུད་ཀྱི་མཆོག་དྤ་ལྡན་འཁོར་ལོ་སྡོམ་པའི་རྒྱུད་རྣམས་ལ། །ལེགས་བཤད་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཀྱིས་ཕྱོགས་
ཀྱི་འདབ་མར་སྐྲ་བཀྲོལ་གཟུགས་མཛེས་པའི། །མཁའ་འགྲོ་ལཱ་མ་དུམ་སྐྱེས་གཟུགས་ཅན་མ། །པདྨའི་མཚོལ་དང་བའི་ཚོགས་འདུ་བཞིན། །དམ་ཚིག་ཅན་གྱི་གནས་སུ་ལེགས་འདུས་ནས། །
བརྩེ་བའི་མ་དང་སྲིད་མོ་ཇི་བཞིན་དུ། །སྒྲུབ་པ་པོ་ཡིས་གྲོགས་མཛད་བཀྲ་ཤིས་དེས། །ཁྱེད་ཀྱིས་་གང་ཞིག་བསྟེན་ན་ཡོན་ཏན་མང་གསུངས་པ། །བདུད་རྩི་ལྔ་ཡི་བཅུད་ཀྱིས་རབ་བཀང་
པའི༑ ༑མཚབས་ཀྱི་འདབ་མར་གནས་པའི་ཐོད་པ་ལ། །དངོས་གྲུབ་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཀྱིས་་དཔལ་ཆེན་ཧེ་རུ་ཀ་ཡི་སྤྱན་སྔ་རུ། །རྒྱལ་བའི་བསྟན་པ་བསྲུང་
བར་ཞལ་ མཐུ་སྟོབས་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཀྱིས་་ནམ་མཁའི་ཁྱོན་ལྟར་ཡངས་པའི་ཕོ་བྲང་མཆོག་

[016B] །གྲངས་མེད་རིན་ཆེན་རྒྱན་གྱིས་མཛེས་པ་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཅག་གར་དང་གང་དུ་གནས་པ་དེར། །མི་ཤིས་མཚན་མ་
འགའ་ཡང་མི་འབྱུང་ཞིང། །ཞིང་གི་འབྱོར་བ་ཕུལ་དུ་བྱུང་བ་ཡི། །བདེ་ལེགས་རྒྱུན་མེ་འཆད་པའི་བཀྲ་ཤིས་ཤོག། །།ཅེས་དཔལ་འཁོར་ལོ་སྡོམ་པ་དྲལ་བུ་ལྷ་ལྔའི་སྒྲུབ་ཐབས་ངག་འདོན་དུ་བཀོད་པ་
འདི་ནི། ཁྱབ་བདག་རྡོ་རྗེ་འཆང་དཀོན་མཆོག་རྒྱལ་མཚན་དཔལ་བཟང་པོའི།  
བདག་འཇུག་རྣམས་རྗེ་ཆོས་ཀྱི་གྲགས་པའི་གསུང་ཇི་ལྟ་བ་བཞིན་དུ་ལྷའི་བཙུན་པ་བློ་བཟང་མིང་འཆང་བས་ནག་འགྲོས་སུ་བཀོད་པའོ།། །།བཀྲ་ཤིས། །



