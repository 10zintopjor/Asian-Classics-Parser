༄༅། །རྟེན་གསུམ་རྣམས་ལ་སྙན་ཤལ་སྤྱན་གཟིགས་ན་བཟའ་སོགས་ཕུལ་བའི་འདོད་གསོལ་གྱི་སྐོར་བཞུགས་

[001] །ལྕགས་རྟ་དགུ་གཏོར་སྐབས་ཆོས་བསྲུང་རྒྱ་མཚོའི་ཚོགས་ལ་གཏང་རག་འཕྲིན་བཅོལ་གྱི་སྙན་ཤལ་ཕུལ་བའི་ཞལ་ཡིག་ཏུ།    ༈   
གི་མགོན་ཁང་དུ་འཇིགས་བྱེད་གཉིས། འདུ་ཁང་གི་ལོགས་བྲིས། གཟིམས་ཁང་མགོན་ཁང་གི་འཇིགས་བྱེད་རྣམས་སོ་སོ་ལ། ཧཱུཾ༑ མ་རུངས་དགྲ་བགེགས་འབྱུང་པོ་སྐྲག་མཛད་པའི། །བཅོམ་ལྡན་གཤིན་རྗེ་གཤེད་
པོ་ཁྱོད་ཉིད་ལ། །སྙན་ཤལ་ཡིད་འོང་ལྷ་རྫས་འདི་ཕུལ་བས། །ཟླ་མེད་སྟོན་པ་ཐུབ་པའི་བསྟན་པ་དང། །ཁྱད་པར་རྒྱལ་བ་གཉིས་པ་ཙོང་ཁ་པའི། །བསྟན་ལ་གནོད་བྱེད་དགྲ་བགེགས་གདུག་
པའི་ཚོགས། །ཐལ་བའི་རྡུལ་ཕྲན་བཞིན་དུ་བརླག་པ་དང། །འགྲོ་ཀུན་བདེ་ལྡན་རྣལ་འབྱོར་བུ་བཞིན་སྐྱོངས།།    ༈    སྔགས་ཁང་མགོན་ཁང། འདུ་ཁང་གི་ལོགས་བྲིས་བཅས་ཀྱི་མགོན་

[002A]༄༅། །པོ་ལ། ཧཱུཾ་འགྲོ་བའི་མགོན་པོ་འཕགས་མཆོག་སྦྱན་རས་གཟིགས། །གདུལ་དཀའ་འདུལ་ཕྱིར་ཁྲོ་བོའི་སྐུར་བསྟན་པ། །མྱུར་མཛད་ཡེ་ཤེས་མགོན་པོ་འཁོར་བཅས་ལ། །
བཻ་ཌཱུརྱ་ཡི་མདངས་ལྡན་ལྷ་རྫས་འདི། །ཕུལ་བས་སངས་རྒྱས་བསྟན་པ་དར་ཞིང་རྒྱས། །བཤད་སྒྲུབ་ཡར་ངོའི་ཟླ་ལྟར་འཕེལ་བ་དང། །མར་གྱུར་འགྲོ་བའི་སྡུག་བསྔལ་མི་བཟད་པ། །ཆེར་དགོངས་
ཐུགས་རྗེའི་ཤུགས་ཀྱིས་རབ་བཅིལ་ནས། །བླ་མེད་རྫོགས་བྱང་མྱུར་དུ་ཐོབ་པར་མཛོད།།    ༈    ཧཱུཾ་སངས་རྒྱས་ཀུན་གྱི་མཐུ་སྟོབས་མ་ལུས་པ། །གཅིག་ཏུ་བསྡུས་པ་
མྱུར་མཛད་ཐུགས་རྗེ་ཅན། །འཁོར་དང་བཅས་པ་མཉེས་པར་བྱ་བའི་ཕྱིར། །བཀྲ་ཤིས་རེ་ཁས་མཚན་པའི་སྙན་ཤལ་འདི། །ལྷག་བསམ་རྣམ་པར་དཀར་བས་འབུལ་ལགས་ན། །དགྱེས་ཤིང་བཞེས་ལ་
མཁའ་མཉམ་འགྲོ་བ་ཀུན། །བླ་ན་མེད་པའི་གོ་འཕང་སྒྲུབ་པའི་གེགས། །མཐའ་དག་སེལ་ཞིང་མཐུན་རྐྱེན་འགྲུབ་པར་མཛོད།།    ༈    སྔགས་ཁང་གི་མགོན་ཁང། འདུ་ཁང། གཟིམས་ཁང་གི་

[002B] ཧཱུཾ་འཆི་མེད་འདོད་དགུའི་མཆོག་སྩོལ་ཡིད་བཞིན་ནོར། །འཁོར་བཅས་དགྱེས་ཕྱིར་སྙན་ཤལ་འདི་ཕུལ་བས། །འགྲོ་དྲུག་ཕ་མར་གྱུར་པའི་སེམས་ཅན་རྣམས། །ཚེ་ཐུང་དབུལ་ཕོངས་དུཿ་ཁ་ལས་བསྒྲལ་ཏེ། །ཇི་
ལྟར་བསམ་པའི་དོན་རྣམས་འགྲུབ་པ་དང། །མཁའ་སྤྱོད་ཐར་པའི་གླིང་དུ་འཁྲིད་པར་མཛོད།།    ༈    སྔགས་ཁང་མགོན་ཁང། གཟིམས་ཁང་གི་མགོན་ཁང་བཅས་ཀྱི་མགོན་པོའི་ཡུམ་ལ། བྷྱཽ་འདོད་པ་ཁམས་ཀྱི་དབང་ཕྱུག་མཁའ་འགྲོའི་
གཙོར། །བཀྲ་ཤིས་རྟགས་ཀྱིས་མཚན་པའི་སྙན་ཤལ་འདི། །ཕུལ་བས་མི་མཐུན་རྒུད་པ་ཞི་བ་དང། །བཤད་སྒྲུབ་བསྟན་པ་དར་ཞིང་རྒྱས་པར་མཛོད།།    ༈    སྔགས་ཁང་གི་མགོན་ཁང་དང་འདུ་ཁང། གཟིམས་ཁང་གི་མགོན་ཁང་བས་ཀྱི་ཆོས་
རྒྱལ་ལ། ཛཿ་གཤིན་རྗེའི་རྒྱལ་པོ་འཁོར་དང་བཅས་པ་ལ། །གནམ་སྔོན་མདངས་ཆགས་རབ་བཀྲའི་ལྷ་རྫས་འདི། །ཕུལ་བས་དགོན་གནས་དགེ་འདུན་སྡེ་བཅས་ལ། །གཞན་གྱི་བསམ་སྦྱོར་ངན་པ་ཞི་བར་མཛོད། །ཉི་མའི་གཉེན་དང་ཁྱད་པར་
ཙོང་ཁ་པའི། །བསྟན་པ་མི་ནུབ་ཕྱོགས་བཅུར་དར་ཞིང་རྒྱས། །དེ་འཛིན་སྐྱེས་ཆེན་དམ་པའི་སྐུ་ཚེ་བརྟན། །འཕྲིན་ལས་མངའ་ཐང་ཡར་ཟླ་ལྟར་འཕེལ་མཛོད།།    ༈    སྔགས་ཁང་མགོན་ཁང། གཟིམས་ཁང་གི་མགོན་ཁང་བཅས་ཀྱི་ཆོས་རྒྱལ་གྱི་
ཡུམ་ལ། བྷྱཽ་གཤིན་རྗེའི་རྒྱལ་པོ་མཉེས་བྱེད་མཁའ་འགྲོའི་གཙོར། །ཡིད་འོང་མཛེས་པའི་ལྷ་རྫས་འདི་འབུལ་གྱིས། །མ་རུངས་བདུད་རིགས་འབྱུང་པོ་ཚར་ཆོད་ལ། །བསམ་དོན་མ་ལུས་ཡིད་བཞིན་འགྲུབ་པར་མཛོད།།    ༈   

[003A]༄༅། །དང། གཟིམས་སེར། བྱམས་ཁང་སྟེང་གི་ལྷ་མོ་ལ། བྷྱཽ་དམ་ཉམས་འདུལ་མཛད་དམག་ཟོར་རྒྱལ་མོ་ལ། །མར་ག་ཏ་ཡི་མདངས་ལྡན་ལྷ་རྫས་འདི། །དགྱེས་པ་བསྐྱེད་ཕྱིར་འབུལ་གྱི་བཞེས་མཛོད་ལ། །བདག་ཅག་འདུས་སྡེ་
འཁོར་འབངས་བཅས་རྣམས་ལ། །གཞན་གྱིས་ལོག་ལྟའི་བསམ་ངན་སྦྱོར་རྩུབ་དང། །མནན་གཏད་ངན་སྔགས་དྲག་པོའི་ཟོར་འཕེན་སོགས། །བྱེད་པོ་རང་གི་སྟེང་དུ་སྨིན་པ་དང། །བདག་ཅག་བསྲུང་སྐྱོབ་ལས་བཞིའི་འཕྲིན་ལས་སྒྲུབས།།
   ༈    བྷྱཽ་སྲིད་གསུམ་དབང་བསྒྱུར་མཁའ་འགྲོའི་གཙོ་མོ་ལ། །མར་གད་མདངས་ཆགས་སྙན་ཤལ་འདི་འབུལ་གྱི། །རྒྱལ་བསྟན་སྤྱི་དང་ཁྱད་པར་ཙོང་ཁ་པའི། །བསྟན་པ་དར་ཞིང་རྒྱས་པའི་འཕྲིན་
ལས་མཛོད། །འཇིག་རྟེན་ཁམས་འདིར་མི་ཤིས་རྒུད་པ་ཀུན། །མ་ལུས་ཞི་ཞིང་བདེ་སྐྱིད་དབྱར་མཚོ་ལྟར། །ཆེས་ཆེར་གོང་འཕེལ་བདག་ཅག་འཁོར་བཅས་ཀྱི། །ལས་བཞིའི་འཕྲིན་ལས་ཐོགས་མེད་འགྲུབ་པར་མཛོད།།    ༈   
དང་གཟིམས་ཁང་མགོན་ཁང་གི་ལྷ་མོ་ལ། བྷྱཽ་དུས་གསུམ་རྒྱལ་བའི་ཡུམ་གཅིག་མཁའ་འགྲོའི་གཙོ། །སྲིད་གསུམ་མ་རུངས་འདུལ་ཕྱིར་དྲག་མོའི་སྐུ། །ཁམས་གསུམ་འགྲོ་བའི་གཉེན་གཅིག་རེ་མ་ཏཱིར། །སྒོ་གསུམ་དང་བས་སྙན་ཤལ་ལྷ་རྫས་
འདི༑ ༑འབུལ་གྱི་བཞེས་ལ་འཇིག་རྟེན་ཁམས་རྣམས་སུ། །ནད་ཡམས་ལོ་ཉེས་མི་མཐུན་ཀུན་ཞི་ཞིང། །བདག་སོགས་འདུས་སྡེས་རྣམ་དཀར་ཅི་བགྱིས་བ། །བསྟན་འགྲོར་ཕན་བདེ་འབྱུང་བའི་རྒྱུར་གྱུར་ཅིག།    ༈   

[003B] འདུ་ཁང། གཟིམས་ཁང་མགོན་ཁང་གི་དཔལ་མགོན་ཞལ་བཞི་བར། ཧཱུཾ་ནཱ་ག་རྫུ་ནའི་བསྟན་བསྲུང་ཞིང་སྐྱོང་ཆེ། །འཁོར་དང་བཅས་ལ་ལྷ་རྫས་འདི་ཕུལ་བས། །དགྱེས་ཤིང་བཞེས་ལ་དམ་ཉམས་དགྲ་བོའི་ཚོགས། །ཐལ་བའི་རྡུལ་ཕྲན་བཞིན་དུ་བརླག་
བར་མཛོད། །རྒྱལ་ཁམས་ཡོངས་ལ་ནད་ཡམས་མུ་གེ་དང། །འཐབ་རྩོད་ལོ་ཉེས་སང་སེར་དམག་འཁྲུག་སོགས། །མི་མཐུན་ཀུན་ཞི་ཚེ་བསོད་དཔལ་འབྱོར་རྒྱས། །འགྲོ་རྣམས་ཞིང་མཆོག་བགྲོད་པའི་གྲོགས་མཛོད་ཅིག།    ༈   
འདུ་ཁང། གཟིམས་ཁང་མགོན་ཁང་བཅས་ཀྱི་རྣམ་ཐོས་སྲས་ལ། བཻ། དབུལ་ཕོངས་སེལ་མཛད་རྒྱལ་ཆེན་རྣམ་ཐོས་སྲས། །ཛམྦྷ་ལ་དང་རྟ་བདག་བརྒྱད་ལ་སོགས། །འཁོར་བཅས་དགྱེས་ཕྱིར་གསེར་སྦྱངས་བཙོམ་ཡི། །མདངས་ལྡན་སྙན་ཤལ་མཛོས་བྱེད་
འདི་ཕུལ་བས། །འགྲོ་བའི་དབུལ་ཕོངས་མ་ལུས་སེལ་བ་དང། །དཔལ་འབྱོར་ལོངས་སྤྱོད་མཐའ་དག་རྒྱས་པར་མཛོད།།    ༈    སྔགས་ཁང་གི་མགོན་ཁང་དང། འདུ་ཁང། གཟིམས་ཁང་གི་མགོན་ཁང་བཅས་ཀྱི་བེག་ཙེ་ལ། ཀྱཻཿ་དམ་ཉམས་
དགྲ་བགེགས་ཕྱེ་མར་འཐག་མཛད་པའི། །གནོད་སྦྱིན་དྲེགས་པའི་རྒྱལ་པོ་འཁོར་བཅས་ལ། །རབ་དམར་བྱུ་རུའི་མདངས་ལྡན་སྙན་ཤལ་འདི། །འབུལ་གྱི་བཞེས་ལ་བསྟན་དགྲ་རྩད་ནས་ཆོད། །ཁྱད་པར་ཆོས་གྲྭ་ཆེན་པོ་འདི་ཉིད་ཀྱི། །དགོན་
གནས་འདུས་སྡེ་བདག་ཅག་འཁོར་འབངས་བཅས། །གཉེར་དུ་གཏད་ཀྱི་འགལ་རྐྱེན་ཞི་བ་དང། །མཐུན་རྐྱེན་ལེགས་ཚོགས་ཐམས་ཅད་འགྲུབ་པར་མཛོད།།    ༈    ཀྱཻཿ་རྒྱལ་བའི་བཀའ་སྲུངས་བེག་ཙེ་ལྕམ་སྲིང་དང།།

[004A]༄༅། །བཀའ་ཉན་ལས་མཁན་གྲི་ཐོགས་བཤན་པ་སོགས། །འཁོར་དང་བཅས་པ་དགྱེས་པ་སྐྱེད་བྱེད་དུ། །པདྨ་རཱ་གའི་མདངས་འཕྲོག་སྙན་ཤལ་འདི། །དང་བས་འབུལ་གྱི་ཆོས་གྲྭ་ཆེན་པོ་འདིའི། །དགེ་འདུན་ཐུགས་
མཐུན་ཁྲིམས་གཙང་བཤད་སྒྲུབ་འཕེལ། །ཕྱི་ནང་མ་དད་ལོག་ལྟའི་སེམས་འཆང་རྣམས། །ཉེར་ཞི་འཕྲིན་ལས་གཡེལ་མེད་བསྒྲུབ་པར་མཛོད།།    ༈    སྔགས་ཁང་གི་མགོན་ཁང། གཟིམས་ཁང་གི་མགོན་ཁང་བཅས་ཀྱི་གདོང་དམར་མ་
ལ༑ བྷྱཽ་མ་རུངས་བསྒྲལ་མཛད་སྲིང་མོ་གདོང་དམར་མར། །ཤུགས་དྲག་དང་བས་དགྱེས་པ་བསྐྱེད་བའི་ཕྱིར། །ཡིད་འོང་ལྷ་རྫས་འདི་ཕུལ་སྡང་དགྲ་སོགས། །ནག་ཕྱོགས་བདུད་རིགས་མ་ལུས་ཐལ་བར་རློག།    ༈   
ཁང་དང་གཟིམས་ཁང་མགོན་ཁང་གི་ལ་མོ་ལ། ཧཱུཾ་བླང་དོར་གསལ་སྟོན་ལས་བཞིའི་འཕྲིན་ལས་རྣམས། །བསྒྲུབ་མཛད་ཚངས་བ་ཆེན་པོ་འཁོར་དང་བཅས། །དགྱེས་ཕྱིར་མཛེས་པའི་ལྷ་རྫས་འདི་འབུལ་གྱིས། །བཞེས་ནས་བདག་ཅག་འདུས་སྡེ་
འཁོར་བཅས་ལ། །གཞན་གྱིས་བསམ་ངན་བྱེད་དང་བྱེད་འགྱུར་རིགས། །མ་ལུས་དྲག་པོའི་ཆད་པས་སྐད་ཅིག་ལ། །ཚར་ཆོད་ལས་བཞིའི་འཕྲིན་ལས་བསྒྲུབ་པ་དང། །རྟག་ཏུ་བསྲུང་སྐྱོབ་གཡེལ་མེད་གྲོགས་མཛོད་ཅིག།    ༈   
མོར༑ ཀྵེ་ཏྲ་པཱ་ལ་ལ། ཧཱུཾ་མགོན་པོའི་བཀའ་ཉན་ཀྵེ་ཏྲ་པཱ་ལ་ཆེ། །འཁོར་དང་བཅས་ལ་ལྷ་རྫས་འདི་འབུལ་གྱི། །བདག་དང་མར་གྱུར་འགྲོ་བ་མ་ལུས་པ། །ཐར་ལམ་བགྲོད་པའི་འགལ་རྐྱེན་ཞི་བར་མཛོད།།    ༈    ཧཱུཾ་དབང་ཕྱུག་ཛི་ན་

[004B] །དགྱེས་ཕྱིར་ཡིད་འོང་ལྷ་རྫས་འདི་འབུལ་གྱི། །སངས་རྒྱས་བསྟན་དང་སེམས་ཅན་བདེ་སྐྱིད་ཀུན། །དབྱར་གྱི་མཆོ་ལྟར་ཆེས་ཆེར་རྒྱས་པར་མཛོད།།    ༈    ཧཱུཾ་གཤིན་རྗེ་ཊཀྐིའི་རྒྱལ་པོ་འཁོར་
བཅས་ལ། །མཉེས་ཕྱིར་མཛེས་པའི་སྙན་ཤལ་འདི་ཕུལ་བས། །རྒྱལ་ཁམས་ཡོངས་ཀྱི་མི་མཐུན་ཀུན་ཞི་ནས། །རྟག་ཏུ་དགའ་བདེའི་དཔལ་ལ་སྤྱོད་པར་མཛོད།།    ༈    ཧཱུཾ་ཏྲ་ཀཥད་ཆེན་པོ་འཁོར་བཅས་དགྱེས་བྱའི་ཕྱིར།།
རབ་མཛེས་ལྷ་ཡི་ན་བཟའ་འདི་འབུལ་གྱི། །དགྱེས་ཤིང་བཞེས་ལ་བདག་ཅག་འཁོར་འབངས་བཅས། །རྟག་ཏུ་བསྲུང་སྐྱོབ་འཕྲིན་ལས་རྣམ་བཞི་སྒྲུབས།།    ༈    འདུ་ཁང། གཟིམས་ཁང་གི་མགོན་ཁང་བཅས་
ཀྱི་ནེ་སེར་པ་ལ། ཧཱུཾ་ལྔ་བརྒྱའི་གཙུག་རྒྱན་ཇོ་བོ་ཡབ་སྲས་དང། །རྒྱལ་བསྟན་གསལ་མཛད་དགེ་འདུན་གྲུབ་དཔལ་གྱི། །བཀའ་བསྲུང་དགེ་བསྙེན་ཆེན་པོར་སྙན་ཤལ་འདི། །འབུལ་གྱི་བཞེས་ལ་ཆོས་གྲྭ་ཆེན་པོ་ཡི། །དགེ་འདུན་ཐུགས་
མཐུན་ཁྲིམས་གཙང་མདོ་སྔགས་ཀྱི། །གཞུང་ལུགས་མ་ལུས་གསལ་བར་མྱུར་རྟོགས་ནས། །ཕྱི་ནང་ཉེར་འཚེའི་བསམ་སྦྱོར་ཞི་བ་དང། །འདུས་སྡེ་དགོན་གནས་བཅས་པའི་མཐུན་རྐྱེན་སྒྲུབས།། ཞེས་པ་འདི་ནི་ཤཱཀྱའི་བཙུན་པ་བློ་བཟང་དཔལ་
ལྡན་ཡེ་ཤེས་དཔལ་བཟང་པོས་བཀའ་གདམས་ཕོ་བྲང་དུ་སྦྱར་བའོ།། མངྒ་ལཾ།།    ༈    །བཅོམ་ལྡན་འཇིགས་མཛད་དཔའ་བོ་ལ་ཕུལ་བའི། །དགེ་བས་སྐྱེ་དང་ཚེ་རབས་ཐམས་ཅད་དུ། །ཤེས་རབ་རལ་

[005A]༄༅། །གྲིས་ཉོན་མོངས་གཡུལ་འཇོམས་ཤོག་བཅོམ་ལྡན་འདས་འཇིགས་མཛད་དཔའ་བོ་འཁོར་དང་བཅས་པ་དང། ཆོས་སྐྱོང་སྲུངས་མ་རྣམས་ཀྱིས་སངས་རྒྱས་ཀྱི་བསྟན་པའི་སྙིང་པོ་ཁམས་གསུམ་ཆོས་ཀྱི་རྒྱལ་པོ་
ཤར་ཙོང་ཁ་པའི་བསྟན་པ། མཁས་གྲུབ་ཐམས་ཅད་མཁྱེན་པས་རྒྱས་པར་མཛད་པ་འདི་མི་ཉམས་ཤིང་ཕྱོགས་བཅུར་རྒྱས་པའི་འཕྲིན་ལས་མཛད་དུ་གསོལ།། ཞེས་པ་འདི་རི་བོ་མདངས་ཆེན་གྱི་འཇིགས་བྱེད་ལ་སྙན་ཤལ་མཛོད་བཏགས་སྣ་ལྔ་དང་
རལ་གྲི། ཆོས་སྲུངས་རྣམས་ལ་སྙན་ཤལ་མཛོད་བཏགས་རེ་བཅས་འབུལ་སྐབས་བགྱིས་པའོ།།    ༈    ཧཱུཾ༑ རབ་འཇིགས་མ་ཧེའི་ཞལ་གྱིས་དགའ་མའི་བདག་བདུད་དཔུང་བྱེ་བ་ཕྲག་བརྒྱ་བཅས་འཇོམས་ཤིང། །
ཞལ་ལྷག་བརྒྱད་དང་བཅུ་དྲུག་སོ་བཞི་ཡིས། །མ་རུངས་འདུལ་མཛད་བཅོམ་ལྡན་གཤིན་རྗེ་གཤེད། །གདུག་པའི་ཁྲག་དྲོན་བཏུང་བས་རབ་མྱོས་མ། །བེཏྟཱ་ལྛིས་འཁྱུད་བཅུ་གསུམ་འཁོར་ལོའི་ཚོགས། །དགྱེས་པ་སྐྱེད་བྱེད་ལྷ་རྫས་
འདི་འབུལ་གྱི། །བཞེས་ལ་རྣལ་འབྱོར་བདག་གི་རིམ་གཉིས་ཀྱི། །བགྲོད་ཚུལ་མ་ལུས་ལེགས་པར་མཐར་ཕྱིན་ནས། །རྡོ་རྗེ་འཆང་གི་གོ་འཕང་མཆོག་སྩོལ་མཛད།།    ༈    ཧཱུཾ༑ ཤིན་ཏུ་ཞི་བའི་རྗེ་བཙུན་ཐུགས་རྗེ་
ཅན། །ལོག་འདྲེན་འཇོམས་ཕྱིར་དྲག་པོའི་སྐུར་བསྟན་པ། །ཕྱག་དྲུག་ཡེ་ཤེས་མགོན་པོ་འཁོར་བཅས་ལ། །དགྱེས་པ་སྐྱེད་ཕྱིར་ལྷ་རྫས་འདི་འབུལ་གྱི། །མར་གྱུར་འགྲོ་བའི་སྡུག་བསྔལ་ཀུན་བཅོམ་ནས། །མྱུར་དུ་སངས་རྒྱས་གོ་འཕང་ཐོབ་

[005B]།    ༈    ཛཿ་རྒྱལ་བ་གཉིས་པ་རྗེ་བཙུན་ཙོང་ཁ་པའི། །བསྟན་བསྲུང་ཀུན་གྱི་གཙོར་གྱུར་སྡིག་ཅན་གཤེད། །ཆོས་ཀྱི་རྒྱལ་པོ་གཤིན་རྗེའི་ཚོགས་བཅས་ལ། །མིག་སྨན་མདོག་ཅན་ལྷ་རྗས་འདི་
འབུལ་གྱི། །དགྱེས་ཤིང་བཞེས་ནས་བློ་བཟང་གྲགས་བསྟན་ལ། །གནོད་ཅིང་འཚེ་བྱེད་དགྲ་བགེགས་ཚར་གཅོད་མཛོད།།    ༈    ཨོཾ་སསྟི་ཀྱཻ་པྲཾ། བྱུ་རུའི་ལྷུན་པོ་བསྐལ་པའི་མེ་ལྕེ་ནི། །སྟོང་ཕྲག་གིས་འཁྱུད་འདྲ་
བའི་གཟི་མངའ་བ། །བསྟན་བསྲུང་ལྕམ་བྲལ་འཁོར་དང་བཅས་པ་ལ། །རྣལ་འབྱོར་བདག་ཅག་འདུད་ཀྱི་རེ་སྐོང་མཛོད། །པདྨ་རཱ་གའི་མདངས་ལ་ཅོ་འདྲི་བའི། །ལྷ་ཡི་གོས་བཟང་བཀྲ་ཤིས་རི་མོས་མཛེས། །ཆེན་པོ་ལ་འོས་དར་ཟབ་འདི་འབུལ་གྱི་
འདོད་པའི་དོན་རྣམས་མ་ལུས་འགྲུབ་པར་མཛོད།།    ༈    རྣམ་པར་འཐོར་བྱེད་རླུང་ནི་འབུལ་ཕྲག་ཚོགས། །གཅིག་ཏུ་བསྲེས་པའི་ཤུགས་ཀྱིས་བསྒྲུན་མེད་པའི། །སྟོབས་མངའ་བསྐལ་བསྲེག་བྱིན་ཟའི་འོད་འཆང་བ། །མཁའ་
འགྲོའི་བདག་པོ་མེ་ཡི་སྤུ་གྲི་དང། །ཡང་སྤྲུལ་ལས་མཁན་གནམ་སའི་ཁྱོན་གང་བ། །མཐོང་བ་ཙམ་གྱིས་གཟའ་དང་ས་ཀླུའི་ཚོགས། །དངས་ཤིང་རབ་ཏུ་བརྒྱལ་ཞིང་མྱོས་བྱེད་ཅིང། །ཕྱེ་མར་མཛད་པ་ཐམས་ཅད་འདིར་བཞུགས་ལ། །བཀྲ་ཤིས་ལྷུན་
ཀྱིས་གྲུབ་པའི་དགོན་གནས་ཆེའི། །དགེ་འདུན་རྣམས་ལ་སྡང་བའི་ཡིད་འཆང་བ། །གཟའ་དང་ཀླུ་དང་བཙན་དང་རྒྱལ་པོ་སོགས། །མིང་གི་ལྷག་མ་ཙམ་དུ་བརླག་པར་མཛོད། །ཁྱད་པར་བདག་ཉིད་ཡིད་ཀྱིས་དོགས་ལྡན་པའི། །སྔགས་འཆང་རལ་པ་

[006A]༄༅། །ཅན་གྱི་ཚོགས་རྣམས་དང། །གཞན་ཡང་ནུས་པ་ཡོད་པར་རློམ་པ་འགས། །རྫས་ངན་སྔགས་ངན་བསམ་ངན་འཕྲུལ་བསྒྱུར་གྱིས། །རྦད་པའི་གཟའ་ཀླུ་ཤ་ཟ་བཙན་ལ་སོགས། །གང་ཟག་རང་དང་དེ་དག་བྱས་ཕབ་པའི། །ནད་
དང་གནམ་ལྕགས་འཇིགས་པ་ཐམས་ཅད་ཀྱང། །བྱེད་པོ་རྣམས་ཀྱི་སྟེང་དུ་བཟློག་པར་མཛོད། །སྙིང་ཟོ་ཁྲག་འཐུང་རུས་མུར་རྒྱུ་མ་ཆོད། །གཤོག་པའི་རླུང་གིས་རབ་ཏུ་འཐོར་བར་མཛོད། །རྡོ་རྗེ་གནམ་ལྡིང་མེའི་སྤུ་གྲི་སྤྲུལ་པ་ཡང་སྤྲུལ་དང་བཅས་བ་
ཐམས་ཅད་གསོལ་བ་འདེབས་པའི་རྟེན་ཁྱད་པར་ཅན་འདིར་བཞུགས་ལ་བདག་གཟའི་འཇིགས་པ་དང་བཙན་དང་རྒྱལ་པོ་དང་ས་བདག་དང་ཀླུ་ལ་སོགས་པ་དང་ཁྱད་པར་དུ་ཡང་ཡིད་ལ་དོགས་པ་དང་ལྡན་པའི་གང་དག་འདི་རྣམས་ཀྱིས་རྦད་པའི་
གནོད་འཚེ་མཐའ་དག་བཟློག་པར་མཛོད། དེ་དག་ཐམས་ཅད་ཀྱི་ཤ་ཟོ་ཁྲག་འཐུང། རུས་པ་མུར་རྒྱུ་མཆོད་དོན་སྙིང་ཕྱུངས་ལྷག་མ་མེད་པར་མཛོད་ཅིག།    ༈    །བཀའ་སྡོད་གཙོ་བོ་
ལས་གཤིན་ཆོས་ཀྱི་རྒྱལ། །ཕོ་བརྒྱད་མོ་བརྒྱད་འཁོར་བཅས་འདིར་བཞུགས་ལ། །དགོན་གནས་འདིར་གནས་རྣལ་འབྱོར་དཔོན་སློབ་ཀུན། །མི་དང་མི་མིན་ཉེར་འཚེ་མཐའ་དག་ལས། །ལེགས་སྐྱོབ་བསམ་དོན་ཡིད་བཞིན་འགྲུབ་པ་དང། །
ཁྲིམས་གཙན་བཤད་སྒྲུབ་འཕེལ་ཞིང་རྒྱས་གྱུར་ཏེ། །མཐར་ཐུག་སངས་རྒྱས་གོ་འཕང་ཐོབ་པར་མཛོད།། ཅེས་པ་འདི་ནི་ཧོར་ཆིན་ཐོན་བསོད་ནམས་བསྟན་འཕེལ་གྱིས་དམ་ཅན་ཆོས་རྒྱལ་གྱི་ཐང་སྐུའི་ཞལ་ཁེབས་ལ་འཕྲིན་འཆོལ་ཐམ་འབྱར་དགོས་ཚུལ་བྱུང་བ་ལྟར་་ཤཱཀྱའི་

[006B]།    ༈    ཀྱཻཿ་ཤཱཀྱའི་རྒྱལ་པོའི་གསུང་གི་བཅུད་བསྡུས་པ། །ཁམས་གསུམ་འགྲོ་བའི་བླ་མ་ཙོང་ཁ་པའི། །བསྟན་པ་རིན་ཆེན་ཕན་བདེའི་འབྱུང་གནས་མཆོག་བསྲུང་
ཞིང་སྐྱོད་བའི་མཆོག་གྱུར་ཆོས་སྐྱོང་ཆེ། །གནོད་སྦྱིན་དྲེགས་པའི་དབང་པོ་བེཀྩེ་དང། །སྲིད་གསུམ་ཟ་བྱེད་སྲིད་མོ་གདོང་དམར་མ། །སྒྲོལ་གྱིང་ལས་མཁན་གྲི་ཐོགས་བཤན་པ་བརྒྱད། །རོལ་བཤན་ཉེར་གཅིག་མ་མོ་ཐེའུ་རང་སོགས། །སྣ་ཚོགས་
སྤྲུལ་པས་རོལ་ཅིང་བཞུགས་རྣམས་ལ། །པདྨ་རཱ་གའི་མདངས་ལྡན་ལྷ་རྫས་དང། །ཉེར་སྤྱོད་གཏོར་མ་ཕྱི་ནང་གསང་རྟེན་ཚོགས། །དངོས་བཤམས་ཡིད་སྤྲུལ་ནམ་མཁའ་བཀངས་ཏེ་འབུལ། །དགྱེས་དགུར་བཞེས་ལ་བློ་བཟང་གྲགས་པའི་
བསྟན། །བསྟན་འཛིན་བཅས་པ་ཚུལ་བཞིན་སྐྱོང་བ་དང། །ཁྱད་པར་བློ་བཟང་དཔལ་ལྡན་ཡེ་ཤེས་ཆེའི། །སྐུ་ཚེ་མཛད་འཕྲིན་ཡར་ཟླ་ལྟར་རྒྱས་མཛོད། །གཞན་ཡང་བདག་གི་ཆོས་ལྡན་བསམ་དོན་ཀུན། །ཉེར་འཚེ་མེད་པར་མཐར་དཔྱིས་ཕྱིན་པ་དང། །
དབེན་གནས་འདིར་བཞུགས་དགེ་འདུན་སྡེ་ཐམས་ཅད། །འཁོར་ལོ་གསུམ་གྱི་བྱ་བས་དུས་འདའ་ཞིང། །ཟུང་འཇུག་རྡོ་རྗེ་འཆང་དབང་མྱུར་ཐོབ་ནས། །འགྲོ་རྣམས་འདྲེན་པའི་དཔལ་དུ་འགྱུར་བ་ལ། །བགེགས་དང་ཉེར་འཚོ་མཐའ་དག་རབ་ཞི་
ནས། ༑མཐུན་རྐྱེན་ལེགས་ཚོགས་འཕེལ་བའི་འཕྲིན་ལས་མཛོད། །འདི་ལྟ་བུ་ཡི་དོན་ཚོགས་འགྲུབ་པ་ལ། །ལོག་ལྟའི་སེམས་འཆང་གཟུགས་ཅན་གཟུགས་མེད་ཀུན། །ཚར་ཆོད་ཤ་ཟོ་ཁྲག་འཐུང་དོན་སྙིང་ཀླད། །ཐལ་བར་རློག་ལ་རྣམ་ཤེས་

[007A]༄༅། །ཆོས་དབྱིངས་དྲོངས།། ཞེས་པ་འདི་ནི་རྡོ་རྗེ་འཆང་བློ་བཟང་ཆོས་ཀྱི་རྒྱལ་མཚན་དཔལ་བཟང་པོའི་ཤངས་མཚལ་ལས་གྲུབ་པའི་ཆོས་སྐྱོད་དྲེགས་པ་ལྕམ་སྲིང་གི་སྣང་བརྙན་ཕྱར་དར་གཟུགས་ཆོས་སྐྱོང་དངོས་ཀྱི་རང་བཞིན་དུ་དབེན་གནས་རྒོད་ཚང་རི་ཁྲོད་དུ་བཞུགས་པ་ལ་
འཕྲིན་འཆོལ་འདི་ལྟ་བུ་ཞིག་དགོས་ཞེས་གནས་བླ་མ་དཀའ་བཅུ་བློ་བཟང་འཇམ་དབྱངས་ནས་ཀྱང་བསྐུལ་ཞིང། རང་ཉིད་ཀྱང་འདི་ལྟར་བྱུང་ན་ལེགས་པར་མཐོང་ནས། གཤིན་རྗེའི་གཤེད་ཀྱི་རྣལ་འབྱོར་བ་ཤཱཀྱའི་བཙུན་པ་བློ་བཟང་དཔལ་ལྡན་ཡེ་ཤེས་ཀྱིས་སུག་བྲིས་སུ་བགྱིས་ཏེ་གསོལ་བ་
རྩེ་གཅིག་ཏུ་བཏབ་པའོ།། མངྒ་ལཾ།།    ༈    འཇིགས་པ་མཐའ་དག་འཇིགས་མཛད་གཤིན་རྗེའི་གཤེད། །དེ་ཡི་བཀའ་སྡོད་སྲིན་པོའི་ཞལ་ཅན་དང། །མ་ཧེའི་ཞལ་ཅན་ཕྱི་སྒྲུབ་གསང་སྒྲུབ་ལ། །ལྷ་སྟེང་དགོན་གནས་མི་ནོར་ལོངས་
སྤྱོད་རྣམས། །བཅོལ་ལོ་བལྟོས་སོ་འཕྲིན་ལས་རྣམ་པ་བཞི། །གཡེལ་མེད་སྒྲུབ་ཅིང་ཁྱད་པར་དྲག་པོའི་ལས། །སངས་རྒྱས་བསྟེན་པའི་ཆེད་དུ་བསྒྲུབ་པ་ལ། །གེགས་མེད་མཐར་ཕྱིན་བསམ་དོན་འགྲུབ་པར་མཛོད།། ཅེས་པ་འདི་ནི་ལྷ་སྟེང་
འདུས་སྤྱི་རྣམས་ནས་འདི་ལྟ་བུ་ཞིག་དགོས་ཞེས་བསྐུལ་བ་ལྟར་གཤིན་རྗེའི་གཤེད་ཀྱི་རྣལ་འབྱོར་པ་་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈    བྱུ་རུའི་ལྷུན་པོ་རྟ་ལྗང་ཅན་གྱི་གཟི། །བགྲང་ཡས་ཀྱིས་འཁྱུད་འདྲ་བའི་འོད་
ཟེར་ཅན། །སངས་རྒྱས་བསྟན་པ་སྐྱོང་མཛད་དཔའ་བོ་ཆེ། །དྲེགས་པ་ལྕམ་སྲིང་འཁོར་དང་བཅས་ལ་བསྟོད། །ཁྱོད་ཀྱི་བྲིས་སྐུ་གདུག་པ་ཅན་གྱི་ཚོགས། །སྐད་ཅིག་ཙམ་གྱིས་དངངས་བར་བྱེད་ནུས་འདིར། །ཆུ་ལ་ཆུ་བཞག་ཚུལ་དུ་ཁྱོད་བཞུགས་

[007B] ༑དཔེ་ཐུབ་ཆོས་སྡེ་དཔོན་སློབ་དགེ་འདུན་སྐྱངས། །ཁྱད་པར་འཇམ་མགོན་བླ་མའི་བསྟན་པ་ལས། །ཕྱི་རོལ་འགྱུར་དང་ཀླ་ཀློའི་རྒྱུན་རྣམས་ཀུན། །ལོ་ཟླར་མ་ལུས་དྲག་པོས་ཚར་ཆོད་ལ། །ཤ་ཁྲག་རུས་པ་སྙིང་སོགས་ཆེམས་ཆེམས་
ཟོ༑༑ ཞེས་པ་འདི་ནི་དཔེ་ཐུབ་བླ་མས་བསྐུལ་བ་ལ་བརྟེན་ནས་ཤཱཀྱའི་དགེ་སློང་གཤིན་རྗེའི་གཤེད་ཀྱི་རྣལ་འབྱོར་པ་བློ་བཟང་དཔལ་ལྡན་ཡེ་ཤེས་ཀྱིས་སུག་བྲིས་སུ་བགྱིས་པའོ།།    ༈    ཉི་ཟླའི་འོད་ཟེར་མདངས་འཕྲོག་ལྷ་ཡི་གོས། །འདི་ཉིད་དྭང་བས་ཤཱཀྱའི་
རྒྱལ་པོ་ཆེར། །ལེགས་པར་འབུལ་གྱིས་དགྱེས་བཞིན་བཞེས་ནས་ཀྱང། །སྦྱིན་བདག་འཁོར་བཅས་ཆེས་ཆེར་དར་བར་ཤོག་མཆོག་གསུམ་བསླུ་བ་མེད་པའི་བདེན་མཐུ་དང། །ཆོས་སྲུང་དམ་ཅན་རྒྱ་མཚོའི་མཐུ་སྟོབས་ཀྱིས། །མི་དབང་
ཆིང་དབང་སྐུ་ཚེ་བསོད་ནམས་དང། །ལོངས་སྤྱོད་དཔལ་འབྱོར་མཐའ་དག་རྒྱས་གྱུར་ཅིག་དེ་ལྟར་གྱུར་ནས་ཆབ་སྲིད་རབ་བརྟན་ཅིང། །ཁམས་གསུམ་ཆོས་ཀྱི་རྒྱལ་པོའི་བསྟན་པ་འདི། །རྒྱུན་དུ་མཆོད་ལ་བརྩོན་པ་མི་ལྷོད་ཅིང། །
བསམ་དོན་མཐའ་དག་གེགས་མེད་འགྲུབ་གྱུར་ཅིག། ཅེས་པ་འདི་ནི་མཁས་གྲུབ་འཇམ་དབྱངས་བཞད་པའི་སྐུ་སྐྱེ་དཀོན་མཆོག་འཇིགས་མེད་དབང་པོ་དང་མཚོ་སྔོན་ཆིང་དབང་དཔལ་ལྡན་བསྟན་འཛིན་དར་རྒྱས་ཀྱི་མི་སྣ་ནོ་ཡོན་ཆོས་རྗེ་གཉིས་ཀྱིས་བསྐུལ་བ་ལྟར་་ཤཱཀྱའི་དགེ་སློང་བློ་
བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈    རྣམ་དག་ཡེ་ཤེས་འོད་གསལ་མཁའ་དབྱིངས་ལས། །སྣ་ཚོགས་གདུལ་བྱའི་མོས་བཞིན་སྒྱུ་མ་མཁན། །འཕྲུལ་བསྒྱུར་སྲིན་མོའི་ཚུལ་བཞིན་རབ་ཤར་བའི། །ཆོས་

[008A]༄༅། །སྲུང་དམ་ཅན་རྒྱ་མཚོ་གནས་འདིར་གཤེགས། །མ་ཧཱ་ཀཱ་ལ་ཕྱག་དྲུག་དཀར་ནག་གཉིས། །དགྱེས་མཛད་ལྷ་མོ་ལས་བྱེད་གནོད་སྦྱིན་བཞི། །གཙང་རིགས་མགོན་པོ་བདུན་ཅུ་ལ་སོགས་པ། །གནམ་ས་བར་སྣང་ཁྱོན་
ཀུན་གང་བ་དང། །སྡིག་ཅན་ཀུན་གྱི་གཤེད་པོ་ཆོས་ཀྱི་རྒྱལ། །ཕྱི་ནང་གསང་གསུམ་ཕོ་བརྒྱད་མོ་བརྒྱད་བཅས། །འདོད་ཁམས་དབང་མོ་དམག་ཟོར་ལས་ལ་དགྱེས། །གཟི་ལྡན་དབང་ཕྱུག་ལས་མཛད་ཡུམ་ཆེན་བཞི། །བྱད་ཕྱོགས་སྐྱོང་བ་
རྟ་བདག་བརྒྱད་དང་བཅས། །ཆོས་སྐྱོང་སྒྲོལ་གྱིང་ཆེན་པོ་སྲོག་བདག་དམར། །ལྷ་ཆེན་ཚངས་པ་བཞི་དྲག་འཕྱིད་དཀར་བ། །བརྒྱ་བྱིན་ཚངས་པ་འཇིག་རྟེན་སྐྱོང་བ་བཞི། །ཐུགས་ཀྱི་རྒྱལ་བོ་ལ་སོགས་སྐུ་ལྔ་དཔོན། །རང་རང་བློན་པོ་ལས་བྱེད་ཅི་
དམར་བ། །བསེ་ཡི་ཁྲབ་ཅན་ལ་སོགས་ཆོས་སྐྱོང་བའི། །མཐུ་ལྡན་སྲུང་མ་བསྟན་སྲུང་རྒྱ་མཚོའི་ཚོགས། །འཁོར་བཅས་རྟེན་དང་བཞོན་པ་ལ་སོགས་པ། །དགྱེས་པའི་གཞི་ལ་ལེགས་བཞུགས་སྒྲུབ་པ་པོའི། །བཅོལ་བའི་བསམ་དོན་
ཕྲ་རགས་མ་ལུས་པ། །འབད་མེད་ལྷུན་གྱིས་འགྲུབ་པ་དེང་འདིར་མཛོད། །བདེན་འཛིན་གཟུགས་སུ་ཤར་བའི་དགྲ་བགེགས་མགོ་བདེན་མེད་དུག་ཁྲག་ངར་བླུད་གྲི་ལྕགས་ཀྱིས། །བཅད་པའི་ཤ་ཁྲག་རུས་ཚོགས་ཨ་མྲྀ་ཏ། །རབ་ཡངས་
ཐོད་སྣོད་ཕྱུར་བུར་བཀང་སྟེ་འབུལ། །ཕྱི་ནང་ཉེར་སྤྱོད་བསྐད་རྫས་ཉེར་སྤྱད་དང། །དངོས་བཤམ་ཡིད་སྤྲུལ་མཆོད་སྤྲིན་བྱེ་བ་ཕྲག་ནམ་མཁའ་བཀད་སྟེ་འབུལ་གྱིས་ལེགས་བཞེས་ནས། །ཟག་མེད་བདེ་ཆེན་དཔལ་ལ་སྤྱོད་པར་མཛོད། །

[008B] །སྲིད་མཐར་གནས་ཤིང་ལེགས་པའི་བཞེད་དོན་རྣམས། །མ་ལུས་འབད་པ་མེད་པར་ལྷུན་གྲུབ་ནས། །ཐུབ་དབང་ལེགས་བཤད་ཕྱོགས་བཅུར་རྒྱས་པར་མཛོད། །ཁྱད་པར་རྒྱལ་བ་ཀུན་འདུས་རྡོ་རྗེ་
འཆང། །བཀའ་དྲིན་མཚུངས་མེད་གང་དེ་དུས་ཀྱི་མཐར། །སྤྲུལ་བའི་ཟློས་གར་གྱིས་རོལ་བློ་བཟང་གྲགས། །བསྟན་པའི་དབང་ཕྱུག་འཇམ་དཔལ་རྒྱ་མཚོ་ཡི། །སྐུ་ཚེ་ཉི་ཟླའི་བགྲོད་པ་དང་མཉམ་ཞིང། །འཕྲིན་ལས་ཆོས་ཀུན་དབྱར་གྱི་མཚོ་ལྟར་
འཕེལ། །ལོག་པར་ལྟ་བའི་དགྲ་བགེགས་ཚར་བཅད་དེ། །བཞེད་པ་མ་ལུས་ལྷུན་གྱིས་འགྲུབ་པར་མཛོད། །དེ་ལ་བལྟོས་པའི་སྐྱེ་འགྲོ་འཁོར་ཚོགས་ཀྱི། །བསོད་ནམས་རླུང་རྟ་དབང་ཐང་ཆེར་བསྐྱེད་ཅིང། །སྙན་པའི་གྲགས་པ་ཕྱོགས་བཅུར་རྒྱས་
བ་ཡི༑ ༑འཕྲིན་ལས་ལྷུན་གྱིས་འགྲུབ་པར་མཛད་དུ་གསོལ། །འདོད་པའི་དོན་རྣམས་མ་ལུས་ལྷུན་གྲུབ་ཅིང། །རེ་པའི་འབྲས་བུ་མ་ལུས་ལྷུན་རྫོགས་ཏེ། །བཀྲ་ཤིས་བདེ་ལེགས་ཕྱོགས་བརྒྱར་རབ་འབར་པའི། །ཕུན་ཚོགས་ཆར་ཆེན་བསྙིལ་བར་
མཛད་དུ་གསོལ། །ཅེས་པ་འདི་ནི་རིགས་ཀུན་ཁྱབ་བདག་བཀའ་དྲིན་མཚུངས་མེད་མཚན་བརྗོད་པར་དཀའ་བ་གང་གི་་མཆོག་གི་སྤྲུལ་བའི་སྐུ་རྗེ་བཙུན་བློ་བཟང་བསྟན་པའི་དབང་ཕྱུག་འཇམ་དཔལ་རྒྱ་མཚོའི་དཔལ་གྱི་ཞབས་བརྟན་དུ་དམིགས་ཆོས་སྲུང་དམ་ཅན་རྒྱ་མཚོར་འཕྲིན་འཆོལ་གྱི་སྙན་དར་སོགས་འབུལ་
བར་བྲིས་ཆོག་པ་འདི་ལྟ་བུ་ཞིག་དགོས་ཞེས་རྗེ་དྲུང་བློ་བཟང་ཕུན་ཚོགས་ནས་བསྐུལ་མ་བྱུང་བ་ལྟར་་ཤཱཀྱའི་བཙུན་པ་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈    རྒྱལ་ཀུན་མཁྱེན་བརྩེ་ཟུར་ཕུད་ལྔ་པ་ཅན། །མ་རུངས་བདུད་དང་གཤིན་རྗེ་རོ་ལངས་ཀུན། །

[009A]༄༅། །འཇོམས་ཕྱིར་ཁམས་གསུམ་སྲོག་གི་གངྒཱའི་རྒྱུན། །ཅིག་ཅར་འཐུང་བའི་ཁྲོ་བོ་ཆེར་སྟོན་པ། །ཁམས་གསུམ་ཟ་བྱེད་འཇིགས་མཛད་དཔའ་བོ་ཆེ། །བཅུ་གསུམ་ལྷ་ཡི་འཁོར་ལོ་འཁོར་བཅས་ལ། །བདག་མེད་ཤེས་རབ་ཡེ་ཤེས་
མཚོན་རྣོན་པོ། །འགྲུབ་ཕྱིར་འཕགས་ཡུལ་དཔུང་ཚོགས་མཚོན་ཆ་ལ། །གསང་སྔགས་ཡི་གེས་བསྐུལ་བའི་ཚིག་ལྡན་པའི། །ཉེ་བར་མཁོ་བའི་ཡོ་བྱད་ཕུལ་བ་ཡིས། །འགྲོ་ཀུན་མ་རིག་འཕྲུལ་འཁོར་རྒྱུན་བཅད་ནས། །ཉོན་མོངས་བདུད་སྡེའི་
གཡུལ་ལས་རབ་རྒྱལ་མཛོད། །ཁྱད་པར་ཤཱཀྱའི་རྒྱལ་པོའི་རིང་ལུགས་མཆོག་འཇམ་མགོན་ཆོས་ཀྱི་རྒྱལ་པོ་ཡབ་སྲས་ཀྱི། །བསྟན་དང་དེ་འཛིན་སྐྱེས་ཆེན་དམ་པ་དང། །དེ་དག་མཆོད་པའི་བསྟན་པའི་སྦྱིན་བདག་རྣམས། །རྟག་ཏུ་བདེ་བའི་
དཔལ་གྱིས་ཕྱུག་པ་དང། །མགོན་པོ་ཁྱོད་དང་ནམ་ཡང་མི་འབྲལ་ཞིང། །ཟབ་དང་རྒྱ་ཆེའི་རིམ་པ་གཉིས་ཀྱི་གནད། །བསྒོམས་པས་ཁྱོད་ཉིད་མྱུར་དུ་འགྲུབ་པར་མཛོད། །སརྦ་མངྒ་ལཾ།། ཞེས་པ་འདི་ནི་ཆོས་བསྲུང་རྣམས་ལ་སྤྱན་གཟིགས་འབུལ་སྐབས་
་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈    ཟླ་བ་འབུམ་གྱི་ཁུ་བ་བྱུགས་པའི་ཤེལ། །ས་འཛིན་སྐྱེ་བ་ལྔ་པའི་ཐོར་ཚུགས་ཅན། །དཀར་པོ་གསེར་གྱི་དྲ་བའི་འོད་ཟེར་འཕྲོ། །ལྷ་ཆེན་ཁྱོད་ནི་དགའ་བའི་ལག་པ་
ཁྱོངས། །རབ་རྣོན་སི་ཏའི་མདངས་ཅན་ཤཀྟི་ཆེ། །གིང་དང་རཱ་ཛཱ་བཙན་གྱི་ཟེར་འཁྱུག་པ། །རེག་གཅོད་སྤུ་གྲི་ལྟ་བུའི་མཚོན་ཆ་འདིས། །ཁྱོད་ཀྱི་ཐུགས་ནི་དགྱེས་པ་བསྐྱེད་གྱུར་ཅིག་ཤེལ་དང་ལྕགས་ཀྱི་ཡུ་བ་དར་དཀར་གྱིས། །ལྷབ་ལྷུབ་ཕྱོགས་

[009B] །ཀུན་ནས་འཕྲོ་བས་དཔལ་ངག་འགུགས་བྱེད་པ། །འདིས་ཀྱང་ཁྱོད་ནི་ཤིན་ཏུ་དགྱེས་གྱུར་ཅིག་རླུང་དང་སྤྲིན་གྱི་ཤུགས་ཅན་བད་མོ་དང། །ཁབ་ཀུནྡྷ་ནམ་མཁའི་ཁ་དོག་ཅན། །མཛེས་པའི་རིན་ཆེན་བཀྲ་བའི་སྒ་
སྲབ་ཀྱིས། །བརྗིད་པའི་མགྱེགས་འགྲོ་འདིས་ཀྱང་དགྱེས་གྱུར་ཅིག་འཕྲིན་ལས་བཅོ་ལ་བའི་ལས་རྣམས་ཐོགས་མེད་པར། །སྒྲུབ་པའི་སྔར་བཅོལ་ལེགས་པའི་གཏད་རག་དང། །ད་དུང་ཕྱིས་ཀྱི་འཕྲིན་ལས་འཆོལ་བའི་ཕྱིར། །འདི་རྣམས་
སྔགས་དང་ཏིང་འཛིན་ཕྱག་རྒྱས་བརླབས། །ནམ་མཁའི་ཁྱོན་ཀུན་གང་པ་སྤྲུལ་བྱས་ཏེ། །མཆོད་པ་ཐོགས་པའི་ལྷ་མོའི་ཚོགས་རྣམས་དང། །ལྷན་ཅིག་བདེ་སྟོང་དབྱེར་མེད་ཏིང་འཛིན་གྱིས། །དབྱིངས་སུ་འབུལ་ཕྱིར་དགྱེས་བཞིན་བཞེས་སུ་
གསོལ། །བཙན་པའི་རྡོ་རྗེའི་གོ་ཆ་ཤེལ་གྱི་ནི། །སྲིད་གསུམ་གསལ་བའི་མེ་ལོང་དར་སྣ་ཅན། །འདི་ཡང་བཀྲ་ཤིས་འཕེལ་ཞིང་རྒྱས་པའི་ཕྱིར། །འབུལ་གྱིས་དགྱེས་པ་ཆེན་པོས་བཞེས་སུ་གསོལ། །མངྒ་ལཾ།། ཞེས་པ་འདི་ནི་ལ་མོ་ཆོས་སྐྱོང་ཆེན་པོར་སྤྱན་
གཟིགས་འབུལ་སྐབས་ཀྱི་དགྱེས་ཚིག་འཕྲིན་འཆོལ་དུ་་གཤིན་རྗེའི་གཤེད་ཀྱི་རྣལ་འབྱོར་པ་བློ་བཟང་དཔལ་ལྡན་ཡེ་ཤེས་ཀྱིས་དྭང་བས་ཕུལ་བའོ།།    ༈    སྟོབས་དང་མི་འཇིགས་དྲན་པ་ཉེ་བར་བཞག་ཡན་ལག་བདུན་གྱི་དཔུང་གིས་ཉོན་མོངས་དགྲ་རྩད་ནས་ཕྱུང་བའི་སྟོན་
པ་བླ་ན་མེད། །གང་གི་སྐུ་མཆོག་ལེགས་པར་མཉེས་བྱེད་པའི། །ལྷ་ཡི་གོས་བཟང་ན་བཟའ་འདི་ཕུལ་བའི། །རྣམ་པར་དཀར་བ་དུང་དང་ཀུནྡ་ལྟར། །རབ་དཀར་གང་གི་མཐུ་ལས་བདག་ཉིད་ཀྱི། །འདོད་དོན་མཐའ་དག་ལྷུན་གྱིས་འགྲུབ་པར་

[010A]༄༅། །ཤོག་ཁྱད་པར་མགོན་པོ་ཁྱོད་ཀྱི་གསུང་རབ་ཀུན། །ཟབ་དང་མྱུར་དང་གསལ་བའི་བློ་གྲོས་ཀྱིས། །ལེགས་པར་དཔྱད་ཅིང་ཕྱེ་བས་ལེགས་གཟུང་སྟེ། །འགྲོ་ཀུན་སྲིད་པའི་མཚོ་ལས་སྒྲོལ་བར་ཤོག་ཅེས་པ་འདི་སྟོན་
མཆོག་གཉིས་པ་་ཤཱཀྱ་མུ་ནེ་ལ་འབུལ་ཞིང། གཞན་རྣམས་ལ། དབང་པོའི་གཞུ་དང་གསེར་མངལ་རེག་བྱ་ལ། །སྐྱེངས་པ་སྟེར་པའི་ལྷ་གོས་དམ་པ་འདི། །དད་དང་མོས་པའི་དབང་གིས་འབུལ་ལགས་ཀྱིས། །དགྱེས་བཞིན་བཞེས་ཏེ་
བྱིན་གྱིས་བརླབ་ཏུ་གསོལ། །བདག་གི་ལུས་ངག་ཡིད་ཀྱི་བྱ་བ་ཀུན། །སངས་རྒྱས་བསྟན་པའི་རྒྱལ་མཚན་འཛིན་པ་ལ། །ཟླ་དང་བྲལ་བའི་བརྟུལ་ཞུགས་ཉེར་ཐོབ་སྟེ། །སྤྱོད་པ་མ་ལུས་རྨད་དུ་བྱུང་བར་ཤོག་མཁས་བཙུན་བཟང་པོའི་རྣམ་
ཐར་གཙང་མ་ཡིས། །མཉམ་མེད་ཆོས་ཀྱི་རྒྱལ་པོའི་རིང་ལུགས་མཆོག་སྤེལ་བར་བྱེད་ལ་གཞན་དྲིང་མི་འཇོག་པའི། །མཐུ་སྟོབས་ནུས་ཚོགས་ཕུལ་དུ་ཕྱིན་པར་མཇོད།། ཅེས་པ་འདི་ནི་དུས་གསུམ་རྒྱལ་བ་ཀུན་གྱི་མཁྱེན་བརྩེའི་རང་གཟུགས་ཕྱག་ན་པདྨོ་སྤྲུལ་
པའི་རའི་གར་གྱིས་རྩེན་པ་་རྗེ་བཙུན་བློ་བཟང་བསྟན་པའི་དབང་ཕྱུག་འཇམ་དཔལ་རྒྱ་མཚོ་ལྷ་ལྡན་སྦྲུལ་བའི་གཙུག་ལག་ཁང་དུ་ཆིབས་བསྐྱོད་གནང་སྐབས་་མཉམ་མེད་ཐུབ་པའི་དབང་པོ་སོགས་ལ་གསེར་གོས་ཀྱི་ན་བཟའ་རྨད་དུ་བྱུང་བ་འབུལ་གནང་གི་ཞལ་བྱང་འདི་ལྟ་བུ་ཞིག་གྱིས་ཞེས་གནང་བ་ལྟར་་དགེ་སློང་བློ་
བཟང་དཔའ་ལྡན་ཡེ་ཤེས་ཀྱིས་སྦྱར་བའོ།།    ༈    །ལྷ་ཆེན་དཔག་བསམ་ཤིང་ངོས་ལེགས་འཁྲིལ་ཏེ། །སྐྱེས་པའི་ལྷ་ཕྲན་བྱེ་བ་དེ་སྙེད་ཀྱང། །སླར་བརྗོད་ལེགས་སོའི་སྐྱེས་འདིས་ཚིམ་གྱུར་ཅིག། ཅེས་པ་འདི་

[010B]།    ༈    །པདྨ་འབྱུང་གནས་རྣལ་འབྱོར་ཚོགས་བཅས་ལ། །ཕུལ་བའི་དགེ་བས་གྲུབ་དབང་གང་དེ་ཡི། །དགོངས་པ་མ་ལུས་ཡོངས་སུ་རྫོགས་གྱུར་ཅིག་མངྒ་ལཾ།།
ཞེས་པ་འདི་ནི་ཨ་མ་དྲུང་ནས་གྲུབ་དབང་རིན་པོ་ཆེ་བློ་བཟང་དགའ་ལྡན་རྣམ་རྒྱལ་གྱི་དགོངས་རྫོགས་སུ་དམིགས་ཟབ་ཕུར་འཕན་དར་ཆ་གཅིག་སྦྱོར་འཇགས་གནང་བའི་ཁ་བྱང་སྨོན་ཚིག་ཏུ་དོགས་ཞེས་བསྐུལ་མ་མཛད་པ་ལྟར་་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈   
མུ་ནི་ཨིནྡྲ་ཡ། ལྷ་ཡི་གོས་བཟང་ལ་འགྲན་ན་བཟའ་འདི། །མཉམ་མེད་ཐུབ་པའི་དབང་པོར་ལེགས་ཕུལ་བས། །དགྱེས་པ་ཆེན་པོས་སྐུ་ལ་ལེགས་གསོལ་ནས། །བདག་ལ་བྱིན་གྱིས་བརླབ་པར་མཛད་དུ་གསོལ། །ལྷ་རྫས་འདི་ཕུལ་དགེ་
བའི་རྩ་བ་ཡིས། །བདག་ཉིད་སྐྱེ་བ་འདི་དང་ཚེ་རབས་ཀུན། །རབ་ཏུ་བྱུང་བའི་ཕན་ཡོན་ཆེར་མཐོང་ཞིང། །མཐུན་རྐྱེན་དགེ་བའི་བཤེས་དང་མཇལ་བར་ཤོག་ཁྱད་པར་རྗེ་བཙུན་བློ་བཟང་རྒྱལ་བའི་བསྟན། །འཛིན་པའི་དཔལ་ལྡན་ཡེ་
ཤེས་དབང་པོས་མཚོན། །རྒྱལ་བསྟན་འཛིན་དང་འཇམ་མགོན་བླ་མའི་གསུང། །འཆད་པ་མེད་ཅིང་ཕྱོགས་བརྒྱར་དར་བར་ཤོག་དགེ་འདུན་སྡེ་དང་དཀྱིལ་ཁང་འདུས་པའི་སྡེ། །སྲིད་མཐའི་བར་དུ་ཆེར་རྒྱས་བཤད་སྒྲུབ་འཕེལ། །འཁོར་
ལོ་གསུམ་གྱི་བྱ་བས་དུས་འདའ་ཞིང། །བསྟན་པའི་རྒྱལ་མཚན་ཕྱོགས་བཅུར་བསྒྲེང་བར་ཤོག་སྐྱེ་བ་ཀུན་ཏུ་བསླབ་གསུམ་རྣམ་པར་དག་དགེ་འདུན་སྡེ་དང་ལྷན་ཅིག་སྤྱོད་དར། །ཆོས་ཀྱི་བྱ་བས་ཉིན་མཚན་ཀུན་འདའ་ཞིང། །ཟུང་

[011A]༄༅། །འཇུག་རྡོ་རྗེ་འཆང་དབང་མྱུར་ཐོབ་ཤོག་དེ་ལྟར་འགྱུར་བའི་མཐུན་རྐྱེན་མཐའ་དག་ཀྱང། །ཆོས་སྐྱོང་ལྕ་མ་སྲིང་འཁོར་དང་བཅས་པ་ཡིས། །ལེགས་པར་བསྒྲུབས་ནས་བཀྲ་ཤིས་རྒྱ་མཚོའི་དཔལ། །ཕྱོགས་བརྒྱར་འབར་
ཞིང་དགེ་ལེགས་ཀྱིས་ཁྱབ་མཛོད།། ཅེས་པ་འདི་ནི་དོན་གྱི་སླད་དུ་མཚན་ནས་སྨོས་ཏེ་མཁན་རིན་པོ་ཆེ་བློ་བཟང་ཆོས་འཕེལ་གྱི་བཀས་བསྐུལ་མ་མཛད་པ་ལྟར་་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈    །
བཀའ་སྡོད་གཙོ་བོ་ལས་གཤིན་ཆོས་ཀྱི་རྒྱལ། །ཕོ་བརྒྱད་མོ་བརྒྱད་འཁོར་བཅས་འདིར་བཞུགས་ལ། །དགོན་གནས་འདིར་གནས་རྣལ་འབྱོར་དཔོན་སློབ་ཀུན། །མི་དང་མི་མིན་ཉེར་འཚོ་མཐའ་དག་ལས། །ལེགས་སྐྱོབ་བསམ་དོན་ཡིད་བཞིན་
འགྲུབ་པ་དང། །ཁྲིམས་གཙང་བཤད་སྒྲུབ་འཕེལ་ཞིང་རྒྱས་གྱུར་ཏེ། །མཐར་ཐུག་སངས་རྒྱས་གོ་འཕང་ཐོབ་པར་མཛོད།། ཅེས་པ་འདི་ནི་ཧོར་ཆིན་ཐོན་བསོད་ནམས་བསྟན་འཕེལ་གྱིས་དམ་ཅན་ཆོས་རྒྱལ་གྱི་ཐང་སྐུའི་ཞལ་ཁེབས་ལ་འཕྲིན་འཆོལ་ཐམ་འབྱར་དགོས་ཚུལ་
བྱུང་བ་ལྟར་་ཤཱཀྱའི་དགེ་སློང་རྡོ་རྗེ་འཛིན་པ་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈    །གང་གི་སྣང་བརྙན་ཤཱཀྱ་མུ་ནེ་ཆེར། །ཕུལ་བའི་དགེ་བས་བདག་གིས་འགྲོ་བ་ཀུན། །ཐར་བའི་གོ་འཕང་
ཆེ་ལ་འགོད་པར་ཤོག་འགྲོ་བ་ཀུན་གྱི་མགོན་པོ་བྱང་ཆུབ་ཆེར། །སྙན་ཤལ་ལྷ་རྫས་འདི་ཕུལ་དགེ་བ་ཡིས། །ནམ་མཁའི་མཐའ་དང་མཉམ་པའི་འགྲོ་བ་ཀུན། །ཐར་པའི་གོ་འཕང་ཆེལ་འགོད་པར་ཤོག་ཐུགས་རྗེ་ཆེན་པོ་བཅུ་གཅིག་

[011B] །སྙན་ཤལ་འདི་ཕུལ་དགེ་བས་འགྲོ་བ་ཀུན། །སྤྱི་དང་ཁྱད་པར་བདག་ཉིད་པར་གཅོད་དང། །བྲལ་ནས་རྟག་ཏུ་བདེ་ལ་སྤྱོད་པར་ཤོག། ཅེས་ཇོ་བོ་ཤཱཀྱ་མུ་ནེ་དང་ཐུགས་རྗེ་ཆེན་པོ་བཅུ་གཅིག་ཞལ་བཅས་ལ་སྙན་ཤལ་ཕུལ་པའི་སྨོན་ཚིག་འདི་ནི་ཨ་མ་དྲུང་
ནས་བསྐུལ་མ་མཛད་པ་ལྟར་་ཤཱཀྱའི་བཙུན་པ་བློ་བཟང་དཔལ་ལྡན་ཡེ་ཤེས་ཀྱིས་བགྱིས་པའོ། །མངྒ་ལཾ།    ༈    ཨོཾ་ཧྲའི་ཥྚའི་ཝི་ཀྲི་ཏཱ་ན་ན་ཧཱུཾ་ཕཊ། དཔལ་རྡོ་རྗེ་འཇིགས་བྱེད་ཞི་དང་ཁྲོ་བོ་ཐུབ་དབང་རྡོ་རྗེ་འཆང་བློ་བཟང་གཤིན་རྗེ་གཤེད་པོ་ཁྱོད་ཀྱིས། བདག་
འཁོར་དང་བཅས་པ་ལ་དངོས་གྲུབ་ཀྱི་བཀའ་དྲིན་བླ་ན་མེད་པ་མྱུར་དུ་སྩལ་དུ་གསོལ།།    ༈    དཔལ་མ་ཧཱ་ཀཱ་ལ་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པ་འཁོར་དང་བཅས་པ་
རྣམས་ཀྱིས། ཆོས་གྲྭ་ཆེན་པོ་འདིར་བཞུགས་པའི་དགེ་འདུན་རྣམས་ཀྱི་ཐུགས་རྒྱུད་ལ། རྣམ་འགྲེལ་དབུ་ཕར་འདུལ་མཛོད། གསང་སྔགས་ལ་ཞུགས་པ་རྣམས་ལ་རྒྱུད་སྡེ་རྒྱ་མཚོ་ལྟ་བུ་རྣམས་ཀྱི་བཤད་སྒྲུབ་ཀྱི་བློ་གྲོས་དབྱར་མཚོ་ལྟར་
རྒྱས་པའི་འཕྲིན་ལས་མཛོད་ཅིག།    ༈    ཆོས་གྲྭ་ཆེན་པོ་འདིར་བཞུགས་པའི་དགེ་འདུན་རྣམས་ཀྱི་ཐུགས་
རྒྱུད་ལ། རྣམ་འགྲེལ་དབུ་ཕར་འདུལ་མཛོད་རྣམས་དང། རིག་སྔགས་འཆང་པ་རྣམས་ལ་བདེ་སྟོང་དབྱེར་མེད་པའི་རྟོགས་པ་སོགས། ལུང་རྟོགས་ཀྱི་ཡོན་ཏན་ཁྱད་པར་ཅན་སྐྱེ་བའི་འཕྲིན་ལས་མཛོད་ཅིག།    ༈   

[012A]༄༅། །དགྲ་ཐམས་ཅད་གསོད།།    ༈   །    ༈    ཊྐྐི་རཱ་ཛའ་ཁྱོད་ཀྱིས་གདོན་ཐམས་ཅད་ཐུལ།།    ༈    བདུད་མགོན་ཏྲ་ཀྵ་ནག་པོ་ཁྱོད་ཀྱིས་བདུད་ཐམས་ཅད་སྲུངས།།    ༈   
དམ་ཅན་གཤིན་རྗེ་ཆོས་ཀྱི་རྒྱལ་པོའི་ལྷ་ཚོགས་འཁོར་དང་བཅས་པ་ཁྱེད་རྣམས་ཀྱིས། ཐུབ་དབང་རྡོ་རྗེ་འཆང་བློ་བཟང་བློ་གྲོས་ནམ་མཁའི་མཐའ་དང་མཉམ་པ་གྲགས་པའི་དཔལ་མངའ་བ་གང་གི་མདོ་སྔགས་ཀྱི་བསྟན་པ་རིན་པོ་ཆེ་དགོན་
གནས་འདིར་རྒྱས་པའི་འཕྲིན་ལས་མཛོད་ཅིག།    ༈    །ཁྱོད་ཀྱིས་རྟག་ཏུ་དགོན་འདིའི་མ་མཛོད་ཅིག་བཤད་དང་སྒྲུབ་པའི་ལུས་སྟོབས་ཆེར་རྒྱས་པའི། །འཕྲིན་ལས་ནུ་ཞོ་སྩོལ་ཞིག་ཨ་མ་
ལགས། །དཔལ་ལྡན་ལྷ་མོ་ཁྱོད་ནི་བདག་གི་སྲིད། །ཁྱོད་ཀྱིས་རྟག་ཏུ་དགོན་འདིའི་སྲིང་མོ་མཛོད། །དུས་ཀུན་ཤིན་ཏུ་སྙིང་ནི་ཉེ་བ་ཡིས། །དགྲ་རྣམས་ཤིན་ཏུ་ཐུལ་ཅིག་སྲིད་མོ་ལགས། །དཔལ་ལྡན་ལྷ་མོ་ལྷ་ཀླུ་ཀུན་གྱི་དཔོན། །གནོད་སྤྱིན་
བདུད་དང་སྲིན་པོའི་དམག་དཔོན་ཏེ། །ནད་ཀྱི་ཁ་རླངས་འགྱེད་བྱེད་དམག་ཟོར་མ། །གཡོག་མོ་དམག་ཚོགས་བཅས་པ་གནས་འདིར་སྤྱོན། །ཁྱོད་ཀྱིས་བཀྲ་ཤིས་ལྷུན་པོའི་དགོན་གནས་འདིར། །བཞུགས་པའི་མདོ་དང་སྔགས་ཀྱི་དགེ་འདུན་
ཀུན༑ ༑ཐུགས་མཐུན་ཚུལ་ཁྲིམས་རྣམ་པར་དག་པ་དང། །བར་དུ་གཅོད་པའི་ཚོགས་ལས་རྒྱལ་བར་མཛོད། །འབྲུམ་ནང་རྒྱུ་གཟེར་གག་ལྷོག་བལ་ཚད་དང། །སི་བུ་རིམས་ཆ་མ་མནན་གཏད་ཁེ་མ་ཆུ་སོགས། །ཉེ་བར་འཚེ་བ་མ་ལུས་ཞི་བ་དང་

[012B] རྒྱུད་སྡེ་བཞི་ཡི་བཤད་སྒྲུབ་རྒྱས་པར་མཛོད།།    ༈       ༈   
སྲུངས་ཤིག།    ༈    །རྣལ་འབྱོར་དཔལ་ལྡན་ཡེ་ཤེས་ཀྱིས། །ཇི་ལྟར་འདོད་པའི་དོན་ཐམས་ཅད། །འབད་པ་མེད་པར་འགྲུབ་པར་མཛོད།།    ༈    ཆོས་སྐྱོང་བསྲུང་མ་མཐུ་དང་ལྡན་པ་ཁྱེད་
རྣམས་ཀྱིས། རྡོ་རྗེ་འཆང་དང་མཉམ་མེད་ཐུབ་པའི་དབང་པོ་ནས་ཉེ་བར་བཟུང། ཐུབ་དབང་རྡོ་རྗེ་འཆང་བློ་བཟང་གྲགས་པའི་བར་གྱི་དཔལ་ལྡན་བླ་མ་དམ་པ་རྣམས་དང། ཁྱད་པར་དུ་ཡང་པཎ་ཆེན་ཕྱོགས་ཐམས་ཅད་ལས་རྣམ་པར་རྒྱལ་པ་
དགེ་འདུན་གྲུབ་པ་དཔལ་བཟང་པོ་དང། པཎ་ཆེན་བློ་བཟང་ཆོས་ཀྱི་རྒྱལ་མཚན། རྗེ་བཙུན་བློ་བཟང་ཡེ་ཤེས་རྣམ་ཀྱི་དགོངས་པ་ཇི་ལྟ་བ་བཞིན་དུ། ཆོས་གྲྭ་ཆེན་པོ་བཀྲ་ཤིས་ལྷུན་པོ་དཔལ་གྱི་སྡེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་
བའི་གླིང་འདིར་བཞུགས་པའི་དགེ་འདུན་རྣམས་ཀྱི་ཐུགས་རྒྱུད་ལ། རིགས་པའི་གཞུང་ལུགས་ཚད་མ་རྣམ་འགྲེལ། རྒྱ་ཆེན་སྤྱོད་པའི་གཞུང་ལུགས་ཕ་རོལ་ཏུ་ཕྱིན་པའི་གཞུང་མངོན་རྟོགས་རྒྱན། ཡང་དག་པའི་ལྟ་བའི་གནང་ཕྱིན་ཅི་མ་ལོག་
པར་སྟོན་པ་དབུ་མའི་ལྟ་བ། ཁྲིམས་ཉིས་བརྒྱ་ལྔ་བཅུ། སྣོད་བཅུད་ཀྱི་རྣམ་གཞག་སྟོན་པའི་གཞུང་ལུགས། གསང་བདེ་འཇིགས་གསུམ། དུས་ཀྱི་འཁོར་ལོ་རྣམས་ཀྱི་ལུང་དང་རྟོགས་པའི་ཡོན་ཏན་ཐམས་ཅད་ཡར་ངོའི་རྒྱས་པའི་ཆུ་དྲུག་ཐམས་ཅད་

[013A]༄༅། །གང་བའི་ཟླ་བ་བཞིན་དུ་རྒྱས་པའི་འཕྲིན་ལས་མཛོད་ཅིག། ཅེས་པ་འདི་ནི་མེ་ཁྱི་ལོ་མགོན་ཁང་ཆེན་མོར་སྙན་ཤལ་འཕར་མ་འབུལ་གནང་གི་འཕྲིན་བཅོལ་དུ་སྩལ་བའོ།།    ༈    །ཆོས་ཀྱི་དབྱིངས་ལས་ཡང་དག་བྱུང། །སྐྱེ་
འགག་གནས་གསུམ་ཀུན་ཏུ་བྲལ། །རྒྱལ་ཡུམ་ཁྱོད་དུ་བདག་སྒྲུབ་མཛོད། །ངོ་མཚར་ཆེ་མཆོག་ལྷ་ལམ་ལས། །སྤྲུལ་བའི་རང་མདངས་གསལ་བའི་སྤྲིན། །དཔེ་མེད་སངས་རྒྱས་མང་སྤོ་བ། །མགོན་པོ་ཁྱོད་དུ་བདག་སྒྲུབ་མཛོད། །ནམ་མཁའི་མཐར་
ཐུག་རྒྱལ་བ་ཀུན། །ལྷན་ཅིག་ཞུ་བའི་བུམ་པའི་ནང། །ཅིར་ཡང་སྤྲོ་བའི་བསང་གཏོར་གྱི། །གར་མཁན་མཁྱོད་སྙིང་ལ་སྩོལ།། ཞེས་པ་འདི་ནི་ཤེར་ཕྱིན་ལྷ་ཁང་དུ་རྒྱལ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་མར་སྙན་ཤལ་མགུལ་འབྲེང་སོགས་འབུལ་གནང་གི་ཞལ་བྱང་དུ་སྩལ་བའོ།།
   ༈    འདིར་ཆོས་ཀྱི་རྒྱལ་པོ་ལ་བདེན་པ་འདི་ལྟར་བདར་བར་བྱ་སྟེ། ཧཱུཾ། དམ་ཅན་གཤིན་རྗེ་ཆོས་ཀྱི་རྒྱལ་བོ། མཐུ་སྟོབས་ཀྱི་དབང་ཕྱུག་མི་བཟད་པའི་གད་མོ་ཧ་ཧ་རྒོད་པ། དྲག་ཤུལ་གྱི་སྟོབས་འཆང་བ། མཆེ་བ་འབར་
བས་སྐྱེ་འགྲོ་ཐམས་ཅད་བཟའ་བར་བྱེད་པ། ནག་པོ་ཆེན་པོ་དུས་ཀྱི་མཐའི་སྤྲིན་དང་མཚུངས་པ། ལྗགས་གློག་ལྟར་འཁྱུག་པས་ཁམས་གསུམ་པོ་ཧུ་བ་ཀྱིས་རྡུབ་པ། རྐང་བ་བརྡབས་པས་སྟོང་གསུམ་གྱི་ཁམས་ཀུན་ནས་གཡོ་བར་བྱེད་པ། ཐོད་དབྱུག་
དང་ཞགས་པས་བརླག་པར་བྱེད་པ། མ་ཧེ་ལ་ཞོན་ནས་བརྒྱུག་པར་བྱེད་པ། གུ་ལང་དང་ཉེ་དབང་དང་སྐབས་གསུམ་པ་རྣམས་དངངས་པར་བྱེད་པ། བདུད་ཀྱི་དབུང་མ་ལུས་པ་སྤ་བཀོད་བ། རྣལ་འབྱོར་པ་ལ་འདོད་པའི་དངོས་གྲུབ་ཐམས་ཅད་

[013B] ཡུམ་མཆོག་ཙཱ་མུ་ནྜི་ལ་སོགས་པའི་འཁོར་གྱི་བསྐོར་བ་ཁྱེད་རྣམས་ལ། མཉམ་མེད་་ཤཱཀྱའི་རྒྱལ་པོའི་བསྟན་པ་སྤྱི་དང་ཁྱད་པར་བསྟན་པའི་སྙིང་པོ་ཁམས་གསུམ་ཆོས་ཀྱི་རྒྱལ་པོ་རྩོང་ཁ་བ་ཡབ་སྲས་ཀྱི་བསྟན་པ་
བསྟན་འཛིན་དང་བཅས་པ་གཉེར་དུ་གཏད་པ་ཡིན་པས་སྲུངས་ཤིག། སྐྱོབས་ཤིག། སྐྱོང་ཤིག། དོན་ན་ཐམས་ཅད་སྒྲུབས་ཤིག། དབུ་འཕངས་བསྟོད་ཅིག། དགོན་གནས་འདི་ཉིད་ཀྱང་ངེས་པར་གཉེར་དུ་གཏང་བ་ཡིན་པས་སྲུངས་ཤིག་སྐྱོབས་ཤིག་སྤ་བར་མཛོད་
ཅིག་སྤེལ་ཞིག་བསྟན་པ་བསྟན་འཛིན་དང་བཅས་པ་དང། ཁྱད་པར་དུ་དགོན་གནས་འདི་ཉིད་ལ་གནོད་ཅིང་འཚེ་བར་བྱེད་པ་དང། བདུད་ཀྱི་རིགས་སུ་གྱུར་པ་དང། ཚུལ་ཁྲིམས་ཉམས་པ་དང། ལྟ་བ་ཉམས་པ་དང། སྤྱོད་པ་ཉམས་པ་དང། བར་
དུ་གཅོད་པ་ཐམས་ཅད་ཚར་ཆོད་ཅིག་བཟའ་བར་གྱིས་ཤིག་རྨོངས་པར་གྱིས་ཤིག་རེངས་པར་གྱིས་ཤིག་བཅིངས་པར་གྱིས་ཤིག་གསོད་པར་གྱིས་ཤིག་མཱ་རཱ་ཡ་ཕཊ། ཅེས་པ་འདི་ནི་ལུང་དགའ་ལྡན་གྱི་བླ་མ་སྐུ་སྐྱེ་བློ་བཟང་རྒྱལ་མཚན་གྱིས་འདི་ལྟ་བུ་
ཞིག་དགོས་ཞེས་བསྐུལ་བ་ལྟར་་གཤིན་རྗེ་གཤེད་ཀྱི་རྣལ་འབྱོར་བ་་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈    བྱམས་ཆེན་ཡེ་ཤེས་འོད་ཀྱི་རྩེ་མོ་ཙན། །གང་གིས་ཕྱི་ནང་བདུད་ཀྱི་དཔུང་ཆེན་ཤིང། །རབ་སྲེགས་འགྲོ་ཀུན་
ཐུགས་རྗེའི་བསིལ་ཆབ་ཀྱིས། །ཀུན་ཏུ་བདེ་མཛད་རྒྱལ་ཚབ་མཆོག་ལ་འདུད། །དགེ་སྤྱོང་ཡོ་བྱད་མཆོག་འདི་མགོན་ཁྱོད་ལ། །བྱང་ཆུབ་སེམས་མཆོག་མི་གཡོས་རབ་ཕུལ་བས། །ཐུགས་རྗེས་བ་ཞེས་ལ་བདག་དང་འགྲོ་བ་ཀུན། །ཉོན་མོངས་སྡུག་བསྔལ་

[014A]༄༅། །ཀུན་ལས་བསྐྱབ་ཏུ་གསོལ། །ཁྱད་པར་མགོན་ཁྱོད་ཐུགས་རྗེའི་ཕྱག་རིང་མཆོག་ལེགས་པར་བརྐྱངས་ནས་བདག་གི་མགོར་བཞག་སྟེ། །ཉོན་མོངས་རྣམ་གསུམ་གང་གི་གཉེན་པོའི་མཆོག་ཚངས་པའི་དབྱངས་ཀྱིས་ལེགས་
པར་གདམ་དུ་གསོལ། །ཉེས་སྤྱོད་མ་ལུས་འགོག་པའི་ཆུ་ལོན་ཆེ། །རྣམ་དག་ཚུལ་ཁྲིམས་ཟབ་མོས་བདག་གི་རྒྱུད། །ཁྱབ་པའི་བརྟུལ་ཞུགས་བླ་ན་མེད་པ་ཡི། །དགའ་བདེ་དམ་པ་མྱུར་དུ་སྩལ་དུ་གསོལ། །ཆོ་ཡི་སྣང་བ་འགགས་པར་གྱུར་ཚེ་ཡང། །
ཐུགས་ཀའི་འོད་ཟེར་ལྕགས་ཀྱུས་ཉེར་དྲངས་ཏེ། །ཆོས་ཀྱི་མདུན་ས་ཡིད་དགའ་ཆོས་འཛིན་དུ། །ཐོགས་པ་མེད་པར་འདྲེན་པར་མཛད་དུ་གསོལ། །མ་འོངས་རྡོ་རྗེ་གདན་གྱི་སྦོ་མཐོ་ལ། །བདུད་སྡེ་བཅོམ་ནས་རྫོགས་སངས་རྒྱས་པའི་ཚེ། འདུས་པ་དང་
བོར་རབ་ཏུ་རྗེས་བཟུངས་ཏེ། །བྱང་ཆུབ་མཆོག་གི་གནང་བ་སྩལ་དུ་གསོལ། །འཇིག་རྟེན་ཁམས་འདིར་ནད་ཡམས་མུ་གེ་དང། །འཐབ་རྩོད་ལ་སོགས་མིང་ཡང་མི་གྲག་ཅིང། །རྒྱལ་བའི་བསྟན་པ་གཡོ་བ་མེད་པ་ཡིས། །རྟག་ཏུ་དགེ་ལེགས་འབར་
བའི་བཀྲ་ཤིས་སྩོལ།། ཞེས་པ་འདི་ནི་མེ་ཕག་ལོ་དུས་ཁྱད་པར་ཅན་དང་བསྟུན་ཁྲོ་ཕུའི་བྱམས་ཆེན་གྱི་སྣང་བརྙན་ལ་སྣམ་སྦྱར་དང་ཞལ་གསར་སྤྱི་བླུག་བཅས་མཆོད་སྤྲིན་སྦྲོས་སྐབས་སྨོན་ཆིག་ཏུ་་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་བུལ་བའོ།།    ༈   
ཆོས་དབྱིངས་ལྷ་ལམ་ངོགས་ལས་གདུལ་བྱའི་གཞིར། །དགེ་ལེགས་གསེར་འོད་འབུམ་དུ་འཁྱིལ་བ་ཡི། །མཚན་དཔེའི་ཐིག་ལེས་ཀུན་ནས་རབ་བཀྲ་བའི། །དཔལ་ལྡན་སྟོབས་བཅུ་མངའ་བ་ཁྱོད་ལ་བསྟོད། །ཀུན་གསལ་ཕ་མཐའ་ཇི་སྙེད་སྐུའི་སྣང་བ་

[014B] །སྐུ་ཡི་རྡོ་རྗེ་ཐུབ་དབང་ལྷ་ཡི་ལྷ། །ཐུགས་རྗེའི་གཏེར་ཆེན་མངའ་བ་ཁྱོད་ལ་བསྟོད། །རྫོགས་སངས་གསང་བ་ཇི་སྙེད་པ་མཐའ་རུ། །གསུང་གཅིག་དབྱངས་ཀྱིས་རབ་ཏུ་གོ་བར་མཛད། །གསུང་གི་
རྡོ་རྗེ་ཐུབ་དབང་འགྲོ་བའི་མགོན། །ཕན་པར་མཛད་པ་ཁྱོད་ལ་བསྟོད་པར་བགྱི། །ཤེས་བྱའི་ཕ་མཐའ་ཐམས་ཅད་མཉམ་གཞག་གཅིག་བསྒོམ་པ་གཡོ་མེད་དྲ་བར་བསྔོམས་པ་ཡི། །ཐུགས་ཀྱི་རྡོ་རྗེ་ཐུབ་དབང་རྡོ་རྗེ་འཆང། །མཁྱེན་བརྩེ་མཉམ་
ཉིད་མངའ་བདག་ཁྱོད་ལ་བསྟོད། །མགོན་ཁྱོད་ཐུགས་རྗེའི་ཀྱི་བས་བདག་ཅག་རྣམས། །བཟུངས་ཕྱིར་ལྷ་ཡི་གོས་བཟང་འདི་ཕུལ་བས། །དགྱེས་བཞིན་བཞེས་ཏེ་གནས་སྐབས་མཐར་ཐུག་གི། །དགོས་འདོད་མ་ལུས་ལྷུན་གྱིས་འགྲུབ་པར་མཛོད། །
ཁྱད་པར་ཁྱོད་ཀྱི་གསུང་གསང་ལམ་གཙོ་དང། །རིམ་གཉིས་བློ་བཟང་ཐུབ་དབང་དགོངས་བ་བཞིན། །རྟོགས་ནས་ཐུབ་པའི་དབང་པོ་རྡོ་རྗེ་འཆང། །ཁྱོད་ཀྱི་གོ་འཕང་བདེ་བླག་ཉིད་ཐོབ་ཤོག་ཅེས༑ ས་བྱི་ལོ་ཆོས་གྲྭ་ཆེན་པོ་བཀྲ་ཤིས་ལྷུན་པོ་
དཔལ་གྱི་བདེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་གི་རྟེན་གྱི་གཙོ་བོ་དྲིའི་གཙང་ཁང་གི་ཐུབ་ཆེན་གྱི་སྐུར། རྒྱ་མཚོའི་གླིང་བར་ཐི་ཀཱ་ལླའི་ཡུལ་གྱི་གོས་བཟང་པོ་རིན་པོ་ཆེའི་རང་བཞིན་ཅན་གྱི་ན་བཟའ་ཕུལ་སྐབས་་མཉམ་མེད་ཐུབ་པའི་དབང་
པོ་གང་གི་རྗེས་སུ་འཇུག་པའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྨོན་ལམ་དུ་བགྱིས་པའོ། །མངྒ་ལཾ།།    ༈    །བསྟན་སྲུང་དམ་ཅན་རྒྱ་མཚོ་ཡིས། །སྲིད་ན་དཀོན་པའི་ན་བཟའ་འདི། །བསྲུང་བར་

[015A][DD]
༄༅། །མཛད་ལམ་གཡེལ་ཞིག། ཅེས་པ་འྡིའང་ན་བཟའི་གཉེར་གཏད་དུ་སྦྱར་བའོ།།    ༈    དུས་གསུམ་བདེ་བར་གཤེགས་པ་ཐམས་ཅད་
ནི༑ ༑སྙིགས་དུས་གདུལ་བྱ་ཡོངས་སུ་བསྐྱབས་པའི་ཕྱིར། །དེང་འདིར་གཟུགས་ཀྱི་སྐུ་རུ་ལེགས་ཤར་བ། །དཀོན་མཆོག་རིན་ཆེན་རྣམས་ལ་སྙིང་ནས་འདུད། །
དེང་འདིར་ལྷ་རྫས་ལས་གྲུབ་ན་བཟའ་འདི། །ཕུལ་བའི་དགེ་བས་དག་དང་འགྲོ་བ་ཀུན། །གནས་སྐབས་མི་མཐུན་རྒུད་པ་ལས་གྲོལ་ནས། །འཆི་མེད་ཚེ་ཡི་དཔལ་
ལ་སྤྱོད་པར་ཤོག་ཇི་ལྟར་བསམ་པའི་དོན་རྣམས་མ་ལུས་པ། །འབད་མེད་ལྷུན་འགྲུབ་བཀྲ་ཤིས་ཕྱོགས་བཅུར་རྒྱས། །ཆོས་དང་ཏིང་འཛིན་ཚུལ་ཁྲིམས་ཀྱིས་ཕྱུག་ཅིང།།
ལེགས་ཚོགས་ཡར་ངོའི་ཟླ་བཞིན་འཕེལ་བར་ཤོག་མངྒ་ལཾ།། ཞེས་པ་འདི་ནི་ས་བྱི་ལོ་ལྷ་ཁང་རྣམས་ཀྱི་རྟེན་ལན་བཟའ་ཕུལ་བའི་སྨོན་ཆིག་ཏུ་་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།། །།
[DD]༄༅། །བསྟན་སྲུང་གཙོ་མོ་དམག་ཟོར་མ་ལན་མོ་

[015B][BLANK PAGE]



