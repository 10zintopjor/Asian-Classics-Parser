
[612]
དེང་དུས་ཏང་ཀྲུང་དབྱང་གིས་དབུ་ཁྲིད་མཛད་འོག་མེས་
རྒྱལ་གྱི་ཆབ་སྲིད་དཔལ་འབྱོར་རིག་གནས་སོགས་གང་ཆ་ནས་
དབྱར་མཚོ་འཕེལ་བ་བཞིན་གོང་འཕེལ་སོང་བ་དང་ཆབས་ཅིག་ཏུ་
ཏང་གི་ལུགས་རྙིང་སྨན་པའི་སྲིད་ཇུས་ཀྱི་འོད་ཟེར་འཕྲོས་འོག་
བོད་ཀྱི་སྨན་རིག་ཡང་གོང་འཕེལ་དུ་འགྲོ་བཞིན་ཡིན། བོད་ཀྱི་སྨན་
རིག་ཡང་མེས་རྒྱལ་གྱི་སྨན་རིག་གི་གྲུབ་ཆ་ཞིག་ཡིན་གཤིས། ཇི་
ལྟར་བྱུང་ཚུལ་གྱི་ལོ་རྒྱུས་གསལ་བོ་ཞིག་ཀྱང་ངེས་པར་དགོས་མོད་
ས་བོན་གྱི་དཔེ་མི་འབྱོར་ཞིང་སྔར་ཡང་མ་མཐོང་ལ། གཡུ་ཐོག་
གསར་རྙིང་རྣམ་ཐར། གསོ་རིག་ཆོས་འབྱུང་ཤེས་བྱ་རབ་གསལ་
བྱང་སྨད་པ་བསོད་ནམས་ཡེ་ཤེས་རྒྱལ་མཚན་གྱི་གསོ་རིག་ཆོས་
འབྱུང་པད་ཚལ་བཞད་པའི་ཉིན་བྱེད། རིན་ཆེན་སྟེང་བ་བློ་བཟང་
རྒྱ་མཚོའི་གསོ་རིག་ཆོས་འབྱུང་དྲང་སྲོང་དགོངས་རྒྱན། ཚ་རོང་

[613] ཟུར་
མཁར་བའི་ཤེས་བྱ་སྤྱིའི་ཁོག་དབུག་སྡེ་སྲིད་ཀྱི་གསོ་རིག་སྤྱིའི་ཁོག་
དབུག་སོགས། གསོ་རིག་ལོ་རྒྱུས་འགའ་རེ་ཡོད་འདུག་མོད་དཔེ་
རྒྱུན་དཀོན་པས་མཐོང་བའི་ཡུལ་དུ་མ་གྱུར། ལོ་རྒྱུས་ཐོར་བུ་
འགའ་རེ་ལ་བརྟེན་ནས་ཅུང་ཟད་བརྗོད་ན། སྤྱིར་བོད་ཀྱི་སྨན་
རིག་དར་ཚུལ་ལ་སྔ་དར། བར་དར། ཕྱི་དར་གསུམ་ཡོད་
ལ། སྔ་དར་ནི་བོད་རང་གི་དམངས་ཁྲོད་དུ་རིམ་གྱིས་བྱུང་སྟེ་
ངག་རྒྱུད་དུ་དར་ནས་གནམ་རི་སྲོང་བཙན་གྱི་བར་དུ་གོང་འཕེལ་
བྱུང་བ་ཡིན་ལ། གནམ་རི་སྲོང་བཙན་གྱི་དུས་སུ་རྒྱ་ནག་ནས་
ཡར་དར་བ་དང། ཕྱི་དར་ནི་རྒྱལ་བོ་ཁྲི་སྲོང་ལྡེའུ་བཙན་གྱི་དུས་
སུ་རྒྱ་གར་ནས་དར་བ་ཡིན། དང་བོ་སྔ་དར་ནི་བོད་རང་གི་
དམངས་ཁྲོད་ནས་རིམ་གྱིས་གཅིག་ཤེས་གཉིས་ཤེས་ཀྱི་ཚུལ་དུ་བྱུང་
ཞིང། རིམ་གྱིས་གོང་འཕེལ་བྱུང་སྟེ། རྒྱལ་བོ་ལྷ་ཐོ་ཐོ་རིའི་དུས་
སུ་སྨན་པ་མཁས་པ་བི་བྱེད་དགའ་བྱེད་སོགས་བྱུང། བི་བྱེད་
དགའ་བྱེད་ཀྱི་བུ་དུང་གི་ཐོར་ཅོག་ནི་སྨན་པ་གྲགས་ཅན་དུ་གྱུར་
ཏེ། བོད་རྒྱལ་གྱི་བླ་སྨན་པར་གྱུར་པ་སོགས་སྨན་པ་མཁས་པ་མང་
དུ་བྱུང་སྣང་མོད། འོན་ཀྱང་དེ་དུས་བོད་ལ་ཡི་གེ་མེད་སྟབས་
ངག་རྒྱུད་ཁོ་ནས་དར་བ་ཡིན། དཔེར་ན་ཕྱུགས་ཀྱི་སྨན་དཔྱད་

[614]
ལ། དར་བའི་ལོ་ཚིགས་ཇི་བཞིན་བརྗོད་དུ་མེད་ཀྱང། ལོ་
ཉིས་སྟོང་ཡར་མར་སོང་ཡོད་པར་མངོན། བར་དར་ནི་གཙོ་ཆེར་
རྒྱ་ནག་ནས་དར་བ་ཡིན་ལ། བོད་རྒྱལ་གནམ་རི་སྲོང་བཙན་དུས་
སུ་རྒྱ་ནག་གི་ཐང་གི་རྒྱལ་རབས་ཀྱི་རྒྱལ་བོ་ཐོག་མའི་དུས་ཡིན་
སྤྱི་ལོ་དྲུག་བརྒྱ་དང་ཉི་ཤུ་ཡར་མར་ཡིན་ལ། དེའི་སྐབས་སུ་རྒྱ་
བོད་ཀྱི་རྒྱལ་བོ་གཉིས་ཀྱི་བར་དུ་འབྲེལ་བ་བཟང་བོ་བཙུགས། རྒྱ་
ནག་ནས་སྨན་རྩིས་ཀྱི་རིག་པ་སོགས་བོད་ལ་དར། སྨན་རྫས་མང་
བོ་རྒྱ་ནག་ནས་དྲངས། བོད་རང་གི་སྔར་གྱི་སྨན་རིག་དང། རྒྱའི་
སྨན་རིག་འདྲེས་ཏེ་ལྷག་པར་དར་བར་གྱུར་མོད། དེའི་སྐབས་སུ་
བོད་ལ་ཡི་གེ་མེད་གཤིས་ངག་རྒྱུད་དང་ཁ་ཤས་ཀྱིས་རྒྱ་ཡིག་ཐོག་
ནས་ཡང་བསླབ་པར་མངོན། བར་དར་དེ་ནས་ད་ལྟའི་བར་ལོ་
སྟོང་དང་སུམ་བརྒྱ་དང་ཉི་ཤུ་སུམ་ཅུ་ཡར་མར་སོང། གནམ་རི་
སྲོང་བཙན་གྱི་བུ་སྲོང་བཙན་སྒམ་པོའི་དུས་ནས་བོད་ལ་ཡི་གེ་
བྱུང། གསུམ་པ་ཕྱི་དར་ནི། བོད་རྒྱལ་ཁྲི་སྲོང་ལྡེ་བཙན་སྤྱི་ལོ་
བདུན་བརྒྱ་དང་དགུ་བཅུ་གོ་གསུམ་ཙམ་ལྕགས་རྟ་ལོར་འཁྲུངས་
འདིའི་དུས་སུ་རྒྱ་གར་ནས་ཆོས་སྡེ་སྣོད་མང་བོ་བོད་སྐད་དུ་བསྒྱུར་
ཏེ། བསྟན་པ་དར་བ་མཛད་པ་དང་ཆབས་ཅིག་ཏུ་རིག་གནས་ཀྱི་
གཞུང་མང་བོ་བསྒྱུར་ནས་བོད་ལུགས་དང། རྒྱ་ནག་ལུགས། རྒྱ་

[615]
སྨན་དཔྱད་ཤིན་ཏུ་དར་རྒྱས་བྱུང། ཁྱད་པར་དུ་སྨན་པ་ཤིན་ཏུ་
མཁས་པ་གཡུ་ཐོག་པ་ཞེས་བྱ་བ་ཆུ་ཡོས་ ་ཙམ་  ལོར་སྟོད་
ལུང་སྐྱིད་སྒར་འཁྲུངས། དེ་ལ་ཕྱིས་སུ་གཡུ་ཐོག་རྙིང་མ་ཞེས་
གྲགས། རྒྱལ་བོ་ཁྲི་སྲོང་གི་བླ་སྨན་པ་མཛད། བོད་ལུགས་ཀྱི་
སྨན་རིག་གཞི་བྱས་ཏེ། རྒྱ་གར་ནག་གི་སྨན་རིག་གིས་ཁ་བསྐངས་
ནས་སྨན་གྱི་རྒྱུད་བཞི་ཞེས་པའི་སྨན་གཞུང་བཞི་བརྩམས། སྨན་
གཞུང་ཆུད་ཟོས་སུ་མི་འགྲོ་བའི་ཆེད་དུ། རྒྱུད་བཞི་བསམ་ཡས་
དབུ་རྩེར་གཏེར་དུ་སྦས། རང་ཉིད་ཀྱིས་སྨན་དཔྱད་དང། སློབ་
སྤེལ་གྱི་སྨན་རིག་ཤིན་ཏུ་དར་བར་བྱས་པ། རྒྱལ་བོ་ཁྲི་རལ་བ་
ཅན་གྱི་བར་དུ་ཡར་རྒྱས་བྱུང་མོད། ཆུ་བྱ་ ་  ལོར་རྒྱལ་
ངན་གླང་དར་མ་རྒྱལ་སར་འཁོད། རྒྱལ་བོ་འདིས་སྨན་རྩིས་སོགས་
རིག་གནས་ཐམས་ཅད་བསྣུབས་ནས་དཔེ་ཐམས་ཅད་མེར་
བསྲེགས་སྟབས་སྨན་ཡིག་སོགས་མེད་པར་གྱུར་པ་དང། སྨན་
དང་རིག་གནས་ཐམས་ཅད་ཉམས་པར་གྱུར་ནས་ལོ་དྲུག་ཅུ་བདུན་
ཅུ་ཞིག་བྱུང་མཚམས་སླར་དར་བའི་མགོ་བརྩམས་ཏེ། ལོ་ཆེན་
རིན་ཆེན་བཟང་བོས་རྒྱ་གར་ནས་མགོན་པོ་ཀླུ་སྒྲུབ། སློབ་དཔོན་
དཔའ་བོ། ཁ་ཆེ་ཟླ་བ་མངོན་དགའ་སོགས་ཀྱིས་མཛད་པའི་སྨན་
གཞུང་བསྒྱུར་བ་སོགས་རྒྱ་གར་གྱི་སྨན་གཞུང་འགའ་ཞིག་བོད་དུ་

[616] ཁྱད་པར་དུ་
གཏེར་སྟོན་གྲྭ་བ་མངོན་ཤེས་ཞེས་པའི་མཁས་པ་ཆེན་པོ་རབ་བྱུང་
དང་བོའི་ཆུ་བྱི་ ་  ལོ་ལ་གཡོ་རུ་གྲའི་སྐྱིད་ཅེས་པའི་ས་
ཆར་འཁྲུངས། མཁས་པ་ཆེན་པོ་དེས་དགུང་ལོ་ཉེར་བདུན་ཐོག་ས་
སྟག་ ་  ལོ་ལ་བསམ་ཡས་དབུ་རྩེའི་ཀ་བ་བུམ་པ་ཅན་ནས་
གསོ་རིག་རྒྱུད་བཞིའི་དཔེ་ཆ་གཏེར་ནས་བླངས། ཕྱིས་སུ་དགེ་
བཤེས་ཁུ་སྟོན་དར་མ་གྲགས་ལ་གནང་བ། གཡུ་ཐོག་ཡོན་ཏན་
མགོན་པོས་གསན། གཡུ་ཐོག་ཡོན་ཏན་མགོན་པོ་ནི་སྔོན་གྱི་སྨན་
པ་མཁས་པ་ཆེན་པོ་གཡུ་ཐོག་པའི་གདུང་རྒྱུད་དུ་ཉང་སྟོད་རྒྱལ་
རྩེའི་ཕུ་སྒོ་བཞི་རེ་ཐང་ཞེས་བྱ་བའི་ཡུལ་དུ་འཁྲུངས། གཞོན་ནུ་
ནས་ཡོན་ཏན་ལ་སྦྱངས། དགུང་ལོ་བཅོ་བརྒྱད་ཐོག་རྒྱ་གར་དུ་
གཤེགས་ནས་ཆོས་དང་ཡོན་ཏན་མང་བོ་བསླབས། སྔ་ཕྱིར་རྒྱ་
གར་དུ་ལན་དྲུག་བྱོན་པ་དེ་ལ་གཡུ་ཐོག་གསར་མ་ཞེས་གྲགས་
འདི་བས་རྒྱུད་བཞི་ཆ་ལག་དང་བཅས་པ་ཁྱབ་སྤེལ་གནང་བས་
འདི་ནས་བཟུང་སྨན་རིག་སླར་ཡང་དར་རྒྱས་བྱུང། ཕྱིས་སུ་ཟུར་
མཁར་བ་དྷརྨ་སྭ་མིའམ་མཉམ་ཉིད་རྡོ་རྗེ་ཁུ་དབོན་དང་བྱང་བདག་
རྣམ་རྒྱལ་གྲགས་ཏེ། བྱང་ཟུར་གྱི་མཁས་པ་རྣམ་གཉིས་ཀྱི་རྒྱུད་
བཞི་དང་ཆ་ལག་བརྒྱད་ཀྱི་འགྲེལ་བ་ཅི་རིགས་མཛད་པ་སོགས་
མཁས་པ་དུ་མས་རྒྱུད་འགྲེལ་དང་སྨན་གཞུང་དུ་མ་མཛད་འདུག་

[617] གཞན་རྒྱལ་དབང་ལྔ་བའི་སྐུ་ཚེའི་མཇུག་ཙམ་དུ་སྡེ་སྲིད་
སངས་རྒྱས་རྒྱ་མཚོས་སྨན་གྱི་རྒྱུད་བཞིའི་འགྲེལ་བ་བཻ་སྔོན་དང་
མན་ངག་ལྷན་ཐབས་སོགས་མཛད་པ་དང། དར་མོ་སྨན་རམས་
པས་གསང་བ་མན་ངག་བཀའ་རྒྱ་མ་ཞེས་གྲགས་པ་སོགས་མཛད་
པ་ཡོད་ཟེར། དེའི་ཕྱིས་སུ་དེའི་དམར་དགེ་བཤེས་ཀྱིས་སྨན་ཡིག་
ཤེལ་གོང་ཤེལ་ཕྲེང་མཛད་པ་དང། རྔ་རྒོད་ནམ་སེང་གིས་ནད་
བརྟག་ཐབས་དང། གཙོས་ཨ་བརྟན་གྱིས་སྡེབ་སྦྱོར་གྱི་གཞུང་
སོགས་མཁས་པ་སོ་སོས་མན་ངག་སྡེབ་སྦྱོར་གྱི་སྨན་གཞུང་ཕྲན་བུ་
གསུངས་པ་མང་དུ་ཡོད་པ་དག་ལ་པར་དུ་འཁོད་མ་འཁོད་ཅི་
རིགས་ཡོད་པར་སྣང། དུས་ཕྱིས་སུའང་ཀོང་སྤྲུལ་ཡོན་ཏན་རྒྱ་
མཚོ་དང་འཇུ་མི་ཕམ་གྱི་སྨན་གཞུང་ཁ་ཤས་ཡོད་པ་པར་ཡང་ཡོད་
ཟེར། རྒྱལ་དབང་བདུན་པ་བསྐལ་བཟང་རྒྱ་མཚོའི་དུས་ཙམ་
དུ་སྐུ་འབུམ་བྱམས་པ་གླིང་དུ་སྨན་པ་གྲྭ་ཚང་བཙུགས་པ་དང་
མན་ཇུ་གོང་མ་ཆེན་ལུང་གི་དུས་སུ་རྒྱལ་བོ་དང་ལྕང་སྐྱ་རོལ་བའི་
རྡོ་རྗེ་ཟུང་འབྲེལ་གྱིས། པེ་ཅིན་གཡུང་ཧྭ་གུང་དུ་སྨན་པ་གྲྭ་ཚང་
བཙུགས། ཀུན་མཁྱེན་འཇམ་དབྱངས་བཞད་པ་སྐུ་ཕྲེང་གཉིས་པ་
འཇིགས་མེད་དབང་བོ་དགུང་ལོ་ང་བདུན་ཐོག་ཤིང་འབྲུག་ལོ་
 ་  ལ་བླ་བྲང་བཀྲ་ཤིས་འཁྱིལ་དུ་སྨན་པ་གྲྭ་ཚང་བཙུགས་
རྒྱལ་དབང་བཅུ་གསུམ་པ་ཐུབ་བསྟན་རྒྱ་མཚོས་སྤྱི་ལོ་་ལ་

[618] གཞན་ཡང་རྭ་རྒྱ་སོགས་དགོན་
པ་འགའ་རེ་ལའང་སྨན་པ་གྲྭ་ཚང་ཡོད་པར་སྣང། བོད་ཀྱི་
སྨན་རིག་བོད་ཡུལ་ཙམ་མ་ཟད་སོག་ཡུལ་དུ་ཡང་ཆེས་དར་ཏེ་
ཨུ་རུ་སིའི་ཁོངས་སུ་གཏོགས་པའི་པུ་རད་ཅེས་པའི་སོག་ཡུལ་
དང། ཧལ་ཧ་སྟེ་མོང་གོལ་རྒྱལ་ཁབ་དང། རང་རྒྱལ་
གྱི་ནང་སོག་རང་སྐྱོང་ལྗོངས་སོགས་ཡུལ་ཀུན་ཏུ་བོད་ཀྱི་སྨན་རིག་
ད་ལྟའི་བར་དུ་དར་ནས་ཡོད་དོ། །དེ་ལྟར་བོད་ཀྱི་གསོ་རིག་ནི་
གནའ་དུས་སྔ་ཕྱི་བར་གསུམ་གྱི་བརྒྱུད་པ་གཅིག་འདྲེས་སུ་དར་
ནས། གླང་དར་གྱི་དུས་སུ་ནུབ་པ། སླར་ཡང་མཁས་པ་དུ་མའི་
འབད་རྩོལ་ལ་བརྟེན་ནས་བོད་ཡུལ་ནས་བཟུང་སྟེ་སོག་ཡུལ་ཚུན་
ཆད་དུ་དར་རྒྱས་ཙམ་བྱུང་ནའང། ལོག་སྤྱོད་དབང་བསྒྱུར་གྲལ་
རིམ་གྱི་ལམ་ལུགས་ངན་པའི་འོག་ནས་རྒྱ་ཆེའི་དམངས་ཁྲོད་དུ་རྒྱ་
ཁྱབ་ཏུ་འཕེལ་མ་ནུས་ཏེ། ཡུལ་ཚོ་རེར་སྨན་པ་གཅིག་རེ་གཉིས་
རེ་ལས་མེད་པ་དང། གཏན་ནས་མེད་ས་ཡང་མང་བོ་ཡོད་ལ་
ཡོད་པ་དག་ཀྱང་སྨན་པ་རང་ཉིད་ལ་འབྱོར་བ་རྒྱ་ཆེན་པོ་མེད་པ་
དང། ཁེར་རྐྱང་དུ་གྱུར་གཤིས་སྨན་དཔེ་མང་བོ་ཉོ་མི་ཐུབ་པ་
དང་སྨན་ཉོ་བསྡུ་ཤིན་ཏུ་དཀའ་བ་དང། རྒྱ་གར་ནག་སོགས་ཡུལ་
གཞན་ནས་འདྲེན་དགོས་པ་དག་ཀྱང་ལག་ཏུ་འབྱོར་དཀའ་ཞིང་
འབྱོར་ནའང་ཉུང་ཟད་རེ་ལས་ཉོ་མི་ནུས་ཤིང། སྨན་སྡེབ་ཚེ་ཡང་

[619] དཀོན་པ་དག་ཉུང་ཤས་རེ་ལས་བསྲེ་
མི་ནུས་ཤིང། སྐབས་འགར་གཏན་ནས་མེད་པར་ཚབ་ཙམ་རེ་
བསྲེ་བ་དང། སྐབས་འགར་ཚབ་ཡང་མེད་པར་སྡེབ་སྦྱོར་ཁ་མ་
ཚང་བའི་སྨན་སྦྱིན་པ་ལ་བརྟེན་ནས་ནད་པ་ལ་ཕན་ཐོགས་ཡང་
ཆེས་ཞན་པ་དང། སྨན་པ་ཕལ་ཆེར་ཁེར་རྐྱང་དུ་གནས་གཤིས་
རིལ་བུ། ལྡེ་གུ། ཁཎྜ། ཐང། སྨན་མར་སོགས་གཞུང་ནས་
བཤད་པའི་སྨན་སྣ་ཚོགས་སྦྱོར་བའི་ནུས་པ་ཞན་ཞིང་ཡོ་བྱད་ཀྱང་
ཆ་མི་ཚང་བ་དང་རྩོལ་བའང་ཞན་གཤིས་སྨན་གྱི་ཕན་པ་ཆུང་
སྟབས། རྒྱ་ཆེའི་མི་དམངས་ལའང་ཡིད་ཆེས་ཆེན་པོ་མེད་པར་
གྱུར། བཅིངས་འགྲོལ་རྗེས་སུ། ཏང་ཀྲུང་དབྱང་དང་མའོ་ཀྲུའུ་
ཞི་མཆོག་གི་ལུགས་རྙིང་སྨན་པའི་སྲིད་ཇུས་ཀྱི་འོད་ཟེར་འཕྲོས་འོག་
བོད་རིགས་དམངས་ཁྲོད་ཀྱི་སྨན་པ་རྣམས་རང་ཉིད་བསྒྱུར་བཀོད་
ཀྱིས་མི་དམངས་དང་སྤྱི་ཚོགས་རིང་ལུགས་ཀྱི་ཞབས་འདེགས་པར་
གྱུར། རིམ་པ་སོ་སོའི་སྲིད་གཞུང་གི་འགོ་ཁྲིད་འོག་སྨན་པ་རྣམས་
རྩ་འཛུགས་དང། སློབ་གསོ་རོགས་རམ་ལ་བརྟེན་ནས་སྨན་པ་
རྣམས་ཀྱི་གོ་རྟོགས་དང་བརྩོན་སེམས་ཆེས་མཐོན་པོར་གྱུར། སྲིད་
གཞུང་གིས་སྨན་ཁང་དང་འཕྲོད་བསྟེན་པ་སོགས་སུ་བོད་རིགས་ཀྱི་
སྨན་པ་རྩ་འཛུགས་བྱས་ཏེ་སྨན་ཉོ་བསྡུ་དང་སྐྱེལ་འདྲེན་རོགས་
རམ་གནང་བ་དང། སྐབས་སྐབས་སུ་ཚོགས་འདུ་བསྡུ་བ་སོགས་

[620]
གྱུར། སྔར་སྨན་པ་དག་གིས་མན་ངག་གསང་ནས་རང་ཁོ་ན་ལ་
རྙེད་བཀུར་དང་གྲགས་སྙན་འབྱུང་ཐབས་བྱེད་པ་དང། ད་སྐབས་
ཕན་ཚུན་གྲོས་བསྡུར་དང། ཉམས་མྱོང་བརྗེ་རེས་བྱས་ཏེ། སྔར་
ཐག་མ་ཆོད་པ་དུ་མ་གསར་དུ་ཐག་ཆོད་པ་དཔེར་ན་ཁྱི་སྨྱོན་ལ་
ཁག་འཁྱག་པའི་ཉམས་མྱོང་རྙེད་པ་དང། སྔོན་སྨན་པ་གཅིག་གི་
སྨན་རྒྱབ་ཁུག་གང་གིས་ལོ་གཅིག་གཉིས་ལ་འདང་བ་དང། དེང་
དུས་མཛོད་དགེ་རྫོང་གི་སྨན་ཁང་གཅིག་པུ་ལའང་ལོ་རེ་སྨན་རྒྱ་མ་
བརྒྱ་སྟོང་མང་བོ་འདྲེན་དགོས་པ། སྔར་སྨན་པ་གཅིག་གིས་ཉིན་
ཁ་ཤས་ཀྱི་ནང་དུ་མི་རེ་གཉིས་ལ་བལྟ་བ་དང། དེང་དུས་བོད་
ལུགས་སྨན་པ་གཅིག་གིས་ཉིན་རེར་མི་བརྒྱ་ཕྲག་བརྒལ་བ་ལ་བལྟ་
བ་དང། སྔར་གཏན་ནས་ལག་ཏུ་མ་འབྱོར་བའི་སྨན། དེང་
དུས་དམངས་བྱིངས་ལ་དབང་བའི་ལམ་ལུགས་ཁྱད་འཕགས་ཀྱི་
འོག་ནས་གང་དགོས་ལག་ཏུ་འབྱོར་བ་དང། སྨན་པ་རྣམས་ཀྱང་
བརྩོན་སེམས་འཕེལ་ཏེ། དཔེར་ན་ད་ལོ་མཛོད་དགེའི་སྨན་པ་
རྣམས་ཟུང་ཆུའི་ཤར་དུང་རིར་སོང་ནས་སྨན་བསྡུས་པས་སྔར་
གཏན་ནས་མ་རྙེད་པའི་སྨན་དཀོན་པ་མང་བོ་རྙེད་པ་སོགས་གོང་
འཕེལ་གྱི་རྣམ་འགྱུར་གསར་བ་ཐོན་ཏེ། བོད་ཀྱི་སྨན་རིག་འདི་
ཉིད་མེས་རྒྱལ་གྱི་སྨན་རིག་གྲུབ་ཆ་གལ་ཆེན་ཞིག་ཏུ་གྱུར་ཏེ་གོང་

[621] །བོད་ཀྱི་སྨན་རིག་བྱུང་ཚུལ་མདོར་
བསྡུས་འདི་ནི་་ལོའི་ཟླ་བ་་ནང་རྔ་བ་བོད་རིགས་རང་སྐྱོང་ཁུལ་གྱི་རྒྱ་ལུགས་བོད་
ལུགས་ཕྱི་ལུགས་སྨན་པ་རྣམས་ཀྱི་བཞུགས་མོལ་ཚོགས་འདུ་འཚོགས་སྐབས། བོད་ལུགས་
སྨན་པ་ངག་སྟོབས་བློ་རྒྱལ་སོགས་ཀྱིས་འདི་འདྲ་ཞིག་དགོས་ཞེས་བསྐུལ་ངོར། དམུ་དགེ་
བསམ་གཏན་ནས་གློ་བུར་དུ་བྲིས་པའོ། །བོད་ཀྱི་སྨན་རིག་བྱུང་ཚུལ་འདི་
ལ་གདུལ་བྱ་ཐུན་མོང་མ་ཡིན་པའི་དབང་དུ་བྱས་ནས་བཤད་ཚུལ་
མང་དུ་ཡོད་པ་གཞིར་བཞག་གདུལ་བྱ་ཐུན་མོང་གི་དབང་དུ་བྱས་
པའི་བཤད་ཚུལ་ཡང་དུ་མ་ཞིག་ཡོད་སྣང་སྟེ། དཔེར་ན་སྨན་གྱི་
རྒྱུད་བཞི་ཡང་རྒྱ་གར་ནས་འགྱུར་ཟེར་བ་དང། བོད་གཞུང་ཡིན་
ཟེར་བ་དང། རྒྱ་ནག་ནས་འགྱུར་ཟེར་བ་སོགས་ཡོད་ལ། རྒྱ་གར་
ནས་འགྱུར་ཟེར་བ་ལའང་བཤད་ཚུལ་མི་མཐུན་ཏེ། སྡེ་སྲིད་ཀྱི་བཻ་
སྔོན་དུ་མཁན་པོ་ཀྲི་ཎ་ཞེས་པའི་པཎ་ཌི་ཏ་དང། བོད་ཀྱི་ལོ་ཙཱ་
བ་བན་དེ་ཆོས་ཀྱི་ཤེས་རབ་ཀྱིས་བསྒྱུར་བ་སོགས་ཀྱི་དོན་རྒྱུད་བཞི་
ཡིན་ལ། ཞེས་གསུངས་པ་དང། ཀརྨ་ཡོན་ཏན་རྒྱ་མཚོའི་མངོན་
གྲྭའི་རྣམ་ཐར་དུ། རྒྱུད་བཞི་བཻ་རོས་བསྒྱུར་བ་བཤད་པ་དང། ཀློང་
རྡོལ་བླ་མ་རིན་པོ་ཆེས། རྒྱུད་བཞི་གཡུ་ཐོག་གོང་མའི་གསུང་ཡིན་
པར་བཤད་པ་སོགས་ཡོད་ལ། རང་རེའི་མཁས་པ་དུ་མས་རྒྱུད་ཀྱི་
བརྗོད་བྱ་རྗོད་བྱེད་དང་ཚིག་ཉམས་སོགས་ལ་དཔག་ན་རྒྱ་གཞུང་གི་
ཉམས་མེད་པར་བོད་གཞུང་གི་བཟོ་འདུག་གསུང་བ་སོགས་ཡོད་ལ་
གཡུ་ཐོག་གོང་མའི་གསུང་ཡིན་པའི་ཕྱོགས་དེ་བདེ་སྙམ་མོ། །



