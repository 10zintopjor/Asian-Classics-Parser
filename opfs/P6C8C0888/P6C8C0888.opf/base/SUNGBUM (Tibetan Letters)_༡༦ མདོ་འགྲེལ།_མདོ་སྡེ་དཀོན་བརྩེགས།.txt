
[001A]
ཅ་་༄༅། །འཕགས་པ་མདོ་སྡེ་དཀོན་བརྩེགས་ཀྱི་ཀར་ཆག་བརྗེད་བྱང་བཞུགས་སོ། །

[001B] །འཕགས་པ་དཀོན་མཆོག་བརྩེགས་པ་ཆེན་པོའི་ཆོས་ཀྱི་རྣམ་གྲངས་ལེའུ་སྟོང་ཕྲག་བརྒྱ་པ་ལ། ཐོག་མར། 
དང་པོ་ནི། སྡོམ་པ་གསུམ་བསྟན་པ་ཞེས་བྱ་བའི་ལེའུ་སྟེ། བམ་པོ་གསུམ་པ། ཤོག་གྲངས་ང་གཅིག་པ། དགེ་སློང་བྱང་སེམས་ཀྱི་སྤྱོད་པ་གཙོ་བོར་སྟོན་
ཅིང། མ་འོངས་འཆལ་བར་འགྱུར་བ་ལས་བརྩམས་ཏེ་མང་དུ་གསུངས་པར་སྣང་ལ། འཇིག་རྟེན་ང་དང་རྩོད་ཀྱི། ང་འཇིག་རྟེན་དང་མི་རྩོད་དོ། །ཞེས་པ་
དང། ཝ་ནི་བྲོས་ཏེ་ཕུག་ཏུ་གཞོལ། ཁུང་དུ་གཞོལ་བ་སོགས་དང། །ཅི་འདྲ་བ་ཡི་ལས་བྱས་པ། །རྣམ་པར་སྨིན་པའང་དེ་འདྲར་འགྱུར། །ཞེས་པའང་
འདིར་འདུག་ཅིང། བྱ་རྒོད་ཕུང་པོའི་རིར་བཞུགས་པ་ན་འོད་སྲུང་གིས་ཞུས་པའོ། ་གཉིས་པ་ནི། འཕགས་པ་སྒོ་མཐའ་ཡས་རྣམ་པར་སྦྱོང་

[002A] །བ་ཞེས་བྱ་བ། བམ་པོ་བཞི་པ། ཤོག་བརྒྱ་བཅུ་གསུམ་ན་རྫོགས་པ། བྱང་སེམས་ཀྱི་སྤྱོད་པ་སྤྱི་དང་གཙོ་བོར་སྟོང་ཉིད་ལས་བརྩམས་
ཏེ་བསྟན་པ། རྒྱལ་ཁབ་འོང་མའི་ཚལ་བྱ་ཀ་ལན་ང་ཀའི་གནས་སུ། བྱང་སེམས་བཀོད་པ་མཐའ་ཡས་ཀྱིས་ཞུས་པའོ། ་གསུམ་པ་ནི། འཕགས་
པ་དེ་བཞིན་གཤེགས་པའི་གསང་བ་བསམ་གྱིས་མི་ཁྱབ་པ་བསྟན་པ་ཞེས་བྱ་བ། བམ་པོ་བཅུ་པ། ཤོག་གཉིས་བརྒྱ་སོགས་ཉིས་ལ་རྫོགས་པ། ལེའུ་ཉེར་
ལྔ་པ་སྟེ། བྱ་རྒོད་ཕུང་པོའི་རིར་བཞུགས་པ་ན། བྱང་སེམས་ཞི་བའི་བློ་གྲོས་ཀྱིས་བསྐུལ་ནས་ཕྱག་རྡོར་གྱིས་གསུངས་པ། སྟོན་པའི་སྐུ་ཚེ་སྔོན་མ་བརྒྱ་
བྱིན་མིག་བཟང་གིས་སྲོག་ཆགས་དེས་ཞེས་པར་སྤྲུལ་ནས་རང་གི་ཤས་སེམས་ཅན་མང་པོ་ནང་ལས་ཐར་པར་བྱས་པ། དེས་པའི་ལེའུ། ཤཱ་རིའི་བུས་

[002B] སྟོན་པས་བྲམ་ཟེ་སྡོ་སངས་ཞེས་བར་གྱུར་ཏེ་ནྱ་གྲོ་དཧའི་འདབ་གྲངས་མཁྱེན་པའི་ལོ་རྒྱུས་བསྟན་པ་སོགས་དག་གི་གསང་བའི་ལེའུ། བྱང་སེམས་ཀྱི་སེམས་ཀྱི་གསང་བའི་ལེའུ། སྤྲིན་
ལྡན་གྱི་འཇིག་རྟེན་ནས་བདེ་གཤེགས་སྤྲིན་དབྱངས་རྒྱལ་པོའི་དྲུང་ནས་བྱང་སེམས་སྒྲ་དབྱངས་བསྒྲགས་པ་ཞེས་བྱ་བ་འོངས་པའི་ལེའུ། ཡུལ་འཁོར་སྲུང་གི་སྔོན་བྱུང་གི་ལེའུ། བྱང་ཆུབ་ཀྱི་ལམ་གྱི་ལེའུ། བྱང་སེམས་
ཤུགས་འཆད་གིས་སྟོན་པའི་སྐུ་ཚད་འཇལ་བ་སོགས་དེ་བཞིན་གཤེགས་པའི་སྐུའི་གསང་བའི་ལེའུ། མོའུ་གལ་གྱི་བུས་སྟོན་པའི་གསུང་ཚད་འཇལ་བ་དང་གསུང་ཡན་ལག་རེ་བཞི་བསྟན་པ་སོགས་དེ་བའི་གསུང་གི་གསང་
བའི་ལེའུ། ཐུགས་ཀྱི་གསང་བའི་ལེའུ། ལག་ན་རྡོ་རྗེའི་ཡོན་ཏན་བརྗོད་པའི་ལེའུ། དཀའ་བ་སྤྱད་པའི་ལེའུ། བྱང་ཆུབ་སྙིང་པོར་བཞུད་པའི་ལེའུ། བདུད་བཏུལ་བའི་ལེའུ། ཆོས་འཁོར་བསྐོར་བའི་ལེའུ་
དམིགས་པའི་ལེའུ། ཕྱག་རྡོར་ལུང་བསྟན་པའི་ལེའུ། གཉིས་སུ་མེད་པ་བརྗོད་པའི་ལེའུ། སྟོན་པས་ལྕང་ལོ་ཅན་དུ་གཤེགས་ནས་བཤོས་གསོལ་བའི་ལེའུ། སྟོན་པས་ཕྱག་རྡོར་སོགས་ལ་ཆོས་གསུངས་པ་
འཇིག་རྟེན་སྐྱོང་བའི་ལེའུ། རྡོ་རྗེའི་ཞུས་ལན་འགའ་དང། སྟོན་པས་སླར་བྱ་རྒོད་ཕུང་པོའི་རིར་བྱོན་པ་བཞུད་པ་དང་བྱོན་པའི་ལེའུ། མ་སྐྱེས་དགྲ་ཞུས་པ་ཕྱག་རྡོར་གྱི་རྣམ་ཐར་སངས་རྒྱས་རྣམ་པར་ཞི་

[003A]༄༅། །སྤྱོད་ཀྱི་དུས་སུ་ཕྱག་རྡོར་གྱིས་བྱང་སེམས་དཔའ་སྟོབས་བྱ་བར་གྱུར་པ་བསྟན་པ་དཔའ་སྟོབས་ཀྱི་ལེའུ། མ་སྐྱེས་དགྲས་ཞུས་པ་ལུང་བསྟན་པའི་ལེའུ་སྟེ་ཕྱག་རྡོར་གྱི་རྡོ་རྗེ་གཞན་གྱིས་བསྒུལ་མ་
ནུས་པ་སོགས་སོ། །སྟོད་ཉིད་བསྟན་པ། ཤར་ཕྱོགས་མངོན་དགའ་ནས་འོངས་པའི་ལྷའི་བུ་རྒྱལ་པོ་བཟང་གིས་ཞུས་པའི་ལེའུ། གཟུངས་ཀྱི་ཡོན་ཏན་གྱི་བསྔགས་པའི་དཔེ་དགོད་པ་མི་ཟད་པའི་ལེའུ། དམ་པའི་
ཆོས་ཡོངས་སུ་གཏང་པའི་ལེའུ་སྟེ་ཉེར་ལྔའོ། ་སྔོན་བསྐལ་པ་དཔག་མེད་ཀྱི་སྔ་རོལ་དུ་རྣམ་པར་བརྒྱན་པ་ཞེས་པའི་འཇིག་རྟེན་ན་སངས་རྒྱས་ཡོན་ཏན་མཐའ་ཡས་རིན་ཆེན་སྣ་ཚོགས་བཀོད་པའི་རྒྱལ་པོ་
ཞེས་བྱ་བ་བྱུང་ངོ། །དེའི་ཚེ་འཁོར་ལོས་བསྒྱུར་རྒྱལ་ཡུལ་འཁོར་སྲུང་སྲས་སྟོང་དང། བཙུན་མོའི་འཁོར་བདུན་འབུམ་ཡོད་པ་དེས། སངས་རྒྱས་དགེ་འདུན་བཅས་པ་ལ་ལོ་བྱེ་བར་བསྙེན་བཀུར་བྱས། ཆོས་
ཉན་ཅིང་བསྒོམས་པས་རྒྱལ་པོ་སྲས་རྣམས་བཅས་མངོན་ཤེས་ཐོབ། ཕྱིས་རྒྱལ་པོའི་བཙུན་མོ་མ་སྨད་པ་དང་དཔེ་མེད་མ་ཞེས་པ་གཉིས་ཀྱི་པང་བར་བུ་གཉིས་བརྫུས་ཏེ་སྐྱེས་པ་ཆོས་སེམས་པ་དང་ཆོས་ཀྱི་བློ་གྲོས་ཞེས་
བར་བཏགས། ཕྱིས་ཞིག་ན་རྒྱལ་པོས་བུ་རྣམས་གང་གི་ཆོ་འཚང་རྒྱ་བ་སོགས་བརྟག་པའི་ཕྱིར་བུ་རྣམས་ཀྱི་མིད་ཡིག་གསེར་གྱི་བུམ་པར་བཅུག་སྟེ་ཞག་བདུན་སྒྲུབ་པ་བྱས་ཏེ་རེ་རེ་ནས་ཕྱུད་བས། ཐོག་མར་བུ་ཐུ་བོ་

[003B] དེ་ནི་འཁོར་བ་འཇིག་དེ་བཞིན་དུ་གཉིས་པ་རྣམ་རྒྱལ་དེས་ནི་གསེར་ཐུབ། གསུམ་པ་དབང་པོ་ཞི་བ་ནི་འོང་སྲུང། བཞི་པ་དོན་ཐམས་ཅད་གྲུབ་པ་ནི་བདག་ཅག་གི་སྟོན་པ། ལྔ་པ་སྐ་
དགས་ཅན་ནི་བྱམས་པ། དེ་བཞིན་དུ། མེང་གེ་ཏོག་མེ་ཏོག་དམ་པ། མེ་ཏོག་བཅུ་པ་སྐར་མ་རྣམ་རྒྱལ། བཅུ་གཅིག་པ་དྲི་མེད་འོད་ནི་སྤྱན་ལེགས་ཏེ། དེ་ནས་གཞན་ཐམས་ཅད་དང། དེ་ནས་
སྟོང་གི་ཐ་མ་སྔར་གྱི་བུ་ཐམས་ཅད་ཀྱི་མཛད་པ་རྫོགས་པར་སྨོན་ལམ་བཏབ་པ་ཞེས་བྱ་བ་བྱུང་བར་ཤེས་སོ། །དེ་ནས་བུ་གཞན་རྣམས་ཀྱིས་དྲིས་པར། ཆོས་སེམས་བས། དེ་ཐམས་ཅད་ཀྱི་ལག་ན་རྡོ་རྗེར་
གྱུར་ཏེ། དེ་དག་གི་ཆོས་ཐམས་ཅད་ཉན་མོས་རྟོགས་པར་སྨོན་ལམ་བཏབ་པ་སྟེ། ཕྱག་རྡོར་འདི་ཡིན་ལ། ཆོས་ཀྱི་བློ་གྲོས་ནི་ཐམས་ཅད་ལ་ཆོས་འཁོར་བསྐོར་བར་བསྐུལ་བ་པོར་སྨོན་ལམ་བཏབ་པ་སྟེ་
ཚངས་པ་གཙུག་ཕུང་ཅན་ནོ། །འདི་ནི་གསང་བ་བསམ་གྱིས་མི་ཁྱབ་པའི་མདོའི་ཡུལ་འཁོར་སྲུང་གི་ལེའུ་ལས་བསྡུས་ཏེ་བྲིས། ་སྟོན་པས་དྲང་སྲོད་ལྷུང་བ་རི་དྭགས་ཀྱི་ནགས་སུ་བཞུགས་པ་ན། ཤར་
ཕྱོགས་དགྲ་འདུལ་ཞེས་བའི་འཇིག་རྟེན་གྱི་བདེ་ག་ཤེགས་ཙམ་པ་ཀའི་མདོག་ཅེས་པའི་སངས་རྒྱས་ཀྱི་དྲུང་ནས་འོངས་པའི་བྱང་སེམས་ཤུགས་འཆང་ཞེས་བྱ་བས། སྟོན་པའི་སྐུ་ཚད་འཇལ་བའི་ཕྱིར་སྟེང་ཕྱོགས་སུ་

[004A]༄༅། །སངས་རྒྱས་ཀྱི་ཞིང་གང་གའི་ཀླུང་བྱེ་བ་ཕྲག་བརྒྱའི་བྱེ་མ་སྙེད་འདས་ཏེ་པང་མ་ཅན་ཞེས་པའི་འཇིག་རྟེན་དུ་པང་མའི་དཔལ་གྱི་རྒྱལ་པོའི་སྙིང་པོ་ཞེས་པའི་སངས་རྒྱས་ཀྱི་དྲུང་དུ་ཕྱིན་ཀྱང་སྐུ་ཚད་མ་
རྟོགས་ཏེ། སངས་རྒྱས་དེ་ལ་ཞུས་པ་ན། དེས་ཁྱོད་རྫུ་འཕྲུལ་འདི་ཙམ་གྱིས་བསྐལ་པ་གང་གའི་ཀླུང་གི་བྱེ་མ་སྙེད་གྱི་བར་བགྲོང་ཀྱང་རྟོགས་མི་ནུས་པར་གསུངས་པས་ལོག་སྟེ་སྟོན་པའི་དྲུང་དུ་བྱོན་ནས་ཞུས་ཏེ་ཕྱག་
འཚལ་བར་གསུངས། །ཡང་མདོ་འདིར་ཕྱག་རྡོར་གྱིས་རྒྱལ་བ་རྡོ་རྗེ་རྣམ་གནོན་ཞེས་པའི་སངས་རྒྱས་སུ་འགྱུར་བ་དང་དེའི་རྣམ་ཐར་གསུངས། རྣམ་གནོན་གྱི་བསྟོད་པ་རྗེའི་གསུང་འབུམ་ཐོར་བུར་ཡོད། ཕྱག་
དོར་གྱི་སྲས་ཀྱི་ཐུ་བོ་རྡོ་རྗེའི་སྡེ། གཉིས་པ་ལག་བཟང་ཞེས་ཀྱང་འབྱུང་ངོ། ་བཞི་པ་ནི། འཕགས་པ་རྨི་ལམ་བསྟན་པ་ཞེས་བྱ་བའི་མདོ། བམ་པོ་གསུམ་པ། ཤོག་ཉིས་བརྒྱ་བདུན་བཅུ་
ལ་རྫོགས་པ། སར་གནས་སེམས་དཔའ་རྣམས་ཀྱི་རྨི་ལྟས་མང་པོ་བསྟན་པ། བྱ་རྒོད་ཕུང་པོའི་རིར་བཞུགས་པ་ན་བྱང་སེམས་རྡོ་རྗེས་རབ་འཇོམས་ཀྱིས་ཞུས་པའོ། ་ལྔ་པ་ནི། འོད་དཔག་མེད་ཀྱི་ཞིང་
བཀོད་ཀྱི་མདོ། བམ་གསུམ་པ། ཤོག་སུམ་བརྒྱ་བརྒྱད་ན་རྫོགས་པ། བྱ་རྒོད་ཕུང་པོའི་རིར་བཞུགས་པ་ན་ཀུན་དགའ་བོས་ཞུས་པའོ། །པོ་ཏི་དང་པོ་རྫོགས་སོ།། ་། མི་

[004B] བམ་ལྔ་པ། ཤོག་བརྒྱད་ཅུ་པ། བྱ་རྒོད་ཕུང་པོའི་རིར་བཞུགས་པ་ན་ཤཱ་རིའི་བུས་ཞུས་པའོ། ་བདུན་པ་ནི། གོ་ཆའི་བཀོད་པ་བསྟན་པའི་མངོ། འོད་མའི་ཚལ་དུ་
བཞུགས་པ་ན་བྱང་སེམས་བློ་གྲོས་མཐའ་ཡས་སོགས་གྱིས་ཞུས་པ། བྱང་སེམས་རྣམས་བདེན་མེད་ཀྱི་གོ་ཆ་བགོ་བ་ལས་བརྩམས་ཏེ་མང་དུ་གསུངས་ཤིང། བམ་ལྔ། བརྒྱད་བརྒྱད་ན་རྫོགས། ་བརྒྱད་པ་ནི་
ཆོས་ཀྱི་དབྱིངས་ཀྱི་རང་བཞིན་དབྱེར་མེད་པར་བསྟན་པའི་མདོ། མཉན་ཡོད་ན་ལྷའི་བུ་རིན་ཆེན་མཆོག་གི་མོས་བ་བཞིན་བཅོམ་ལྡན་འདས་ཀྱིས་བསྐུལ་ནས་འཇམ་དཔལ་གྱིས་གསུངས་པ་སོགས་མང་སྟེ། སྟོང་ཉིད་
གཙོ་བོར་བསྟན་པ། བམ་གཉིས། བརྒྱ་གྱ་གསུམ་ན་རྫོགས། ་དགུ་པ་ནི། ཆོས་བཅུ་པའི་མདོ། བྱ་རྒོད་ཕུང་པོའི་རིར་བྱད་སེམས་དགེ་བ་དྲི་མེད་རྣམ་དག་རིན་ཆེན་ཟླ་འོད་རྒྱལ་པོས་ཞུས་པ་ལྟར་
གང་དང་ལྡན་ན་ཐེག་ཆེན་པར་འཇོག་རྒྱུའི་ཆོས་བཅུ་སོགས་གསུངས་པ་སྟེ། བམ་གཉིས། ཤུ་ལོ་ཀ་ལྔ་བརྒྱ་སུམ་བཅུ་ཡོད་པ། ཤོག་ཉིས་བརྒྱ་དྲུག་ན་རྫོགས། ་བཅུ་པ་ནི། ཀུན་ནས་སྒོའི་ལེའུ་
ཞེས་བྱ་བའི་མདོ། བྱ་རྒོད་ཕུང་པོའི་རིར། ཡོངས་སུ་དག་པ་དང་ལྡན་པའི་འཇིག་རྟེན་ན་བཞུགས་པ་མེ་ཏོག་ཀུན་དུ་རྒྱས་པ་ཞེས་པའི་སངས་རྒྱས་ཀྱི་དྲུང་ནས་འོངས་པའི་བྱང་སེམས་དྲི་མེད་སྙིང་པོའི་སྨོན་

[005A]༄༅། །པ་ལྟར། འཇམ་དཔལ་གྱིས་ཞུས་ནས་བཅོམ་ལྡན་འདས་ཀྱིས་གསུངས་པ་སྟེ། གཟུགས་ཏིང་ངེ་འཛིན་དུ་རྟོགས་བར་བྱ་བ་སོགས་ཏེ། གཟུགས་ནི་དབུ་བ་ལྟ་བུར་གསུངས། །དེ་ལ་སྙིང་པོ་མི་
རྙེད་དོ། །སྙིང་པོ་མེད་ཕྱིར་གཟུང་མེད་ཕྱིར། །དེས་ནི་ཏིང་ངེ་འཛིན་ཅེས་བསྟན། །སྒྲ་ནི། སྒྲ་ནི་བྲག་ཆ་ལྟ་བུ་སྟེ། །དེ་ལ་དངོས་པོ་ཡོད་མ་ཡིན། །ཐ་དད་དབྱེ་བ་མེད་ཤེས་ཤིང། །མཚན་ཉིད་མེད་པར་བྱེ་
བྲག་མེད། །མཚན་ཉིད་མེད་ཅིང་བྱུང་བ་མེད། །ཡ་མ་རླ་དང་འདུས་མ་བྱས། །བྲག་ཆ་ལྟ་བུར་ཤེས་བས་ན། །དེས་ནི་ཏིང་ངེ་འཛིན་ཅེས་བསྟན། །དྲི་ནི། ཇི་ལྟར་རྒྱ་མཚོའི་གཏིང་དག་ནི། །ནམ་ཡང་
ཅིས་ཀྱང་གང་མེད་ལྟར། །བསྐལ་པ་བྱེ་བར་བསྣམ་བྱས་ཀྱང། །སྣ་ནི་ཚིམ་པར་འགྱུར་བ་མེད། །སྣ་ཡི་རྣམ་རིག་གཟུང་མེད་དེ། །བསླུ་བའི་ཆོས་དེ་ཡོད་མ་ཡིན། །གལ་ཏེ་ཡང་དག་ཡིན་གྱུར་ན། །དེ་
ལས་མྱུར་དུ་ཚིམ་པར་འགྱུར། །གཟུང་བ་མེད་ཅིང་ཡང་དག་མིན། །སྣ་ཡང་ཡོད་མིན་གསོག་ཏུ་ཤེས། །གསོབ་དང་སྟོང་པར་ཤེས་པས་ན། །དེས་ནི་ཏིང་ངེ་འཛིན་ཅེས་བསྟན། །རོ་ནི། ལྕེ་ནི་ཚ་དང་
ཁ་བའང་མིན། །སྐྱུད་དང་ལན་ཚའང་མ་ཡིན་ཏེ། །ཅི་འདྲའི་རྐྱེན་དང་ལྡན་པ་ལས། །ལྕེ་ཡང་དེ་དང་འདྲ་བར་འགྱུར། །རོ་ཡི་གྱུ་ལས་བྱུང་བ་དང། །རྐྱེན་ལ་རག་ལས་ཤེས་རྒྱུར་ཅིང། །བསམ་གྱིས་མི་

[005B] །དེས་ནི་ཏིང་ངེ་འཛིན་ཅེས་བསྟན། །རེག་བྱ་ནི། རྣམ་རིག་ལས་བྱུང་རེག་བྱ་ནི། །ངོ་བོ་ཉིད་ཀྱིས་ཡོད་མ་ཡིན། །འཇམ་པ་དང་ནི་རྩུབ་པ་ཉིད། །རྐྱེན་རྣམས་ལས་ནི་བྱུང་བ་ཡིན། །རེག་
བྱ་གནས་པ་མེད་པ་སྟེ། །བདག་མེད་ཉེ་བར་གནས་པ་ཡིན། །ཚོགས་རྣམས་སྦྱོར་བར་ཤེས་པས་ན། །ངེས་ནི་ཏིང་ངེ་འཛིན་ཅེས་བསྟན། །བུད་མེད་ནི། འབྱུང་བ་ཆེན་པོ་བཞི་པོ་དག་དེ་ལ་བུར་མེད་ཡོད་
མིན་ཡང། །བྱིས་པ་རྣམས་ནི་རྨོངས་པའི་བློས། །འདོད་པའི་གསོག་ལ་སྤྱོད་པར་བྱེད། །སྒྱུ་མའི་བུད་མེད་མཚན་མེད་ཀྱང། །བུད་མེད་གཟུགས་སུ་སྣང་བ་ལ། །གང་དག་མུན་པས་བསྒྲིབས་པའི་མི། །
དེ་ལ་ཀུན་དུ་ཆགས་པ་སྐྱེད། །ཇི་ལྟར་སྒྱུ་མའི་བུད་མེད་ལ། །འདོད་ཆགས་ལྡན་པའི་སེམས་བསྐྱེད་ཀྱང། །དེ་ལ་བུད་མེད་ཡོད་མ་ཡིན། །བྱིན་ཅི་ལོག་གི་སེམས་ཀྱིས་ནི། །བསྐལ་པ་བྱེ་བ་གྲངས་མེད་དུ། །བློ་
གྲོས་ཆུང་རྣམས་འཁོར་བར་བྱེད། །དེ་ནས་དངོས་པོ་མེད་ཤེས་ན། །བུད་མེད་ཐམས་ཅད་མཚན་ཉིད་མེད། །ཏིང་འཛིན་ཞི་བ་བརྗོད་པ་ནི། །བུད་མེད་གཟུགས་ཀྱིས་རབ་ཏུ་བསྟན། །ཁྱེའུ་ནི། ལྗོན་པའི་མྱུ་གུ་
ཡོད་མིན་ན། །མེ་ཏོག་འབྱུང་བར་ག་ལ་འགྱུར། །མེ་ཏོག་ཡོད་པ་མ་ཡིན་ན། །འབྲས་བུ་ཐོབ་པའང་མེད་པ་ལྟར། །བུད་མེད་ཡོད་པ་མ་ཡིན་པས། །ཁྱེའུ་ཡང་དམིགས་པར་མི་འགྱུར་ཏེ། །བརྟགས་

[006A]༄༅། །པའི་དབང་དུ་སོང་རྣམས་ཀྱིས། །ཁྱེའུ་ཞེས་བྱ་བར་བརྟགས་པ་ཡིན། །བུད་མེད་སྐྱེ་བ་མེད་ཤེས་ན། །ཁྱེའུ་ཡང་འབྱུང་བ་ཡོད་མིན་ཏེ། །དངོས་པོ་ཐམས་ཅད་མེད་རྟོགས་པས། །དེས་ན་
ཁྱེའུ་ནི་ཏིང་འཛིན་བསྟན། །ཞེས་སོགས་རྣམ་གྲངས་དུ་མས་བསྟན་པ། བམ་གཉིས། ཤོག་ཉིས་བརྒྱ་བཅོ་བརྒྱད་ན་རྫོགས། ་བཅུ་གཅིག་པ་ནི། རཤྨ་ས་མན་ཏ་མུག་ཏོ་ནིར་དེ་ཤ་འོད་ཟེར་ཀུན་
དུ་བཀྱེ་བ་བསྟན་པའི་མདོ། བམ་ལྔ། རྒྱལ་ཁབ་བྱ་རྒོང་ཕུང་པོའི་རིར། བྱང་སེམས་ཟླ་འོད་གཞོན་ནུར་གྱུར་པས་ཞུས་པ། སངས་རྒྱས་ཀྱི་འོད་ཟེར་རྣམ་གྲངས་ཤིན་ཏུ་མང་པོ་རྒྱུ་དང་ཡོན་ཏན་བཅས་
བསྟན་ཅིང། ཟླ་འོད་ཀྱིས་སྨོན་ལམ་བཏབ་པ་དང། མ་འོངས་ལུང་བསྟན་དང་བཅས་པ། ཤོག་ཉིས་བརྒྱ་གྱ་གཅིག་ན་རྫོགས། ་འདིའི་སྨོན་ལམ་གྱི་གསུང་འགའ་ཟུར་དུ་བྲིས་ཡོད། མདོ་འདི་
ལས། སྐྱེས་བུ་བླུན་པོ་གང་ཡིན་པ། །རྩོང་པའི་སྨྲ་ལ་མོས་པས་ན། །རྩོད་སྨྲ་མེད་པའི་སྤྱོད་པ་ལ། །ནན་ཏན་སྒྲུབ་པ་ར་མི་ནུས་པས། །སྐྱེས་བུ་དེ་དག་རྣམས་ལ་ནི། །ཚུལ་བཞིན་སེམས་ནི་ཅི་ཡང་
མེད། །དེ་ལྟ་བས་ན་དེ་དག་ལ། །བསྙེན་བཀུར་མི་བྱ་བསྔགས་མི་བརྗོད། །སྐྱེས་བུ་བླུན་པོ་གང་ཡིན་པ། །ལེ་ལོ་སྙོམས་ལས་ལ་གནས་པས། །རྟག་ཏུ་ལུས་དང་ངག་ཡིད་ཀྱི། །མི་དགེའི་ལས་ནི་སྤྱོད་

[006B] །དེ་ལ་ཚུལ་ཁྲིམས་དག་པ་དང། །ཤེས་རབ་མང་ཐོས་ཅི་ཡང་མེད། །རྟག་ཏུ་འདོད་པའི་ཡུལ་སེམས་ཤིང། །འདུ་འཛི་དག་ལ་མོས་པར་བྱེད། །ཁྱོད་ཀྱིས་འདི་ལྟར་བླུན་པོ་དེ། །རིགས་དང་རུས་དང་
ལུས་ཀྱང་ནི། །དམན་པ་ཡིན་པར་རབ་ཏུ་ལྟོས། །ཞེས་དང། ཚུལ་ཁྲིམས་བསྔགས་པ་བརྗོད་བྱེད་ཀྱང། །ཚངས་པར་སྤྱོད་པ་སྒྲུབ་མི་བྱེད། །ཁ་ནས་ཆོས་ནི་སྟོན་བྱེད་ཀྱང། །ལུས་ཀྱིས་ཆོས་མིན་
སྤྱོད་པར་བྱེད། །རང་གིས་འདུལ་བ་སྟོན་བྱེད་ཀྱང། །རྟག་ཏུ་འདུལ་མིན་སྤྱོད་པར་བྱེད། །ཅེས་དང། འཚལ་བའི་ཚུལ་ཁྲིམས་ཅན་དག་གིས། །གོས་འདི་རབ་ཏུ་བགོས་གྱུར་ཀྱང། །ང་རྒྱལ་དག་
ནི་བག་མེད་པའི། །སེམས་ནི་རབ་ཏུ་འཕེལ་བར་བྱེད། །དད་པས་བྱིན་པ་ཅི་ཟོས་པ། །ཐུ་ལུམ་འབར་བ་མིང་དང་འདྲ། །ཞེས་དང། དེ་འདྲའི་གང་ཟག་བླུན་པོ་ནི། །འཁོར་མད་ནང་དུ་གནས་གྱུར་
ཀྱང། །དཔེར་ན་ཇི་ལྟར་ཝ་སྐྱེས་ངག་སེང་གེའི་ཁྱུར་ནི་ཞུགས་པ་བཞིན། །ཞེས་དང། རྙེད་པ་འདོད་པའི་རྒྱུ་ཡི་ཕྱིར། །དགོན་པ་དག་ན་གནས་བྱེད་ཀྱི། །མྱ་ངན་འདས་པའི་ཡང་དག་རྒྱུ། །
བསྒྲུབ་པའི་ཕྱིར་ནི་མ་ཡིན་ནོ། །རྨུགས་དང་གཉིད་ལ་རབ་ཏུ་དགའ། །ལུས་ནི་ཇི་ལྟར་བདེ་སྙམ་ནས། །རྟག་ཏུ་དེ་ལྟའི་དངོས་པོ་དག་བསྒྲུབ་པ་ལ་ནི་མོས་པར་བྱེད། །ཞེས་སོགས་
[007A]༄༅། །གསུངས། ་བཅུ་གཉིས་པ་ནི། པིཏྲ་ཀ་སྡེ་སྣོད། བྱང་ཆུབ་སེམས་དཔའི་སྡེ་སྣོད་ཅེས་བྱ་བའི་མདོ། བཅོམ་ལྡན་འདས་ཀྱིས་བྱ་རྒོད་ཕུང་པོའི་རི་ནས་རྒྱལ་ཁབ་ཏུ་འབྱོན་
པའི་ཤུལ་དུ་ཁྱིམ་བདག་བཟང་སྐྱོད་གིས་ཞུས་པ། ཁྱིམ་བདག་མང་པོས་བཅོམ་ལྡན་འདས་གང་གི་ཕྱིར་རབ་ཏུ་བྱུང་བའི་རྒྱུ་མཚན་སོགས་ཐོས་ནས་རབ་ཏུ་བྱུང་སྤྱི་དགྲ་བཅོམ་པར་གྱུར་པ། ཁྱིམ་བདག་གི་ལེའུ་
སྟེ། ཤོ་ལོ་ཀ་བདུན་བརྒྱ། བམ་གཉིས་ཡོད། སུམ་བརྒྱ་ཉེར་གཅིག་པར་པོ་ཏི་གཉིས་པ་རྫོགས་སོ།། ་།བྱང་སེམས་ཀྱི་སྡེ་སྣོད་འདིར། བཟང་སྐྱོད་གིས་བཅོམ་ལྡན་འདས་
ལ་ཞུས་པ་ན། ཁབ་ནས་ཁབ་མ་མཆིས་པར་རབ་ཏུ་བྱུང། ཞེས་པར་འདུག་ཡང། སྣང་བར་བྱེད་པ་རབ་ཏུ་དཀར་བའི་ཚེམས། །པད་མོའི་རྩ་བ་བ་ཞོ་ཆུ་སྐྱ་ར་འདྲ། །གསུངས། ཡང་
སྲིད་པ་མང་བའི་སེམས་ཅན་རྣམས། །འདི་ནས་འདི་ནི་ཀུན་དུ་ཚོལ། །རྙེད་བ་རྙེད་ནས་ང་ཡིར་འཛིན། །དེ་ལས་རྣམ་པར་ངེས་པར་འགྱུར། །བྱ་བ་འདི་དག་བྱའོ་ཞེས། །འདུན་པའི་འདོད་
ཆགས་རབ་ཏུ་འཕེལ། །འདུན་པའི་འདོད་ཆགས་འཕེལ་བས་ན། །ལྷག་པར་ཆགས་ཕྱིར་སེར་སྣང་འབྱུང། །སེར་སྣའི་ཉེས་པས་འཇིག་རྟེན་ན། །ཀུན་དུ་འཛིན་པ་བསྲུང་པར་འགྱུར། །ཡོངས་

[007B] །རྒྱུན་མི་འཆད་པར་འབྱུང་བར་འགྱུར། །བྱིས་བ་ཀུན་དུ་སྲུང་བའི་ཕྱིར། །དབྱིག་པ་དད་ནི་མཚོན་འདེབས་ཤིང། །སྡིག་པ་ཐམས་ཅད་བྱེད་པས་ན། །དེ་ལས་སྡུག་བསྔལ་འཕེལ་
བར་འགྱུར། །སྲིད་པའི་གཞི་ལས་སྡུག་བསྔལ་ཀུན། །ཤིན་ཏུ་འབྱུང་བར་མཐོང་བས་ན། །རྩ་བ་མེད་ཅིང་གནས་མེད་པའི། །བྱང་ཆུབ་དམ་པ་རྟོགས་པར་འདོད། །ཅེས་སོགས་མད་དུ་གསུངས་ལ་
ཡང། ཇི་ལྟར་གང་གའི་ཀླུང་གི་བྱེ་མ་དཔག་མེད་པ། །དེ་ལྟར་ཕྱོགས་བཅུའི་འཇིག་རྟེན་ཁམས་ཀྱི་རྩ་རྣམས་ནི། །དེ་དག་སྐྱེས་བུ་ལ་ལས་མེད་བསྲེག་ཐལ་བར་བྱས། །ལོ་ནི་བརྒྱ་སྟོང་དག་ཏུ་རྒྱ་མཚོར་
དཀྲུགས་བ་རྣམས། །དེ་འདྲའི་སྟོབས་བཅུ་ཡེ་ཤེས་མཆོག་མངའ་བས། །ཐལ་བ་བླངས་པ་འགྲོ་བ་དག་ལ་ལུད་བསྟན་པ། །ཞིང་རྣམས་རབ་འབྱམས་ངག་གི་ཤིང་རིགས་འདི། །ད་ཚིག་ཐལ་བ་འདི་
ཞེས་ཐམས་ཅད་མངོན་པར་ཤེས། །གསུངས་ཤིང། ཆུ་ཐིག་གཅིག་རྒྱ་མཚོར་བོར་ནས་ལོ་བརྒྱ་ལོན་པ་ན་སླད་ཆུ་གཞན་དང་མ་འདྲེས་པར་ལེན་ནུས་པར་ཡང་གསུངས་སོ།། ་།
བྱང་སྡེའི་བམ་བཞི་པ་ནས་བཟུང། སྤྱིར་བམ་ཉི་ཤུ། རྒྱལ་ཁབ་ཀྱི་འབྱུང་པོ་གནོད་སྦྱིན་ཅི་འཇིགས་ཀྱི་ལེའུ། བྱང་ཆུབ་སེམས་དཔའི་ཡོན་ཏན་བརྟག་པའི་ལེའུ། དེ་བཞིན་གཤེགས་པའི་ཡོན་ཏན་

[008A]༄༅། །བསམ་གྱིས་མི་ཁྱབ་པའི་ལེའུ་སྟེ། སེམས་བསྐྱེད་དང་སྡོམ་བསྲུང་མི་འཇིགས་བཞི་མ་འདྲེས་བཅོ་བརྒྱད་ཤིན་ཏུ་རྒྱས་པར་སྣང། ཚད་མེད་བཞིའི་ལེའུ་སྟེ། འདི་ཡང་རྒྱས་པར་འདུག་
སྦྱིན་པའི་ལེའུ། ཚུལ་ཁྲིམས་ཀྱི་ལེའུ། བཟོད་ལེ། བརྩོན་ལེ། བསམ་ལེ། ཤེར་ལེ་སྟེ། ལེའུ་བཅུ་གཅིག་པ། ཤོག་ཉིས་བརྒྱ་སོ་བཞི་ལ་རྫོགས། ་བྱང་ཆུབ་སེམས་དཔའི་སྡེ་སྣོད་ཀྱི་
མདོ་དེ་ཉིད་ལས། གཟུགས་འདི་དབུ་བའི་གོད་བུ་འདྲ་སྟེ་སྙིང་པོ་མེད། །ཚོད་བ་ཆུ་ཡི་ཆུ་བུར་མཚུངས་ཤིང་འདྲ་བར་སེམས། །འདུ་ཤེས་དཔྱིད་ཀྱི་དུས་ཀྱི་སྨིག་རྒྱུ་རྒྱུ་བ་འདྲ། །འདུ་བྱེད་རྣམས་ནི་
ཆ་སྐྱེས་ཤིག་དང་འདྲ་བར་བལྟ། །ཅི་ལྟར་གར་མཁན་ཚོན་ལ་སྒྱུ་མ་བསླབས་པ་རྣམས། །སྐད་ཅིག་གིས་ནི་གཟུགས་རྣམས་སྣ་ཚོགས་སྟོན་བྱེད་བ། །མི་བདེན་བྱེད་པ་དེ་དག་རྣམ་ཤེས་ཤེས་གྱུར་ནས། །
མཁས་པ་དེ་དག་ཐམས་ཅད་ཡང་ཡང་སྨོན་པ་མེད། །ལོངས་སྤྱོད་རྣམས་ནི་རི་གཟར་ཆུ་དང་མཚུངས་ཤིང་འདྲ། །གློག་དང་མཁའ་སྤྲིན་ཕུང་པོ་ལྟ་བུར་བྱུང་ནས་མེད། །ལོངས་སྤྱོད་འགྱུར་པ་གཞུ་དྲག་འཕངས་
པའི་མདའ་ལྟར་ཤེས། །མཁས་པ་རྣམས་ནི་ཀུན་དུ་ལོངས་སྤྱོད་སྨོན་པ་མེད། །ཅེས་དང། ཁྱི་བཀྲེས་པ་ཞིག་གིས་སྲང་གི་སྒོར་ཀེར་རུས་ཁྲག་གིས་འབགས་པ་ཞིག་རྙེད་ནས་ཁ་ཆུ་ཟགས་ཤིང་

[008B] སྐྱེ་བོ་མཐོ་ཞིང་བཟང་བ་ཞིག་དེ་ལོགས་སུ་འོད་བ་ཁྱི་དེས་མཐོང་ཞིང་བདག་གི་ཁ་ཟས་ཞིམ་པོ་འདི་འཕྲོག་གོ་སྙམ་ནས། ཤིན་ཏུ་ཟུགས་ཤིང་དྲག་ཏུ་ལྟ་ལ་མཆེ་བ་སྟོན་ཅིང་ཟ་བར་བྱེད་མོར་
འོན་ཀྱང་སྐྱེ་བོ་བཟང་པོ་དེས་རུས་པ་དེ་ལ་ཆགས་སེམས་ཅུང་ཟད་ཀྱང་མེད་དོ། །དེ་བཞིན་དུ་གཞན་གྱི་ཁྱིམ་ལ་སེར་སྣ་བྱེད་ཅིང། ཚངས་པར་སྤྱོད་པའི་རབ་བྱུང་གཞན་ལ་ངན་སྨྲ་བྱེད་པའི་རབ་བྱུང་ངག་ནི་
དཔེ་དོན་དུ་སྦྱར་ནས་གསུངས།    ༈    མདོ་འདིའི་གསུང་ཡིན་མིན་མ་ངེས་ཀྱང་འདིར་བྲི་བར་བྱའོ། །
དེ་ཡང། ཆོས་ཀྱི་རྗེས་སུ་མཐུན་པའི་ཆོས་ལ་ཞུགས་པ་ནི། གཟུགས་མི་རྟག་པར་བསྒོམས་ནས་གཟུགས་ཀྱི་འདོད་ཆགས་དང་བྲལ་བ་སོགས་བྱེད་ཀྱང་མྱང་འདས་མངོན་དུ་མི་བྱེད་དེ། དུག་སྤྱོད་པས་
དུག་སྐྱེད་པ་དང་བདག་གིར་བྱེད་པ་དང་ནོར་དུ་བྱེད་བ་དང་ཚོང་བར་བྱེད་ཀྱང་མི་ཟ་བ་བཞིན་དང། མིའི་ལས་མཁན་གྱིས་མེ་སྦོར་བ་དང་གསོ་བ་སོགས་བྱེད་ཀྱང་ལག་པས་མི་འཛིན་པ་བཞིན་ཡིན་པའི་ཕྱིར་ཏེ། གྲགས་
ཆེན་ཐབས་ལ་མཁས་པ་དང། །ཤེས་རབ་ཁྱད་པར་འཕགས་པ་ཡིས། །ཉན་ཐོས་རྣམས་ཀྱི་ངས་དག་ལས། །ཡང་དག་འདས་པར་གྱུར་པ་དང། །ཕུང་པོ་སྐྱེ་འཇིག་ཟད་འགྱུར་བར། །ཡང་དག་

[009A]༄༅། །དེ་བཞིན་ཤེས་གྱུར་ཀྱང། །འགྲོ་བ་ཉམ་ཐག་འདི་ཐོས་ན། །མྱ་ངན་འདའ་བར་མི་འགྲོ་བའི། །ཤེས་རབ་ཆེ་རྣམས་ཕྱག་བྱའི་འོས། །འཇིགས་པ་མེད་རྣམས་ཕྱག་བྱའི་འོས། །
སྤྱན་ཡངས་ལྡན་རྣམས་ཕྱག་བྱའི་འོས། །རྒྱལ་བའི་སྲས་རྣམས་ཕྱག་བྱའི་འོས། །ཞེས་དང། ་ང་རྒྱལ་དང་ཆེ་བའི་ང་རྒྱལ་དང་བྲལ་བ་ནི། བདག་ཏུ་འཛིན་པའི་ང་རྒྱལ་དང། རིགས་
དུས་གཟུགས་ཡོ་བྱད་སོགས་ཀྱིས་ཁེངས་པའི་ཆེ་བའི་ང་རྒྱལ་མེད་པ་སྟེ། ང་རྒྱལ་ཆེ་བའི་ང་རྒྱལ་བྲལ་ཞིང་རྟག་ཏུ་བྱམས་པའི་སེམས། །སྙིང་རྗེའི་ཡིད་དང་ལྡན་ཞིང་འགྲོ་བ་དག་ལ་བག་ཡོད་པའི། །
སེམས་དཔའ་གཙོ་བོ་ཡངས་པ་འདི་ན་བསོད་སྙོམས་སྤྱོད་བྱེད་ཅིང། །ལྷ་དང་མི་རྣམས་དག་ལ་ཕན་པ་བརྗོད་པར་བྱེད་པ་ཡིན། །ཞེས་དང། ་དགོངས་ཏེ་གསུངས་པ་རྟོགས་པ་ལ་མཁས་
པ་ནི། མཚོན་པ་ལ། ཉན་ཐོས་རྣམས་ཐེག་དམན་པ་ཡིན་ཀྱང། བླ་མེད་བྱང་ཆུབ་ཏུ་ལུང་བསྟན་པ་ནི། དཔེར་ན་རྒྱལ་བུ་དབང་རྟུལ་ཞིག་ལ་བཟོ་གནས་སློབ་པ་ལ་ཕྱིས་སློབ་དགོས་རྣམས་སྔར་
བསླབས་ལ། སྔར་སློབ་དགོས་རྣམས་ཕྱིས་བསླབ་པར་བྱེད་ཀྱང་དེ་ཙམ་གྱིས་རྒྱལ་བུ་མིན་པར་མི་འགྱུར་བ་ལྟར། དབང་རྟུལ་འགའ་ཞིག་སྒོམ་ལམ་གྱི་སྐབས་སུ་བྲད་པར་བྱེད་རྒྱུའི་ཉོན་མོངས་

[009B] ས་བཅུ་པས་ཉོན་མོངས་ཟད་ཀྱང་རིགས་མི་ཉམས་པ་
ལྟར་ཐེག་དམན་པ་ལའང་སྦྱོད་བ་ལ་དགོངས། ་བཅོམ་ལྡན་འདས་ཀྱིས་རོ་རྒྱབ་ནའོ་གསུངས་པ་ནི། ཕྱི་མའི་སྐྱེ་བོ་དགེ་བ་བྱེད་བྱེད་པ་འགའ་ཞིག་ན་བར་གྱུར་ཀྱང་འདི་སྙམ་དུ། དེ་བཞིན་
གཤེགས་པ་བསོད་ནམས་དཔག་ཏུ་མེད་པ་སྐུ་རྡོ་རྗེ་ལྟར་སྲ་བ་ཡང་བསྙུན་བཞེས་ན་བདག་ལྟ་བུ་ཅི་སྨོས་བསམ་ནས་ཡི་མུག་པར་མི་འགྱུར་བ་ལ་དགོངས། ་བཅོམ་ལྡན་འདས་ཀྱིས་ང་ནི་རྒས་འཁོགས་ཏེ་
གཏུགས་པས་བསྙེན་བཀུར་བ་ཚོལ་ཅིག་གསུངས་པ་ནི། ཕྱིས་ཉན་ཐོས་རྒས་པ་དག་རིམ་གྲོ་པ་མི་བསྟེན་པར་སྟོན་པས་མ་གནང་བས་འཕོངས་པར་མི་འགྱུར་བ་ལ་དགོངས། ་མོའུ་གལ་གྱི་བུ་
ཁྱོད་སོང་ལ་འཚོ་བྱེད་ཀྱི་གན་ནས་སྨན་ལོངས་གི་ག་བཟའ་བར་བྱའོ་གསུངས་པ་ནི། ཕྱིས་ཉན་ཐོས་ནད་པ་སྨན་དགོས་པ་དག་སྟོན་པས་མ་གནང་ཞེས་འཕོངས་པར་མི་འགྱུར་བ་ལ་དགོངས། ་དེ་བཞིན་
གཤེགས་པས་མུ་སྟེགས་སྤྱོད་པ་བ་དང་ཀུན་དུ་རྒྱུ་དག་དང་ལྷན་ཅིག་ཚིག་གིས་རྩོད་པར་བྱེད་དོ་གསུངས་བ་ནི། ཕྱིས་ཆོས་འདོད་པ་དག་ལ་གཞན་གྱིས་གོལ་བར་བྱེད་ཀྱང། དེ་བཞིན་གཤེགས་པ་ལ་

[010A]༄༅། །ཡང་ཕྱིར་རྒོལ་བ་དག་ཡོད་ན་གཞན་ལ་ལྟ་ཅི་སྨོས་སྙམ་ནས་ཡི་ཆད་པར་མི་འགྱུར་བ་ལ་དགོངས། ་དེ་བཞིན་གཤེགས་པའི་ཞབས་ལ་སེང་ལྡེང་གི་ཚལ་པ་ཟུག་གོ་གསུངས་པ་
ནི། ཕྱིས་ཆོས་པ་དག་ལ་སྡུག་བསྔལ་བྱུང་ཡང་སྔོན་ལས་སུ་བསམས་ཏེ། དེ་བཞིན་གཤེགས་པ་ལ་ཡང་སྔོན་ལས་ཀྱིས་ཞབས་ལ་ཚེར་མ་ཟུག་པའི་སྙུན་མངའ་ན་གཞན་ལ་ལྟ་ཅི་སྨོས་ཞེས་མི་དགའ་བར་
མི་འགྱུར་བ་ལ་དགོངས། ་ལྟས་བྱིན་གྱིས་ཡུན་རིང་པོ་ནས་དེ་བཞིན་གཤེགས་པའི་གཤེད་མ་དང་དགྲ་བོར་གྱུར་བར་གསུངས་བ་ནི། སྐྱེས་བུ་དམ་པ་ལྷས་བྱིན་མེད་ན། དེ་བཞིན་གཤེགས་
པའི་ཡོན་ཏན་མངོན་པར་མི་འགྱུར་ཏེ། གྲོང་བར་ན་གླང་པོ་ཆེ་ནོར་སྐྱོང་རྦད་པ་དེ་བཞིན་གཤེགས་པས་བཏུལ་བས་སྐྱེ་བོ་མང་པོས་དེ་བཞིན་གཤེགས་པ་ངོ་མཚར་དུ་བཟུང་བ་ཡང་ལྷས་བྱིན་གྱི་རྩལ་ཡིན་
བ་བཞིན་ནོ། །སྐྱེས་བུ་དམ་པ་ལྷས་བྱིན་ནི། བླ་མེད་བྱང་ཆུབ་ཏུ་ཉེ་བ་ཡིན་བས་དེ་ལ་སྨད་ན་ཞི་ནས་ངན་འགྲོར་སྐྱེ་བར་གསུངས་པས་བག་ཟོན་བྱ། ་དེ་བཞིན་གཤེགས་པས་བསོད་སྙོམས་
ཀྱི་ཕྱིར་བྲམ་ཟེའི་གྲོངས་ལ་ཅན་དུ་ལྷུང་བཟེད་བཀྲུས་པས་ཞུགས་པ་བཞིན་དུ་ཕྱིར་བྱུང་གསུངས་པ་ནི། ཕྱིས་བསོད་སྙོམས་པ་ཁ་ཅིག་གྲོང་དང་གྲོང་ཁྱེར་སོགས་སུ་ཞུགས་ཏེ་བསོད་སྙོམས་མ་རྙེད་ཀྱང་

[010B] ་བྲམ་ཟེའི་བུ་མོ་དྲེགས་མས་ཤིད་གཞོར་ལྟོ་བར་བཅིངས་ཏེ། དེ་བཞིན་གཤེགས་
པ་ལ་སྐུར་བ་གདབ་པོ་གསུངས་པ་ནི། ཕྱིས་རབ་བྱུང་དག་ལ་སྐུར་བ་གདབ་པ་བྱུང་ཡང་སྐྱེ་བོ་དད་པ་མེད་པས་དེ་བཞིན་གཤེགས་པ་ལའང་དེ་ལྟར་བྱེད་ན་བདག་ལྟ་བུ་ལ་སྨོས་ཅི་དགོས་སྙམ་ནས་མི་ཞུམ་པ་ལ་དགོངས་
ཏེ། བུ་མོ་དྲེགས་མ་ནི། རེ་ཞིག་སྡིག་པའི་ལས་ཀུན་དུ་རྒྱས་པ་ཡིན་པས་ཤི་ནས་དམྱལ་བར་འགྲོ་བར་གསུངས། ་ཉོན་མོངས་མེད་ཀྱི་ལྗོངས་སུ་དབྱར་གནས་པར་ཞལ་གྱིས་བཞེས་པ་ན་ཟླ་བ་
གསུམ་རྟ་ཆས་ཀྱི་ནས་གསོལ་ཏོ་གསུངས་བ་ནི། བྲམ་ཟེ་དང་ཁྱིམ་བདག་དེ་དག་གིས་སྤྱན་མི་འདྲེན་པར་མཁྱེན་མོད་ཀྱང། གང་གི་ཆས་གསོལ་བའི་རྟ་ལྔ་བརྒྱ་པོ་དེའི་དོན་གྱི་ཕྱིར་ཏེ། རྟ་དེ་དག་ནི་བྱང་
སེམས་ཤ་སྟག་ཡིན་ཀྱང་སྡིག་གྲོགས་ཀྱི་དབང་གིས་སྡིག་པ་བྱས་པས་དུད་འགྲོར་སྐྱེས་བ་ཡིན་ལ། དེ་དག་གི་ནང་གི་རྟ་ཅང་ཤས་ནི་བྱང་ཆུབ་སེམས་དཔའ་ཉི་མའི་སྙིང་པོ་ཞེས་བྱ་བ་སྟེ་སྨོན་ལམ་གྱི་དབང་གིས་
སྐྱེས་བ་ཡིན་ཞིང། རྟ་དེ་དག་གི་བྱང་ཆུབ་ཀྱི་སེམས་མི་བརྗེད་པ་དང་སྐྱེ་བ་དྲན་པར་བྱེད་དོ། །ཟླ་བ་གསུམ་འདས་པ་ན་རྟ་ལྔ་བརྒྱ་པོ་ཤི་སྟེ་དགའ་ལྡན་གྱི་ལྷར་སྐྱེས་ཤིང་སྟོན་པའི་དྲུང་དུ་འོངས་ནས་

[011A]༄༅། །ཆོས་ཉན་པས་བླ་མེད་བྱང་ཆུབ་ཏུ་ངེས་པར་གྱུར་ཅིང། རྟ་རྫི་ནི་རང་རྒྱལ་དུ་འགྱུར་བར་ལུད་བསྟན་ཏོ། །དེའི་ཚེ་ཀུན་དགའ་བོས་བཅོམ་ལྡན་འདས་ནི་འཁོར་ལོས་སྒྱུར་བའི་རྒྱལ་
སྲིད་སྤངས་ནས་རབ་ཏུ་བྱུང་ཡང་རྟ་ཆས་གསོལ་ཏོ་ཞེས་གདུང་བར་གྱུར་པ་དགོངས་ནས་སྟོན་པས་ཆོམས་བར་ནས། ནས་འབྲུ་གཅིག་བསྩལ་བ་ཟོས་པས་ཤིན་ཏུ་རོ་བྲོ་ཞིང་ཞག་བདུན་གྱི་བར་དུ་ཚིམ་
ནས་ཟས་གཞན་མ་ཟོས་ཏེ། འདི་ནི་དེ་བཞིན་གཤེགས་པའི་མཚན་རོ་བྲོ་བའི་མཆོག་དང་ལྡན་པ་ཞེས་བྱ་བ་དེ་ཡིན་ནོ། །སྟོན་པ་དང་ལྷན་ཅིག་དབྱར་གནས་པའི་དགེ་སློང་ལྔ་བརྒྱ་ལས་དགེ་སློང་བཞི་བཅུ་
ནི་འདོད་ཆགས་སྤྱོད་པ་དང་སྡུག་བའི་མཚན་མ་ལ་སྤྱོད་པ་ཡིན་པས་ཟས་བསོད་པ་ཟོས་ན་འདོད་ཆགས་འཕེལ་བར་འགྱུར་བ་ལས། ཟས་ངན་པ་ཟོས་པས་འདོད་ཆགས་སྲབ་མོར་གྱུར་ནས་ཞག་བདུན་གྱིས་
དགྲ་བཅོམ་པ་ཐོབ་པོ། །དོན་འདི་ལ་ཁ་ཅིག་གིས་བཅོམ་ལྡན་འདས་ཀྱིས། ཡོན་བདག་གིས་བཤོས་མི་གསོལ་ནའང་འགྲོ་དོན་མཛད་བ་མི་བཤོལ་ལོ་སྙམ་དུ་དད་པ་དང། ཁ་ཅིག་གིས་སྐྱེ་བོ་དང་
བ་མེད་པ་རྣམས་ནི་བཅོམ་ལྡན་འདས་ལའང་བཤོས་མི་འབུལ་ན་བདག་ལྟ་བུ་ལ་སྨོས་ཅི་དགོས་སྙམ་ནས་ཡི་མི་མུག་པར་འགྱུར་བ་ལ་དགོངས་ཏེ། འདི་ལྟར་རྟོགས་པ་ལ་མཁས་པ་སྟེ། བྱང་ཆུབ་

[011B]འགྲོ་དོན་གསུངས་པ་གད་ཡིན་དང། །དེས་དོན་གསུངས་པ་གང་ཡིན་པ། །ལེགས་པ་ཁོ་ནར་རྟོགས་པར་བྱེད། །བརྟན་པ་དགོངས་ལ་མཁས་གྱུར་པ། །ཉིད་མཚམས་
སྦྱོར་བ་སྤེ་ངས་བ་རྣམས། །རྫོགས་པའི་སངས་རྒྱས་གྲགས་ལྡན་གྱིས། །གསུངས་པ་ཁོང་དུ་ཆུད་པ་ཡིན། །ཞེས་དང། ་བྱང་ཆུབ་སེམས་དཔའ་ཐེག་པ་ཆུང་དུས་མྱ་ངན་ལས་འདའ་
བར་མི་འདོད་པ་ནི། བྱང་ཆུབ་སེམས་དཔས་འགྲོ་བའི་དོན་གྱི་ཕྱིར་འཁོར་བར་གནས་པ་གཙོ་བོར་བྱེད་ཅིང། ངན་འགྲོའི་སྡུག་བསྔལ་གྱིས་མནར་བར་གྱུར་ཀྱང་རང་གཅིག་བུར་གྲོལ་བར་མི་འདོད་དེ་
སྙིང་རྗེའི་བདག་ཉིད་ཅན་དང་ནི། །རི་འདྲའི་སེམས་ཀྱིས་སྦྱོང་བྱེད་ལ། །སེམས་ཅན་དོན་ལ་མི་སྐྱོ་ཞིང། །བྱང་ཆུབ་ལས་ནི་ཕྱིར་མི་ལྡོག་བྱང་ཆུབ་སེམས་དཔའ་སེམས་ཅན་ལ། །ཕན་པར་
འདོད་པས་སྐྱོ་མི་བྱེད། །སེམས་ཅན་གཞན་ལ་ཕན་པའི་ཕྱིར། །བག་མེད་པ་ཡང་མི་བྱེད་དོ། །ཞེས་གསུངས་སོ། །བདུད་རྩིའི་འབྲས་བུའི་ཅིག་ཤོས་ཀིམ་པའི་འབྲས་བུར་བཤད་
་བཅུ་གསུམ་པ་ནི། དགའ་བོ་མངལ་དུ་འཇུག་པའི་མདོ། བམ་གཅིག་ཉན་ཡོང་དུ་དགའ་བོ་ལ་གསུངས་པ། ཤོག་ཉིས་བརྒྱ་ཞེ་བརྒྱད་ན་རྫོགས། ་བཅུ་བཞི་པ་ནི་

[012A]༄༅། །དགའ་བོ་མདལ་དུ་གནས་པ་བསྟན་པའི་མདོ། བམ་གསུམ། གག་འརྫིད་འགྲམ་ན་དགའ་བོ་སོགས་ལ་གསུངས་པ། ཤོག་ཉིས་བརྒྱ་གྱ་གཉིས་ལ་རྫོགས། །མདོ་འདི་
གཉིས་བརྗོད་བྱ་ཕལ་ཆེར་འདྲ་ཞིང། འདུལ་བ་ལུང་དུ་གསུངས་པ་དང་ཡང་ཤས་ཆེར་འདྲ་ལ། འདི་ལས་དགས་རིམ་ཙམ་ལོགས་སུ་བྲིས་ཡོད། ་བཅོ་ལྔ་པ་ནི། འཇམ་དཔལ་གྱི་སངས་
རྒྱས་ཀྱི་ཞིང་གི་ཡོན་ཏན་བཀོད་པའི་མདོ། རྒྱལ་ཁབ་དང་བྱ་རྒོད་ཕུང་བོའི་རི་སོགས་སུ། བྱང་སེམས་སྡིག་བཅོམ་དང་རྒྱལ་པོ་མ་སྐྱེས་དགྲ་དང་ཤཱ་རིའི་བུ་སོགས་ཀྱིས་རིམ་གྱིས་ཞུས་པ། བམ་བཞི་
པ། ཤོག་སུམ་བརྒྱ་སོ་དགུ་ལ་རྫོགས། འདིར་རྒྱལ་བ་ཀུན་གཟིགས་ཀྱི་ཞིང་བཀོད་སོགས་དང། འཇམ་དཔལ་ཤར་ཕྱོགས་ནས་འོངས་པ་ཡང་འདུག་ཅིང། འདིའི་ཞིང་བཀོད་སོགས་འགའ་
ཞིག་ལམ་རིམ་བརྒྱད་པའི་རྣམ་ཐར་པར་ཕྲེང་དུ་ཡོད། ཡང། བྱང་ཤར་དུ་སྟོང་གིས་བརྒྱན་པ་ཞེས་པའི་འཇིག་རྟེན་ན་སངས་རྒྱས་དབང་ཕྱུག་ཆེན་པོའི་རྒྱལ་པོའི་བསྟན་པ་ལ་ལོ་བྱེ་བ་བརྒྱ་སྟོང་དུ་ཚངས་པར་
སྤྱད་པ་ལས་མི་མཛེད་འདིར་སེ་གོལ་ཏོག་ཙམ་གྱི་རིང་ལ་བྱམས་པ་བསྒོམས་པའི་ཕན་ཡོན་ཆེ་སྟེ། དེ་ནི་སྟོང་བརྒྱན་གྱི་སེམས་ཅན་རྣམས་ནི་སྙོམས་འཇུག་གི་བདེ་བ་ལྟ་བུ་དང་ལྡན་པས་ཡིན་གསུངས་

[012B] མི་མཇེད་ཞེས་པ་སྟོན་པའི་འཁོར་བྱང་སེམས་སོགས་ཀྱིས་དུག་གསུམ་སོགས་ཀྱིས་མི་ཚུགས་པའི་དོན་དུ་ཡང་གསུངས། པོ་ཏི་གསུམ་པ་རྫོགས་སོ།། ་། 
པ་ནི། ཡབ་སྲས་མཇས་བའི་མདོ། རྒྱལ་པོ་མངོན་པར་དད་པར་བྱས་པའི་ལེའུ། རྒྱལ་པོ་གཤེགས་པའི་ལེའུ། རྒྱལ་པོ་འདུན་པར་བྱས་བའི་ལེའུ། ལྷ་མིན་ལུང་བསྟན་པའི་ལེའུ་
སྔོན་བྱུང་བ་འོང་སྲུང་གིས་ཞུས་པའི་ལེའུ་སྟེ། འདིར་རྒྱལ་བ་དབང་པོའི་ཏོག་གི་རྣམ་ཐར་གྱི་དུམ་བུ་འདུག་བྱའི་རྒྱལ་པོ་འདབ་བཟང་སྟེ། ནམ་མཁའ་ལྡིང་གི་ལེའུ། ཀླུའི་བུ་མོ་ལུད་བསྟན་པའི་
ལེའུ། ཀླུའི་ལེའུ། དེ་བཞིན་དུ། གྲུལ་བུམ་གྱི། དྲི་ཟའི། གནོད་སྤྱིན་གྱི། མི་འམ་ཅིའི། ལྷ་འཕེང་ལྡན་གླང་པོ་ཅན་གྱི། སུམ་བཅུ་རྩ་གསུམ་གྱི། འཐབ་བྲལ་གྱི་ལེའུ་
སྟེ། འདིར་ཤེས་པར་བྱ་བ་གཉིས་སུ་ཟང་པ་དང། ཀུན་རྫོབ་དེ་ལ་དོན་དམ་དུ་སྨྲ་བ། །དེ་དག་ནོར་བའི་བློ་ལྡན་ཤེས་པར་བྱ། །ཞེས་པའང་འདུག་དགའ་ལྡན་གྱི། འཕྲུལ་
དགའི། གཞན་འཕྲུལ་དབང་བྱེད་ཀྱི། ཚ་དྲས་པའི། འོད་གསལ་རིས་ཀྱི། དགེ་རྒྱས་རིས་ཀྱི་ལེའུ་སྟེ། འདིར། གང་གིས་བདག་ལ་ཁ་ཟས་བྱིན་པ། ཞེས་སོགས་དཀོར་སྦྱོད་

[013A]༄༅། །གི་བསྔོ་བ་ཚིག་ལྷུག་པ་དེ་འདུག་འབྲས་བུ་ཆེ་བའི། གནས་གཙང་མའི། མུ་སྟེགས་ཅན་གྱི་ལེའུ་སྟེ། འདིར་འགྲོ་དྲུག་གང་ལས་སྐྱེས་པའི་རྟགས་བ་སྟན་པ་ལོགས་སུ་
བྲིས་ཡོད། ཟས་གཙང་མ་ལ་ཆོས་གསུངས་ཤིང་ཤཱཀྱ་རྣམས་ལུང་བསྟན་པའི་ལེའུ། གཟི་བརྗིད་དག་པ་ལུང་བསྟན་པའི་ལེའུ་སྟེ་ཉེར་དྲུག་བམ་བཅོ་ལྔ། ཤོག་བརྒྱ་གོ་གཉིས་ལ་རྫོགས་
ཡང་མདོ་འདིར། སུམ་བཅུ་རྩ་གསུམ་གྱི་ལྷ་ནི་རི་རབ་ཀྱི་ཟོམ་ན་གནས་པར་བཤད་ལ། སུམ་བཅུ་རྩ་གསུམ་པའི་རྡོ་ལེབ་ཨར་མོ་ནིག་ལྟར་འཇམ་པའི་ཁང་པ། ཞེས་པ་དང། འཁོར་ལོ་རིན་
པོ་ཆེ་ནི་འཕང་དུ་ཁྲུ་བདུན་པ་དང། འཐབ་བྲལ་ལ་ཐུན་སྤོམས་པ་ཞེས་དང། དག་འཆལ་ལ་ཚིག་ཐུན་ཚགས་ཞེས་བྱུང་ངོ། ་བཅུ་བདུན་པ་ནི། དབྚངྤཱ་ལ་ཡུལ་འཁོར་སྐྱོང་གིས་
ཞུས་པའི་མདོ། བམ་གསུམ། བྱ་རྒོད་ཕུང་པོའི་རིར། བྱང་སེམས་ཀྱི་སྤྱོད་པ་མང་པོ་བསྟན་ཅིང། སྟོན་པ་ཉིད་ཀྱི་རྣམ་ཐར་མང་པོ་ཚིགས་བཅད་ཀྱིས་བསྟན། མ་འོངས་དགེ་
སློང་སོགས་འཆལ་བར་འགྱུར་བ་བསྟན་པ་སྟེ། འོད་དཔག་མེད་ཀྱི་སྐུ་སྔ་རྒྱལ་པོ་འོད་ཟེར་ལྡན། དེའི་སྲས་སྟོན་པའི་སྐུ་སྔ་གཞོན་ནུ་བསོད་ནམས་འོད་ཟེར། དེའི་གྲོང་ཁྱེར་གྱི་ལྷ་ནི་སངས་

[013B] དེ་དུས་ཀྱི་སངས་རྒྱས་དོན་གྲུབ་བློ་ལ་སྲས་དེས་བསྟོད་པ་ན། མཚན་མཆོག་ལྡན་པ་དྲི་མེད་ཟླ་བའི་ཞལ། །སོགས་ཚིགས་བཅད་གཅིག་དང། སྟོད་བཞི་བ་སྐྱེ་བ་མེད་བའི་
ཚུལ། །སོགས་ཀྱིས་ཀྱང་བསྟོད། ཤོག་ཉིས་བརྒྱ་ཉེར་བདུན་ན་རྫོགས། ་བཅོ་བརྒྱད་པ་ནི། གད་པོས་ཞུས་པའི་མདོ། འོད་མའི་ཚལ་དུ་བྱམས་མའི་བུ་གང་པོས་ཞུས། བམ་
གསུམ། བྱང་ཆུབ་སེམས་དཔའ་སྤྱོད་བའི་ལེའུ། དེ་བཞིན་དུ། མང་དུ་ཐོས་པའི། ཕྱིར་མི་ལྡོག་པའི། དགེ་རྩ་ལྡན་པའི། རྫུ་འཕྲུལ་གྱི་སྟོབས་ཀྱི། ཐུགས་རྗེ་ཆེན་པོའི་
བརྒལ་ལན་བཏབ་པའི། གད་པོའི་ལེའུ་བཅས། ཤོག་ཉིས་བརྒྱ་གོ་དྲུག་ན་རྫོགས། ་བཅུ་དགུ་པ་ནི། གྲི་ཧ་པ་ཏི་ཨུག་གྲ་ཁྱིམ་བདག་དྲག་ཤུལ་ཅན་གྱིས་ཞུས་པའི་མདོ། ནུས་ལ་
མཉན་ཡོད་ནའོ། །བམ་གསུམ། ཁྱིམ་པའི་བྱང་སེམས་ཀྱི་སྤྱོད་པ་དུ་མ་དང། རང་གི་ཆུད་མ་ལ་བསྟེན་རྒྱུའི་འདུ་ཤེས་གོ་དགུ། དེ་མདོར་བསྡུས་པ་བཞི། ཁྱིམ་ན་གནས་པའི་སྐྱོན་
དང་རབ་ཏུ་བྱུང་བའི་ཡོན་ཏན་སྤེལ་ཏེ་སོ་སོར་བརྒྱ་དད་གསུམ་རེ་བསྟན་པ་སོགས་ཏེ། འདི་ལས་དོན་འགའ་ལོགས་སུ་བྲིས་ཡོད། ཤོག་སུམ་བརྒྱ་སོ་གསུམ་ན་རྫོགས། ་ཉི་ཤུ་པ་ནི་

[014A]༄༅། །བིཏྱུ་ཏ་བྲཱཔྟ་གློག་ཐོབ་ཀྱིས་ཞུས་པའི་མདོ། བྱ་རྒོད་ཕུང་པོའི་རིར། བྱང་སེམས་ཀྱིས་གཞན་བཀྲི་ཚུལ་ལས་བརྩམས། བམ་གཉིས། མཇུག་ཏུ། མི་ཟད་པའི་
གཏེར་བསྟན་པའི་ལེའུ་རྫོགས་སོ་ཞེས་འབྱུང། ཤོག་སུམ་བརྒྱ་ལྔ་བཅུ་ན་སྟེ། པོ་ཏི་བཞི་པ་རྫོགས་སོ།། ་།  མཱ་ཡཱ་ཀཱ་ར་བྱ་ཀ་ར་ཎ་སྒྱུ་མ་
མཁན་ལུང་བསྟན་པ། སྒྱུ་མ་མཁན་བཟང་པོ་ལུང་བསྟན་པའི་མདོ། བམ་གཅིག་འདིའི་དོན་བསྡུས་ལོགས་སུ་བྲིས་ཡོད། ཤོག་ཉེར་གཉིས་ལ་རྫོགས། ་ཉེར་གཉིས་པ་ནི་
མཧཱ་བྲ་ཏ་ཧཏྱ་དེ་ཤ་ཆོ་འཕྲུལ་ཆེན་པོ་བསྟན་པའི་མདོ། མཉན་ཡོད་དུ་ལྷའི་བུ་དེད་དཔོན་གྱིས་ཞུས། ཆོ་འཕྲུལ་གསུམ་སོགས་ལས་བརྩམས་ཏེ་མང་དུ་གསུངས། བམ་གཉིས་
ང་བརྒྱད་ན་རྫོགས། ་ཉེར་གསུམ་པ་ནི། བྱམས་པའི་སེང་གེའི་སྒྲ་ཆེན་པོའི་མདོ། འོད་སྲུང་གིས་ཐར་འདོད་རྣམས་ཀྱིས་རབ་ཏུ་བྱུང་ནས་ཇི་ལྟར་བསླབ་པའི་ཚུལ་ཞུས། སྟོན་
པས་བཀའ་བསྩལ། ཚེ་འདིར་འབྲས་བུ་འཐོབ་བ་དང། མ་འོངས་ཆོས་དང་འཕྲད་པར་སེམས་པ་སོགས་གསུངས་ནས། ལྔ་བརྒྱ་ཐ་མལ་བསྟན་པ་འཛིན་པར་འོད་སྲུང་ལ་བཀའ་

[014B] ལོ་བརྒྱ་ཉི་ཤུ་ལོན། བུ་སོགས་མང་པ། ནང་པ། ཉལ་བ་ལས་གཞན་མི་ཐུབ་པ་ཞིག་ལ་མི་ཞིག་གིས་གཏེར་གཏད་དེ་ལོ་མང་ལོན་ནས་གཏེར་དེ་བླང་བའི་ཕྱིར་
འོང་པའི་བར་དུ་མི་དེ་ཤི་ནས་གཏེར་དེ་ཡང་སུས་ཁྱེར་བ་མི་ཤེས་པར་འགྱུར་བྱ་ལྟར། ཉན་ཐོས་ནི་ཤེས་རབ་ཉི་ཚེ་བ། ཡོན་ཏན་ཉི་ཚེ་བ་ཡིན་པས་ན་བསྟན་པའི་ཁུར་འདེགས་མི་ནུས་ལ། ལང་
ཚོ་འཁོར་གཡོག་སོགས་ཕུན་སུམ་ཚོགས་པ་ནུས་པ་ཆེ་བཞིག་ལ་སྔ་རས་ཞིན་གདམས་ན་དེས་ལེགས་པར་གཉེར་ནས་ཕྱིས་ལེན་པའི་ཚེ་སྟེར་ནུས་པ་བཞིན་ཡིན་པས། བྱང་ཆུབ་སེམས་དཔའ་
བྱམས་པ་ལ་གཏོད་ཅིག་འདི་ནི་རྒྱལ་བུ་ཐུ་བོ་དངས་འཁོར་སངས་རྒྱས་ཀྱི་འོག་ཏུ་འཚད་རྒྱ་བར་འགྱུར་བས་སོ་ཞེས་ཞུས། སྟོན་པས་ཀྱང་བྱམས་པའི་དབུར་ཕྱག་བཞག་ནས་བསྟན་པ་གཏང་
བྱམས་པས་ཀྱང་ཞུམ་མེད་སེང་གེ་བིས་ངོམ་བསྐལ་པ་ཕྲངས་མེད་བར་ཡང་མི་ཞུམ་པར་བསྟན་འགྲོའི་དོན་བགྱི་པར་དམ་བཅའ་མཛད། བྱམས་པས་ཕྱི་མ་ཇི་ལྟར་འགྱུར་བ་ཞུས། ཕྱིས་ཁྱིམ་
ཞིག་ཏུ་ལན་གཅིག་གཉིས་ཙམ་སོད་བ་ལ་ཕྱིས་ཁྱི་གཞན་འོང་བ་ལ་འཇུངས་རྣམ་སྟོན་པ་ལྟར། དགེ་སློང་གིས་དགེ་སློང་གཞན་ལ་དེ་ལྟར་བྱ་བར་འགྱུར་བ་སོགས་དང། དུར་སྨྲིག་བགོས་ནས་

[015A]༄༅། །འཆལ་བར་སྤྱོད་པ་ནི་ལམ་དུ་འབར་བའི་གོས་གྱོན་པ་དང་འདྲ་བ་སོགས་བསྟན། མདོ་འདི་ལས་དོན་འགའ་ཞིག་བསྡུས་ཏེ་ལོགས་སུ་བྲིས་ཡོད། བམ་བཞི། ཤོག་བརྒྱ་
དང་བཅུ་གཅིག་ན་རྫོགས། ་ཉེར་བཞི་པ་ནི། བི་ནིཤྩ་ཡ་རྣམ་པར་གཏན་ལ་དབབ་པ། འདུལ་བ་རྣམ་པར་གཏན་ལ་དབབ་པ་ཉེ་བར་འཁྱོར་གྱིས་ཞུས་པའི་མདོ། མགོན་
མེད་ཟས་སྦྱིན་གྱི་ཀུན་དགའ་ར་བར། བཅོམ་ལྡན་འདས་ཀྱིས་བྱང་སེམས་རྣམས་ལ་མ་འོངས་ཐ་མ་ལ་བསྟན་པ་འཛིན་པར་སུ་སྤྲོ་དྲིས། བྱང་སེམས་མང་པོས་རང་རང་གིས་འགྲོ་དོན་ཇི་
ལྟར་བྱེད་པར་སྤྲོ་བ་ཞུས། དེ་ནས་ཤཱ་རིའི་བུས་དེ་རྣམས་ངོ་མཚར་བར་ཞུས། བཅོམ་ལྡན་འདས་ཀྱིས་ལན་གནང་ཞིང། ཉེ་བར་འཁོར་གྱིས་ཐེག་པ་གསུམ་གྱི་ཚུལ་ཁྲིམས་ལས་བརྩམས་ཏེ་ཞུས། ལན་བསྟན། བྱང་སེམས་རྣམས་ཀྱི་ཉེས་པ་བཤགས་ཚུལ་བསྟན་པ་ལ་ལྟུང་བཤགས་ཀྱི་མདོ་འདི་གསུངས། དེ་ཡང་སངས་རྒྱས་ཕལ་ཆེར་ལ། དེ་བཞིན་གཤེགས་པ་ཞེས་པའི་ཚིག་མེད་
པར་འདུག་མདོ་འདིའི་དོན་ལ་སྔ་རབས་པ་དག་གིས་ནོར་བ་བྱུང་བ། བྱང་ཆུབ་གཞུང་ལམ་དང་ཐུབ་བསྟན་བྱི་དོར་དུ་ལེགས་པར་བསལ་ནས་གསུངས་པ་ཡོད། བམ་གཉིས། ཤོག་བརྒྱ་

[015B] ་ཉེར་ལྔ་པ་ནི། ཨད་ཏྱ་ཤ་ཡ་ས་ན་ཅོད་ན་ལྷག་བསམ་བསྐུལ་བའི་མདོ། བམ་གཉིས། ཤུ་ལོ་ཀ་སུམ་བརྒྱ། ཤོག་བརྒྱ་དང་ད་གསུམ་ན་རྫོགས། །
མདོ་འདིའི་སྙིང་པོའི་དོན་བསྡུས་པའི་ཚིགས་བཅད་རྗེའི་གསུང་འབུམ་ཐོར་བུད་ཡོད། ་མདོ་འདིར། ཆོས་ཀྱི་སྦྱིན་པ་བྱ་བར་འདོད་ན་ཟང་ཟིང་མེད་པ་སྟེ་རྙེད་བཀུ་ར་ལ་མི་བལྟ་བར་ཆོས་
བཤད་བྱེད་པར་གསུངས་ནས། དེའི་ཕན་ཡོན་ཉི་ཤུ་ཚན་པ་གཉིས་བསྟན་པའི་སྔ་མ་ནི་ལམ་རིམ་དུ་ཡོད་ལ། ཕྱི་མ་ནི། སྤོབས་པ་མ་སྐྱེས་པ་སྐྱེ། སྐྱེས་པ་ཆུད་མི་ཟ། གཟུངས་ཐོབ་པས་
སེམས་དྲང་པོར་འགྱུར། ཆོགས་ཆུད་དུས་འགྲོ་བ་མང་པོའི་དོན་བྱེད། ཚོགས་ཆུད་དུས་སེམས་ཅན་རྣམས་དེ་ལ་གུས་ཤིང་རིམ་གྲོ་བྱེད་པར་འགྱུར། ལུས་ཀྱི་སྡོམ་པ་འཐོབ། དེ་བཞིན་དུ་
དག་དང། ཡིད་ཀྱིའང་འཐོབ། ངན་འགྲོའི་འཇིགས་པ་ལས་འདའ། དགའ་བཞིན་འཆི་བའི་དུས་བྱེད། ཕས་རྒོལ་ཐམས་ཅད་ཆོས་དང་མཐུན་པར་ཚད་གཅོད། གཟི་བརྗིད་ནི་རིགས་
མཐོན་པོ་དག་གིས་ཀྱང་མི་བཟོད་ན་གཞན་ཅི་སྨོས་སུ་འགྱུར། དབང་པོ་ཟིལ་གྱིས་མི་ནོན་པར་འགྱུར། ལྷག་བསམ་ཕུན་སུམ་ཚོགས་པར་འགྱུར། ཞི་གནས་དང་ལྷག་མཐོང་འཐོབ་

[016A]༄༅། །དཀའ་སྤྱད་རྫོགས་པར་འགྱུར། བརྩོན་འགྲུས་བརྩམས་པ་ལས་མི་ཉམས། དམ་པའི་ཆོས་ཀུན་དུ་བསྲུང་བར་འགྱུར། མྱུར་དུ་ཕྱེར་མི་ལྡོག་པའི་ས་ནོན། བྱང་ཆུབ་
སེམས་དཔའི་སྤྱོད་པ་ཐམས་ཅད་ལ་མཐུན་པར་གནས་པར་འགྱུར་རོ་གསུངས་སོ། །ཡང། དེང་མི་ཉམས་པའི་ཐབས་ནི། རང་གི་འཁྲུལ་བ་རྟོག་པ། གཞན་གྱི་སྐྱོན་མི་གླེང་བ། མཛའ་
བ་ཤེས་སོགས་ཀྱི་ཁྱིམ་ལ་མི་ལྟ་བ། ཚིག་མི་འོང་བས་སྤོང་པར་སྟེ་བཞི་དང། ཐོས་པ་ཉུང་བ་སྤོང་བ། འཁོར་མི་བསྡུ་བ། དབེན་པ་བསྟེན་པ། བདག་དུལ་ཞི་ལ་བརྩོན་པ་སྟེ་བཞི་ཡིན་
པར་གསུངས། གཞན་ཡང་གཉིད་དང་ལེ་ལོ་དང་སྨྲ་བ་ལ་དགའ་བ་དང་ཁྱིམ་གྱི་བྱ་བ་ལ་དགའ་བ་སོགས་ཀྱི་ཉེས་དམིགས་བསྟན་པ་སོགས་ལས་དང་པོ་པའི་ཉམས་ལེན་ལ་མཁོ་བའི་རིགས་མང་དུ་
འདུག་གོ། ་ཉེར་དྲུག་པ་ནི། སུ་བ་ཧུ་ལག་བཟང་གིས་ཞུས་པའི་མདོ། འོད་མའི་ཚལ་དུ། བྱང་སེམས་ལག་བཟངས་ཀྱིས་ཆོས་དུ་དང་ལྡན་ན་མྱུར་དུ་འཚང་རྒྱ་བར་ཞུས་
དེའི་ལན་དུ་ཕྱིན་དྲུག་ལ་སློབ་ཚུལ་རྒྱས་བར་བསྟན་ནས། ཕྱིན་དྲུག་ལ་སློབ་བར་མི་ནུས་ནའང་དུས་དུས་སུའམ་ཅུང་ཟད་ཅུང་ཟད་དུ་ཡང་དེ་དང་དེའི་གེགས་བྱེད་པ་སེལ་བ་དང་དེ་དད་དེའི་རྟོགས་པ་སྒྲུབ་པ་

[016B] འབོད། དེ་ལྟར་བྱས་ན་སྐྱེ་བ་ཕྱི་མར་མི་ཞུམ་ཞིང་སྒྱིད་མི་ལུག་པར་སྒྲུབ་ནུས་པར་གསུངས་ཏེ། དོན་འདི་ཀུན་མཁྱེན་བདེ་ལམ་དུ་ཡང་ཡོད། མདོ་འདིར་ལང་ལོང་ནི་དབེན་པའི་ཅིག་
ཤོས་སུ་བཤད། བམ་གཅིག་བརྒྱ་གྱ་བཞི་ལ་རྫོགས། ་ཉེར་བདུན་པ་ནི། སཱུ་ར་ཏ་དེས་པ། དེས་པས་ཞུས་པའི་མདོ། མཉན་ཡོད་དུ། བརྒྱ་བྱིན་ཀྱིས་རང་གི་བཙུན་
མོ་གཏོང་པ་སོགས་ཀྱིས་ངེས་པ་སད་པ་ན། དེས་པས། གང་ལ་སྡིག་མེད་འཕགས་པ་ནི། །རྣམ་པ་ཀུན་གྱིས་མཛེས་པ་ཡིན། །བྱིས་པ་སྡིག་པ་བྱེད་པ་ནི། །ཤིན་ཏུ་བརྒྱན་ཀྱང་མཛེས་
མ་ཡིན། །ཞེས་པ་སོགས་ངོ་མཚར་བ་ཅི་ཡང་དོན་དུ་མི་གཉེར་བ་དང། ནོར་བུ་རྙེད་ནས། ཤིན་ཏུ་དབུལ་པོ་ལ་སྟེར་ཟེར་ནས་རྒྱལ་པོ་གསལ་རྒྱལ་ལ་བྱིན་པ་སོགས་ཀྱིས་རྒྱལ་པོ་དད་པར་བྱས་
བཅོམ་ལྡན་འདས་ཀྱིས་ངེས་པ་རབ་ཏུ་ཕྱུང་ནས་འཚད་རྒྱ་བར་ལུང་བསྟན་པ་བཅས། བམ་གཅིག་ཤོག་བརྒྱ་གོ་དགུར་རྫོགས། ་ཉེར་བརྒྱད་པ་ནི། བི་རང་ཏ་ཏ་དཔའ་
བྱིན། ཁྱིམ་བདག་དཔས་བྱིན་གྱིས་ཞུས་པའི་མདོ། མཉེན་ཡོད་དུ་ཁྱིམ་པའི་བྱང་སེམས་ཀྱིས་ཇི་ལྟར་བསླབ་པར་བྱ་བ་ཞུས། ལན་གསུངས་པ་སྟེ། འདིའི་གསུང་འགའ་ལོགས་
[017A]༄༅། །སུ་ཡོད། བམ་གཅིག་ཤུ་ལོ་ཀ་སུམ་བརྒྱ། ཤོག་ཉིས་བརྒྱ་བཅུ་གཅིག་པར་རྫོགས། ་ཉེར་དགུ་པ་ནི། ཨུ་ད་ཡ་ན་འཆར་བྱེད། པ་རིབ་
རའི་ལེའུ། བར་སའི་རྒྱལ་པོ་འཆར་བྱེད་ཀྱིས་ཞུས་པའི་ལེའུ། ཀཽ་ཤམྦྷིའི་དབྱངས་ཅན་གྱི་ཀུན་དགའ་ར་བར། སྐྱེས་པ་བུད་མེད་ཀྱི་སྐྱོན་མང་པོ་བསྟན་པ་སྟེ། རྒྱལ་པོས་དཔེ་མེད་མའི་
ཚིག་གིས་སྔོ་སངས་མ་ལ་མདའ་འཕངས་པས་རྐྱེན་བྱས་ཏེ་ཞུས་པའོ། །འདིའི་གསུང་འགའ་ཟུར་དུ་ཡོད། བམ་གཅིག་ཤོག་ཉིས་བརྒྱ་ཉེར་བཞི་ལ་རྫོགས། ་སུམ་བཅུ་པ་ནི་
སུ་མ་ཏེ་དཱ་ར་ཀ་བུ་མོ་བློ་གྲོས་བཟང་མོས་ཞུས་པའི་མདོ། བྱ་རྒོད་ཕུང་པོའི་རིར། ཁྱིམ་བདག་དྲག་ཤུལ་ཅན་གྱི་བུ་མོ་སྟེ། བྱང་སེམས་སུ་འགྱུར་བ་སོགས་རྫུ་འཕྲུལ་བདེན་པའི་བྱིན་
རླབས་མང་དུ་བསྟན། བམ་གཅིག་ཤོག་ཉིས་བརྒྱ་སོ་གཅིག་པར་རྫོགས། །སོ་གཅིག་པ་ནི། གང་གོད་ཏ་ར་གང་གའི་མཆོག་གིས་ཞུས་པའི་མདོ། མཉན་ཡོད་
ན་དགེ་བསྙེན་མ་གང་གའི་མཆོག་གིས་སྟོང་ཉིད་ཀྱི་དྲི་བ་དང། དེའི་ལན་བཅས་བསྟན་པ། ཤོག་ཉིས་བརྒྱ་སོ་ལྔ་པར་རྫོགས། ་སོ་གཉིས་པ་ནི། ཨ་ཤོ་ཀ་དང་ཏ་

[017B] བྱ་རྒོད་རིང། མ་སྐྱེས་དགྲའི་བུ་མོ་སྟེ། རང་གིས་བྱང་སེམས་སུ་ཁས་བླངས་ནས་བྱང་སེམས་ཀྱི་ཆེ་བ་དང་རྫུ་འཕྲུལ་སོགས་མང་དུ་བསྟན་
བམ་གཉིས། ཤོག་ཉིས་བརྒྱ་ང་གཉིས་ལ་རྫོགས། ་སོ་གསུམ་པ་ནི། དྲི་མ་མེད་ཀྱིས་བྱིན་པས་ཞུས་པའི་མདོ། བྱ་རྒོད་རིང། གསལ་རྒྱལ་གྱི་བུ་མོ་སྟེ་ཕལ་
ཆེར་སྔར་བཞིན་དང། འདི་གཉིས་ཀས་སྐྱེས་པར་སྤྲུལ་ནས་རབ་ཏུ་བྱུང་ཞིང་འཚང་རྒྱ་བའི་ལུང་བསྟན་ཐོབ་པ་ཡང་འདུག་བམ་གཉིས། ཤོག་ཉིས་བརྒྱ་དོན་ལྔ་པར་རྫོགས། །
་སོ་བཞི་པ་ནི། སང་ཀུ་སུ་མི་ཏ་བྱང་སེམས་ཡོན་ཏན་རིན་ཆེན་མེ་ཏོག་ཀུན་དུ་རྒྱས་པས་ཞུས་པའི་མདོ། ཕྱོགས་བཅུའི་སངས་རྒྱས་བཅུ་མཚན་བཟུང་བའི་ཕན་ཡོན་བཅས་བསྟན་
བམ་གཅིག་ཤོག་ཉིས་བརྒྱ་བརྒྱད་ཅུར་རྫོགས། ་སོ་ལྔ་པ་ནི། བཻ་ཤྱ་ཡུལ། སངས་རྒྱས་ཀྱི་ཡུལ་བསམ་གྱིས་མི་ཁྱབ་པ་བསྟན་པའི་མདོ། བྱ་རྒོད་རིར། ཕལ་ཆེར་
འཇམ་དཔལ་གྱིས་སྟོང་ཉིད་སོགས་བསྟན། བམ་གཉིས། ཤོག་སུམ་བརྒྱ་གཉིས་ལ་རྫོགས། ་སོ་དྲུག་པ་ནི། སུསྠི་ཏ་རབ་གནས། ལྷའི་བུ་བློ་གྲོས་རབ་གནས་

[018A]༄༅། །ཀྱིས་ཞུས་པའི་མདོ། བྱ་རྒོད་རིད། ལྷའི་བུ་བློ་གྲོས་རབ་གནས་དང་འཇམ་དཔལ་གཉིས་ཀྱིས་དྲིས་ལན་གྱི་ཚུལ་དུ་སྟོང་ཉིད་བསྟན་པ། བམ་བཞི། ཤོག་སུམ་བརྒྱ་
ང་བདུན་པར་རྫོགས། པོ་ཏི་ལྔ་པ་རྫོགས་སོ།། ་།  སོ་བདུན་པ་ནི། སེང་གེས་ཞུས་པའི་མདོ། བྱ་གོང་རིང། མ་སྐྱེས་དགྲའི་
བུ་སེང་གེ་བྱ་བས། གང་གིས་མཛེས་པར་འགྱུར་བ། བརྫུས་ཏེ་སྐྱེ་བ་སོགས་དུ་མ་ཞུས། བཅོམ་ལྡན་འདས་ཀྱིས་ལན་གསུངས་པ། ཚིགས་བཅད་མ་སྟེ། བམ་གཅིག་གང་གིས་མི་
ཁོམ་སྤོང་བར་འགྱུར། ཞེས་པའི་ལན་དུ། དད་པས་མི་ཁོམ་སྤོད་བར་འགྱུར། ཞེས་པ་སོགས་ཏེ། ཤོག་བཞི། ཤུ་ལོ་ཀ་དྲུག་བཅུའོ།། ་སོ་བརྒྱད་པ་ནི། མཧཱ་ར་ཧ་
སྱོ་བཱ་ཡ་ཀོ་ཤ་ལྱ་ཛྙཱ་ནོད་ཏ་ར་གསང་ཆེན་ཐབས་ལ་མཁས་པ་ཡེ་ཤེས་དམ་པ། པ་རི་བརྟ་ལེའུ། སངས་རྒྱས་ཐམས་ཅད་ཀྱི་གསང་ཆེན་ཐབས་ལ་མཁས་པ་བྱང་ཆུབ་སེམས་དཔའ་ཡེ་ཤེས་
དམ་བས་ཞུས་པའི་ལེའུ། མཉན་ཡོད་དུ། ཡི་དམ་པས། བྱང་སེམས་ཀྱི་ཐབས་མཁས་གང་ཞུས་པའི་ལན་དུ། དགེ་བ་གང་བྱས་རྫོགས་བྱང་དུ་བསྔོ་བ་སོགས་བསྟན། བམ་

[018B] ཤུ་ལོ་ཀ་སྟོང་ཉིས་བརྒྱ་སུམ་བཅུ། ཤོག་ལྔ་བཅུ་པར་རྫོགས། ་ཡེ་ཤེས་དམ་པས་ཞུས་པའི་མཛོད་འདིར། འཇིག་རྟེན་ཁམས་ཀྱི་མེ་ཏོག་སྤོས་སོགས་ཐམས་ཅད་ཡིད་ཀྱིས་
བསྡུས་ཏེ་མཆོད་པ་དང་སྦྱིན་བར་གཏོང་བ། སྡུག་བསྔལ་ཅན་ཀུན་བསྡུས་ནས་བྱམས་པ་སྒོམ་པ། ཕྱག་མཆོད་གཅིག་བྱེད་ནའང་སངས་རྒྱས་ཐམས་ཅད་ཀྱི་ཆོས་ཉིད་གཅིག་པ་ཡོན་ཏན་མཉམ་བ་
ཤེས་ནས་ཐམས་ཅད་ལ་ཕྱག་མཆོད་བྱེད་པར་འགྱུར་སྙམ་བ་དང་དེ་ལྟར་དུ་འགྱུར་བར་བསྔོ་བ། ཚིགས་བཅད་གཅིག་ཁ་ཏོན་དུ་བྱེད་ནའང། འདིའི་དོན་ནི་གསུང་རབ་ཐམས་ཅད་ཀྱི་དོན་ཡིན་པས་
དེ་ཐམས་ཅད་བཏོན་པ་དང་འདྲ་སྙམ་པ་དང། འདི་ཐོས་པའི་འགྲོ་བ་ཐམས་ཅད་བྱང་ཆུབ་ཏུ་ངེས་པར་གྱུར་ཅིག་ཅེས་སྨོན་ལམ་གདབ་པ་སོགས་ནི་བྱང་ཆུབ་སེམས་དཔའི་ཐབས་མཁས་ཡིན་པར་
བསྟན། གཞན་ཡང་མི་རྣམས་འཛེག་མི་ནུས། ལྷ་རྣམས་འབབ་ནུས་པ་དགོངས་ནས་འཛམ་བུའི་གླིང་དུ་སྐྱེ་བ་དང། འདི་ལྷ་ཀླུ་སོགས་སམ་ཅི་ཞེས་ཐེ་ཚོམ་ཟ་བ་སོལ་ཕྱིར་མངལ་དུ་ཞུགས་
དཀར་ཆོས་རྒྱས་པར་བྱེད་པ་དང་གཞན་ལས་ལྷག་པ་བསྟན་བའི་ཕྱིར་གླང་དཀར་གྱི་རྣམ་པས་ཞུགས། དུས་མ་རྫོགས་པས་དབང་པོ་མ་ཚང་བ་འདྲ་སྙམ་པ་བསལ་ཕྱིར་ཟླ་བ་བཅུར་བཞུགས་

[019A]༄༅། །པ་མའི་མེར་མེར་པོ་ལས་སྐྱེས་པ་མིན། རྫུས་སྐྱེས་སོ་སྙམ་པ་བསལ་ཕྱིར་མངལ་ནས་སྐྱེས། དབེན་པ་བསྔགས་ཤིང་ལྷ་སོགས་ཀྱིས་མཆོད་པའི་བསོད་ནམས་འཐོབ་པར་
བྱ་བའི་ཕྱིར་ནགས་སུ་སྐྱེས། ཡུམ་ནི་བུད་མེད་གཞན་དང་འདྲ་བའི་སྡུག་བསྔལ་མེད་པ་བསྟན་ཕྱིར་ཡུམ་ལངས་ཏེ་ཤིང་བླག་ཤ་བཟུང། ཀུན་སྤྱོད་གཙང་ལ་ཁྱད་པར་དུ་འཕགས་བ་བསྟན་པ་
དང་ལས་ཅན་གདུལ་ཕྱིར་མཆན་གཡས་ནས་བྱུང། བཙས་མ་ཐག་བརྒྱ་བྱིན་གྱིས་བླངས་པ་ནི་བརྒྱ་བྱིན་གྱི་སྨོན་ལམ་ཡིན་པས་དེའི་ཆེད་དང། རྫུ་འཕྲུལ་གྱི་སྟོབས་བསྟན་པ་དང་ལས་ཅན་གདུལ་
ཕྱིར་གོམ་བདུན་བོར། དེར་ལྷགས་པའི་ང་རྒྱལ་ཅན་གྱི་ལྷ་མང་གདུལ་ཕྱིར་ང་ནི་འཇིག་རྟེན་འདི་ན་མཆོག་ཅེས་གསུངས། འཇིག་རྟེན་དང་མཐུན་པ་དང་ཚངས་དབང་གིས་བསོད་ནམས་འཐོབ་པར་
བྱ་ཕྱིར་དེ་གཉིས་ཀྱིས་ཁྲུས་བྱས། དབང་པོ་སྨིན་པ་དང་སྟོབས་རྩལ་ཕུན་སུམ་ཚོགས་པ་དང་བདེ་བ་ཕུན་སུམ་ཚོགས་པ་རྣམས་བསྟན་པའི་ཕྱིར་སླར་ཁྱིམ་དུ་ཞུགས་ནས་ལོ་མང་པོར་བཞུགས་
ཟ་མའོ་སྙམ་པ་བསལ་ཕྱིར་བཙུན་མོ་བཞེས། འདུན་པ་དང་རྟ་བསྔགས་ལྡན་གཉིས་ཀྱི་སྔོན་སྨོན་རྫོགས་ཕྱིར་རྟ་ལ་ཆིབས་ནས་འདུན་པ་ཞབས་ཕྱིར་མཛད། ཡབ་སོགས་དད་པ་ལ་དགོད་པ་

[019B] ཕྱིས་ཡབ་སོགས་ཀྱིས་གཞོན་ནུ་ནི་བདག་ཅག་མི་འདོད་པ་མ་ཡིན་གྱི། སྐྱེ་ག་ན་འཆི་མཐོང་ནས་སྐྱོ་བས་རབ་ཏུ་བྱུང་ངོ་ཞེས་གོ་བ་དང་
འགས་ནི་རབ་ཏུ་བྱུང་ན་ངེ་ལས་ཐར་སྙམ་དུ་དང་པར་འགྱུར་བ་དགོངས་ཏེ་སྐྱིད་ཚལ་དུ་གཤེགས། དགེ་བ་དོན་དུ་གཉེར་བ་ཤུགས་ཅན་ཡིན་པ་དང་རྗེས་འཇུག་ལའང་བསྟན་ཕྱིར་ནམ་ཕྱེར་ནས་ཁབ་
ནས་བྱུང། སྐྱེ་བོ་གཉིད་ལོག་པ་ནི་ལྷས་ཡིན་གྱི། གཞོན་ནུས་མིན་ཞེས་སྡིག་མི་གསོག་པའི་ཕྱིར་དེ་ལྟར་མཛད། ཆོག་ཤེས་བསྟན་ཕྱིར་རྟ་རྒྱན་སོགས་ཕྱིར་བསྐུར། ཡབ་རྒྱལ་པོས་
གཞོན་ནུའི་དབུ་སྐྲ་སུས་འབྲིགས་ཞེས་གཞན་ལ་ཆད་པ་མི་བྱེད་པའི་ཕྱིར་རང་གིས་སྐྲ་བྲེགས། རང་གི་འཁོར་གདུལ་བའི་ཕྱིར། བདག་གིས་སངས་རྒྱས་འོད་སྲུང་གི་དུས་སུ། དགེ་སྦྱོད་
མགོ་རེག་ལ་བྱང་ཆུབ་ག་ལ་ཡོད། བྱང་ཆུབ་ནི་ཐོབ་བར་དཀའ་ཞེས་སྨྲས་ཞེས་པ་དང། ལས་དེ་འདག་པར་མཛད་ཚུལ་བསྟན། ཕྱི་རོལ་པ་ལས་ལྷག་པ་བསྟན་པ་དང་དན་པ་ལ་མོས་པའི་
དྲང་སྲོང་ས་ཡ་བཞི་སོགས་གདུལ་བའི་ཕྱིར་ལོ་དྲུག་དཀའ་བ་སྤྱད། ཕྱིས་དགེ་རྩ་ཆུད་བ་རྣམས་ཀྱིས་ཧ་ཅང་དཀའ་ཐུབ་ཀྱིས་གདུང་ནས་མཆོག་སྒྲུབ་མི་ནུས་པར་འགྱུར་བ་ལ་ཕན་པའི་ཕྱིར་སླར་

[020A]༄༅། །ཡང་ཟས་བཞེས། ཆོག་ཤེས་པ་དང་བཀྲ་ཤིས་ལ་ཕན་པའི་ཕྱིར་རྩྭ་བཏིང། བདུད་ལ་འདོད་ཁམས་པས་དད་པས་དེ་བཏུལ་ན་ཐམས་ཅད་དད་བར་འགྱུར་བས་བདུད་བཏུལ་
ལྷ་མང་པོ་གདུལ་བའི་ཕྱིར་སངས་རྒྱས་ནས་ཞག་བདུན་མི་གཡོ་བར་མཉམ་པར་བཞག་འཇིག་རྟེན་པས་ཚངས་པ་ནི་ཐམས་ཅད་ཀྱི་བདག་པོ་བྱེད་པ་པོའོ་སྙམ་དུ་འཛིན་པས་དེ་དག་འདུལ་བའི་དབང་
གིས་ཚངས་པས་བསྐུལ་བ་ལ་བརྟེན་ནས་ཆོས་འཁོར་བསྐོར། སྲིད་པ་ཐ་མ་པ་ཉི་ཤུ་ལ་གཞན་ཉི་ཤུས་གསོད་སེམས་སྐྱེས་པ་སྒྲོལ་ཕྱིར། དེ་བཞིན་གཤེགས་པས་ཀུན་དགའ་བོ་ལ་ང་འདི་ལྟར་
འབྱུང་གསུངས་མ་ཐག་ས་ནས་སེང་ལྡེང་གི་ཚལ་བ་རྣོན་པོ་མཐོ་གང་ཙམ་བྱུང། མོའུ་གལ་གྱི་བུ་སོགས་ཀྱིས་རྫུ་འཕྲུལ་གྱིས་འཕང་མ་ནུས། ཚངས་པའི་འཇིག་རྟེན་གྱི་བར་ཚལ་དེ་
བཅོམ་ལྡན་འདས་ཀྱི་ཕྱི་བཞིན་འབྲངས། བཅོམ་ལྡན་འདས་ཀྱིས་བྱ་རྒོད་རིར་སླར་བྱོན་ནས་བཞུགས་པ་ན་ཡང་འོངས་ཏེ་ཞབས་དྲུང་དུ་གནས། བཅོམ་ལྡན་འདས་ཀྱིས་དེའི་སྟེད་
དུ་ཞབས་རེག་མ་ཐག་ཏུ་བྲུག་ཀུན་དགའ་བོས་རྒྱུ་མཚན་ཞུས། སྔོན་ཚོང་པ་སྒྲོལ་ཕྱིར་སྡིག་ཅན་གྱི་མི་ཞིག་བསད་བའི་འབྲས་བུར་གསུངས་པས་མི་ཉི་ཤུ་པོ་དེས་བསམ་ངན་བོར་

[020B] །འཚོ་བྱེད་ནས་སྨན་ཨུད་པ་ལ་ཧསྟ་གན་དྷ་བླངས་ནས་བཞེས་པ་ནི། དབེན་པའི་དགེ་སློང་གཉིས་ན་ནས་སྨན་མ་བྲོས་པ་ལ་བརྩེ་ནས་བཞེས་པས་དེ་གཉིས་ཀྱིས་ཐོས་ནས་སྨན་འཐུངས་
ནས་གསོས་པ་སྟེ་དེ་སོགས་ཀྱི་ཆེད་ཡིན། ས་ལ་ཅན་ནས་ལྟུང་བཟེད་བཀྲུས་བ་བཞིན་དུ་ཕྱིར་བྱུང་ཡང་ཐུགས་ལ་མཐོ་དམའ་མེད་པས་ལྷ་བདུན་ཁྲིས་དད་པ་ཐོབ་ལ། ཕྱིས་ས་ལ་ཅན་པ་རྣམས་ཀྱང་
ཐོས་ནས་དང་དེ་ཆོས་ཉན་པ་སོགས་སུ་གྱུར་བས་དེའི་ཆེད་དོ། །ཀུན་དུ་རྒྱུ་དག་གིས་ཀུན་དུ་རྒྱུ་མཛེས་མ་བསད་དེ་རྒྱལ་བྱེད་ཚལ་གྱི་འོབས་སུ་བོར་བ་བཏང་སྙོམས་སུ་མཛད་པ་ནི། མུ་སྟེགས་པ་
དག་གིས་སངས་རྒྱས་ནི་གཞན་གྱི་དགེ་བ་ཇི་ལྟར་འཕེལ་བ་དང་ཇི་ལྟར་གཞག་རྒྱུ་དེ་ལྟར་འཇོག་གོ་ཞེས་རང་གི་ཉེས་པས་བདག་ཉིད་ཀྱིས་ཚད་གཅོད་པར་འགྱུར་བའི་ཆེད་དེ། མཛེས་མ་ནི་ཚེ་ཟད་ཅིང་
རང་གི་ལས་ཀྱིས་དེ་ལྟར་གྱུར་པ་ཡིན་ནོ། །ཉོན་མོངས་མེད་ཀྱི་ལྗོངས་སུ་དབྱར་གནས་པ་རྟ་སོགས་ཀྱི་ཆེད་དེ། རྟ་ལྔ་བརྒྱ་པོ་ཕྱིས་དགའ་ལྡན་དུ་སྐྱེས་ཏེ་ཆོས་ཉན་པ་སོགས་བྱུང། ཆགས་སྤྱོད་
དགེ་སློང་བཞི་བཅུ་ནི་དབྱད་གྲོལ་ནས་ཞག་བདུན་ན་དགྲ་བཅོམ་པ་ཐོབ། ཀུན་དགའ་བོས་ཡིད་མི་བདེ་བར་གྱུར་པ་ན་རོ་མཆོག་བསྟན་ནོ། །གསོ་སྦྱོང་གི་སྐབས། འོད་སྲུང་རོ་རྒྱབ་ནའོ་

[021A]༄༅། །འཕགས་ལམ་ཡན་ལག་བདུན་ཤོད་ཅིག་གསུངས་པ་ནི། འོད་སྲུང་ལས་སྐྱེ་བ་སྔོན་མ་རྣམས་སུ་ཡན་ལག་བདུན་ཐོས་པའི་ལྟ་བརྒྱད་སྟོང་གྲོལ་བར་བྱ་བའི་ཕྱིར་ཏེ། སངས་རྒྱས་
ཀྱིས་བསྟན་ཀྱང་ལས་འབྲེལ་མེད་པས་ཤེས་པར་མི་འགྱུར་རོ། །ཡང་རྗེས་འཇུག་གིས་ན་བའི་ཚེ་ཆོས་ཉན་པའི་དང་པ་བསྐྱེད་པའང་ངོ། །ཤཱཀྱ་འཇིག་པ་ན། ཀུན་དགའ་བོ་ཀླད་པ་ན་སྟེ་མི་
བདེའོ་གསུངས་པ་ནི། ཉེ་དུ་མི་བསྲུང་སྙམ་དུ་སེམས་པའི་སེམས་བསྲུང་བ་དང། ཆད་སྨྲའི་ལྷ་སུམ་སྟོང་འདུལ་བའི་ཆེད་དུ་འོ། །སེམས་ཅན་སྲོག་གཅོད་པ་མང་པོ་འདུས་པ་རྣམས་ཀྱིས་
ཀྱང། སངས་རྒྱས་ཀྱང་སྲོག་བཅད་པའི་ཉེས་པས་དབུ་བསྙུན་ན་གཞན་ལྟ་ཅི་སྨོས་སྙམ་ནས་འགྱོད་པ་སྐྱེད་པའི་ཆེད་དུ་ཡོད་དོ། །བྲམ་ཟེ་བྟ་ར་དཧྭ་ཛས་སྤྱོ་བ་བརྒྱས་སྤྱོས་ཀྱང་དང་དུ་ལེན་པ་
ནི། འཁོར་མང་བོས་བཅོམ་ལྡན་འདས་ཀྱིས་མ་ཞུམ་མ་ཁེངས་བར་ཐུགས་ཤེན་ཏུ་མཉམ་པ་མ་ཐོང་ནས་བྱང་ཆུབ་ཏུ་སེམས་བསྐྱེད་པར་འགྱུར་བ་དག་གི་ཆེད་དང། བྷ་ར་དཧྭ་ཛ་ཡད་དར་ནས་
སྐྱབས་སུ་སོང་བ་དེའི་ཆེད་དོ། །ལྷས་བྱིན་གྱིས་གནོད་པ་མང་དུ་བྱས་པ་ནི། སློང་མོ་མེད་པ་ན་དབུ་སློང་བ་སོགས་ཀྱིས་ཕྱིན་དྲུག་མྱུར་དུ་རྫོགས་པར་བྱེད་པ་དང། སྒྱོགས་རྡོ་འཕངས་

[021B] །དེ་རྣམས་ཀྱང་གཞན་ལ་ཕན་པའི་ཐབས་མཁས་ཡིན་ནོ། ་སོ་དགུ་པ་ནི་
ཤྲེཥྚཱི་ཆོང་དཔོན་བཟད་སྐྱོང་གིས་ཞུས་པའི་མདོ། འོད་མའི་ཚལ་དུ། རྣམ་ཤེས་ཇི་ལྟ་བུ་དང་འཕོ་བ་དང་སྐྱེ་བ་སོགས་ལས་བརྩམས་ཏེ་ཞུས། རླུང་གིས་བཟང་ངན་གྱི་དྲི་ཁྱེར་བ་བཞིན་ལས་ཀྱི་
བག་ཆགས་བསྒོ་བ། གཟུགས་བརྙན་མེ་ལོང་དུ་འཆར་བ་བཞིན་ལུས་སུ་འགྲུབ་པ། གཡུལ་ངོར་རྟ་ཤོར་ན་མྱུར་དུ་རྟ་གང་རྙེད་པ་ལ་ཞོན་པ་བཞིན་བ་ར་དོ་བས་སྐྱེ་བ་ལེན་པ་སོགས་བསྟན། བམ་གཉིས་
རོག་དོན་གསུམ་ན་རྫོགས། ་བཞི་བཅུ་པ་ནི། དཱ་རི་ཀླ་བི་མ་ལ་ཤུང་དྷ་བུ་མོ་རྣམ་དག་ངད་པས་ཞུས་པའི་མདོ། མཉན་ཡོད་དུ། གསལ་རྒྱལ་གྱི་བུ་མོ་སྟེ། ཇི་ལྟར་
བྱས་ན་སངས་རྒྱས་དང་འཕྲང་པ། ཚེ་རབས་ངན་པ་སོགས་ཞུས། གཡོ་སྒྱུ་མེད་པ་སོགས་བསྟན། ཤོག་གྱ་བཞིར་རྫོགས། ་ཞེ་གཅིག་པ་ནི། བྱམས་པས་ཞུས་
པའི་ལེའུ། བརྒོ་ན་བྱིས་པ་གསོད་ཀྱི་རིད། བྱང་སེམས་ཀྱི་སྤྱོད་པ་དུ་མ་དང། བྱམས་པས་བདག་ཅག་གི་སྟོན་པ་ལས་བསྐལ་པ་བཞི་བཅུའི་སྔ་རོལ་དུ་སེམས་བསྐྱེད་བ་དང། སྟོན་པས་

[022A]༄༅། །དབུ་སོགས་བཏང་བའི་དཀའ་ཐུབ་ཀྱིས་སྔར་སངས་རྒྱས་པ་དང། བྱམས་པས་ཉིན་མཚན་དུས་དྲུག་ཏུ་སྨོན་ལམ་འདེབས་པ་སོགས་མཛད་བར་བསྟན་ལ། དེའི་སྨོན་
ལམ་ནི། བྱམས་པའི་སྨོན་ལམ་འདི་གསུངས་སོ། །བམ་གཉིས། ཤོག་གོ་བདུན་པར་རྫོགས། ་ཞེ་གཉིས་པ་ནི། བྱམས་ཞུས་ཆོས་བརྒྱད་པ། བྱ་རྒོད་ཕུང་པོའི་
རིར། གཟུངས་འདུས་ནང་དུ་བཞུགས་པ་དང་གཅིག་གོ་ཤོག་བརྒྱ་ཐམ་བར་རྫོགས། ་ཞེ་གསུམ་པ་ནི། ཀཱ་ཤྱ་པ་འོད་སྲུང་གི་ལེའུ་ཞེས་བྱ་བའི་མདོ། བྱ་རྒད་ཕུང་པོའི་
རིར། བམ་བཞི། ཤོག་བརྒྱ་སོ་བརྒྱད་ན་རྫོགས། ་མདོ་འདིར་བཅོམ་ལྡན་འདས་ཀྱིས་འོད་སྲུང་ལ། བྱང་ཆུབ་སེམས་དཔའི་ཤེས་རབ་ཉམས་པའི་ཆོས་བཞི་སྟེ་
ཆོས་དང་ཆོས་སྨྲ་ལ་མི་གུས་པ། དཔེ་མཁྱུད་བྱེད་པ། ཆོས་འདོད་པའི་འདུན་བ་ཟློག་པ། བདག་བསྟོད་གཞན་སྨོད་བྱེད་པ་སྟེ། དེ་ཉིད་ལས། ཆོས་སྨྲ་བ་ལ་གུས་པ་མེད་པ་
ཡིན། །ཆོས་ལ་སེར་སྣ་བྱེད་པར་འགྱུར་བ་དང། །ཆོས་ལ་སློབ་དཔོན་དཔེ་མཁྱུད་བྱེད་པ་ཡིན། །ཆོས་འདོད་རྣམས་ལ་བགེགས་ནི་བྱེད་འགྱུར་ཅིང། །འདུན་པ་ཟློག་བ་དེ་བཞིན་

[022B] །རྒྱལ་བས་བསྔགས་པའི་ཆོས་ནི་ཡོངས་མི་སྟོན། །ལེ་ལོ་ཅན་དེ་བདག་བསྟོད་རྟག་ཏུ་བརྩོན། །གཞན་ལ་སྨོད་པར་བྱེད་ལ་མངོན་པར་དགའ། །ཆོས་བཞི་འདི་
དག་རྒྱལ་བའི་སྲས་རྣམས་ཀྱི། །ཤེས་རབ་ཉམས་པར་འགྱུར་བར་རྒྱལ་བས་གསུངས། །ཞེས་དང། ཤེས་རབ་འཕེལ་བའི་བཞི་ནི། ཆོས་སྨྲ་པ་ལ་གུས་དང་བཅས་པ་ཡིན། །ཟང་
ཟིང་མེད་ཅིང་རྙེད་དང་བཀུར་སྟི་ལ། །རེ་བ་མེད་ཅིང་ཚིགས་བཅད་མི་སེམས་པར། །ཇི་ལྟར་ཐོས་པའི་ཆོས་རྣམས་གཞན་ལ་སྟོན། །ཐོས་ལས་ཤེས་རབ་འབྱུང་བར་དེས་རིག་ནས། །
མགོ་ལ་འབད་བཞིན་རྟག་ཏུ་ཐོས་པ་ཚོལ། །དེ་ནི་ཇི་ལྟར་ཐོས་པའི་དོན་རྣམས་འཛིན། །ཆོས་བཟུང་ནས་ནི་ནན་ཏན་བྱ་ཕྱིར་གནས། །མཁས་དེ་ནན་ཏན་སྙིང་པོར་བྱེད་པ་ཡིན། །
ཚིག་ལྷུར་མི་ལེན་སྨྲ་བ་ལྷུར་མི་ལེན། །མཁས་བས་ཆོས་བཞི་འདི་དག་བསྟེན་བྱས་ན། །རྒྱལ་བས་བསྔགས་པའི་ཤེས་རབ་ཐོབ་པར་འགྱུར། །ཞེས་གསུངས་ལ། ཡང་
བྱང་ཆུབ་ཀྱི་སེམས་བརྗེད་པའི་བཞི་སྟེ་ནག་ཆོས་བཞི། མི་བརྗེད་པའི་བཞི་སྟེ་དཀར་ཆོས་བཞི་ཡིན་ལ། དགེ་བའི་ཆོས་སྐྱེས་བཟང་པའི་བཞི། ཇེ་ཁྱད་དུ་འགྲོ་བའི་བཞི། གྱ་གྱུ་

[023A]༄༅། །ཅན་དུ་འགྱུར་བའི་བཞི། དྲང་པོའི་བཞི། དམུ་རྒོད་ཀྱི་བཞི། ཅད་ཤེས་ཀྱི་བཞི། འཁྲུལ་བའི་བཞི། ལམ་གྱི་བཞི། གྲོགས་ངན་གྱི་བཞི་
དགེ་བའི་གཤེས་གཉེན་གྱི་བཞི། བྱང་སེམས་ལྟར་བཅོས་པའི་བཞི། ཡང་དག་པའི་བཞི། བདུད་ལས་འདའ་བའི་བཞི། དགེ་བ་ཐམས་ཅད་སྡུད་པའི་བཞི། བསོད་ནམས་ཀྱི་
ཚོགས་དཔག་མེད་ཀྱི་བཞི། མ་རིག་བག་ཆགས་ཀྱི་ས་འཇོམས་པའི་བཞི། སྒྲིབ་མེད་ཡེ་ཤེས་འཐོབ་པའི་བཞི་དང། བྱང་སེམས་སུ་འགྱུར་བའི་ཆོས་སོ་གཉིས། འབྱུང་བ་བཞི་
སོགས་དང་འདྲ་བའི་དཔེ། ཚུལ་བཞིན་རབ་ཏུ་སྦྱོད་བའི་དབུ་མའི་ལམ་དང། རབ་བྱུང་གི་དྲི་མ་གཉིས། གདུད་བ་གཉིས་སོགས་དང། རྒྱལ་པོ་སླས་དང་འཕྲང་པ་ལས་སྐྱེས་པ་རྒྱལ་
བོའི་བུ་ཡིན་ལ། བཙུན་མོ་གཞན་དང་འདྲེས་པ་ལས་སྐྱེས་པ་རྒྱལ་པོའི་བུ་མིན་ལྟར་བྱང་སེམས་ཉན་དང་རྣམས་ཀྱི་ཁྱད་པར་དང། ཁྱི་ནི་རྡོ་ལས་འཇིགས་ཀྱང་རྡོའི་རྗེས་སུ་འབྲང་གི་
སུས་འཕངས་བ་དེའི་རྗེས་སུ་མི་འབང་པ་ལྟར། གཟུགས་སོགས་ལས་འཇིགས་ཀྱང་དེའི་རྗེས་སུ་འབྲང་པ་དནག། དབུལ་བོ་ལ་མཛོད་ལྡན་ཀྱི་མིང་མི་མཛེས་བ་ལྟར། ཉམས་པ་ལ་

[023B] མི་དོའི་མགོ་ལ་གསེར་ཕྲེང་བཏགས་ཀྱང་གསོན་པོར་མི་འགྱུར་བ་ལྟར་འཆལ་པས་ཆོས་གོས་གྱོན་ཡང་དགོས་པ་མེད་པ་དང། སྲིན་བུ་རྡ་མོ་དུང་ཀ་མགོ་ནག་གན་རྒྱལ་
དུ་གནས་པ་དེར་འཇིགས་པ་ཡོད་པ་སོགས་བསྟན། ཡང་ད་ཉིད་ལས། དཔེར་ན་རི་མོ་མཁན་ཞིག་གིས། །གནོད་སྦྱིན་འཇིགས་པའི་གཟུགས་བྱས་ནས། །དེ་ཡིས་འཇིགས་ཏེ་ཁས་བུབ་ཏུ། །
འགྱེལ་ནས་བརྒྱལ་བར་གྱུར་པ་ལྟར། །བྱིས་པ་སོ་སོའི་སྐྱེ་བོ་ཀུན། །བདག་ཉིད་ཀྱིས་ནི་བྱས་པ་ཡི། །གཟུགས་སྒྲ་སོགས་ལ་རྨོངས་གྱུར་པས། །འགྲོ་བ་དྲུག་ཏུ་འཁྱམ་པར་གྱུར། །ཅེས་
དང། དཔེར་ན་ཕྱིམ་དུ་མི་འགའ་ལ་ལ་ཡིས། །རིང་ཞིག་ལོན་ནས་མར་མེ་བུས་བྱས་ན། །དེ་ལ་མུན་པ་བདག་གནས་རིང་ལོན་གྱིས། །འདི་ནས་མི་འགྲོ་སྙམ་དུ་སེམས་པ་མེད། །ཅེས་གསུངས་
ཡང་སྟོད་པ་ཉིད་ལ་ལྟ་ཉེས་ན་སྦྱོང་སྨན་ལྟོ་ལ་གནས་པ་དང་འདྲ་བར་ཡང་གསུངས་སོ། ་ཞེ་བཞི་པ་ནི། ཨཀྵ་ཡ་མ་ཏི་བློ་གྲོས་མི་ཟད་པས་ཞུས་པའི་མདོ། བྱ་རྒོད་ཕུང་པོའི་རིར་
བྱང་སེམས་ཀྱི་སྤྱོད་པ་སྤྱི་དང། སེམས་བསྐྱེད་བཅུ། ས་བཅུ། ཕད་ཕྱིན་བཅུ་རྣམས་བསྟན། བམ་གཅིག་ཤོག་བརྒྱ་ཞེ་དྲུག་ན་རྫོགས། ་ཞེ་ལྔ་པ་ནི་

[024A]༄༅། །རད་ནརཱ་ཤི་རིན་པོ་ཆེའི་ཕུང་པོ་ཞེས་བྱ་བའི་མདོ། བྱ་རྒོད་ཕུང་བོའི་རིར། འོད་སྲུང་གིས་ཞུས། དགེ་སྦྱོང་གི་རྒྱུ་མཚན་སོགས་བསྟན་པ་དགེ་སྦྱོང་གི་ལེའུ། དགེ་སློང་གི་
ལེའུ། དགེ་སྦྱོད་གདོལ་བ་ལྟ་བུའི་ལེའུ། ཞལ་ཏ་བྱེད་པའི་ལེའུ། དགོན་པ་པའི་ལེའུ། བསོད་སྙོམས་པའི་ལེའུ། བམ་གཉིས། མདོ་འདིར། འབྲུའི་ནང་ན་མ་སྨིན་པ། མི་གྲུད་པ་
འོངས་མེད་པ། འབྲས་འདྲ་བ་དག་ནི་ཤིན་ཏེ་ཞེས་བྱ་བར་གསུངས་པ་སྟེ། རབ་བྱུང་རྣམས་ལ་མཁོ་ཆེ་བའི་གསུང་མང་དུ་ཡོད། ཤོག་བརྒྱ་དང་དོན་གསུམ་པར་རྫོགས། ་ཞེ་དྲུག་བ་
ནི། ཤེར་ཕྱིན་བདུན་བརྒྱ་པ། མཉན་ཡོད་དུ། འཇམ་དཔལ་སོགས་ཀྱིས་སྟོང་ཉིད་ལས་བརྩམས་ཏེ་བཀའ་མཆིང་བྱས་པ། བམ་གཉིས། ཤོག་ཉིས་བརྒྱ་རྩ་གསུམ་ན་རྫོགས། །
་ཞེ་བདུན་པ་ནི། རད་ན་ཙུ་ཊ་གཙུག་ན་རིན་པོ་ཆེས་ཞུས་པའི་མདོ། བྱ་རྒོད་ཕུང་པོའི་རིར། ཤར་ཕྱོགས་ཞིང་བརྒྱ་སྒོང་ཕྲག་འགུ་བཅུ་རྩ་གཉིས་འདས་པ་ན། ལེགས་སྤྲུལ་ཞེས་བྱ་བའི་
འཇིག་རྟེན་ན་བཞུགས་པའི་སངས་རྒྱས་ཡོངས་དག་རབ་གནས་ཀྱི་དྲུང་ནས་འོངས་པའི་བྱང་སེམས་གཙུག་ན་རིན་པོ་ཆེས་ཞུས་ཏེ། ཕྱིན་དྲུག་དང་བྱང་ཕྱོགས་སོ་བདུན་རྣམས་བསྟན། སྟོན་པའི་

[024B] བྱམས་པའི་སྐུ་ཚེ་སྔོན་མ་རྒྱལ་བུ་གཞོན་ནུ་ནོར་དཔལ་དད་པ་ལ་དགོད་པའི་ཕྱིར་ལོ་བརྒྱད་ཁྲི་བཞི་སྟོང་དུ་དཀའ་བ་སྤྱད་པའང་འདིར་སྣང་ལ། ཡང། ངག་
ཡོངས་སུ་དག་པས་གཤེ་ཡང་སླར་མི་ག་ཤེ། ལུས་དག་པས་བརྡེགས་ཀྱང་སླར་མི་བརྡེགས། སེམས་དག་པས་ཁྲོས་ཀྱང་སླར་མི་ཁྲོ། ལྷག་བསམ་དག་པས་འཚིག་པར་བྱས་ཀྱང་སླར་མི་འཚིག་
པར་བཤང། བམ་གཉིས། ཤོག་ཉིས་བརྒྱང་བདུན་ན་རྫོགས། ་ཞེ་བརྒྱད་པ་ནི། ལྷ་མོ་དཔལ་འཕྲེང་གི་སེང་གེའི་སྒྲའི་མདོ། སྟོན་བ་མཉན་ཡོད་དུ་བཞུགས་པ་ན། གསལ་
རྒྱལ་གྱི་བུ་མོ་དཔལ་འཕྲེང་གིས་ཆོས་མཉན་ནས་སེམས་བསྐྱེད་པ་ལུང་བསྟན་ཐོབ་པ་སོགས་ཏེ། ངེས་རང་གི་ཁྱིམ་ཐབ་རྒྱལ་པོ་གྲགས་པའི་བཤེས་གཉེན་གྲོང་ཁྱེར་འཐབ་མེད་དུ་གནས་པ་སོགས་
གྲོང་ཁྱེར་པ་ཐམས་ཅད་ཐེག་ཆེན་ལ་བཙུད། བྱང་ཆུབ་གསུམ་གྱི་ཁྱད་པར་སོགས་མང་དུ་བསྟན་པ། བམ་གཉིས། ཤོག་ཉིས་བརྒྱ་གྱ་ལྔ་པར་རྫོགས། །ལེའུ་ཞེ་དགུ་པ་སྟེ་
མདོ་ཐ་མ་ནི། བྱཱ་ས་རྒྱས་པ། དྲང་སྲོང་རྒྱས་པས་ཞུས་པའི་མདོ། སྟོན་པ་གང་གའི་འགྲམ་དུ་བཞུགས་པ་ན། དྲི་ནག་མའི་བུ་དྲང་སྲོང་རྒྱས་པས་ཞུས་པ། སྦྱིན་པའི་རྣམ་གཞག་

[025A]༄༅། །དང། ཕྲེང་ཐོགས་སོགས་ཀྱི་ལྷར་སྐྱེ་འཆི་བྱེད་ཚུལ་རྣམས་བསྟན་པ་སྟེ། འཕྲེང་ཐོགས་ཀྱི་ལྷ་དང་རྒྱལ་ཆེན་བཞི་དང་སུམ་བཅུ་རྩ་གསུམ་གྱི་གནས་དང་བདེ་བ་དང་གཟུགས་
དབྱིབས་སོགས་བསྟན། ཆོས་བཟང་འདུན་ས་དང་གྲོང་ཁྱེར་ལྟ་ན་སྡུག་དང། བརྒྱ་བྱིན་གྱི་གཟུགས་བྱད་སོགས་དང། སྐྱེད་ཚལ་ཤི་དི་ཤ་ཀད་བ་ལང་བདག་བཞུགས་པ་ཡང་བསྟན། ཡང་མདོ་
འདི་དམུ་སྟེགས་པའི་དྲང་སྲོང་དག་གི་སྤྱོད་ཚུལ་བསྟན་པ་ནི། དྲང་སྲོད་རལ་བའི་ཅོང་པན་ཅན། རྒས་པ། རབ་ཏུ་སྐེམ་པ། ཟས་མི་ཟབ། ཤིང་ཤུན་དད་གཡང་གཞི་གྱོན་པ། ཐལ་བས་བྱུག་
བ། ཐང་དང་བྲག་ཁྲོད་དུ་གནས་པ། བཀྲེས་བཀྲེས་ལྟར་འདུག་པ། རླུང་འབབ་པ། ཟླ་ཕྱེད་བསྙེན་གནས་བྱེད་པ། ཡན་ལག་སྐེམ་པ། གཅེར་བུར་གནས་པ། ཨག་ཚོམ་དད་སེན་མོ་དང་སྤུ་
རིད་བ། དཀའ་ཐུབ་ཀྱི་ནོར་ཅན། བཟླས་བརྗོད། སྦྱིན་སྲེག་བསྲུང་བ། བཀྲ་ཤིས་བྱེད་པ། བླག་བ་མེད་པ་རང་ཤིང་དྲུང་གནས་པ། རྐང་པ་གྱེན་དུ་བསྒྲེང་བ། ཙོག་ཙོག་བུར་འདུག་པ། ཆུང་
འདུག་པ། མེས་བསྲེག་པར་བྱེད་པ། ཉི་མས་གདུངས་པ། བབ་བབ་ཏུ་གནས་པ། རིགས་ཙམ་གྱིས་དགའ་བ། བླ་ན་མེད་པའི་ཡེ་ཤེས་དང་བྲལ་བ། ཐར་པ་མི་ཤེས་པ། ལྟ་བ་མ་དག་པ་

[025B] སྡོ་སངས་པོ། མིག་གཉིས་སེར་བ། སྐྲ་རྩུབ་ཅིང་གྲུགས་པ། ལག་ན་དབྱུག་གུ་གསུམ་ཐོགས་པ། གཟུགས་མི་སྡུག་པ། གཏམ་སྣ་
ཚོགས་ཀྱི་གཏན་ཚིགས་དང་ལྡན་བ། ཞེས་གསུངས་ལ། ཤཱ་རིའི་བུ་སྨིན་མ་རིང་བ། གཉེད་མ་ཅན། མགོ་སྐྱ་བོ། ལག་པ་གཡས་པས་སྨིན་མས་ཟད་ནས་
མིག་གི་པགས་པ་བཏེགས་ཏེ་དྲང་སྲོང་རྒྱས་པ་ལ་བལྟས་པར་བཤད། ་ཕྲེང་ཐོགས་ཀྱི་ལྷ་རྣམས་ཤིན་ལྗོན་པ་མེ་ཏོག་འབྲས་བུ་ཕུན་སུམ་ཚོགས་པའི་དྲུང་དུ་གནས་སོ། །
འཆི་བའི་ཚེ་གང་གི་དྲུབ་ཏུ་འདུག་པའི་ཤིང་དེའི་ལོ་མ་རྙིས། ཡལ་ག་འཕྱད། མེ་ཏོག་དང་དྲི་ཡང་མེད་པར་འགྱུར། ལྷ་དེ་ཡང་དེ་ན་འདུག་མི་འདོད་པར་འགྱུར། ཁ་དགོ་
བདུན་པའི་མེ་ཏོག་གི་ཕྲེང་བ་མགུལ་དུ་ཐོགས་པ་སྔོན་རྙིང་པར་མི་འགྱུར་བ་ཡང་རྙིས། བདེ་ཞིང་བསིལ་བའི་རླུང་ལྡང་བ་དག་ཀྱང་ཚ་བར་འགྱུར། དེ་མཐོང་ནས་
རང་དང་དེའི་མཛའ་བ་བུ་མོའི་ཚོགས་རྣམས་ཀྱང་སྙིང་རྗེ་རྗེ་སྐད་དུ་དུ་བར་བྱེད་པ་དང། དེ་ལྟར་བུ་གྱུར་ནས་འཆི་པར་བཤད། རྒྱལ་ཆེན་བཞི་དང་སུམ་བཅུ་རྩ་གསུམ་པའི་

[026A]༄༅། །ལྷ་རྣམས་འཆི་བའི་ཚེ་ཇི་ལྟར་འགྱུར་བ་ནི་ལོགས་སུ་བྲིས་ཡོད། ཡང་ལྷའི་མེ་ཏོག་གི་ཁུ་བ་ཞིམ་པོ། བད་བ། བསིལ་བ། དྲིས་ཀྱང་ད་རོ་
བར་བྱེད་པ་མེ་ཏོག་གི་ཆང་ཞེས་བྱ་བ་ཡོད་པར་བཤད་དོ། །བམ་པོ་གཉིས། ཤོག་གྲངས་སུམ་བརྒྱ་དང་བཅུ་གཅིག་པར་རྫོགས་པ་སྟེ། པོ་ཏི་དྲུག་པ་རྫོགས་སོ། །
བྷཱ་ཏུ་དབྱིངས་པྲ་ཀྲྀ་ཏི་རང་བཞིན་ཨ་སམྦྷེ་ད་དབྱེད་མེད་པ། ཝརྨ་གོ་ཆ་བྱུ་ཧ་བཀོད་པ། ་དགེ་སློང་ལེགས་པའི་སྐར་
མའི་ལོ་རྒྱུས་ནི་དཀོན་བརྩེགས་འདིར་ཟུར་ཙམ་འདུག་ལྷའི་རོལ་མོའི་བྱེ་བྲག་ཁོང་ཧུ་དང། རྡ་པ་ཏ་ཧ་ཞེས་བཤིད། ་ལུས་ནི་སྐྲ་བྲེགས་ཆོས་གོས་གྱོན། །ལག་ན་
ལྷུང་བཟེད་ཐོགས་མོད་ཀྱི། །སྒོ་གསུམ་མ་བསྡམས་སྡིག་སྤྱོད་པས། །དགེ་སློང་ཤིན་ཏེ་མ་ཞེས་བྱ། །དབུལ་བའི་མི་ལ་མཇོད་ལྡན་ཞེས། །མིང་བཏགས་
ན་ཡང་མཛེས་མི་འགྱུར། །དེ་བཞིན་ཁྲིམས་འཆལ་སྡིག་ཅན་ལ། །དགེ་སློང་ཟེར་ནའང་བཟང་རྒྱུ་མེད། །མི་རོའི་མགོ་ལ་གསེར་འཕྲེང་ནི། །བཏགས་ནའང་གསོན་

[026B] །དེ་བཞིན་ཁྲིམས་མེད་བྱ་སྒྲས་ནི། །གྱོན་ནའང་དགེ་སློང་གལ་ཡིན། མཐོ་བཟང་ཡོན་ཏན་ཆེ་ལ་ཕྱུག་པའི་མི་གཞོན་ནུས། །ངར་ཟབ་རིན་ཆོན་སོགས་
ཀྱིས་བརྒྱན་ན་རབ་མཛེས་ལྟར། །མང་ཐོས་ཚུལ་ཁྲིམས་ལེགས་པར་བསྲུངས་པའི་དགེ་སློང་ནི། །ཆོས་གོས་གྱོན་ནས་ཆོས་བཞིན་སྤྱོད་པས་འགྲོ་ཀུན་དགའ། །


