༄༅། །ཕྱག་ཆེན་གྱི་ཁྲིད་བཞུགས་སོ།།  །།ན་མོ་གུ་རུ་བྫྲ་དྷཱ་ར་ཡ། ལྟ་བ་ཕྱག་རྒྱ་ཆེན་པོའི་ཁྲིད་ཉམས་སུ་ལེན་པ་ལ། སྔོན་འགྲོ་དང། དངོས་གཞི་གཉིས། དང་པོ་

[135A]༄༅། །ལ་སྐྱབས་སེམས་ཀྱི་ཁྲིད། བསྒོམས་བཟླས་ཀྱི་ཁྲིད། བླ་མའི་རྣལ་འབྱོར་གྱི་ཁྲིད་དང་གསུམ། དང་པོ་ནི། བསམ་གཏན་གྱི་སྟན་རྒྱབ་ཕྱོགས་མཐོ་ལ་མདུན་ཕྱོགས་ཅུང་
ཟད་དམའ་བའི་སྟེང་དུ། ལུས་རྣམ་སྣང་གི་ཆོས་བདུན་དང་ལྡན་པས་འདུག་ལ། རླུང་རོ་དགུ་ཕྲུགས་སུ་བསལ། རང་རྒྱུད་ལ་ལེགས་པར་བརྟགས་ཀུན་སློང་བཅོས་ཏེ། དལ་འབྱོར་དོན་ཆེ་
རྙེད་དཀའ། འཆི་བ་མི་རྟག་པ། ལས་རྒྱུ་འབྲས་འཁོར་བའི་སྡུག་བསྔལ། རང་ཉམས་ལ་དཔག་ཏེ་འགྲོ་བ་སེམས་ཅན་རྣམས་ཀྱང་འཁོར་བའི་སྡུག་བསྔལ་གྱི་མནར་ཚུལ་རྣམས་ལེགས་པར་
བསམ་ལ། རང་དང་མ་སེམས་ཅན་ཐམས་ཅད་འཁོར་བའི་སྡུག་བསྔལ་མཐའ་དག་ལས་སྐྱོབ་པའི་སྐྱབས་བསླུ་བ་མེད་པ་བླ་མ་དཀོན་མཆོག་ལ་སྐྱབས་སུ་འགྲོ་བར་བྱའོ་སྙམ་པས་སྐྱབས་ཡུལ་
གསལ་གདབ་པ་ནི། རང་གི་མདུན་གྱི་ནམ་མཁར་མཐོ་དམན་ཅི་ཙམ་འཚམས་པར་སེང་གེ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་ཆེན་པོའི་སྟེང་དུ་སྣ་ཚོགས་པདྨ་འདབ་མ་བསམ་གྱིས་མི་ཁྱབ་པ་
ལྟེ་བར་འདབ་མ་བཞི་ཟེའུ་འབྲུ་དང་བཅས་པའི་ཟེའུ་འབྲུའི་སྟེང་དུ་ཉི་ཟླའི་གདན་ལ་རྒྱལ་བ་ཀུན་འདུས་ཀྱི་བདག་ཉིད་དྲིན་ཅན་རྩ་བའི་བླ་མ་རྣམ་པ་ངུར་སྨྲིག་གི་རྒྱལ་མཚན་འཛིན་པའི་དགེ་སློང་ཞལ་གཅིག་
ཕྱག་གཉིས་པ་ཞི་ཞིང་འཛུམ་པའི་ཉམས་ལྡན་འགྲོ་ལ་ཕན་བདེ་འགྱེད་པའི་འོད་དཀར་འཕྲོ་བ། ཕྱག་གཡས་ཆོས་འཆད་ཀྱི་ཕྱག་རྒྱ་མཛད་ཅིང་གཡོན་མཉམ་བཞག་གི་སྟེང་ན་ཡེ་ཤེས་ཀྱི་
བདུད་རྩིས་གང་བའི་བཻཌཱུརྱའི་ལྷུང་བཟེད་བསྣམས་པ། གུར་ཀུམ་བཟང་པོའི་མདངས་ལྡན་ཆོས་གོས་རྣམ་གསུམ་སྐུ་ལ་གསོལ་ཞིང་གསེར་སྦྱངས་བཙོ་མའི་མདོག་ཅན་པན་ཞྭ་བཟང་པོས་དབུ་ལ་

[135B] དེའི་ཐུགས་ཀར་བཅོམ་ལྡན་འདས་མཉམ་མེད་ཤཱཀྱའི་རྒྱལ་པོ་དེའི་ཐུགས་ཁར་ཁྱབ་བདག་རྡོ་རྗེ་འཆང་ཆེན་པོ། །གསུམ་ཀའང་མཚན་དཔེ་གསལ་རྫོགས་ཀྱིས་བརྒྱན་པ། སྐུ་ལས་
འཕྲོས་པའི་འོད་ཟེར་ཉི་མ་སྟོང་གི་མདངས་ལྔར་འབར་བའི་འཇའ་ཚོན་སྣ་ལྔས་བསྐོར་བའི་དབུས་ན་ཞབས་རྡོ་རྗེ་སྐྱིལ་ཀྲུང་གིས་བཞུགས་པའི་ཕུང་པོ་ལྔ་རིགས་ལྔ་ཁམས་བཞི་ཡུམ་བཞི། སྐྱེ་མཆེད་རྩ་
རྒྱུས་ཚིགས་རྣམས་བྱང་ཆུབ་སེམས་དཔའ། བ་སྤུ་རྣམས་དགྲ་བཅོམ་པ། ཡན་ལག་ཁྲོ་བོ། །འོད་ཟེར་ཕྱོགས་སྐྱོངས་གནོད་སྦྱིན་དྲི་ཟ། ཚངས་པ་དང་ལྷ་ཆེན་པོ་སོགས་གདན་ཁྲི་རྣམས་
སུ་ཤར་བ། ཐུགས་ཁ་ནས་འོད་ཟེར་མདུན་གྱི་ནམ་མཁར་འཕྲོས་པའི་སྣ་ལ་རྩ་བའི་བླ་མ་གཉིས་པ་ཞིག་ལ་དངོས་སུ་ཆོས་འབྲེལ་ཡོད་པའི་བླ་མ་རྣམས་ཀྱིས་བསྐོར་བ། གཡས་ཕྱོགས་ཀྱི་ནམ་
མཁར་འཕྲོས་པའི་སྣ་ལ་རྒྱལ་ཚབ་བྱམས་པ་ལ་རྒྱ་ཆེན་སྤྱོད་བརྒྱུད་ཀྱི་བླ་མ་རྣམས་ཀྱིས་བསྐོར་བ། རྒྱབ་ཕྱོགས་ཀྱི་ནམ་མཁར་འཕྲོས་པའི་སྣ་ལ་རྒྱལ་བ་རྡོ་རྗེ་འཆང་ལ་ཉམས་ལེན་བྱིན་བརླབས་
བརྒྱུད་ཀྱི་བླ་མ་རྣམས་ཀྱིས་བསྐོར་བ། གཡོན་ཕྱོགས་ཀྱི་ནམ་མཁར་འཕྲོས་པའི་སྣ་ལ་རྗེ་བཙུན་འཇམ་དབྱངས་ལ་ཟབ་མོ་ལྟ་བརྒྱུད་ཀྱི་བླ་མ་རྣམས་ཀྱིས་བསྐོར་བ། སྟེང་དུ་འཕྲོས་པའི་སྣ་ལ་
རྒྱལ་བ་རྡོ་རྗེ་འཆང་ལ་སོགས་པའི། ཕྱག་ཆེན་ཉེ་བརྒྱུད་ཀྱི་བླ་མ་རྣམས་ཡས་རིམ་ནས་མཐོ་བརྩེགས་སུ་བཞུགས་པ། དེ་དག་གི་མཐའ་སྐོར་དུ་བརྒྱུད་པ་སོ་སོའི་བླ་མ་དཔག་ཏུ་མེད་པ། ཐམས་
ཅད་ཀྱང་པད་ཟླའི་གདན་ལ་བཞུགས་པ། དབུས་ཀྱི་པད་འངབ་ གསང་འདུས། འཇིགས་བྱེད། དུས་འཁོར། བདེ་མཆོག་རྣམས་ཀྱི་ལྷ་ཚོགས་

[136A]༄༅། །དེ་དག་གི་མཐའ་བསྐོར་དུ། བླ་མེད་གཞན། རྣལ་འབྱོར་རྒྱུད། སྤྱོད་རྒྱུད། བྱ་རྒྱུད་རྣམས་ཀྱི་ལྷ་ཚོགས། སངས་རྒྱས་བྱང་སེམས། རང་རྒྱལ། ཉན་ཐོས་
སྲུང་མའི་ཚོགས་དཔག་ཏུ་མེད་པས་བསྐོར་བ། རང་རང་གི་མདུན་གདན་ཁྲི་ཕུན་སུམ་ཚོགས་པའི་སྟེང་དུ་རང་རང་གིས་གསུངས་པའི་ལུང་གི་ཆོས་རྣམས་འོད་ཀྱི་རང་བཞིན་ཅན་གྱི་པོ་ཏིའི་རྣམ་པར་ཡོད་
པ༑ གཙོ་འཁོར་ཐམས་ཅད་ཀྱི་སྤྱི་བོ་སོགས་གནས་ལྔར་ཨོཾ་ཨཱ་ཧཱུཾ་སཱ་ཧཱ་དཀར་དམར་སྔོ་སེར་ལྗང་པ་འོད་ཟེར་ཁ་དོག་ལྔ་འཕྲོ་བས་མཚན་པ། སྐུ་ལྟ་བས་ཆོག་མི་ཤེས་ཤིང་གསུང་ཐོས་པས་
ངོམ་པ་མེད་པ། ཐུགས་དགྱེས་ཤིང་བརྩེ་བ་ཆེན་པོས་འགྲོ་བ་ཀུན་རྗེས་སུ་འཛིན་པ་མདོར་ན་སྐྱོན་ཀུན་ཟད་ཅིང་ཡོན་ཏན་ཀུན་རྫོགས་པའི་བདག་ཉིད་ཅན་དུ་གསལ་གདབ། རང་གི་མཐའ་སྐོར་དུ་མ་སེམས་
ཅན་ཐམས་ཅད་སའི་དྲེགས་པ་བཞིན་དུ་སྨུག་ཤིག་གེ་འཁོད་པའི་རང་གཞན་ཐམས་ཅད་ཀྱིས། དཀོན་མཆོག་གསུམ་ལ་དཔུང་གཉེན་དང་རེ་བལྟོས་འཆའ་བའི་གདུང་ཤུགས་དྲག་པོས་མགྲིན་གཅིག་ཏུ་བརྗོད་
པར་བསམ་ལ། བླ་མ་ལ་སྐྱབས་སུ་མཆིའོ། །བརྒྱ་སྟོང་སོགས་བཟླས་པའི་མཐར་སྐྱབས་ཡུལ་སྤྱི་དང། ཁྱད་པར་བླ་མ་རྣམས་ཀྱི་གནས་ལྔའི་ཡི་གེ་ལྔ་ལས་སྐུ་གསུང་ཐུགས་འཕྲིན་
ལས་ཀྱི་རང་བཞིན་གྱི་བདུད་རྩི་འོད་ཟེར་དཀར་དམར་མཐིང་སེར་ལྗང་བ་དཔག་ཏུ་མེད་པ་བབས། རང་གཞན་ཐམས་ཅད་ཀྱི་གནས་ལྔར་ཐིམ་པས་ལུས་ཐམས་ཅད་གང། དྲི་མ་ཐམས་ཅད་དག་བྱིན་
བརླབས་ཐམས་ཅད་ཞུགས་བྱུང་སྙམ་དུ་བསམ། དེས་ཕྱི་མ་རྣམས་ལའང་རིགས་བསྒྲེ། དེ་ནས་མར་ཤེས་དྲིན་དྲན་སོགས་ལེགས་པར་བསམ་ལ་བྱང་ཆུབ་ཏུ་སེམས་བསྐྱེད་དེ་ཚད་མེད་བཞི་

[136B] །གཉིས་པ་བསྒོམ་བཟླས་ཀྱི་ཁྲིད་གཞན་ནས་ཤེས་པར་བྱ། གསུམ་པ་བླ་མའི་རྣལ་འབྱོར་གྱི་ཁྲིད་ནི། ལམ་གྱི་གནད་ཡོངས་སུ་རྫོགས་པའི་བླ་མའི་རྣལ་འབྱོར་བླ་མ་མཆོད་
པ་ནས་འབྱུང་བ་ལྟར་བསྒོམ་པར་བྱ་ལ། དེའི་ཚུལ་ནི། རང་ཡི་དམ་གྱི་ལྷ་གང་ཡང་རུང་བར་གསལ་བའི་ཐུགས་ཁའི་ཧཱུཾ་ལས་འོད་ཟེར་འཕྲོས་སྣོད་བཅུད་རྣམས་སྦྱངས། མཆོད་སྤྲིན་བསམ་
གྱིས་མི་ཁྱབ་པ་སྤྲུལ། དངོས་སུ་བཤམས་པ་རྣམས་ཀྱང་བྱིན་གྱིས་བརླབས་ཏེ། བདེ་སྟོང་དབྱེར་མེད་ལྷ་ལམ་ཡངས་པར་ཞེས་སོགས་ཚིགས་རྐང་བཅུ་གཅིག་གིས་བདེ་སྟོང་དབྱེར་མེད་པའི་
ཡེ་ཤེས་ཀྱི་རང་བཞིན་ལས་གྲུབ་པའི་འདོད་དགུ་འབྱུང་བའི་དཔག་བསམ་གྱི་ལྗོན་པ་ཆེན་པོའི་རྩེར་སེང་ཁྲི་སོགས་ཀྱི་སྟེང་དུ་ཚོགས་ཤིང་སྔར་དང་འདྲ་བར་གསལ་གདབ། ཕུན་ཚོགས་བདེ་ལེགས་
སོགས་བཞིས་ཡེ་ཤེས་པ་དགུག་གཞུགས་བཅིངས་མཉེས་བྱ། གང་གི་ཐུགས་རྗེ་སོགས་ཤོ་ལོ་ཀ་ལྔས་ཕྱག་འཚལ་བའི་ཡན་ལག་སྐྱབས་མགོན་རྗེ་བཙུན་སོགས་ཤོ་ལོ་ཀ་བཅུ་གཉིས་
ཀྱིས་མཆོད་པ་འབུལ་བའི་ཡན་ལག་སྟེ། དེ་ཡང་སྐྱབས་མགོན་སོགས་ཤོ་ལོ་ཀ་བཞིས་ཆུ་བཞི་ཉེར་སྤྱོད་རོལ་མོ། །གཟུགས་སྒྲ་སོགས་གཉིས་ཀྱིས་འདོད་ཡོན། བྱེ་བ་སོགས་དྲུག་གིས་
མཎྜལ་ཏེ་བཀའ་བརྒྱུད་གཞན་ལ་ཁྲིད་ཆེན་བཞིར་གྲགས་པའི་མཎྜལ་གྱི་ཁྲིད་ཀྱི་དོན་འདི་ལ་ཚང། དངོས་བཤམས་སོགས་བརྒྱད་ཀྱིས་དངོས་བཤམས་ཡིད་སྤྲུལ་གྱི་མཆོད་སྤྲིན་དང་རང་གཞན་
གྱི་དགེ་བ། གུར་ཀུམ་སོགས་བཞིས་ཇ་དང་ནང་མཆོད། ཡིད་འོང་སོགས་བཞིས་རིག་མ། སྒྲིབ་བྲལ་སོགས་བཞིས་གསང་བ་དང་དེ་ཁོ་ན་ཉིད་ཀྱི་མཆོད་པ། ཉོན་མོངས་སོགས་བཞིས་

[137A]༄༅། །སྨན་དང་ལུས་རྣམས་དབུལ་ལོ། །དེ་ནས་ལྟུང་བཤགས། སྤྱི་བཤགས། སྡོམ་གསུམ་སོ་སོའི་ཕྱིར་བཅོས། ཐོགས་མེད་དུས་ནས་སོགས་བཞི་རྣམས་ཀྱིས་
བཤགས་པའི་ཡན་ལག་ཆོས་རྣམས་རང་བཞིན་སོགས་བཞིས་ཡི་རངས་པའི་ཡན་ལག་ཕུལ་བྱུང་མཁྱེན་བརྩེའི་སོགས་བཞིས་བསྐུལ་བའི་ཡན་ལག་རྡོ་རྗེའི་སྐུ་ལ་སོགས་བཞིས་
གསོལ་བ་འདེབས་པའི་ཡན་ལག་དེ་ལྟར་བསྐྲུན་པའི་སོགས་བཞིས་བསྔོ་བའི་ཡན་ལག་རྣམས་བྱའོ། །དེ་ནས་བསྒྲུབ་པའི་མཆོད་པའི་ཕྱིར་བྱང་སྡོམ་དང་སྔགས་སྡོམ་བཟུང་བའི་ཆོ་ག་བྱ་
དེ་ནས་དད་གུས་དྲག་པོས། ཕྱག་ཆེན་བརྒྱུད་པའི་གསོལ་འདེབས་དང་ཚིགས་ཅི་རིགས་པའི་སྒོ་ནས་གསོལ་འདེབས་གདུང་ཤུགས་དྲག་པོས་ལན་མང་དུ་བྱས་ལ། ཡོན་ཏན་འབྱུང་གནས་སོགས་
བཞིས་འདུལ་པ། གང་དང་ལྡན་ན་སོགས་བཞིས་མདོ་སྡེ། སྒོ་གསུམ་ལེགས་བསྡམས་སོགས་བཞིས་གསང་སྔགས་ནས་བཤད་པའི་སློབ་དཔོན་དུ་འོས་པའི་ཡོན་ཏན། སངས་རྒྱས་
གྲངས་མེད་སོགས་ཤོ་ལོ་ཀ་གསུམ་གྱིས་ཕྱིའི་ཡོན་ཏན། བདེ་གཤེགས་སྐུ་གསུམ་སོགས་ཤོ་ལོ་ཀ་གསུམ་གྱིས་ནང་གི་ཡོན་ཏན། སྒྲིབ་མེད་ལྷན་སྐྱེས་སོགས་བཞིས་གསང་བ་དང་
དེ་ཁོ་ན་ཉིད་ཀྱི་ཡོན་ཏན་རྣམས་བསྟན་པ་ལྟར་དྲན་པའི་སྒོ་ནས་གསོལ་བ་གདབ། ཁྱོད་ནི་བླ་མ་སོགས་ལན་གསུམ་བརྗོད་དོ། །དེ་ལྟར་ལན་གསུམ་སོགས་བརྒྱད་ལྟར་ཏིང་ངེ་འཛིན་གྱི་
དབང་བཞི་བླངས་པའི་མཐར་རྩ་བའི་བླ་མའི་རྡོ་རྗེ་འཆང་ལས་རང་འདྲ་གཉིས་པ་ཞིག་མར་མེ་གཅིག་ལས་གཉིས་ཆད་ཀྱི་ཚུལ་དུ་ཆད་དེ། རང་གི་སྤྱི་བོར་དགྱེས་བཞིན་དུ་བྱོན་ནས་འོད་དུ་ཞུ་བ་ཚངས་

[137B] །དེ་ནས་ཞིང་མཆོག་དམ་པ་སོགས་བཞིས་བཤེས་གཉེན་བསྟེན་ཚུལ། ལན་གཅིག་
ཙམ་ཞིག་སོགས་བརྒྱད་ཀྱིས་སྐྱེས་བུ་ཆུང་ངུའི་ཆོས་སྐོར། ལས་དང་ཉོན་མོངས་སོགས་བརྒྱད་ཀྱིས་འབྲིང་གི་ཆོས་སྐོར། དེ་ནས་ཆེན་པོའི་ཆོས་སྐོར་ལས། ཉམས་ཐག་འགྲོ་བ་
སོགས་བཞིས་མར་ཤེས། དྲིན་དྲན། སྙིང་རྗེ། སྡུག་བསྔལ་ཕྲ་མོ་སོགས་བཞིས་བྱམས་པ། རང་ཉིད་གཅེས་པར་སོགས་བཞིས་རང་གཅེས་འཛིན་ལ་དགྲར་བལྟ་ཚུལ་
མ་རྣམས་གཅེས་བཟུང་སོགས་བཞིས་གཞན་གཅེས་འཛིན་ལ་ཡོན་ཏན་དུ་བལྟ་ཚུལ། མདོར་ན་པྱིས་པ་སོགས་བརྒྱད་ཀྱིས་བདག་གཞན་བརྗེ་ཚུལ། དེས་ན་རྗེ་བཙུན་སོགས་བཞིའི་སྐབས་
མུ་གཏོང་ལེན་གྱི་དམིགས་པ་ཡང་བྱ། སྣོད་བཅུད་སྡིག་པའི་སོགས་བཞིས་རྐྱེན་ངན་ལམ་འཁྱེར། མདོར་ན་བཟང་ངན་སོགས་བཞིས་མན་ངག་སྙིང་པོ་མདོར་བསྡུས་པ། འཕེན་པ་
གོམ་པ་ས་བོན་དང་ཞེས་སོགས་ལྟར་གྱི་སྟོབས་ལྔའི་ཉམས་ལེན། སྦྱོར་བ་བཞི་དང་སོགས་བཞིས་ཚོགས་བསགས་སྡིག་སྦྱོང་མཆོད་གཏོར་གྱི་ཞེས་སོགས་ལྟར་གྱི་སྦྱོར་བ་བཞི། བདག་
འཛིན་ཐུལ་ན་བློ་འབྱོངས་ཏེ་ཞེས་སོགས་ལྟར་གྱི་བློ་འབྱོངས་པའི་ཚད། བློ་འབྱོང་ཐོ་ཅོར་མ་ཤོར་མ་ཤོར་བ་ཞེས་སོགས་ལྟར་གྱི་བློ་འབྱོང་གི་དམ་ཚིག་ཟས་གོས་གནས་མལ་ལ་སོགས་
པའི་ཞེས་སོགས་ལྟར་གྱི་བློ་སྦྱོང་གི་བསླབ་བྱ། གཏོང་ལེན་རླུང་ལ་སོགས་བཞིའི་སྐབས་སུ་བྱམས་སྙིང་རྗེ་ལྷག་བསམ་གྱིས་ཀུན་ནས་བསླང་སྟེ་སྣ་བུག་གཡས་ནས་རླུང་ཕྱིར་འབུད་

[138A]༄༅། །བ་དང་མཉམ་དུ་རང་གི་བདེ་དགེ་ཐམས་ཅད་མ་སེམས་ཅན་ཐམས་ཅད་ལ་བཏང་བས་དེ་རྣམས་ཀྱི་རྒྱུད་ལ་སྐྱེས། སྣ་བུག་གཡོན་ནས་ནང་དུ་རྡུབ་པ་དང་མཉམ་དུ་མ་སེམས་
ཅན་ཐམས་ཅད་ཀྱི་རྒྱུད་ཀྱི་སྡུག་བསྔལ་རྒྱུ་བཅས་ཐམས་ཅད་ཚུར་བླངས་རང་རྒྱུད་གྱི་རང་གཅེས་འཛིན་གྱི་ཐོག་ཏུ་སྤུངས་པར་བསམ་པའི་གཏོང་ལེན་གྱི་མན་ངག་བསྒོམས་པའི་སྒོ་ནས་ཀུན་རྫོབ་བྱང་ཆུབ་
ཀྱི་སེམས་སྦྱང། དུས་གསུམ་རྒྱལ་བ་སོགས་བཞིས་རྒྱལ་སྲས་ཀྱི་སྡོམ་པ། ལུས་དང་ལོངས་སྤྱོད་སོགས་བཞིའི་སྐབས་སུ་བྱང་སེམས་ཤེས་རབ་ཅན་གྱི་སྦྱིན་པའི་ཉམས་ལེན་བྱ། སོ་ཐར་
བྱང་སེམས་སོགས་བཞིས་ཚུལ་ཁྲིམས། ཁམས་གསུམ་སྐྱེ་དགུ་སོགས་བཞིས་འབྲོད་པ། སེམས་ཅན་རེ་རེའི་སོགས་བཞིས་བརྩོན་འགྲུས་བྱིང་རྒོད་རྣམ་པར་སོགས་བཞིས་བསམ་
གཏན། དེ་ཉིད་སོ་སོར་སོགས་བཞིས་མཉམ་བཞག་ནམ་མཁའ་ལྟ་བུའི་ཤེས་རབ། ཕྱི་ནང་ཆོས་རྣམས་སོགས་བཞིས་རྗེས་ཐོབ་སྒྱུ་མ། འཁོར་འདས་རང་བཞིན་སོགས་བཞིས་
སྣང་སྟོང་ཟུང་འབྲེལ། དེ་ནས་རྡོ་རྗེ་སོགས་བཞིས་སྔགས་ཀྱི་སྒོར་འཇུག་ཚུལ། སྐྱེ་ཤི་བར་དོ་སོགས་བཞིས་རིམ་པ་དང་པོ། །སྙིང་ཀའི་འདབ་བརྒྱད་སོགས་བཞིས་རིམ་པ་
གཉིས་པ། ལམ་སྣ་མ་ཟིན་སོགས་བཞིས། ཐེག་ཆེན་འཕོ་བའི་གདམ་ངག་ནི། ས་བོན་སྨོན་ལམ་སུན་འབྱིན་དང་ཞེས་སོགས་ལྟར་གྱི་འཕོ་བའི་མན་ངག་མདོར་ན་སྐྱེ་ཞིང་
སོགས་བཞིས་ཚེ་རབས་ཐམས་ཅད་དུ་རྩ་བའི་བླ་མའི་སྲས་ཀྱི་ཐུ་བོར་འགྱུར་བ། མགོན་ཁྱོད་གང་དུ་སོགས་བཞིས་རྩ་བའི་བླ་མ་གང་དུ་མཆོག་གི་སྤྲུལ་སྐུར་འཚང་རྒྱ་ཚུལ་བསྟན་པའི་འཁོར་གྱི་

[138B] ཞེས་བསྟན་པ་ལྟར་དོན་ཡིད་ལ་དྲན་པའི་སྒོ་ནས་བརྗོད། དེ་ལྟར་གསོལ་བ་སོགས་བཞིའི་སྐབས་སུ་རྩ་བའི་བླ་མའི་ཐུགས་ཁ་ནས་འོད་ཟེར་འཕྲོས་སྣོད་
བཅུད་རྣམ་སྦྱང། དེ་རྣམས་མཆོད་སྤྲིན་དང་བཅས་པ་དཔག་བསམ་གྱི་ཤིང་ལ་ཐིམ། དེ་སེང་ཁྲི་ལ། དེ་སྣ་ཚོགས་པདྨ་ལ། དེའི་སྟེང་གི་ལྷ་རྣམས་ཕྱི་རིམ་ནས་རྩ་བའི་བླ་མའི་བར་
ལ༑ སྟེང་གི་ཕྱོགས་བཞིའི་དངོས་བརྒྱུད་ཀྱི་བླ་མ་རྣམས་རང་རང་གི་གཙོ་བོ་ལ། སྟེང་གི་ཉེ་བརྒྱུད་རྣམས་མས་རིམ་ནས་རྡོ་རྗེ་འཆང་ལ་ཐིམ་པའི་གཙོ་འཁོར་ལྔ་ལ་སེམས་ཅུང་ཟད་བཟུང། །
དེ་ནས་འཁོར་རྣམས་དང་གདན་ཡང་གཙོ་བོ་ལ་ཐིམ། གཙོ་བོ་དགྱེས་བཞིན་དུ་རང་གི་སྤྱི་བོར་བྱོན་པའི་འོད་དུ་ཞུ་སྟེ་ཚངས་བུག་ནས་ཞུགས། སྙིང་ཁར་བླ་མ་དང་ཡི་དམ་གྱི་ཐུགས་དང་རང་གི་
སེམས་དབྱེར་མེད་དུ་གྱུར་བར་བསམ་ལ་མཉམ་པར་བཞག་གོ་གཉིས་པ་དངོས་གཞི་ནི། དེ་ལྟར་བསམ་པའི་སྣང་བ་བན་ནེ་བུན་ནེ་བའི་ངང་ནས་བརྒྱལ་བ་ལྟ་བུའི་ཡིད་བྱེད་ཐམས་ཅད་བཀག་
པ་མ་ཡིན་པར་རེ་དོགས་ལ་སོགས་པའི་རྣམ་རྟོག་གིས་བཅས་བཅོས་གང་ཡང་མི་བྱེད་ཅིང། བླ་མའི་ཐུགས་དང་རང་གི་སེམས་དབྱེར་མེད་དུ་གྱུར་པ་དེ་ཉིད་མི་བརྗེད་པའི་དྲན་པ་དང། དེ་ལས་
སེམས་གཞན་དུ་འགྱུར་མི་འགྱུར་རྟོག་པའི་ཤེས་བཞིན་གྱི་བྱར་བ་གཉིས་དང་ལྡན་པས་བླ་མའི་ཐུགས་དང་དབྱེར་མེད་པའི་རང་གི་སེམས་ལ་བྱིང་རྒོད་དང་བྲལ་བར་རྩེ་གཅིག་ཏུ་མཉམ་པར་བཞག་
དེ་ལྟར་མཉམ་པར་བཞག་པས་སེམས་གསལ་ཞིང་རིག་པ་དི་ངེས་བྱུང་བ་ན་དེ་ཁའི་ངོ་བོ་ལ་དྲན་པ་ཧྲི་གྱིས་སྒྲི་མ་སྟེ་གཅེར་གྱིས་བལྟ། དེའི་ཚེ་སེམས་འགྱུ་བའམ་རྣམ་རྟོག་གཞན་སྐྱེས་ན་རྣམ་

[139A]༄༅། །རྟོག་གང་སྐྱེས་པ་དེ་ཉིད་ངོས་ཟིན་པར་བྱས་ཏེ། དེའི་ངོ་བོ་ལ་བལྟས་པས་རང་ཡལ་དུ་འགྲོ་བས་དེ་ལྟར་རམ་ཡང་ན་རལ་སྐོར་མཁན་བཞིན་དུ་རྣམ་རྟོག་ཅི་སྐྱེས་པ་དེ་
འཕྲོ་འཐུན་མི་འཇུག་པར་རྦད་རྦད་གཅོད་པ་གང་རུང་བྱ། དེ་ལྟར་བྱས་པས་སེམས་འགྱུར་བ་མེད་པར་གནས་པའི་ཚེ་དྲན་ཤེས་མ་ཤོར་བར་ཁོངས་གྲིམ་ཞིང་ཕྲལ་སེམས་ལ་ཙབ་ཙུབ་མེད་པར་ལྷོད་
ཆགས་པ་ཞིག་བྱས་ལ་མཉམ་བཞག་གི་ངང་དུ་ལྷོད་ཀྱིས་གློད་ནས་བཞག་དེ་ལྟར་བསྐྱང་པའི་ལག་རྗེས་ལ་མཉམ་བཞག་གི་ངོ་བོ་གང་གིས་ཀྱང་མ་བསྒྲིབ་པ་དངས་ཤིང་གསལ་བ། གཟུགས་
ཅན་གྱི་དངོས་པོ་གང་དུའང་མ་གྲུབ་པས་སྟོང་སངས་ནམ་མཁའ་ལྟ་བུ་ཡུལ་རྣམས་མེ་ལོང་ལ་གཟུགས་བརྙན་ལྟ་རགས་ལ་ཧྲིག་གེ་འཆར་བ། འདི་ཡིན་འདི་མིན་གྱི་དངོས་བཟུང་དང་བྲལ་བའི་ཉམས་
འཆར་ལ་དེ་ནི་སེམས་ཀྱི་ཀུན་རྫོབ་པའི་ངོ་བོ་མཐོང་བར་འཇོག་དེ་ནས་སྔར་གྱི་མཉམ་བཞག་གི་ངང་ནས་ཤིས་པའི་ཆ་ཤས་ཕྲ་མོ་ཞིག་གིས་ཏིང་ངེ་འཛིན་བསྒོམ་པ་པོའི་གང་ཟག་ང་དེ་བློ་ལྷན་སྐྱེས་
ལ་ཇི་ལྟར་སྣང་ལེགས་པར་བརྟགས་ལ་ངེས་བྱུང་བ་ན་དེ་ལ་སྣང་བ་ལྟར་གྱི་ང་དེ་ཡོད་ན་ཁམས་དྲུག་གམ་ལུས་སེམས་གཉིས་དང་གཅིག་དང་ཐ་དང་གང་རུང་དུ་གྲུབ་དགོས་གཅིག་ཏུ་གྲུབ་ནང་དང་ང་ཡི་ཁམས་
དྲུག་གམ་ལུས་སེམས་ཞེས་ལེན་པ་པོ་དང་བླང་བྱ་སོ་སོར་མི་འཐད་ཅིང། ཁམས་དྲུག་གམ་ལུས་སེམས་གཉིས་ཡོད་པ་ལྟར་རང་ཡང་ངོ་བོ་ཐ་དད་པ་དྲུག་གམ་གཉིས་ཡོད་པ་དང། ང་གཅིག་
ཡིན་པ་བཞིན་ཁམས་དྲུག་གམ་ལུས་སེམས་གཉིས་ཀྱང་གཅིག་ཏུ་འགྱུར་དགོས་ན་དེ་ལྟར་མི་འཐད་པས་གཅིག་ཏུ་མ་གྲུབ། ཐ་དང་དུ་གྲུབ་ན་ཁམས་དྲུག་དང་ལུས་སེམས་གཉིས་སོ་སོར་བསལ་

[139B]
ཚེ་བློ་གཞན་གྱིས་བར་མཆོད་པར་ངེས་ཤེས་དེ་ཁའི་འཛིན་སྟངས་ཀྱི་ཡུལ་ལ་རྩེ་གཅིག་ཏུ་མཉམ་པར་འཇོག་པའམ། ཡང་ན་སེམས་གསལ་ཞིང་རིག་པ་དེ་ཇི་ལྟར་སྣང་བ་རྟར་སྣང་བ་རྟགས་ནས་སྣང་བ་ལྟར་གྱི་
སེམས་དེ་རང་གི་སྐད་ཅིག་སྔ་ཕྱིའི་རྒྱུན་དང་གཅིག་ཐ་དད་གང་དུ་གྲུབ་དཔྱད་པས་མ་རྙེད་པ་ལ་མ་ཉམ་པར་གཞག་དེ་ལྟར་མཉམ་བཞག་ནམ་མཁའ་ལྟ་བུའི་རྣལ་འབྱོར་བསྐྱངས་པའི་ཐུན་མཐར་
ཕྱག་རྒྱ་ཆེན་པོ་བསྒོམ་པ་ལས་ཞེས་སོགས་ཀྱིས་དགེ་བ་རྫོགས་བྱང་དུ་བསྔོ་བར་བྱའོ།། །།འདི་ནི་སློབ་དཔོན་རིན་པོ་ཆེ་རྡོ་རྗེ་འཛིན་པ་ཆེན་པོ་དཀོན་མཆོག་རྒྱལ་མཚན་དཔལ་བཟང་པོའི་ཞལ་
སྔ་ནས་ལས་ཕྱག་རྒྱ་ཆེན་པོའི་ཁྲིད་ཀྱི་བཀའ་དྲིན་མནོས་པའི་ཚེ་ལེགས་པར་བསྩལ་པ་ལས་མདོར་བསྡུས་པ་ཅིག་གྱི་ན་པ་ངག་དབང་བློ་བཟང་ཆོས་ལྡན་གྱིས་རང་གི་བརྗེད་ཐོར་བཀོད་པ་ལ་རང་བློའི་
དྲི་མས་སྤགས་པའི་ནོངས་པའི་ཚོགས་ཅི་མཆིས་པ་ཐམས་ཅད་བླ་མ་རྡོ་རྗེ་འཛིན་པ་ཉིད་ལ་འཆགས་པས་ནོངས་པར་མི་འགྱུར་བར་མཛད་དུ་གསོལ།། །།



﻿༄༅། །ལྟ་བ་ཕྱག་རྒྱ་ཆེན་པོ་བསྒོམ་ཚུལ་བཞུགས་སོ།  །ན་མོ་གུ་རུ།  འདིར་ཇི་སྐད་དུ། ཏིང་འཛིན་རྒྱལ་པོའི་མདོ་ལས། ཆོས་རྣམས་ཀུན་གྱི་གནས་ལུགས་ཕྱག་རྒྱ་ཆེ། ཞེས་སྟོང་ཉིད་ལ་ཕྱག་རྒྱ་ཆེན་པོར་གསུངས་
ལ། དེས་མཚོན་པའི་སྟོང་ཉིད་རྟོགས་པའི་ལྟ་བ་ཕྱག་རྒྱ་ཆེན་པོ་བསྒོམ་པར་འདོད་པས། སྐྱབས་སེམས་སྔོན་དུ་བཏང་པས།  བདེ་ཆེན་ངང་ལས་རང་གི་སྤྱི་གཙུག་ཏུ། །ནོར་བུའི་ཁྲི་དང་པདྨ་ཉི་ཟླའི་སྟེང། །བླ་མ་དཀར་དམར་

[159B] །ཆོས་འཆད་ཕྱག་གིས་ཨུཏྤལ་རྒྱས་པའི་སྟེང། །ཤེས་རབ་རལ་གྲི་ཤེར་ཕྱིན་གླེགས་བམ་བསྣམས། །གསེར་མདོག་པཎ་ཞ་དུར་སྨྲིག་ཆོས་གོས་གསོལ། །ཞབས་གཉིས་
རྡོ་རྗེ་སྐྱིལ་ཀྲུང་ཚུལ་གྱིས་བཞུགས། །མཚན་དཔེའི་དཔལ་འ་བར་འོད་ཀྱི་དྲ་བས་བསྐོར། །གནས་གསུམ་རྡོ་རྗེ་གསུམ་མཚན་ཐུགས་ཁ་ནས། །འོད་ཟེར་འཕྲོས་པའི་བླ་མ་ཡིད་དམ་ལྷ། །མཆོག་གསུམ་
སྲུངས་མ་མ་ལུས་སྤྱན་དྲངས་ཏེ། །ཐིམ་པས་སྐྱབས་གསུམ་ཀུན་འདུས་ངོ་བོར་གྱུར། །གྲངས་མེད་ལུས་སྤྲུལ་སྒོ་གསུམ་གུས་ཕྱག་འཚལ། །དངོས་བཤམས་ཡིད་སྤྲུལ་མཆོད་པ་མ་ལུས་འབུལ། །ཐོག་
མེད་ནས་བསགས་སྡིག་ལྟུང་ཐམས་ཅད་བཤགས། །རང་གཞན་དགེ་བ་ཀུན་ལ་རྗེས་ཡི་རངས། །ཟབ་རྒྱས་ཆོས་ཀྱི་འཁོར་ལོ་བསྐོར་བར་བསྐུལ། །ཞབས་པད་སྐལ་བརྒྱར་བརྟན་པར་བཞུགས་གསོལ་འདེབས། །འདིས་མཆོན་
དུས་གསུམ་བསགས་པའི་དགེ་བ་རྣམས། །འགྲོ་ཀུན་དོན་དུ་རྫོགས་བྱང་འཐོབ་ཕྱིར་བསྔོ།  །དེ་ནས་གདུང་ཤུགས་དྲག་པོས་དམིགས་བརྩེམ་ཅི་མང་གིས་གསོལ་བ་བཏབ་པའི་མཐར།  རང་གཞན་དོན་གཉིས་མཐར་ཕྱིན་རྫོགས་སངས་རྒྱས། །འགོག་ལམ་བདེན་
གཉིས་རང་བཞིན་དམ་པའི་ཆོས། །ཐབས་ཤེས་ཚོགས་གཉིས་ཉམས་ལེན་དགེ་འདུན་ཏེ། །སྐྱབས་གསུམ་ཀུན་འདུས་ཁྱོད་ལ་གསོལ་བ་འདེབས། །མཐར་འཛིན་དྲ་བ་གཅོད་པའི་ཡང་དག་ལྟ། །མྱུར་དུ་རྒྱུད་ལ་སྐྱེ་བར་
བྱིན་གྱིས་བརློབས། །དེ་ལྟར་གསོལ་བས་བླ་མ་དགྱེས་བཞིན་དུ། །འོད་དུ་ཞུ་ནས་ཚངས་ཕུག་ནས་ཞུགས་ཏེ། །སྙིང་ཁའི་སེམས་ལ་ཐིམ་པས་དབྱེར་མེད་གྱུར། །དེ་ལྟར་བླ་མའི་ཐུགས་དང་རང་སེམས་གཉིས། །དབྱེར་མེད་
གྱུར་ལ་རྩེ་གཅིག་མཉམ་པར་བཞག་སེམས་དེ་བརྗེད་པ་མེད་པའི་དྲན་པ་དང། །ཡེངས་སམ་མ་ཡེངས་རྟོག་པའི་ཤེས་བཞིན་བསྟེན། །གཞན་དུ་འཕྲོ་ནི་དེ་མ་ །འཕྲོ་བ་འགོག་པར་ལ་སྐོར་མཁན་བཞིན་ནམ། །

[160A]༄༅། །ཡང་ན་གང་ལ་འཕྲོ་བ་དེ་ལ་སེམས། །གཏད་པས་འགོག་པ་རྫིངས་ཀྱི་བྱ་བཞིན་བྱ། །འཕྲོ་རྒོད་བྱིང་བ་བགགས་ཏེ་སེམས་བཟུང་ནས། །སེམས་ཀྱི་ངོ་བོ་དངས་ཤིང་གསལ་བ་ལ། །ཅི་ཡང་འཆང་
བའི་ངོས་བཟུང་མེད་པ་ཅིག་བརྟན་པོ་ཤར་ཚེ་སེམས་དོ་ཟིན་པར་འཇོག་དེ་ལྟར་སེམས་གནས་ཅུང་ཞིག་རྙེད་པའི་ཚེ། །བདག་མེད་རྟོགས་པའི་ལྟ་བ་ཚོལ་བ་ལ། །སེམས་ཀྱི་གནས་ལུགས་བཙལ་ནའང་རུང་མོད་ཀྱི།།
རྙེད་པར་སླབས་ཐོག་མར་གང་ཟག་གི་གནས་ལུགས་འཚོལ་བ་ལུགས་འདིའི་ཁྱད་ཆོས་ཡིན། །དེ་ལ་རང་གི་རྒྱུད་ཀྱི་ང་ཞེས་པ། །འདི་ལ་བརྟག་ཚེ་མིང་བརྔས་བཞག་པ་ཙམ། །མིན་པ་རང་དེའི་ངོས་ནས་ཚུག་ཐུབ་ཏུ་
གྲུབ་གྲུབ་པ་ཞིག་ཡོད་པའི་སྣང་བ་འཆང། །དེ་ཉིད་ཇི་ལྟ་བ་བཞིན་ངེས་པ་ན། །དེ་འདྲའི་ང་དེ་ཡོད་ན་ལུས་སེམས་དང། །གཅིག་ཏུ་ཡོད་དམ་ཡང་ན་ཐ་དད་དུ། །ཡོད་པ་མ་གཏོགས་གཞན་དུ་ཡོད་མི་སྲིད། །གཅིག་
ཏུ་ཡོད་ན་ལུས་སེམས་གཉིས་ཡོད་བཞིན། །གང་ཟག་གཅིག་ལ་ང་ཡང་གཉིས་ཡོད་དགོས། །ཡང་ན་གང་ཟག་གཅིག་ལས་མེད་པ་བཞིན། །ལུས་དང་སེམས་ཀྱང་གཉིས་སུ་མེད་པར་འགྱུར། །ཐ་དད་ཡིན་ན་ལུས་
སེམས་མ་བདེན། །ད་ནི་མ་བདེ་ཞེས་དང་ལུས་སེམས་གཉིས། །བདེ་ནང་ནི་བདེ་ཞེས་དགའ་བ་དང། །མགོ་བོ་ན་ནང་ནི་ནའོ་ཞེས། །སེམས་ལ་འཆར་ཞིང་དག་ཏུ་སྨྲ་མི་རིག་འདི་ལ་རིག་པའི་འཕུལ་འཚམས་འཕྲ་མོ་
ཞིག་ཤེས་དགོས་རིག་པ་སྦྱངས་ལས་ཤེས་པར་བྱ། །དེ་ལྟར་དཔྱད་པའི་སྔར་གྱིང་དེ་འདྲ། །མི་འདུག་སྙམ་དུ་ལྷང་གིས་ངེས་པའི་ཚེ། །ང་ཡི་གནས་ལུགས་མཐར་ཐུག་རྟོགས་པ་ཡི། །ལྟ་བ་རྙེད་པར་འཇོག་ཅེས་མཁས་
རྣམས་གསུངས། །འདི་ལ་ནོར་བ་མང་ཞིང་ང་ཅམ་ཡང། །མི་འདུག་སྙམ་དུ་བཟུང་ན་ཆད་མཐར་ལྟུང། །དེས་ན་རང་ཅག་དབུ་མའི་རིག་ལམ་ལ། །སྦྱངས་པ་ཆུང་བ་རྣམས་ཀྱི་ང་ཙམ་ཞིག་མེད་པ་མིན་གྱི་བད་

[160B] །དའམ་གང་ཟག་གཏན་ནས་མེད་སྙམ་དུ། །བསམ་ཞིང་དེ་ལྟར་བསྒོམ་ན་ལྟ་བ་ལ། །བག་ཆགས་འཇོག་ཅིང་ལོག་པར་མི་འགྲོ་བའི། །དགོས་པ་ཆེབས་འདི་ཉིད་གནང་དུ་
གཟུང། །འདི་ལྟར་ཅི་ཙམ་འཚམ་པ་བསྒོམ་པའི་མཐར། །ལྟ་བ་ཕྱག་རྒྱ་ཆེན་པོ་བསྒོམ་པ་ཡི། །དགེ་བས་མར་གྱུར་འགྲོ་བ་ཀུན་གྱིས་ཀྱང། །གནས་ལུགས་མཐར་ཐུག་རྟོགས་པའི་ཤེས་
རབ་ཀྱིས། །སྒྲིབ་གཉིས་དྲུང་ཕྱུང་ཀུན་མཁྱེན་མྱུར་ཐོབ་ཤོག་། ཅེས་སོགས་སྨོན་ལམ་དག་པས་འཚམ་སྦྱར་བྱ། །ཚུལ་འདི་སྟོབས་འབྱོར་དང་བས་ལེགས་བརྒྱན་པའི། །སྐལ་བཟང་ཨེ་པུ་དབང་
གིས་བསྐུལ་བའི་དོང། །སྨ་མཁན་ནེ་ཚེ་ལྟ་བུའི་སྙོམ་ལས་པ། །པཎ་རྒན་ངག་དབང་བློ་བཟང་ཆོས་ལྡན་གྱིས། །སྦྱར་བའི་དགེ་བས་གནས་ལུགས་ཕྱག་རྒྱ་ཆེ། །འགྲོ་བ་ཀུན་གྱི་མངོན་དུ་འགྱུར་བར་དོག་
ཡི་གེ་བ་ནི་བློ་བཟང་ཉི་མའོ།།  །།བདེ་ལེགས་རྩ་བ་དཔལ་ལྡན་བླ་མ་དང། །དངོས་གྲུབ་འབྱུང་གནས་ཡི་དམ་དཀྱིལ་འཁོར་ལྷ། །གཏན་གྱི་སྐྱབས་གནས་དཀོན་མཆོག་རིན་
ཆེན་གསུམ། །ཕྱག་འོས་ཀུན་ལ་རྩེ་གཅིག་གསོལ་བ་འདེབས། །ངག་གི་དབང་ཕྱུག་བློ་བཟང་རྒྱལ་བ་ཡི། །མདོ་སྔགས་ཆོས་ཀྱི་སྙིང་པོ་དྲི་བྲལ་མཆོག་སྐལ་ལྡན་འགྲོལ་ཚུལ་བཞིན་ལེགས་
འདོམ་པའི། །དཔལ་ལྡན་མཁས་བཙུན་བཟང་པོར་གསོལ་བ་འདེབས། །ཚེ་རབས་ཀུན་དུ་དམ་པའི་མགོན་ཁྱོད་དང། །འབྲལ་བ་མེད་པར་མཆོད་པ་རྣམས་གསུམ་གྱིས། །མཉེས་པར་བྱེད་ཅིང་
གདམས་དོན་ཚུལ་བཞིན་དུ། །ཉམས་སུ་བླངས་ཏེ་དོན་གཉིས་མཐར་ཕྱིན་ཤོག་། ཅེས་པ་འདི་ནི་དང་སྟོབས་འབྱོར་པ་ཕུན་སུམ་ཚོགས་པའི་ཧར་ཆིན་སྐལ་བཟང་ཨེ་ཕུ་དབང་གིས་བསྐུལ་བའི་དོར་ན་རྒན་གྱིན་བ་ངག་དབང་བློ་བཟང་ཆོས་དར་གྱིས་སྦྱར་བའི་ཡི་གེ་རབ་བྱམས་སྨྲ་ཀློ་གཉིས་



