
[001A]༄༅། །རྣམ་འགྲེལ་ལེའུ་གཉིས་པའི་ཚད་མའི་དཀའ་གནས་ཀྱི་ཟུར་བཀོལ་མདོར་བསྡུས་བཞུགས་སོ། །

[001B] །ཚད་མ་བསླུ་མེད་ཅན་ཤེས་པ། །དོན་བྱེད་ནུས་པར་གནས་པ་ནི། །མི་བསླུ་ཞེས་པའི་གཞུང་འདི་ཚད་མ་མདོ་ལས། ཚད་མར་གྱུར་པ་འགྲོ་
ལ་ཕན་བཞེད་པ། །ཞེས་སོགས་ཀྱི་གཞུང་འདི་ལས་འཕྲོས་པར་ཐལ་འཕྲོས་ཚུལ་གཞུང་འདིའི་སྐབས་སུ་ཚད་མའི་མཚན་ཉིད་དང་ཚད་མའི་སྐྱེས་བུ། ཚད་མའི་བསྟན་
བཅོས་སོགས་འཆད་པར། དྲངས་མ་ཐག་གི་གཞུང་འདི་བྱུང་བ་ཡིན་པའི་ཕྱིར། འདོད་ན། ཚད་མར་གྱུར་པ་ཡིན་ན། ཚད་མ་ཡིན་པས་ཁྱབ་པར་ཐལ། ཚད་མ་
ཡིན་པར་གྱུར་པ་ཡིན་ན་ཚད་མ་ཡིན་དགོས་པའི་ཕྱིར། འདོད་ན་སངས་འཕགས་ཆོས་ཅན། ཚད་མ་ཡིན་པར་ཐལ། ཚད་མར་གྱུར་པ་ཡིན་པའི་ཕྱིར། མ་གྲུབ་ན་

[002A] །དེ་ཆོས་ཅན། ཚད་མར་གྱུར་པ་ཡིན་པར་ཐལ། ཚད་མའི་སྐྱེས་བུ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ་སངས་
འཕགས་ཡིན་པའི་ཕྱིར། གསེར་འོད་ལས། བཅོམ་ལྡན་འདས་ཡེ་ཤེས་སུ་གྱུར་པ། སྤྱན་དུ་གྱུར་པ། ཚད་མར་གྱུར་པས། ཞེས་གསུངས་པའི་ཕྱིར། གཞན་ཡང་
ཐུབ་དབང་ཆོས་ཅན། ཚད་མའི་སྐྱེས་བུ་ཡིན་པར་ཐལ། བདེན་བཞིའི་བླང་དོར་མ་ནོར་བར་སྟོན་པའི་མཐར་ཐུག་གི་སྐྱེས་བུ་ཡིན་པའི་ཕྱིར། ཁྱབ་པར་ཐལ། རྣམ་འགྲེལ་
ལས༑ བླང་དང་དོར་བྱའི་དེ་ཉིད་ནི། །ཐབས་དང་བཅས་པ་རིག་མཛད་པ། །གང་དེ་ཚད་མ་ཉིད་འདོད་ཀྱིས། །ཞེས་གསུངས་པའི་ཕྱིར། །ཁྱབ་སྟེ། ལུང་དེ་ཚད་མ་མདོ་

[002B] ཚད་མར་གྱུར་པ་འགྲོ་ལ་ཕན་བཞེད་པ། །སྟོན་པ་བདེ་གཤེགས་སྐྱོབ་ལ་ཕྱག་འཚལ། ཞེས་པའི་དོན་འཆད་བྱེད་ཡིན་པའི་ཕྱིར། གཞན་ཡང་སྟོན་པ་སངས་རྒྱས་ཆོས་ཅན། ཚད་མར་གྱུར་པ་ཡིན་པར་ཐལ་
རྒྱུ་ཕུན་ཚོགས་ལས་ཚད་མར་འཁྲུངས་པའི་སྐྱེས་བུ་ཡིན་པའི་ཕྱིར། དེར་ཐལ། རྣམ་འགྲེལ་ལས། མ་སྐྱེས་པ་ནི་ཟློག་དོན་དུ་།གྱུར་པ་ཉིད་གསུངས་དེ་ཡི་ཕྱིར། །སྒྲུབ་བྱེད་ལ་ལྟོས་ཚད་ཡིན་རིགས། །ཞེས་གསུངས་
པའི་ཕྱིར། སྟོན་པ་སངས་རྒྱས་ཆོས་ཅན། ཚད་མའི་སྐྱེས་བུ་ཡིན་པར་ཐལ། ཉེས་ཟང་ཀྱི་སྐྱེས་བུ་ཡིན་པའི་ཕྱིར། །དེར་ཐལ། མི་བསླུ་བའི་སྐྱེས་བུ་ཡིན་པའི་ཕྱིར། དེར་ཐལ། རྣམ་མཁྱེན་རྒྱུད་ལྡན་གྱི་
སྐྱེས་བུ་ཡིན་པའི་ཕྱིར། དེར་ཐལ། རྣམ་འགྲེལ་ལས། དེ་ལྡན་བཅོས་ལྡན་ཚད་མ་ཉིད། །ཅེས་གསུངས་པའི་ཕྱིར། ཁྱབ་སྟེ། དེ་ལྡན་ཞེས་པས་ཚད་མ་མཐར་ཐུག་རྣམ་མཁྱེན་རྒྱུད་ལྡན་ཚད་མའི་སྐྱེས་བུར་
བཤད་པའི་ཕྱིར། རྩ་བར་འདོད་ན། དེ་ཆོས་ཅན། ཤེས་པ་ཡིན་པར་ཐལ། ཚད་མ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ་ཚད་མ་ཡིན་ན་ཤེས་པ་ཡིན་པས་ཁྱབ་པའི་ཕྱིར། དེར་ཐལ། ཚད་
མ་ཡིན་ན་གསར་དུ་མི་བསླུ་བའི་ཤེས་པ་ཡིན་པས་ཁྱབ་པའི་ཕྱིར་དེར་ཐལ། གསར་དུ་མི་བསླུ་བའི་ཤེས་པ་ཚད་མའི་མཚན་ཉིད་ཡིན་པའི་ཕྱིར། དེར་ཐལ། རྣམ་འགྲེལ་ལས། ཚད་མ་བསླུ་མེད་ཅན་ཤེས་པ།།

[003A]༄༅། །ཞེས་གསུངས་པའི་ཕྱིར། ཁྱབ་སྟེ། དེ་ཚད་མའི་མཚན་ཉིད་འཆང་བྱེད་ཡིན་པའི་ཕྱིར། དེར་ཐལ། དེ་དང། མ་ཤེས་དོན་གྱི་གསལ་བྱེད་ཀྱང། །ཞེས་པ་གཉིས་དྲིལ་བས་
ཚད་མའི་མཚན་ཉིད་ཚང་བར་བསྟན་པའི་ཕྱིར། དེར་ཐལ། རིགས་རྒྱན་ལས། གཉིས་ཀ་དྲིལ་བས་མཚན་ཉིད་ཡོངས་རྫོགས་བསྟན་པ་ཡིན་ནོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། བདག་ཅག་གི་
སྟོན་པ་ཆོས་ཅན། ཚད་མ་ཡིན་པར་ཐལ། མི་བསླུ་བའི་སྐྱེས་བུ་ཡིན་པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ། སངས་འཕགས་ཡིན་པའི་ཕྱིར། གཞན་ཡང། ཚད་མར་གྱུར་པའི་མདོ་ཆོས་ཅན། ཚད་མ་
ཡིན་པར་ཐལ། ཚད་མར་གྱུར་པ་ཡིན་པའི་ཕྱིར། དེར་ཐལ། ཚད་མར་གྱུར་པའི་མདོ་ཡོད་པའི་ཕྱིར། དེར་ཐལ། ཀླུ་སྒྲུབ་ཞབས་ཀྱི་མདོ་བཏུས་ལས། སངས་རྒྱས་འབྱུང་བ་རྙེད་དཀའ་བ་ཅིས་མངོན་ཞེ་ན་
མདོ་སྡེ་དུ་མ་ཚད་མར་གྱུར་པ་ལས་ཤེས་ཏེ། ཞེས་གསུངས་པའི་ཕྱིར། བྱས་པ་ལ་ཁོ་ན་རེ། དེ་འདྲ་བའི་མདོ་ཆོས་ཅན། ཚད་མ་ཡིན་པར་ཐལ། ཚད་མར་གྱུར་པ་ཡིན་པའི་ཕྱིར་ཟེར་ན་མ་ཁྱབ་འོ་ན་
གྱུར་མ་གྱུར་ཡིན་མིན་ལ་བྱེད་པར་ཐལ། དམ་བཅའ་འཐད་པའི་ཕྱིར། འདོད་ན་རྫ་བུམ་གྱི་དུས་སུ་རྫ་བུམ་གྱི་ཉེར་ལེན་གྱི་འཇིམ་པ་དེ་རྫ་བུམ་ཡིན་པར་ཐལ། རྫ་བུམ་གྱི་དུས་སུ་རྫ་བུམ་གྱི་ཉེར་ལེན་གྱི་འཇིམ་

[003B] དེར་ཐལ། རྫ་བུམ་གྱི་ཉེར་ལེན་རྫ་བུམ་དུ་གྱུར་པའི་དུས་ཡོད་པའི་ཕྱིར། དེར་ཐལ། དེ་རྫ་བུམ་དུ་འགྱུར་ངེས་ཡིན་པའི་ཕྱིར། རྣམ་འགྲེལ་ལས་ཉེར་ལེན་འགྱུར་བ་མེད་
པར་ནི། །ཉེར་ལེན་ཅན་དག་འགྱུར་བ་ནི། །བྱེད་པར་མི་འགྱུར་དཔེར་འཇིམ་པ། །འགྱུར་བ་མེད་པར་བུམ་སོགས་བཞིན། །ཞེས་གསུངས་པའི་ཕྱིར། ཁྱབ་སྟེ། ལུང་དེས་ཉེར་ལེན་གནས་གྱུར་ནས་རང་གི་ཉེར་འབྲས་
སུ་སོད་བའམ་སྐྱེས་པ་ལ་གྱུར་པ་ཞེས་བཤད་པ་ཡིན་པའི་ཕྱིར་དེར་ཐལ། ཉེར་ལེན་འགྱུར་བ་མེད་པར་ནི། །ཞེས་པས་ཉེར་ལེན་གནས་མ་གྱུར་ན་ཞེས་བཤད། ཉེར་ལེན་ཅན་དག་འགྱུར་བ་ནི། །བྱེད་པར་
མི་འགྱུར། ཞེས་པས་ཉེར་འབྲས་སུ་འགྱུར་རྒྱུ་མེད་པར་བཤད་ནས་འཇིམ་པ་ལས་རྫ་བུམ་བྱས་པ་དཔེར་བཀོད་པའི་ཕྱིར། ཡང་ཁོ་ན་རེ། ཆོས་དེར་འགྱུར་ན། ཆོས་དེའི་རྒྱུ་ཡིན་པས་ཁྱབ་པར་ཐལ་ཁྱོད་
ཀྱིས་ལུང་དོན་འཐད་པའི་ཕྱིར་ན། འདོད་པ་ཡིན་ཏེ། དེ་ལྟར་ཡིན་པ་དབུ་ཚད་ཀྱི་ལུགས་ཡིན་པའི་ཕྱིར། དེར་ཐལ། རྣམ་འགྲེལ་ལས་གང་ཡོད་ཉིད་ན་གང་སྐྱེ་བའམ། །གང་གྱུར་ཉིད་ན་ནམ་འགྱུར་བ། །
དེ་ནི་ང་རྒྱུར་རབ་ཏུ་བརྗོད། །ཅེས་བཤད། རྩ་ཤེའི་ཊཱིཀ་ཆེན་ལས། ཆོས་སྔ་མ་ཞིག་ཕྱི་མར་འགྱུར་རོ། །ཞེས་པའི་ཐ་སྙད་རྒན་གཞོན་དང་འོ་ཞོ་ལྟ་བུ་ལ་ཡོད་ཀྱི། མེ་དང་ཤིང་ལྟ་བུའི་རྒྱུ་འབྲས་ལ་ཤིང་མེར་འགྱུར་
[004A]༄༅། །རོ༑ ༑ཞེས་པའི་ཐ་སྙད་འཇིག་རྟེན་ན་མི་བྱེད་དོ་།ཞེས་གསུངས་པའི་ཕྱིར། དེ་ལ་ཁོ་ན་རེ། གཞོན་ནུ་ཞིག་རྒན་པོར་གྱུར་པའི་དུས་སུ་གཞོན་ནུ་དེ་རྒན་པོ་ཡིན་ཟེར་ན་མི་འཐད་
པར་ཐལ། རྒན་གཞོན་གཉིས་ཀའི་ཡིན་པ་མེད་པའི་ཕྱིར་དང་གཞོན་ནུ་ཞིག་ནས་རྒན་པོར་གྱུར་པའི་ཕྱིར་ཏེ། ཞི་བ་ལྷས་བྱིས་པ་ཞིག་ནས་གཞོན་ནུ་ཉིད། །དེ་ཞིག་ནས་ནི་དར་ལ་བབས་།དེ་ཞིག་
ནས་ནི་རྒས་གྱུར་ཏེ། །ལུས་ནི་ཇི་ལྟར་གཅིག་པར་འདོད། །ཅེས་གསུངས་པའི་ཕྱིར། གཞན་ཡང། གྱུར་མ་གྱུར་ཡིན་མིན་ལ་བྱེད་མི་རིགས་པར་ཐལ། རྟོག་པ་གོམས་ནས་རྟོག་མེད་དུ་འགྱུར་བའི་ཕྱིར་
དེར་ཐལ། རྣམ་འགྲེལ་ལས། གང་གང་ཤིན་ཏུ་གོམས་གྱུར་པ་།གོམས་པ་ཡོངས་སུ་རྫོགས་པ་ན། །དེ་གསལ་མི་རྟོག་བློ་འབྲས་ཅན། །ཞེས་གསུངས་པའི་ཕྱིར། ཁྱབ་སྟེ། རྟོག་པ་ཡིན་ན་གསལ་
ལ་མི་རྟོག་པའི་བློ་མ་ཡིན་པས་ཁྱབ་པའི་ཕྱིར། དེར་ཐལ་རྣམ་འགྲེལ་ལས། རྣམ་པར་རྟོག་དང་རྗེས་འབྲེལ་ནི། །དོན་གསལ་སྣང་བ་ཅན་མ་ཡིན། །ཞེས་གསུངས་པའི་ཕྱིར། ཁྱབ་སྟེ། ལུང་དེས་
རྟོག་པ་ཡིན་ན་གསལ་བར་སྣང་བའི་བློ་མ་ཡིན་པས་ཁྱབ་པར་བསྟན་པའི་ཕྱིར། དེར་ཐལ། རྟོག་པ་དང་བྲལ་ཞིང་གསར་དུ་མི་བསླུ་བའི་རིག་པ་མངོན་སུམ་གྱི་ཚད་མའི་མཚན་ཉིད་ཡིན་པའི་ཕྱིར། དེར་ཐལ་

[004B] མངོན་སུམ་རྟོག་བྲལ་མ་འཁྲུལ་བ། །ཞེས་གསུངས་པའི་ཕྱིར། །མ་ཁྱབ་མཚམས་ཀྱི་རྟགས་གྲུབ་སྟེ། རྟོག་པ་ཡིན་ན། སྒྲ་དོན་འདྲེས་རུང་དུ་འཛིན་པའི་ཞེ་ན་རིག་ཡིན་པས་ཁྱབ་པའི་ཕྱིར། དེར་
ཐལ༑ དེ་རྟོག་པའི་མཚན་ཉིད་ཡིན་པའི་ཕྱིར། དེ་ཉིད་ལས་ཤེས་གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པ་ཡིན་།ཞེས་གསུངས་པའི་ཕྱིར། ཁོ་ན་རེ། རང་དོན་རྗེས་དཔག་དང་གཞན་དོན་རྗེས་དཔག་
གང་རུང་ཡིན་ན། རྗེས་དཔག་ཡིན་པས་ཁྱབ་ཟེར་ན། སྒྲ་མི་རྟག་པར་སྒྲུབ་པའི་ཐལ་འགྱུར་དང་སྒྲུབ་ངག་ཡང་དག་རེ་རེ་ནས་ཆོས་ཅན། རྗེས་དཔག་ཡིན་པར་ཐལ། རང་དོན་རྗེས་དཔག་དང་གཞན་དོན་རྗེས་དཔག་
གང་རུང་ཡིན་པའི་ཕྱིར། དེར་ཐལ། གཞན་དོན་རྗེས་དཔག་ཡིན་པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། རྩ་བར་འདོད་མི་ནུས་ཏེ། ཤེས་པ་མ་ཡིན་པའི་ཕྱིར། དེར་ཐལ། རྗོད་བྱེད་ཀྱི་སྒྲ་ཡིན་
པའི་ཕྱིར། དེར་ཐལ། ཆོས་ཅན་དེ་ཡིན་པའི་ཕྱིར། རིགས་སྒོ་ལས། མངོན་སུམ་དང་ནི་རྗེས་སུ་དཔག་ལྟར་སྣང་བཅས་པ་བདག་རིག་ཕྱིར། །སྒྲུབ་པ་དང་ནི་སུན་འབྱིན་དག་ལྟར་སྣང་བཅས་པ་གཞན་
རིག་ཕྱིར། །ཞེས་པའི་དངོས་བསྟན་གྱི་སྒྲུབ་ངག་དང་སུན་འབྱིན་གང་རུང་ཡིན་པའི་ཕྱིར། དེར་ཐལ། དེའི་དངོས་བསྟན་གྱི་སྒྲུབ་ངག་དང་ཐལ་འགྱུར་གང་རུང་ཡིན་པའི་ཕྱིར། དེར་ཐལ་སུན་འབྱིན་ཐལ་འགྱུར་

[005A]༄༅། །ཡིན་པའི་ཕྱིར། ཁ་ཅིག་ན་རེ། ཡུལ་དང་ཡུལ་ཅན་གཉིས་སུ་ཕྱེ་བའི་ཡུལ་མེད་ཟེར་ན། འོ་ན། ཡུལ་ཅན་མ་ཡིན་པའི་ཡུལ་ལ་ཡུལ་ཞེས་བཏགས་པ་མེད་པར་ཐལ། དམ་
བཅའ་འཐད་པའི་ཕྱིར། འདོད་ན། ཡུལ་གྱི་མིང་ཡུལ་ཅན་མ་ཡིན་པའི་ཡུལ་ལ་འདོགས་མི་རུང་བར་ཐལ། འདོད་པའི་ཕྱིར། འདོད་མི་ནུས་ཏེ། རྗེའི་གསུང་ཐོར་བུ་ལས། གང་ཟག་གི་བརྗོད་འདོད་ཀྱི་དབང་
གིས་སྤྱི་མིང་བྱེ་བྲག་པ་གཅིག་ལ་ཞུགས་པ་བསྟན་བཅོས་དང་འཇིག་རྟེན་གྱི་རྣམ་བཞག་དུ་མ་ཞིག་ཡོད་དོ། །ཞེས་གསུངས་པའི་ཕྱིར། ཁ་ཅིག་ན་རེ། གསར་དུ་མི་བསླུ་བའི་རིག་པ་ཚད་མའི་མཚན་ཉིད་ཡིན་ལ་དེ་
ལས་གཞན་པའི་འཇོག་ཚུལ་མེད་ཟེར་ན། རང་དབང་དུ་རང་གིས་ཡོངས་སུ་བཅད་པའི་གཞལ་བྱ་ལ་བསླུ་བ་མེད་པའི་ཤེས་པ་དེ་ཚད་མའི་མཚན་ཉིད་ལ་བཞག་ཆོག་པའི་ཕྱིར། དེར་ཐལ། སྡེ་བདུན་ཡིད་ཀྱི་
མུན་སེལ་ལས་དེ་ཚད་མའི་མཚན་ཉིད་དུ་བཤད་པའི་ཕྱིར། རྣམ་ངེས་ལས་ཀྱང། འདི་དག་གིས་ཡོངས་སུ་བཅད་ནས་འཇུག་པ་ན། དོན་བྱ་བ་ལ་བསླུ་བ་མེད་པའི་ཕྱིར་རོ། །ཞེས་དང། ཡིད་ཀྱི་
མུན་སེལ་ལས། ཚད་མ་བསླུ་མེད་ཅན་ཤེས་པས་ཀྱང་དོན་དེ་ཉིད་བསྟན་པ་ཡིན། ཞེས་གསུངས་པའི་ཕྱིར། ཁྱབ་སྟེ། འདི་དག་གིས་ཞེས་པས་མདོན་རྗེས་དག་བཤད། ཡོངས་སུ་བཅད་ཅེས་

[005B] འཇུག་པ་ན་ཞེས་པས་ཚད་མ་དེ་དག་རྒྱུད་ལྡན་གྱི་སྐྱེས་བུ་ཚད་མས་གྲུབ་དོན་ལ་འཇུག་དུས་བཤད་དོན་བྱ་བ་ལ་བསླུ་བ་མེད་པའི་ཕྱིར་རོ་ཞེས་པས་ཚད་མས་གཞལ་བའི་དོན་དེ་ལ་གང་
ཟག་དེ་ཞུགས་ན་མི་བསླུ་བར་བཤད་པའི་ཕྱིར། དེ་ལ་ཁོ་ན་རེ་ཚད་མའི་འཇུག་ཡུལ་ཡིན་ན། ཚད་མ་དེ་རྒྱུད་ལྡན་གྱི་སྐྱེས་བུས་དོན་དུ་གཉེར་བྱ་ཡིན་པས་ཁྱབ་པར་ཐལ། རྣམ་འགྲེལ་ལས། གང་གིས་བདག་
ཉིད་མདུན་བྱས་ནས། །བསྒྲུབ་བྱ་དེ་འབྲས་འདོད་པ་ཅན། །སྐྱེས་བུ་འདི་ནི་འཇུག་པར་འགྱུར། །ཞེས་གསུངས་པའི་ཕྱིར་ན་མ་ཁྱབ་གཞི་གྲུབ་ན། ཚད་མའི་འཇུག་ཡུལ་ཡིན་པས་ཁྱབ་པའི་ཕྱིར། དེར་ཐལ་
གཞི་གྲུབ་ན་ཚད་མས་ཡོངས་སུ་གཅོད་པའི་བྱེད་པ་འཇུག་པའི་ཡུལ་ཡིན་པས་ཁྱབ་པའི་ཕྱིར། དེར་ཐལ། གཞི་གྲུབ་ན་ཚད་མའི་གཞལ་བྱ་ཡིན་པས་ཁྱབ་པའི་ཕྱིར། ཁྱབ་སྟེ། ཡིད་ཀྱི་མུན་སེལ་ལས་
ཚད་མས་ཡོངས་སུ་གཅོད་པའི་བྱེད་པ་འཇུག་པའི་ཡུལ་ནི་གཞལ་བྱ་མཐའ་དག་གོ་ཞེས་གསུངས་པའི་ཕྱིར། བྱས་པ་ལ་ཁོ་ན་རེ་གོང་གི་རྣམ་འགྲེལ་གྱི་ལུང་དོན་མ་གྲུབ་པར་ཐལ། ཚད་མའི་འཇུག་
ཡུལ་ཡིན་ན་འབྲས་བུ་དེ་ཐོབ་པར་འདོད་པའི་སྐྱེས་བུས་དོན་དུ་གཉེར་བྱ་ཡིན་པས་མ་ཁྱབ་པའི་ཕྱིར། དེ་ལྟར་ཡིན་པ། བསྒྲུབ་བྱ་དེ་འབྲས་འདོད་པ་ཅན། །སྐྱེས་བུ་འདི་ནི་འཇུག་པར་འགྱུར་།ཞེས་པའི་

[006A]༄༅། །དོན་ཡིན་པའི་ཕྱིར་ན། རྟགས་མ་གྲུབ་སྟེ། ཚད་མའི་འཇུག་ཡུལ་གཉིས་ཡོད་པའི་དང་པོ་ཡིན་ན་དེ་ཡིན་བས་ཁྱབ་པའི་ཕྱིར། ཡིད་ཀྱི་མུན་སེལ་ལས། ཚད་མའི་ཡུལ་ནི་
རྣམ་པ་གཉིས་ཏེ། ཚད་མ་དེ་རང་ཉིད་རྒྱུད་ལ་ལྡན་པའི་གང་ཟག་གིས་མངོན་པར་འདོད་པའི་འབྲས་བུ་དོན་དུ་གཉེར་བའི་ཕྱིར་འཇུག་པར་བྱ་བའི་ཡུལ་ཡང་རང་རྒྱུད་ལྡན་གྱི་གང་ཟག་དེ་འཇུག་པར་བྱ་བའི་ཕྱིར་ཚད་མས་
ཡོངས་སུ་བཅད་པར་བྱ་བའི་ཡུལ་ཡིན་པས་ཚད་མའི་འཇུག་ཡུལ་ཞེས་བྱ་ལ་ཞེས་གསུངས་པའི་ཕྱིར། ཁྱབ་སྟེ། དེ་འདྲའི་འཇུག་ཡུལ་ལ་དངོས་པོས་ཁྱབ་པའི་ཕྱིར། དེ་ཉིད་ལས། དོན་བྱེད་ནུས་པ་མ་ཡིན་པ། །
དོན་གཉེར་བརྟག་པས་ཅི་ཞིག་བྱ། །ཞེས་གསུངས་པའི་ཕྱིར་གཞན་ཡང། དེ་འདྲ་ལ་རང་མཚན་ཞིག་དགོས་པར་ཐལ། དེ་ཉིད་ལས། བླང་དང་དོར་བྱའི་དངོས་པོ་ཡི། །འཇུག་ལ་དེ་གཙོ་ཡིན་ཕྱིར་དང། །ཞེས་
གསུངས་པའི་ཕྱིར། ཁྱབ་སྟེ། ཡིད་ཀྱི་མུན་སེལ་ལས། ཚད་མའི་འབྲས་བུ་བྱེད་པ་གཞན་གྱིས་བར་ཆོད་པ་ནི་གང་ཞེ་ན། དེ་ཡང་གཙོ་བོ་སྐྱེས་བུའི་དོན་མངོན་མཐོ་དང་ངེས་ལེགས་ཀྱིས་བསྡུས་པ་རྣམས་དང་
བདེན་བཞིའི་བླང་དོར་ཐབས་དང་བཅས་པ་རྟོགས་ནས་དེ་ལ་འཇུག་ལྡོག་བྱེད་པའོ། །ཞེས་གསུངས་པའི་ཕྱིར། དེ་ལ་ཁོ་ན་རེ། དེ་ཆོས་ཅན། ཚད་མའི་འབྲས་བུ་ཡིན་བར་ཐལ། ལུང་དོན་འཐད་པའི་ཕྱིར་ན་འདོད་

[006B] ཡིད་ཀྱི་མུན་སེལ་ལས། འབྲས་བུ་འདི་ནི་ཚད་མའི་སྟོབས་ལས་སྐྱེས་པ་ཡིན་པས་ཚད་མའི་བསྐྱེད་འབྲས་ཡིན་པར་རིག་པར་བྱའོ། །ཞེས་གསུངས་པའི་ཕྱིར། ཡང་ཁོ་ན་རེ། དེ་ཆོས་ཅན། ཚད་
མའི་ཡུལ་མ་ཡིན་པར་ཐལ། ཚད་མའི་འབྲས་བུ་ཡིན་པའི་ཕྱིར་ན་སྤྱིར་ཁྱབ་པ་མེད་ཀྱང། སྐབས་འདིར་ཚད་མའི་འཇུག་ཡུལ་ཞེས་པ་གཞལ་བྱའི་དོན་དེ་ལ་ཚད་མ་དེ་རྒྱུད་ལྡན་གྱི་སྐྱེས་བུ་ཐོས་བསམ་གྱིས་འཇུག་པ་དག་
ཉམས་ལེན་གྱི་བླང་དོར་གྱིས་འཇུག་པ་སོགས་ཡོད་པའི་ཕྱིར། དང་པོ་གྲུབ་སྟེ། ཚད་མའི་བསྟན་བཅོས་སོགས་ལ་ཐོས་བསམ་གྱིས་འཇུག་པའི་ཕྱིར། དེར་ཐལ། རྨོངས་པ་བཟློག་པའི་ཆེད་དུ་ཐོས་བསམ་གྱིས་
འཇུག་པའི་ཕྱིར། རྣམ་འགྲེལ་ལས། བསྟན་བཅོས་རྨོངས་པ་ཟློག་བྱེད་ཡིན། །ཞེས་གསུངས་པའི་ཕྱིར་