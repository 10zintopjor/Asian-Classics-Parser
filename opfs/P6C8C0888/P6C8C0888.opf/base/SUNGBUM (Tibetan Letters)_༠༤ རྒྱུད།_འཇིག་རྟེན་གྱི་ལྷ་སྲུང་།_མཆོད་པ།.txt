༄༅། །འཇིག་རྟེན་གྱི་ལྷ་སྲུང་འགའི་གསོལ་མཆོད་ཕྱོགས་གཅིག་ཏུ་བསྒྲིགས་པ་བཞུགས་སོ།།

[001]༄༅། །ན་མོ་གུ་རུ་ཙཀྲ་སམྦྷ་རཱ་ཡ། ཀ་དག་དབྱིངས་ལས་རང་ལུས་ཡི་དམ་ལྷར། །ཁ་ཙམ་མིན་པར་གསལ་བའི་ཐུགས་འོད་ཀྱིས། །གྲ་བཞུགས་
གནས་ནས་གྱེར་རྒོད་ལྷ་བཙན་ཆེ། །ང་ཡིས་སྤྱན་འདྲེན་གནས་འདིར་གཤེགས་སུ་གསོལ། །ཅ་ཅོའི་མཆོད་སྤྲིན་དཀྲིགས་པའི་མདུན་གྱི་གཞིར། །ཆ་རྐྱེན་སྒ་སྲབ་
གོང་རྨེད་གློ་མཐུར་གྱིས། །ཇ་བཟང་འོ་མས་ཇི་བཞིན་བརྒྱན་པ་ཡི། །ཉ་རློན་ལྟ་བུར་རྒྱགས་པའི་རྟ་སྔོན་སྟེང། །ཏ་ལའི་ལྗོན་པ་ལྟར་རྒྱས་སྐུའི་དཀྱིལ་འཁོར། །
ཐ་མལ་གསང་སྔགས་འཆད་པའི་བརྟུལ་ཞུགས་ཅན། །ད་ལྟ་དགྲ་བོའི་སྲོག་རྩ་ལ་བསྣུན་ནས། །ན་རཀ་དམྱལ་བར་འཕན་འདྲའི་དར་མདུད་དང། །པཱ་ཤ་ཨ་ལུང་ཅན་དང་

[002A]༄༅། །ལྷན་ཅིག་ཏུ། །ཕ་རོལ་ལེགས་ཚོགས་འགུགས་པའི་ལྕགས་ཀྱུ་བསྣམས། །བ་སྤུའི་གྲངས་ལ་འགྲན་པའི་རང་འདྲའི་འཁོར། །མ་ཚང་མེད་པས་
བསྐོར་ནས་བརྟན་པར་བཞུགས། །ཙ་རི་ལ་སོགས་གནས་ཆེན་བསད་སྣའི་ཚོགས། །ཚ་རེག་ཅན་གྱིགྶེར་ཞུན་མེར་བསྲེགས་ཚེ། །ཛ་རམ་ནར་མཐོན་པའི་དུད་སྤྲིན་
གྱིས༑ ༑ཝ་ལེ་རྩེ་གཅིག་ལྷ་བཙན་ཆེན་པོ་བསངས། །ཞ་ཆག་མེད་པར་ཤ་ཁྲག་གཏོར་མ་དང། །ཟ་མ་ཧ་ཆང་འོ་དོའི་གསེར་སྐྱེམས་ཚོགས། །འ་འུར་རོལ་མོ་དབྱངས་
གྱི་ང་རོར་བཅས། །ཡ་མཚན་གྱེར་རྒོད་དགྲ་ལྷའི་རྒྱལ་པོར་འབུལ། །རྭ་རྩེ་རྣོ་ལྡན་གཡག་ལུག་ར་སྐྱེས་དང། །ལ་ལུང་མྱུར་དུ་བགྲོད་བྱེད་ཅང་ཤེས་རྟ། །ཤ་ཁྲག་ཟ་

[002B] །ས་སྟེང་འདོད་དགུའི་མཆོད་ཚོགས་ཐམས་ཅད་འབུལ། །ཧ་ཅང་རིངས་པའི་ཚུལ་གྱིས་བཞེས་ནས་ཀྱང། །ཨ་འཐས་ཡིད་ལ་གཅགས་པའི་
འདོད་དོན་ཀུན། །ཧེ་ནེ་ཧོན་ནེ་ཙམ་ལ་མ་བཞག་པར། །ཨ་གདམས་ཡང་གདམས་ཚུལ་གྱིས་སྒྲུབ་པར་མཛོད། །ཡང་ཡང་ལུས་ལ་འཁོར་བའི་མི་ཕྱུགས་ནད། །ཞིམ་ཞིམ་
ཟས་ཀྱི་བཅུད་འཕྲོག་ཞོ་ཆང་དགྲ། བཟང་བཟང་ལོ་ཏོག་འཇོམས་བྱེད་སང་སེར་སོགས། །ཀྱེ་ཀྱེ་ལྷ་བཙན་ཆེན་པོས་སྲུང་བར་མཛོད། །རྟིང་པ་ཟ་ཡ་མ་གོག་གོག་བྱེད་པའི་
འཕྲང། །རླབས་ཀྱི་འཕྲེང་བ་ཆིལ་ཆིལ་གཡོ་བའི་ཆུ། །སྤང་བའི་སེམས་ལྡན་ཐུམ་ཐུམ་དགྲ་ཇག་ལས། །དགྲ་ལྷའི་རྒྱལ་པོས་བྱམས་བྱམས་ཐུགས་ཀྱིས་སྐྱོབས། །ཚེ་
དང་བསོད་ནམས་རི་བོ་བརྟན་པར་མཛོད། །དཔལ་དང་འབྱོར་པའི་རྒྱ་མཚོ་མེར་མེར་མཛོད། །གྲགས་དང་སྙན་པའི་འབྲུག་སྒྲ་དིང་དིར་མཛོད། །ཆོས་དང་བཀྲ་ཤིས་མེ་ཏོག་
ཐོར་ཐོར་མཛོད། །ཀི་ཀི་བྶཱོ་བྶཱོ་ཀྱེ་ཀྱེ་ལྷ་རྒྱལ་ལོ། །ཞེས་པ་འདི་ཡང་རྒྱལ་སྲས་ཆེན་པོའི་སྣང་བརྙན་གྱི་རིམ་གྲོ་བ་ཆོས་དཔལ་ཚེ་རིང་ལགས་ནས་ཕོ་ལ་གྱེར་རྒོད་ལྷ་བཙན་པ་འདི་ལ་ཕྱ་མཁན་

[003A]༄༅། །རྣམས་ཀྱི་མཐོང་ཡུལ་འདི་ལྟར་འདུག་པ་དང་མཐུན་པའི་གསོལ་མཆོད་ཅིག་དགོས་གསུང་པ་ལྟར་དགེ་སློང་དྷརྨ་བྷ་དྲས་སྦྱར་བའོ།། ་ན་མོ་གུ་རུ་བཛྲ་བཧཻ་ར་
ཝཱ་ཡ༑ འདིར་བཙན་རྒོད་ལྕགས་སྐད་དམར་པོ་ལ་མཆོད་འཕྲིན་བྱ་བར་འདོད་པས། མཆོད་སྐྱེམས་གསང་དུད་སྤྱན་གཟིགས་རྣམས་ཅི་འབྱོར་པ་ཚར་དུ་དངར་ལ། ཡི་དམ་གང་
ཡང་རུང་བའི་ང་རྒྱལ་གྱི་ངང་ནས། ཨོཾ་ཨཱཧཱུཾ། ལན་གསུམ་བརྗོད་པས་བྱིན་གྱིས་བརླབས་ནས། ཀྱཻ༑ རང་བཞིན་བདེ་བ་ཆེན་པོའི་ཕོ་བྲང་ནས། །དམ་ལྡན་རྣལ་འབྱོར་འཕྲིན་
ལས་སྒྲུབ་པའི་ལྷ། །བཙན་རྒྱལ་ལྕགས་སྐད་དམར་པོ་འཁོར་དང་བཅས། །ཐོགས་པ་མེད་པར་གནས་འདིར་གཤེགས་སུ་གསོལ། །མདུན་གྱི་ནམ་མཁར་རྫུ་འཕྲུལ་ཤུགས་
འཆང་བའི། །མཚམས་སྤྲིན་མདངས་འཛིན་རྟ་མཆོག་རྒྱན་ལྡན་སྟེང། །པདྨ་རཱ་གའི་སྐྱེས་བུ་རྔམས་པའི་གཟུགས། །ཕྱག་གཡས་དམ་ཉམས་སྲོག་གཅོད་མ་དུད་དམར་
དང། །གཡོན་པ་དགྲ་བ་གེགས་འཆིང་བྱེད་བཙན་ཞགས་བསྣམས། །དབུལ་བསེ་ཐེབ་སྐུ་ལ་ལྗོན་ཁྲབ་དང། །ཞབས་ལ་སག་ལྷམ་དམར་པོ་ལེགས་གསོལ་ཏེ། །འཁོར་

[003B] །ཀྱ༑ ཆུ་གཉིས་ཉང་སྤྱོད་རོལ་མོ་འདོད་ཡན་ལྔ། །རྒྱལ་སྲིད་སྣ་བདུན་བཀྲ་ཤིས་རྟགས་རྫས་བརྒྱད། །རྒྱན་གོས་གོ་མཚོན་རྟ་གཡག་ར་ལུག་
ཁྱི༑ ༑བྱ་གཅན་རི་དྭགས་ཚོགས་རྣམས་གུས་པས་འབུལ།། ཀྱཻ༑ དཀར་གསུམ་མངར་གསུམ་འབྲུ་སྣའི་ཕྱིར་སྤྲུས་པའི། །རོ་བརྒྱའི་བཅུད་ལྡན་མཛེས་པའི་གཏོར་མ་དང། །རབ་དཀར་འོ་ཞོ་ཇ་
ཆང་ཕུད་ལ་སོགས། །ཟག་མེད་བདུད་རྩིའི་གསེར་སྐྱེམས་རྒྱ་མཚོས་མཆོད། །ཁྱད་པར་བཟང་དྲུག་ཙན་དན་ཨ་ཀར་སོགས། །བཟང་པོའི་ཤིང་སྨན་འབྲུ་དར་ཟས་སྣའི་ཚོགས། །བསྲེགས་པའི་དྲི་ཞིམ་
དུད་པའི་སྤྲིན་ཕུང་གིས། །དགྲ་ལྷ་ཆེན་པོ་འཁོར་དང་བཅས་པ་བསངས། །ཀྱཻ༑ དོན་དམ་སྤྲོས་མཚན་མཁའ་ལྟར་རྣམ་དག་ཀྱང། །ཀུན་རྫོབ་སྒྱུ་མའི་སྲིན་པོ་ལྟར་ཁྲོས་པ། །རྣལ་འབྱོར་འཕྲིན་ལས་
སྒྲུབ་པའི་དམ་ཚིག་ཅན། །བཙན་རྒོད་བྱུ་རུའི་མདོག་ཅན་ཁྱོད་ལ་བསྟོད། །སྔོན་ཚེ་རྒྱལ་སྲས་ཐོགས་མེད་བཟང་པོ་དང། །གྲུབ་དབང་བློ་བཟང་རྣམ་པར་རྒྱལ་བ་ཡིས། །བཀའ་བསྒོས་དམ་ལས་ནམ་
ཡང་མ་འདའ་བར། །རྣལ་འབྱོར་དགོན་གནས་ཡུལ་ཁམས་མ་ལུས་སྐྱོངས། །བདག་ཅག་བྱ་སྤྱོད་སྤང་བླང་མི་མཁས་པས། །ལྷ་མཆོག་ཁྱེད་ཀྱི་ཐུགས་དང་འགལ་བ་ཀུན། །བསམ་པ་ཐག་པས་

[004A]༄༅། །འགྱོད་ཅིང་བཤགས་ལགས་ན། །བཟོད་པར་བཞེས་ནས་སྟོངས་གྲོགས་གཡེལ་མེད་མཛོད། །ལྗོངས་འདིར་ནང་མུག་སད་སེར་ཐན་པ་སོགས། །མི་མཐུན་ཉེར་འཚེ་མཐའ་དག་
སྲུང་བ་དང། །མི་ནོར་ཚེ་བསོད་འབྲུ་ཕྱུགས་མངའ་ཐང་སོགས། །སྡེ་བཞིའི་དཔལ་འབྱོར་མཚོ་ལྟར་འཕེལ་བར་མཛོད། །མཁའ་ནས་བཀྲ་ཤིས་སྦྲང་ཆར་དུས་སུ་འབབ། །ས་ནས་བཀྲ་ཤིས་འབྲུ་
བཅུད་རྩི་ཏོག་སྨིན། །བར་ནས་བྐྲཤིས་ལྷ་མིའི་མཐུ་སྟོབས་རྒྱས། །གནམ་ས་བར་གསུམ་དག་བའི་བཀྲ་ཤིས་སྩོལ། །ཞེས་བཤད་དངུལ་ཆུའི་གཞི་བདག་བཙན་རྒོད་ལྕགས་སྐུད་དམར་པོར་གསོལ་མཆོད་ཀྱི་
ཚིགས་བཅད་འདི་ལྟ་བུ་ཞིག་དགོས་ཞེས་རྒྱལ་སྲས་ཆེན་པོའི་སྣང་བརྙན་གྱི་རིམ་གྲོ་བ་ཆོས་དཔལ་ཚེ་རིང་ལགས་ནས་བསྐུལ་མ་བྱུང་བ་ལྟར། དགེ་སློང་དྷརྨ་བྷ་དྲས་ཕྱ་མཁན་རྣམས་ཀྱི་ངག་བགྲོས་ལྟར་སྦྱར་བའོ། །
་ན་མོ་གུ་རུ་མཉྫུ་གྷོ་ཥཱ་ཡ། འདིར་གསང་མཆོད་བཀྲ་ཤིས་འཁྱིལ་བའི། །བསངས་ཀྱི་མཆོད་པའི་འབྲས་བུ་ལྷུན་འགྲུབ་ཤོག་ཅེས་པའི་མཚམས་སུ་གསེར་སྐྱེམས་འབུལ་བར་འདོད་ན། སྣོད་
གཙང་མར་ཆང་ཕུད་དང། འབྲུ་སྨན་དང་རིན་པོ་ཆེའི་ཕྱེ་མ་བསྲེས་པའི་ཟན་རིལ་བླུག་པསྦྲེངྶ་ལ། ཧཱུཾ༑ རབ་མཛོས་ཡོལ་གོར་འཁྱིལ་བའི་གར་ཆང་ཕུད། འབྲུ་སྨན་རིན་ཆེན་ཕྱེ་མའི་སྙིང་པོ་ཅན། ཨོཾ་

[004B] །རོ་བརྒྱའི་དཔལ་འཛིན་གསེར་སྐྱེམས་རྒྱ་མཚོ་འདི། །རིགས་བརྒྱའི་ཁྱབ་བདག་རྡོ་རྗེ་འཆང་དབང་སོགས། །རྒྱ་བོད་མཁས་གྲུབ་བླ་མའི་ཚོགས་སྤྱི་དང། །
ཁྱད་པར་དྲིན་ཅན་རྩ་བའི་བླ་མ་ལ། །གསོལ་ལོ་མཆེད་དོ་བདག་རྒྱུད་བྱིན་གྱིས་རློབས། །ཧཱུཾ༑ རབ་  ྾  འབྲུ་  ྾  ཨོཾ་  ྾  རོ་  ྾  སྒྲུབ་བཀའ་བརྒྱད་དང་རྒྱུད་སྡེ་བཞིར་འབྲེལ་བའི། །བགྲང་ཡས་ཡི་དམ་
ཞི་ཁྲོའི་ཚོགས་སྤྱི་དང། །ཁྱད་པར་རྡོ་རྗེ་ཕུར་པའི་ལྷ་ཚོགས་ལ། །གསོལ་ལོ་མཆོད་དོ་མཆོག་མཐུན་དངོས་གྲུབ་སྩོལ། །ཧཱུཾ༑ རབ་  ྾  འབྲུ་  ྾  ཨོཾ་  ྾  རོ་  ྾  ཉེར་བཞིའི་ཡུལ་གནས་དཔའ་བོ་མཁའ་འགྲོ་
དང། །བསྟན་སྲུང་དྲེགས་པ་ཕོ་མོའི་ཚོགས་སྤྱི་དང། །ཁྱད་པར་རྒྱལ་ཆེན་རྣམ་མང་ཐོས་སྲས་ལ། །གསོལ་ལོ་མཆོད་དོ་བཅོལ་བའི་འཕྲིན་ལས་སྒྲུབས། །ཧཱུཾ༑ རབ་  ྾  འབྲུ་  ྾  ཨོཾ་  ྾  རོ་  ྾  འཚོ་
སྲུང་སྐྱོབ་འགྲོགས་འགོ་བའི་ལྷ་ལྔ་སོགས། །ཕ་མེས་བརྒྱུད་ཀྱི་སྲུང་མའི་ཚོགས་སྤྱི་དང། །ཁྱད་པར་གྱེར་རྒོད་ལྷ་བཙན་ཆེན་པོ་ལ། །གསོལ་ལོ་མཆོད་དོ་འགལ་རྐྱེན་བར་གཅོད་སྲུངས། ཧཱུཾ་
རབ་  ྾  འབྲུ་  ྾  ཨོཾ་  ྾  རོ་  ྾  སྟོང་གསུམ་ཁྱོན་བཞུགས་ལོ་ཟླ་ཞག་དུས་ལ། །དབང་སྒྱུར་སྡེ་བརྒྱད་དྲེགས་པའི་ཚོགས་སྤྱི་དང། །ཁྱད་པར་ཡུལ་ལྷ་ལྕགས་སྐུད་དམར་པོ་ལ། །གསོལ་ལོ་མཆོད་
[005A]༄༅། །དོ་མཐུན་རྐྱེན་ཡིད་བཞིན་སྒྲུབས། །ཞེས་སོ་སོར་ཕུལ་ནས། ཧཱུཾ༑ གསང་མཆོད་མཐུན་པའི་དམ་རྫས་རྒྱ་ཆེན་པོ། ཞེས་སོགས་དཀྱུས་ལ་འཇུག་གོ་ཞེས་པ་འདི་ཡང་རང་གི་སློབ་
མ་མདུང་ལངས་པའི་རབ་བརྟན་གཡུང་དྲུང་ནས། གསང་མཆོད་བཀྲ་ཤིས་འཁྱིལ་པ་དང་སྟབས་སུ་བཏང་ཆོག་པའི་གསེར་སྐྱེམས་འབུལ་ཚིག་འདི་ལྟ་བུ་ཞིག་དགོས་ཞེས་བསྐུལ་མ་བྱུང་བ་ལྟར་དགེ་སློང་དྷརྨ་བྷ་དྲས་སྦྱར་བའོ། །
་ན་མོ་གུ་རུ་བཛྲ་བཧཻ་ར་ཝཱ་ཡ། འདིར་བྲག་ནག་བཙན་རྒོད་ཆེན་པོ་དགྲ་འདུལ་རྩལ་ལ་བསྐང་འཕྲིན་མདོར་བསྡུས་བྱ་ཚུལ་ནི། ཕྱི་ནང་གི་མཆོད་རྫས་གཙན་གཏོར་སྤྱན་གཟིགས་གསང་དུད་
གསེར་སྐྱེམས་སོགས་ཚར་དུ་དངར། རང་ཉིད་གཤིན་རྗེ་གཤེད་ཀྱི་ང་རྒྱལ་དང་ལྡན་པས་བྱིན་གྱིས་བརླབས་ལ། སྭ་བྷ་ཝས་སྦྱངས། སྟོང་པའི་ངང་ལས་རང་གི་མདུན་དུ་ཟངས་ཐང་དམར་པོ་ཡངས་
ཤིང་རྒྱ་ཆེ་བའི་དབུས་སུ་ཟངས་རི་གྲུ་གསུམ་ན་བུན་གྱི་སྐད་ཆིངས་དང་ཆུ་འཛིན་གྱི་ཐོར་ཅོག་བཅིངས་པའི་རྩེ་མོར་འཇའ་འོད་ཀྱི་ཀློང་དཀྱིལ་ན། བཙན་མཁར་དམར་པོ་བསེའི་སྒོ་གླེགས་དང། གཡུའི་
ཁ་བད་ཅན་གྱི་ནང་དུ་ཁྲག་ཞག་གི་རྦ་ཀློང་ཆོས་འབྱུང་གི་དབྱིབས་སུ་འཁྲུག་པའི་ལྟེ་བར་སྟོང་གསུམ་སྐད་ཅིག་ལ་མྱུལ་བའི་བང་འགྲོས་དང་ལྡན་པའི་བཙན་རྟ་དམར་ཞུར་བསེའི་སྒ། ལྕགས་

[005B] གསེར་གྱི་སྲབ། གཡུའི་འཐུར་དང་ལྡན་པའི་སྟེང་དུ་ཏྲི་ཡིག་དམར་སྨུག་ཡོངས་སུ་གྱུར་པ་ལས་བྲག་ནག་བཙན་རྒོང་ཆེན་པོ་དགྲ་འདུལ་རྩལ་སྐུ་མདོག་དམར་སྨུག་ཞལ་གཅིག་
ཕྱག་གཉིས་པ། ཕྱག་གཡས་བསེའི་མདུང་དམར་འཕྱར་ཞིང། གཡོན་པས་ཕུབ་པ་སྣམས་པ། ཞལ་ཨཾ་གཙིགས་བསྔམས་ཤིང་གློག་ལྟར་འཁྱུག་པ། སྐུ་ལ་བསེ་ཁྲབ་དང། དབུ་ལ་བསེ་
རྨོག་དང། ཞབས་ལ་སག་ལྷམ་གསོལ་བ། གཡས་སུ་སྟག་དོང་ཉག་ཕྲན་གྱིས་བསྐང་བ་དང། གཡོན་དུ་གནམ་རུ་གཟིག་ཤུགས་ཅན་བཏགས་པ། དེའི་གཡས་མདུན་དུ་ལྕམ་མོ་
ཀླུ་སྨན་གཙོ་མོ་སྐུ་མདོག་དཀར་མོ་ཞལ་གཅིག་ཕྱག་གཉིས་མ། འཛུམ་སྒེག་དགྱེས་པའི་ཉམས་དང་ལྡན་ཅིང་ཕྱག་ན་མདའ་དར་སྣ་ང་དང་ནོར་གཞོང་བསྣམས་པ། རིན་པོ་ཆེའི་རྒྱན་དང་ལེབ་དཀར་
གྱི་ན་བཟས་བརྒྱན་ཅིང་སྨན་ཤ་ཡུ་མོ་ལ་ཆིབས་པ། གཞན་ཡང་བཀའི་ཕྱག་བརྙན་ཀླུ་མོ་བྱམས་འབུམ་སྐྱིད། གཡས་ཀྱི་མངའ་ར་བ་གཟུར་མོ་ཀླུ་བདུད་ནག་པོ། གཡོན་གྱི་གཞུ་རུ་བ་སྣག་ཐང་
གདོང་བཙན་དམར་པོ་ལ་སོགས་པའྑོར་ཚོགས་མང་པོས་བསྐོར་བའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པ། རང་གི་ཐུགས་ཀའི་སྤུ་གྲི་འོད་ཟེར་གྱིས་ལྷོ་ཕྱོགས་བཙན་

[006A]༄༅། །ཡུལ་ཟངས་ཐང་དམར་པོ་ནས་བྲག་ནག་བཙན་རྒོད་ཆེན་པོ་འཁོར་དང་བཅས་པ་སྤྱན་དྲངས། ཀྱཻ༑ ལྷོ་ཕྱོགས་བཙན་ཡུལ་དམར་པོའི་ཕོ་བྲང་ནས། །བྲག་ནག་བཙན་
རྒོད་ཆེན་པོ་དགྲ་འདུལ་རྩལ། །གསང་ཡུམ་བློན་པོ་ཕོ་ཉ་ཕྱག་བརྙན་བཅས། །མ་ཐོགས་རིངྶྤའི་ཚུལ་གྱིས་གནས་འདིར་གཤེགས། ཨོཾ་ཧྲཱིཥྚི་ཝི་ཀྲི་ཏཱ་ན་ན་ཧཱུཾ་ཕཊ། ཤེལ་ཀྲྀཥྞ་
མྷཱ་དེ་བ་ས་པ་རི་ཝཱ་ར་ཨཱ་ཀརྵ་ཡ་ཛཛཧཱུཾ་བཾ་ཧོཿ་སམ་ཡ་ཏཱིཥྛ་ནཏུ། ཀྱཻ༑ ལྷན་སྐྱེས་བདེ་སྟོང་ཚིག་མདའི་འཇུག་དོགས་སུ། །སྣ་མང་མྖོདྤའི་ཆུ་འཛིན་ཉེར་དཀྲིགས་པས་
བྲག་ནག་བཙན་རྒོད་ཆེན་པོ་འཁོར་བཅས་ལ། །རྨད་བྱུང་བདེ་བའི་དགའ་སྟོན་འབར་གྱུར་ཅིག་དགྲ་བགེགས་སྙིང་ཁྲག་མཆོད་ཡོན་མཚོ་ལྟར་འཁྱིལ། །དམ་ཉམས་དབང་པོའི་མེ་ཏོག་
རི་ལྟར་སྤུངས། །ཚིལ་ཆེན་མཾ་སའི་གསུར་དུད་སྤྲིན་ལྟར་གཏིབས། །ཞུན་ཆེན་སྒྲ་སྡོང་སྦར་བའི་སྒྲོན་མེ་འདིས། །བྲག་ནག་བཙན་རྒོད་ཆེན་པོའི་ཐུགས་དམ་བསྐང། །གསང་ཡུམ་བློན་པོ་
འཁོར་བཅས་ཐུགས་དམ་བསྐང། །ཐུགས་དམ་བསྐང་ཞིང་ཉམས་ཆགས་གསོས་གྱུར་ནས། །སྡང་དགྲ་གནོད་བགེགས་ཐལ་བའི་རྡུལ་དུ་རློག་ཁྲག་ཞག་མཁྲིས་པའི་དྲི་ཆབ་རྦ་ཀློང་

[006B]དགྲ་བོའི་ཤ་རུས་ཞལ་ཟས་འཁྲིག་ཅིང་འདར། །ཞིང་བཅུའི་རྐང་གླིང་ཐོད་པའི་ཌཱ་མ་རུའི། །སྒྲ་སྐད་སྙན་ཅིང་བརྗིད་པའི་རོལ་མོ་འདིས། །བྲག་ནག་བཙན་རྒོད་  ྾  གསང་ཡུམ་བློན་པོ་
ཐུགས་དམ་བསྐང་ཞིང་  ྾  སྡང་དགྲ་གནོད་བགེགས་  ྾  སྒ་སྲབ་འགྲོས་ལྡན་ཆང་ཤེས་གློག་ལྟར་འཁྱུག་སྦུ་སྦུག་ཤ་རྒྱས་ཞལ་གཡག་འབྲུག་ལྟར་ངར། །བལ་ལྡན་ར་སྐྱེས་སེར་སྤྲིན་ལྟ་བུར་
གཡོ༑ ༑དགྲ་བོའི་བླ་ཚེར་སྣངས་པའི་ནོར་སྐྱོང་འདིས། །བྲག་ནག་བཙན་རྒོད་  ྾  གསང་ཡུམ་  ྾  ཐུགས་དམ་  ྾  སྡང་དགྲ་  ྾  འདབ་ཆགས་སྡང་དགྲའི་ལྟ་བྱེད་གཏིང་ནས་འདྲུ། །གཏུན་དྲག་
གཅན་གཟན་ཤ་རུས་རྐང་མར་འཆའ། །བགྲང་ཡས་རི་དྭགས་ཚོགས་རྣམས་བད་རྩལ་འགྲན། །ཡུལ་ལྗོངས་རིན་ཆེན་མཛེས་པའི་ཁང་བཟང་འདིས། །བྲག་ནག་  ྾  གསང་ཡུམ་  ྾  ཐུགས་
དམ་  ྾  ལྡང་དགྲ་  ྾  ཕས་རྒོལ་ཙིཏྟའི་གཤེད་གྱུར་ཤཀྟི་ཀ་རྭ་རྒྱུས་སྒྲོ་སྨྱུག་འཇོམ་པའི་ཐབས་ཤེས་མཚོན། །སྲ་བཙན་བསེ་ཕུབ་ཁྲབ་རྨོག་སག་དམར་ལྷམ། །རྒྱན་གོས་མདའ་དར་
ནོར་བུའི་ཡོལ་གོ་འདིས། །བྲག་ནག་  ྾  གསང་ཡུམ་  ྾  ཐུགས་དམ་  ྾  སྡང་དགྲ་  ྾  སྦྱངས་རྟོགས་སྦར་བྱས་བདུད་རྩིས་ཟླའི་སྐྱེམས། །ཤ་ཁྲག་བ་ལི་དར་དམར་ཅོད་པན་འཕྱང་

[007A]༄༅། །སྤོས་སྣའི་གསང་དུད་ཚངས་པའི་ཡུལ་སར་རྙོག་འདོད་ཡོན་རྒྱལ་སྲིད་ཕྱི་ནང་གསང་རྟེན་འདིས། །བྲག་ནག་  ྾  གསང་ཡུམ་  ྾  ཐུགས་དམ་  ྾  སྡང་དགྲ་  ྾  དེ་ནས་རབ་
ཉིད་གཤིན་རྗེ་གཤེད་ཀྱི་ང་རྒྱལ་བརྟན་པོ་ལ་གནས་ནས་བཀའ་བསྒོ་བའི་ཚུལ་གྱིས། ཨོཾ་ཤ་ལ་ཀྲྀཥྞ་མྷཱ་དེ་བེ་ན་སརྦ་ཤ་ཏྲུཾ་མཱ་ར་ཡ་ཕཊ། ཅེས་དྲག་ཏུ་བཟླས་རྗེས། བྲག་ནག་བཙན་རྒོད་
ཆེན་པོ་འཁོར་དང་བཅས་པའི་ལྗགས་འོད་ཟེར་གྱི་སྦུ་གུས་གཏོར་མའི་བཅུང་དྲངས་ཏེ་གསོལ་བར་གྱུར། ཨོཾ་ཤེ་ལ་ཀྲྀཥྞ་མྷ་དེ་ཝ་ས་པ་རི་ཝཱ་ར་སརྦ་བི་གྷྣཱན་ཤ་ཏྲུཾ་མཱ་ར་ཡ་ཨི་དཾ་བ་ལིཾ་ཁ་ཁ་
ཁཱ་ཧི་ཁཱ་ཧི། ཞེས་པ་བདུན་གྱིས་ཕུལ། ཨོཾ་ཤེ་ལ་ཀྲྀཥྞ་མྷཱུ་དེ་བ་ས་པ་རི་ཝཱ་ར་ཨྲྒྷཾ། ནས༑ ཤཔྟ་པྲ་ཏཱི་ཙྪ་ཧཱུཾ་སཱཧཱའི་བར་གྱིས་མཆོད། གོང་སྔགས་ལ་ཨོཾ་ཨཱ་ཧཱུཾ་བཏགས་པས་ནང་
མཆོད་ཕུལ། ཀྱཻ༑ ཀུན་ཁྱབ་ཆོས་དབྱིངས་སྒེག་མོའི་ལང་ཚོ་ལ། རྗེས་ཆགས་ལྷན་སྐྱེས་གཞོན་ནུའི་རྩེ་འཇོ་ཡིས། །མངོན་བསྐྱེད་མའི་སྲིན་པོ་ཁྲོས་པའི་གར། །བསྟན་དགྲའི་སྲོག་གི་གཤེད་
དུ་བསྒྱུར་ལ་བསྟོད། །ལྗོན་དམར་ལས་གྲུབ་ལྷུན་སྡུགས་འཛིན་སྤོང། །བསེ་མཁར་རྨ་སྐྱེས་རྦ་ཀློང་འཁྲུག་པའི་དབུས། །རིན་ཆེན་སྒ་སྲབ་སྒྲོན་པའི་མགྱོགས་འགྲོའི་སྟེང། །གར་དགུའི་

[007B] །དམར་ཟླུམ་སྤྱན་གྱི་སྡང་མིག་བགྲད་ཙམ་གྱིས། །དགྲ་སྙིང་ལྐོག་མར་བསྐྲད་ཀྱང་མ་ཚིམས་པར། །དཀར་ནག་མཚམས་སུ་སྣོ་ངར་བསེ་ཡི་མདུད་
གཡས་པའི་ཕྱག་ཏུ་བཟུང་ནས་གཟིར་ལ་བསྟོད། །ཁྱོད་སྐུའི་ལྷུན་པོར་ནག་ཕྱོགས་མཚོན་ཆའི་རྩེ། །སྟོན་པའི་གོ་སྐབས་ནམ་ཡང་མི་དམིགས་ཀྱང། །སྲ་བརྟན་བསེ་ཕུབ་ཁྲབ་རྨོག་བཙན་
པོའི་གོ་སྒྲིབ་གཉིས་གཡུལ་ལས་རྒྱལ་ཕྱིར་བགོས་ལ་བསྟོད། །རྟ་ལྗང་གཟི་འོད་འཐུངས་པའི་བྱུ་རུའི་སྐུས། །རྒྱོབ་གསོད་གསུང་གི་དབྱར་རྔ་ཆེར་སྒྲོག་ཀྱང། །སྤྲོས་མཚན་དྲི་བྲལ་ཐུགས་ཀྱི་
མ་ཀུ་རར། །རྗེས་བརྩེའི་སྐྱེ་མཆེད་འགའ་མེད་འཆར་ལ་བསྟོད། །དེ་ཉིད་ཐུགས་ལ་དགའ་བསྐྱེད་གསང་བའི་ཡུམ། །དབང་གཞུའི་མདའ་དང་ནོར་བུའི་ཡོལ་གོ་བསྣམས། །ལེབ་དཀར་གོས་གསོལ་
སྨན་ཤ་ཡུ་མོ་ཆིབས། །ཀླུ་སྨན་ཀུན་གྱི་གཙོ་མོ་ཁྱོད་ལ་བསྟོད། །གཞན་ཡང་བཀའ་ཡི་ཕྱག་བརྙན་བྱམས་འབུམ་སྐྱེད། །གཟུར་མོ་ཀླུ་བདུད་སྣག་ཐང་གདོང་བཙན་དང། གཡས་གཡོན་སྒྲོ་སྲུང་
སྟག་ཁྱི་གཟིག་ཁྱི་སོགས། །གཏུམ་དྲག་འཁོར་ཚོགས་རྒྱ་མཚོས་བསྐོར་ལ་བསྟོད། །སྣང་སྲིད་ཟིལ་གནོན་པདྨ་ཀ་ར་དང། །འཇིག་རྟེན་མིག་གཅིག་གཉན་ལོ་ངར་གྲགས་ཀྱིས། །རྡོ་རྗེ་

[008A]༄༅། །གཙུག་དང་དམ་རྫས་རོ་འཛིན་ལ། །བཞག་སྟེ་བགོས་པའི་བཀའ་ལས་མི་འདའ་བར། །གཉན་རིགས་མྱུ་གུ་དམ་ལྡན་རིག་སྔགས་འཆང། །བླ་མེད་རྫོགས་བྱང་སྒྲུབ་
ལ་འགལ་བྱེད་རྐྱེན། །མི་ཕྱུགས་ནད་འཁྲུག་སང་སེར་ཞོ་ཆང་ཉེས། །ཇག་རྐུན་མི་མིན་གནོད་འཚེ་ཞི་བར་མཛོད། །ཚེ་བསོད་ཤེས་རབ་དབང་ཐང་རིགས་བརྒྱུད་འཁོར། །གྲགས་སྙན་ལུ་ང་
རྟོགས་ཡར་ཟླ་ལྟར་རྒྱས་ཤིང། །མི་ནོར་ཟས་སོགས་སྲིད་ཞིའི་ལེགས་ཚོགས་ཀུན། །འབད་མེད་དབང་དུ་འདུ་བའི་འཕྲིན་ལས་མཛོད། །ཡང་སྒོས་རྣལ་འབྱོར་བདག་ཅག་འཁོར་བཅས་
ལ༑ ༑ཁ་འཇམ་གཏིང་རྩུབ་བསམ་ངན་དུག་སྦྱོར་དང། །ངན་དཔུང་གྲྭ་སྡེབ་དབྱེན་འཇུག་སྐུ་འཕྲོག་སོགས། །སྔ་དགྲ་ལག་བདར་ཕྱི་དགྲ་ཡིད་ལ་སེམས། །ང་དགྲ་གནོད་ཅིང་འཚེ་བའི་གདུག་
ཅན་དཔུང། །སྟེང་འོག་ཕྱོགས་མཚམས་ཕྱི་ནང་གར་འདུག་ཀྱང། །སྐྱོབ་བྱེད་མི་མིན་ལེགས་ཚོགས་ཀུན་དང་ཁྲོལ། །གནམ་གྱི་འྗུཐག་སྐྱ་བོ་སྟེང་ནསྖོར། །ས་ཡི་བརྟན་
ཕུར་ནག་པོ་འོག་ནས་ཐོན། །བླ་སྲོག་ཚེ་གསུམ་ཐལ་བའི་རྡུལ་དུ་རློག་ཤ་ཁྲག་པགས་རུས་གཏོར་མའི་ངོ་བོར་བཞེས། ལས་བཞིའི་འཕྲིན་ལས་ལྷུན་གྱིས་འགྲུབ་པར་མཛོད། །དེ་

[008B] མ་རྙེད་ཡོངས་སུ་ཞེས་སོགས་ཀྱིས་བཟོད་པར་གསོལ། །ཨོཾ་བཛྲ་སཏ་ཨཱ་རང་གི་དོན་དང་གཞན་གྱི་དོན། །སྒྲུབ་བྱེད་བཙན་རྒོད་ཆེན་པོ་གཤེགས། །ཇི་བཞིན་དུས་སུ་ཚུར་སྤྱོན་
ཞིང། །བདག་གི་དངོས་གྲུབ་ཐམས་ཅད་སྒྲུབས། ཨོཾ་མུཿ་ཡེ་ཤེས་པ་རང་གནས་སུ་གཤེགས་ཤིང། དམ་ཚིག་པ་མིང་མིགས་པར་གྱུར། དཀར་ཕྱོགས་ལྷ་རྣམས་ཞེས་སོགས་ཀྱིས་ཤིས་
པ་བརྗོད་པར་བྱའོ། །ཞེས་པ་འདི་ནི་གཉན་རིགས་ཐིག་ལེ་མཁར་ཁང་དཔོན་ཚང་ཚེ་དབང་རྡོ་རྗེ་ལགས་ནས་ནན་ཆེན་པོས་བསྐུལ་བའི་གཡའ་ཁྲལ་གཞལ་ཕྱིར། དགེ་སློང་དྷརྨ་བྷ་དྲས་ཀུན་མཁྱེན་ལྔ་པས་འཇིག་རྟེན་པའི་ལྷའི་
གསོལ་མཆོད་ལ་བོན་ལུགས་ཀྱི་ཡིག་རྙིང་ཁུངས་དང་བྱིན་རླབས་ཆེ་བར་གསུངས་པ་ཚད་མར་བྱས་ཏེ་རབ་བྱུང་བཅུ་བཞི་པའི་ནང་ཚན་ས་འབྲུག་ཟླ་བ་བཞི་པའི་ཚེས་ཉི་ཞུ་ལ་སྦྱར་བའོ།། ་ན་མོ་
བཛྲ་པཱ་ཎ་ཡེ། མ་གཅིག་དཔལ་ལྷའི་གསེར་སྐྱེམས་ཀྱི་ལྷག་མགྲོན་གྱི་གོང་དེར། ཀྱཻ༑ རྒྱལ་ཡུམ་དབྱིངས་ཕྱུག་དབྱིངས་ཅན་ངག་གི་ལྷ། །གཤེན་བསྟན་སྐྱོང་ཕྱིར་འཇིགས་རུང་སྲིན་
མོའི་ཚུལ། །འཛིན་མཛད་མ་མཆོག་སྲིད་པའི་རྒྱལ་མོ་ལ། །གསོལ་ལོ་མཆོད་དོ་བཅོལ་བའི་འཕྲིན་ལས་མ་ཛོད། །གནོད་སྦྱིན་བེག་གདོང་ལྕམ་དྲལ་སྲོག་གི་བདག་གྲི་ཐོགས་བྲྒྱད་
[009A]༄༅། །དང་རོལ་བཤན་ཉི་ཤུ་གཅིག་བཙན་བདུད་གནོད་སྦྱིན་མ་མོཐེ་རངས་ཚོགས། །གསོལ་ལོ་  ྾  གཉན་རིགས་བརྒྱུད་ལ་འགོ་བའི་དགྲ་ལྷའི་གཙོ། །བྲག་ནག་བཙོན་རྒོད་དམར་
པོ་དགྲ་འདུལ་རྩལ། །ལྕམ་མོ་མཚོ་སྨན་རྒྱལ་མོ་འཁོར་བཅས་ལ། །གསོལ་ལོ་  ྾  དགེ་བཅུའི་དཔལ་ལྡན་མཁའ་རུ་དར་རྒྱས་ཀྱི། །ཕུ་མདའ་བར་གནས་ལྷ་ཀླུ་གཞི་བདག་དང། །ཁྱད་པར་
ཡུལ་ལྷ་དོན་གྲུབ་བཟང་པོ་ལ། །གསོལ་ལོ་  ྾  འཛམ་གླིང་ཡོངས་ལ་ཆེ་བའི་རིག་སྔགས་འཆང། །མཚོ་སྐྱེས་རྡོ་རྗེའི་བཀའ་བཏགས་གསང་བའི་རྒྱ། །གཙུག་ཐོབ་ཤབ་སྟོང་ངག་བསྙེན་
ཆེན་པོ་ལ། །གསོལ་ལོ་  ྾  དམ་ལྡན་རྣལ་འབྱོར་ཡོངས་ཀྱི་དགྲ་ལྷ་སྟེ། །ཞིང་བཅུའི་སྲོག་ལ་རྒོལ་བའི་བཤན་པ་ཆེན། །བཙན་རྒྱལ་བྱང་སྦུག་བྲག་བཙན་དམར་པོ་ལ། །གསོལ་ལོ་མཆོད་
དོ་བཅོལ་བའི་འཕྲིན་ལས་མཛོད། །ཅེས་གཞུག་པར་བྱའོ། །ཞེས་པ་འདི་ཡང་དཔོན་ཚང་ཚེ་དབང་རྡོ་རྗེའི་དགོངས་བྮེདླྟར་དགེ་སློང་དྷརྨ་བྷ་དྲས་བྲིས།། དགེ་ལེགས་འཕེལ།། ་ན་མོ་གུ་རུ་
བཛྲ་བཧེ་རེ་ཝཱ་ཡ། འདིར་རྒྱལ་ཆེན་བསོད་ནམས་དཔལ་འབར་ལ་གསོལ་མཆོད་བྱེད་པར་འདོད་པས་ཇི་ལྟར་འོས་པའི་མཆོད་རྫས་རྣམས་ཚར་དུ་དང་ར་བ། ཨོཾ་ཨཱ་ཧཱུཾ། ལན་གསུམ་གྱིས་

[009B] ཧཱུཾ༑ རང་ཉིད་ཁྲོ་རྒྱལ་པདྨ་དབང་གི་ལྷར། །བཞེངས་པའི་ཐུགས་ཀའི་ཧྲཱི་ཡིག་འོད་ཟེར་གྱིས། །ལྡང་དཀར་སྲིན་པོ་ཁྲོས་པའི་ཕོ་བྲང་ནས། །རྒྱལ་ཆེན་བསོད་ནམས་དཔའ་
འབར་སྤྱན་དྲངས་ཏེ། །མདུན་དུ་རང་སྣང་རྀན་ཆེན་ཁང་བཟང་དབུས། །འཛུམ་སྒེག་དགྱེས་པའི་ཚུལ་གྱིས་བཞུགས་པར་གྱུར། །ཀྱཻ༑ འཁོར་གསུམ་གདོང་ནས་དག་པའི་མཁའ་དབྱིངས་སུ། །ཕྱི་
ནང་གསང་མཆོད་ཆུ་འཛིན་འབུམ་དཀྲིགས་ཏེ། །རྒྱལ་ཆེན་འཁོར་དང་བཅས་ལ་འབུལ་ལགས་ན། །རྨད་བྱུང་བདེ་བའི་དཔལ་ལ་སྤྱོད་གྱུར་ཅིག་དྭངས་བསིལ་མཆོད་ཡོན་ལྷ་རྫས་མེ་ཏོག་དང། །
དྲི་ཞིམ་བདུག་སྤོས་མུན་སེལ་འོད་འབར་སྒྲོན། །སྤོས་ཆུའི་ཉལ་འགྲོ་རོ་བརྒྱའི་ཞལ་ཟས་ཚོགས། །སྙན་འགྱུར་སྒྲ་ལྡན་རོལ་མོའིབྱེ་བྲག་གིས། །རྒྱལ་ཆེན་འཁོར་བཅས་ཐུགས་དམ་སྐོང་གྱུར་
ནས། །འགལ་རྐྱེན་ཀུན་སོལ་མཐུན་རྐྱེན་མ་ལུས་སྒྲུབས། །གཟུགས་སྒྲ་དྲི་རོ་རེག་བྱའི་འདོད་ཡོན་ཝ། །རྒྱལ་སྲིད་སྣ་བདུན་བཀྲ་ཤིས་རྟགས་རྫས་བརྒྱད། །མཛེས་པའི་སྲོག་ཆགས་མཁོ་
དགུའི་ཡོ་བྱད་དང། །རྣོ་བའི་མཚོན་ཆ་བཙན་པོའིགོ་ཁྲབ་ཀྱིས། །རྒྱལ་ཆེན་  ྾  འགལ་རྐྱེན་  ྾  དྲི་ཞིམྦྶང་དུང་ལྷ་ཡི་ལམ་ལ་སྙེག་གསེར་སྐྱེམས་བདུད་རྩིའི་བཏུང་བ་མཚོ་ལྟར་བསྐྱིལ་

[010A]༄༅། །སྨན་ཕུད་རཀྟ་རྒྱན་གྱི་གཏོར་མ་སོགས། །ཕྱི་ནང་གསང་བའི་དམ་རྫས་ཚོགས་རྣམས་ཀྱིས། །རྒྱལ་ཆེན་  ྾  འགལ་རྐྱེན་  ྾  སྒ་སྲབ་འགྲོས་ལྡན་རྐྱང་སེར་མགྱོགས་འགྲོའི་
སྟེང། །སྐུ་མདོག་དམར་སྨུག་མི་ལྤགས་གཡང་གཞི་གསོལ། །རུ་མཚོན་མངའ་གཞུ་གཡས་གཡོན་ཕྱག་ན་བསྣམས། །རྒྱལ་ཆེན་བསོད་ནམས་དཔལ་མངའ་ཁྱོད་ལ་བསྟོད། །བདག་
ཅག་བྱང་ཆུབ་སྒྲུབ་ལ་འགལ་བྱེད་རྐྱེན། །ནད་གདོན་དགྲ་ཇག་མ་ལུས་ཞི་བ་དང། །མཐུན་རྐྱེན་ཚེ་བསོད་ནོར་འབྲུ་རིགས་བརྒྱུད་འཁོར། །ཡོན་ཏན་ཡར་ངོའི་ཟླ་ལྟར་སྤེལ་བར་མཛོད། །
སྐུད་འདྲེན་ལེནྤོས་ལྕགས་ཀྱི་ཕྱི་མར་བཞིན། །ཁམས་གསུམ་མི་ནོར་རྫས་གསུམ་དབང་དུ་བསྡུས། །སྡང་དགྲ་གནོད་བགེགས་མི་དང་མི་མིན་ཀུན། །དྲག་པོའི་ཆད་པས་ཐལ་བའི་རྡུལ་དུ་
རློགས། །མདོར་ན་མཐུ་ལྡན་རྒྱལ་པོ་ཆེན་པོ་ཁྱོད། །བསྟེན་ཅིང་མཆོད་ནས་རེ་བས་གསོལ་བཏབ་བཞིན། །ལུས་དང་གྲིབ་གཟུགས་ལྟ་བུར་ཉེར་འགྲོགས་ཏེ། །བཀྲ་ཤིས་དགེ་ལེགས་ཆར་
ཆེན་འབེབས་གྱུར་ཅིག་ཅེས་རྒྱལ་ཆེན་བསོད་ནམས་དཔལ་གྱི་གསོལ་མཆོད་ཞིག་དགོས་ཞེས་དགེ་སྡིངས་དར་རྒྱས་ལགས་པའི་སྲས་པོ་སྐུ་འབྲིང་ནས་བསྐུལ་མ་མཛད་པ་ལྟར། དགེ་སློང་དྷརྨ་བྷ་དྲས་སྦྱར་བའོ། །སརྦ་མངྒ་ལཾ་

[010B]། ་ན་མོ་གུ་རུ་བཛྲ་བཧཻ་ར་ཝཱ་ཡ། ལྷ་ཆེན་གནམ་ཐེ་དཀར་པོ་དང་རྒྱལ་ཆེན་བསོད་ནམས་དཔལ་འབར་ལ་མཆོད་གཏོར་འབུལ་ཚུལ་མདོར་བསྡུས་ནི། མཆོད་གཏོར་
སྤྱན་གཟིགས་གསང་དང་གསེར་སྐྱེམས་སོགས་ལེགས་པར་བཤམས་ལ། །རང་ཉིད་ཡི་དམ་གང་བྱེད་ཀྱི་རྣལ་འབྱོར་ལ་གནས་པས། ཨོཾ་ཨཱཧཱུཾ། ལན་གསུམ་བརྗོད་ལ་བྱིན་གྱིས་བརླབས་ཏེ། ཀྱཻ་
བདེ་སྟོང་ཕྱོགས་ཀྱི་འཁོར་ལོའི་འགྲམ་པ་ལ། །འཁྲིགས་པའི་རྨད་བྱུང་མཆོད་སྤྲིན་རྒྱ་མཚོའི་དབུས། །ཆུ་སྐྱེས་རི་བོང་འཛིན་པའི་དཀྱིལ་འཁོར་སྟེང། །སྒ་སྲབ་རིན་ཆེན་རྒྱན་མཛེས་ཅང་
ཤེས་མཆོག་སྨུག་ནག་ཟེ་དཀར་བང་འགྲོས་ལྡན་པའི་ཁར། །ཏྲི་ཡིག་དམར་པོའི་འོད་ཟེར་འཕྲོ་འདུ་ལས། །ལྷ་ཆེན་གནམ་ཐེ་དཀར་པོ་གངས་རིའི་མདོག་ཁྲོ་འཛུམ་སྒེག་པའི་ཞལ་གཅིག་ཕྱག་
གཉིས་ཀྱིས། །རབ་དཀར་རུ་མཚོན་སྣ་ལྔའི་མངའ་དར་འཛིན། །རིན་ཆེན་ཁྲབ་རྨོག་དང་ནི་སག་ལྷམ་གསོལ། །འོད་དང་བགྲང་ཡས་འཁོར་ཚོགས་ཀྱིས་བསྐོར་ཏེ། །ཤིན་ཏུ་དགྱེས་པའི་ཚུལ་གྱིས་
བརྟན་པར་བཞུགས། །གཡོན་དུ་ཆོས་འབྱུང་ཁྲག་ཞག་རྒྱ་མཚོའི་ཀློང། །རིན་ཆེན་ཁང་བཟང་མཛེས་པའི་གདན་སྟེང་དུ། །དྲེགས་པའི་སྡེ་དཔོན་རྒྱལ་ཆེན་བསོད་ནམས་དཔལ། །སྐུ་མདོག་དམར་

[011A]༄༅། །པོ་ཁྲོས་པའི་རྣམ་འགྱུར་དང། །ལྡན་པའི་ཞལ་གཅིག་ཕྱག་གཉིས་གཡས་པ་ན། །རུ་མཚོན་གཡོན་པར་ཟངས་ཀྱི་མདའ་གཞུ་བསྣམས། །དར་དམར་འགྱིང་ཐོད་མི་ལྤགས་
གཡང་གཞི་གསོལ། །དགྱེས་བསྐྱེད་ཡུམ་མཆོག་སྨན་མཁར་གདོད་མ་སོགས། །ལྷ་བཙན་ཀླུ་བདུད་བྱེ་བའི་འཁོར་དང་བཅས། །གངྒའི་ཀླུང་རྡུལ་གྲངས་ལ་འགྲེན་བཞིན་བཞུགས། །རང་ཉིད་སྣང་
སྟོང་ལྷག་པའི་ལྷར་གསལ་བའི། །ཐུགས་ཀའི་ས་བོན་འོད་ཟེར་ལྕགས་ཀྱུ་ཡིས་གསུམ་རྩེན་གནས་དང་འཕགས་པའི་ཡུལ་ལ་སོགས། །གར་བཞུགས་རིན་ཆེན་མཛེས་པའི་ཕོ་བྲང་ནས། །ལྷ་
ཆེན་གནམ་ཐེ་དཀར་པོ་འཁོར་དང་བཅས། །འདོད་དགུའི་དངོས་གྲུབ་སྩོལ་ཕྱིར་གཤེགས་སུ་གསོལ། །ལྡང་དཀར་སྲིན་པོ་ཁྲོས་པའི་ཕོ་བྲང་ནས། །རྒྱལ་ཆེན་བསོད་ནམས་དཔལ་འབར་གསང་བའི་ཡུམ༑ ༑སྲས་བློན་གཏུམ་དྲག་དམག་དཔུང་རྒྱ་མཚོར་བཅས། །འཕྲིན་ལས་རྣམ་བཞིའི་ལས་ལ་གཤེགས་སུ་གསོལ། །ཨོཾ་དེ་བ་རཀྵ་ས་པ་རི་ཝཱ་ར་ཨཱ་ཀརྵ་ཡ་ཛཛཧཱུཾ་བཾ་ཧོཀ་མ་ལ་ཡེ་སྟཾ། ཀྱཻ་
མི་འགྱུར་བདེ་སྟོང་འཆི་བ་མེད་པའི་ལམ། །ཡིད་འཕྲོག་མཆོད་པའི་སྤྲིན་གྱིས་ཉེར་བསྐངས་ཏེ། །མགོན་སྐྱབས་ལྷ་སྲུང་གཉེན་པོའི་སྤྱན་ལམ་དུ། །བདེ་ཆེན་ཉམས་རྩལ་རྫོགས་ཕྱིར་དབུལ་བ་ནི། །

[011B] །དྲི་ཞིམ་བདུག་སྤོས་འོད་འཆར་སྒྲོན་མེའི་མདངས། །སྤོས་ཆུའི་ཉལ་འགྲོ་རོ་བརྒྱའི་ཞལ་པས་ཚོགས། །འབུད་དཀྲོལ་རྡུང་རྒྱུད་སྙན་བརྗིད་རོལ་མོའི་
སྒྲས༑ ༑ལྷ་ཆེན་གནམ་ཐེ་དཀར་པོའི་ཐུགས་དམ་བསྐང། །རྒྱལ་ཆེན་བསོད་ནམས་དཔལ་འབར་ཐུགས་དམ་བསྐང། །འཁོར་དང་བཅས་པའི་ཐུགས་དམ་སྐོང་གྱུར་ནས། །འགལ་རྐྱེན་ཀུན་གསོལ་
མཐུན་རྐྱེན་མ་ལུས་སྒྲུབས། །འདོད་ཡོན་སྣ་ལྔ་རྒྱལ་སྲིད་རིན་ཆེན་བདུན། །བཀྲ་ཤིས་རྟགས་དང་རྫས་ཀྱི་ཁྱད་པར་བརྒྱད། །རྟ་གཡག་ར་ལུག་བྱ་ཁྱི་གཅན་གཟན་སོགས། །རི་མཚོ་གླིང་དང་ཉི་ཟླ་གཟའ་
སྐར་གྱིས། །ལྷ་  ྾  རྒྱལ་  ྾  འཁོར་  ྾  འགལ་  ྾  མཛེས་པའི་རྒྱན་གོས་བཙན་རྣོའི་གོ་མཚོན་དང། །བསངས་དུད་གསེར་སྐྱེམས་སྨན་རག་གཏོར་གསུམ་བཅས། །ཕྱི་ནང་གསང་བ་བླ་མེད་དམ་རྫས་ཚོགས། །
ས་གཞི་བར་སྣང་ནམ་མཁའི་ཁྱོན་གང་བས། །ལྷ་  ྾  རྒྱལ་  ྾  འཁོར་  ྾  འགལ་  ྾  ལྷ་ཆེན་རྣམ་གཉིས་འཁོར་དང་བཅས་པའི་ལྗགས་འོད་ཟེར་གྱི་སྤུ་གུས་གཏོར་མའི་བཅུང་ཐམས་ཅད་དྲངས་ཏེ་
གསོལ་བར་གྱུར། ཨོཾ་དེ་བརྐྵ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་ཕུལ། ཨོཾ་དེ་བ་རཀྵ་ས་པ་རི་ཝཱ་ར་ཨ་རྒྷཾ་ནས་ཤ་པྟ་པྲ་ཏཱི་ཙྪ་ཡེ་སཱ་ཧཱའི་བར་གྱིས་མཆོད། ཨོཾ་

[012A]༄༅། །དེ་བ་རཀྵ་ས་པ་རི་ཝཱ་ར་ཨོཾ་ཨཱྷཱུཾ་གིས་ནང་མཆོད་ཀྱང་ཕུལ། ཀྱཻ༑ པད་སྡོང་གཉེན་ལྕག་ལྡེམ་པའི་གེ་སར་ལ། །རབ་ཆགས་བཅུ་དྲུག་ཆ་ཤས་རྫོགས་པའི་སྟེང། །གོང་
རྨེད་སྒ་སྲབ་མཛེས་པའི་སྤྲིན་ཤུགས་ཅན། །མཆོད་རྟེ་དུང་གི་ཟེ་ལྡན་ཆིབས་ལ་བསྟོད། །ཟླ་ཞུན་ཁུ་བསལ་ནི་བརྒྱར་བྱུགས་པའི་སྐུ། །རྣམ་བཀྲའི་གོས་རྒྱན་དབང་པོའི་གྮུརིས་ཅན། །ནག་
པོའི་གཡུལ་ལས་རྒྱལ་བའི་རུ་མཚོན་དང། །སྣ་ལྔའི་དར་ལྡན་ཉག་ཕྲན་འཛིན་ལ་བསྟོད། །རིན་ཆེན་སག་ལྷག་ཁྲབ་རྨོག་བཙན་པོའི་གོ། བདུད་དཔུང་མཚོན་ཆའི་གཉེན་པོར་ཉེར་བགོས་ཤིང། །
ཁྲོ་འཛུམ་སྒེག་བརྗེད་སྐུ་ཡི་འོད་འཕྲེང་གིས། །སྟོང་གསུམ་ཉིན་མོའི་སྣང་བས་འགེངས་ལ་བསྟོད། །རྣམ་ཐར་སྒོ་མཚོན་ཆོས་ཀྱི་འབྱུང་གནས་དེ། །རྨ་སྐྱེས་དལ་འགྲོའི་རླབས་ཆེན་འཁྲུག་པའི་ཁྲོད། །
གཞལ་དཀའི་རིན་ཆེན་ཕོ་བྲང་ཉམས་དགའ་བར། །གཏུམ་དྲག་རྣམ་འགྱུར་དུ་མས་རོལ་ལ་བསྟོད། །དགྲ་བགེགས་ཁྲག་དྲོན་བཏུང་བས་གཤེར་བའི་སྐུད། །ན་རའི་པགས་རློན་ལེ་བརྒན་འགྱིང་ཐོད་
དང། །གཡས་གཡོན་ཕྱག་ན་རུ་མཚོན་མངའ་ཞུ་བསྣམས། །དམ་ཉམས་སྲོག་གི་བཤན་པ་ཁྱོད་ལ་བསྟོད། །གསང་བའི་ཡུམ་མཆོག་སྨན་མཁར་གདོང་མ་དང། །སྲས་བློན་དམག་སྡེ་ལས་

[012B] །སྡང་དགྲའི་སྙིང་ཁྲག་རྒྱ་མཚོ་ཧུབ་གཅིག་ཏུ། །འདྲེན་བྱེད་འཁོར་ཚོགས་དབུས་ན་བརྗིད་ལ་བསྟོད། །རྣལ་འབྱོར་རྫོགས་བྱང་སྒྲུབ་པའི་མི་མཐུན་ཕྱོགས། །ནད་རིམས་གདོན་
བགེགས་དགྲ་ཇག་ཆོམ་རྐུན་དང། །གཅན་གཟན་མེ་ཆུ་དུས་མིན་འཆི་བ་སོགས། །ཞི་པའི་འཕྲིན་ལས་ཐོགས་མེད་བསྒྲུབ་པར་མཛོད། །ཚེ་དང་བསོད་ནམས་སྟོབས་འབྱོར་ལོངས་སྤྱོད་དང། །སྙན་གྲགས་
རིགས་བརྒྱུད་ཐོས་བསམ་སྒོམ་པ་ཡི། །ཤེས་རབ་ལུང་དང་རྟོགས་པའི་ཡོན་ཏན་རྣམས། །རྒྱས་པའི་འཕྲིན་ལས་ཐོགས་མེད་བསྒྲུབ་པར་མཛོད། །ལྷ་ཀླུ་དྲི་ཟ་འཁོར་བསྒྱུར་རྒྱལ་བློན་འབངས། །ལྔ་
རིགྤཎ་ཆེན་གྲུབ་པའི་དབང་པོ་སོགས། །འཇིག་རྟེན་འཇིག་རྟེན་ལས་འདས་ལེགས་པའི་ཚོགས། །མ་ལུས་དབང་དུ་འདུ་བའི་འཕྲིན་ལས་མཛོད། །བསྟན་འགྲོ་སྤྱི་དང་ཁྱད་པར་བདག་ཅག་ལ། །གནོད་
བྱེད་དགྲ་བགེགས་མི་དང་འབྱུང་པོའི་ཚོགས། །དབྱེ་བསྐྲད་རྨོངས་རངས་མནན་ཅིང་བསད་པ་ཡི། །དྲག་པོའི་འཕྲིན་ལས་བསྒྲུབ་ལ་མ་གཡེལ་ཅིག་མདོར་ན་དུས་དང་གནས་སྐབས་ཐམས་ཅད་
དུ༑ ༑མེ་དང་ཚ་རེག་ལྟ་བུར་ཉེར་འགྲོགས་ནས། །རྩེ་གདུང་མགོན་སྐྱབས་དབུང་གཉེན་རྒྱ་མཚོའི་རླབས། །ཇི་བཞིན་དུས་ལས་ཡོལ་བ་མེད་པར་མཛོད། །བླ་མ་མཆོག་གསུམ་སྲུང་མའི་བྱིན་
[013A]༄༅། །རླབས་དང། །རྟེན་འབྱུང་སྐྱེ་བ་མེད་པའི་བདེན་པའི་མཐུས། །ཆོས་མཐུན་ཡིད་ཀྱི་རེ་བ་ལྷུན་གྲུབ་སྟེ། །བཀྲ་ཤིས་དཔལ་གྱིས་ཕྱོགས་ཀུན་ཁྱབ་གྱུར་ཅིག་ཅེས་པ་འདི་
ཡང་རིགས་རུས་ཆོས་འབྲང་གི་སྟོབས་ཀྱིས་སྐར་ཚོགས་ཀྱི་དབུས་ན་ཟླ་དཀྱིལ་ལྟར་འཕགས་ཤིང་བྶྔས་འོས་དམ་པའི་ཡོན་ཏན་དང་ལྡན་པ་ཞབས་དྲུང་འཇམ་དབྱངས་ལ་ནས་བསྐུལ་མ་མཛད་
དོར༑ ཝ་སྐྱེས་སེང་གེའི་བྲྟུལྮུགྶ་སུ་འཆོས་པའི་དགེ་སློང་དྷརྨ་བྷ་དྲས་ཡིག་རྙིང་ལྟར་བྲིས་པ་དགེ་ལེགས་འཕེལ།། །།་བཙན་རྒོད་བྱ་འུག་པའི་གསོལ་མཆོད་བཞུགས་
་ན་མོ་གུ་རུ་བྫྲ་བཧཻ་ར་ཝཱ་ཡ། འདིར་བཙན་རྒོད་ཆེན་པོ་བྱ་འུག་པའི་མཆོད་འཕྲིན་བྱ་ཚུལ་ནི། མཆོད་གཏོར་བསང་རྫས་གསེར་སྐྱེམས་སྤྱན་གཟིགས་སོགས་ཅི་འབྱོར་པ་བཤམས་ལ། ཧཱུཾ༑ རང་ཉིད་དཔལ་
ལྡན་རྡོ་རྗེ་འཇིགས་བྱེད་དུ། །གསལ་བའི་ཐུགས་ཀའི་འོད་ཀྱིས་སྣོང་བཅུད་སྐྱོན། །ལེགས་སྦྱངས་དག་པ་རབ་ཏུ་འབྱམས་པའི་ཞིང། །ཕྱི་ནང་མཆོད་རྫས་གཏོར་མ་བསང་དུད་དང། གསེར་སྐྱེམས་སྤྱན་གཟིགས་
ངོ་བོ་བདེ་སྟོང་ལ། །བྱེད་ལས་དབང་དྲུག་ཚིམས་པའི་ནུས་ལྡན་དབུས། །རབ་དམར་རི་བྲག་ཆུ་ཤིང་རི་དྭགས་དང། །འཇིགས་རུང་བྱ་གཅན་རང་སྐད་འབྱིན་པའི་ཁྲོད། །གསེར་མཁར་ཟངས་སྒོ་བྱུ་རུའི་གཡག་

[013B] །སྣ་མང་རིན་ཆེན་རྒྱན་གྱིས་སྤྲས་པའི་ནང། །རིན་ཆེན་སྒ་སྲབ་གོང་རྨེད་ཡོབ་ཐུར་གྱིས། །རབ་མཛེས་རྟ་མཆོག་རྐྱང་པོ་ཟེ་དཀར་སྟེང། །སྲིད་གསུམ་དཔའ་གཟི་གཅིག་བསྡུས་མཐུ་བོ་ཆེ། །བྱ་
འུག་བྲག་བཙན་ཟངས་ཀྱི་མི་ཕོ་ནི། །སྐུ་མདོག་དམར་ནག་ཞལ་གཅིག་ཕྱག་གཉིས་ཀྱིས། །རྨ་སྐྱེས་བྱུགས་འདྲའི་ཀུནྡ་པཱ་ཤ་འཛིན། །དང་དམར་ལས་གྲུབ་བར་གསོལ་འགྱིང་ཐོད་བཅིངས། །ཡབ་ཡུམ་
མཆེད་ལྕམ་བཙུན་མོ་སྲས་བློན་སོགས། །བགྲང་ཡས་འཁོར་ཚོགས་དབུས་ན་དགྱེས་བཞིན་དུ། །བཞུགས་པའི་གནས་གསུམ་རྡོ་རྗེ་གསུམ་གྱིས་མཚན། །རང་གི་ཐུགས་ཀའི་ཧཱུཾ་ཡིག་འོད་ཟེར་
གྱིས༑ ༑འཕྲིན་ལས་རྣམ་བཞི་བསྒྲུབ་ཕྱིར་སྤྱན་འདྲེན་ན། །གར་བཞུགས་རང་རང་དགྱེས་པའི་གནས་མཆོག་ནས། །ཐོགས་མེད་རྫུ་འཕྲུལ་ཤུགས་ཀྱིས་གནས་འདིར་སྤྱོན། །ཨེ་ཧྱེ་ཧི། ཛཧཱུཾ་
བཾ་ཧོདམ་ཚིག་པ་སོ་སོ་དང་གཉིས་སུ་མེད་པར་གྱུར། །ཀྱཻ༑ ལྷན་སྐྱེས་གཞོན་ནུ་སྟོང་ཉིད་མཛེས་མ་དང། །མཉམ་པར་སྦྱར་ལས་སྤྲུལ་པའི་མཆོད་པའི་སྤྲིན། །དབྱིག་ལྡན་པར་གྱི་
སང་བ་ཆག་མངའི་ལམ། །བར་མེད་ཕྱུར་བུར་བསྐངས་ཏེ་དབུལ་བ་ནི། །མཆོད་ཡོན་མེ་ཏོག་བདུག་སྤོས་སྣང་གསལ་དང། །དྲི་ཆབ་ཞལ་ཟས་སྙན་བརྗིད་རོལ་མོའི་སྒྲ། །གཟུགས་

[014A]༄༅། །མཛེས་སྤྲ་སྙན་དྲི་ཞིམ་རོ་བདའ་དང། །རེག་འཇམ་འདོད་པའི་ཡོན་ཏན་རྣམ་པ་ལྔས། །བྱ་འུག་བྲག་བཙན་ཆེན་པོའི་ཐུགས་དང་བསྐང། །བགྲང་ཡས་འཁོར་ཚོགས་རྒྱ་མཚོའི་ཐུགས་དམ་
བསྐང། །ཐུགས་དམ་སྐོངས་ཤིང་ཉམས་ཆགས་ཀུན་སོས་ནས། །འགལ་རྐྱེན་ཀུན་སོལ་མཐུན་རྐྱེན་དངོས་གྲུབ་སྩོལ། །འཁོར་ལོ་ནོར་བུ་བཙུན་མོ་བློན་པོ་དང། །གླང་པོ་རྟ་མཆོག་དམག་དཔོན་རིན་ཆེན་
བདུན། །གདུགས་དཀར་གསེར་ཉ་བུམ་བཟང་པདྨ་དང། །ཆོས་དུང་དཔལ་བེའུ་རྒྱལ་མཚན་འཁོར་ལོ་ཡིས། །བྱ་འུག་  ྾  བགྲང་ཡས་  ྾  ཐུགས་དམ་  ྾  འགལ་རྐྱེན་  ྾  རལ་གྲི་མཆིལ་ལྷམ་སྦྲུལ་ལྦགས་ཁང་
བཟང་དང། །བསྐྱེད་ཚལ་མལ་ཆ་ལྷ་གོས་ཉེ་བ་བདུན། །མེ་ལོང་འགིའུ་ཝང་བཞོ་དུར་བ་དང། །བིལ་བ་རུང་དང་ལི་ཁྲི་ཡུངས་ཀར་གྱིས། །བྱ་འུག་  ྾  བགྲང་ཡས་  ྾  ཐུགས་དམ་  ྾  འགལ་རྐྱེན་
རྒྱན་གོས་འབྲུ་སྨན་གསེར་དངུལ་རིན་ཆེན་རིགས། །ཁྲབ་རྨོག་མདའ་གཞུ་རལ་གྲི་མདུང་ཞགས་མཚོན། །རྟ་གཡག་ལུག་བྱ་ཁྱི་གཅན་གཟན་དང། །རྣ་གཉན་འབྲོང་སོགས་རི་དགས་ཚོགས་
རྣམས་ཀྱིས། །བྱ་འུག་  ྾  བགྲང་ཡས་  ྾  ཐུགས་དམ་  ྾  འགལ་རྐྱེན་  ྾  ཤིང་སྣ་བསྲེགས་པའི་དྲི་ཞིམ་བསངས་དུངས་དང། །ཛཱ་གད་སྨན་ཕུད་རཀྟཱི་སམུ་དྲ། །ཇ་ཆང་འོ་ཞོའི་གསེར་སྐྱེམས་ཉལ་

[014B] །དཀར་དམར་རྒྱན་གྱིས་སྦྲས་པའི་བ་ལིཾ་ཏས། །བྱ་འུག་  ྾  བགྲང་ཡས་  ྾  ཐུགས་དམར་འགལ་རྐྱེན་  ྾  གཞན་ཡང་གླིང་བཞི་རིང་བ་ཉི་ཟླ་སོགས། །སྣོད་བཅུད་ཕུན་ཚོགས་དཔལ་དང་འབྱོར་
པ་ཀུན། །ཏིང་འཛིན་སྔགས་དང་ཕྱག་རྒྱའི་ནུས་མཐུ་ཡིས། །སྦྱངས་བསྒྱུར་སྤེལ་བའི་མཆོད་སྤྲིན་རྒྱ་མཚོ་ཡིས། །བྱ་འུག་  ྾  བགྲང་ཡས་  ྾  ཐུགས་དམ་  ྾  འགལ་རྐྱེན་ཀུན་སོལ་མཐུན་རྐྱེན་དངོས་གྲུབ་སྩོལ་
ཀྱཻ། ཀ་དག་གདོད་མའི་དབྱིངས་ལས་བཞེངས་པའི་ལྷ། །ཁ་དོག་རབྡྨར་བྱུ་རུའི་ལྷུན་པོར་འགྲན། །གྭ་ཞུར་ལྡན་པའི་རྐྱང་པོ་ཟེ་དཀར་སྟེང། །ང་རྒྱལ་དྲེགས་པས་འགྱིང་བ་ཁྱོད་ལ་བསྟོད། །ཅ་ཅོ་
ཙམ་མིན་དོན་ལྡན་སྙན་བརྗིད་གསུང། །ཆ་ལུགས་ཞི་རྒྱས་དབང་དྲག་ཅི་ཡང་སྟོན། །ཇ་ཁའི་ཐོར་ཅོག་དར་དམར་འགྱིང་ཐོད་བཅིངས། །ཉ་རྒྱས་ཟླ་ལྟར་ནག་ཕྱོགས་འཇོམས་ལ་བསྟོད། །ཏ་ལའི་ཤིང་ལྟར་
རེངས་པའི་སེམས་རྒྱུད་ཅན། །ཐ་མལ་སྣང་དོར་ཤར་བར་དག་པར་བགེགས། །ད་ལྟ་ཉིད་དུ་གཏུམ་ཆེན་ཁྱོད་ཉིད་ཀྱིས། །ན་འཆི་རྒད་པའི་གཡང་དུ་བསྒྱུར་བར་མཛོད། །དེང་སངས་ལྟ་བུར་ཆེས་དཀར་
ལྷག་བསམ་གྱིས། །ཕ་མཐའ་བྲལ་བའི་འགྲོ་དོན་འགྲུབ་པའི་རྐྱེན། །བ་ལང་སྤྱོད་སོགས་གླིང་བཞིའི་མི་ནོར་རྫས། །མ་ལུས་དབང་དུ་བསྡུ་བའི་འཕྲིན་ལས་མཛོད། །ཙི་ཏུར་སེ་ནའི་དཔལ་དང་

[015A]༄༅། །འབྱོར་པ་ཀུན། །ཚ་ཟེར་འོད་ཀྱིས་ཕྱེ་བའི་པད་འདབ་དང། །ཛཡའི་བླེ་གྲེས་ཇིབྮིན་རབ་རྒྱས་ཏེ། །ཝ་ལེ་རྩེ་གཅིག་འགྲོ་དོན་འགྲུབ་པར་མཛོད། །ཞ་ཆག་ཆོས་ལ་འབྱུང་
བའི་ཕྱི་ནང་གེགས། །ཟ་བྱེད་གཤིན་རྗེའི་ཆད་པ་ལ་སོགས་པ། །འ་ཅག་སྲིད་པའི་ཉེར་འཚེ་ཇི་སྙེད་ཀུན། །ཡ་མཚན་ཆོ་འཕྲུལ་སྟོང་གིས་ཞི་བར་མཛོད། །རྭ་བ་གངས་ཀྱི་བསྐོར་བའི་བོད་
སྤྱི་དང། །ལ་ཉེ་བཅུ་གསུམ་ཚང་བའི་བཞད་ལྗོངས་འདིའི། །ཤ་བའི་རར་མཚུངས་དགེ་བཅུའི་ཡོན་ཏན་རྣམས། །ས་ཟླ་ལྟ་བུར་འགྱུར་མེད་གོང་འཕེལ་མཛོད། །ཧ་ཅང་གདུང་བས་གསོལ་བའི་འདོད་
དོན་རྣམས། །ཨ་མས་བུ་ལ་ཇི་བཞིན་བརྩེར་དགོངས་ནས། །དུས་རྣམ་ཀུན་ཏུ་གཡེལ་མེད་ཉེར་བསྒྲུབས་ཏེ། །སྲིད་ཞིའི་ལེགས་ཚོགས་རྒྱ་མཚོས་ཁྱབ་གྱུར་ཅིག་ཅེས་བཙན་རྒོད་ཆེན་པོ་བྱ་
འུག་པའི་མཆོད་སྤྲིན་འདི་ཡང་སྡེ་པ་གཡང་ཚེ་རིང་ལགས་ནས་བསྐུལ་མ་མཛད་དོར་དྷརྨ་བྷ་དྲ་ས་བྲིས།། ་ཨོཾ་ཨུཏྟ་ར་ག་ཧྭ་ར་ཤི་ལ་བཱ་ལན་ཧཱུཾ་ཕཊ། ཅེས་བྱང་སྦུག་བྲག་བྩན་
པའི་མཚན་སྔགས་འདི་སྤོང་བ་པ་སྤྱི་ནས་དགོས་ཚུལ་སྩལ་བ་ལྟར་དྷརྨ་བྷ་དྲས་སྦྱར་བའོ།། །། ་བཙན་རྒོད་ཐོག་ལྷ་མེ་འབར་གྱི་གསོལ་མཆོད་འཕྲིན་བཅོལ་

[015B] ་ན་མོ་གུ་རུ་བྫྲ་བཧཻ་ར་ཝཱ་ཡ། བྱི་དོར་བྱས་པའི་གནས་མཆོག་ཏུ། །ཕྱི་ནང་རྟེན་དྲུང་མཆོད་གཏོར་དང། །སྨན་རཀ་བསངས་དང་གསེར་སྐྱེམས་སོགས། །
ལེགས་བཤམས་དངོས་གཞི་འདི་ལྟར་རོ།། ཀྱཻ༑ བདེ་སྟོང་ངང་ལས་རང་ཉིད་ཡི་དམ་ལྷར། །གསལ་བའི་ཐུགས་ཀའི་འོད་ཟེར་ལྕགས་ཀྱུ་ཡིས། །བཙན་རྒོད་ཐོག་ལྷ་མེ་འབར་སྤྱན་དྲངས་ཏེ། །
མདུན་དུ་དངོས་བཤམས་ཡིད་སྤྲུལ་མཆོད་སྤྲིན་དབུས། །རིན་ཆེན་སྒ་དང་གོང་རྨེད་སྲབ་མཐུར་གྱིས། །ཉེར་མཛེས་རྟ་མཆོག་ཟག་ཞུར་རྟིང་དཀར་སྟེང། །སྐུ་མདོག་རབ་དམར་ཁྲོ་ཆགས་བརྗིད་པའི་
སྟབས། །དར་དམར་འགྱིང་ཐོད་བེར་སྨུག་སག་ལྷམ་སོགས། །ཞི་དྲག་ཆས་ཀྱི་སྤྲུལ་བསྒྱུར་འབྱམས་ཀླས་ཤིང། །ཕྱག་གཡས་དར་མདུང་དམར་པོས་དགྲ་བགེགས་སྒྲོལ། །གཡོན་པས་ནོར་
ནོར་ཞོང་དངོས་གྲུབ་འདོད་པ་འཇོ། །ཞི་རྒྱས་དབང་དྲག་རྣམ་འགྱུར་ཅི་ཡང་སྟོན། །སྤྲུལ་པ་ཡང་སྤྲུལ་འཁོར་ཚོགས་རྒྱ་མཚོར་བཅས། །ད་གྱེས་བསྐྱེད་མཆོད་པའི་ཞིང་དུ་བརྟན་པར་ཞུགས། །ཀྱེ་
ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ། །རིན་ཆེན་སྣ་བདུན་བཀྲ་ཤིས་རྟགས་བརྒྱད་དང། །སྨན་ཕུད་རཀྟ་དམ་རྫས་གཏོར་མའི་ཚོགས། །བཙན་རྒོད་ཐོག་ལྷ་མེ་འབར་གཉིས་ཕྱིར་འབུལ་

[016A]༄༅། །ཙནྡ་དཀར་དམར་ཨ་ཀ་རུ་ལ་སོགས། །ལྷན་སྐྱེས་སྦྱར་བྱུང་དྲི་ཞིམ་སྤོས་སྣའི་ཚོགས། །རབ་དམར་མེ་ཡིས་བསྲེགས་པའི་བསངས་དུད་ཀྱིས། །བཙན་རྒོད་ཐོག་
ལྷ་མེ་འབར་འཁོར་བཅས་བསངས། །རིན་ཆེན་མཛེས་པའི་སྣོད་དུ་ཉེར་གཏམས་པའི། །ཇ་ཆང་འོ་ཞོ་སྨན་འབྲུ་རིན་ཆེན་རྫས། །འཆི་མེད་བདུད་རྩིའི་གསེར་སྐྱེམས་རྒྱ་མཚོ་ཡིས། །
བཙན་རྒོད་ཐོག་ལྷ་མེ་འབར་འཁོར་བཅས་མཆོད། །གཞན་ཡང་རྟ་གཡག་ར་ལུག་བྱ་ཁྱི་དང། །རྒྱན་གོས་གོ་མཚོན་དར་ཟབ་རིན་ཆེན་འབྲུ། །ནམ་མཁའི་ཁྱོན་ཀུན་གང་བའི་མཆོད་རྫས་ཚོགས།།
བཙན་རྒོད་ཆེན་པོ་འཁོར་བཅས་མཉེས་ཕྱིར་འབུལ།་དེ་ལྟར་ཕྱི་ནང་མཆོད་པས་མཉེས་གྱུར་ནས། །བདག་ཅག་རྒྱུ་སྦྱོར་མི་ནོར་འཁོར་
བཅས་ལ། །ནད་གདོན་དགྲ་བགེགས་ཇག་རྐུན་གཅན་གཟན་སོགས། །འགལ་རྐྱེན་བར་གཅོད་མཐའ་དག་ཞི་བར་མཛོད། །མཐུན་རྐྱེན་ཚེ་བསོད་མངའ་ཐང་རིགས་བརྒྱུད་དང། །འབྲུ་ནོར་
སྒོ་ཕྱུགས་དབྱར་མཚོ་ལྟར་འཕེལ་ཞིང། །མི་ནོར་ཟས་གསུམ་དབང་དུ་འདུ་བ་དང། །དགྲ་བགེགས་ཐལ་བའི་རྡུལ་དུ་བརླག་པར་མཛོད། །ཁྱད་པར་སྔོན་གྱི་གཡར་ང་མ་ཇི་བྮིན་

[016B] ༑བདག་ཅག་མི་རབས་བརྒྱུད་པར་བཅས་པ་ཡི། །ལུས་དང་གྲིབ་མའི་གཟུགས་ལྟར་ཉེར་འགྲོགས་ཏེ། །བཀྲ་ཤིས་དགེ་ལེགས་རྒྱ་མྪོཆར་དུ་ཕོབ། །སྨྲས་པ། བཞད་གཞུང་མཐོང་སྨོན་བུ་ཆོག་
པའི༑ ༑བཙན་རྒོད་ཐོག་ལྷ་མེ་འབར་གྱི། །གསོལ་མཆོད་འཕྲིན་འཆོལ་མདོར་བསྡུས་འདི། །དགེ་སློང་དྷརྨ་བྷ་དྲས་སྦྱར། །མངྒ་ལཾ།། ་ན་མོ་གུ་རུ་བྷྱ་རང་ཉིད་ལྷར་གྶལ་
ཐུགས་ཀའི་འོད་ཟེར་གྱིས། །སྲིད་ཞིའི་མགྲོན་ཚོགས་སྤྱི་དང་ཁྱད་པར་དུ། །ཡུལ་འདིའི་བཞི་བདག་རྒྱལ་རོང་འཁོར་བཅས་རྣམས། །སྤྱན་འདྲེན་འདིར་གཤེགས་མདུན་དུ་བསྟན་པར་བཞུགས། །
དངོས་བཤམས་ཡིད་སྤྲུལ་མཆོད་པའི་ཚོགས་སྤྱི་དང། །ཁྱད་པར་དྲི་ཞིམ་བསང་དུད་སྤྲིན་ལམ་ཁྱབ། །དམ་རྫས་གཏོར་མའི་རི་བོ་ཚར་དུ་དངར། །གསེར་སྐྱེམས་རྒྱ་མཚོར་བསྐྱེལ་ཏེ་
གུས་པས་འབུལ། །དམ་ལྡན་རྣལ་འབྱོར་བདག་ཅག་འཁོར་བཅས་ཀྱི། །འགལ་རྐྱེན་ནད་འདོན་དགྲ་རྐུན་ཞི་བ་དང། །མཐུན་རྐྱེན་ཚེ་བསོད་དཔལ་འབྱོར་རྒྱས་པ་དང། །མཁོ་རྒུའི་
ལེགས་ཚོགས་མཐའ་དག་དབང་དུ་སྡུས། །ཁྱད་པར་ཆད་བཏབ་བཟང་པོའི་ལོ་ཏོག་ལ། །སད་དང་སེར་བ་བཙའ་དང་འབུ་ཐན་སོགས། །མི་མིན་འབྱུང་པོའི་གནོད་འཚེ་བསྲུང་བ་དང་
[017A]༄༅། །ཆར་ཆུ་དྲོད་གཤེར་རྒྱས་པའི་འཕྲིན་ལས་མཛོད། །མཁའ་ལ་བཟའ་སྐར་བཟང་པོ་ལེགས་པར་འཕྲོད། །ས་ལ་བཀྲ་ཤིས་དཔལ་དང་གཡང་དུ་འཁྱིལ། །དགེ་མཚན་
ཕུན་ཚོགས་དཔལ་ལ་རྟག་རོལ་བའི། །བཀྲ་ཤིས་ཚར་ཆེན་དེང་འདིར་དབབ་ཏུ་གསོལ། །ཞེས་པ་འདི་ཡང་དཔོན་ཚང་འཕྲིན་ལས་མགན་པོས་བསྐུལ་བ་བཞིན་དྷརྨ་བྷ་དྲས་སྦྱར་པའོ།། །
་རུང་མའི་ཡུལ་ལྷ་གཡའ་སྤང་བརྒྱ་བྱིན་གྱི་གསོལ་མཆོད་བཞུགས། ་ན་མོ་གུ་ར་ཝེ། འདིར་ཡུལ་ལྷ་གཡའ་སྤང་བརྒྱ་བྱིན་ལ་གསོལ་མཆོད་བྱ་ཚུལ་ནི། མཆོད་པའི་
ཡོ་བྱད་ཅི་འབྱོར་བཤམས་ལ། ཧཱུཾ༑ རང་ཉིད་ཡི་དམ་ལྷར་གསལ་བའི། །ཐུགས་ཀའི་ཧཱུཾ་ཡིག་འོད་ཟེར་གྱིས། །མཆོད་གཏོར་གསང་དུང་གསེར་སྐྱེམས་རྣམས། །ཟག་མེད་བདུད་རྩིའི་
ངོ་བོར་གྱུར། །ཨོཾ་ཨཱཧཱུཾ། ལན་གསུམ། ཀྱཻ༑ རང་གི་མདུན་དུ་རྟ་མཆོག་རང་དཀར་སྟེང། །ཡུལ་ལྷ་ཆེན་པོ་གཡའ་སྤང་བརྒྱ་བྱིན་ནི། །སྐུ་མདོག་རབ་དཀར་ཞི་འཛུམ་ཉམས་དང་ལྡན། །ཞལ་
གཅིག་ཕྱག་གཉིས་དར་མདུང་ནོར་གཞོང་བསྣམས། །དར་སྣའི་གོས་གསོལ་རིན་ཆེན་རྒྱན་དང་ལྡན། །དར་དམར་ཐོད་བཅིངས་རང་འདྲའི་འཁོར་གྱིས་བསྐོར། །རེས་འགའ་རྟ་མཆོག་རག་དཀར་ཆས་ལྡན་སྟེང་

[017B] །མདུང་དམར་བཙན་ཞུག་ས་འཛིན་ཅིང་ཁྲབ་རྨོག་གསོལ། །རྔམས་བརྗེད་ཉམས་ལྡན་ས་བཙན་འཁོར་གྱིས་བསྐོར། །གཅན་གཟན་རི་དྭགས་འདབ་
ཆགས་དང་བཅས་པ། །ཀུན་གྱི་གནས་གསུམ་ཡི་གེ་གསུམ་གྱིས་མཚན། །ཧཱུཾ་ཡི་གེ་འོད་ཀྱིས་རང་འདྲའི་ཡེ་ཤེས་པ། །སྤྱན་དྲངས་དམ་ཚིག་པར་ཐིམས་དབྱེར་མེད་གྱུར། །ཀྱི༑ དྭངས་བསིལ་མྖོད་
ཡོན་སྤེལ་ལེགས་མེ་ཏོག་འཕྲེང། །དྲི་ཞིམ་བདུག་སྤོས་རྩི་བཅུད་མར་མེ་དང། །དྲིས་བསྤོས་གཙང་ཆབ་བཟའ་བཅའ་བཏུང་བའི་ཟས། །སྙན་འགྱུར་རོལ་མོའི་བྱེ་བྲག་སྣ་ཚོགས་པ། །ཡུལ་ལྷ་ཆེན་པོ་འཁོར་
དང་བཅས་ལ་འབུལ། །བཞེས་ནས་འགལ་རྐྱེན་ཀུན་སོལ་མཐུན་རྐྱེན་སྒྲུབས། །ཕྱི་ནང་འདོད་ཡོན་རྒྱལ་སྲིད་རིན་ཆེན་བདུན། །བཀྲ་ཤིས་རྟགས་དང་རྫས་ཀྱི་ཁྱད་པར་བརྒྱད། །དྲི་སྨན་འབྲུ་སྙིང་རིན་
ཆེན་ལྔ་ཕྲག་ལྔ། །རྒྱན་གོས་ཕྱག་མཚན་གོ་ཁྲབ་མཚོན་ཆ་རྣམས། །ཡུལ་ལྷ་  ྾  བཞེས་ནས་  ྾  རྟ་དྲེལ་འབྲི་གཡག་མདོ་གླང་ར་དང་ལུག་བྱ་གཅན་རི་དྭགས་བསངས་གསུར་གཏོར་མ་དང། །གྶེར་
སྐྱེམས་སྨན་རག་ཕྱི་ནང་གསང་བ་ཡི། །དམ་རྫས་སྤྱན་གཛིས་ནམ་མཁའི་ཁམས་གང་བ། །ཡུལ་ལྷ་  ྾  བཞེས་ནས་  ྾  མདོར་ན་བདག་ཅག་སྒོ་གསུམ་བག་མེད་པས། །བཅོག་གྲིབ་དཀར་དམར་

[018A]༄༅། །ཐབ་དང་གཞོབ་དུང་སོགས། །ཐུགས་དང་འགལ་བ་ཅི་མཆིས་བཟོད་བཞེས་ལ། །འགལ་རྐྱེན་ནད་གདོན་དགྲ་བགེགས་ཆོམ་རྐུན་སོལ། །མཐུན་རྐྱེན་དཔལ་འབྱོར་རིགས་བརྒྱུད་
ཚེ་བསོད་སྤེལ། །སྣང་སྲིད་དབང་སྡུས་དགྲ་བགེགས་ཐལ་བར་རློག་བདག་ཅག་གཞིས་བྱེས་ཡུལ་དུས་ཐམས་ཅད་དུ། །ལུས་དང་གྲིབ་མ་བཞིན་དུ་མི་འབྲལ་བར། །སྟོངས་གྲོགས་སྲུང་སྐྱོབ་འཕྲིན་
ལས་མཚོ་རླབས་བཞིན། །ཡོལ་མེད་བདེ་ལེགས་ཆེན་པོས་ཁྱབ་གྱུར་ཅིག་ཅེས་རུང་མའི་ཡུལ་ལྷ་གཡའ་སྤང་བརྒྱ་བྱིན་གྱི་གསོལ་མཆོད་མདོར་བསྡུས་འདི་ཡང་ཨཱ་ཡུ་བའི་ཞ་བློ་མགོན་སྐྱབས་ལགས་ཀྱིས་འཕྲིན་ཡིག་གི་ལམ་
ནས་ནན་ཆེར་བསྐུལ་བ་ལྟར་ས་བོན་བཞིན་བན་རྒན་དྷརྨ་བྷདྲས་སྦྱར་བའོ།། །།མངྒ་ལཾ།། །།ན་མོ་གུ་རུ་བཛྲ་བཧཻ་ར་ཝཱ་ཡ། ཆོས་བདག་ཟངས་ཕུར་པ་ལ་བསངས་མཆོད་མདོར་བསྡུས་འབུལ་ན་འདི་ལྟར། བསངས་
སོགས་མཆོད་རྫས་ཚར་དུ་དངར་ནས། སྐྱབས་སེམས་ཚད་མེད་བཞི་ཁྱད་པར་གྱི་སེམས་བསྐྱེད་བཅས་སྔོན་དུ་བཏང་ནས། ཀྱཻ༑ རྩ་བརྒྱུད་བླ་མ་ཡི་དམ་དཀོན་མཆོག་གསུམ། །དཔའ་བོ་མཁའ་འགྲོ་
བསྟན་སྲུང་རྒྱ་མཚོ་དང། །ཁྱད་པར་ཆོས་བདག་ཟངས་ཕུར་བྲག་བཙན་པ། །སྐུ་མདོག་པདྨ་རཱ་གའི་ས་འཛིན་ལ། །ཚ་ཟེར་སྟོང་གིས་བྱུགས་འདྲའི་གཟི་འོད་འཕྲོ། །དུང་འདྲའི་རབ་དཀར་མཆེ་བ་

[018B] །དབུལ་བསེ་ཐེབ་དང་གྱི་གཤམ་ཅན་དང། །སྐུ་ལ་ཟ་བར་ས་ཟླའི་ཁྲབ་ཆེན་གསོལ། །ཕྱག་གཡས་ཤཀྟི་དམར་པོ་གནམ་བུ་སྒང། །གཡོན་པ་ཟངས་ཕུར་ཞགས་དམར་རབ་འཛིན་
ཅིང། །ཞབས་ཟུངས་ག་ལམ་གྱོན་ནས་སྟོང་གསུམ་ཀུན། །སྐད་ཅིག་མྱུལ་ནུས་རྟ་རག་སྒ་སྲབ་དང། །ལྡན་ལ་ཆིབས་ཁྱོད་ཕྱོགས་བཅུ་གར་བཞུགས་ཀྱང། །དུང་རྐར་གླིང་བུ་རྡ་སེལ་རོལ་མོ་དང། །དར་དམར་
གཡབ་ཅིང་བསངས་མཆོད་ཞིང་མཆོག་ཏུ། །སྤྱན་འདྲེན་འདིར་གཤེགས་མཆོད་སྦྲིན་དབུས་བཞུགས་གསོལ། །ཨེ་ཧྱེ་ཧི། ཀ་མ་ལ་ཡེ་སྟཾ། ཨོཾ་ཨཱ་ཧཱུཾ་གིས་སྦྱར་རྟོགས་སྔར་བྱས་པའི། །ཕྱི་ནང་
གསང་བ་བླ་མེད་མཆོད་པ་དང། །དྲི་ཞིམ་དུད་པས་མཁའ་ལམ་དོག་བྱེད་པའི། །བསངས་མཆོད་ཀུན་བཟང་མཆོད་ལ་འགྲན་པ་འདིས། །རྩ་བ་བརྒྱད་པའི་བླ་མ་ཐམས་ཅད་བསངས། །རྒྱུད་སྡེ་བཞི་འབྲོལ་
ཡི་དམ་ཐམས་ཅད་  ྾  སངས་རྒྱས་ཆོས་ཚོགས་དཀོན་མཆོག་རིན་ཆེན་  ྾  གནས་གསུམ་བཞུགས་པའི་དཔའ་བོ་མཁའ་འགྲོ་  ྾  བསྟན་པ་སྲུང་བའི་དམ་ཅན་རྒྱ་མཚོ་  ྾  ཁྱད་པར་ཆོས་སྐུ་དེ་བྲག་བཙན་
དམར་པོ་  ྾  དགྲ་ལྷ་ཆེན་པོ་བྲག་གཙན་དམར་པེ་  ྾  གནས་བདག་ཆེན་པོ་  ྾  གཞི་བདག་ཆེན་པོ་  ྾  དཀོར་བདག་ཆེན་པོ་  ྾  མཐུན་རྐྱེན་ཀུན་སྒྲུབ།   ྾  འགལ་རྐྱེན་ཀུན་བཟློག་འཁར་འཛིན་རྒྱབ་

[019A]༄༅། །རྟེན་  ྾  ཕར་འགྲོའི་སྐྱེལ་མ་  ྾  ཚུར་ཡོང་བསུ་མ་  ྾  གཞན་ཡང་འཁོར་ཚོགས་ལྷ་ཀླུ་གཞི་བདག་  ྾  མདོར་ན་སྲིད་དང་ཞི་བའི་དབྱིངས་བཞུགས་པའི། །མགྲོན་དུ་འོས་པའི་མཐོ་
དམའ་བར་གསུམ་ལ། །ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ། །བཀྲ་ཤིས་རྟགས་རྫས་བརྒྱད་དང་རྒྱལ་སྲིད་བདུན། །ཉེ་བའི་ཆེན་བདུན་དང་རྟ་གཡག་ལུག་བྱ་ཁྱིར་སྐྱེས་གཅན་གཟན་
གོ་མཚོན་སོགས། །ཕྱི་ནང་གྶངྦ་བླ་མེད་རྟེན་མཆོག་དང། །སྙིང་པོ་ཀུན་འདུས་བསངས་མཆོད་རྒྱ་མཚོའི་ཚོགས། །གུས་པས་འབུལ་ལོ་བརྩེ་བས་ལེགས་བཞེས་ནས། །སྐུ་གསུང་
ཐུགས་ཀྱི་བྱིན་རླབས་ཆར་ཆེན་ཕོབ། །མཆོག་དང་མཐུན་མོང་དངོས་གྲུབ་མ་ལུས་སྩོལ། །སྲིད་དང་ཞི་བའི་འཇིགས་ལས་བསྒྲལ་དུ་གསོལ། །གཏན་གྱི་མདུན་མ་ལེགས་པའི་གྲོགས་
མཆོག་མཛོད། །དམ་ཆོས་ཚུལ་བཞིན་སྒྲུབ་པའི་བར་གཅོད་སྲུངས། །ནད་གདོན་བགེགས་རིགས་ཐམས་ཅད་ཞི་བར་མཛོད། །ཚེ་བསོད་དཔལ་འབྱོར་སྙན་གྲགས་རྒྱས་པར་མཛོད། །
ཁམས་གསུམ་ལེགས་ཚོགས་དབང་དུ་འདུ་བར་མཛོད། །དགྲ་བགེགས་རྡུལ་ཕྲན་བཞིན་དུ་བརླག་པར་མཛོད། །རྣལ་འབྱོར་བཅོལ་བའི་འཕྲིན་ལས་ཀུན་བསྒྲུབས་ནས། །བཀྲ་ཤིས་རྒྱ་

[019B]ཅེས་བཞད་བཀྲ་ཤིས་དགེ་འཕེལ་གྱི་ཆོས་བདག་ཟངས་ཕུར་བའི་བསངས་མཆོད་མདོར་བསྡུས་འདི་ལྟ་བུ་ཞིག་དགོས་ཞེས་དགེ་ཚུལ་ཡེ་ཤེས་བརྩོན་འགྲུས་ནས་བསྐུལ་བ་ལྟར་བློན་
རིགས་ཀྱི་བཙུན་པ་དྷ་རྨབྷ་དྲས་སྦྱར་བའོ།། །། ་གཙན་རྒོད་ལེགས་པ་དོན་གྲུབ་ཀྱི་མཆོད་འཕྲིན་བཞུགས།། ་ན་མོ་གུ་ར་ཝེ། །རང་ཉིད་ཡི་དམ་ལྷར་གསལ་མདུན་ཀྱི་
མཁར༑ །བཙན་རྒོད་ཆེན་པོ་ལེགས་པ་དོན་གྲུབ་ནི། །བཙུན་མོ་སྲས་བློན་འཁོར་ཚོགས་དང་བཅས་པ། །རབ་དགྱེས་འཛུམ་པའི་ཉམས་ཀྱིས་བཞུགས་པར་གྱུར། མཆོད་ཡོན་ཉེར་སྤྱོད་
རོལ་མོ་འདོད་ཡོན་ལྔ། །བསངས་དུད་གསེར་སྐྱེམས་གཏོར་ཚོགས་རྒྱ་མཚོར་བཅས། །དངོས་བཤམས་ཡིད་ཀྱིས་སྤྲུལ་ནས་འབུལ་ལགས་ན། །ལེགས་པར་བཞེས་ལ་སྟོང་གྲོགྶ་
འཕྲིན་ལས་མཛོད། །བདག་ཅག་བག་མེད་སྤྱོད་ལམ་མི་མཁས་པས། །ཁྱེད་ཀྱི་ཐུགས་དང་འགལ་བའི་ཉེས་པ་ཀུན། །འགྱོད་ཅིང་སྡོམ་པས་སྙིང་ནས་བཤགས་བགྱིད་ན། །སྤྲིན་བྲལ་ནམ་
མཁའི་དབྱིངས་ལྟར་དག་པར་མཛོད། །སྔོན་བྱོན་དམ་པ་སྤྱི་དང་ཁྱད་པར་དུ། །བཀའ་འགྱུར་རྗེ་བཙུན་བློ་བཟང་ཆོས་འཕེལ་གྱིས། །བཀའ་བསྒོས་དམ་ཚིག་གཉེར་བཏད་ཉེར་དགོངས་ལ། །

[020A]༄༅། །སྐྱེ་འགྲོར་ཉེར་འཚེ་སྤངས་ནས་ཕན་བདེ་སྒྲུབས། །མདོར་ན་ལྗོངས་འདིར་ནད་ཡམས་འཁྲུག་རྩོད་དང། །སད་སེར་བཙའ་ཐན་འབྱུང་བའི་གནོད་པ་སོལ། །ལོ་ལེགས་
ཕྱུགས་འཕེལ་ཚེ་བསོད་རིགས་བརྒྱུད་དང། །སྟོབས་འབྱོར་ཡར་ངོའི་ཟླ་བཞིན་འཕེལ་བར་མཛོད། །ཅེས་དབེན་ཚང་བཙན་རྒོད་ལེགས་པ་དོན་གྲུབ་ཀྱི་མཆོད་འཕྲིན་འདི་ནི། དཀྱིལ་ཤར་རྡོ་རྗེ་ལྔ་འཕེལ་
གྱི་ངག་འདོན་དུ་བན་རྒན་དྷརྨབྷ་དྲས་སྦྱར་བའོ། །མངྒ་ལཾ། །



