   ༈    སྲིད་འབྱོར་དུག་གི་མེ་ཏོག་ལྟར་དགོངས་ནས། །སྡོམ་གསུམ་ཚུལ་ཁྲིམས་དག་པ་གཞིར་བཟུང་སྟེ། །ཆ་ཚང་ལམ་བཟང་སྒྲུབ་ལ་ཉེར་གཞོལ་བའི། །
བཤེས་གཉེན་གང་གི་འཕྲིན་རྟེན་སོན་པས་སྤྲོ། །བ་ལང་རྨིག་རྗེས་ཆུ་ཡིས་འགེང་སླ་བཞིན། །བློ་ཆུང་ཅུང་ཟད་ཐོས་པས་ཚིམ་མོད་ཀྱི། །རྒྱ་མཚོ་ཆེན་པོ་ཆུ་ཡིས་མི་ངོམས་ལྟར། །ཐོས་པས་ངོམས་པ་མེད་པ་

[020A]༄༅། །ཤིན་ཏུ་ལེགས། །འོན་ཀྱང་ངོས་ཅག་སྐྱེས་སྦྱངས་སྟོབས་ཕྲ་བས། །དྲི་ལན་ཇི་བཞིན་ཐེབས་པ་རབ་དཀའ་ཡང། །རང་བློར་ཤར་ཚོད་མདོར་བསྡུས་ཡི་གེ་རུ། །སྤེལ་འདི་རྣམ་དཔྱོད་སྤྱན་གྱིས་
བཙའ་བར་རིགས། །དེ་ཡང་དྲི་བ་དང་པོ། སྐྱབས་འགྲོའི་ངོ་བོ་རྒྱུ་གཉིས་ཇི་ལྟར་ཞེ་ན། བསྐྱབ་བྱའི་སྡུག་བསྔལ་གྱིས་འཇིགས་པ་དང། སྐྱབས་ཡུལ་ལ་འཇིགས་པ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པ་གཉིས་ནི་
སྐྱབས་འགྲོའི་རྒྱུ་ཡིན་ལ། རྒྱུ་དེ་གཉིས་ཀྱིས་ཀུན་ནས་བསླངས་ཏེ། སྐྱབས་ཡུལ་ལ་རེ་ལྟོས་འཆའ་བ་ནི་སྐྱབས་འགྲོའི་ངོ་བོ་ཡིན་ཏེ། དྲི་ལན་བློ་བཟང་བཞད་པའི་སྒྲ་དབྱངས་ལས། སྐྱབས་འགྲོའི་ངོ་བོ་ཨི་ཐི་བ། །རང་
ཉིད་ལྷག་པར་འཇིགས་པ་དང། །དཀོན་མཆོག་སྐྱོབ་པའི་ནུས་ལྡན་དུ། །ཤེས་ལས་བྱུང་བའི་སྐྱབས་འགྲོ་ལ། །ཐམས་ཅད་མཁྱེན་པ་ཁྱོད་ཉིད་བཞེད། །ཅེས་གསུངས་པའི་ཕྱིར་རོ།།



﻿༄༅། །མཉམ་མེད་ཇོ་བོ་ཆེན་པོའི་ཐུགས་དམ་སྒྲོལ་མ་ཉེར་གཅིག་གི་རྗེས་གནང་གི་ཟིན་བྲིས་བཞུགས་སོ།།

[001A] །ཁྱབ་བདག་འཁོར་ལོའི་དབང་ཕྱུག་བཀའ་དྲིན་མཚུངས་མེད། རྗེ་བཙུན་དགེ་འདུན་བསྟན་འཛིན་རྒྱ་མཚོའི་ཞལ་ནས། སྐྱིད་ཤོད་སྤྲུལ་སྐུ་
ངག་དབང་བསྟན་འཛིན་འཕྲིན་ལས་ཀྱིས་མཛད་པའི་རྗེས་ཆོག་དང། པཎ་ཆེན་གསུང་གི་སྒྲུབ་ཐབས་གཉིས་སྦྲགས་མའི་སྟེང་ནས་ཇོ་ལུགས་སྒྲོལ་མ་ཉེར་གཅིག་
གི་རྗེས་གནང་ཐོབ་སྐབས་བརྗེད་བྱང་དུ་བཀོད་པ། ཉིན་དང་པོར་སློབ་དཔོན་གྱི་གཡས་སུ་སྒྲོལ་མ་ཉེར་གཅིག་གི་རྩ་བར་གྱུར་པའི་སེང་ལྡེང་ནགས་ཀྱི་སྒྲོལ་མའི་
ཚོམ་བུ་ལྗང་ཁུ་རྐང་གསུམ་མཎྜལ་དང་བཅས་པའི་སྟེང་དུ་བཀོད། དེ་ནས་རིམ་བཞིན་རྐང་གསུམ་མཎྜལ་དང་བཅས་པ་དྲུག་གི་སྟེང་དུ་མྱུར་དཔའ་ནས། འབྱུང་

[002A]༄༅། །འདུལ་སྒྲོལ་མའི་བར་མཚོན་ན་དྲུག་རིམ་བཞིན་ཁ་དོག་དམར་པོ། དཀར་པོ། སེར་པོ། སེར་པོ། དམར་པོ། དམར་ནག་གིས་བསྒྱུར། དེ་
རེ་རེའི་མདུན་དུ་དཀར་གཏོར་རེ་བཤམས། མདུན་དུ་ཆུ་གཉིས་ཉེར་སྤྱོད་ཀྱི་མཆོད་པ་བདག་བསྐྱེད་གཅིག་དང། མདུན་བསྐྱེད་བདུན་བཤམས་སློབ་མ་ལ་འབུལ་རྒྱུའི་
ཆུ་གཉིས་ཉེར་སྤྱོད་ཀྱང་སྟ་གོན་བྱས། བླ་མའི་མདུན་དུ་འཐོར་འབྲུ་ལས་བུམ་རྡོར་དྲིལ་སོགས་ཉེར་མཁོའི་ཡོ་བྱད་རྣམས་ལེགས་པར་སྒྲིགས། སློབ་དཔོན་གྱིས་
བདག་བསྐྱེད་གསུང་ཟིན་ནས། སློབ་མ་རྣམས་ལ་ཁྲུས་བྱས་གྲལ་དུ་བསྡད། མཆོད་དཔོན་གྱིས་མེ་ཏོག་བཀྲམ་བསྡུད་བྱས། དེ་ནས། རྡོ་རྗེ་འཆང་ནས་གསུང་

[002B] འོ་ལགས་སོ། མཉམ་མེད་ཇོ་བོ་ཆེན་པོའི་ལུགས་ཀྱི་སྒྲོལ་མ་ཉེར་གཅིག་གི་རྩ་བར་གྱུར་པའི་སེང་ལྡེང་ནགས་ཀྱི་སྒྲོལ་མའི་རྗེས་གནང་ཟབ་མོ་ཞུ་བའི་ཡོན་དུ་མཎྜལ་
འབུལ་བར་ཞུ་ཞེས་གསུང། དེ་ནས་མཎྜལ་ཕུལ་རྗེས་སུ་སློབ་དཔོན་གྱིས་དབུ་ཞྭ་བཞེས། འོ་མ་གྱུར་ནམ་མཁའ་་གསན་པར་ཞུ། གསན་བྱ་དམ་པའི་ཆོས་ནི་ཇོ་ལུགས་སྒྲོལ་མ་ཉེར་གཅིག་གི་རྗེས་གནང་
ལ་དུས་མཉམ་དུ་བསྐུར་བ། སོ་སོར་བསྐུར་བ་གཉིས་ལས་ཕྱི་མ་སོ་སོར་བསྐུར་བ་རྒྱས་པའི་དབང་དུ་བྱས་པ་ཡིན། འདིའི་ལོ་རྒྱུས་ལ། པཎྜི་ཏ་འགའ་ཞིག་བྱ་རྒྱུད་ཡིན་གསུང། པཎྜི་ཏ་ཉི་མ་སྦས་པས་བླ་མེད་དུ་གཏོགས་གསུང་
པ་སོགས་བཞེད་པ་མི་འདྲ་བ་མང་དུ་ཡོད། ཇོ་བོ་ཆེན་པོས་སྐུ་བལྟམས་ཏེ་རིང་པོ་མ་ལོན་པའི་ཚེ། ཕོ་བྲང་གསེར་གྱི་རྒྱལ་མཚན་མཐོན་པོའི་མདོངས་མ་ལ་སྒྲ་ཆེན་པོ་བྱུང་གཟིགས་པས་ཨུཏྤལ་སྔོ་ལྗང་ཞིག་ཡོད་པ་དེ་
སྒྲོལ་མའི་ཕྱག་མཚན་ཡིན་སྟབས་སྐུ་ཚེ་དེ་ལ་སྒྲོལ་མས་རྗེས་སུ་བཟུང་ནས་བསྟན་འགྲོའི་དོན་རྒྱ་ཆེན་སྒྲུབ་པའི་རྟེན་འབྲེལ་འགྲིགས་པ་ཡིན། བོད་ནས་སྔ་ཕྱིར་གདན་འདྲེན་པ་ལྟར་རྗེ་བཙུན་མ་ལ་ཞུས་པས་ཁྱེད་བོད་དུ་
ཕེབས་ན་བསྟན་པ་ལ་ཕན་ཐོགས་པ་དང་ཁྱད་པར་ཨུ་པ་སུ་ཁ་སྟེ། དགེ་བསྙེན་འབྲོམ་ལ་ཕན་པར་གསུང་བ་ལྟར་བོད་དུ་ཕེབས་པ་སོགས་ལུང་བསྟན་ལྟར་བྱུང་ཚུལ་སོགས་ཇོ་བོའི་རྣམ་ཐར་རྒྱས་བསྡུས་མཚམས་པ་ཞིག་

[003A]༄༅། །གསུང་བཤད་གནང། དེ་ནས་རྒྱུད་ནས་གསུང་ཚུལ་ལྟར་སེང་ལྡེང་ནགས་ཀྱི་སྒྲོལ་མ་དེ། ཉེར་གཅིག་གི་གྲངས་སུ་མི་རྩི་ཡང་གཙོ་བོ་ཡིན་པས་རྗེས་གནང་ཉེར་གཉིས་ཡོད། པཎ་ཆེན་
བློ་བཟང་ཆོས་རྒྱན་གྱིས་མཛད་པའི་སྒྲོལ་མ་ཉེར་གཅིག་སོ་སོའི་སྒྲུབ་ཐབས་ཉུང་དུ་ཞིག་ཡོད་པ་དེ་རྗེས་ཆོག་ལ་སྦྲགས་དགོས་གསུང། རྗེས་གནང་གཞན་ལ་བདག་བསྐྱེད་ཐམས་ཅད་དཀྱུས་གཅིག་ལ་གསུང་པ་
ཡིན༑ འདི་ལ་དེ་དང་མི་འདྲ་བར་སེང་ལྡེང་ནགས་ཀྱི་སྒྲོལ་མའི་བདག་བསྐྱེད་གཅིག་པུས་ཆོག་གསུང། དེ་ནས། རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་བཟློས་མཛད་པར་ཞུ། རྡོ་རྗེ་འཛིན་པ་་
ཞེས་སོགས་གསུངས། མཎྜལ་གཏད་པ་ཡིན་པས། གནས་ཁང་འདི་ཉིད་ཀྱང་་སོགས་རྗེས་ཆོག་ལྟར་གསུངས། དེ་དག་གི་སྤྱན་སྔར་དཀོན་མཆོག་གསུམ་ལ་སྐྱབས་སུ་འགྲོ་བ་དང་སྡིག་པ་བཤགས་པ། །
རང་གཞན་གྱི་དགེ་བ་ལ་རྗེས་སུ་ཡི་རངས་གསུམ་སྔོན་དུ་འགྲོ་བའི་སྒོ་ནས་བྱང་ཆུབ་སེམས་དཔའི་སྡོམ་པ་འཛིན་སྙམ་པའི་སྒོ་ནས་འདིའི་རྗེས་བཟློས་མཛད་པར་ཞུ། དཀོན་མཆོག་གསུམ་ལ་་དེས་ལན་གཉིས་
སོང༑ ལན་གསུམ་པའི་འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ཅེས་པའི་སྐབས་སུ་སྔར་བྱང་སྡོམ་མ་ཐོབ་པ་ཡིན་ན་ཐོབ་པའི་བག་ཆགས་བཞག་པ་དང། ཐོབ་ཟིན་ཉམས་པ་ཡིན་ན་སོར་ཆུད་པ་དང་

[003B] ཞེས་འཚམས་སྦྱོར་གནང། དེ་ནས། རྗེས་གནང་གི་གཞི་འགོད་པའི་ཆེད་དུ་སློབ་མ་ཁྱེད་རང་རྣམས་ལྷར་བསྐྱེད་པ་
ཡིན་པས་ངེད་ཀྱི་ཚིག་རིས་ལྟར་དམིགས་པ་མཛད་པར་ཞུ། ཨོཾ་བཛྲ་ཨམྲྀ་ཏ་་ཞེས་སོགས་གསུང། སྐུ་གསུང་ཐུགས་ཀྱི་དངོས་གྲུབ་ཞུ་བའི་དོན་དུ་འདིའི་རྗེས་བཟློས་མཛད་པར་ཞུ་དུས་གསུམ་སངས་རྒྱས་ཐམས་
ཅད་ཀྱིས་བདག་ལ་སེང་ལྡེང་ནགས་ཀྱི་སྒྲོལ་མའི་སྐུ་གསུང་ཐུགས་ཞེས་སོགས་སྔ་ཕྱི་འདྲ་ལ་བར་མི་འདྲ་རྗེས་ཆོག་ནའང་མེད་པས་རང་གིས་བསྒྱུར་དགོས་གསུང། ཞེས་སོགས་གསུང། སྐུའི་རྗེས་གནང་
གི་མཇུག་ཏུ་སློབ་མ་ལ་མཆོད་པ་བསྟབས་པའི་ཚེ། མཆོད་དཔོན་གྱིས་མཆོད་པ་བཏེགས་ཏེ་ཕུལ་དེས་འོག་མ་རྣམས་ལའང་རིགས་བགྲེས། མཇུག་ཏུ། དེ་ལྟར་ན་རྗེས་གནང་ཕུལ་གྲུབ་པ་ཡིན་པས་གཏང་
རག་ཏུ་མཎྜལ་འབུལ་བར་ཞུ་གསུང། མཎྜལ་ཕུལ་རྗེས་སུ་ཡིག་བརྒྱ་གསུང་བཞིན་བཞུགས། སློབ་དཔོན་གྱི་མདུན་ཡོལ་པས་བཅད། དེ་ནས་མཆོད་དཔོན་གྱིས་སྒྲོལ་མ་དེའི་མདུན་བསྐྱེད་ཀྱི་མཆོད་པ་
ཁ་གསོས། བླ་མས་མཆོད་བསྟོད་མཛད། རྗེས་གནང་རྗེས་མའི་མདུན་བསྐྱེད་གསུང་ནས། འོ་སྒྲོལ་མ་ཉེར་གཅིག་གི་དང་པོ། དགྲ་བགེགས་ལོག་འདྲེན་གྱི་གནོད་པ་ཞི་བར་བྱེད་པའི་སྒྲོལ་མ་

[004A]༄༅། །མྱུར་མ་དཔའ་མོའི་རྗེས་གནང་ཞུ་བའི་ཡོན་དུ་མཎྜལ་འབུལ་བར་ཞུ། མཎྜལ་ཕུལ། རྗེས་གནང་གི་དོན་དུ་གསོལ་བ་འདེབས་པ་འདིའི་རྗེས་བཟློས་མཛད་པར་ཞུ། རྡོ་རྗེ་
འཛིན་པ་དགོངས་སུ་་ལན་གསུམ་མཎྜལ་གཏད་པ་བསྡུས་པ་བྱས་ན་རུང་མོད་གསུང་ནས། རང་ཅག་རྣམས་གང་དུ་སྡོད་པའི་གནས་འདི་ཡང་ཐ་མལ་པ་འདི་ལྟ་བུ་མ་ཡིན་པར། གཡུ་ལོ་བཀོད་
པའི་དག་པའི་ཞིང་དངོས་ཡིན་སྙམ་པ་དང། བླ་མ་ང་ཡང་སེང་ལྡེང་ནགས་ཀྱི་སྒྲོལ་མ་དངོས་ཡིན་སྙམ་པ་དང། མདུན་གྱི་བསྒྲུབ་བྱའི་ཚོམ་བུ་འདི་ཉིད་ཀྱང་རྗེ་བཙུན་མ་མྱུར་མ་དཔའ་མོ་དངོས་ཡིན་
སྙམ་པ་དང། སྟེང་གི་ནམ་མཁའ་ལ་རྩ་བརྒྱུད་ཀྱི་བླ་མ་ཡི་དམ་སངས་རྒྱས་བྱང་སེམས་ཉན་རང་ཆོས་སྲུང་རྣམས་སྤྲིན་གྱི་ཕུང་པོ་འཁྲིགས་པ་བཞིན་བཞུགས་པའི་སྤྱན་སྔར་བྱང་སྡོམ་འཛིན་སྙམ་
པས་ཚིག་འདི་མཉམ་འདོན་མཛད་པར་ཞུ། དཀོན་མཆོག་གསུམ་ལ་བདག་་སྐུ་གསུང་ཐུགས་ཀྱི་དངོས་གྲུབ་ཞུ་བའི་དོན་དུ་རྗེས་བཟློས་མཛད་པར་ཞུ། དུས་གསུམ་སངས་རྒྱས་་བདག་ལ་
མྱུར་ཞིང་དཔའ་མོའི་སྐུ་གསུང་ཐུགས་ཞེས་སོགས་གོང་ལྟར།།    ༈   

[004B] སྔགས་ཕྲེང་གི་སྐབས་སུ་བསྒྲུབ་བྱ་ཞེས་པའི་ཚབ་ཏུ་རང་གཞན་སེམས་ཅན་ཐམས་ཅད་ཀྱི་ཞེས་ན་ཆོག་མོད་གསུང་ནས་དེ་ལྟར་མཛད་
   ༈    བདག་ལ་གསེར་མདོག་ཅན་མ་ཡི་ཞེས་བསྒྱུར། སྔགས་ཕྲེང་གི་འོད་ཟེར་སྤྲོ་བསྡུ་སོགས་པཎ་ཆེན་
གསུང་ལས་ལེན་དགོས་མང་གསུང།།    ༈    བདག་ལ་ཚེ་འཕེལ་སྒྲོལ་མ་ཡི་ཞེས་བསྒྱུར་
གཙུག་ཏོར་རྣམ་པར་རྒྱལ་མ་ཞེས་བཤད་ན་ཡོངས་གྲགས་ཀྱི་རྣམ་རྒྱལ་མ་ལ་འཁྲུལ་བས་མི་རུང་ཚུལ་གསུང།།    ༈    །
བདག་ལ་ཧཱུཾ་སྒྲ་སྒྲོགས་མ་ཡི་ཞེས་བསྒྱུར། ཆེ་གེ་མོ་གང་ཟག་སྤྱིའི་མིང་ཡིན། སྔགས་སྐད་ལ་ཨ་མི་ཀ་ཟེར། དམིགས་ཡུལ་སྐབས་བབས་ཀྱི་གང་ཟག་གི་མིང་སྦྱར་མ་སྦྱར་གང་བྱས་ཀྱང་རུང་
གསུང།།    ༈    བདག་ལ་འཇིག་རྟེན་གསུམ་རྒྱལ་མའི་ཞེས་བསྒྱུར། འབྱུང་པོ་ཐམས་ཅད་

[005A]༄༅། །བཀུག་སྟེ་དེ་དག་གི་རྒྱུད་ཀྱི་སྡིག་ལྟུང་ཐམས་ཅད་སྲེག་པར་བྱེད་པའི་དམིགས་རྣམ་སྐྱོང་ཚུལ་འདི་དག་ཇོ་བོ་ཆེན་པོའི་ཐུན་མོང་མིན་པའི་ཁྱད་ཆོས་ཡིན་གཞན་ཚོ་ཡིན་ན་མདུན་དུ་
བཀུག་ནས་ཚར་གཅོད་རྒྱུ་རེད་གསུང། དེང་སང་སེམས་ཅན་བསོད་ནམས་དམན་ཞིང་ལས་ངན་སྟབས་དང། རང་རེ་ལྷ་མཆོག་འདི་ལ་ཆ་ཡོད་ཡིན་སྟབས་རིམ་གྲོ་ལ། སྒྲོལ་མ། གདུགས་དཀར་
མདོ་སོགས་སྒྲུབ་དགོས་ཞེས་བཤད་ཚེད་དུང་སྐུ་རིམ་མིག་ལ་འགྲོ་བ་ཅིག་ཟེར། རང་རེ་རྗེ་རིན་པོ་ཆེའི་རྗེས་འཇུག་ཡིན་ཙན་དེ་འདྲ་མི་བྱེད་པར། ལྷ་མཆོག་འདི་ལྟ་བུ་ལ་བློ་སྙིང་གཏོད་དགོས་གསུང། འོད་གསལ་
ཆོས་སྐུ་ཟེར་བ་སྔགས་ཀྱི་ཆོས་སྐུ་ལམ་ཁྱེར་རེད། དེ་དུས་ཅི་ཡང་མི་ཤེས་པ་ཆོས་མེད་སོང་བ་རེད་སྙམ་པ་སྐྱེས་སྲིད། གཏན་ནས་མེད་སོང་བ་ག་ལ་ཡིན། གཅིག་ལ་གཅིག་ཐིམ་ཞིང་དེ་དུས་མ་འོངས་འབྲས་
དུས་ཀྱི་འོད་གསལ་ཆོས་སྐུ་ཐོབ་པའི་རྟེན་འབྲེལ་སྒྲིགས་སོང་སྙམ་ནས་དད་པ་བྱས་ན་སྐལ་བ་བཟང་པོ་རེད། མཇུག་ཏུ། དེ་ལྟར་རྗེས་གནང་དེ་དག་གི་སྐབས་སུ་ཁས་བླངས་པའི་དམ་ཚིག་དང་སྡོམ་པ་རྣམས་
ཚུལ་བཞིན་དུ་བསྲུང་བར་བྱའོ་སྙམ་པའི་སྒོ་ནས་འདིའི་རྗེས་བཟློས་མཛད་པར་ཞུ། གཙོ་བོས་ཇི་ལྟར་་རང་ལུས་བྲན་དུ་ཕུལ་སྙམ་པའི་སྒོ་ནས་རྗེས་བཟློས་མཛད་པར་ཞུ། དེང་ནས་བརྩམས་ཏེ་བདག་

[005B] སློབ་མས་མཎྜལ་ཕུལ། མཆོད་དཔོན་གྱིས་མཆོད་པ་ཁ་གསོས། བླ་མས་
མཆོད་བསྟོད་མཛད། མཐར་བླ་མས་ཕྱག་ཐལ་མོ་སྦྱར་ཏེ་བདག་གིས་ཇི་སྙེད་ཞེས་དང། སྟོན་པ་བླ་ན་མེད་པའི་་ཞེས་དང། ཆོས་ཀྱི་རྒྱལ་པོ་་གྱུར་ཅིག་ཅེས་གྲོལ་བ་རིགས་འགྲོ།།    ༈   
གསུམ་མཎྜལ་དང་བཅས་པ་བདུན་གྱི་སྟེང་དུ་རིམ་བཞིན་ཚོམ་བུ་ནག་པོ། དམར་ནག་དཀར་པོ། དམར་པོ། དམར་སེར། སེར་པོ། དམར་པོ་སྟེ་བདུན་པོ་རིམ་བཞིན་བཤམས། མཆོད་པ་བཤམས་ནས། སློབ་མ་
གྲལ་དུ་འཁོད་པ་ཡན་ཆད་ཉིན་དང་པོ་དང་འདྲ། དེ་ནས། ་བླ་མ་རྡོ་རྗེ་འཆང་ནས་དགྱེས་པའི་འཛུམ་དང་བཅས་འདི་སྐད་གསུང། འོ་ཇོ་བོ་ཆེན་པོའི་ལུགས་ཀྱི་སྒྲོལ་མ་ཉེར་གཅིག་གི་རྗེས་གནང་འབུལ་བ་
ལ་སྟབས་གཅིག་ལ་འབུལ་བ་དང། སོ་སོར་འབུལ་བ་གཉིས་ལས་འདིར་སོ་སོར་འབུལ་བ་ཡིན་ཞིང། ད་རེས་སྐབས་སུ་བབས་པ། གཞན་གྱི་འཁྲུལ་འཁོར་འཇོམས་པའི་སྒྲོལ་མ་ཡིན་པས་
དེའི་རྗེས་གནང་ཞུ་བའི་ཡོན་དུ་མཎྜལ་འབུལ་བར་ཞུ་གསུང། ཕུལ་ཟིན་ནས། འོ་མ་གྱུར་ནམ་མཁའི་་དམ་པའི་ཆོས་ནི་སྒྲོལ་མ་མུ་སྟེགས་པའི་ངན་སྔགས་བཟློག་པ་དང། དེ་མོད་མོ་ཞི་བར་བྱེད་པ་

[006A]༄༅། །སོགས་སྒེར་ཆོས་མང་མོད། སྒྲོལ་མ་ཐམས་ཅད་སེང་ལྡེང་ནགས་ཀྱི་སྒྲོལ་མ་དང་ཐུགས་རྒྱུད་གཅིག་ཡིན། དབྱངས་ཅན་མ་དང་རིག་བྱེད་མ་སོགས་སྒྲུབ་པའི་སྔོན་དུ་སེང་
ལྡེང་ནགས་སྒྲོལ་གྱི་བསྙེན་པ་གཏོང་བ་སོགས་སྔོན་ བོད་གངས་ཅན་ལ་སྒྲོལ་མའི་བཀའ་སྲོལ་མང་དུ་བྱུང་མོད། འདི་ཇོ་བོ་ཆེན་པོ་རྡོ་རྗེ་གདན་ན་བཞུགས་སྐབས་
སྒྲོལ་མ་ལ་གསོལ་བ་བཏབ་ཚེ་སེང་ལྡེང་ནགས་སྒྲོལ་ལ་སྒྲོལ་མ་ཉེར་གཅིག་གིས་བསྐོར་བ་ཞལ་གཟིགས་སྐབས་བསྟོད་པ་མཛད་པ་བསྟན་འགྱུར་ཁྲོད་ན་ཡོད་པ་དེ་དང་མཐུན། རྒྱན་དྲུག་མཆོག་གཉིས་
སོགས་ཀྱིས་ཀྱང་འདི་ཡི་དམ་གྱི་ལྷར་མཛད། དཀོན་མཆོག་འབངས་སོགས་ཀྱིས་སྒྲོལ་མ་ལ་བརྟེན་ནས་འཇིགས་པ་ཞི་བའི་ལོ་རྒྱུས་སོགས་ཏཱར་ན་ཐའི་གསུང་གི་སྒྲོལ་མའི་ལོ་རྒྱུས་གསེར་གྱི་ཕྲེང་
བ་ལས་བྱུང་བ་ལྟར་གསུང་བཤད་ཡིད་འཕྲོག་པ་གནང་ནས་རྗེས་གནང་གི་དོན་དུ་གསོལ་བ་འདེབས་པ་སོགས་དཀྱུས་ལྟར་མཛད། བདག་ལ་འཁྲུལ་འཁོར་འཇོམས་མ་ཡི་ཞེས་བསྒྱུར།།    ༈   
འཇོམས་པའི་སྒྲོལ་མའི་རྗེས་གནང་བདག་ལ་བདུད་དང་དགྲ་འཇོམས་མའི་ཞེས་བསྒྱུར།།    ༈   

[006B]།    ༈   
བདག་ལ་འཇིག་རྟེན་དབང་མཛད་མའི་ཞེས་བསྒྱུར། །སྔགས་ཕྲེང་སྐབས་སུ་དམིགས་པ་བྱེད་ཚུལ་མུ་སྟེགས་པ་དང་བསྟན་པ་ལ་མི་དད་པ་རྣམས་ཀྱི་རྒྱུད་ཀྱི་ཉོན་མོངས་དང་སྡིག་སྒྲིབ་དག་པའི་དམིགས་རྣམ་སྐྱོང་
རྒྱུ་གསུང་ཡོད་པས། གཞན་གྱི་དབང་སྡུད་བྱེད་དང་མི་འདྲ་བ་འདི་བཀའ་གདམས་པའི་ཁྱད་ཆོས་ཡིན་རྒྱུ་རེད་གསུང།།    ༈   
སེལ་བ་མའི་ཞེས་བསྒྱུར།།    ༈   །    ༈   
བྱེད་པའི་མེ་ལྟར་འབར་བའི་སྒྲོལ་མའི་རྗེས་གནང་བདག་ལ་མེ་ལྟར་འབར་བ་མའི་ཞེས་བསྒྱུར། མངོན་རྟོགས་མཎྜལ་གཏད་སྐབས་དང་སློབ་མ་ལྷར་བསྐྱེད་སྐབས་གཉིས་ཀར་འདོན་དགོས་མོད་
མཎྜལ་གཏད་སྐབས་བསྡུས་པ་བྱས་པ་ཡིན་པས་རུང་མི་རུང་མི་ཤེས། བྱང་སྡོམ་གྱི་ཆོ་ག་མཉམ་འདོན་བྱེད་པ་ཨ་ཁུ་རིན་པོ་ཆེའི་ཕྱག་སྲོལ་ཡིན། དེང་སང་གཏན་ནས་མི་འདོན་མཁན་ཡང་ཡོད་གི་

[007A]༄༅། །ཟེར། དེ་འདྲའི་སླ་ཆོས་དེས་བར་བྱེད་མི་རུང་གསུང། རྗེས་གནང་གཞན་ལ་སྟོང་སྦྱངས་བྱས་ནས་རང་སེམས་སྟོང་པའི་ངང་ལ་རྩེ་གཅིག་ཏུ་མཉམ་པར་བཞག་པའི་དམིགས་
པ་བྱེད་པ་ཐུགས་ཀྱི་རྗེས་གནང་གི་དངོས་གཞི་ཡིན། དེ་ཡང་ཡིན་ཏེ། འབྲས་དུས་ཀྱི་ཐུགས་རྣམ་པར་མི་རྟོག་པ་ཐོབ་པའི་རྟེན་འབྲེལ་བསྒྲིགས་པ་རེད། འདི་ལ་སྒྲོལ་མའི་ཐུགས་རྣམ་པར་མི་རྟོག་པའི་ཡེ་
ཤེས་ཕྱག་མཚན་གྱི་རྣམ་པར་མོས་ཏེ་བསྟིམ་པ་ཐུགས་ཀྱི་རྗེས་གནང་དངོས་གཞི་དང། སྟོང་སྦྱངས་བྱས་ནས་འོད་གསལ་ཆོས་སྐུའི་ངང་ལས་མཉམ་པར་བཞག་པ་དེ་བརྟན་ཆེད་ཡིན་པར་གསུང་
དེ་ནས་མཇུག་ཏུ་ཇི་ལྟར་བྱ་བ་སོགས་ཉིན་དང་པོ་དང་འདྲའོ།།    ༈    དཀར་པོ། དམར་པོ། དམར་སེར། དཀར་པོ། དཀར་པོ་
དམར་སེར། དཀར་པོ་རྣམས་བཀོད། དེ་དག་གི་མདུན་དུ་མཆོད་གཏོར་སོགས་ཉིན་སྔ་མ་ལྟར་ལེགས་པར་བཤམས་པ་ནས་སློབ་མ་གྲལ་དུ་འཁོད་པ་ཡན་འདྲ། དེ་ནས་འདི་ལྟར་གསུང། འོ་ཇོ་བོ་ཆེན་པོའི་ལུགས་
ཀྱི་སྒྲོལ་མ་ཉེར་གཅིག་ལས་ད་རེ་སྐབས་སུ་བབས་པ་ཁྲོ་གཉེར་ཅན་གྱི་སྒྲོལ་མའི་རྗེས་གནང་ཞུ་བའི་ཡོན་དུ་མཎྜལ་འབུལ་བར་ཞུ་གསུང། མཎྜལ་ཕུལ་རྗེས། འོ་མར་གྱུར་དམ་པའི་ཆོས་ནི། ད་སྒྲོལ་

[007B] ཉེར་གཅིག་གི་བསྟོད་པ་འདི་རྒྱུད་ཚིག་ཡིན། དེའི་ཤླཽ་ཀ་རེའི་དངོས་བསྟན་གྱི་སྒྲོལ་མ་ཉེར་གཅིག་བྱུང་བ་དེ་སྒྲོལ་མ་ནས་ཇོ་བོ་ཆེན་པོ་ཞེས་བཀའ་གདམས་པ་ཚོས་གསུང། སྒྲོལ་མ་
ཡི་དམ་གྱི་ལྷར་བཟུང་ནས་བསྟན་འགྲོའི་དོན་རྒྱ་ཆེར་སྒྲུབ་པ་སྔོན་བྱོན་རྒྱ་གར་འཕགས་པའི་ཡུལ་ནའང་མང་དུ་བྱུང་སྟེ། ཀླུ་སྒྲུབ་དང། སློབ་དཔོན་ཙན་དྲ་གོ་མི་སོགས་ཀྱིས་སྒྲོལ་མ་ལ་བསྟེན་ཚུལ་ལས་བརྩམས་
ཏེ༑ དེའི་རྣམ་ཐར་རྒྱས་པ་ཞིག་ཅོ་ནེའི་བསྟན་འགྱུར་གྱི་དཀར་ཆག་འཇིགས་མེད་དབང་པོས་མཛད་པ་ལས་བཤད་པ་ལྟར་གསུང། ཐམས་ཅད་མཁྱེན་པ་བཤེས་གཉེན་གྱི་གཏམ་རྒྱུད་བརྟག་བརྟན་ཆོས་འབྱུང་
ལས་བྱུང་བ་ལྟར་གསུང། རང་རེ་བཀའ་གདམས་གསར་མ་པ་རྣམས་ཀྱིས་ཀྱང་སྒྲོལ་མ་ལ་བསྟེན་ནས་དོན་གྲུབ་པ་སོགས་ཀྱི་ལོ་རྒྱུས་ཆེས་ཤིན་ཏུ་མང། གསང་བའི་རྣམ་ཐར་ལས་ཀྱང། དངོས་གྲུབ་འབྱུང་
གནས་རྗེ་བཙུན་སྒྲོལ་མ་དང། །ཞེས་གསུངས་པས་གཞན་ཟབ་མོ་ཞིག་ཡོད་པར་མི་བསམ་པར་ཡིད་ཆེས་སྐྱེད་ནས་གསོལ་བ་བཏབ་ན། ལས་གང་སྒྲུབ་ནའང་སྒྲོལ་མ་ལས་གཞན་མི་དགོས་གསུང་སྟེ་
རྗེས་ཆོག་དཀྱུས་ལྟར་གསུང། དངོས་གྲུབ་ཞུ་སྐབས། བདག་ལ་ཁྲོ་གཉེར་ཅན་མ་ཡི་ཞེས་བསྒྱུར། རྗེས་གནང་ཆོག་ན་བྱང་སྡོམ་འཛིན་མི་ནུས་ན། ཤོ་ལོ་ཀ་དང་པོ་གསུང་ནས་སྨོན་སེམས་ཙམ་འཛིན་པར་

[008A]༄༅། །གསུང་མོད། དེ་ལྟར་རུང་མི་རུང་ཁོ་བོས་མི་ཤེས་པས་དོན་ཅི་ཡིན་དཔྱོད།།    ༈    བདག་ལ་
ཞི་བ་ཆེན་མོ་ཡི་ཞེས་གསུང།།    ༈    རིག་པ་ཧཱུཾ་ལས་སྒྲོལ་མ་ཡི་ཞེས་གསུང།།    ༈   
ཀྱི་ནུས་པ་འཇོམས་པ་དང་དགྲ་དང་ཆོམ་རྐུན་གྱི་འཇིགས་པ་ཞི་བར་བྱེད་པ་འཇིག་རྟེན་གསུམ་གཡོ་བའི་སྒྲོལ་མའི་རྗེས་གནང་བདག་ལ་འཇིག་རྟེན་གསུམ་གཡོ་མའི་ཞེས་གསུང།།    ༈   
དང་ས་བདག་གི་གནོད་པ་ཞི་བར་བྱེད་པ་དུག་ནད་སེལ་བའི་སྒྲོལ་མའི་རྗེས་གནང་བདག་ལ་དུག་ནད་སེལ་བ་མའི་ཞེས་གསུང།།    ༈   
སྡུག་བསྔལ་སེལ་བ་མའི་ཞེས་གསུང།།    ༈   །    ༈   
འབྱམས་སྒྲུབ་པར་བྱེད་པ་འཕྲིན་ལས་ཡོངས་རྫོགས་སྒྲོལ་མའི་རྗེས་གནང་བདག་ལ་ཡོངས་རྫོགས་སྒྲོལ་མ་ཡི་ཞེས་གསུང། དེ་ལྟར་ཇོ་ལུགས་སྒྲོལ་མ་ཉེར་གཅིག་སོ་སོར་ཕྱེ་བའི་རྗེས་

[008B] དཀོན་མཆོག་བསྟན་པའི་སྒྲོན་མེ་ཡན་ཨ་ཁུ་རིན་པོ་ཆེའི་གསན་ཡིག་ལྟར་ལ་དེ་ནས་དཔལ་མང་དཀོན་མཆོག་རྒྱལ་མཚན། སེར་བ་འཇིགས་མད་རྒྱ་མཚོ། དུས་གསུམ་
རྒྱལ་བའི་རང་གཟུགས་བཀའ་དྲིན་མཚུངས་པ་མེད་པ་་རྗེ་བཙུན་དགེ་འདུན་བསྟན་འཛིན་རྒྱ་མཚོ་དཔལ་བཟང་པོ། དེས་ཐུགས་དགྱེས་བཞིན་བདག་ལ་སྩལ་བའོ།། །བཀྲ་ཤིས། དགེའོ།།
﻿༄༅། །སྐྱབས་འགྲོའི་ཁྲིད་དང་རྡོ་རྗེ་སེམས་དཔའི་བསྒོམ་བཟླས་གཉིས་ཀྱི་ཁྲིད་བཞུགས་སོ།། སྐྱབས་འགྲོའི་ཁྲིད་ནི། མདུན་གྱི་ནམ་མཁར་སེང་ཁྲི་པདྨ་ཉི་ཟླའི་སྟེང་དུ་རང་གི་དྲིན་ཅན་རྩ་བའི་
བླ་མ་དང་དབྱེར་མེད་པའི་རྒྱལ་བ་ཤཱཀྱ་ཐུབ་པ། དེའི་མཐར་བླ་མ་ཡིད་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུངས་མ་དཔག་ཏུ་མེད་པ་སྦྲིན་གྱི་ཕུང་པོ་འཐིབ་པ་ལྟར་བཞུགས་པར་མོས། རང་གི་མཐའ་སྐོར་དུ་རིགས་དྲུག་གི་སེམས་ཅན་

[032A]༄༅། །ཐམས་ཅད་ཀྱང་འཁོད་པར་མོས་ཏེ། རང་གཞན་སེམས་ཅན་ཐམས་ཅད་འཁོར་བ་ཐོག་མ་མེད་པ་ནས་ད་ལྟའི་བར་དུ་སྤྱིར་འཁོར་བ་དང་ཁྱད་པར་ངན་སོང་གི་སྡུག་བསྔལ་གྱིས་ཡང་དང་ཡང་དུ་མནར། ད་དུང་དེ་ལས་སྐྱོབ་
པའི་སྐྱབས་ཤིག་མ་བསྟེན་ན་སྡུག་བསྔལ་མུ་མཐའ་མེད་པར་མྱོང་དགོས་པར་འདུག་པས་ད་རེས་སྐྱབས་ཤིག་བསྟེན་པར་བྱ། དེ་ལ་སྐྱབས་སུ་འོས་ན་མདུན་གྱི་བླ་མ་ཡི་དམ་སོགས་རང་འཇིགས་པ་མཐའ་དག་ལས་གྲོལ། གཞན་སྒྲོལ་
བའི་ཐམས་ལ་མཁས། ཀུན་ལ་ཐུགས་རྗེ་ཉེ་རིང་མེད་པར་སྐྱོབས་པར་བྱེད་པས་ན་འདི་རྣམས་སྐྱབས་སུ་འོས། དེས་ན་རང་གཞན་སེམས་ཅན་ཐམས་ཅད་ཀྱི་སྡུག་ལེགས་ཉེས་ཅི་བྱུང་ཡང་སྐྱབས་དཀོན་མཆོག་གསུམ་མིན་པ་རེས་མེད་
པས་བླ་མ་དཀོན་མཆོག་མཁྱེན་སྙམ་པའི་བློ་གདུང་ཤུགས་དྲག་པོས། བླ་མ་ལ་སྐྱབས་སུ་མཆིའོ་སོགས་མང་ཉུང་སྐབས་བསྟུན་བརྗོད་པས། སྐྱབས་ཡུལ་རྣམས་ཀྱི་ཐུགས་ཀ་ནས་འོད་ཟེར་འཕྲོས་པ་རང་གཞན་ཐམས་ཅད་ལ་ཕོག་ཏེ་བྱིན་
གྱིས་བརླབས་པར་བསམ། དེ་ནས་སེམས་ཅན་ཐམས་ཅད་ཀྱི་དོན་དུ་མྱུར་བ་ཉིད་དུ་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེ་ལྟར་བྱིན་གྱིས་བརླབ་ཏུ་གསོལ་སྙམ་པས། སངས་རྒྱས་ཆོས་དང་ཚོགས་
ཀྱི་མཆོག་རྣམས་ལ། ཞེས་སོགས་བརྗོད་པས་སྐྱབས་ཡུལ་རྣམས་ལས་འོད་ཟེར་འཕྲོས་ཏེ་རང་གཞན་ཐམས་ཅད་བྱིན་གྱིས་བརླབས་པར་བསམ། དེ་ནས་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་ལྡན་ན་ཅི་མ་རུང་
ལྡན་པར་བདག་གིས་བྱའོ་སྙམ་པས། སེམས་ཅན་ཐམས་ཅད་བདེ་བ་དང་ལྡན་པར་གྱུར་ཅིག་ཅེས་བརྗོད་པས། སྐྱབས་ཡུལ་རྣམས་ལས་འོད་ཟེར་འཕྲོས་ཏེ་རང་གཞན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་བྱིན་གྱིས་བརླབས་པར་
བསམ། དེ་བཞིན་དུ་ཕྱི་མ་གསུམ་ལའང་འདྲ། དེ་ནས་ཚིག་བཅད་གཞན་བརྗོད་འདོད་ན་ཅི་རིགས་བརྗོད་ཀྱང་རུང་ལ་མ་བརྗོད་ཀྱང་སྐྱོན་དུ་མི་མཐར་སྐྱབས་ཡུལ་ཐམས་ཅད་འོད་དུ་ཞུ་ནས་རང་གཞན་ཐམས་ཅད་ལ་ཐིམ་པས་བྱིན་གྱིས་

[032B] ཅེས་པ་འདི་ནི་ཧ་ར་ཆེན་གྱི་སའི་ཆ་ཕུན་ཚོགས་ཁང་གསར་དུ་དོན་གཉེར་ཅན་འགའ་ཞིག་གིས་བསྐུལ་བའི་ངོར་ངག་དབང་བློ་བཟང་ཆོས་ལྡན་གྱིས་བགྱིས་པའོ།། །།རྡོ་རྗེ་སེམས་དཔའི་བསྒོམ་གྱི་བཟླས་གྱི་ཁྲིད་ནི། སྐྱབས་
སེམས་སྔོན་དུ་བཏང་ནས། རང་གི་སྤྱི་བོར་བཾ་ལས་པདྨ་དང་ཨ་ལས། ཞེས་པ་ནས། མཐུ་སྟོབས་ཕུན་སུམ་ཚོགས་པར་གྱུར། ཅེས་པའི་བར་གཞན་ལས་འབྱུང་བ་ལྟར་བརྗོད་ཅིང་བསམ། ཡིག་བརྒྱ་བཟླ་བའི་ཚེ་རྡོར་སེམས་ཀྱི་ཐུགས་ཁའི་ཧཱུཾ་
ཡིག་སྔགས་ཕྲེང་དང་བཅས་པ་ལས་འོད་ཟེར་འཕྲོས་སེམས་ཅན་ཐམས་ཅད་ཀྱི་སྡིག་སྒྲིབ་སྦྱང། སངས་རྒྱས་བྱང་སེམས་ལ་མཆོད་པ་ཕུལ་ཏེ་དེ་ཐམས་ཅད་ཀྱི་བྱིན་རླབས་ཐམས་ཅད་འོད་ཟེར་གྱི་རྣམ་པར་སྤྱན་དྲངས་ཏེ་ས་བོན་སྔགས་
འཕྲེང་དང་བཅས་པ་ལ་ཐིམ། དེ་ལས་བདུད་རྩི་འོད་ཟེར་དང་བཅས་པ་བབ་རང་གི་ཚངས་བུ་གནས་ཞུགས་ལུས་ཐམས་ཅད་གང་སྡིག་སྒྲིབ་ཐམས་ཅད་དུད་ཁུ་དང་སོལ་ཁུའི་རྣམ་པས་འོག་སྒོ་ནས་དེད་ནས་དག་པར་བསམ། ཡང་འོད་ཟེར་
དཔག་མེད་འཕྲོས་རང་གི་ཚངས་བུག་དང་བ་སྤུའི་སྒོ་ཐམས་ཅད་ནས་ཞུགས། སྡིག་སྒྲིབ་ཐམས་ཅད་གར་སོང་ཆ་མེད་དུ་ཡལ་བར་བསམ་ལ་ཡིག་བརྒྱ་ཅི་གྲུབ་བཟླ་མཐར། བདག་ནི་མི་ཤེས་རྨོངས་པ་ཡིས། དམ་ཚིག་ལས་ནི་འགལ་ཞིང་ཉམས་
བླ་མ་མགོན་པོས་ཞེས་སོགས་བརྗོད། ཅེས་པ་འདི་ནི་ཧར་ཆིན་གྱི་སའི་ཆ་ཕུན་ཚོགས་ཁང་གསར་དུ་དོན་གཉེར་ཅན་འགའ་ཞིག་གིས་བསྐུལ་བའི་དོར་ངག་དབང་བློ་བཟང་ཆོས་ལྡན་གྱིས་བགྱིས་པའོ།། དགེའོ། །ལེགས་སོ། །མྔལཾ། །བྷ་ཝནྟུ་


﻿ད་། །བླ་མ་དང་སྐྱབས་མཆོག་རིན་པོ་ཆེ་རྣམ་པ་
གསུམ་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །
དུས་དང་གནས་སྐབས་ཐམས་ཅད་དུ་རྗེས་སུ་བཟུང་དུ་གསོལ་
འདིར་དཀོན་མཆོག་གསུམ་ལ་སྐྱབས་སུ་འགྲོ་ཚུལ་གོ་བདེ་
བར་དགོས་པ་ལ། སྐྱབས་སུ་སོང་བའི་དགོས་པ་དང་ཕན་ཡོན། ད་

[002B]༄༅། །ཨོཾ་བཛྲ་སཏ་ས་མ་ཡ། མ་ནུ་པཱ་ལ་ཡ། བཛྲ་སཏ་ཏེ་
ནོ་པ་ཏི་ཥྛ་དྲི་ཌྷོ་མེད་བྷ་བ། སུ་ཏོ་ཥྷོ་མེད་བྷ་བ་སུ་པོ་ཥྷོ་མེད་བྷ་བ། ཨ་ནུ་བྐྟོ་མེ་བྷ་བ་
སརྦ་སིདྡྷི་མེ་པྲ་ཡ་ཙྪ། སརྦ་རྐ་རྨཱ་སུ་ཙ་མེ་ཙི་ཏྟཾ་ 
ཧོཿ་བྷ་ག་བཱ་ན་སརྦ་ཏ་ཐཱ་ག་ཏ་བཛྲ་མཱ་མེ་མུ་ཉྩ་བཛྲ་བྷ་བ་མ་ཧཱ་ས་མ་ཡས་ཏྭ་ཨ་ཧཱུཾ་ཕཊ། ད་

[002A] །ཇི་ལྟར་སྐྱབས་སུ་འགྲོ་བའི་ཚུལ། སྐྱབས་སུ་སོང་ནས་ཇི་ལྟར་བྱ་བའི་
རིམ་པ་བཤད་པ་དང་གསུམ། དང་པོ་ནི། སྤྱིར་རང་ཅག་ཐོག་མ་མེད་པ་ནས་འཁོར་བར་འཁྱམས་
པ་ལས་མི་ལུས་ཐོབ་པ་ནི། དཔེར་ན་ཁབ་རྩེ་གྱེན་དུ་བསྟན་ནས་ས་ལ་བཙུག་པའི་སྟེང་དུ་ཡུངས་
དཀར་སྦར་བ་མང་པོ་གཏོར་གཏོར་ན་རེ་རེ་ཙམ་ཁབ་རྩེར་ཆགས་པ་སྲིད་ཙམ་ཡོད་ཟེར་བ་ལས་ཕལ་
ཆེར་མི་ཆགས་པ་མངོན་སུམ་གྱིས་གྲུབ་པ་བཞིན་ཤིན་ཏུ་དཀོན། མི་ལུས་ཐོབ་ན་འང་སངས་
རྒྱས་ཀྱི་བསྟན་པ་དང་མཇལ་རྒྱུ་འོང་བ་ཡང་དཔེ་སྔ་མ་དང་འདྲ། ད་ལྟ་རང་རེ་མི་ལུས་ཐོབ་ནས་

[002B]
བ་དང་མཇལ་མ་མཇལ་ནི་བསྟན་པ་ལ་ཞུགས་མ་ཞུགས་ལ་ཟེར། བསྟན་པ་ལ་ཞུགས་མ་ཞུགས་ནི་དཀོན་མཆོག་གསུམ་ལ་སྐྱབས་སུ་སོང་མ་སོང་གི་སྒོ་ནས་འཇོག་དེས་ན་དཀོན་མཆོག་གསུམ་ལ་སྐྱབས་སུ་
འགྲོད་གོས་ལ་སྐྱབས་སུ་སོང་བ་ལ་ཕན་ཡོན་ཅི་ཡོད་སྙམ་ན། སྐྱབས་སུ་སོང་ན་ནང་པ་སངས་རྒྱས་བར་ཚུད་བ། སྡོམ་པ་ཐམས་ཅད་སྐྱེ་བའི་རྟེན་དུ་རུང་པ། ལས་ངན་པའི་སྒྲིབ་པ་ཟད་པར་འགྱུར་བ་
བསོད་ནམས་ཚད་མེད་པ་སོག་པ། ངན་སོང་དུ་མི་ལྟུང་བ། མི་དང་མི་མ་ཡིན་གྱི་གནོད་པས་མི་ཚུགས་པ། ཅི་བསམ་པའི་དོན་འགྲུབ་པ། མྱུར་དུ་མངོན་པར་རྫོགས་པར་འཚང་རྒྱ་བ་སོགས་ཕན་ཡོན་
དཔག་ཏུ་མེད་པ་ཡོད། དེ་ཡང་དཀོན་མཆོག་གསུམ་ལ་སྐྱབས་འགྲོ་བྱེད་པའི་གང་ཟག་ལ་ནང་པ་སངས་རྒྱས་པ་དང། དཀོན་མཆོག་ལ་སྐྱབས་འགྲོ་མི་བྱེད་པར་འཇིག་རྟེན་པའི་ལྷ་ལ་སྐྱབས་འགྲོ་བྱེད་པའི་གང་
ཟག་ལ་ཕྱི་རོལ་མུ་སྟེགས་པར་འཇོག་ཅིང་སྐྱབས་འགྲོ་ནི་བསྟན་པ་ལ་འཇུག་པ་དང་སངས་རྒྱས་པའི་གྲལ་དུ་འཇུག་པའི་སྒོ་ལྟ་བུ་ཡིན་པས་ན། འཇམ་མགོན་བླ་མ་ཙོང་ཁ་པ་ཆེན་པོས་བྱང་ཆུབ་ལམ་རིམ་དུ་
བསྟན་པ་ལ་འཇུག་པའི་སྒོ་དམ་པ་སྐྱབས་སུ་འགྲོ་བ་སྦྱངས་པ། ཞེས་གསུངས་པ་ཡིན། སྡོམ་པ་ལ་བསྙེན་གནས་དང་དགེ་བསྙེན་གྱི་སྡོམ་པ་སོགས་སོ་ཐར་རིགས་བརྒྱད་དང། བྱང་སེམས་ཀྱི་སྡོམ་པ་
སྔགས་ཀྱི་སྡོམ་པ་རྣམས་ཡོད་པ་ལས་སྐྱབས་འགྲོ་སྔོན་དུ་མ་སོང་བར་སྡོམ་པ་དེ་དག་ཀྱང་གང་བླང་ཀྱང་མི་སྐྱེ་ཞིང། སྐྱབས་འགྲོ་སྔོན་དུ་བཏང་ནས་སྡོམ་པ་དེ་གང་བླངས་ཀྱང་སྐྱེ་བས་ན་སྡོམ་པ་ཐམས་ཅད་ཀྱི་

[003A]༄༅། །རྟེན་དུ་གྱུར་བ་ཡིན། སྔོན་སུམ་ཅུ་རྩ་གསུམ་གྱི་ལྷ་ཅིག་འཆི་ལྟས་ལྔས་ཕོག་སྟེ་འཆི་བ་ལ་ཉེ་བའི་ཚེ་སྐྱེ་བ་རྗེས་མ་ཕག་ཏུ་སྐྱེ་བར་གོ་ནས་ཤིན་ཏུ་སྡུག་བསྔལ་བར་གྱུར་བ་དཀོན་མཆོག་ལ་སྐྱབས་འགྲོ་
ཤུགས་དྲག་བྱས་པས་ཤི་ནས་ཕག་ཏུ་སྐྱེ་བ་ལ་ལོག་ཏེ་ལྷར་སྐྱེས་པར་མདོ་ལས་གསུངས་པ་ལྟ་བུ་འབྱུང་བས་ལས་ངན་གྱི་སྒྲིབ་པ་སྲབ་ཅིང་ཟད་པར་འགྱུར་བ་ཡིན། དཀོན་མཆོག་ལ་སྐྱབས་སུ་སོང་བའི་བསོད་
ནམས་གཟུགས་སུ་གྲུབ་ན་ཁམས་གསུམ་དུ་ཡང་མི་ཤོང་བས་ཁམས་གསུམ་ཀྱང་དེའི་སྣོད་དུ་ཆུར་བར་མདོ་ལས་གསུངས་པ་ལྟ་བུ་བསོད་ནམས་ཆེན་པོ་སོག་པས་ཚད་མེད་པ་སོགས་པ་ཡིན། སྐྱབས་འགྲོ་བྱས་
པས་ཕག་ཏུ་སྐྱེ་བ་ལས་ལོག་སྟེ་ལྷར་སྐྱེས་པར་གསུངས་པ་ལྟ་བུ་ངན་འགྲོ་ལས་ལྡོག་པར་འགྱུར་བས་སྐྱབས་སུ་སོང་བས་ངན་འགྲོར་མི་ལྟུང་བ་ཡིན། སྔོན་མི་ཅིག་ལ་བུ་རྐང་ཞ་འཕྱེ་
བཟོ་བཙེ་མ་ ཕྱིས་སུ་མི་ཚང་ཅིག་ལ་གོས་ཀྱི་ལྷན་པ་བྱེད་པར་ཁྱེར་བ་ཁོ་སྦེད་དགོས་པ་ཅིག་བྱུང་ནས་གཟེབ་ཀྱི་ནང་དུ་བཅུག་སྟེ་མཛོད་དུ་སྦས་པ་རྐུན་མས་ནོར་རྫས་སུ་གོ་
ནས་ཁྱེར། རྐུན་མས་རྫས་ཅི་ཡོད་ན་སྙམ་ནས་ཁ་ཕྱེ་བས་འཕྱེ་བོ་བྱུང་བས། རྐུན་མས་འདི་བསད་ལ་གནོད་སྦྱིན་མཆོད་ཟེར་ནས་གསོད་གྲབ་བྱས་པ་ན་ཁོས་སངས་རྒྱས་ལ་སྙིང་ཐག་པ་ནས་སྐྱབས་འགྲོ་བྱས་
པས་སངས་རྒྱས་ཀྱིས་གནོད་སྦྱིན་དུ་སྤྲུལ་ཏེ་རྐུན་མ་ལ་ཞལ་བསྟན་ཏེ་འདི་མ་བསད་པར་ང་ ཡང་སངས་རྒྱས་འོད་སྲུང་ཀྱི་དུས་སུ་རི་རབ་ཀྱི་བང་
རིམ་ལ་ཀླུའི་རྒྱལ་པོ་དབུགས་དང་དབུགས་ཆེན་གཉིས། མཁའ་ལྡིང་སྒྲ་སྙན་དང་སྒྲ་ཆུད་བྱ་བ་གཉིས་བྱུང་བ་ཀླུ་གཉིས་མཁའ་ལྡིང་གཉིས་ཀྱིས་ཡང་ཡང་གཙེ་ཞིང་སྡུག་བསྔལ་བར་ཡོད་པ་ཕྱིས་སུ་ཀླུ་

[003B]
ལྟར་གྱུར་ཅེས་སྨྲས་པས་མཁའ་ལྡིང་གཉིས་ཀྱིས་ཀྱང་སྐྱབས་འགྲོ་དང་བསླབ་གཞི་བླངས་ཏེ་བཞི་ཀ་མཐུན་པར་གྱུར་བ་ལྷན་ཅིག་ཏུ་འགྲོགས་ནས་འཆི་ཀར་སྨོན་ལམ་ལེགས་པོ་བཏབ་པས་བདག་ཅག་གི་སྟོན་
པའི་དུས་སུ། ཀླུ་གཉིས་ཡུལ་འཁོར་སྲུང་དང་འཕགས་སྐྱེས་བོ་མཁའ་ལྡིང་གཉིས་སྤྱན་མིག་བཟང་དང་རྣམ་ཐོས་སྲས་སུ་གྱུར་པར་མདོ་ལས་བཤད་པ་ལྟ་བུ་གནོད་པས་མི་ཚུགས་པ་འབྱུང་བས་མི་དང་མི་
མ་ཡིན་གྱིས་མི་ཚུགས་པ་ཡིན། བྱ་བ་ཅི་བྱེད་ཀྱང་དཀོན་མཆོག་ལ་སྙིང་ཐག་པ་ནས་སྐྱབས་སུ་སོང་སྟེ། བློ་བཀལ་
ལེན་ལ་བསླབ་ན་བྱ་བ་ཐམས་ཅད་མཐར་ཕྱིན་པར་འགྱུར་བས་ཅི་བསམ་པའི་དོན་འགྲུབ་པ་ཡིན། དཀོན་མཆོག་ལ་སྐྱབས་འགྲོ་ཚུལ་བཞིན་དུ་བྱས་པའི་མཐུས་སྐྱེ་བ་ཕྱི་མ་རྣམས་སུ་མི་ཁོམ་པའི་གནས་
སུ་མི་སྐྱེ་བར་ཆོས་ལྡན་གྱི་རྟེན་ཁྱད་པར་ཅན་འཐོབ་ཅིང། རྟེན་དེ་ལ་ཡང་སྐྱབས་འགྲོ་སོགས་ལ་སློབ་པར་གྱུར་ནས་སངས་རྒྱས་ཀྱི་གོ་འཕང་བདེ་བླག་ཏུ་འཐོབ་པ་ནི་མྱུར་དུ་འཚང་རྒྱ་བ་ཡིན་ནོ། །གཉིས་པ་
ཇི་ལྟར་སྐྱབས་སུ་འགྲོ་བའི་ཚུལ་ལ། གང་ལ་སྐྱབས་སུ་འགྲོ་བའི་ཡུལ། གང་གིས་སྐྱབས་སུ་འགྲོ་བའི་རྒྱུ། ཇི་ལྟར་སྐྱབས་སུ་འགྲོ་བའི་བསམ་པ་གསུམ་ལས། དང་པོ་ནི། ཕྱི་རོལ་མུ་སྟེགས་
པ་དག་ཚངས་པ། བརྒྱ་བྱིན། དབང་ཕྱུག་ཆེན་པོ། །དྲག་པོ་བྱ་བ་འཇུག། །ཉི་ཟླ་སོགས་ལ་སྐྱབས་སུ་འགྲོ་བ་དང། སྐྱེ་བོ་ཕལ་པ་རྣམ་དབྱེ་ཅི་ཡང་མི་ཤེས་པ་དག་ལྷ་དེ་དག་ལས་ཀྱང་མཐུ་

[004A]༄༅། །སྟོབས་ཆུང་བའི་ལྷ་ཀླུ་གཞི་བདག་གནོད་སྦྱིན་ཡི་དྭགས་སོགས་ཅི་རིགས་པ་ལ་སྐྱབས་འཚོལ་བ་ཡོད་མོད་ཀྱང་འཇིག་རྟེན་པའི་ལྷ་ཀླུ་གཞི་བདག་ཕལ་བ་ལྟ་ཞོག་འཇིག་རྟེན་ན་མཐུ་སྟོབས་ཆེ་བ་
ཚངས་པ་དང། བརྒྱ་བྱིན་དང། དབང་ཕྱུག་ཆེན་པོ་སོགས་ཀྱང་འཁོར་བའི་འཇིགས་པ་ལས་སྐྱོབ་པའི་གཏན་གྱི་སྐྱབས་སུ་མི་འོས་དེའི་རྒྱུ་མཚན་ལྷ་དེ་དག་སྔོན་གྱི་ལས་སྟོབས་ལྡན་གྱི་མཐུས་འཇིག་རྟེན་ན་རེ་ཞིག་
མཐུ་སྟོབས་ཆ་བར་གྱུར་ཀྱང་འཁོར་བའི་འཆིང་བ་ལས་མ་གྲོལ་བ་འཁོར་བའི་འདམ་དུ་ཟུག་བཞིན་པ་ཡིན་ཅིང། སྔོན་ལས་ཀྱི་འཕེན་པ་ཟད་པ་ན་ཤི་འཕོས་ཏེ་མིའི་བྲན་གྱི་ཡང་བྲན་དང། དེ་ལས་ཀྱང་དམན་པ་
དུད་འགྲོ་དང་ཡི་དགས་དང་དམྱལ་བ་རྣམས་སུ་ཡང་སྐྱེ་བར་མདོ་ལས་གསུངས། དཔེར་ན་རང་འདམ་དུ་ཟུག་པའི་མི་ཞིག་གིས་གཞན་འདམ་དུ་ཟུག་པ་འདོན་མི་ནུས་པ་དང་འདྲ། འོ་ན་གཏན་གྱི་སྐྱབས་སུ་སུ་འོས་
སྙམ་ན་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་རྣམས་གཏན་གྱི་སྐྱབས་སུ་འོས། དེའི་རྒྱུ་མཚན་དེ་རྣམས་སྐུ་མཚན་དཔེས་བརྒྱན་པ། གསུངས་དབྱངས་ཡན་ལག་དྲུག་ཅུ་དང་ལྡན་པ་
ཐུགས་ཆོས་ཐམས་ཅད་མངོན་སུམ་དུ་གཟིགས་ཤིང་སེམས་ཅན་ཐམས་ཅད་ལ་མ་བུ་གཅིག་བུ་ལ་བརྩེ་བ་ལྟར་བརྩེ་བ། མཐུ་སྟོབས་ནུས་པ་འཇིག་རྟེན་པའི་ལྷ་ཀླུ་འཁོར་བསྒྱུར་སོགས་མཐུ་བོ་ཆེ་ཅི་འདྲ་
ཞིག་ཡིན་ནའང་ཕར་ལ་ཡང་དང་ འཕྲིན་ལས་ནམ་མཁའ་གར་ཁྱབ་ཏུ་ཁྱབ་པས་རྒྱ་ཆེ་ཞིང་སྐད་ཅིག་ལ་འཇུག་པས་མྱུར་བ་འབད་རྩོལ་ལ་མི་
ལྟོས་པས་ལྷུན་གྱིས་གྲུབ་པ། རེ་འགའ་འབྱུང་ལ་རེ་འགའ་མི་འབྱུང་བ་མིན་པས་རྒྱུན་མི་འཆད་པ་སོགས་ཡོན་ཏན་བསམ་གྱིས་མི་ཁྱབ་པ་མངའ་བ་དང། མདོར་ན་སྐྱོན་གྱི་རིགས་ཐམས་ཅད་དང་བྲལ་

[004B] སངས་རྒྱས་བཅོམ་ལྡན་འདས་སྐྱབས་སུ་འོས་པས་དེས་བསྟན་པའི་ཆོས་དཀོན་མཆོག་ཀྱང་སྐྱབས་སུ་འོས། དེའི་རྒྱུ་མཚན་སངས་རྒྱས་ཡོན་ཏན་དཔག་
མེད་མངའ་བ་དེ་རྒྱུ་མེད་རྐྱེན་མེད་དུ་འབྱུང་བ་མ་ཡིན་པར་ལུང་གི་ཆོས་ལ་ཐོས་བསམ་དང། རྟོག་པའི་ཆོས་འགོག་ལམ་གྱི་བདེན་པ་བསྒོམ་སྒྲུབ་བྱས་པ་ལ་བརྟེན་ནས་སྒྲིབ་པ་རྣམས་རིམས་ཀྱིས་སྤང། ཡོན་
ཏན་རྣམས་རིམ་གྱིས་རྫོགས་ཏེ་མངོན་པར་རྫོགས་པར་སངས་རྒྱས་པ་ཡིན། ཆོས་དཀོན་མཆོག་སྐྱབས་སུ་འོས་པས་དེ་ཉམས་སུ་ལེན་པའི་དགེ་འདུན་ཉན་རང་བྱང་སེམས་འཕགས་པ་རྣམས་ཀྱང་སྐྱབས་སུ་འོས་
དེའི་རྒྱུ་མཚན་ཆོས་དཀོན་མཆོག་འགོག་ལམ་གྱི་བདེན་པ་རྣམས་སྒྲུབ་པ་བོ་མེད་པར་བྱུང་བ་མ་ཡིན་པར། ཉན་རང་བྱང་སེམས་འཕགས་པ་རྣམས་ཀྱིས་བསྒོམ་སྒྲུབ་བྱས་པ་ལ་བརྟེན་ནས་འབྱུང་བས་ཆོས་
དཀོན་མཆོག་དགེ་འདུན་ལ་རག་ལས་པ་ཡིན། དེས་ན་དཀོན་མཆོག་གསུམ་པོ་དེ་གང་ལ་སྐྱབས་སུ་འགྲོ་བའི་ཡུལ་ཡིན། གང་གིས་སྐྱབས་སུ་འགྲོ་བའི་རྒྱུ་ནི། ད་ལྟ་རང་རེ་སྐྱེ་རྒ་ན་འཆི། གཉེན་སྡུག་པ་དང་
བྲལ་བ༑ དགྲ་མི་སྡུག་པ་དང་འཕྲད་པ། འདོད་པ་བཙལ་ཏེ་མ་རྙེད་པ། མི་འདོད་པ་ཐོག་ཏུ་འབབ་པ་སོགས་སྡུག་བསྔལ་སྣ་ཚོགས་མྱོང་བཞིན་པ་ཡིན་ལ། སྔོན་བསགས་པའི་མི་དགེ་བའི་ལས་སྣ་ཚོགས་
རྒྱུད་ལ་ཡོད་པའི་ཁར་ད་ལྟ་ཡང་མི་དགེ་བ་བཅུ་ལ་ཤས་ཆེར་སྤྱོད་པས་སྐྱེ་བ་ཕྱི་མར་ངན་སོང་དུ་འགྲོ་བ་ལས་འོས་མེད། ངན་སོང་དུ་སྐྱེས་ན་དམྱལ་བ་ལ་རབ་ཏུ་འབར་བའི་ལྕགས་ཀྱིས་གཞིར་སྲེག་པ་དང། གངས་
རི་རིས་བསྐོར་བའི་འཁྱག་པའི་སྦུབས་སུ་འཁྱག་པའི་ཚ་གྲང། ཡི་དགས་ལ་ལོ་མང་པོར་བཟའ་བཏུང་གི་མིང་ཙམ་ཡང་མི་ཐོས་པའི་བཀྲེས་སྐོམ། དུད་འགྲོ་ལ་ཆུང་ཆུང་མང་པོས་ལྤགས་པ་ནས་རྐང་ལ་ཐུག་

[005A]༄༅། །པར་ཟ་བ་སོགས་གཅིག་ལ་གཅིག་ཟ་བ་དང་མི་ཐེག་པའི་ཁལ་འགེལ་བའི་བཀོལ་སྤྱོད་སོགས་སྡུག་བསྔལ་བསམ་གྱིས་མི་ཁྱབ་པ་དུས་སྐལ་བ་ལ་སོགས་པའི་བར་དུ་མྱོང་བ་ཡོད། ད་ལྟ་
དབྱར་ཉི་མ་ཚ་བ། དགུན་ལྷག་པ་གྲང་བ། ཉི་མ་རེ་གཉིས་ཀྱི་ལྟོག་སྐོམ། ཁུར་ལྕི་བ་འཁུར་བ། བངས་མགྱོགས་པར་འགྲོ་བ་སོགས་རང་དབང་བྱུང་ན་བཟོད་པ་ཅིག་ཀྱང་མེད་པའི་དས་མཚོན་ན་ངན་སོང་
གི་སྡུག་བསྔལ་ཤུགས་དྲག་ལ་རིང་བ་དེ་འདྲ་ཇི་ལྟར་བཟོད་སྙམ་དུ་བསམ་ནས་ཕྱི་མའི་སྡུག་བསྔལ་ལ་འཇིགས་པའི་བློ་ཤུགས་དྲག་པོ་དང། སྡུག་བསྔལ་དེ་མྱོང་མི་འདོད་ན་དེ་ལས་སྐྱོབ་པའི་སྐྱབས་ཤིག་
བསྟན་དགོས་པ་ལ། དཀོན་མཆོག་གསུམ་ལ་དེ་ལས་སྐྱོབ་པའི་ནུས་པ་ཡོད་ཅིང། རང་གི་ངོས་ནས་སྐྱབས་སུ་བཟུང་ན་ངེས་པར་སྐྱོབ་ཡོང་སྙམ་པའི་ཡིད་ཆེས་ཀྱི་བློ་ཤུག་དྲག་པོ་གཉིས་བསྐྱེད་པ་སྐྱབས་
སུ་འགྲོ་བའི་རྒྱུ་ཡིན། ཇི་ལྟར་སྐྱབས་སུ་འགྲོ་བའི་བསམ་པ་ནི། སྔ་མ་རྣམས་ལེགས་པར་བསམ་པའི་དང་ནས་སྐྱབས་གནས་དཀོན་མཆོག་གསུམ་མ་གཏོགས་བདག་ལ་རེས་སྐྱབས་གནས་གཞན་མེད་པས་
ཚེ་འདི་ཕྱི་གང་དུའང་བདག་སྐྱིད་སྡུག་དཀོན་མཆོག་གསུམ་པོ་རང་མཁྱེན་སྙམ་དུ་སྙིང་ཁོང་རུས་པའི་གཏིང་ནས་དཀོན་མཆོག་གསུམ་ལ་བློ་བཀལ་བའི་བསམ་པ་དེ་སྐྱབས་སུ་འགྲོ་བའི་བསམ་པ་ཡིན་
གསུམ་པ་སྐྱབས་སུ་སོང་ནས་ཇི་ལྟར་བྱ་བའི་རིམ་པ་ནི། འཇིག་རྟེན་པའི་ལྷ་གང་ལའང་འཕྲལ་གྱི་གྲོགས་འཚོལ་བ་ཙམ་མ་གཏོགས་བློ་འགེལ་བའི་སྐྱབས་སུ་མི་འཛིན་པ། མི་དང་དུད་འགྲོ་སོགས་ལ་རྡེག་
པ་དང་འཆིང་བ་སོགས་བསམ་པ་དང་སྦྱོར་བས་གནོད་འཚེ་སྤོང་བ་དཀོན་མཆོག་གསུམ་ལ་ཡིད་མི་ཆེས་ཤིང་སྐུར་བ་འདེབས་པ་རྣམས་དང་བསམ་སྦྱོར་མཐུན་པའི་འགྲོགས་འདྲིས་མི་བྱེད་པ། སངས་རྒྱས་

[005B] འོ་བརྒྱལ་སར་འཇོག་པ་དང་གཏའ་མར་འཇོག་པ་སོགས་མི་གུས་པ་དང་བརྙས་ཐབས་སྤངས་ཏེ་སངས་རྒྱས་དངོས་ཀྱི་འདུ་
ཤེས་ཀྱིས་བཀུར་བའི་ཞིང་དུ་འཛིན་པ། ཆོས་ཚིག་བཞི་པ་གཅིག་ཡན་ཆད་ལ་འགོམ་ཡུག་དང་གཏར་འཇུག་པ། ཟོང་དུ་བྱེད་པ། འོ་བརྒྱལ་སར་འཇོག་པ་སོགས་མི་བྱེད་པར་ཆོས་དཀོན་མཆོག་དངོས་ཀྱི་འདུ་
ཤེས་ཀྱིས་བཀུར་བ། རབ་བྱུང་གི་རྟགས་ཙམ་འཛིན་པ་ཡན་ཆད་ལ་གཤེ་ཞིང་བརྙས་པ་དང་དགྲར་ལྟ་བ་སོགས་མི་གུས་པ་སྤངས་ཏེ་དགེ་འདུན་དཀོན་མཆོག་དངོས་ཀྱི་འདུ་ཤེས་ཀྱིས་བཀུར་བའི་ཞིང་དུ་འཛིན་པ་
སྟེ་སོ་སོའི་བསླབ་བྱ་དྲུག་དཀོན་མཆོག་གསུམ་སོ་སོའི་ཁྱད་པར་དང་ཡོན་ཏན་རྗེས་སུ་དྲན་ནས་ཡང་དང་ཡང་དུ་སྐྱབས་སུ་འགྲོ་བ། བཀའ་དྲིན་རྗེས་སུ་དྲན་ནས་དུས་རྒྱུན་དུ་མཆོད་པ་ལ་བརྩོན་ཞིང་ཅི་ཟ་ཅི་འཐུང་
གི་ལུད་ སྙིང་རྗེ་ཆེན་པོས་འགྲོ་བ་གཞན་ཡང་ཚུལ་འདི་ལྟ་བུ་ལ་འགོད་པ། བྱ་བ་གང་བྱེད་པ་དང་དགོས་པ་ཅི་སྒྲུབ་ཀྱང་དཀོན་མཆོག་མཆོད་ནས་གསོལ་བ་འདེབས་པ་མ་གཏོགས་འཇིག་རྟེན་
པའི་ཐབས་གཞན་སྤོང་བ། སྐྱབས་འགྲོའི་ཕན་ཡོན་བསམ་ནས་ཉིན་མཚན་དུས་དྲུག་ཏུ་སྐྱབས་འགྲོ་བྱེད་པ། དཀོན་མཆོག་མ་བཏང་ན་གསོད་པའི་སྲོག་ལ་ཐུག་ཀྱང་མི་གཏོང་ཞིང། སྙིང་ནས་མི་གཏོང་
བ་ཡིན་ཀྱང་བཞད་གད་ཙམ་གྱི་ཕྱིར་ཡང་གཏོང་བའི་ཚིག་མི་བརྗོད་པ་སྟེ་ཐུན་མོང་གི་བསླབ་བྱ་དྲུག་ལ་ཚུལ་བཞིན་དུ་སློབ་པ་ནི་སྐྱབས་སུ་སོང་ནས་ཇི་ལྟར་བྱ་བའི་རིམ་པ་ཡིན། དེ་ཡང་སྐྱབས་སུ་སོང་
བའི་དགོས་པ་དང་ཕན་ཡོན་མ་མཐོང་ན་སྤྲོ་ཤུགས་མི་འོང་སྐྱབས་ཡུལ་གྱི་ཡོན་ཏན་མ་ཤེས་ན་དད་གུས་ཆེན་པོ་མི་སྐྱེ། སྐྱབས་སུ་འགྲོ་བའི་རྒྱུ་མཚན་མ་བསམ་ན་སྐྱབས་འགྲོ་བྱས་ཀྱང་ཡམ་མེ་པ་ཅིག་

[006A]༄༅། །ལས་སྐྱབས་འགྲོའི་བསམ་པ་ཤུགས་དྲག་མི་འོང། སྐྱབས་སུ་འགྲོ་བའི་བསམ་པ་མ་སྐྱེས་ན་སྐྱབས་འགྲོ་ཚིག་ཙམ་ལས་སྐྱབས་འགྲོའི་ངོ་བོ་མི་འབྱུང། སྐྱབས་འགྲོའི་བསླབ་བྱ་ལ་མ་
བསླབ་ན་དཔེར་ན་དགྲས་གཙོས་ཏེ་ཁ་ཉེན་པའི་མི་ཅིག་དགྲ་དེ་ལས་སྐྱོབ་ནུས་པའི་མི་ཅིག་ལ་མགོན་བཅོལ་ནས་དེས་སྐྱོབ་པར་བྱས་དེས་དགྲས་ཉེན་པ་དེ་ལ་བྱ་བྱེད་ཀྱི་སླབ་པར་བྱས་པ་ཚུལ་མཐུན་མ་བྱས་ན་སྐྱབ་
མི་ནུས་པ་དང་འདྲ། དེས་ན་འདི་རྣམས་སྔན་ལ་རང་གིས་ངེས་པར་བྱ། དེ་ནས་ཡང་ཡང་བསམ་ནས་ཡིད་ལ་འདྲིས་པར་བྱ། དེ་ནས་སྐྱབས་འགྲོ་བྱེད་རེས་ཀྱིས་སྔན་ལ་དྲན་དགོས་རྣམས་དྲན་པའི་ངང་ནས་
སྐྱབས་འགྲོ་ཡིད་འཁུལ་ངེས་བྱ་ཞིང། དུས་རྒྱུན་བསླབ་བྱ་རྣམས་མ་བརྗེད་པར་སྐབས་གང་བབ་ལ་བླང་དོར་ཚུལ་བཞིན་དུ་བྱས་ན་སྐྱབས་འགྲོ་ཚུལ་མཐུན་འབྱུང་བ་ཡིན་གྱི། དེ་རྣམས་མེད་པར། བླ་མ་ལ་
སྐྱབས་སུ་མཆིའོ། །ཞེས་སོགས་ཀྱི་ཚིག་ཙམ་ཟློས་པ་ལ་ཚིག་བརྗོད་པའི་ཕན་ཡོན་ཙམ་འབྱུང་ནའང་སྐྱབས་འགྲོ་རྣལ་མ་འབྱུང་ས་མེད། སྐྱབས་འགྲོའི་བསླབ་བྱ་འདི་རྣམས་ཚུལ་བཞིན་སློབ་པ་ཤིན་ཏུ་
དཀའ་ནའང་དཀའ་བས་གང་ནས་ཐུབ་སྙམ་དུ་བློས་བཏང་ནས་མི་འཇོག་པར་དུས་རྒྱུན་གང་ཐུབ་བྱེད་ཅིང། གལ་ཏེ་འགལ་བ་བྱུང་ནའང་དེ་ལ་ཉེས་དམིགས་སུ་བལྟས་ཏེ་འགྱོད་སེམས་ཀྱིས་བཤགས་པ་དང་ཕྱིན་
ཆད་མི་བྱེད་པའི་སྡོམ་སེམས་བྱས་ན་ཉེས་པ་ཆུང་ངུ་འགྲོ་བས་དེ་ལྟར་བྱ། དེས་ན་འདི་རྣམས་བཤད་ཆོས་དང་གོ་ཡུལ་ཙམ་མིན་པར་དགོས་དོན་གྱི་གཙོ་བོར་གཟུང་དགོས། ད་ནི་སྐྱབས་ཡུལ་གསལ་
འདེབས་པ་སོགས་ཀྱི་དམིགས་པ་ཇི་ལྟར་བྱ་བ་བརྗོད་པ་ནི། སྐྱབས་ཡུལ་གསལ་འདེབས་པ་ལ་སྤྱིར་ཕྱོགས་བཅུའི་ཞིང་རབ་འབྱམས་ན་དཀོན་མཆོག་གསུམ་དཔག་ཏུ་མེད་པ་ཡོད་པ་དེ་ཐམས་ཅད་ཡིད་

[006B] མདུན་གྱི་ནམ་མཁར་གསལ་བཏབ་ནས་སྐྱབས་འགྲོ་བྱེད་པ་སོགས་ལུགས་དུ་མ་ཡོད་པ་ལས་གང་བྱས་ཀྱང་རུང་མོད་ཀྱི། ལས་དང་པོ་པ་སྔ་མ་ཧ་ཅང་རྒྱ་ཆེ་བས་ཡིད་ཡུལ་
དུ་འཆར་དཀའ་ཞིང་ཕྱི་མ་ཅུང་འཆར་སླབས་ཕྱི་མ་ལྟར་ན། སྐྱབས་འགྲོའི་ཕན་ཡོན་དྲན་པའི་ངང་ནས་རང་གི་མདུན་གྱི་ནམ་མཁར་སེང་ཁྲི་པད་མ་ཉི་ཟླའི་སྟེང་དུ་རང་གི་རྩ་བའི་བླ་མ་དང་དབྱེར་མེད་པའི་སྟོན་པ་བཅོམ་
ལྡན་འདས། དེའི་མཐར་རྩ་རྒྱུད་ཀྱི་བླ་མ། དེའི་མཐར་གསང་བདེ་འཇིགས་གསུམ་སོགས་ཡི་དམ་དཀྱིལ་འཁོར་གྱི་ལྷ་ཚོགས། དེའི་མཐར་སྨན་བླ་མ་ཆེད་བདུན་སོགས་སྤྲུལ་སྐུའི་རྣམ་པ་ཅན་གྱི་སངས་རྒྱས་
དེའི་མཐར་ཉེ་བའི་སྲས་བརྒྱད་སོགས་བྱང་སེམས། དེའི་མཐར་གནས་བརྟན་བཅུ་དྲུག་སོགས་ཉན་རང། དེའི་མཐར་མགོན་ཆོས་ལྷ་མོ་རྣམ་སྲས་སོགས་ཆོས་སྐྱོང་རྣམས་ཀྱིས་བསྐོར་བ་སྤྲིན་ཕུང་འཁྲིགས་
ལ་ལྟར་ཞལ་རང་ལ་བསྟན་ནས་བཞུགས་པར་བསམ། རང་འཁོར་བའི་སྡུག་བསྔལ་གྱིས་འཇིགས་ཏེ་ཡོན་ཏན་ཚད་མེད་པ་དང་ལྡན་པའི་བླ་མ་དཀོན་མཆོག་རྣམས་སྡུག་བསྔལ་དེ་ལས་སྐྱོབ་པའི་ནུས་པ་དང་
ལྡན་ཞིང་སྐྱོབ་པར་ཡིད་ཆེས་ནས་མགོན་སྐྱབས་དཔུང་གཉེན་དུ་འཛིན་པ་ཡིན་པས་ཁྱེད་རྣམས་མཁྱེན་སྙམ་པའི་ངང་ནས། བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་མཆིའོ། །
ཆོས་ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་མཆིའོ། །ཞེས་པའི་སྐྱབས་འགྲོ་བཞི་སྐོར་གང་མང་དང། མཇུག་ཏུ། ཡི་དམ་དཀྱིལ་འཁོར་གྱི་ལྷ་ཚོགས་འཁོར་དང་བཅས་པ་རྣམས་ལ་སྐྱབས་
སུ་མཆིའོ། །དཔལ་མགོན་དམ་པ་ཆོས་སྐྱོང་བའི་སྲུང་མ་རྣམས་ལ་སྐྱབས་སུ་མཆིའོ། །ཞེས་པ་བཏགས་པའི་སྐྱབས་འགྲོ་དྲུག་སྐོར་བདུན་ན་མ་གསུམ་སོགས་བརྗོད། འདིའི་སྐབས་སུ་

[007A]༄༅། །སྐྱབས་ཡུལ་རྣམས་ལས་འོད་ཟེར་དཔག་ཏུ་མེད་པ་འཕྲོས་ཏེ། རང་ལ་ཕོག་པས། ཐོགས་མེད་ནས་བསགས་པའི་ལས་ངན་སྡིག་སྒྲིབ་བག་ཆགས་དང་བཅས་པ་ཐམས་ཅད་སྦྱངས་ཏེ་དག་
སོང་སྙམ་དུ་བསམ། དེ་ནས། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་བདག་ཕྱག་འཚལ་ཞིང་སྐྱབས་སུ་མཆིའོ། །ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། ཞེས་པ་
བརྗོད་པས་སྐྱབས་ཡུལ་རྣམས་དགྱེས་བཞིན་དུ་འོད་དུ་ཞུ་ནས་རང་ལ་ཐིམ་པས་བྱིན་གྱིས་བརླབ་བྱུང་སྙམ་དུ་བསམ། སངས་རྒྱས་དཀོན་མཆོག་དང་ཆོས་དཀོན་མཆོག་དང་ཚོགས་ཀྱི་མཆོག་དགེ་འདུན་
དཀོན་མཆོག་རྣམས་ལ་བདག་བྱང་ཆུབ་མ་ཐོབ་ཀྱི་བར་དུ་སྐྱབས་སུ་མཆི་ཞིང། བདག་གི་སྦྱིན་པ་བཏང་བ་ལ་སོགས་པའི་དགེ་བའི་རྩ་བ་ཅི་དང་ཅི་བགྱིས་པ། འདི་དག་གི་མཐུས་འགྲོ་བ་སེམས་ཅན་
ཐམས་ཅད་ལ་ཕན་པ་དང་བདེ་བ་སྒྲུབ་པའི་ཕྱིར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་མྱུར་དུ་འགྲུབ་པར་ཤོག་ཅིག་སྙམ་པའི་ངང་ནས། སངས་རྒྱས་ཆོས་དང་ཚོགས་ཀྱི་མཆོག་
རྣམས་ལ། བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གི་སྦྱིན་སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ཅེས་བརྗོད་དེ་སེམས་བསྐྱེད་
སེམས་བསྐྱེད་མདོར་བསྡུས་ན་འདིས་ཀྱང་ཆོག་ཅིང་རྒྱས་པ་ལ་སྤྲོ་ན་བསམ་པ་སྔ་མ་ལྟར་གྱི་ངང་ནས། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །
འགྲོ་བའི་དགེ་ལ་རྗེས་ཡིད་རངས། །སངས་རྒྱས་བྱང་ཆུབ་ཡིད་ཀྱིས་བཟུང། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་བདག་སྐྱབས་མཆི། །རང་གཞན་དོན་ནི་རབ་

[007B] །བྱང་ཆུབ་སེམས་ནི་བསྐྱེད་པར་བགྱི། །བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། །སེམས་ཅན་ཐམས་ཅད་བདག་གི་མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོང་
སྤྱོད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ཅེས་བརྗོད། སེམས་ཅན་ཐམས་ཅད་འཁོར་བའི་སྡུག་བསྔལ་ལས་གྲོལ་བའི་ཟག་པ་མེད་པའི་བདེ་བ་དང་བདེ་བའི་རྒྱུ་དང་ལྡན་
ན་ཅི་མ་རུང། །ལྡན་པར་གྱུར་ཅིག་འཁོར་བའི་སྡུག་བསྔལ་དང་སྡུག་བསྔལ་གྱི་རྒྱུ་ཀུན་འབྱུང་ལས་དང་ཉོན་མོངས་པ་ཐམས་ཅད་དང་བྲལ་ན་ཅི་མ་རུང། བྲལ་བར་གྱུར་ཅིག་སྡུག་བསྔལ་
གཏན་ནས་མེད་པའི་ཟག་མེད་ཀྱི་བདེ་བ་དང་མ་བྲལ་ན་ཅི་མ་རུང། མི་འབྲེལ་བར་གྱུར་ཅིག་འགའ་ཞིག་ལ་ཉེ་བར་བཟུང་ནས་ཆགས་པ་དང། འགའ་ཞིག་ལ་རིང་བར་བཟུང་ནས་སྡད་པ་གཞིས་དང་
འབྲལ་བའི་ཐམས་ཅད་ལ་སེམས་སྙོམ་པའི་བཏང་སྙོམས་ལ་གནས་ན་ཅི་མ་རུང། གནས་པར་གྱུར་ཅིག་སྙམ་པའི་ངང་ནས། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་
གྱུར་ཅིག་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག་སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག་ཉེ་རིང་ཆགས་སྡང་གཉིས་དང་བྲལ་བའི་བཏང་སྙོམས་ལ་གནས་
པར་གྱུར་ཅིག་ཅེས་བརྗོད་དེ། ཚད་མེད་བཞི་བསྒོམ་པར་བྱའོ། །འདི་ཐམས་ཅད་དཀྱུས་གཅིག་ལ་བརྗོད་དགོས་པའི་ངེས་པ་མེད་པས་ལོངས་ཡོད་དུས་འདི་ལྟར་བྱ་ལ། ལོང་མེད་ན་སྐྱབས་
འགྲོ་གཅིག་བུ་བྱས་ཀྱང་མི་རུང་བ་མེད་པས་སྐབས་དང་སྦྱར། དེ་ཡང་འགོལ་ཞིང་ལོང་ཡོད་དུས་ཕན་ཡོན་དྲན་ནས་མདུན་གྱི་ནམ་མཁར་སྐྱབས་ཡུལ་གསལ་འདེབས་པ་སོགས་དམིགས་རིམ་དང་བཅས་

[008A]༄༅། །པས་སྐྱབས་འགྲོའི་ཚིག་གྲངས་བཟུང་ནས་ངག་ཏུ་བརྗོད་པ་དང་མཇུག་གི་གསོལ་འདེབས་དང་དམིགས་པ་རྣམས་བྱ། འགྲོ་འདུག་གི་སྤྱོད་ལམ་དང་བྱ་བྱེད་སོགས་ཀྱི་སྐབས་སུའང། སྐྱབས་
བླ་མ་དཀོན་མཆོག་རང་མཁྱེན་སྙམ་པའི་བསམ་པ་དུང་དུང་བ་ཡང་ཡང་དྲན་པ་བྱུང་ན་སྐྱབས་འགྲོའི་ཚིག་ངག་ཏུ་བརྗོད་པ་དང་དམིགས་རིམ་རྒྱས་པ་མ་བྱུང་ཀྱང་སྐྱབས་འགྲོ་བྱས་པར་འགྱུར་བས་ལོང་སྐབས་དང་
བསྟུན་པའི་སྐྱབས་འགྲོ་བྱེད་ལུགས་ཤེས་པར་བྱས་ཏེ་ཉམས་ལེན་བྱས་ན་འགལ་རྐྱེན་ཐམས་ཅད་ཞི་ཞིང་འདོད་དོན་ཐམས་ཅད་འགྲུབ་པས་ཁེ་ཆེ་ཞིང། བྱེད་ལུགས་འཕྲན་བུ་བྱུང་མ་བྱུང་བ་ལ་བརྟེན་ནས་འབྲལ་
ལ་འཚུབ་པ་དང་ཕྱི་མ་རང་ན་འགྲོར་འགྲོ་བ་སོགས་ཀྱི་ཉེན་ཆུང་ལ་རྫས་དང་ཡོ་བྱད་ཚོགས་པ། ལག་ལེན་མཐོང་རྒྱུད་ཡོད་པ། གནས་དུས་ཁྱད་པར་བལྟ་བུ་དགོས་པ་མིན་པས་བྱ་སླ་བའི་ཆོས་ཟབ་མོ་འདི་
ལྟ་བུ་ལ་བརྟེན་ནས་གནས་སྐབས་དང་མཐར་ཐུག་གི་དོན་ཐམས་ཅད་སྒྲུབ་ཏུ་ཡོད་པ་ནི་སྐལ་པ་དང་ལྡན་པ་ཡིན་པས་འདི་ལ་འབད་འཚལ་ལོ།། །།ཅེས་པ་འདི་ནི་རིགས་རུས་སྟོབས་འབྱོར་དང་འདུན་
བརྩོན་པ་ཕུན་སུམ་ཚོགས་པའི་ཧ་ར་ཆིན་སྐལ་བཟང་ཨེ་ཕུ་དབང་གིས་སྐྱབས་འགྲོའི་དམིགས་རིམ་རྒྱས་ཤིང་གོ་བདེ་བ་ཅིག་གྱིས་ཞེས་བསྐུལ་བལྟར་བ་ན་རྒན་གྱི་ན་བ་ངག་དབང་བློ་བཟང་ཆོས་ལྡན་དཔལ་
བཟང་པོས་བོད་ཆོས་ལྷ་ཁང་དུ་སྦྱར་བའི་ཡི་གེ་པ་ནི་སྡོམ་བརྩོན་རྣམ་དཔྱོད་ཡངས་པའི་དགེ་སློང་དཔལ་བཟང་ངོ། །མངྒལཾ།། བྷ་ཝནཱུ།།



