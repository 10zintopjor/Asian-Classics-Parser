   ༈    ཁྱུང་ཁྲ་མན་ངག་ལུགས་ཀྱི་སྒྲུབ་ཐབས་རྗེས་གནང་བྱ་ཚུལ་བཞུགས།།     ༈    ཡེ་ཤེས་ཁྱུང་ཁྲའི་བསྒོམ་བཟླས་བྱ་ཚུལ་ནི། བླ་མ་ལ་སྐྱབས་སུ་མཆིའོ། །
སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་མཆིའོ། །ལན་གསུམ་གྱིས་སྐྱབས་འགྲོ་དང། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་
དུ་ཡེ་ཤེས་ཁྱུང་ཁྲ་བསྒོམ་པར་བྱའོ། །ལན་གསུམ་གྱིས་སེམས་བསྐྱེད། སབྷཱ་ཝས་སྟོང་པར་སྦྱངས། སྟོང་པའི་ངང་ལས་པད་ཉི་ཟླ་བ་སྒྲ་གཅན་གྱི་སྟེང་དུ་ཀླུ་རྒྱལ་སོག་མ་མེད་གན་རྐྱལ་དུ་བསྒྱེལ་བའི་གདན་ལ། རང་

[038B] རང་ཉིད་ཡེ་ཤེས་ཀྱི་ཁྱུང་ཁྲ་བོ་ཞབས་གཉིས་ཙོག་པུར་བཞུགས་པ། བརླ་མན་སའི་རང་བཞིན་སེར་པོ། ལྟེ་བ་ཆུའི་རང་བཞིན་དཀར་པོ། སྟོད་མེའི་རང་བཞིན་དམར་པོ། མགོ་བོ་
རླུང་གི་རང་བཞིན་ནག་པོ། སྤྱི་བོ་དང་གཤོག་པ་ནམ་མཁའི་རང་བཞིན་ཁྲ་བོ། ཕྱག་གཡས་སྐྱབས་སྦྱིན་དང་གཡོན་སྡིགས་མཛུབ་མཛད་པ། རྭ་ཕྲག་ན་ཡིད་བཞིན་གྱི་ནོར་བུ་དང་ཕྲག་གོང་ན་ཉི་ཟླས་བརྒྱན་ཅིང་སྤྲིན་སྣ་ལྔ་
ལ་རྒྱབ་བརྟེན་པ། དེའི་མགྲིན་པར་པདྨ་འདབ་མ་བཞི་པའི་དབུས་སུ་སངས་རྒྱས་ཀྱི་ཁྱུང་དཀར་པོ་གཡས་འཁོར་ལོ། ཤར་དུ་རྡོ་རྗེའི་ཁྱུང་སྔོན་པོ་གཡས་རྡོ་རྗེ། ལྷོར་རིན་པོ་ཆེའི་ཁྱུང་སེར་པོ་གཡས་རིན་པོ་ཆེ། ནུབ་ཏུ་པདྨའི་
ཁྱུང་དམར་པོ་གཡས་པདྨ། བྱང་དུ་ལས་ཀྱི་ཁྱུང་ལྗང་གུ་གཡས་རལ་གྲི་འཛིན་ཅིང། གཡོན་པ་རྣམས་ཀྱིས་རང་རང་གི་མདོག་ཅན་གྱི་སྦྲུལ་བཟུང་ནས་ཟ་བ། ཐུགས་ཀར་པདྨ་འདབ་མ་བཞི་པའི་དབུས་སུ་ཨོཾ་དཀར་པོ་
ཤར་དུ་བ་སྔོན་པོ། ལྷོར་ཀྵིཾ་སེར་པོ། ནུབ་ཏུ་སཱ་དམར་པོ། བྱང་དུ་ཧཱ་ལྗང་གུ། རང་གི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས་པས། བསྒོམས་པ་དང་འདྲ་བའི་
ཡེ་ཤེས་པ་དབང་ལྷ་དང་བཅས་པ་སྤྱན་དྲངས། ཛཧཱུཾ་བཾ་ཧོཿ་གཉིས་སུ་མེད་པར་གྱུར། དབང་ལྷས་དབང་བསྐུར། རྡོ་རྗེ་སེམས་དཔས་དབུ་བརྒྱན་པར་གྱུར། ཅེས་བསྐྱེད་ལ་མཆོད་པ་རྣམས་ཨ་མྲྀ་ཏེས་བསངས། སྭ་བྷཱ་ཝས་སྦྱངས་

[039A]༄༅། །སྟོང་པའི་ངང་ལས་མཆོད་རྫས་རྣམས་དྭངས་ཤིང་ཐོགས་པ་མེད་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨཱ་ཧཱུཾ། ལན་གསུམ། ཨོཾ་བཛྲ་ག་རུ་ཌ་ཨྲྒྷཾ། ནས༑ ཤཔྟ་པྲ་ཏཱི་ཙྪ་སཱཧཱའི་
བར་གྱིས་མཆོད། འབྱུང་བ་ལྔ་ཡི་ཁ་དོག་སྣ་ཚོགས་འབར། །ཉོན་མོངས་དུག་ལྔ་འཇོམས་པའི་སྒྲ་ཆེན་སྒྲོག་ཡེ་ཤེས་ལྔ་ལྡན་མཁའ་ལྡིང་དབང་པོ་ལ། །ཡན་ལག་ལྔ་ཡིས་བཏུད་དེ་ཕྱག་འཚལ་ལོ། །ཞེས་བསྟོང། མགྲིན་
པའི་ཁྱུད་ལྔ་ལས་རང་འདྲ་དཔག་ཏུ་མེད་པ་དང། ཐུགས་ཀའི་ཡེ་གེ་ལྔ་ལས་འོད་ཟེར་སྣ་ལྔའི་ཚོགས་འཕྲོས། བརྟན་པ་དང་གཡོ་བའི་དུག་དང། ཀླུ་དང་ས་བདག་གི་གདོན་ཐམས་ཅད་བཅོམས། རྒྱལ་བ་སྲས་དང་བཅས་པའི་
མཐུ་སྟོབས་ནུས་པ་ཐམས་ཅད་བསྡུས་ཏེ་སྤྲོ་གཞི་ལ་ཐིམ་པར་གྱུར་པར་བསམས་ལ། ཨོཾ་པཾ་ཀྵི་སཱཧཱ། ཞེས་དཔའ་བོ་འབྲུ་ལྔ་བཟླ་སྟེ། བསྙེན་ཚད་འབྲུ་འབུམ་མོ། །དེ་ནས་གཏོར་མ་བསངས་སྦྱངས། སྟོང་པའི་ངང་ལས་
ཐོད་པ་ཡངས་ཤིང་རྒྱ་ཆེ་བའི་ནང་དུ། གཏོར་མ་ཤ་ལྔ་བདུད་རྩི་ལྔར་གྱུར། ཨོཾ་ཨཱ་ཧཱུཾ། ལན་གསུམ། རང་གི་ཐུགས་ཀའི་ཧཱུཾ་གི་འོད་ཟེར་གྱིས་སྤྱན་དྲངས་པའི་མདུན་བསྐྱེད་ཀྱི་ལྗགས་འོད་ཀྱི་སྦུ་གུས་གཏོར་མ་གསོལ་བར་
གྱུར༑ ཨོཾ་བཛྲ་ག་རུ་ཌ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་ཕུལ། སྔགས་དེ་ལ་ཨྲྒྷཾ་སོགས་དང་འབྲུ་གསུམ་བཏགས་པས་མཆོད། གོང་བཞིན་བསྟོད། ཡེ་ཤེས་ཁྱུད་ལྔའི་མཆུ་སྡེར་འཇིགས་རང་

[039B] །ཡི་གེ་ལྔ་ཡི་འོད་ཟེར་སྤྲོ་བསྡུ་ཡིས། །འབྱུང་བ་ལྔ་ལས་གྱུར་པའི་དུག་རྣམས་དང། །ཀླུ་རིགས་ལྔ་ཡི་དུག་རྣམས་ཞི་བར་མཛོད། །ཅེས་འཕྲིན་ལས་བཅོལ། མདུན་གྱི་ཡེ་ཤེས་པ་རང་ལ་ཐིམས་པར་གྱུར། དགེ་བ་འདི་ཡིས་
མྱུར་དུ་བདག་ཡེ་ཤེས་ཁྱུང་ཁྲ་འགྲུབ་གྱུར་ནས། །ཞེས་སོགས་ཀྱིས་དགེ་བ་བསྔོའོ། །ཞེས་པ་འདི་ཡང་འདི་སྐོར་གྱི་ཡིག་ཆ་མང་པོའི་གནད་འགག་བསྡུས་ནས་དྷརྨ་བྷ་དྲས་རང་གི་ཉམས་ལེན་དུ་སྦྱར་བའོ།། །།
   ༈    ཁྱུང་ཁྲ་མན་ངག་ལུགས་ཀྱི་རྗེས་གནང་བྱ་ཚུལ་ནི། མདུན་དུ་སྟེགས་བུའི་ཁར་སྣ་ཚོགས་པདྨ་འདབ་མ་བརྒྱད་པའི་སྟེང་དུ་བསྐྱེད་གཏོར་བཞག་དེའི་མདུན་དུ་འབུལ་གཏོར། བདག་
མདུན་གྱི་མཆོད་པ། བུམ་པ། རྔོར་དྲིལ། འཐོར་འབྲུ་སོགས་ཡོ་བྱད་རྣམས་ཚོགས་པར་བྱས་ལ། ལོགས་སུ་བཀོད་པ་ལྟར་བདག་བསྐྱེད་བཏང། ཨོཾ་ཨ་མྲྀ་ཏེ་ཧཱུཾ་ཕཊ། བཟླས་ལ་བསང་ཆུ་བསྒྲུབ། བསྒྲུབ་
གཞི་ཨ་མྲྀ་ཏེས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་པད་ཉི་ཟླ་བ་སྒྲ་གཅན་གྱི་སྟེང་དུ། ཞེས་པ་ནས། ཨོཾ་ཨཱ་ཧཱུཾ། ལན་གསུམ་གྱིས་གཏོར་མ་བྱིན་རླབས་ཀྱི་བར་རང་སེམས་དང། རང་ཉིད་དང་རང་གི་ཞེས་པ་
དོར་ནས་བདག་བསྐྱེད་བཞིན་དང། མདུན་བསྐྱེད་ཀྱི་ལྗགས་འོད་ཟེར་གྱི་སྦུ་གུས། ཞེས་པ་ནས། ཀླུ་རིགས་ལྔ་ཡི་དུག་རྣམས་ཞི་བར་མཛོད། ཅེས་འཕྲིན་ལས་འཆོལ་པའི་བར་བྱ། དེ་ནས་སློབ་མ་རྣམས་ཁྲུས་དང་ཕྱག་དང་

[040A]༄༅། །མཎྜལ་ཕུལ་ཏེ་འཁོད་པ་ལ་སྤྱི་བྱེ་བྲག་གི་ཆོས་བཤད། ཀུན་མཁྱེན་ཡེ་ཤེས་ཕུང་པོ་ཅན། ཞེས་སོགས་ལན་གསུམ་གྱིས་གསོལ་བ་བཏབ། དཀོན་མཆོག་གསུམ་ལ་བདག་སྐྱབས་མཆི། ཞེས་སོགས་
ལན་གསུམ་གྱིས་སྡོམ་བཟུང། དངོས་གཞི་སྐུ་ལྷ་བསྐྱེད་བསྟིམ། གསུང་བཟླས་ལུང། ཐུགས་བདེ་སྟོང། འཕྲིན་ལས་གཏོར་མའི་བཀའ་བསྒོ་བཞི་ལས། དང་པོ་ནི། ་[?0x1c?][?0x10?][?0x10?]་[?0x04?][?0x16?]་་་[?0x06?][?0x06?][?0x13?] །་    ་་ ་[?0x10?]༄༅་[?0x16?]་[?0x06?]་[?0x10?]་[?0x10?] ་༄༅ ་[?0x10?][?0x13?]་ ་[?0x06?] འ་  ་[?0x10?] ་་ [?0x10?][?0x10?]།་ [?0x10?] ་༄༅[?0x10?] [?0x10?]༄༅[?0x06?]་[?0x10?][?0x13?] ་[?0x10?]འ་ [?0x10?]ཨར་གྱུར། ཅེས་པའི་བར་རང་སེམས་ཞེས་པ་སློབ་མ་རྣམས་ཀྱི་སེམས་ཉིད། རང་ཉིད་ཅེས་པ་སློབ་མ་རྣམས་རེ་རེ་ནས། རང་གི་ཞེས་པ་སློབ་མ་རྣམས་ཀྱི་ཞེས་བསྒྱུར་ལ་བསྐྱེད། བླ་མ་དང་ཡི་དམ་ཐ་མི་དད་
པའི་ཐུགས་ཀའི་ཧཱུཾ་གི་འོད་ཟེར་གྱིས། རང་བཞིན་གྱི་གནས་ནས་བསྒོམ་པ་དང་འདྲ་བའི་ཡེ་ཤེས་ཁྱུང་ཁྲ་ལ་སངས་རྒྱས་དང་བྱང་སེམས་དཔག་ཏུ་མེད་པས་བསྐོར་བ་སྤྱན་དྲངས། སློབ་མ་རྣམས་ཀྱི་ལུས་ལ་ཆར་
བབས་པ་བཞིན་དུ་སིབ་སིབ་ཐིམས་པའི་མོས་པ་མཛོད། དྲིལ་བུ་དཀྲོལ། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། ངེས་སྐུའི་རྗེས་གནང་ཐོབ། ལུས་ཀྱི་སྡིག་སྒྲིབ་དག། ལུས་ལྷར་སྒོམ་པའི་སྐལ་བ་ཅན་

[040B] །གཉིས་པ་གསུང་བཟླས་ལུང་ནི། སློབ་དཔོན་དགོངས་སུ་གསོལ། བདག་ལ་བཅོམ་ལྡན་འདས་ཡེ་ཤེས་ཁྱུང་ཁྲའི་གསུང་གི་རྗེས་གནང་སྩལ་དུ་གསོལ། ལན་གསུམ། བླ་མའི་མགྲིན་པ་དང་ཐུགས་ཀའི་ཁྱུང་
ལྔ་དང་ཡི་གེ་ལྔ་ལས་རང་འདྲ་དཔག་ཏུ་མེད་པ་བྱུང། སློབ་མ་རྣམས་ཀྱི་མགྲིན་པ་དང་སྙིང་གའི་ཁྱུང་ལྔ་དང་ཡི་གེ་ལྔ་ལ་ཐིམས་པས། མགྲིན་པའི་ཁ་ལྔ་ལས་རང་འདྲ་དཔག་ཏུ་མེད་པ་དང། སྙིང་གའི་ཡི་གེ་ལྔ་ལས་འོད་ཟེར་སྣ་
ལྔའི་ཚོགས་འཕྲོས། བརྟན་པ་དང་གཡོ་བའི་དུག་དང། ཀླུ་དང་ས་བདག་གི་གདོན་ཐམས་ཅད་བཅོམས། རྒྱལ་བ་སྲས་དང་བཅས་པའི་མཐུ་སྟོབས་ནུས་པ་ཐམས་ཅད་བསྡུས་ཏེ་སྤྲོ་གཞི་ལ་ཐིམས་པར་མོས་ཏེ། ཨོཾ་བཀྵིཾ་
སཱ་ཧཱའི་རྗེས་ཟློས་ལན་གསུམ་མམ་བདུན་ནམ་བརྒྱ་རྩ་བརྒྱད་སོགས་བྱ། དེས་གསུང་གི་རྗེས་གནང་ཐོབ། ངག་གི་སྡིག་སྒྲིབ་དག། ངག་སྔགས་བཟླ་བའི་སྐལ་བ་ཅན་དུ་བྱས་སོ། །གསུམ་པ་ཐུགས་བདེ་སྟོང་ནི། སློབ་དཔོན་
དགོངས་སུ་གསོལ། བདག་ལ་བཅོམ་ལྡན་འདས་ཡེ་ཤེས་ཁྱུད་ཁྲའི་ཐུགས་ཀྱི་རྗེས་གནང་སྩལ་དུ་གསོལ། ལན་གསུམ། སྣོད་བཅུད་ཐམས་ཅད་འོད་དུ་ཞུ་ནས་སློབ་མ་རྣནྨྶ་ལྷར་གསལ་བ་ལ་ཐིམས། དེའི་མགྲིན་པའི་ཁྱུད་
ལྔ་སྙིང་གའི་ཡི་གེ་ལྔ་ལ་ཐིམས། སློབ་མ་རྣམས་ལྷར་གསལ་བ་ཡང་སྙིང་གའི་ཡི་གེ་ལྷ་ལ་ཐིམས། ཡི་གེ་ལྔ་ཡང་འཇའ་ཚོན་ལྟར་ཡལ་ཏེ་སེམས་བདེ་སྟོང་གི་དཔལ་རྩ་གཅིག་ཏུ་འཇོག། དེ་ནས་སྔགས་བཞིན་ཡེ་ཤེས་

[041A] །ཁྱུང་ཁྲའི་སྐུར་ཐོལ་གྱིས་ལངས་པར་བསམ། དེས་ཐུགས་ཀྱི་རྗེས་གནང་ཐོག་ཡིད་ཀྱི་སྡིག་སྒྲིབ་དག་སེམས་བདེ་སྟོང་སྒོམ་པའི་སྐལ་བ་ཅན་དུ་བྱས་སོ། །བཞི་པ་འཕྲིན་ལས་གཏོར་མའི་
བཀའ་བསྒོམ། བཅོམ་ལྡན་འདས་ལ་སྩལ་ལགས་ཀྱི། །བདག་ལ་ཉེ་བར་མཛད་དུ་གསོལ། ལན་གསུམ། གཏོར་མ་མགོ་བོར་བཞག་ལ། བཅོམ་ལྡན་འདི་ལ་སྩལ་ལགས་ཀྱི། །འདི་ལ་ཉེ་བར་མཛད་དུ་གསོལ་
དུས་འདི་ནས་ནི་བཟུང་ནས་ནི། །བྱང་ཆུབ་སྙིང་པོར་མཆིས་ཀྱི་བར། །ལྷག་པའི་ལྷ་ནི་མཛད་དུ་གསོལ། །རྐྱེན་ངགྣ་བར་ཆད་ཐམས་ཅད་སོལ། །དངོས་གྲུབ་ཐམས་ཅད་སྩལ་དུ་གསོལ། །ཛཿ་ཧཱུཾ་བཾ་ཧོཿ་གཏོར་མ་ལྷར་གསལ་
བ་ལས་རང་འདྲ་གཉིས་པ་ཞིག་ཆད་ནས་སློབ་མ་རྣམས་ལ་ཐིམས་པས། ལྷའི་སྐུ་གསུང་ཐུགས་དང་སློབ་མ་རྣམས་ཀྱི་ལུས་ངག་ཡིད་གསུམ་དབྱེར་མེད་དུ་གྱུར་པར་བསམ། དེས་འཕྲིན་ལས་ཀྱི་རྗེས་གནང་ཐོབ། བྱ་བའི་
དྲི་མ་དག་འཕྲིན་ལས་བཞི་སྒྲུབ་པའི་སྐལ་བ་ཅན་དུ་བྱས་སོ། །མཇུག་བྱ། གཙོ་བོས་ཇི་ལྟར་བཀའ་སྩལ་བ། ཞེས་སོགས་ལན་གསུམ་གྱིས་དམ་ཚིག་ཁས་ལེན། དེང་ནས་བརྩམས་ཏེ་བདག་བྲན་དུ། ཞེས་སོགས་ལན་
གསུམ་གྱིས་ལུས་བྲན་འབུལ། གཏོར་མའི་ལྷ་སློབ་མ་ལ་བསྟིམས་ན་འབྲུ་ཚོག་མི་དགོས་པས་བསྔོ་སྨོན་བཀྲ་ཤིས་སོགས་བྱའོ། །དེ་ལྟར་གསེར་ཆོས་བཅུ་གསུམ་གྱི་ནང་ཚན་ཁྱུང་ཁྲ་མན་ངག་ལུགས་སུ་གྲགས་པའི་རྗེས་

[041B]།
﻿   ༈    དང་པོ་པཎ་
ཆེན་བློ་བཟང་ཆོས་རྒྱན་གྱིས་མཛད་པའི་ཁྱུང་ཁྲའི་སྒྲུབས་ཐབས་འདི་གཏོར་མ་བྱིན་རླབས་ལ་གཞིགས་ན་བླ་མེད་ཡིན་ནམ་སྙམ་པས་བླ་མེད་དང་བྱ་རྒྱུད་ཇི་ལྟར་ཡིན་ཞེ་ན། འདིར་གཏོར་མ་བྱིན་རླབས་གསལ་བ་ལྟར་ཕྲན་ནས་ཡོངས་
འཛིན་གུ་གེ་བའི་སྐུ་ཞབས་སུ་དོགས་གཅོད་ཞུས་པར་འདི་དུས་འཁོར་གྱི་རྒྱུད་ལས་གསུངས་བས་བླ་མེད་ཡིན་གཤིས་མཆོད་པ་བྱིན་རླབས་བྱེད་ཚེ་བཛྲ་ཨ་མྲྀ་ཏས་བསངས་ནས། འཇིགས་བྱེད་ལྟར་བྱས་པས་ཐུས་ཞེས་ཕེབས་
བྱུང་བ་དེ་དཔྱད་གསུམ་དག་བའི་གསེར་དང་འདྲ་བའི་བཀའ་ལགས། གཉིས་པ་བླ་མེད་ཡིན་ཚེ་ནང་མཆོད་ཕུལ་ཆོག་མིན་ཇི་ལྟར་ཞེ་ན། སྤྱིར་བླ་མེད་ཡིན་ན་ངེས་པར་ནང་མཆོད་འབུལ་དགོས་པའི་ངེས་པ་མེད་པར་མ་ཟད་
འདི་སྐོར་གྱི་སྒྲུབས་ཐབས་ཚད་ལྡན་གྱིས་མཛད་པ་རྣམས་སུ་ནང་མཆོད་འབུལ་ཚུལ་ཡོད་པ་ཞིག་མ་མཐོང་བས་ནང་མཆོད་མ་ཕུལ་བ་ཁུངས་དག་པར་བསམ་ཡང། ངེས་མེད་འབུལ་ནའང་བླ་མེད་དུ་སོང་གཤིས་འགལ་
[006A]༄༅། །ཆེན་པོ་རང་ནི་མེད་ལས་ཆེ། གསུམ་པ་བསྙེན་ཚད་ཇི་ཙམ་ཞེ་ན། སྒྲུབ་ཐབས་འདི་དང། རྒྱལ་བ་དགེ་འདུན་རྒྱ་མཚོ་དང། དབེན་ས་པ་ཆེན་པོས་མཛད་པ་གསུམ་དུ་བཤད་པ་མི་སྣང་ཞིང། ནཱ་
རོ་པས་མཛད་ཟེར་བའི་སྒྲུབ་ཐབས་ལས་གྲངས་དུས་མཚན་མའི་བསྙེན་པ་གསུམ་ལས་གྲངས་བསྙེན་ལ། སྙིང་གའི་སྔགས་འཕྲེང་ལ་དམིགས་ནས་འབུམ་ཕྲག་གཅིག་དང། མགྲིན་པའི་སྔགས་འཕྲེང་ལ་དམིགས་ནས་
སུམ་འབུམ་སྟེ་བཞི་འབུམ་བཟླ་བར་བཞེད། དུས་འཁོར་བསྡུས་རྒྱུད་ལས། དེ་ནས་འདབ་ཆགས་མགོན་པོའི་སྔགས་ཀྱི་དང་པོ་ཨོཾ་ཡིག་དག་དང་བྐཤིཨ ་ །དེ་ནི་བྱེ་བ་ཕྲག་གཅིག་བཟླས་ནས་གདེངས་
ཅན་རིགས་དང་བཅས་པའི་འདབ་ཆགས་མགོན་པོ་བསྒྲུབ་པར་བྱ། །ཞེས་གསུངས། རྡོ་རྗེ་འཆང་ཆེན་པོའི་ལམ་གྱི་རིམ་པ་ལས། གཙོ་བོ་ལ་འབུམ་དང། འཁོར་ལ་ཁྲི་བཟླ་བར་གསུངས་པ་དེ་བླ་མེད་སྤྱིའི་ལས་བསྙེན་དུ་
སྣང། དེས་ན་བསྙེན་པ་ལ་གཉིས་ལས། ལས་རུང་ཙམ་ལ་འབུམ་ཕྲག་གཅིག་དང། ལས་རབ་འབྱམས་བཤད་ཚོད་ལྟར་སྒྲུབ་པ་ལ་བྱེ་བར་གསུངས་པ་ལྟར་བྱས་ན་རྗེ་བདག་ཉིད་ཆེན་པོའི་དགོངས་པ་དང་ཨེ་མཐུན་སྙམ་པ་
ལེགས། བཞི་པ་བཟླས་པའི་སྐབས་ཐུགས་ཀར་ཡི་གེ་ལྔ་དང་པདྨ་འདབ་བཞིའི་འོག་ཏུ་ཉི་དཀྱིལ་གསལ་འདེབས་དགོས་མིན་ཇི་ལྟར་ཞེ་ན། སྒྲུབ་ཐབས་འདི་དང། དགེ་འདུན་རྒྱ་མཚོའི་དེ་གཉིས་ཀར་པདྨ་འདབ་བཞི་

[006B] ཅི་སྟེ་ཉི་དཀྱིལ་གསལ་འདེབས་
ཚེ་པདྨ་འདབ་མ་བཞི་པའི་འོག་ལས་སྟེང་དུ་གསལ་བཏབ་ན་ལུགས་སྤྱི་དང་མཐུན་ཞིང་ཁུངས་དང་འབྲེལ་ལམ་སྙམ་སྟེ། བསྡུས་རྒྱུད་ལས། རང་གི་སྙིང་གི་པདྨ་དག་ལ་ཉི་མའི་སྟེང་དུ་ཀཤཱི་ ཞེས་
གསུངས་པའི་ཕྱིར་རོ། །དེ་ལྟར་ན་ཇི་ལྟར་དྲི་བ་མཛད་པའི་ལན་རང་བློས་གང་ལྕོགས་བཞིན་ལེགས་པར་ཕུལ་ཟིན་ཏོ།།



﻿༄༅། །ཡེ་ཤེས་ཁྱུང་ཁྲའི་སྒྲུབ་ཐབས་སྟེང་འོག་གི་ནད་ཀྱི་གདུང་བ་སེལ་བའི་ཟླ་ཤེལ་ཞེས་བྱ་བ་བཞུགས་སོ།།

[001B] །བླ་མ་དང་དབྱེར་མེད་པའི་རྡོ་རྗེ་འཛིན་ལ་ཕྱག་འཚལ་ལོ། ཡེ་ཤེས་ཁྱུང་ཁྲ་བསྒྲུབ་པར་འདོད་པས། སྐྱབས་འགྲོ་སེམས་བསྐྱེད་སྔོན་དུ་བཏང་ནས། ཨོཾ་སྭ་
བྷཱ་ཝ་ཤུདྡྷཱ་སརྦ་དྷརྨཱ་སྭ་བྷཱ་ཝ་ཤུདྡྷོ་ཉ་ཧཾ། སྟོང་པ་ཉིད་དུ་གྱུར། སྟོང་པའི་ངང་ལས། སྣ་ཚོགས་པདྨ་དང་ཉི་མ་དང། ཟླ་བ་དང་སྒྲ་གཅན་གྱི་སྟེང་དུ། ཀླུའི་རྒྱལ་པོ་སོག་མ་མེད་
མགོ་གཡས་སུ་བསྟན་ནས་གན་རྐྱལ་དུ་བསྒྱེལ་བའི་སྟེང་དུ། རང་གི་སེམས་ཡི་གེ་ཕྲོཾ་ཡོངས་སུ་གྱུར་པ་ལས། རང་ཉིད་ཡེ་ཤེས་ཀྱི་ཁྱུང་ཁྲ་བོ་ཞབས་གཉིས་ཙོག་པུར་བཞུགས་
པ༑ བརླ་གཉིས་སའི་རང་བཞིན་སེར་པོ། ལྟོ་བ་ཆུའི་རང་བཞིན་དམར་པོ། སྟོད་མེའི་རང་བཞིན་དམར་པོ། མགོ་རླུང་གི་རང་བཞིན་ནག་པོ། སྤྱི་བོ་དང་གཤོག་པ་ཁ་དོག་སྣ་ཚོགས་

[002A]༄༅། །པ་ནམ་མཁའི་རང་བཞིན་ཅན། ཕྱག་གཡས་སྐྱབས་སྦྱིན་གྱི་ཕྱག་རྒྱས་ཀླུ་དཀར་ཕྱོགས་ལ་མངོན་པར་དགའ་བ་རྣམས་རྗེས་སུ་འཛིན་ཅིང། གཡོན་སྡིགས་མཛུབ་
ཀྱི་ཕྱག་རྒྱས་ཀླུ་ནག་ཕྱོགས་ལ་དགའ་བ་རྣམས་བསྡིགས་པར་མཛད་པ། རྭ་གཉིས་ཀྱི་དབུས་ན་ཀླུའི་རྒྱལ་པོ་ལས་ཕྲོགས་པའི་ཡིད་བཞིན་གྱི་ནོར་བུས་བརྒྱན་པ། ཕྲག་པ་གཡས་
གཡོན་ན་ཉི་མ་དང་ཟླ་བས་བརྒྱན་པ། སྤྲིན་གྱི་ཕུང་པོ་ལ་སྐུ་རྒྱབ་བརྟེན་པ། དེའི་མགྲིན་པར་པདྨ་འདབ་མ་བཞི་པའི་དབུས་སུ་སངས་རྒྱས་ཀྱི་ཁྱུང་དཀར་པོ་གཡས་འཁོར་ལོ། ཤར་དུ་རྡོ་
རྗེའི་ཁྱུང་སྔོན་པོ་གཡས་རྡོ་རྗེ། ལྷོ་རུ་རིན་པོ་ཆེའི་ཁྱུང་སེར་པོ་གཡས་རིན་པོ་ཆེ། ནུབ་ཏུ་པདྨའི་ཁྱུང་དམར་པོ་གཡས་པདྨ། བྱང་དུ་ལས་ཀྱི་ཁྱུང་ལྗང་གུ་གཡས་རལ་གྲི་འཛིན་ཅིང་
གཡོན་ཐམས་ཅད་རང་རང་གི་ཁ་དོག་དང་མཐུན་པའི་སྤྲུལ་བཟུང་ནས་ཟ་བ། རྭ་དང་མཆུ་སྡེར་ཤིན་ཏུ་མི་བཟད་པ་དང་ལྡན་པ། ཐུགས་ཀར་པདྨ་འདབ་མ་བཞི་པའི་དབུས་སུ་ཨོཾ་དཀར་པོ་

[002B] ལྷོར་ཀྵི་སེར་པོ། ནུབ་ཏུ་སཱ་དམར་པོ། བྱང་དུ་ཧཱ་ལྗང་གུ་རང་གི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་
གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་
གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་བཛྲི་བྷ་བ་ཨ་བཧི་ཥི་ཉྩ་ཧཱུཾ། ཞེས་དབང་བསྐུར་ལུས་གང་དྲི་མ་དག་ཆུ་ལྷག་པ་སྤྱི་གཙུག་ཏུ་གནས་པ་
ཡོངས་སུ་གྱུར་པ་ལས་རྡོ་རྗེ་སེམས་དཔས་དབུ་བརྒྱན་པར་གྱུར། མཆོད་པ་ཨརྒྷཾ་ནས་ཤཔྟའི་བར་བྱིན་གྱིས་བརླབས་ནས། ཨོཾ་བཛྲ་ག་རུ་ཌ་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་སཱཧཱ་ཞེས་པ་ནས། ཤཔྟའི་བར་བྱའོ། །འབྱུང་བ་ལྔ་
ཡི་ཁ་དོག་སྣ་ཚོགས་འབར། །ཉོན་མོངས་དུག་ལྔ་འཇོམས་པའི་སྒྲ་ཆེན་སྒྲོགས། །ཡེ་ཤེས་ལྔ་ལྡན་མཁའ་ལྡིང་དབང་པོ་ལ། །ཡན་ལག་ལྔ་ཡིས་བཏུད་དེ་ཕྱག་འཚལ་ལོ། །ཡེ་ཤེས་ཁྱུང་ལྔའི་མཆུ་སྡེར་འཇིགས་རུང་
དང། །ཡི་གེ་ལྔ་ཡི་འོད་ཟེར་སྤྲོ་བསྡུ་ཡིས། །འབྱུང་བ་ལྔ་ལས་གྱུར་པའི་དུག་རྣམས་དང། །ཀླུ་རིགས་ལྔ་ཡི་དུག་རྣམས་ཞི་བར་མཛོད། །བསྙེན་པ་ནི། ཐུགས་ཀའི་སྔགས་ཕྲེང་ལས་འོད་ཟེར་དཀར་མཐིང་སེར་

[003A]༄༅། །དམར་ལྗང་གུ་རྣམས་འཕྲོས་པས། ལུས་གང་སྡིག་སྒྲིབ་སྦྱངས། བརྟན་གཡོའི་དུག་དང། ཀླུ་དང་ས་བདག་གི་གནོད་པ། གཟའ་དང་རྒྱལ་པོའི་གནོད་པ་སོགས། མི་མཐུན་པའི་ཕྱོགས་
ཐམས་ཅད་སྦྱངས། ཡེ་ཤེས་ལྔ་ཐོབ་པའི་ནུས་པ་བཞག་པར་བསམས་ལ། ཨོཾ་པཀྵི་སོགས་ཅི་མང་བཟླས་ཏེ་ཡིག་བརྒྱ་བརྗོད། གཏོར་མ་འབུལ་ན། མངོན་རྟོགས་ལྟར་རྒྱས་པ་མདུན་གྱི་ནམ་མཁར་སྤྱན་འདྲེན་
ནམ། སྐད་ཅིག་གིས་སྤྱན་དྲངས་ཏེ་ཐོད་པ་ཡངས་ཤིང་རྒྱ་ཆེ་བའི་ནང་དུ། གཏོར་མ་ཤ་ལྔ་བདུད་རྩི་ལྔར་བསམ། ཨོཾ་ཨཱ་ཧཱུཾ་གིས་བྱིན་གྱིས་བརླབས་ཏེ། ལན་གསུམ་བརྗོད། མདུན་བསྐྱེད་ཀྱི་ལྗགས་འོད་ཀྱི་སྦུ་གུས་
གཏོར་མ་གསོལ་བར་བསམ། ཨོཾ་བཛྲ་ག་རུ་ཊ་ས་པ་རི་ཝཱ་ར་ཨི་དི་བ་ལིངྟ་ཁ་ཁ་ཁཱ་ཧི་ཁཱ་ཧི། ཞེས་པ་ལན་བདུན་ནམ་གསུམ་གྱིས་དབུལ། དེ་ནས་གོང་ལྟར་ཨརྒྷཾ་ནས་ཤཔྟའི་བར་གྱིས་མཆོད། དེ་ནས་འཕྲིན་
ལས་བཅོལ་བ་ནི། བདག་ཅག་འཁོར་བཅས་རྣམས་ལ། བརྟན་གཡོའི་དུག་ཅེས་པ་ནས། གཟའ་དང་རྒྱལ་པོའི་གནོད་པ་ལས་སོགས་པ། མི་མཐུན་པའི་ཕྱོགས་ཐམས་ཅད་ཉེ་བར་ཞི་བའི་འཕྲིན་ལས་མཛོད་
ཅེས་པའི་འཕྲིན་ལས་བཅོལ། དེ་ནས་མདུན་གྱི་ཡེ་ཤེས་པ་རང་བཞིན་གྱི་གནས་སུ་གཤེགས་ཤིང། དམ་ཚིག་པ་རང་ལ་ཐིམ་པར་བསམ། དེ་ལྟ་བུའི་བསྒོམ་བཟླས་ཐོ་རངས་སྔ་དྲོ་ཕྱི་དྲོ་སྲོད་ཀྱི་ཐུན་བཞིར་འབད་

[003B] །ཡེ་ཤེས་ཁྱུང་ཁྲའི་སྒྲུབ་ཐབས། སྟེང་འོག་གི་ནད་ཀྱི་གདུང་བ་སེལ་བའི་ཟླ་ཤེལ་ཞེས་བྱ་བ་འདི་ཡང། གཞན་ལ་ཕན་པའི་ཕྱིར་ཤཱཀྱའི་དགེ་སློང་བློ་བཟང་ཆོས་ཀྱི་རྒྱལ་མཚན་གྱིས་དམ་
པ་སྔ་མའི་གསུང་བཞིན་བཀོད་པའོ།། སརྦ་མངྒ་ལཾ།། །།    ༈    ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་
ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ།། སརྦ་ཛ་ག་ཏཾ།། །།



