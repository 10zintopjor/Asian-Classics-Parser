
[001A]༄༅། །བསྟན་བསྲུང་ཡོངས་ཀྱི་རྗེ་བོ་ལྷ་ཆེན་ཆོས་ཀྱི་རྒྱལ་པོ་ནང་སྒྲུབ་ལ་བརྟེན་པའི་གཏོར་ཆེན་བདུད་དཔུང་རབ་འཇོམས་ཞེས་བྱ་བ་བཞུགས་སོ། །

[001B] །ན་མོ་བཛྲ་བཧཻ་ར་ཝཱ་ཡ། གང་ཞིག་ཡིད་ལ་དྲན་པས་འཆི་བདག་བདུད། །ལ་སོགས་ནག་ཕྱོགས་མཐར་མཛད་ཁྲོ་བོའི་རྒྱལ། །དཔལ་ལྡན་བླ་མ་གཤིན་རྗེ་གཤེད་པོ་ལ། །ལུས་ངག་
ཡིད་གསུམ་གུས་པས་ཕྱག་འཚལ་ལོ། །གང་གི་སྒྱུ་འཕྲུལ་གར་མཁན་གཤིན་རྗེའི་གཙོ། །ཕྱི་ནང་གསང་བའི་ལྷ་ཚོགས་ཐམས་ཅད་དང། །ཁྱད་པར་རྒྱལ་བ་གཉིས་པའི་བསྟན་བསྲུང་རྗེ། །མི་
བཟད་ཁྲོ་བོའི་ཞལ་ཅན་ཕྱག་གི་ཡུལ། །མགོན་ཁྱོད་འཕྲིན་ལས་རབ་འབྱམས་རྒྱ་མཚོ་ལས། །ཞི་རྒྱས་དབང་དྲག་གཏོར་ཆེན་ལས་རིམ་མཆོག་མདོར་བསྡུས་ཙམ་ཞིག་འདིར་ནི་དབྱེ་བ་ལ།།
གནང་བ་ལེགས་སྩོལ་དངོས་གྲུབ་འདུ་བར་མཛོད། དེ་ཡང་ཁམྶ་གསུམ་ཆོས་ཀྱི་རྒྱལ་པོ་རྒྱལ་བ་གཉིས་པ་ཙོང་ཁ་པ་ཆེན་པོའི་བཀའ་བསྲུང་ལས་ཀྱི་གཤིན་རྗེ་ཆོས་ཀྱི་རྒྱལ་པོ་ཆེན་པོ་ནང་སྒྲུབ་ལ་བརྟེན་པའི་གཏོར་

[002A]༄༅། །ཆེན་གྱི་རིམ་པ་ལ། མཐུན་མོང་མ་ཡིན་པ་དང། མཐུན་མོང་བ་གཉིས་ལས་དང་པོ་ནི་རྡོ་རྗེ་འཆང་བློ་བཟང་ཆོས་ཀྱི་རྒྱལ་མཚན་དཔལ་བཟང་པོས་མཛད་པའི་མཚོན་ཆ་འབར་བའི་འཕྲུལ་འཁོར་དུ་གསུངས་པའི་ལྕགས་
མཁར་ཆེན་མོའི་རིམ་པ་རྣམས་ཡིན་ལ། འདིར་ནི་མཐུན་མོང་བ་བརྩིགས་པ་སྤངས་པའི་དྲུག་ཅུ་པ་ལ་བརྟན་པ་ཅུང་ཟད་བརྗོད་པར་བྱ་སྟེ། དེ་ཡང་རྣལ་འབྱོར་པ་དམ་ཚིག་དང་སྡོམ་པ་ལ་གནས་ཤིང་དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་
འཁོར་དུ་དབང་རྫོགས་པར་ཐོབ་སྟེ་བསྙེན་སྒྲུབ་ཚད་དུ་ཕྱིན་ཅིང་ལྷ་ཆེན་འདི་ཉིད་ཀྱི་རྗེས་སུ་གནང་བ་ཐོབ་པ་དང་བསྙེན་སྒྲུབ་དང་མཆོད་གཏོར་གྱིས་ལྷ་མཉེས་པར་བྱ་བ་ལ་བརྩོན་པར་བྱས་པའི་གང་ཟག་གིས་དུར་ཁྲོད་ལ་སོགས་པའམ། རང་གི་
ཁྱིམ་སོགས་ཡིད་མཐུན་གྱི་གནས་སུ་ཉེར་སྤྱོད་གཏོར་མ་ནང་མཆོད། གཏོར་ཆེན། བཞི་འབུལ་གྱི་དབྱུ་གུ་སོགས་བརྒྱུད་ལྡན་བླ་མའི་ཕྱག་ལེན་བཞིན་འདུ་བྱས། དཔལ་རྡོ་རྗེ་འཇིགས་བྱེད་ཆེན་པོའི་བདག་བསྐྱེད་བཟླས་པ་དང་བཅས་བ་སྔོན་དུ་
བཏང། དངོས་གཞི་ལ་འཇུག་པ་ནི་ནང་མཆོད་ཀྱི་སྒྲུབ་གཞི། ཨོཾ་ཧྲཱི་ཥཊཱི་ཝི་ཀྲི་ཏཱ་ནན་ཧཱུཾ་ཕཊ། ཅེས་པས་བསངས། ཨོཾ་སྭ་བྷཱ་ཝ་ཤུདྡྷཱ་སརྦ་དྷརྨཱ་སཱ་བྷཱ་ཝ་ཤུདྡྷོཉྷཾ། སྟོང་པ་ཉིད་དུ་གྱུར། ཞེས་པས་སྦྱར། །སྟོང་པའི་ངང་ལས་

[002B] དེའི་སྟེང་དུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་བ། དེའི་སྟེང་དུ་ཨཱ་ལས་མི་མགོའི་སྒྱེད་བུ་གསུམ་གྱི་སྟེང་དུ་ཨཱ་ལས་བྱུང་བའི་ཐོད་པ་
དཀར་པོ། དེའི་ནང་གི་ཤར་དུ་བྲུཾ་ལས་བྱུང་བའི་བ་ལང་གི་ཤ་གོས་མཚན་པ། ལྷོར་ཨཾ་ལས་བྱུང་བའི་ཁྱིའི་ཤ་ཀུས་མཚན་པ། ནུབ་ཏུ་ཛྲིཾ་ལས་བྱུང་བའི་གླང་པོ་ཆེའི་ཤདས་མཚན་པ་བྱང་དུ་ཁཾ་ལས་བྱུང་བའི་རྟའི་ཤ་ཧས་མཚན་
པ༑ དབུས་སུ་ཧཱུཾ་ལས་བྱུང་བའི་མིའི་ཤ་ནས་མཚན་བ། ཤར་ལྷོར་ལཾ་ལས་བྱུང་བའི་དྲི་ཆེན་བིས་མཚན་པ། ལྷོ་ནུབ་ཏུ་མཱཾ་ལས་བྱུང་བའི་རཀྟ་རས་མཚན་པ། ནུབ་བྱང་དུ་པཾ་ལས་བྱུང་བའི་བྱང་སེམས་དཀར་པོ་ཤུས་མཚན་
པ༑ བྱང་ཤར་དུ་ཏཾ་ལས་བྱུང་བའི་རྐང་མར་མས་མཚན་པ། དབུས་སུ་བ་ལས་བྱུང་བའི་དྲི་ཆུ་མའུས་མཚན་པ་སྟེ། དེ་དག་གི་སྟེང་དུ་ཨོཾ་དཀར་པོ་ཨཱ་དམར་པོ་ཧཱུཾ་སྔོན་པོ་གསུམ་སྟེང་ནས་སྟེང་དུ་བརྩེགས་པར་
གྱུར༑ རང་གི་ཐུགས་ཀའི་ཧཱུཾ་ལས་འོད་འཕྲོས་རླུང་ལ་འཕོག་པས་རླུང་གཡོས་མེ་སྦར་ཏེ་ཐོད་པའི་རྫས་རྣམས་ཞུ་ཞིང་ཁོལ་བར་གྱུར། ཡི་གེ་གསུམ་ལས་འོད་ཟེར་རིམ་བ་བཞིན་དུ་འཕྲོས་པས། སྐུ་རྡོ་རྗེ་གསུང་རྡོ་རྗེ་ཐུགས་རྡོ་རྗེ་
རྣམས་བཀུག་ནས་ཡི་གེ་གསུམ་ལ་རིམ་གྱིས་ཐིམ་པ་རྣམས་ཐོད་པར་ལྷུང་ནས་ཞུ་བས། ཧཱུཾ་གིས་ཁ་དོག་དྲི་ནུས་ཀྱི་སྐྱོན་སྦྱངས། ཨཱ་ས་བདུད་རྩིད་རྟོགས་པར་བྱས། ཨོཾ་གྱིས་མང་པོར་སྤང་ཞིང་སྤལ་བར་གྱུར། ཨོཾ་ཨཱཧཱུཾ་

[003A]༄༅། །ལན་གསུམ་བརྗོད་དེ། བྱིན་གྱིས་བརླབས། ཡང་ན་ནང་མཆོད་བྱིན་རླབས་བདག་བསྐྱེད་ཀྱི་སྔོན་དུ་སོང་བ་དེ་ཁོ་ནས་ཐུས་པར་བྱ། མཆོད་པ། ཧྲཱིཥྲཱི་ས་བསངས། སྭ་བྷ་ཝ་ས་སྟོང་པར་སྦྱངས། སྟོང་པའི་ངང་ལས་ཨཱ་བྱུང་བའི་ཐོད་པ་ཡངས་
ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག། བདུག་སྤོས། མར་མེ། དྲི་ཆབ། ཞལ་ཟས། རོལ་མོ་རྣམས་རང་བཞིན་བདེ་སྟོང་རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་
ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ། ཨོཾ་པྲཱ་དྱཾ་ཨཱ་ཧུཾ་ཨོཾ་ཕུ་ཧྤེ་ཨཱ་ཧཱུཾ། ཨོཾ་དྷཱ་པ་ཨཱ་ཧཱུཾ། ཨོམ་འ་ལོ་ཀེ་ཨཱ་ཧཱུཾ། ཨོཾ་གནྡྷེ་ཨཱ་ཧཱུཾ། ཨོཾ་ནཻ་ཡ་དྱ་ཨཱཧཱུཾ། ཨོཾ་ཤྠྟ། ཨཱ་ཧཱུཾ། ཨོཾ་རཱུ་པ་ཨཱ་ཧཱུཾ། ཨོཾ་
ཤཔྟ་ཨཱ་ཧཱུཾ། ཨོཾ་གནྡྷེ་ཨཱ་ཧཱུཾ། ཨོཾ་ར་ས་ཨཱ་ཧཱུཾ། ཨོཾ་སྤརཤེ་ཨཱཧཱུཾ། ཞེས་མཆོད་པ་བྱིན་གྱིས་བརླབས། གཏོར་མ་ཡང་ནང་མཆོད་ལྟར་བྱིན་གྱིས་བརླབས་ལ། དེ་ནས་རྟེན་བསྐྱེད་པ་ནི། ལག་པ་གཡས་པའི་མཐེ་བོད་ནང་དུ་བཅུག་ནས་ཁུ་ཚུར་བཅིངས། མཛུབ་མོ་བསྒྲེངས་
ཏེ་ཅུང་ཟང་བཀུག་ནས། ལག་པ་འཕངས་གཏོད་དེ་འཕྱར་བ་བེ་ཅོན་གྱི་ཕྱག་རྒྱ་བཅས་ཏེ་བདག་ཉིད་གཤིན་རྗེ་གཤིན་ཀྱི་ང་རྒྱལ་ཤིན་ཏུ་བརྟན་པ་ལ་གནས་པས། མདུན་དུ་སྣ་ཚོགས་པདྨ་དང་ཉི་མ་གནོད་བྱེད་ཀྱི་གདན་ལ་གཡས་བརྐྱངས་ཀྱིས་བཞུགས་པའི་ཞལ་གཅིག་
ཕྱག་གཉིས་པ། ཁྲོ་བོའི་ཞལ་ཅན་སྲིན་པོ་ཁྲོས་པ་ལྟ་བུ་བསྐལ་བ་འཇིག་པའི་དུས་ཀྱི་མེའི་ཕུང་པོ་དང་མཚུངས་པའི་སྤྱན་གསུམ་སྡང་མིག་ཏུ་བལྟ་བ། ཞལ་རབ་ཏུ་གདངས་ཤིང་འབར་བའི་མཆེ་བ་རྣོན་པོ་བཞི་གཙིགས་ནས་ལྗགས་

[003B] སྨིན་མ་དང་སྨར་རབ་ཏུ་འབར་ཞིང། སྐྲ་ཁམ་སེར་གྱེན་དུ་འཛིངས་ལ་འཕྱར་བ། ཕྱག་གཡས་གྲི་གུག་འཕྱར་ཞིང། གཡོན་པས་ཁྲག་གིས་གང་བའི་ཐོད་པ་ཐུགས་ཀར་འཛིན་པ། མི་རུས་ཀྱི་རྒྱན་གྱིས་སྦྲས་ཤིང། སྟག་གི་
པགས་བ་རློན་པའི་ཤམ་ཐབས་ཅན། སྦོམ་ཞིང་ཐུང་ལ་གསུས་པ་འཕྱང་བའོ། །དེའི་ཕྱོགས་བཞིར་ཤར་དུ་གཤིན་དེ་དཀར་པོ་གཡས་ཌཱ་མ་རུ་དང། གཡོན་མདའ་དར་མེ་ལོང་གིས་བརྒྱན་པ་འཛིན་པ། ལྷོར་གཤིན་རྗེ་སེར་པོ་གཡས་རལ་
གྲི་དང། གཡོན་རྒྱལ་མཚན་འཛིན་པ། ནུབ་ཏུ་གཤིན་རྗེ་དམར་པོ་གཡས་ཡིད་བཞིན་གྱི་ནོར་བུ་དང། གཡོན་ཐོད་པ་བདུད་རྩིས་གང་བ་འཛིན་པ། བྱང་དུ་གཤིན་རྗེ་སྔོན་པོ་གཡས་དབྱུག་པ་དང་གཡོན་ཞགས་པ་འཛིན་པ། བཞི་གའང་མ་
ཧེ་རབ་ཏུ་ཁྲོས་པའི་གདོང་བ་ཅན། སྤྱན་གསུམ་གསུམ་དང་ལྡན་པ། མཆེ་བ་རྣོན་པོ་བཞི་བཞི་གཙིགས་པ། དབུ་སྐྲ་སེར་པོ་གྱེན་དུ་བརྫེས་ཤིང། མི་མགོ་སྐམ་པོ་ལྔའི་དབུ་རྒྱན་དང། མགོ་བོ་རློན་པ་ལྔ་བཅུའི་དོ་ཤལ་ཅན། རུས་པའི་རྒྱན་
གྱིས་བརྒྱན་པ། ཞབས་གཡས་བསྐུམས་ཤིང་གཡོན་བརྐྱངས་པས་མ་ཧེ་རབ་ཏུ་ཁྲོས་པའི་གང་ན་ལ་བཞུགས་ཤིང། ལིངྒ་དམར་པོ་གྱེན་དུ་ལངས་པའོ། །དེའི་གཡོན་དུ་ཙཾ་དང་རྩེ་གསུམ་ལས་སྐྱེས་པའི་ཙཱ་མ་ནྜི་ནག་མོ་ཞེལ་གཅིག་ཕྱག་གཉིས་
པ། ཁ་གདངས་ཤིང་མཆེ་བ་གཙིགས་པ། རལ་པ་ནག་པོ་གཡེངས་ཤིང། ནུ་མ་འཕྱང་བ། ཤིན་ཏུ་འཇིགས་ཤིང་མི་སྡུག་པའི་གཟུགས་ཅན། དུད་འགྲོའི་པགས་པ་རློན་པ་གོས་སུ་གྱོན་པ། གཡས་རྩེ་གསུམ་དང་གཡོན་ཐོད་པ་

[004A]༄༅། །འཛིན་པ། ཡབ་ཡུམ་གཉིས་ཀྱི་འཁོར་དུ་གཤིན་རྗེ་ཡབ་ཏི་བེ་ཅོན་འཛིན་པ། ཕྱ་བསང་འཁོར་ལོ་འཛིན་པ། རྨིག་པ་གསལ་ཤིང་འཛིན་པ། རལ་པ་ཚར་དགུ་ཅན་མདུང་འཛིན་པ་རྣམས་རྒྱལ་པོའི་ཚུལ་དང། བློན་པོའི་ཚུལ་
དབ༑ སྡེ་དཔོན་གྱི་ཚུལ་དང། ཕོ་ཉའི་ཚུལ་དུ་གནས་པ། གཞན་ཡང་གཤིན་རྗེ་མིག་དམར་དང། ཏེལ་པ་དང། གླང་མགོ་ཅན་ལ་སོགས་པ་ལག་ན་གསལ་ཤིང་དང། འཁོར་ལོ་དང་མདུང་ལ་སོགས་པའི་མཚོན་ཆ་སྣ་ཚོགས་པ་ཐོགས་པ་
རེ་རེའང་དགྲ་བོའི་སྲོག་ལེན་ཅིང། གཤིན་རྗེ་ཕོ་བརྒྱུད་ཀྱི་ཚོགས་དཔག་ཏུ་མེད་པས་བསྐོར་བ། གཤིན་རྗེ་ཕོ་ཉ་མོ་ནག་མོ་ལྕགས་ཀྱུ་ཐོགས་པ། དུས་ཀྱི་ཞགས་པ་མོ་ནག་མོ་ཞགས་པ་ཐོགས་པ། གཤིན་རྗེ་དམ་སྲི་མ་ནག་མོ་བེ་ཅོན་ཐོགས་
པ༑ གཤིན་རྗེ་སྲེག་མ་ནག་མོ་མཆེ་བ་འབར་བ་ཐོགས་པ། གཞན་ཡང་དུས་མཚན་མ་དང། གསོད་མ་དང། ནག་མོ་དང། ནམ་གྲུ་དང། ཤ་ཀ་ལི་དང། གཤིན་རྗེ་འབེ་བས་མ་དང། གཤིན་རྗེ་མཚན་མོ་ན་ག་མོ་ལ་སོགས་པ་ལ་ལྕགས་
ཀྱི་དྲེའུ་རྟ་རྐང་སུམ་ལ་ཞོན་པ། ལ་ལ་བོང་བུ་གྭ་པ་ལ་ཞོན་པ། ལ་ལ་རླུང་ནག་འཚུབ་མ་ལ་ཞོན་པ། ལ་ལ་ཆུ་བྱ་ནག་མོ་ལ་ཞོན་པ། ལ་ལ་ལས་ཀྱི་མེ་ལོང་དནད། ལ་ལ་ནད་ཀྱི་རྒྱལ་པ་དང། ལ་ལ་མཚོན་གྱི་གྲུ་གུ་དང། ལ་ལ་བདུད་ཀྱི་ཁྲམ་ཤིང་
དང༑ ལ་ལ་ཤོ་རྡེའུ་དཀར་ནག་ཐོགས་པ། རེ་རེའང་ནད་བདག་མ་མོ་གཤིན་རྗེ་བརྒྱུད་ཀྱི་ཚོགས་དཔག་ཏུ་མེད་པས་བསྐོར་བ། གཙོ་འཁོར་ཐམས་ཅད་ཀྱི་སྦྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། རང་གི་ཐུགས་ཀའི་ཧཱུཾ་ནག་པོའི་འོད་ཟེར་

[004B] ལྷོ་ཕྱོགས་ནིམ་པ་བདུན་གྱི་ས་འོག་གཤིན་རྗེའི་གྲོང་ཁྱེར་སྒོ་མེད་ལྕགས་མཁར་བཅུ་དྲུག་གི་ནང་ནས་ཆོས་ཀྱི་རྒྱལ་པོ་ནང་སྒྲུབ་འཁོར་དང་བཅས་པ་སྦྱན་དྲངས། ཛའྗམ་དཔལ་གཤིན་རྗེའི་གཤེད་ཀྱི་
བཀའ་སྡོང་མཆོག། ཆོས་ཀྱི་རྒྱལ་པོ་ཡབ་ཡུམ་ཡ་བ་ཏི། །ཕོ་ཉ་མོ་ལ་སོགས་པའི་འཁོར་དང་བཅས། །འཕྲིན་ལས་རྣམ་བཞིའ་ལས་ལ་སྦྱན་འདྲེན་ན། །གླིང་གི་མཆོག་གྱུར་འཛམ་གླིང་ལྷོ་ཡི་ཕྱོགས། །མཐར་བྱེད་ལྕགས་ཀྱི་ཐོང་མཁར་འབར་བ་ནས་
ལྷོ་སྦྲིན་ནག་པོ་རླུང་གིས་བསྐྱོད་པ་བཞིན། །བརྩེ་བའི་ཐུགས་ཀྱིས་གནས་འདིར་གཤེགས་སུ་གསོལ། །ཧཱུཾ༑ འདི་ནས་ལྷོ་ཡི་ཕྱོགས་རོལ་ན། །དཔག་ཆད་བརྒྱད་ཁྲིའི་ཕ་རོལ་ན། །ཐོད་པ་ལྕགས་ཀྱི་གྲོང་ཁྱེར་ན། །ཡི་དྭགས་ཀུན་གྱི་སྡེ་དཔོན་པོ། །མ་མོ་
ཀུན་གྱི་ཚོགས་རྗེ་བོ། །གསོན་གཤིན་ཀུན་གྱི་ཟམ་ཁ་པ། །གསོན་པོ་བརྐོ་ལ་འདེབས་པ་པོ། །ཤི་བ་ཀུན་གྱི་གཤིན་བུ་རྗེ། །དགེ་བ་ཅན་གྱི་སྟངས་འཛིན་པ། །སྡིག་བ་ཅན་ཡིག་ཆད་པ་མཁན། །ཉེས་ལེགས་ཆོས་བཞིན་སྤྱོད་པ་པོ། །ཆོས་རྒྱལ་གཤིན་རྗེ་
ཞེས་བྱ་བ། །མངོན་ཤེ་རྫུ་འཕྲུལ་མཐུ་སྟོབས་ཅན། །འཁོར་བཅས་དེང་འདིར་བདག་ལ་དངོས། །བདག་ནི་རྣལ་འབྱོར་སྒྲུབ་པ་པོ། །འཇམ་དཔལ་གཞོན་ནུའི་ཐུགས་ཀྱི་སྲས། །གཤིན་རྗེའི་གཤེད་ཀྱི་རྣལ་འབྱོར་པ། །རྫོགས་པའི་བྱང་ཆུབ་བསྒྲུབ་པ་
པོ༑ ༑བསམ་པ་བྱང་ཆུབ་སེམས་ཀྱིས་བརླན། །རྒྱར་ནི་ཡེ་ཤེས་རྡོ་རྗེ་འཆང། །གཟི་བྱིན་སྐུ་གསུང་ཐུགས་ཀྱིས་བསྐྱེད། །དོན་ནི་འགྲོ་བ་ཡོངས་ཀྱི་དོན། །ལས་ནི་སངས་རྒྱས་ཀུན་གྱི་ལས། །བཀའ་ནི་དཀོན་མཆོག་གསུམ་གྱི་བཀའ། །ཆོས་རྒྱལ་འཁོར་

[005A]༄༅། །དང་བཅས་པ་ལ། །ལས་འདི་བསྒོ་ཞིང་གཏད་པར་འདོད། །སྡང་བའི་དགྲ་དང་གནོད་པའི་བགེགས། །འདི་དག་མྱུར་དུ་བསྒྲལ་བའི་ཕྱིར། །ཆོས་རྒྱལ་འཁོར་བཅས་སྦྱན་འདྲེན་ན། །དམ་ཚིག་དབང་གིས་གནས་འདིར་གཤེགས་
ཨོཾ་ཧྲཱིཥྜཱི་ཝི་ཀྲི་ཏཱ་ན་ན་ཧཱུཾ་ཕཊ། ཀཱ་ལ་རཱུ་པ་ཡ་མ་རཱ་ཛཱ་ས་པ་རི་ཝཱ་ར་ཨཱ་ཀརྵ་ཡ་ཛཿ་རྫཿ་ཧཱུཾ་བཾ་ཧོཿ་དམ་ཚིག་པ་དང་གཉིད་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས་གཤིན་རྗེ་གཤེད་རིགས་ལྔ་མདུན་གྱི་ནམ་མཁར་
སྤྱན་དྲངས། ཁྱེད་རྣམས་ཀྱིས་འདི་ལ་མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས། ཨོཾ་བཛྲའི་བྷ་ཝ་ཨ་བཧི་ཥི་ཉྩ་ཧཱུཾ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། ལུས་ཐམས་ཅད་གང། དྲི་མ་ཐམས་ཅད་དག། ཆུའི་
ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་བ་ལས། རྡོ་རྗེ་ནག་པོ་རྩེ་ལྔ་པ་རེ་རེད་དབུ་བརྒྱན་པར་གྱུར། ཨོཾ་ཧྲཱི་ཥྚིཝི་ཀྲི་ཏཱ་ན་ན་ཧཱུཾ་ཕཊ་ཀཱ་ལ་རཱུ་པ་ཡ་མ་རཱ་ཛཱ་ས་པ་རི་ཝཱ་ར་མས་མ་ཡ་སྟཾ། གཤིན་རྗེའི་རྒྱལ་པོ་འཁོར་དང་བཅས། །དམ་ཚིག་
དབང་གིས་འདིར་བརྟན་བཞུགས། །མཆོད་པ་ཚུལ་བཞིན་བཞེས་ནས་ཀྱང། །འཕྲིན་ལས་མཛད་ཕྱིར་ཇི་སྲིད་དུ། །ལས་གྲུབ་པར་དུ་བཞུགས་སུ་གསོལ། །ཨོཾ་ཧྲཱིཥྚི་ཝི་ཀྲི་ཏཱ་ན་ན་ཧཱུཾ་ཕཊ་ཀཱ་ལ་རཱུ་པ་ཡ་མ་རཱ་ཛཱ་ས་པ་རི་ཝཱ་ར་ས་མ་ཡ་སྟྭཾ། དེ་ནས་
ལག་པ་གཡས་བེ་ཅོན་གྱི་ཕྱག་རྒྱ་བཅིང། གཡོན་པས་ཁྲག་ཆང་བསྲེས་པས་བཀད་པའི་ཐོད་པ་བཟུང་ལ། གཤིན་རྗེའི་རྒྱལ་པོ་འཁོར་དང་བཅས་པ་ལ། ཨ་རྒྷཾ་གསོལ་བས་དམར་གྱི་ཨརྒྷཾ། ཞག་གི་མེ་ཏོག་རྒྱ་མཚོ་ལྟར་མི་ཟད་པ་འབྱུང་བར་གྱུར་ཅིག། ཨོཾ་

[005B] དེ་བཞིན་དུ་གཡས་སྔར་གྱི་ཕྱག་རྒྱ་དང་གཡོན་མེ་ཏོག་ལ་སོགས་པ་རིམ་གྱིས་བཟུང་སྟེ། གཤིན་རྗེའི་རྒྱལ་པོ་འཁོར་དང་བཅས་པ་ལ། མེ་ཏོག་ཕུལ་བས་མེ་ཏོག་གི་ཁང་
པ་བརྩེགས་པ་ཏེག་ཁ་བ་དང་ལྡན་པ་ཀ་པ་བརྒྱད་ཟུག་པ། བླ་རེ་དང། གདུགས་དང། ཕྲེང་བས་བརྒྱན་པ། རིན་པོ་ཆེའི་རང་བཞིན་ཅན་འབྱུང་བར་གྱུར་ཅིག། ཨོཾ་ཧྲཱི་ཥྲཱི་ས་པ་རི་ཝཱ་ར་པུཥྤེ་པཱུ་ཛས་མ་ཡེ་ཧཱུཾ། གཤིན་རྗེའི་རྒྱལ་པོ་འཁོར་དང་
བཅས་པ་ལ་ཤ་ཆེན་གྱི་བདུག་པ་ཕུལ་བས། གཞལ་ཡས་ཁང་གི་མགུལ་དུ་བདུག་པའི་སྦྲིན་པཻ་ཌཱུ་རྱའི་མདོག་ལྟ་བུ་རིན་པོ་ཆེ་བརྩེགས་པ་འདྲ་བ་འབྱུང་བར་གྱུར་ཅིག། ཨོཾ་ཧྲཱིཥྚིས་པ་རི་ཝཱ་ར་དྷཱུ་པཾ་པཱུ་ཛ་ས་མ་ཡེ་ཧཱུཾ། གཤིན་རྗེའི་རྒྱལ་པོ་
འཁོར་དང་བཅས་པ་ལ་ཞུན་ཆེན་གྱི་མར་མེ་ཕུལ་བས་གཞལ་ཡས་ཁྱད་ཀྱི་ཕྱོགས་མཚན་རྣམས་སུ་མུན་པ་འཇོམས་པ་ལྟ་བུའི་འོད་གསལ་བ་འབྱུང་བར་གྱུར་ཅིག། ཨོཾ་ཧྲཱིཥྚིདཱི་པྲཾ་པཱུ་ཛ་ས་མ་ཡ་ཧཱུཾ། གཤིན་རྗེའི་རྒྱལ་པོ་འཁོར་དང་བཅས་
པ་ལ་ཕྱུག་བ་ཕུལ་བས་ལུས་དང་གནས་ཀྱི་དྲི་མ་དག་སྟེ། རེག་ན་བདེ་བའི་རེག་བྱ་དང། དྲི་མ་ནམ་བཟོད་པ་དང་ལྡན་པས་ཚིམ་པར་གྱུར་ཅིག། ཨོཾ་ཧྲཱིཥྚིགནྡྷེ་པཱུ་རྫ་ས་མ་ཡེ་ཧཱུཾ། གཤིན་རྗེའི་རྒྱལ་པོ་འཁོར་དང་བཅས་པ་ལ་བཤོས་ཕུལ་བས་
ཁ་ཟས་དྲི་དང་རོ་དང་ཁ་དོག་ཕུན་སུམ་ཚོགས་པ་དང་ལྡན་པ་བདུད་རྩི་དཀར་པོ་དང། སེར་པོ་དང། དམར་པོ་དང། སྔོན་པོ་དང་བཅས་པ་ཁམ་གྱི་ཟས་ལ་གནས་པ་རྣམས་ཚིམ་པར་བྱེད་པའི་མཐུ་དང་ལྡན་པ་འབྱུང་བར་གྱུར་ཅིག། ཨོཾ་ཧྲཱིཥྚཱིབྫྲིན་

[006A]༄༅། །ཝི་དྱ་པཱུ་ཛ་ས་མ་ཡེ་ཧཱུཾ་གཤིན་རྗེའིསིལ་སྙན་ཤེས་རབ་ཀྱི་སྒྲ་ཕུན་སུམ་ཚོགས་བ་རྣ་བའི་བཅུད་ལེན་རྒྱས་པར་བྱེད་པའི་མཐུ་དང་ལྡན་པ་འབྱུང་བར་གྱུར་ཅིག། ཨོཾ་ཧྲཱིཥྚྲི་སྤྲ་ཛ་ས་མ་ཡེ་ཧཱུཾ། ཞེས་པའམ། ཡང་
ན༑ སྟོང་གསུམ་ཁྱོན་ལྟར་ཡངས་པའི་ཐོད་པའི་ནང། །ཁྲག་གི་རྒྱ་མཚོ་ཞག་གི་རྦ་ཀློང་འཁྲུག། དམར་སེར་སྦུ་བའི་འཕྲེད་ལྡན་མཆོད་ཡོན་འདི། །གཤིན་རྗེའི་རྒྱལ་པོ་འཁོར་དང་བཅས་ལ་འབུལ། །ཨོཾ་ཧྲཱིཥྚི་ཀཱ་ལ་རཱུ་པ་ཡ་མ་རཱ་ཛཱ་ས་པ་རི་
ཝཱ་ར་ཨརྒྷཾ་པྲ་ཏཱི་ཙྪ་ཧཱུཾ་སཱ་ཧཱ། དགྲ་བགེགས་དབང་པོ་ལྔ་ཡི་མེ་ཏོག་དང། །ལྷ་དང་མི་ཡི་མེ་ཏོག་སྣ་ཚོགས་པ། །ལྷུན་སྟུག་གཞལ་མེད་རྣམས་པ་ཡིད་འོང་ལྡན། །གཤིན་རྗེའི། ཨོཾ། པུཥྤེ། རབ་འབར་རོ་སོལ་ཕུང་པོའི་མེ་ནང་དུ།།
བམ་ཆེན་གསར་རྙིང་བསྲེགས་པའི་དུ་བའི་སྤྲིན། །བཻ་ཌཱུརྱ་ཡི་ལྷུན་པོ་བརྩེགས་འདྲ་བ། །གཤིན་རྗེ། ཨོཾ། དྷཱུ་པེ། ཚིལ་ཆེན་ཞུན་མར་ཞིང་གི་ཁྱོན་གང་བར། །རོ་སྐའི་སྡོང་བུ་རི་ལྟར་བཙུགས་པ་ལ། །རབ་འབར་མར་མེའི་ཕྲེང་བ་ཚར་
དུ་དང་ར། །གཤིན་རྗེའི། ཨོཾ། ཨཱ་ལོ་ཀེ།ག་པུར་དང་ལྡན་ཁྲག་ཞག་རྒྱ་མཚོ་ནི། །ལུས་ཀུན་བྱུགས་པས་དུང་བ་ཀུན་སེལ་ཞིང། །ཟག་མེད་བདེའི་བའི་དཔལ་སྟེར་དྲི་ཆ་བ་འདི། །གཤིན་རྗེའི་། ཨོཾ་། གནྡྷེ། འཆི་མེད་བདུད་རྩིའི་བཏུད་
བ་མཚོ་ལྟར་བསྐྱིལ། །ཤ་དང་ཁྲག་གི་ཕུང་པོ་རི་ལྟར་སྦུངས། །རོ་བརྒྱ་ལྡན་པའི་ལྷ་ཡི་ཞལ་ཟ་ཚོགས། །གཤིན་རྗེའི། ཨོཾ། ནཻ་ཝི་དྱ། རྫ་རྔ་ཟོམ་རྡ་རྡ་ཟླུམ་རྔ་བོ་ཆེ། །ཟངས་དུང་རྐང་གླིང་ཅང་ཏེའུ་ལ་སོགས་པ། །སྙན་ཅིང་བརྗིད་

[006B] །གཤིན་རྗེའི། ཨོཾ། ཤཔཏ། ཞེས་ཉེར་སྤྱོད་ཕུལ། དེ་ནས་འདོད་ཡོན་ལྔ་སོ་སོའི་ཕྱག་རྒྱ་བཅས་ལ། ཨོཾ་ཧྲཱིཥྚཱི་ཝི་ཀྲྀ་ཏཱ་ན་ན་ཧཱུཾ་ཕཊ། ཀཱ་ལ་རཱུ་པ་ཡ་མ་རཱ་ཛཱ་ས་པ་རི་ཝཱ་ར་རཱུ་པ་བྲ་ཏཱི་ཙྪ་ཧཱུཾ་སྭ་ཧཱ། དེ་བཞིན་དུ། ཤ་པྟ། གནྡེ། རས་
སྤ་རྵེ་པྲ་ཏཱི་ཙྪ་ཧཱུཾ་སྭ་ཧཱ། ཞེས་འདོད་ཡོན་ལྔ་ཕུལ། དེ་ནས་ནང་མཆོད་དབུལ་བ་ནི། ཨོཾ་མཆོད་དོ་ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་གཅིག་ཏུ་བསྡུས་པའི་ངོ་བོ། །ཆོས་ཀྱི་ཕུང་
པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས། འཕགས་པའི་དགེ་འདུན་ཐམས་ཅད་ཀྱི་མངའ་བདག་དྲིན་ཅན་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱ་ཧཱུཾ། བཅོམ་ལྡན་འདས་དཔལ་རྡོ་རྗེ་འཇིགས་བྱེད་ཆེན་པོའི་ཞལ་དུ་ཨོཾ་ཨཱ་ཧཱུཾ། རྗེ་བཙུན་
འཇམ་པའི་དབྱངས་ཀྱི་ཞལ་དུ། སློབ་དཔོན་དཔའ་བོ་རྡོ་རྗེའི་ཞལ་དུ། ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ཞལ་དུ། རྟོགས་ལྡན་འཇམ་དཔལ་རྒྱ་མཚོའི་ཞལ་དུ། མཁས་གྲུབ་དགེ་ལེགས་དཔལ་བཟང་པོའི་ཞལ་དུ་ཤ་ཞྭ་ལུ་བ་
ལེགས་པ་རྒྱལ་མཚན་གྱི། པན་ཆེན་ཆོས་ཀྱི་རྒྱལ་མཚན་གྱི། གྲུབ་ཆེན་ཆོས་རྡོ་རྗེའི། རྒྱལ་བ་བློ་བཟང་དོན་གྲུབ་ཀྱི། མཁས་གྲུབ་སངས་རྒྱས་ཡེ་ཤེས་ཀྱི། རྗེ་བཙུན་བློ་བཟང་ཆོས་ཀྱི་རྒྱལ་མཚན་གྱི། ཐམས་ཅད་མཁྱེན་
པ་བློ་བཟང་རྒྱ་མཚོའི། རྗེ་བཙུན་བློ་བཟང་ཡེ་ཤེས་དཔལ་བཟང་པོའི། ཐམས་ཅད་མཁྱེན་པ་བློ་བཟང་བསྐལ་བཟང་རྒྱ་མཚོའི། རྗེ་བཙུན་ངག་དབང་བྱམས་པ་རིན་པོ་ཆེའི། གྲུབ་པའི་དབང་ཕྱུག་བློ་བཟང་བཟོད་པའི་ཞལ་དུ་

[007A]༄༅། །གཞན་ཡང་ངང་གི་བླ་མ་རྣམས་ཀྱི་མཚན་བཅུག་ནས་ནང་མཆོད་འབུལ། ཨོཾ་ཧྲཱིཥྜཱིཨོཾ་ཨཱཧཱུཾ། ཙཱ་མུཎྜིའི་ཞལ་དུ་ཨོཾ་ཨཱཧཱུཾ། གཤིན་རྗེ་ཕོ་བརྒྱད་མོ་བརྒྱད་སྲིད་པ་གསུམ་གྱི་འབྱུང་པོའི་ཚོགས་དང་བཅས་པ་རྣམས་ཀྱི་ཞལ་དུ་ཨོཾ་
ཨཱཧཱུཾ། ཞེས་ནང་མཆོང་འབུལ། འཇམ་དཔལ་བཀའ་ཉན་བསྟན་བསྲུང་ནི། །དམ་ཅན་གཤིན་རྗེའི་རྒྱལ་པོ་སྟེ། །ཞལ་གཅིག་ཕྱག་གཉིས་འཇིགས་གཟུགས་ཅན། །མགོན་པོ་ཁྱོད་ལ་བདག་བསྟོད་དོ། ཞེས་ཤོ་ལོ་ཀ་གཅིག་གམ་རྒྱས་པར་ན་ཡོངས་རྫོགས་ཀྱིས་
བསྟོད། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་གཤིན་རྗེ་གཤེད་རིགས་ལྔའི་རྣམ་པར་སྤྱན་དྲངས། གཤིན་རྗེ་གཤེད་ཀྱི་ཡི་གེ་བརྒྱ་བ་བཟླས་ཏེ། བཤགས་པ་བྱ་བ་ནི། ཛཾའྗམ་པའི་
དབྱངས་དང་དཔའ་བོ་རྡོ་རྗེ་དང། །རྒྱལ་བ་གཉིས་པ་བློ་བཟང་གྲགས་པའི་དཔལ། །མཁས་གྲུབ་དམ་པ་དགེ་ལེགས་དཔལ་བཟང་སོགས། །རྩ་བརྒྱུད་བླ་མའི་ཚོགས་རྣམས་དགོངས་སུ་གསོལ། །དངོས་གྲུབ་འབྱུང་གནས་རྗེ་བཙུན་བླ་མ་རྣམས།།
སྐུ་བཞིའི་བདག་ཉིད་མཆོག་ཏུ་མ་རྟོགས་པར། །ཉོན་མོངས་དབང་གིས་ཐ་མལ་རང་བཞིན་དུ། །ཞེན་ཅིང་ལོག་ལྟ་བགྱིས་རྣམས་མཐོལ་ལོ་བཤགས། །འཇམ་དཔལ་དཔའ་བོའི་རིམ་གཉིས་གྲུ་རྫིངས་ལ། །བརྟེན་ནས་སྐུ་གསུམ་རིན་ཆེན་
ལེན་པའི་གེགས། །དཔལ་ལྡན་རྡོ་རྗེ་ཐེག་པའི་དམ་ཚིག་ཚོགས། །ཇི་སྙེད་འགལ་བ་མ་ལུས་མཐོལ་ལོ་བཤགས། །ལྷ་ཆེན་ཆོས་ཀྱི་རྒྱལ་པོ་འཁོར་བཅས་ཀྱིས། །བདག་ཅག་གཡེལ་མེད་བུ་ལྟར་བསྐྱངས་པ་ལ། །བསྙེན་ཅིང་སྒྲུབ་དང་

[007B] །གཏང་རག་དུས་སུམ་བཏང། །བློ་བཟང་རྒྱལ་བ་གཉིས་པའི་བསྟན་པ་ལ། །ལོག་པར་འཁུ་བའི་གདུག་པའི་བསམ་པ་ཅན། །འཕྲིན་ལས་དྲག་པོའི་སྟོབས་ཀྱིས་མ་བཅོམ་པར། །དབང་བསྐུར་བྱིན་གྱིས་བརླབས་
པ༑ ༑བཤགས་དང་བཤགས་བྱའི་མཚན་མ་ཀུན་བྲལ་ཡང། །བདེན་འཇིན་བག་ཆགས་བཅས་པ་དག་བྱའི་ཕྱིར། །བླ་མ་ཡིད་དམ་དམ་ཅན་ཚོགས་རྣམས་ལ། །བཤགས་བས་སྒོ་གསུམ་དྲི་མདག་གྱུར་ཅིག་ཧཱུཾ༑ བླ་མ་མཆོག་དང་དཀྱིལ་
འཁོར་ལྷ་ཚོགས་དང། །བཀའ་སྡོང་བསྲུང་མར་བཅས་པ་དགོངས་སུ་གསོལ། །རྩ་བརྒྱུད་བླ་མ་ཆོས་སྐུར་མ་རྟོགས་པར། །ཉོན་མོངས་དབང་གིས་ལོག་ལྟ་བགྱིས་པ་དང། །རྩ་བ་ཡན་ལག་དམ་ཚིག་མ་བསྲུངས་དང། །སྐུ་གསུངས་ཐུགས་དང་ཕྱི་
ནང་གསང་བ་ཡི། །དམ་ཚིག་ལས་འདས་བསྙེན་བསྒྲུབ་གཡེལ་བ་དང། །མཆོད་གཏོར་དམན་དང་དམ་རྫས་སྦགས་པ་སོགས། །མདོར་ན་སྒོ་གསུམ་སྒོ་ནས་ཉེས་པའི་ཚོགས། །ཐུགས་དང་འགལ་བར་གྱུར་བ་ཅི་མཆིས་པ། །བླ་མ་ཡི་དམ་
བསྲུང་མར་བཅས་པ་ལ། །སྤྲོས་བྲལ་ཆོས་དབྱིངས་དང་དུ་བཤགས་པར་བགྱི། །དེ་ནས་བསྐང་རྫས་བྱིན་གྱིས་བརླབ་པ་ནི། ཨོཾ་ཧྲཱི་ཥྜཱི་ཝི་ཀྲི་ཏཱ་ནན་ཧཱུཾ་ཕཊ། ཅེས་པས་བསངས། ཨོཾ་སྭ་བྷཱ་ཝ་ཤུདྡྷཱསརྦདྷརྨཱ་སཱ་བྷཱ་ཝ་ཤུདྡྷོཉྷཾ། སྟོང་པ་ཉིད་དུ་གྱུར། ཞེས་
པས་སྦྱངས། སྟོང་པའི་དང་ལས་བསྐང་རྫས་རྣམས་ཀྱི་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཞུ་བ་ལས་བྱུང་བའི། བླ་མ་ཡི་དམ་ཆོས་ཀྱི་རྒྱལ་པོ་ནང་སྒྲུབ་འཁོར་དང་བཅས་པ་མཉེས་པར་བྱེད་པའི་དམ་རྫས་སྤྱན་གཟིགས་མཆོད་

[008A]༄༅། །པའི་བྱེ་བྲག་བསམ་གྱིས་མི་ཁྱབ་པ་ཞིག་བླ་མ་ཡི་དམ་ཆོས་ཀྱི་རྒྱལ་པོ་ནང་སྒྲུབ་འཁོར་དང་བཅས་པ་རྣམས་ཀྱི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག། ཨོཾ་སརྦ་བིད་པཱུ་ར་པཱུ་ར། སུ་ར་སུ་ར། ཨཱ་ཝ་རྟ་ཡ། ཨཱ་ཝ་རྟ་ཡ་
བཛྲ་སྥ་ར་ཎ་ཁཾ། ཞེས་ནམ་མཁའ་མཛོད་ཀྱི་སྔགས་དང་ཕྱག་རྒྱས་བྱིན་གྱིས་བརླབ། ཨོཾ་ཨརྒྷཾ་ཨཱཧཱུཾ། དེ་བཞིན་དུ་སྦྱར་ཏེ། པཱ་དྱཾ། པུཥྤེ། དྷཱུ་པཾ། ཨཱ་ལོ་ཀེ། གནྡྷེ། ནཻ་ཝི་དྱ། ཤཔྟ། རཱུ་པ། ཤཔྟ། གནྡྷེ། ར་ས། སྦྲཤ་ཨཱཧཱུཾ། དེ་ནས་བསྐང་གཏོར་ཡང་གོང་བཞིན་
བྱིན་གྱིས་བརླབས་ནས་ཐུགས་དམ་བསྐང་བ་ནི། ཧཱུཾ་ཛཿ་ལྷུན་གྲུབ་བདེ་བ་ཆེན་པོའི་རྣམ་རོལ་ལས། །འདོད་དགུའི་དམ་རྫས་ཕྱི་ནང་མཆོད་སྤྲིན་ཚོགས། །རབ་འབྱམས་ས་དང་བར་སྣང་ཁྱོན་གང་བས། དམ་ཅན་འཁོར་བཅས་དགྱེས་པ་བསྐྱེད་གྱུར་
ཅིག༑ དམ་ཉམས་དགྲ་བགེགས་སྙིང་གི་ཁྲག་དྲོན་ཚོགས། །གངྒའི་རྒྱུན་ལྟར་འབབ་པ་འཁྱིལ་བ་ལས། །ཁྲག་ཞག་རྒྱ་མཚོ་གཡོ་བའི་རྦ་ཀློང་གིས། །ནམ་མཁའི་ཁྱོན་ཀུན་ཅིག་ཅར་འགེངས་པ་འདིས། །བླ་མ་ཡི་དམ་འཁོར་བཅས་ཐུགས་དམ་
བསྐང། །དམ་ཅན་ཆོས་རྒྱལ་ཡབ་ཡུམ་ཐུགས་དམ་བསྐང། །འཁོར་ཚོགས་དམ་ཅན་རྒྱ་མཚོའི། །ཐུགས་དམ་བསྐངས་ཤིང་ཉམས་ཆགས་གསོས་གྱུར་ནས། །བར་གཅོད་ཀུན་སོལ་མཐུན་རྐྱེན་མ་ལུས་སྒྲུབས། །པདྨ་ཨུཏྤལ་ཀུ་མུ་ད་
ལ་སོགས། །མཛེས་པའི་མེ་ཏོག་བར་སྣང་ཁྱོན་གང་ཞིང། །དགྲ་བགེགས་དབང་པོའི་མེ་ཏོག་རི་རབ་ལྟར། །མཐོར་བརྩེགས་སྲིད་པའི་རྩེ་མོར་བསྙེགས་པ་འདིས། །བླ་མ་ཡི་དམ་སོགས་རིགས་འགྲེ། བསྐལ་པའི་མེ་དཔུང་ལ་

[008B] །ཤ་ཆེན་ཚིལ་ཆེན་གུ་གུལ་ནག་པོ་སོགས། །བསྲེགས་པའི་དུད་སྤྲིན་དབྱར་སྐྱེས་ཆུ་འཛིན་ལྟར། །ནམ་མཁའི་ཁམས་ཀུན་ཡོངས་སུ་གང་བ་འདིས། །བླ་མ་ཡི་དམ། དགྲ་བགེགས་ཞུན་ཆེན་མཚོ་ལྟར་འཁྱིལ་བའི་དབུས། །
དམ་ཉམས་གཟུགས་ཕུང་སྦར་བ་ལས་བྱུང་བའི། །མེ་ལྕེ་ཕྱོགས་ཀུན་གསལ་བའི་འོད་ཟེར་ཅན། །བཙོ་མའི་གསེར་ཞུན་ཁུ་བ་འཐོར་འདྲ་འདིས། །བླ་མ་ཡི་དམ། ག་བུར་ཙནྡན་གུ་གུལ་ལ་སོགས་པའི། །དྲི་བཟང་གིས་བསྒོས་འཇིགས་
རུང་ཁྲག་གི་མཚོ། །དྲག་པོའི་སྒྲ་སྒྲོག་འཇིགས་པའི་རླབས་གཡོ་ཞིང། །ཞིང་ཀུན་དམར་ཆལ་གྱིས་འགེངས་དྲི་ཆབ་འདིས། །བླ་མ་ཡི་དམ། བསྒྲལ་བའི་ཞིང་བཅུ་ཚང་བ་ལས་བྱུང་བའི། །ཤ་ཁྲག་རུས་པའི་ཚོགས་ཀྱིས་ས་གཞི་གང། །ལྷ་དང་
མི་ཡི་བཟའ་བཟའ་ལྷུན་པོར་སྤུངས། །རོ་བརྒྱ་ལྡན་པའི་གསེར་སྐྱེམས་རྒྱ་མཚོ་འདིས། །བླ་མ་ཡི་དམ། སྡིག་ཅན་རྐང་གླིང་ཐོད་པའི་ཅང་ཏེའུ་སོགས། །སྙན་བརྗིད་འགྱུར་བའི་རོལ་མོ་སྣ་ཚོགས་པ། །ས་གསུམ་ཅིག་ཅར་འགེངས་པའི་སྒྲ་
དབྱངས་ཅན། །དབྱར་སྐྱེས་རྔ་གསང་སྟོང་གི་སྒྲ་ལྡན་འདིས། །བླ་མ་ཡི་དམ། སྟོང་གསུམ་ཡུད་ཀྱིས་མྱུལ་བའི་ཤུགས་འཆང་ཞིང། །རྒྱུ་སྐར་ཚོམ་བུ་ལ་འགྲན་རུས་པས་མཛེས། །ཆར་སྦྲིན་ལྟར་གནག་འཇིགས་པའི་ང་རོ་ཅན། །དགྲ་
བགེགས་སྲོག་འཕྲོག་མ་ཧེའི་ཚོགས་རྣམས་ཀྱིས། །བླ་མ་ཡི་དམ། མིག་སྨན་མདངས་ཆགས་ཟླ་བའི་མདོངས་ལྡན་པའི། །རྟ་ནག་རྟིད་དཀར་གློག་བཞིན་རྒྱུ་བ་དང། །དྲག་པོའི་དར་སྒྲས་དགྲ་བོའི་སྙིང་འགས་པའི། །གཡག་རོག་ཞོལ་

[009A]༄༅། །ཆེན་སྤྲིན་ལྟར་འཐིབས་པ་འདིས། །བླ་མ་ཡི་དམ། དབང་སྔོན་མདོག་ཅན་ཟླ་བས་སྤྱི་གཙུག་མཛེས། །དར་གྱི་ཅོད་པན་བཞད་པའི་ལུག་ནག་དང། །རྡོ་རྗེའི་མཆུ་སྡེར་འཇིགས་པའི་གཤོག་སྒྲ་ཅན། །དགྲ་བགེགས་ཀླད་
ལ་ལྡིང་བའི་བྱ་ནག་འདིས། །བླ་མ་ཡི་དམ། ཁྲོས་པའི་ཁ་གདངས་འབར་བའི་མཆེ་བ་གཙིགས། །ཁྱི་ནག་སྙིང་དཀར་དོམ་ལྟར་འཕྱོ་བ་དང། །དབང་པོའི་གཞུ་ལྟར་བཀྲ་བའི་རི་མོ་ཅན། །ལྷ་རྫས་བླ་བྲེ་མཛེས་པའི་རུ་མཚོན་འདིས། །བླ་མ་
ཡི་དམ། ཁྲག་ཆེན་ཞམ་ཆུ་འབབ་པའི་གཡང་གཞི་དང། །མགོ་རློན་དོ་ཤལ་རྒྱུ་སྐར་འཕྲེང་བ་ལ། །འཁུ་ལྡན་འོད་ཆགས་རུས་ཆེན་ལས་གྲུབ་པའི། །དཔའ་པོའི་རྒྱན་དང་དྲག་པོའི་ཆས་རྣམས་ཀྱིས། །བླ་མ་ཡི་དམ། ཛཿ་སྟོང་གསུམ་
ཁྱོན་ལྟར་ཡངས་པའི་ཐོད་པའི་ནང། །ཤ་ཁྲག་དམར་ཆེན་གཏོར་མ་རི་ལྟར་སྤུངས། །མཐིང་ནག་དར་གྱི་ཅོད་པན་གྱིས་མཛེས་ཤིང། །སྦྱངས་རྟོགས་སྤར་བྱས་བདུད་རྩིའི་རྒྱ་མཚོ་འདིས། །བླ་མ་ཡི་དམ། དགྲ་བགེགས་སྲོག་ལ་
འཐར་བྱེད་མངོན་སུམ་བཞིན། །དྲག་པོའི་རྡོ་རྗེས་མཚན་པའི་ཐོད་དབྱུག་དང། །བཏབ་པ་ཙམ་གྱིས་སྡིག་ཅན་མ་ལུས་པ། །འཆིང་བྱེད་མི་བཟད་དུས་ཀྱི་ཞགས་པ་འདིས། །བླ་མ་ཡི་དམ། རྡོ་རྗེའི་གོ་ཁྲབ་སྣ་ཚོགས་མཚོན་ཆ་དང།།
མི་དབང་ལ་འོས་མཛས་པའི་རིན་ཆེན་བདུན། །དངོས་བཤམས་ཡིད་ཀྱིས་སྤྲུལ་པ་ལས་བྱུང་བའི། །འཇིག་རྟེན་འཇིག་རྟེན་འདས་པའི་མཆོད་སྤྲིན་འདིས། །བླ་མ་ཡི་དམ། རྒྱལ་བའི་ཡབ་གཅིག་རྗེ་བཙུན་འཇམ་པའི་དབྱངས། །མ་རུངས་

[009B] །རྩ་བརྒྱུད་བླ་མ་སྐུ་བཞིའི་བདག་ཉིད་དུ། །ཡིད་ཆེས་གསོལ་འདེབས་བླ་མེད་རྟེན་མཆོག་འདིས། །བླ་མ་ཡི་དམ་འཁོར་བཅས་ཐུགས་དམ་བསྐང། །དམ་ཅན་ཆོས་རྒྱལ་ཡབ་ཡུམ་ཐུགས་དམ་
བསྐང། །འཁོར་ཚོགས་དམ་ཅན་རྒྱ་མཚོའི་ཐུགས་དམ་བསྐང། །ཐུགས་དམ་བསྐངས་ཤིང་ཉམས་ཆགས་གསོས་གྱུར་ནས། །བར་ཆད་ཀུན་སོལ་མཐུན་རྐྱེན་མ་ལུས་སྒྲུབས། ཞེས་རྒྱས་པ་དང། བསྡུན༑ ཧཱུཾ༑ བདེ་ཆེན་ལྷུན་གྲུབ་གདོད་མའི་
རང་བཞིན་ལས། །སྣ་ཚོགས་མཆོད་པའི་བྱེ་བྲག་མཐའ་ཡས་པ། །ཆོས་ཀྱི་རྒྱལ་པོ་ཡབ་ཡུམ་སྤྱན་ལམ་དུ། །ལེགས་པར་འབྱུང་བས་དགྱེས་པ་བསྐྱེད་གྱུར་ཅིག་དམར་ཆེན་ཁྲག་གི་མཆོད་ཡོན་དགྲ་བགེགས་ཀྱི། །དབང་པོའི་མེ་ཏོག་ཤ་
སྣའི་དུད་སྤྲིན་དང། །ཚིལ་ཆེན་མར་མེ་ཞག་ཆེན་དྲི་ཆབ་དང། །ཤ་རུས་ཞལ་ཟས་སྣ་ཚོགས་རོལ་མོ་འདིས། །ཆོས་ཀྱི་རྒྱལ་པོ་ཡབ་ཡུམ་ཐུགས་དམ་བསྐང། །དྲེགས་པ་ཕོ་བརྒྱད་མོ་བརྒྱད་ལ་སོགས་པའི། །བཀའ་སྡོད་ལས་བྱེད་ཐུགས་དམ་
སྐོངས་གྱུར་ནས། །རྣལ་འབྱོར་བཅོལ་བའི་འཕྲིན་ལས་བསྒྲུབ་པར་མཛོད། །རླུང་ལྟར་མྱུར་མགྱོགས་རྟ་ནག་ཚོགས་རྣམས་དང། །མིག་སྨན་མདངས་ཆགས་སྟོབས་ལྡན་ར་དང་ལུག་རྔམས་བརྗིད་གཡག་རྒོད་དགྲ་འཇོམས་གཅན་གཟན་
དང༑ ༑འཕུར་ལྡིང་རོལ་པའི་བྱ་ནག་ཚོགས་རྣམས་ཀྱིས། །ཆོས་ཀྱི་རྒྱལ་པོ། ཆར་སྤྲིན་ལྟར་ནག་དྲག་པོའི་ང་རོ་ཅན། །རྔམས་པའི་ཁ་རླངས་དུས་ཀྱི་སྤྲིན་ལྟར་གཡོ། །རྡོ་རྗེའི་རྭ་ལྡན་དགྲ་བགེགས་སྲོག་ལ་རོལ། །རབ་བརྗིད་མཛེས་པའི་

[010A]༄༅། །མ་ཧེའི་ཚོགས་རྣམས་ཀྱིས། །ཆོས་ཀྱི་རྒྱལ་པོ། །དམ་ཉམས་ཀླད་ལ་རྔམས་པའི་ཐོད་དབྱུག་དང། །དགྲ་བགེགས་འ་ཆིང་བྱེད་དུས་ཀྱི་ཞགས་པ་དང། །སྲོག་འཕྲོག་མཚོན་ཆ་ཁྲམ་བམ་ཐོད་ཁྲག་སོགས། །བསྟན་དགྲ་
འཇོམས་པའི་ཆ་རྐྱེན་དམ་པ་འདིས། །ཆོས་ཀྱི་རྒྱལ་པོ། ཞིང་ཆེན་གཡང་གཞི་མགོ་འཕྲེང་དོ་ཤལ་དང། །རྡོ་རྗེའི་གོ་མཚོན་དམར་ཆེན་གཏོར་མའི་ཚོགས། །འདོད་ཡོན་སྣ་ལྔ་ལྷུན་བོ་གླིང་བཞིར་བཅས། །ཕྱི་ནང་གསང་རྟེན་མ་ཚང་མེད་པ་
འདིས། །ཆོས་ཀྱི་རྒྱལ་པོ་ཡབ་ཡུམ་ཐུགས་དམ་བསྐང། །དྲེགས་པ་ཕོ་བརྒྱད་མོ་བརྒྱད་ལ་སོགས་པའི། །བཀའ་སྡོད་ལས་བྱེད་ཐུགས་དམ་སྐོངས་གྱུར་ནས། །རྣལ་འབྱོར་བཅོལ་བའི་འཕྲིན་ལས་བསྒྲུབ་པར་མཛོད། ཅེས་ཐུགས་དམ་
བསྐང་ཞིང་འཕྲིན་ལས་བཅོལ། ཆོས་ཀྱི་རྒྱལ་པོ་ཡབ་ཡུམ་འཁོར་དང་བཅས་པ་རྣམས་ཀྱི་ལྗགས་འོད་ཟེར་གྱི་སྤུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཧྲིཥྚཱིཝི་ཀྲི་ཏཱ་ན་ན་ཧཱུཾ་ཕཊ་ཀཱ་ལ་རཱུ་པ་ཡ་མ་རཱ་ཛའ་ས་
པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་ཞེས་པ་ལན་བདུན་དང། ཨོཾ་ཙཱ་མུཎྜིཨ ་ཁཱ་ཧི་ཁཱ་ཧི། ཞེས་ལན་གསུམ་མམ་བདུན་གྱིས་གཏོར་མ་ཕུལ། ཨོཾ་ཧྲཱི་ཥྚཱི་ཝི་ཀྲི་ཏཱ་ན་ན་ཧཱུཾ་ཕཊ། ཀཱ་ལ་རཱུ་པ་ཤ་ཨརྒྷཾ་སོགས་ཀྱིས་མཆོད། ཨོཾ་ཧྲཱིཥྚིཝི་ཀྲི་ཏཱ་ན་ན། ཀཱ་ལ་རཱུ་
པ། ཨོཾ་ཨཱཧཱུཾ། ཨོཾ་ཙཱ་མུཎྜི་ཧཱུཾ་ཕཊ། ཨོཾ་ཨཱཧཱུཾ། གཤིན་རྗེ་ཕོ་བརྒྱད་མོ་བརྒྱད། ཨོཾ་ཨཱཧཱུཾ། ཧཱུཾ༑ འཇམ་དཔལ་བཀའ་ཉན་བསྟན་བསྲུང་ནི། །དམ་ཅན་གཤིན་རྗེའི་རྒྱལ་པོ་སྟེ། །ཞལ་གཅིག་ཕྱག་གཉིས་འཇིགས་གཟུགས་ཅན། །

[010B] །དམར་ལ་བརྗིད་པའི་སྤྱན་གསུམ་གྱིས། །ཁམས་གསུམ་བགེགས་ཚོགས་ཐམས་ཅད་འཇོམས། །རབ་ཏུ་ཁྲོས་པའི་མཆེ་གཙིགས་པས། །དགྲ་བགེགས་ཐལ་བརྡུལ་དུ་རློག། །མཐིང་ནག་ཕྱག་མཚན་སྣ་
ཚོགས་བསྣམས། །སངས་རྒྱས་བསྟན་པ་རྣམ་ཀུན་བསྲུང། །ས་འོག་ས་སྟེང་ས་བླ་ཡི། །འབྱུང་པོའི་ཚོགས་ཀྱི་འཁོར་གྱིས་བསྐོར། །ཁྱད་པར་སྡེ་བརྒྱད་ཚོགས་རྣམས་ཀུན། །དམ་ཅན་ཁྱོད་ཀྱིས་བྲན་དུ་འཁོལ། །དཔལ་ལྡན་མགོན་པོ་ཁྱོད་ཀྱི་སྐུ་
རབ་བརྗིད་སྤྲུལ་པའི་ཕོ་ཉ་འཕྲེ། །བརྐྱངས་བསྐུམས་ཚུལ་གྱི་ཞབས་གཉིས་ཀྱིས། །འཇིག་རྟེན་ས་སྟེང་ཐམས་ཅད་གཡོ། །དྲག་ལ་རྔ་མས་པའི་བཞང་པའི་སྒྲས། །བགེགས་ཚོགས་པ་བཀོང་དགྲ་བོ་འཇོམས། ། རྣལ་འབྱོར་དམ་ཆོས་སྒྲུབ་
པ་པོའི། །བཀའ་ཉན་བསྟན་བསྲུང་དཔལ་མགོན་ཏེ། །བསྟན་དགྲ་དམ་ཉམས་སྡིག་ཅན་གྱི། །སྲོག་གཅོད་གཤིན་རྗེ་ནག་པོ་ཆེ། །དཔལ་ལྡན་གཤིན་རྗེའི་གཤེད་སྤྱན་སྔར། །ཆོས་བཞིན་བསྒྲུབ་པའི་གང་ཟག་རྣམས། །བུ་བཞིན་སྐྱོང་བར་
ཁས་བླངས་པའི། །དཔལ་མགོན་དམ་ཅན་འཕྲིན་ལས་སྒྲུབས། །ཆོས་ཀྱི་རྒྱལ་པོའི་དུས་ལ་བབ། །སངས་རྒྱས་བསྟན་པ་གཉེན་པོ་སྲུངས། །རྣལ་འབྱོར་བདག་གི་ཆོས་བསྒྲུབ་པའི། །རྐྱེན་ངན་པར་ཆད་ཐམས་ཅད་བཟློག། ཁྱད་པར་འདི་
ལྟར་བཅོལ་བ་ཡི། །འཕྲིན་ལས་མྱུར་དུ་གྲུབ་པར་མཛོད། ཅེས་བསྟོད་ཤིན་ཏུ་དྲུག་པོས་བསྐུལ་བྱེད་དགོས་ཚེ། ཧཱུཾ། བཅོམ་ལྡན་གཤིན་རྗེའི་གཤེད་པོའི་བཀའ། །ཆོས་ཀྱི་རྒྱལ་པོ་དགོངས་སུ་གསོལ། །དེ་རིང་དྲག་པོའི་འཕྲིན་ལས་འདི། །

[011A]༄༅། །ཁྱོད་ཀྱི་ལས་སུ་འོས་པ་ཡིན། །ལྷ་དང་བཅས་པའི་འཇིག་རྟེན་ན། །ལེགས་ཉེས་ཆོས་བཞིན་གཅོད་པ་ཁྱོད། །གཤིན་རྗེའི་གཤེད་ཀྱི་བཀའ་འཁོར་ན། །བཀའ་ཉན་དམ་ཚིག་བསྲུང་བ་ཁྱོད། །ལས་དང་རྐྱེན་གྱིས་འཆི་
བ་ཡི༑ ༑སྲོག་ལ་དབང་བྱེད་བདག་པོ་ཁྱོད། །དེ་ཕྱིར་ལས་འདི་ཁྱོད་ལ་གཏང། །ཁྱོད་ཀྱི་འཁོར་ནི་མི་བསྲུན་ཏེ། །ཐ་མལ་སེམས་ཅན་ཉེས་མེད་ཅིང། །གཞན་གྱིས་བསྐུལ་བར་མ་བྱས་པར། །གློ་བུར་ཕྲད་པའང་འཛིན་བྱེད་ན། །ང་ཡིས་གཏང་
པའི་ལས་འདི་རྣམས། །འཇམ་དཔལ་གཞོན་ནུའི་བཀའ་བཞིན་དུ། །དམ་ཚིག་ཕྱག་རྒྱ་མིག་ལ་བསྟན། །དམ་ཚིག་སྙིང་པོ་རྣ་བར་བསྒྲགས། །རྡོ་རྗེའི་ཐ་ཚིག་སྙིང་ལ་བཞག་དམ་རྫས་མཆོད་པ་ཕུལ་ནས་ཀྱང། །དམ་ཚིག་འཕྲིན་ལས་
གཉེར་དུ་གཏང། །ལས་འདི་སྔོན་དུ་བསྒྲུབ་པར་རིགས། །ཁྱོད་ཀྱིས་ལས་འདི་མ་བསྒྲུབས་ན། །དཀོན་མཆོག་གསུམ་གྱི་བཀའ་ཡང་བཅག། གཤིན་རྗེའི་གཤེད་ཀྱི་དམ་ཡང་བྲལ། །རང་གི་ཐ་ཚིག་རང་གིས་བསླུས། །དམ་ཚིགས་གྲོགས་
པོ་བདག་ཅག་གི་རེ་བའི་བསམ་པ་གཏིང་ནས་བཅད། །དེ་བས་ལས་འདི་བསྒྲུབ་པར་གྱིས། །ཁྱོད་ཀྱི་འཁོར་གྱི་དཀྱིལ་འཁོར་ན། །ཡ་མ་ངཱུ་ཏཱི་ཞེས་བྱ་བ། །ལག་ན་ལྕགས་ཀྱུ་ནག་པོ་ཐོགས། །གང་ཞིག་བཟུང་བར་འདོད་པ་དེ། །དབྱུགས་པ་
རྩམ་གྱིས་འཛིན་པར་བྱེད། །ཁྱོད་ལ་གཉེར་དུ་གཏང་པ་ནི། །རྣལ་འབྱོར་དཔོན་སློབ་འཁོར་བཅས་ལ། །སྔང་བའི་དགྲ་དང་གནོད་པའི་བགེགས། །བདུད་དང་བར་དུ་གཅོད་པའི་ཚོགས། །འདི་དག་འཁོར་དང་བཅས་པ་ཀུན། །ཁྱོད་ཀྱིས་དེ་

[011B] །གཞན་ཡང་འཁོར་གྱི་དཀྱིལ་འཁོར་ན། །ཀཱ་ལ་པཱ་ཤ་ཞེས་བྱ་བ། །ལག་ན་དུས་ཀྱི་ཞགས་པ་ཐོགས། །གང་ཞིག་བཅིང་བར་འདོད་པ་དེ། །བཏབ་པ་ཙམ་གྱིས་འཆིང་བར་བྱེད། །ཁྱོད་ལ། འདི་དག། ཁྱོད་ཀྱིས་
དེ་རིང་བཅིང་བར་གྱིས། །གཞན་ཡང་འཁོར་གྱི་དཀྱིལ་འཁོར་ན། །ཡ་མ་དཎྜིཾ་ཞེས་བྱ་བ། །ལག་ན་བེ་ཅོན་ནག་པོ་ཐོགས། །གང་ཞིག་བསད་པར་འདོད་པ་དེ། །འཕྱར་བརྩམ་གྱིས་འཆི་བར་བྱེད། །ཁྱོད་ལ། འདི་དག་ཁྱོད་ཀྱིས་
དེ་རིང་བསང་པར་གྱིས། །གཞན་ཡང་འཁོར་གྱི་དཀྱིལ་འཁོར་ན། །ཡ་མ་དཥྚཱི་ཞེས་བྱ་བ། །ཟ་བྱེད་མཆེ་བ་འབར་བ་ཅན། །གང་ཞིག་ཟ་བར་འདོད་པ་དེ། །གཙིགས་པ་ཙམ་གྱིས་ཟ་བར་བྱེད། །ཁྱོད་ལ། འདི་དག། ཁྱོད་ཀྱིས་དེ་
རིང་ཟ་བར་གྱིས། །གཞན་ཡང་འཁོར་གྱི་དཀྱིལ་འཁོར་ན། །ཀཱ་ལ་ར་ཏྲི་ལ་སོགས་པ། །གསོད་པ་མོ་དང་ནག་མོ་དང། །ནམ་གྲུ་ཤ་ཀ་ལི་ལ་སོགས། །བུད་མེད་ཚེགས་ཀྱིས་བསྐོར་བ་ནི། །ལ་ལ་ལས་ཀྱི་མེ་ལོང་ཅན། །ལ་ལ་ནད་ཀྱི་
རྐྱལ་པ་ཅན༑ །ལ་ལ་མཚོན་གྱི་གྲུ་གུ་ཅན། །ལ་ལ་བདུད་ཀྱི་ཁྲམ་བམ་ཅན། །ལ་ལ་ཤོ་རྔེ་དཀར་ནག་ཅན། །ལ་ལ་ལྕགས་ཀྱི་དྲེའུ་རྟ་ཅན། །ལ་ལ་པོང་བུ་གྭ་པ་ཞོན། །ལ་ལ་རླུང་ནག་འཚུབ་མ་ཞོན། །ལ་ལ་ཆུ་བྱ་ནག་མོ་ཞོན། །ལ་ལ་ནམ་གྱི་
གུང་ལ་རྒྱུག་ལ་ལ་ཆུ་བོའི་གི་ཞུང་ལ་རྒྱུག་ལ་ལ་ཉི་མའི་ཟེར་ལ་རྒྱུག། ཀུན་ཀྱང་གཞན་སྲོག་འཕྲོག་པར་བྱེད། །ཁྱོད་ལ། འདི་དག། ཁྱོད་ཀྱིས་དེ་རིང་བརླག་པར་གྱིས། །གཞན་ཡང་ནང་གི་དཀྱིལ་འཁོར་ན། །ཡ་བ་ཏི་དང་ཕྱྭ་བསང་

[012A]༄༅། །དང༑ ༑རྨིག་པ་རལ་པ་ཚར་དགུ་སོགས། །ལ་ལ་རྒྱལ་པོའི་ཚུལ་དུ་གནས། །ལ་ལ་བློན་པོའི་ཚུལ་དུ་གནས། །ཁ་ཅིག་དག་ནི་སྡེ་དཔོན་ཚུལ། །ལ་ལ་ཕོ་ཉའི་ཚུལ་དུ་གནས། །ལག་ན་བེ་ཅོན་འཁོར་ལོ་དང། །གསལ་ཤིང་མདུང་
སོགས་མཚོན་ཆ་ཐོགས། །སོ་སོའི་སྡེ་དཔོན་མངགས་པ་དང། །ཕོ་ཉ་ཕྱག་བརྙན་བཅས་པ་ལ། །འཕྲིན་ལས་གཉེར་དུ་གཏད་པ་ནི། །རྣལ་འབྱོར་དཔོན་སློབ། འདི་དག། ཁྱོད་ཀྱིས་དེ་རིང་ཚར་ཆོད་ཅིག་ཅེས་བསྐུལ་ཞིང་ཞི་རྒྱས་དབང་གསུམ་
གྱི་སྐབས་སུ་མི་བྱ། དེ་ནས༑ ཧཱུཾ་ཛཿ་བླ་མ་ཡི་དམ་གཤིན་རྗེའི་གཤེད་པོ་དང། །ལྷ་ཆེན་ཆོས་ཀྱི་རྒྱལ་པོ་འཁོར་དང་བཅས། །བཀའ་སྡོད་དམ་ཅན་རྒྱ་མཚོའི་དམག་ཚོགས་ཀྱིས། །དམ་རྫས་དམར་ཆེན་གཏོར་མ་འདི་བཞེས་ལ། །རྗེ་བཙུན་བླ་མའི་
སྐུ་ཚེ་འཕྲིན་ལས་ཀྱི། །བར་གཅོད་གདོན་རིགས་འབྱུང་པོའི་གནོད་པ་བཟློག་བློ་བཟང་རྒྱལ་བ་གཉིས་པའི་མདོ་སྔགས་ཀྱི། །བསྟན་པ་རིན་ཆེན་རྒྱས་པའི་འགལ་རྐྱེན་བཟློག། །རྣལ་འབྱོར་དཔོན་སློབ་དགོན་གནས་བཅས་པ་ལ། །ཕ་རོལ་རྒོལ་
བའི་བསམ་ངན་སྦྱོར་རྩུབ་བཟློག་སྣ་ཚོགས་རྫས་དང་རྟེན་འབྲེལ་སྔགས་སོགས་ཀྱི། །མི་བཟད་དྲག་པོའི་ཟོར་རྣམས་འཕེན་པ་བཟློག་གཞན་གྱི་མནན་གཏད་བྱད་ཀ་ཕུར་ཁ་དང། །མཐུ་དང་ངན་སྔགས་དྲག་པོའི་རྦོད་གཏོང་བཟློག་ཡས་ཀྱི་
བདུད་གཡོས་མས་ཀྱི་སྲི་ལངས་དང། །འབངས་ཀྱི་སྙིང་ངན་ཉེ་བའི་བྱོལ་ཁ་བཟློག། །གདོན་དང་བགེགས་རིགས་སྟོང་ཕྲག་བརྒྱད་ཅུ་དང། །གློ་བུར་ཡེ་འབྲོགས་སུམ་བརྒྱ་དྲུག་ཅུ་བཟློག་མ་མོའི་དལ་ཡམས་ཁ་རླངས་གཏོང་བ་དང། །རིམས་

[012B]བདུད་ཀྱིས་ཁྲམ་བམ་ཞགས་པ་འདེབས་པ་དང། །འབྱུང་པོ་གཤིན་རྗེའི་འཁོར་ལོ་བསྐོར་བ་བཟློག། །སྡིག་པའི་རྨི་ལམ་མཚན་མ་ངན་པ་དང། །མི་ཤིས་ལྟས་ངན་བརྒྱད་ཅུ་རྩ་བཞི་བཟློག། །ལོ་སྐེགས་
ཟླ་སྐེགས་ཞག་སྐེགས་དུས་སྐེགས་དང། །ཆོ་འཕྲུལ་ངན་པའི་ཕོ་ཉ་འགྱེད་པ་བཟློག། གཟའ་དང་རྒྱུ་སྐར་ཀླུ་ཡི་གནོད་པ་དང། །བཙན་དང་རྒྱལ་སེན་སྨྱོ་འབོག་གཏོང་བ་བཟློག། །ཁྱད་པར་རྣལ་འབྱོར་དམ་ཆོས་བསྒྲུབ་པའི་གེགས། །ཕྱི་དང་
ནང་གི་བར་གཅོད་མ་ལུས་བཟློག་བཟློག་བསྒྱུར་དམ་ཉམས་དགྲ་དང་བགེགས་ལ་བྷྱོ་བྷྱོ་བཟློག་དུས་ལ་བབ་བོ་ས་མ་ཡ། ཞེས་བཟློག་པ་བྱ། ཧཱུཾ༑ རྣལ་འབྱོར་དཔོན་སློབ་ཡོན་མཆོད་འཁོར་བཅས་ཀྱི། །ཚེ་དང་བསོད་ནམས་དཔལ་འབྱོར་སྙན་
གྲགས་དང། །འཁོར་དང་བཤད་སྒྲུབ་བསྟན་པའི་བྱ་བ་རྣམས། །རྒྱས་པར་མཛོད་ཅིག་བླ་མ་ལྷ་སྲུང་རྣམས། ཞེས་འཕྲིན་ལས་བཅོལ། དེ་ནས་བཟླས་པ་བྱ་བ་ནི། གཙོ་བོའི་ཐུགས་ཀར་ཉི་མ་ལ་གནས་པའི་ཧཱུཾ་གི་མཐར་སྔགས་ཀྱིས་བསྐོར་བ་ལ་དམིགས་ཏེ། རང་ཉིད་ཡི་
དམ་གྱི་ང་རྒྱལ་བརྟན་པོས་ཐུགས་ཀའི་འོད་ཟེར་གྱིས་ཐུགས་རྒྱུད་བསྐུལ་བས་ཞི་རྒྱས་དབང་དྲག་སྐབས་སུ་གང་བབས་པའི་ལས་རྣམས་བསྒྲུབ་པར་བསམ་ལ། ཨོཾ་ཀཱ་ལ་རཱ་པ་ཡ་མ་རཱ་ཛཱ་ཧཱུཾ་ཕཊ། ཨོཾ་ཀཱ་ལ་རཱུ་པ་ཧཱུཾ་ཕཊ། ཨོཾ་ཙཱམུཎྜི་ཧཱུཾ་ཕཊ། ཅེས་བཟླས་པའི་མཐར། ཡི་གེ་བརྒྱ་པ་
བཟླས་ཏེ། གཏོར་མ་བྱིན་གྱིས་བརླབས་ནས་སྔར་ལྟར་འབུལ། ཨརྦྷཾ༑ ནས༑ ཤཔྟ། འི་བར་གྱིས་མཆོད། ཨོཾ་ཨཱ་ཧཱུཾ། བཏགས་པས་ནང་མཆོད་ཀྱང་འབུལ། ཆོས་ཀྱི་རྒྱལ་པོ་འཁོར་བཅས་ལ། །བདག་གིས་མཆོད་གཏོར་ཕུལ་བ་ཡིས། །དཀོན་མཆོག་

[013A]༄༅། །དབུ་འཕང་སྨོད་པ་དང། །ཐེག་པ་ཆེན་པོ་སུན་འབྱིན་དང། །བསྟན་པ་འཇིག་དང་དབྱེན་བྱེད་དང། །བླ་མའི་སྐུ་ལ་བསྔོ་བ་དང། །རྣལ་འབྱོར་བདག་ལ་སྡང་བ་རྣམས། །དེ་དག་ཆོས་ཀྱི་རྒྱལ་པོས་སྒྲོལ། །དགྲ་བགེགས་ཨ་མུ་
ཀ་མཱ་ར་ཡ་ཕཊ་ཅེས་ཐལ་མོ་བརྡབ་སྟེ་འཕྲིན་ལས་བཅོལ། དེ་ནས༑ ཨོཾ་བཛྲ་ཨ་མྲྀཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། ཅེས་གོས་གཞི་བདག་གཏོར་མ་བྱ། དེ་ནས་བསྟོད་པ་བྱ་བ་ནི། ན་མཿ་ཤྲཱི་བཛྲ་བཧཻར་ཝཱ་ཡ། བརྐྱངས་བསྐུམས་ཞབས་ནི་ཅུང་ཟད་བརྡབས་བ་ཙམ་
གྱིས་དཀྱིལ་འཁོར་བཞིར་བཅས་རི་དབང་ཤིག་ཤིག་པོར་འགྱུར་ཞིང། །གཏུམ་དྲག་མ་ཧེའི་ཞལ་ནི་རབ་ཏུ་གདངས་པས་བསྒྲགས་པའི་གད་རྒྱངས་ཆེན་པོས་ས་གསུམ་ཀུན་འགེངས་པ། །རྒྱལ་བའི་ཡབ་གཅིག་འཇམ་པའི་དབྱངས་
གང་མ་རུངས་འདུལ་ཕྱིར་དྲག་པོའི་སྐུར་བསྟན་བཅོམ་ལྡན་གཤིན་རྗེའི་གཤེད། །གང་དེར་གུས་པས་བཏུད་ནས་གཤིན་རྗེའི་རྒྱལ་པོ་བསྟོད་ཀྱིས་ད་ནི་བགེགས་རྣམས་བག་ཡོད་དུས་ལ་བབ། །རི་བོ་རལ་ཞིང་ཆུ་གཏེར་འཁྲུགས་པ་ལྟ་བུར་འུར་
འུར་ཞེས་པའི་སྒྲ་ཆེན་བརྒྱུད་མར་རབ་སྒྲོག་པ། །དྲག་པོའི་མེ་ལྕེ་གནག་པའི་དུ་བས་འཁྱུད་པའི་ཚོགས་རྣམས་འབུམ་ཕྲག་གློག་ཕྲེང་ཆར་སྦྲིན་ནང་འཁྱུག་བཞིན། །ཤིན་ཏུ་བཟོད་དཀའི་རེག་བྱ་ཚ་བའི་ངར་ལྡན་ཁ་དོག་ལྔ་ཡི་ཕྲེང་བས་
ཟླུམ་པོར་བསྐོར་བའི་དབུས། །མུན་པ་བྱེ་བས་བྱུགས་ལྟར་གནག་པའི་ཆོས་འབྱུང་ཆལ་ཆིལ་གཡོ་བའི་ཁྲག་ཞག་རྒྱ་མཚོས་གང་བའི་སྟེང། །རྟ་བདུན་བདག་པོའི་གདན་ལ་གནོད་བྱེད་ནག་པོ་གན་རྐྱལ་བསྒྱེལ་བའི་སྟེང་ན་གཤིན་

[013B] །མིག་སྨན་ལྟར་གནག་ཐུང་ལ་སྦོམ་པའི་ལུས་ཅན་གཡས་བརྐྱངས་གཡོན་བསྐུམས་ས་ཆེན་གཡོ་བའི་གོམ་སྟབས་ཅན། །སེར་སྐྱའི་རལ་པ་གྱེན་དུ་འཛིངས་པའི་དབུ་ལ་ཐོད་སྐམ་ལྔས་བརྒྱན་དྲག་པོའི་རྡོ་རྗེ་སྤྱི་བོར་འཛིན།།
ཁྲག་གིས་སྦགས་པའི་མགོ་རློན་ཕྲེང་བ་མགྲིན་པར་འཕྱང་ཞིང་སྤྱན་གསུམ་བགྲད་པའི་སྡང་མིག་གཡོ་བ་ཅན། །མཆེ་བ་རྣོན་པོ་གཙིགས་པའི་བགྲད་པའི་ཞལ་ནས་དབུགས་ཕྲེང་གཡོ་བ་གདུག་པའི་སྦྲུལ་གྱི་ཁ་རླངས་བཞིན། །གཡས་པས་
འབར་བའི་གྲི་གུག་བདུད་དཔུང་ཀླད་ལ་འཕྱར་ཞིང་ཁྲག་ལྡན་ཐོད་པ་གཡོན་གྱིས་བཟུང་ལ་རོལ། །སྟག་ལྤགས་སྨད་གཡོགས་བསྒོས་པའི་གཏུམ་ཆེན་ཁྱོད་ཀྱིས་གཤིན་རྗེའི་གཤེད་ལ་ཇི་ལྟར་ཞལ་བཞེས་དེ་བཞིན་དུ། །མ་གཡེལ་མ་གཡེལ་
མྱུར་དུ་དྲན་པར་མཛོད་ལ་རྣལ་འབྱོར་བདག་གིས་གང་ཞིག་བསྒོ་བ་ཐམས་ཅད་སྒྲུབས། །གཞན་ཡང་ཁྱོད་ཀྱི་ཕྱོགས་བཞིར་རྭ་དང་རྨིག་པ་རབ་ཏུ་རྣོ་བའི་མ་ཧེ་དྲག་པོའི་གདན་སྟེང་ན། །དཀར་དང་སེར་དང་དམར་དང་ག་ནག་པའི་གཤིན་རྗེ་ཆེན་པོ་
དྲག་ཏུ་ཁྲོས་པའི་མ་ཧེའི་གདོང་པ་ཅན། །བརྐྱངས་བསྐུམས་སྟབས་ཀྱིས་རབ་ཏུ་འགྱིང་ཞིང་དུར་ཁྲོད་ཆས་ཀྱིས་ལེགས་བརྒྱན་ཞལ་གདངས་མིག་རྩ་ཀུན་ཏུ་དམར། །བགེགས་དཔུང་འཇོམས་ལ་རྡོ་རྗེའི་ཐོག་ལྟར་བསྔགས་པ་དེ་དག་གིས་ཀྱང་ཞི་
རྒྱས་དབང་དྲག་ལས་ཀུན་སྒྲུབས། །མདོར་ན་རྒྱལ་བ་ཀུན་གྱིས་ཡང་དང་ཡང་བསྔགས་འཇམ་པའི་དབྱངས་ཞེས་ས་སྟེང་ཀུན་ཏུ་གྲགས་པ་དེའི། །ཕུན་ཚོགས་གོ་འཕང་མཆོག་དེ་མཁའ་མཉམ་ལུས་ཅན་ཀུན་གྱི་དོན་དུ་ཇི་སྲིད་བདག་གིས་

[014A]༄༅། །མ་མནན་པ། །དེ་སྲིད་གཤིན་རྗེའི་གཤེད་ཀྱི་བཀའ་ནི་གུས་པས་ལྷུར་ལེན་ཆོས་རྒྱལ་གཤིན་རྗེ་འཁོར་དང་བཅས་པ་ཡིས། །ཡང་དག་ལམ་གྱི་ནོར་མཆོག་འཕྲོག་ལ་བརྩོན་པའི་ནག་པོའི་རྩ་ལག་སྡེ་དང་བཅས་པ་གཞོམ་
པར་མཛོད། ཅེས་བསྟོད། རྒྱས་པར་ན་ཀཱ་རུ་མ་དང། མ་སྐྱེས་མ་བྱ། བླ་མ་ཡི་དམ་བསྲུང་མའི་ཚོགས་རྣམས་ཀྱིས། །སྔོན་གྱི་ཞལ་བཞེས་དམ་བཅའ་མ་གཡེལ་བར། །རྣལ་འབྱོར་དཔོན་སློབ་དགོན་གནས་དགེ་འདུན་སྡེ། །བསྲུང་སྐྱོབ་མཐུན་རྐྱེན་
བསྒྲུབ་པའི་དུས་ལ་བབ། །བླ་མ་ཡི་དམ་ཆོས་སྲུངས་ཚོགས་རྣམས་ཀྱིས། །ཇི་ལྟར་བཅོལ་བའི་ལས་བཞི་ཐོགས་མེད་དུ། །གཡེལ་བ་མེད་པར་ཚུལ་བཞིན་རབ་བསྒྲུབས་ནས། །རྣལ་འབྱོར་དགོན་གནས་དགེ་འདུན་སྡེ་བཅས་སྐྱོངས།།
བདག་གིས་རིང་ནས་བསྟེན་ཅིང་མཆོད་པ་ཡིས། །མཐུ་ལྡན་ཆོས་སྐྱོང་བསྲུང་མ་ཁྱེད་རྣམས་ཀྱིས། །དེང་ནས་བཟུང་སྟེ་བྱང་ཆུབ་སྙིང་པོའི་བར། །འབྲལ་མེད་བདག་གི་མགོན་དང་སྐྱབས་མཛོད་ལ། །འགལ་རྐྱེན་བར་གཅོད་མ་ལུས་སེལ་བ་
དང༑ ༑དམ་ཆོས་བསྒྲུབ་པའི་མཐུན་རྐྱེན་མ་ལུས་པ། །འབད་རྩོལ་མེད་པར་ལྷུན་གྱིས་གྲུབ་པ་དང། །གནོད་བྱེད་དགྲ་བགེགས་མ་ལུས་ཚར་ཆོད་མཛོད། །དགྲ་ལྷ་ཆེན་པོ་ཁྱེད་རྣམས་ཀུན། །བསྟེན་པའི་ཚེ་ན་སྙན་མ་སྲ། །བསྐུལ་བའི་ཚེན་
བད་མ་བུལ། །རྦད་པའི་ཚེ་ན་མཐུ་མ་ཆུང། །རྣལ་འབྱོར་བདག་ཅག་འཁོར་བཅས་ལ། །སྡང་ཞིང་གདུག་པའི་སེམས་ལྡན་པའི། །གནོད་བྱེད་དགྲ་བགེགས་མ་ལུས་པ། །ལོ་དང་ཟླ་བར་མ་བཞག་པར། །རྟགས་དང་མཚན་མ་སྣ་ཚོགས་

[014B] །ད་ལྟ་ཉིད་དུ་ཐལ་བར་རློག་བདག་གིས་བཅོལ་བའི་ལས་འདི་རྣམས། །མཐོགས་མྱུར་དུ་གྲུབ་པར་མཛོད། ཅེས་འཕྲིན་ལས་བཅོལ། ཧཱུཾ་ཛཿ་བླ་མ་ཡི་དམ་གཤིན་རྗེའི་གཤེད་པོ་དང། ཞེས་པ་ནས། བྷྱོ། བཟློག་དུས་ལ་བབ་བོ་ས་མ་ཡ།།
ཞེས་བཟློག་པ་དང། སངས་རྒྱས་བསྟན་བསྲུང་དཀོན་མཆོག་དབུ་འཕང་བསྟོད། །དགེ་འདུན་སྡེ་སྐྱོངས་རྣལ་འབྱོར་ཚེ་དཔལ་སྤེལ། །སྙན་པའི་དིར་ཕྱོར་གྲགས་པའི་དུང་བུས་ལ། །འཁོར་དང་ལོངས་སྤྱོད་རྒྱས་པ་ཉིད་དུ་མཛོད། །རྒས་མེད་ལང་ཚོ་
རྒྱས་པའི་ལུས་སྟོབས་ལྡན། །མིག་ལ་ཡ་མཚན་ལྟས་མོ་དགའ་བས་གང། །རྣ་བར་རྟག་ཏུ་སྙན་པའི་གཏམ་ཐོས་ཤིང། །དྲི་ཞིམ་ངད་པ་སྣ་དང་མི་འབྲལ་བར། །ཟས་སྐོམ་འབྱོར་པས་རོ་འཛིན་ཆིམ་པར་མཛོད། །ལུས་ལ་རེག་བྱ་བདེ་བ་ཁོ་
ནས་འཚོ། །ཡིད་ལ་རྣམ་པར་གྲོལ་བའི་ཤེས་རབ་དང། །ཟག་མེད་བདེ་བས་ནམ་ཡང་ངོམས་བར་མཛོད། །ཁྱོད་གསོལ་ཁྱོད་བསྟེན་ཁྱོད་བསྒྲུབ་ཁྱོད་རྦད་ན། །མཐུ་རྩལ་མ་ཆུང་བརྩེ་གདུང་ཆེ་བར་མཛོད། །གཞིས་སུ་བཀྲ་ཤིས་ཚེ་རིང་ལོངས་སྤྱོད་
འཕེལ། །བྱེས་སུ་ལམ་འཕྲེང་ཆུ་ལས་སྒྲོལ་འདོན་མཛོད། །འཇིགས་སར་དགྲ་ཇག་ཆོམ་རྐུན་འཆེ་ལས་སྐྱོབས། །མདོར་ན་བསམ་དོན་ཡིད་བཞིན་འགྲུབ་པར་མཛོད། །བདག་དང་མཁའ་མཉམ་སེམས་ཅན་ཐམས་ཅད་ཀྱིས། །བླ་མེད་རྫོགས་
པའི་བྱང་ཆུབ་བསྒྲུབ་པ་ལ། །འགལ་རྐྱེན་བར་ཆད་ཐམས་ཅད་ཞི་བ་དང། །མཐུན་རྐྱེན་བསམ་དོན་ཡིད་བཞིན་འགྲུབ་པར་མཛོད། ཅེས་པས་ཀྱང་གཉེར་དུ་གཏད། དེ་ནས༑ དྲུག་ཅུ་པའི་མཆོད་གཏོར་བྱིན་གྱིས་བརླབས་ལ། མདུན་དུ་སྣ་ཚོགས་པདྨ་དང་ཉི་མ་ཞེས་པ་

[015A]༄༅། །ནས༑ ལིང་ག་དམར་པོ་གྱེན་དུ་ལངས་པའོ། །དེའི་གཡོན་དུ་ཙཾ་དང་རྩེ་གསུམ་ལས་སྐྱེས་པའི་ཞེས་པ་ནས། གཡས་རྩེ་གསུམ་དང་གཡོན་ཐོད་པ་འཛིན་པ། ཡབ་ཡུམ་གཉིས་ཀྱི་འཁོར་དུ་གཤིན་རྗེ་ཡ་བ་ཏི་ལ་སོགས་པ་
གཤིན་རྗེ་ཕོ་མོའི་ཚོགས་དཔག་ཏུ་མེད་པས་བསྐོར་བའི་གཙོ་འཁོར་ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། རང་གི་ཐུགས་ཀའི་ཧཱུཾ་ནག་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས་ཞེས་པ་ནས༑ སྤྱན་དྲངས། ཛཿ་
འཇམ་དཔལ་གཤིན་རྗེ་གཤེད་ཀྱི་བཀའ་སྡོད་མཆོག། ཅེས་པ་ནས། བརྩེ་བའི་ཐུགས་ཀྱིས་གནས་འདིར་གཤེགས་སུ་གསོལ་ཨོཾ་ཧྲཱི་ཥྚི་ཝི་ཀྲི་ཏཱ་ནན་ཀཱ་ལ་རཱུ་པ་ཡ་མ་རཱ་ཛཱ་ས་པ་རི་ཝཱ་ར་ཨཱ་ཀ་རྵ་ཡ་ཛཛཛཀམ་ལ་ཡེ་སྟྭཾ། གཤིན་རྗེའི་རྒྱལ་
པོ་འཁོར་དང་བཅས། །དམ་ཚིག་དབང་གིས་འདིར་བརྟན་བཞུགས། །མཆོད་པ་ཚུལ་བཞིན་བཞེས་ནས་ཀྱང། །འཕྲིན་ལས་མཛད་ཕྱིར་ཛི་སྲ ྡི་དུ། །ལས་གྲུབ་བར་དུ་བཞུགས་སུ་གསོལ། ཞེས་པ་ནས། ས་མ་ཡ་སྟྭཾ། ཆོས་ཀྱིར་གྱལ་པོ་ཡབ་ཡུམ་
འཁོར་དང་བཅས་པའི་ལྗགས་ཧཱུཾ་ལས་ཞེས་པ་ནས། ཤཔྟའི་བར་དང། ནང་མཆོད་ཀྱང་ཕུལ། ཨོཾ་ཧྲཱི་ཥྚཱི་ཝི་ཀྲི་ཏཱ་ན་ན་ཧཱུཾ་ཧཱུཾ་ཕཊ་ཕཊ་སརྦ་དུཥྚཱ ་ཨིནྡྲ་ཨཱ་དི་ན་ས་རི་ཝཱ་ར་ཨཱ་ཀརྵ་ཡ་ཛསཱཧཱ། རང་གི་ཤིང་ཁ་ནས་ཁྲོ་བོ་གཤིན་རྗེའི་གཤེད་
ཕྱག་ན་ལྕགས་ཀྱུ་དང་ཞགས་པ་འཛིན་པ་དཔག་ཏུ་མེད་པ་སྤྲོས་ཕྱོགས་སྐྱོང་རྣམས་ཀྱི་སྙིང་ཁ་ནས་ལྕགས་ཀྱུས་བཟུངས། མགྲིན་པ་ནས་ཞགས་པས་བཅིངས་ཏེ་བཀུག་ནས་ཕྱོགས་མཚམས་རྣམས་སུ་འཁོད་པར་གྱུར། ཨོཾ་ཧྲཱིཥྚཱི་

[015B] རང་གི་སྙིང་ཁ་ནས་ཁྲོ་བོ་གཤིན་རྗེ་གཤེད་ཕྱག་ན་ཕུར་བུ་ཐོགས་པ་དཔག་ཏུ་མེད་པ་སྤྲོས་ཏེ། ཕྱོགས་སྐྱོང་རྣམས་ཀྱིས་སྙིང་ཁ་དང་མགྲིན་པ་དང་རྐང་པའི་བར་
དུ་ཕུར་བུ་བཏབ་པས། གྲུབ་པའི་བཅུད་ལེན་གྲུབ་པ་བཞིན་དུ། སྐད་ཅིག་གིས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པ་ཡུམ་དང་བཅས་པའི་སྐུར་བཞེངས་པའི་མགྲོན་རྣམས་ཀྱི་ལྗགས་ཧཱུཾ་ལས་སྐྱེས་
པའི་རྡོ་རྗེ་རྩེ་གཅིག་པ་དཀར་པོ་འོད་ཀྱི་སྦུ་གུ་ཅན་རྣམས་སུ་གྱུར་ཨོཾ་ཡ་མ་རཱ་ཛཱ་ས་དོ་མེ་ཡ། ཡ་མེ་དོ་རུ་ཎ་ཡོ་ད་ཡ། ཡ་ད་ཡོ་ནི་ར་ཡ་ཀྵེ་ཡ། ཡཀྵེ་ཡཙྪ་ནི་རཱ་མ་ཡ་ཧཱུཾ་ཧཱུཾ་ཕཊ་ཕཊ་སཱཧཱ། ཨོཾ་བྷཱུ་ཙ་ར་ནཾ། ཡ་པཱ་ཏཱ་ལ་ཙ་ར་ཡ། མའན་ཁེ་ཅ་ར་ཡ་ཏ་
པཱུར་བ་ནི་གཱ་ནཾ། ཀ་དཀྵིཎ་དའི་གཱ་ཡ། ཧཱུཾ་པཤྩིམ་ནཾ། ཕཊ་ཨུད་ཏ་ར་ཏིག་ཡ། ཨོཾ་ཨཾ་ཧྲཱི་ཡ་ཥྚྲཱི་བ། ཝི་ཀྵི་ཀྲི་ཀོ། ཏཱ་ཨེ་ན་ཨ་ན་དེ་ཧཱུཾ་བྷྱོ་ཕཊ་སརྦ་བྷུདེ་བྷྱ་ཞེས་ལན་བཞི། ཨོཾ་ད་ཤ་དཀི་ལོ་ཀ་པཱ་ལས་པ་རི་ཝཱ་ར་ཨརྒྷཾ་པྲ་ཏཱིཙྪ་ཧཱུཾ་སཧཱ། ཞེས་པ་ནས་
ཤཔྟ་པྲ་ཏཱི་ཙྪ་ཧཱུཾ་སཱཧཱ། ཨོཾ་ད་ཤ་དཀི་ལོ་ཀ་པཱ་ལ་ས་པ་རི་ཝཱ་ར་ཨོཾ་ཨཱཧཱུཾ། ཞེས་མཆོད་ནས་འཕྲིན་ལས་བཅོལ་བ་ནི་རོལ་མདོ་དང་བཅས་ཏེ། བཅོམ་ལྡན་ཆོས་རྗེ་འཇམ་དབྱངས་སྤྱན་ལམ་དུ། །བདུད་འདུལ་བསྟན་པ་བསྲུང་བར་ཞལ་བཞེས་པ། །ལས་
ཀྱི་གཤིན་རྗེ་མ་མོ་མཁའ་འགྲོ་མ། །འབྱུང་པོ་རོ་ལངས་ཅི་བགྱི་བཀའ་ཉན་ཚོགས། །ཕྱི་ནང་སྐྱོང་བའི་དམ་ཅན་མ་ལུས་ལ། །བདག་ནི་རེ་བའི་སེམས་ཀྱིས་འདུད་ཅིང་མཆིས། །ཕྱོགས་སྐྱོང་འཁོར་དང་བཅས་པ་རྣམས་ཀྱིས་ཤ་ཁྲག་

[016A]༄༅། །དམར་གྱི་གཏོར་མ་འདི་བཞེས་ལ། ཁམས་གསུམ་ཆོས་ཀྱི་རྒྱལ་པོ་རྒྱལ་བ་ཙོང་ཁ་པ་ཆེན་པོའི་བསྟན་པ་བསྟན་འཛིན་དང་བཅས་པ་ལ་སྡང་ཞིང་ལོག་པར་འཁུ་བའི་སེམས་དང་ལྡན་པ་རྣམས་དང། ཁྱད་པར་དུ་ཡང་དཔལ་
ལྡན་བླ་མ་དམ་པ་ཆེ་གེ་མོའམ་སྦྱིན་པའི་བདག་པོ་ཆེ་གེ་མོའི་སྐུ་ཚེ་མཛད་པ་འཕྲིན་ལས་དང་བཅས་པ་རྣམས་ལ་གནོད་ཅིང་འཚེ་བར་བྱེད་པའི་དགྲ་བགེགས་གདུག་པ་ཅན་ཐམས་ཅད་མཱ་ར་ཡ་ཕཊ། ཅེས་ཐལ་མོ་བརྡབ་སྟེ། དབྱུ་གུ་རྣམས་གཏོར་
ཆེན་དུ་བླུག་ཞི་རྒྱས་དབང་གསུམ་ལ་དེ་དང་མཐུན་པའི་འཕྲིན་ལས་བཅོལ་ཞིང་ཐལ་མོ་བྲབ་མི་དགོས། སླར་ཡང་བཞི་ཚན་གཉིས་པ། ཨོཾ་ཧྲཱི་ཥྚཱི་ཝི་ཀྲིཏཱ་ནན་ཧཱུཾ་ཕཊ། ཨོཾ་སྭ་ཧཱ་ཝ་ཤུདྡྷཱ་སརྦདྷརྨཱ་སཧཱ་ཝ་ཤུདྡྷོཉྷཾ། སྟོང་པ་ཉིད་དུ་གྱུར། སྟོང་པའི་དང་
ལས་ཡཾ་ལས་རླུང། རཾ་ལས་མེ། ཨཱལས་མི་མགོའི་སྒྱེད་བུ་གསུམ་གྱི་སྟེང་དུ་ཨཱ་ལས་ཐོད་པ་ཕྱི་དཀར་ལ་ནང་དམར་བའི་ནང་དུ། གཏོར་མ་ངོ་བོ་ཡེ་ཤེས་ལ། རྣམ་པ་དགྲ་བགེགས་བསྒྲལ་བའི་ཤ་ཁྲག་གི་རྒྱ་མཚོ་ཆེན་པོར་གྱུར་
ཨོཾ་ཨཱཧཱུཾ། ལན་གསུམ། ཨོཾ་ཡམ་རཱ་ཛཱ། ཞེས་པ་ནས། མཱ་ར་ཡ་ཕཊ། ཅེས་འབུལ་བ་སོགས་སྔར་བཞིན་བྱ། དེ་ལྟར་ལན་བཞི་བསྔོས་པའི་མཇུག་ཏུ། ཆོས་ཀྱི་རྒྱལ་པོ་འཁོར་བཅས་ལ། ཞེས་པ་ནས། དགྲ་བགེགས་ཨ་མུ་ཀ་མའར་ཡ་ཕཊ། ཅེས་ཐལ་
མོ་བརྡབ་དེ་ནས་གཞི་བདག་གཏོར་མ་བཏང་ལ། སྒྲུབ་ཞག་འགའ་རེ་བྱེད་ཚེ་སྐབས་འདིར་ཡིག་བརྒྱས་ལྷག་ཆད་བསྐང་བ་དང། མཇུག་ཆོག་རྣམས་བྱས་ཏེ་ནང་པར་ཡང་སྡར་བཞིན་བསྒྲུབ་པ་ལ་འཇུག་སྒྲུབ་ཞག་འགའ་རེ་བྱེད་ཚེ་ཐུན་མཐའ་མ་དང་ཉིན་གཅིག་ཡས་མི་བྱེད་ཚེ་

[016B] རྣལ་འབྱོར་པ་རྣམས་ཟོར་འཕེན་གྱི་ཆས་སུ་ཞུགས་ཏེ། ཨོཾ་མི་མངོན་དབྱིངས་ན་བཞུགས་པའི་རྒྱལ་བ་ཞི་ཁྲོའི་ཚོགས། །ཨཱབྮེངྶ་ཤིག་བཞེངས་ཤིག་ཆོས་ཀྱི་དབྱིངས་ནས་བཞེངས། །ཧཱུཾ་བསྐུལ་ལོ་བསྐུལ་
ལོ་འགྲོ་བའི་དོན་ལ་བསྐུལ། །ཧྲཱིམྫོད་ཅིག་མཛོད་ཅིག་བཅོལ་བའི་འཕྲིན་ལས་མཛོད། ཅེས་ལན་གསུམ་གྱིས་བསྐུལ་ཞིང། ཧཱུཾ༑ ད་ནི་ཟོར་བསྒྱུར་དགྲ་ལ་བསྒྱུར། །ད་ནི་ཟོར་འཕེན་དགྲ་ལ་འཕེན། །ད་ནི་ཟོར་ཁ་དགྲ་ལ་བསྒྱུར། །ད་ནི་ཟོར་ཁ་བགེགས་
ལ་བསྒྱུར། ཞེས་ཟོར་ཁ་སྒོ་ཕྱོགས་སུ་བསྒྱུར། ཟོར་ལམ་ཕྱེ་བ་ནི། རྣལ་འབྱོར་དབང་ཕྱུག་ཟོར་འཕེན་ནོ། །རྣལ་འབྱོར་དབང་ཕྱུག་ཟོར་འཕེན་པས། །ཉོན་ཅིག་ལྷ་སྲིན་སྡེ་བརྒྱད་ཚོགས། །མཐོ་བ་རྣམས་ཀྱི་ཞབས་བསྐུམས་ཤིག། དམའ་བ་རྣམས་ཀྱི་དབུ་
ཆུམས་ཤིག་ཐད་ཀ་རྣམས་ཀྱི་སྐུ་ཟུར་ཅིག་གལ་ཏེ་མ་ཟུར་ཟོར་ཕོག་ན། །ཀོ་སློང་ཕྲག་དོག་མ་མཛད་ཅིག་ཉེས་པ་སྟེས་སུ་མ་འཛིན་ཅིག་ཟོར་སྣ་སྡང་བའི་དགྲ་ལ་དྲོངས། །ཟོར་སྣ་གནོད་པའི་བགེགས་ལ་དྲོངས། །རྣལ་འབྱོར་དབང་ཕྱུག་
ཟོར་འཕེན་ནོ། །རྣལ་འབྱོར་དབང་ཕྱུག་གཏོར་ཟོར་འདི། །རྩེ་མོ་རྡོ་རྗེའི་མདུང་ལས་རྣོ། །རྩ་བ་རྡོ་རྗེའི་བྲག་ལས་སྲ། །དྲག་ཤུལ་གནམ་ལྕགས་ཐོག་ལས་ཆེ། །རྣལ་འབྱོར། རྣལ་འབྱོར་དབང་ཕྱུག་གཏོར། སྟེང་གི་ལྷ་ལ་མི་འཕེན་ནོ། །འོག་གི་ཀླུ་
ལ། བར་གྱི་བཙན་ལ། གཞི་བདག་རྣམས་ལ། རྣལ་འབྱོར། རྣལ་འབྱོར་དབང་ཕྱུག་གཏོར་ཟོར་འདི། །སྡང་བར་བྱེད་པའི་དགྲ་ལ་འཕེན། །གནོད་པར་བྱེད་པའི་བགེགས་ལ། ཕུང་བར་བྱེད་པའི་སྲི་ལ། རྣལ་འབྱོར་དབང་ཕྱུ་

[017A]༄༅། །རྣལ་འབྱོར་དབང་ཕྱུག་ ཟོར་འཕན་  སྒོ་བ་རྣམས་ཀྱིས་སྒོ་ཕྱེ་ཞིག། སྒོ་བ་རྣམས་ཀྱིས་སྒོ་ཕྱེ་ན། །བཙས་སུ་གཟུགས་ཅན་དགྲ་འབུལ་ལོ། །འཕྲེང་བ་རྣམས་ཀྱིས་ཕྲེང་སོལ་ཅིག་འཕྲེང་བ་རྣམས་ཀྱིས་འཕྲེང་བསལ་ན། །བཙས་
སུ་གཟུགས་མེད་བགེགས་འབུལ་ལོ། །བྷྱོ་བྷྱོདེ་ནི་དགྲ་ལ་བྷྱོ་བྷྱོ་བྷྱོ་དེ་ནི་བགེགས་ལ་བྷྱོ་ཆོས་ཆོས་དེ་ནི་དམག་ལ་ཆོས། །དམག་དཔུང་བསྐྱེད་ལ་རུ་མཚོན་ཕྱོར། ཞེས་སྤོས་ཕོར་དང་ཕྱར་དར་སོགས་ཀྱིས་སྣ་དྲངས། རོལ་མོའི་སྒྲ་དང་བཅས་
ཏེ། ཟོར་ཕྱིར་ཁྱེར་ལ་ཇི་ལྟར་འོས་པའི་ས་ཕྱོགས་སུ། ཧཱུཾ། བླ་མ་ཡི་དམ་དཀོན་མཆོག་གསུམ། །རྒྱུད་སྡེ་བཞི་ཡི་ལྷ་ཚོགས་དང། །ཁྱད་པར་བཅོམ་ལྡན་འདས་གཤིན་རྗེ་གཤེད། །གསེར་སྐྱེམས་མཆོད་བ་འདི་བཞེས་ལ། །བདག་གི་གཟུ་དང་དཔང་
མཛོད་ཅིང་དམ་ཉམས་འདི་ཡི་སྐྱབས་མ་མཛད། །གཤིན་རྗེ་གཤེད་ཀྱི་བཀའ་སྡོད་མཆོག། །ཆོས་རྒྱལ་ཡབ་ཡུམ་འཁོར་དང་བཅས། །གཞན་ཡང་དམ་ཅན་རྒྱ་མཚོའི་ཚོགས། །གསེར་སྐྱེམས། བདག་གི། དམ་ཉམས་
དབྱུ་གུ་དྲུག་ཅུ་རྩ་བཞི་སོགས། །ལོ་ཟླ་ཞག་དུས་ལྷ་རྣམས་དང། །ཁྱད་པར་ཡུལ་ཕྱོགས་འདིར་གནས་པའི། །ལྷ་ཀླུ་གཞི་བདག་འཁོར་དང་བཅས། །གསེར་སྐྱེམས། བདག་གི། དམ་ཉམས། གཟུ་དང་དབང་ལས་མཐོ་བ་མེད།།
རྣམ་པར་དག་པའི་ཐུགས་ཀྱིས་གཟིགས། །གསེར་སྐྱེམས་མཆོད་པ་རྒྱ་རེ་ཆེ། །འབྲུ་སྨན་སྣ་ཚོགས་རིན་ཆེ་བས། །དེ་རིང་བདག་གི་གྲོགས་མཛོད་ཅིག། ཅེས་གསེར་སྐྱེམས་དང། ཧཱུཾ༑ འཆི་བདག་ནག་པོ་ལྷོ་ཕྱོགས་ཀྱི། །རིམ་པ་བདུན་

[017B] །སྲོག་ལ་རྔམས་པའི་གཤིན་རྗེ་ནི། །ནག་པོ་མ་ཧེའི་གདན་སྟེང་དུ། །ཡ་ལས་བྱུང་བའི་དབྱུག་པ་ནི། །ཐོད་བས་མཚན་པ་ལས་བྱུང་བ། །གཏིང་ནས་ཁྲོས་པ་མ་ཧེའི་གདོང། །ཟ་བྱེད་ཞལ་གདངས་མཆེ་བ་གཙིགས། །ཁྲོས་པའི་
སྤྱན་རྩ་དམར་པོ་འཁྲུག། སྐྲ་སེར་སྨར་གྱེན་དུ་བརྫེས། །ཁག་གཡོན་ཞགས་པས་དགྲ་བགེགས་འཆིང། །གཡས་པ་དབྱུག་པས་རྡུལ་དུ་རློག། །ཆོས་ཀྱི་རྒྱལ་པོ་གཤིན་རྗེའི་ཚོགས། །མ་མོ་ཆེན་མོ་ཙཱ་མུཎྜི། །རྩེ་གསུམ་ཐོད་ཁྲག་འཛིན་མཛད་
པ༑ ༑བྲན་དང་བཅས་པའི་དུས་ལ་བབ། །ཤ་ཆེན་ཁྲག་ཞག་ཆེན་པོ་ཡི། །གཏོར་མ་རྒྱ་མཚོ་མཆོད་པར་བཞེས། །རྒྱལ་བས་བསྒོས་པའི་དམ་ཚིག་དང། །སྙིང་རྗེས་དགྲ་བགེགས་མྱུར་དུ་སྒྲོལ། །སྡང་བའི་དགྲ་དང་གནོད་པའི་བགེགས། །བདུད་དང་
བར་དུ་གཅོད་པ་རྣམས། །ཟུངས་ཤིག་ཆིངས་ཤིག་རྣམ་པར་སྡོམས། །ཁུ་གཅིག་དྲོངས་ཤིག་དབང་དུ་བསྡུས། །གསོད་ཅིག་སྐྲོད་ཅིག་རེངས་པར་གྱིས། །ཕྱེ་ཞིག་གནོན་ཅིག་རྨུགས་པར་གྱིས། །ཐུལ་ཞིག་ཆོམས་ཤིག་རྣམ་པར་བཤིག་
རྡུལ་ཕྲན་ཙམ་ཡང་མེད་པར་མཛོད། །ཨོཾ་ཀཱ་ལ་རཱུ་པ་དགྲ་བགེགས་མཱ་ར་ཡ་ཧཱུཾ་ཕཊ། ཨོཾ་ཙཱ་མུཎྜི་ཧཱུཾ་ཕཊ། ཧཱུཾ། དགེ་སྡིག་ཤན་འབྱེད་དམ་ཉམས་སྲོག་གི་བདུད། །ཆོས་ཀྱི་རྒྱལ་པོ་ཡབ་ཡུམ་ལས་མཛོད་ཅིག། དམ་ཅན་བཀའ་
ཉན་ཡ་བ་ཏི་ལ་སོགས། །སྲོག་གཅོད་གཤིན་རྗེའི་ཚོགས་ཀྱིས། དམ་ཅན་བཀའ་ཉན་ཕོ་ཉ་མོ་ལ་སོགས། །ནད་བདག་མ་མོའི་ཚོགས་ཀྱིས་དམ་ཅན་བཀའ་ཉན་རྔམས་ཤིང་འཇིགས་པའི་གཟུགས། །ཕྱོགས་སྐྱོང་འཁོར་ཚོགས་

[018A]༄༅། །རྒྱ་མཚོས་ལས་མཛོད་ཅིག། ཅེས་པས་བསྐུལ་ནས་དགྲ་ཕྱོགས་སུ་གོམ་པ་བཞི་བཅུའི་བར་ཁྱེར་ཏེ། བླ་མ་ཡི་དམ་གཤིན་རྗེའི་གཤེད་པོ་དང། ཞེས་སོགས་བཟློག་པའི་མཐར་མདུན་དུ་སྐད་ཅིག་གིས་དགྲ་བགེགས་གསལ་བ་ཚར་བཅད་པའི་མོས་པ་སོགས་མན་ངག་ལས་
འབྱུང་བ་བཞིན་བྱས་ཏེ་འཕེན། དེ་ནས་ཅུང་ཟད་ཅིག་ཚུར་འོངས་ཏེ་དམིགས་པ་བརྟན་པོས། ཧཱུཾ༑ སྟེང་ཡང་རྡོ་རྗེའི་གུར་ཁང་ལ། །འོག་ཀྱང་རྡོ་རྗེའི་ས་གཞི་སྟེ། །ཕྱོགས་མཚམས་རྡོ་རྗེའི་རྭ་བས་བསྐོར། །རྡོ་རྗེའི་མཚམས་ལས་མ་འངའ་ཞིག། ཨོཾ་བཛྲ་རཱཀྵ་རཱཀྵ། སྟེང་
ཡང་འཁོར་ལོའི་གུར་ཁང་ལ། །འོག་ཀྱང། ཕྱོགས་མཚམས། འཁོར་ལོའི། ཨོཾ་ཙཀྲ་རཱརྐྵ་རཱཀྵ། སྟེང་ཡང་པདྨའི། འོག་ཀྱང། ཕྱོགས་མཚམས། པདྨའི། ཨོཾ་པདྨ་རཱཀྵ་རཱཀྵ། སྟེང་ཡང་རལ་གྲིའི། འོག་ཀྱང། ཕྱོགས་
མཚམས། རལ་གྲིའི་མཚམས་ལས་མ་འདའ་ཞིག། ཨོཾ་ཁངྒ་རཱཀྵ་རཱཀྵ། ཞེས་བསྲུང་འཁོར་བསྒོམ། སྒྲུབ་ཁང་དུ་མ་སླེབ་ཙམ་དུ་མངའ་གསོལ་བྱ། དེ་ནས་ནང་དུ་འོངས་ལ་གཏང་རག་གི་མཆོད་གཏོར་གོང་ལྟར་བྱིན་གྱིས་བརླབ་སྟེ། བདག་ཉིད་ཀྱི་ཐུགས་ཀའི་
ཧཱུཾ་ནག་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས་ཞེས་པ་ནས། བརྩེ་བའི་ཐུགས་ཀྱིས་གནས་འདེར་གཤེགས་སུ་གསོལ། །ཨོཾ་ཧྲཱིཥྚཱིཝི་ཀྲི་ཏཱ་ན་ན་ཧཱུཾ་ཕཊ་ཀཱ་ལ་རཱུ་པ་ཡ་མ་རཱ་ཛཱ་ས་པ་རི་ཝཱ་ར་ཨཱ་ཀརྵ་ཡ་ཛརྫརྫ་ཀ་མ་ལ་ཡེ་སྟྭཾ་
གཤིན་རྗེའི་རྒྱལ་པོ་འཁོར་དང་བཅས། ཞེས་པ་ནས། ས་མ་ཡ་སྟྭཾ། ཆོས་ཀྱི་རྒྱལ་པོ་ཡབ་ཡུམ་འཁོར་དང་བཅས་པའི་ལྗགས་ཧཱུཾ་ལས་སྐྱེས་པའི་ཞེས་པ་ནས། ས་པ་རི་ཝཱ་ར་ཨོཾ་ཨཱཧཱུཾ། དེ་ནས་གཞི་བདག་གཏོར་མ་གོང་བཞིན་བཏང་ལ། ཧཱུཾ་འདི་

[018B] །དཔག་ཚད་བརྒྱད་ཁྲིའི་ཕ་རོལ་ན། །ཐོད་པ་ལྕགས་ཀྱི་གྲོང་ཁྱེར་ན། །ཡི་དྭགས་ཀུན་གྱི་སྡེ་དཔོན་པོ། །མ་མོ་ཀུན་གྱི་ཚོགས་རྗེ་བོ། །གསོན་གཤིན་ཀུན་གྱི་ཟམ་ཁ་པ། །གསོན་པོ་བརྐོ་ལ་འདེབས་པ་པོ། །ཤི་བ་ཀུན་གྱི་གཤིན་
བུ་རྗེ༑ ༑དགེ་བ་ཅན་གྱི་སྟངས་འཛིན་པ། །སྡིག་པ་ཅན་གྱི་ཆད་པ་མཁན། །ཉེས་ལེགས་ཆོས་བཞིན་གཅོད་པ་པོ། །ཆོས་རྒྱལ་གཤིན་རྗེ་ཞེས་བྱ་དང། །ཡུམ་མཆོག་མ་མོ་ཙཱ་མུཎྜི། །ཕོ་བརྒྱད་མོ་བརྒྱད་གཤིན་རྗེའི་ཚོགས། །བཀའ་ཉན་འཁོར་
ཚོགས་རྒྱ་མཚོ་དང། །ཡུལ་ལྷ་གཞི་བདག་གཉན་པོར་བཅས། །འདིར་གཤེགས་རྒྱན་གྱི་གཏོར་མ་འདི་བཞེས་ཤིག་ཤ་ཁྲག་དམར་གྱི་གཏོར་མ་འདི་བཞེས་ཤིང། །འཛམ་བུ་ཏི་བའི་ཞལ་ཟས་འདི། སྨན་རག་ཕུད་ཀྱི་མཆོད་པ། རྫ་གད་
དཔའ་བོའི་སྨན་ཕུད། གཙང་མ་ཕུད་ཀྱི་གསེར་སྐྱེམས། སྔར་བཅོལ་ལེགས་པའི་གཏང་རག་གཉན་པོར་གཏོང། །ད་འཆོལ་ལེགས་པའི་གསོལ་འདེབས་གཉན་པོར་བཞེས། །འཁོར་རྣམས་སྐྱོང་ཞིང་རྐྱེན་རྣམས་བཟློག་པ་དང། །སྡང་
བའི་དགྲ་དང་གནོད་པའི་བགེགས་ལ་སོགས། །བདུད་དང་བར་དུ་གཅོད་པ་རྣམ་མང་པོ། །ཐམས་ཅད་རྡུལ་ཕྲན་བཞིན་དུ་བརླག་པ་དང། །བསྟན་པ་རྒྱས་པའི་ལས་འདི་ཁྱོད་ཀྱིས་བསྒྲུབས། །སྲིད་ཞིའི་དཔལ་འབྱོར་མ་ལུས་འབྱུང་བའི་གཞི།།
ཐུབ་པའི་བསྟན་པ་ཡུན་རིང་གནས་པ་དང། །དེ་འཛིན་བྱེད་པའི་སྐྱེས་བུ་དམ་པ་རྣམས། །དཔལ་འབྱོར་གྱིས་སྐྱོངས་ཡུན་རིང་ཞབས་བརྟན་མཛོད། །ཧཱུཾ། འཇམ་དབྱངས་བཀའ་སྡོད་སྟོབས་ཆེན་གཤིན་རྗེའི་གཙོ། །ཁྱོད་ནི་དྲིན་ཅན་རྩ་བརྒྱུད་

[019A]༄༅། །བླ་མ་དང། །རབ་འབྱམས་རྒྱུད་སྡེ་བཞི་དང་ཡོངས་འབྲེལ་བའི། །ཡི་དམ་ལྷ་ཚོགས་ངོ་བོར་མངའ་གསོལ་ལོ། །དྲན་པ་ཙམ་གྱིས་མཆོག་དང་ཐུན་མོང་གི། །འདོད་དགུའི་ཆར་འབེབས་སངས་རྒྱས་ཆོས་ཚོགས་དང། །གནས་གསུམ་
དཔའ་བོ་མཁའ་འགྲོ་ཆོས་སྐྱོང་བའི། །བསྟན་བསྲུང་ཀུན་གྱི་གཙོ་བོར་མངའ་གསོལ་ལོ། །སྲིད་གསུམ་སྐྱེ་འགྲོའི་སྲོག་ལ་དབང་བསྒྱུར་ཞིང། །དགེ་སྡིག་ཤན་འབྱེད་བསྟན་དགྲ་ཀུན་གྱི་གཤེད། །བསྟན་འཛིན་བུ་བཞིན་སྐྱོང་བའི་དམ་ཚིག་ཅན། །རྣལ་
འབྱོར་དགྲ་ལྷ་ཆེན་པོར། ཁྱད་པར་རྒྱལ་བ་གཉིས་པ་རྩོང་ཁ་པའི། །བསྟན་དང་བསྟན་འཛིན་ཡོན་མཆོད་མ་ལུས་པ། །བུ་ལྟར་བརྩེ་བས་བསྲུང་ཞིང་སྐྱོང་མཛད་པའི། །བསྟན་སྲོག་དཔའ་བོ་ཆེན་པོར། །མདོར་ན་རྣལ་འབྱོར་མི་ནོར་དགོན་གནས་
བཅས། །ལྷ་ཆེན་ཆོས་ཀྱི་རྒྱལ་པོ་འཁོར་བཅས་ལ། །བཅོལ་ལོ་བལྟོས་སོ་རྟག་ཏུ་གཉེར་མཛོད་ལ། །འགལ་རྐྱེན་ཀུན་སེལ་མཐུན་རྐྱེན་མ་ལུས་སྒྲུབས། །རྗེ་བཙུན་བླ་མ་སྐུ་ཚེ་རབ་བརྟན་ཅིང། །རྣམ་དཀར་འཕྲིན་ལས་ཕྱོགས་བཅུར་རྒྱས་པ་དང།།
བློ་བཟང་བསྟན་པའི་སྒྲོན་མེ་ས་གསུམ་གྱི། །འགྲོ་བའི་མུན་སེལ་རྟག་ཏུ་གནས་གྱུར་ཅིག། །ཅེས་མངའ་གསོལ་དང། གཤིན་རྗེ་གཤེད་ཀྱི་ཡི་གེ་བརྒྱ་བས་ལྷག་ཆད་ཁ་བསྐང། བསྔོ་བ་སྨོན་ལམ་ཇི་ལྟར་རིགས་པ་བྱས་མཐར་རྟེན་ཡོད་ན་བརྟན་བཞུགས་དང་མེད་ན་གཤེགས་གསོལ་
བྱས་མཐར། བཀྲ་ཤིས་རྒྱས་བསྡུས་ཅི་རིགས་པ་བྱ་ཞིང། ཞི་རྒྱས་དབང་གསུམ་ལ་དྲུག་ཅུ་པ་བསྔོ་བའི་དུས་སུ་འཕྲིན་བཅོལ་བྱ་ལུགས་སོ་སོའི་དབྱེ་བ་ཤེས་པར་བྱ་ཞིང། གཞི་བདག་གཏོར་མ་བཏང་ཟིན་མ་ཐག་རོལ་མོའི་སྒྲ་དང་བཅས་ཏེ་ཕུལ་བས་སྐབས་སུ་གང་བབས་ཀྱི་འཕྲིན་ལས་

[019B] རིགྶ་ཀུན་ཁྱབ་བདག་དུས་གསུམ་སངས་རྒྱས་ཐམས་ཅད་ཀྱི་ངོ་བོ་སྲིད་ཞི་ཡོངས་ཀྱི་གཙུག་རྒྱན་བཀའ་དྲིན་མཚུངས་མེད་མཚན་བརྗོད་པར་དཀའ་བ་རྒྱལ་མཆོག་རྗེ་བཙུན་བློ་བཟང་བསྐལ་བཟང་རྒྱ་མཚོའི་ཞབས་ཀྱིས་མཛད་པའི་
གཏོར་ཆེན་དྲུག་ཅུ་པའི་རྣམ་གཞག་སོགས་ལས་ཤེས་པར་བྱ་ལ། འདིར་དྲག་བསྐུལ་ཆེན་མོ་བསྐང་གི་མཇུག་ཏུ་བྱ་བ་དང་དྲུག་ཅུ་བའི་བསྐྱེད་ཆོག་ཟུར་དུ་བྱེད་པ། བཞི་འབུལ་གྱི་གོང་དུ་གཏོར་མ་འབུལ་བ། འབུལ་ཚན་སོ་སོའི་བྱིན་རླབས་མཇུག་ཆོག་གཏང་རག་རྒྱས་པ་བྱ་བ་
སོགས་ནི། ཁྱབ་བདག་རྡོ་རྗེ་འཆང་ཆེན་པོ་པཎ་ཆེན་ཆོས་ཀྱི་རྒྱལ་མཚན་གྱི་ཕྱག་སྲོལ་དཔལ་གསང་སྔགས་རྒྱུད་པ་གྲྭ་ཚང་གི་ཕྱག་བཞེས་བཞིན་བཀོད་པ་ཡིན་ལ། ཡང་ན་དྲུག་ཅུ་པའི་ལྷ་བསྐྱེད་ཐོག་མ་ཉིད་དང། བཞི་འབུལ་གྱི་བྱིན་རླབས་བསྡུས་པ། གཏོར་འབུལ་མཇུག་ཏུ་
བྱ་བ༑ གཏང་རག་གི་མངའ་གསོལ་སྐབས་མཆོད་གཏོར་གཤོམ་པ། ཡེ་ཤེས་མགོན་པོའི་མངའ་གསོལ་བྱ་བ། ནང་དུ་འོངས་ནས་ལྷ་ཚོགས་རྣམས་ཉེར་སྤྱོད་ཁོ་ནས་མཉེས་པར་བྱས་མཐར་མཇུག་ཆོག་རྣམས་བྱ་བ་སོགས་དཔལ་ལྡན་སྨད་རྒྱུད་གྲྭ་ཚང་གི་ཕྱག་བཞེས་ལྟར་བྱས་
ཀྱང་ལེགས་སོ། །དྲན་པ་ཙམ་གྱིས་ནག་པོའི་རྩ་ལག་ཀུན། །འཇོམས་མཛད་ལྷ་ཆེན་ཆོས་ཀྱི་རྒྱལ་པོ་ཡི། །འཕྲིན་ལས་དྲག་པོའི་རིམ་པ་འདིར་བསྐྲུན་གྱིས། །བདུད་སྡེའི་ཚོགས་རྣམས་བག་ཡོད་བསྟེན་པར་རིགས། །དགེ་འདིས་འཇམ་མགོན་
བླ་མའི་རིང་ལུགས་ཆེ། །ཕྱོགས་བཅུར་རྒྱས་ཤིང་མཁའ་མཉམ་འགྲོ་བ་ཀུན། །བདེ་སྐྱིད་རྫོགས་ལྡན་དཔལ་ལ་སྤྱོད་པ་དང། །རྣལ་འབྱོར་བསམ་དོན་ལྷུན་གྱིས་འགྲུབ་པར་མཛོད། །བྱང་ཕྱོགས་ཡུལ་གནས་ཞྭ་སེར་རིང་ལུགས་མཆོག་སྦྱི་བོས་

[020A]༄༅། །ཉེར་མཆོད་ས་སྐྱོང་མ་ལུས་པའི། །སྲིད་དང་དཔལ་འབྱོར་ལེགས་ཚོགས་དམ་ཆོས་རྣམས། །ནམ་ཡང་མི་ནུབ་འཕེལ་བ་ཉིད་གྱུར་ཅིག་ཅེས་བསྟན་བསྲུང་ཡོངས་ཀྱི་རྗེ་བོ་ལྷ་ཆེན་ཆོས་ཀྱི་རྒྱལ་བོ་ནང་སྒྲུབ་ལ་བརྟེན་པའི་གཏོར་ཆེན་
བདུད་དབུང་རབ་འཇོམས་ཞེས་བྱ་བ་འདི་ནི། བསྟན་པའི་སྦྱིན་བདག་ཆེན་པོ་རིགས་རུས་ཆོ་འབྲང་བསོད་ནམས་སོགས་ཡོན་ཏན་དུ་མས་མངོན་པར་མཐོ་བ་ས་སྐྱོང་མཚོ་སྔོན་ཇ་སག་སྒྲོལ་མ་སྐྱབས་ཉིད་ནས་བསྐུལ་མ་མཛད་པ་ལྟར་འཇམ་དཔལ་གཤིན་རྗེ་གཤེད་ཀྱི་རྣལ་འབྱོར་བ་
ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་བླ་མ་དམ་པའི་མན་ངག་བཞིན་སྦྱར་བའོ། །སྭ་སྟི༑ ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་
ཆེར༑ ༑ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །སརྦ་མངྒ་ལཾ།། །།

[020B][BLANK PAGE]



﻿༄༅། །ཆོས་རྒྱལ་ནང་སྒྲུབ་ཀྱི་གཏོར་ཆེན་མཐུན་མོང་བའི་ཆོག་བསྒྲིགས་ཟིན་བྲིས་བཞུགས་སོ། །

[001A] །ན་མོ་གུ་རུ་བྫྲ་བཧེ་ར་ཝཱ་ཡ། དེ་ཡང་ཆོས་རྒྱལ་ནང་སྒྲུབ་ལ་བརྟེན་པའི་གཏོར་ཆེན་མཐུན་མོངས་ལ་བྱ་ཚུལ་ནི། འཇིགས་བྱེད་ཀྱི་དབང་དང་ནང་སྒྲུབ་ཀྱི་རྗེས་
གནང་ཐོབ་པས་དམ་ཚིག་ལ་གནས་ནས་དེ་གཉིས་ཀྱི་ལས་བསྙེན་སོང་བའི་སྒྲུབ་པ་པོས། དུར་ཁྲིད་དམ་ཁྱིམ་སོགས་ཀྱི་གནས་སུ། གཏོར་ཆེན་ཉེར་སྤྱོད། ནང་མཆོད། འབུལ་
གཏོར། གཞི་འབུལ་གྱི་དབྱུ་གུ་སོགས་ཕྱག་ལན་ལྟར་གཤམས་ལ། འཇིགས་བྱེད་ཀྱི་བདག་བསྐྱེད་སྔོན་དུ་བཏང་ནས། དངོས་གཞི་ནི། འཇིགས་བྱེད་ལྟར་ནང་མཆོད་
མཆོད་པ་འདོད་ཡོན་དང་བཅས་པ་གཏོར་མ་རྣམས་བྱིན་གྱིས་བརླབས། རྟེན་བསྐྱེད་པ་ནི། བེ་ཅོན་གྱི་ཕྱག་རྒྱ་བཅས་ལ་ང་རྒྱལ་བརྟན་པོས། མདུན་དུ་སྣ་ཚོགས་པདྨ་དང་

[002A]༄༅། །ཉི་མ་གནོད་བྱེད་ཀྱི་གདན་ལ་ཞེས་སོགས་མངོན་རྟོགས། སྤྱན་འདྲེན་དབང་བསྐུར་རྒྱས་གདབ། དམ་བཞག་བཞུགས་གསོལ། ཕྱི་མཆོད། ནང་མཆོད་
བསྟོད་འཕྲིན་གྱི་བར་མཁས་གྲུབ་ཆེན་པོའི་གཏོར་ཆོག་དང་ཕལ་ཆེར་འདྲ་བ་ལ། ཆོས་ཀྱི་རྒྱལ་པོ་ནང་སྒྲུབ་འཁོར་དང་བཅས་པ་སྤྱན་དྲངས། ཞེས་དང། ཡ་མ་རཱ་ཛའི་གོང་
ཐམས་ཅད་དུ་ཀཱ་ལ་རཱུ་པ་བཅུག་པ་དང། མཆོད་འཕྲེང་ཡང་ན་སྟོང་གསུམ་མ་བྱེད་པ་དང། འདོད་ཡོན་ལྔ་སྔགས་ཙམ་གྱིས་འབུལ་བ་དང། ནང་མཆོད་བླ་བརྒྱུད་དུ། ཐམས་
ཅད་མཁྱེན་པ་བློ་བཟང་བསྐལ་བཟང་རྒྱ་མཚོ། རྗེ་བཙུན་ངག་དབང་བྱམས་པ་རིན་པོ་ཆེ། གྲུབ་པའི་དབང་ཕྱུག་བློ་བཟང་བཟོད་པ་གསུམ་འཇུག་པ། ཡབ་ཀྱི་འབུལ་སྔགས་

[003B] ཞེས་ཡོད་པ། བསྟོད་འཕྲིན་ཡང་ན། འཇམ་དཔལ་བཀའ་ཉན་ཡོངས་རྫོགས་བྱ་བ་རྣམས་ཁྱད་པར་རོ། །དེ་ནས། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། ཕྱོགས་
བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་གཤིན་རྗེའི་གཤེད་རིགས་ལྔའི་རྣམ་པར་སྤྱན་དྲངས། གཤིན་རྗེའི་གཤེད་ཀྱི་ཡིག་བརྒྱ་བཟླས་ལ། ཛཿ་འཇམ་པའི་དབྱངས་དང་དཔའ་
བོ་རྡོ་རྗེ་དང། ཞེས་སོགས་དང། ཧཱུཾ༑ བླ་མ་མཆོག་དང་དཀྱིལ་འཁོར་ལྷ་ཚོགས་དང། ཞེས་སོགས་ཀྱི་བཤགས་པ་བྱས་ལ། ཆོས་ཀྱི་རྒྱལ་པོ་ནང་སྒྲུབ་ཅེས་པའི་ཁྱད་པར་སྦྱར་ནས་བསྐང་
རྫས་དང་བསྐང་གཏོར་བྱིན་གྱིས་བརླབས། ཧཱུཾ་ཛཿ་ལྷུན་གྲུབ་བདེ་བ་ཆེན་པོའི། ཞེས་སོགས་དང། བསྡུ་ན། ཧཱུཾ༑ བདེ་ཆེན་ལྷུན་གྲུབ་གདོད་མའི། ཞེས་སོགས་ཀྱིས། བསྐང་འཕྲིན་བྱས་
ཆོས་ཀྱི་རྒྱལ་པོ་ཡབ་ཡུམ་འཁོར་དང་བཅས་པ་རྣམས་ཀྱིས། ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་ཧྲཱི་ཥཱི་ཝི་ཀྲི་ཏཱ་ན་ན་ཧཱུཾ་ཕཊ་ཀཱ་ལ་རཱུ་པ་ཡ་མ་རཱ་
ཛཱ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་སོགས་ཀྱིས་བསྐང་གཏོར། ཕྱི་ནང་གི་མཆོད་པ། འཇམ་དཔལ་བཀའ་ཉན་མ་ཡོངས་རྫོགས་ཀྱིས་བསྟོད་པ། དྲག་པོའི་ཚེ། ཧཱུཾ༑ བཅོམ་

[003A]༄༅། །ལྡན་གཤིན་རྗེ་གཤེད་པོའི་བཀའ། ཞེས་སོགས་ཀྱིས་བསྐུལ་ཞིང། ཞི་རྒྱས་དབང་གསུམ་ལ་མི་བྱ། ཧཱུཾ་ཛཿ་བླ་མ་ཡི་དམ། ཞེས་སོགས་ཀྱི་བཟློག་པ་དང། ཧཱུཾ༑ རྣལ་འབྱོར་
དཔོན་སློབ། ཅེས་སོགས་ཀྱིས་འཕྲིན་བཅོལ། དམིགས་པ་གསལ་བཏབ་ནས། ཨོཾ་ཀཱ་ལ་རཱུ་པ་ཡ་མ་རཱ་ཛཱ་ཧཱུཾ་ཕཊ། ཨོཾ་ཀཱ་ལ་རཱུ་པ་ཧཱུཾ་ཕཊ། ཨོཾ་ཙཱ་མུཎྜི་ཧཱུཾ་ཕཊ། བཟླས། ཡིག་བརྒྱས་བསྐངས་
གཏོར་མ་བྱིན་གྱིས་བརླབས་ནས་སྔར་ལྟར་ཕུལ། ཕྱི་ནང་གིས་མཆོད། ཆོས་ཀྱི་རྒྱལ་པོ་འཁོར་བཅས་ལ་་དེ་དག་ཆོས་ཀྱི་རྒྱལ་པོས་སྒྲོལ། དགྲ་བགེགས་ཨ་མུ་ཀ་མཱ་ར་ཡ་ཕཊ། ཅེས་
ཐལ་མོ་བརྡབ་ཅིང་འཕྲིན་ལས་བཅོལ། གཞི་བདག་གཏོར་མ་བྱ། བརྐྱངས་བསྐུམས་མས་བསྟོད། སྤྲོ་ན། ཀཱ་རཱུ་མ་དང། མ་སྐྱེས་མ་ཡང་བྱ། བླ་མ་ཡི་དམ་སྲུང་མའི་ཚོགས་རྣམས་ཀྱིས། །
སྔོན་གྱི་ཞལ་བཞེས་དམ་བཅའ་མ་གཡེལ་བར། །རྣལ་འབྱོར་དཔོན་སློབ་དགོན་གནས་དགེ་འདུན་སྡེ། །སྲུང་སྐྱོབ་མཐུན་རྐྱེན་བསྒྲུབ་པའི་དུས་ལ་བབ། །བླ་མ་ཡི་དམ་ཆོས་སྲུང་ཚོགས་རྣམས་
ཀྱིས༑ ༑ཇི་ལྟར་བཅོལ་བའི་ལས་བཞི་ཐོགས་མེད་དུ། །གཡེལ་བ་མེད་པར་ཚུལ་བཞིན་རབ་བསྒྲུབས་ནས། །རྣལ་འབྱོར་དགོན་གནས་དགེ་འདུན་སྡེ་བཅས་སྐྱོངས། །བདག་གིས་རིང་ནས་

[003B] བཟློག་པ་བྱ། སངས་རྒྱས་བསྟན་སྲུངས་མས་གཉེར་དུ་གཏད། དེ་ནས། དྲུག་ཅུ་པའི་མཆོད་གཏོར་བྱིན་གྱིས་བརླབས་ལ། མདུན་དུ་སྣ་ཚོགས་པདྨ་
དང་ཉི་མ་་གྱེན་དུ་ལངས་པའོ། །དེའི་གཡོན་དུ་ཙཱཾ་དང་། ཡབ་ཡུམ་གཉིས་ཀྱི་འཁོར་དུ་གཤིན་རྗེ་ཡ་བ་ཏི་ལ་སོགས་པ་གཤིན་རྗེ་ཕོ་མོའི་ཚོགས་དཔག་ཏུ་མེད་པས་བསྐོར་བའི་གཙོ་
འཁོར་ཐམས་ཅད་ཀྱི་ཞེས་སོགས་དམ་ཚིག་པ་བསྐྱེད་པ། ཡེ་ཤེས་པ་སྤྱན་འདྲེན། གདན་འབུལ། བཞུགས་གསོལ་གཏོར་མ་དང་ཕྱི་ནང་གི་མཆོད་འབུལ་བཅས་འབྱུང་ལ། བསྟིམ་པ་དང་
དབང་བསྐུར་རྒྱས་གདབ་དང་འཁོར་གྱི་དམ་བསྒྲག་རྣམས་མི་འབྱུང་བ་བརྟག་པར་བྱའོ། །དེ་ནས། ཨོཾ་ཧྲཱི་ཥྚི་ཞེས་སོགས་ནས། ཕྱོགས་སྐྱོང་འཁོར་དང་བཅས་པ་རྣམས་ཀྱིས། །ཞེས་
པའི་བར་འབུལ་སྔགས་ལན་བཞི་བརྗོད་པའི་ཁྱད་པར་མ་གཏོགས་སྔོན་འགྲོ་གཏོང་མ་ལྟར་ལ། དེ་ནས་ཤ་ཁྲག་དམར་གྱི་གཏོར་མ་འདི་བཞེས་ལ་ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བསྟན་པ་བསྟན་
འཛིན་དང་བཅས་པ་ལ་སྡང་ཞིང་ལོག་པར་ཁུ་བའི་སེམས་དང་ལྡན་པ་རྣམས་དང། ཁྱད་པར་དུ་ཡང་དཔལ་ལྡན་བླ་མ་དམ་པ་ཆེ་གེ་མོའམ། །སྦྱིན་པའི་བདག་པོ་ཆེ་གེ་མོའི་སྐུ་ཚེ་མཛད་པ་འཕྲིན་

[004A]༄༅། །ལས་དང་བཅས་པ་རྣམས་ལ་གནོད་ཅིང་འཚེ་བར་བྱེད་པའི་དགྲ་བགེགས་གདུག་པ་ཅན་ཐམས་ཅད་མཱ་ར་ཡ་ཕཊ། ཅེས་རོལ་མོ་དང་བཅས་བརྗོད་ལ་ཐལ་མོ་བརྡབ་སྟེ། དབྱུ་གུ་རྣམས་
གཏོར་ཆེན་དུ་བླུག་འཇམ་པོ་གསུམ་ལ་ལས་མཐུན་གྱི་འཕྲིན་འཆོལ་བྱ་ཞིང་ཐལ་མོ་མི་རྡེབ། སླར་ཡང་བཞི་ཚན་གཉིས་པ། ཧྲཱི་ཥྜི་ས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་
ཡཾ་ལས་རླུང། རཾ་ལས་མེ། ཨཱ་ལས་མི་མགོའི་སྒྱིད་བུ་གསུམ་གྱི་སྟེང་དུ་ཨཱ་ལས་ཐོད་པ་ཕྱི་དཀར་ལ་ནང་དམར་བའི་ནང་དུ་གཏོར་མ་ངོ་བོ་ཡེ་ཤེས་ལ། རྣམ་པ་དགྲ་བགེགས་བསྒྲལ་བའི་ཤ་ཁྲག་གི་རྒྱ་
མཚོ་ཆེན་པོར་གྱུར། ཨོཾ་ཨཱ་ཧཱུཾ། ལན་གསུམ། ཨོཾ་ཡ་མ་རཱ་ཛཱ་མཱ་ར་ཡ་ཕཊ། ཅེས་སྔར་བཞིན་འབུལ། དེ་ལྟར་ལན་བཞི་བསྔོས་པའི་མཇུག་ཏུ། ཆོས་ཀྱི་རྒྱལ་པོ་འཁོར་བཅས་ལ་་མའར་
ཡ་ཕཊ། ཐལ་མོ་བརྡབ། གཞི་བདག་གཏོར་མ་བཏང། སྒྲུབ་ཞག་སྤྲེལ་ནས་བྱེད་ན་དང་པོ་རྣམས་ལ་ཡིག་བརྒྱས་ལྷག་ཆད་བསྐང་ནས་མཇུག་ཆོག་རྣམས་བྱས་ཏེ་ནངས་པར་ཡང་སྔར་བཞིན་བསྒྲུབ་
ལ༑ ཇི་ལྟར་ཡང་དྲག་པོའི་ཚེ་གཟོར་འཕེན་རྒྱུའི་ཉིན་སྐབས་འདིར་གཟོར་འཕེན་གྱི་ཆས་སུ་ཞུགས་ཏེ། ཨོཾ་མི་མངོན་དབྱིངས་ན། ཞེས་སོགས་ལན་གསུམ་བསྐུལ། ཧཱུཾ་ད་ནི་ཟོར་བསྒྱུར་དགྲ་ལ་བསྒྱུར་

[004B] རྣལ་འབྱོར་དབང་ཕྱུག་ཟོར་འཕེན་ནོ། །ཞེས་སོགས་ཀྱིས་ཟོར་ལམ་དབྱེ། དེ་ནས་སྤོས་ཕོར་དང་འཕྱར་དར་སོགས་ཀྱི་སྣ་དྲངས་ལ་རོལ་
མོ་དང་བཅས་ཏེ་ཟོར་ཕྱིར་ཁྱེར་ལ། འོས་པའི་ས་ཕྱོགས་སུ། ཧཱུཾ༑ བླ་མ་ཡི་དམ་ཞེས་སོགས་ཀྱིས་གསེར་སྐྱེ་མ་ཕུལ། ཧཱུཾ་འཆི་བདག་ནག་པོ་ཞེས་སོགས་དང། ཧཱུམ་དགེ་སྡིག་ཤེན་འབྱེད། ཅེས་སོགས་ཀྱིས་བསྐུལ་ནས་དགྲ་
ཕྱོགས་སུ་གོམ་པ་བཞི་བཅུའི་བར་ཁྱེར་ཏེ། ཧཱུཾ་ཛཿ་བླ་མ་ཡི་དམ། ཞེས་སོགས་ཀྱིས་བཟློག་པ་བྱས་པའི་མཐར། མདུན་དུ་སྐད་ཅིག་གིས་དགྲ་བགེགས་གསལ་བ་ཚར་བཅད་པའི་མོས་པ་
སོགས་མན་ངག་ལྟར་འཕེན། ཅུང་ཟད་ལྡོག་ནས། ཧཱུཾ༑ སྟེང་ཡང་རྡོ་རྗེའི། ཞེས་སོགས་ཀྱིས། རྡོ་རྗེ༑ འཁོར་ལོ། པདྨ་རལ་གྲིའི་སྲུང་འཁོར་བརྟན་པར་བསྒོམ། སྒྲུབ་ཁང་དུ་མ་སླེབས་
ཙམ་ལ། ཧཱུཾ༑ འཇམ་དབྱངས་བཀའ་སྡོད། ཅེས་སོགས་ཀྱིས་མངའ་གསོལ་བྱ། སླེབས་ནས་གཏང་རག་གི་མཆོད་གཏོར་བྱིན་གྱིས་བརླབས་ཏེ། བདག་ཉིད་ཀྱི་ཐུགས་ཀའི་ཧཱུཾ་ནག་པོའི་
གཤེགས་སུ་གསོལ་་ཨོཾ་ཧྲཱི་ཥྚཱི་་ཛཿ་ཛཿ་ཀ་མ་ལ་ཡེ་སྟྭཾ། གཤིན་རྗེའི་རྒྱལ་པོ་འཁོར་དང་བཅས་་ས་མ་ཡ་སྟྭཾ། ཆོས་ཀྱི་རྒྱལ་པོ་ཡབ་ཡུམ་འཁོར་དང་བཅས་པའི་ལགས་་ཝཱ་ར༑ ཨོཾ་
[003A]༄༅། །གསན་བྱའི་ཆོས་ནི། སྐྱེས་བུ་ཆུང་འབྲིང་ཆེ་གསུཾ་གྱི་ནང་ནས་ཆེན་པོའི་ཆོས་སྐྱོང། དེ་ལ་ལྟ་སྤྱོད་གཉིས་ལས་སྤྱོད་པའི་ཆོས་སྐྱོང། ཞི་པ་ནོར་དུ་སྒྲུབ་པ་དང་དྲག་པོ་མཐུ་རུ་སྒྲུབ་པ་གཉིས་ལས་དྲག་པོ་མཐུ་རུ་སྒྲུབ་པ། ཐུན་མོང་གཙོ་
བོར་བསྒྲུབས་པས་མཆོག་ཞར་ལ་འགྲུབ་པ། མཆོག་གཙོ་བོར་བསྒྲུབས་པས་མཐུན་མོང་ཞར་ལ་འགྲུབ་པ། བླ་མ་ཡི་དམ་ཆོས་སྐྱོང་གསུམ་གྱི་གོ་གཅིག་གིས་ཆོད་པ། མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པའི་རྗེས་
གནང་བར་ཆད་ཀུན་སེལ་དུ་གྲགས་པ་འབུལ་བ་ཡིན་པས། འོག་མར་བླ་མ་རྡོ་རྗེ་འཇིགས་བྱེད་དུ་གསལ་བ་ལ་གསོལ་བ་འདེབས་པ་འདིའི་རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་
འཇོམས་པ། །དེ་རིང་བཤད་པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ། །ལན་གསུམ། མདུན་བསྐྱེད་ཀྱི་གནས་སུ་སྲུང་འཁོར་གྱི་ནང་དུ་དཔལ་ཡེ་ཤེས་ཀྱི་མགོན་པོ་ཕྱག་དྲུག་པ་ཡབ་ཡུམ་ལ་
འཁོར་གནོད་སྦྱིན་བཞི། གཙང་རིས་ཀྱི་དཔལ་མགོན་བདུན་ཅུ་རྩ་ལྔ། གཞན་ཡང་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་པ་གསལ་བཏབ་ནས། དེ་རྣམས་ཀྱི་སྤྱན་སྔར་
སྡིག་པ་བཤགས་པ། དགེ་བ་ལ་རྗེས་སུ་ཡི་རང་བ། དོན་དམ་བྱང་སེམས་བསྐྱེད་པ། སྐྱབས་སུ་འགྲོ་བ། སྨོན་སེམས་བསྐྱེད་པ། འཇུག་སེམས་བསྐྱེད་པ། དགེ་བ་བསྔོ་བ་སྟེ། རྒྱུན་བཤགས་ཡན་ལག་བདུན་གྱི་སྒོ་ནས་

[003B] དཀོན་མཆོག་གསུམ་ལ་བདག་སྐྱབས་མཆི། ནས༑ འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ལན་གསུམ། དེ་ནས་སློབ་མ་རྣམས་ཧྲཱི་ཥྚཱི་ས་བསངས། སྭ་བྷཱ་ཝས་སྦྱངས། སྟོང་
པའི་ངང་ལས་སློབ་མ་རྣམས་ཀྱི་གོ་སར་པཾ་ལས་པདྨ་དང། རཾ་ལས་ཉི་མའི་དཀྱིལ་འཁོར་གྱི་སྟེང་དུ། ཞེས་པ་ནས། ནག་པོ་ཆེན་པོ་འཁོར་དང་བཅས་པ་སྐད་ཅིག་གིས་སྤྱན་དྲངས། ཧཱུཾ༑ བསིལ་བ་ཚལ་གྱི་དུར་ཁྲོད་ནས། །དད་པ་དང་
ནི་དམ་ཚིག་གིས། །ཞེས་པ་ནས། ཨོཾ་ཤྲཱི་མྷཱ་ཀཱ་ལ་ཡེ་ས་པ་རི་ཝཱ་ར་ཨེ་ཧྱེ་ཧི་ཀྵིཾ། ཉིས་བརྩེགས་གསུམ་དང་རྐྱང་པ་གཅིག། ལན་གསུམ་བརྗོད་པས་ཀྵིཾ་ཉེར་གཅིག། སྤོས་རོལ་བྱ། ཛཿ་ཧཱུཾ་བཾ་ཧོཿ་སློབ་མ་རྣམས་དམ་ཚིག་
པར་གསལ་བ་དང་གཉིས་སུ་མེད་པར་གྱུར། ཅེས་བསྟིམ། དངོས་གཞི་ལ་བུམ་དབང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། བླ་མ་ཡེ་ཤེས་མགོན་པོ་ཡིས། །བུམ་དབང་རྫོགས་པར་བསྐུར་དུ་གསོལ། །ལུས་
སྒྲིབ་དག་པར་མཛད་དུ་གསོལ། །ཞི་བའི་འཕྲིན་ལས་འགྲུབ་པ་དང། །སྤྲུལ་སྐུ་ཐོབ་པར་མཛད་དུ་གསོལ། །ལན་གསུམ། བླ་མ་མགོན་པོ་དབྱེར་མེད་ཀྱི་སྤྱི་བོའི་ཨོཾ་ལས་འོད་ཟེར་འཕྲོས། སངས་རྒྱས་ཐམས་ཅད་ཀྱི་སྐུའི་བྱིན་རླབས་
ཐམས་ཅད་འོད་ཟེར་དཀར་པོའི་རྣམ་པར་ཚུར་བསྡུས་ཏེ་ཨོཾ་ལས་ཐིམ། ཨོཾ་ལས་འོད་ཟེར་དཀར་པོ་དཔག་ཏུ་མེད་པ་བྱུང་སྟེ། སློབ་མ་རྣམས་ཀྱི་སྤྱི་བོའི་ཨོཾ་ལ་ཐིམ་པས་ལུས་ཀྱི་སྡིག་སྒྲིབ་ཐམས་ཅད་དག་སྟེ། བུམ་དབང་ཐོབ་

[004A]༄༅། །པའི་མོས་པ་མཛོད། སྤོས་རོལ་བྱ། ཡང་གསང་དབང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། བླ་མ་ཡེ་ཤེས་མགོན་པོ་ཡིས། །གསང་དབང་རྫོགས་པར་བསྐུར་དུ་གསོལ། །ངག་སྒྲིབ་
དག་པར་མཛད་དུ་གསོལ། །རྒྱས་པའི་འཕྲིན་ལས་འགྲུབ་པ་དང། །ལོངས་སྐུ་ཐོབ་པར་མཛད་དུ་གསོལ། །ལན་གསུམ། བླ་མ་མགོན་པོ་དབྱེར་མེད་ཀྱི་མགྲིན་པའི་ཨཱ་ལས་འོད་ཟེར་འཕྲོས། སངས་རྒྱས་ཐམས་ཅད་ཀྱི་གསུང་གི་
བྱིན་རླབས་ཐམས་ཅད་འོད་ཟེར་དམར་པོའི་རྣམ་པར་བསྡུས་ཏེ་ཨཱ་ལ་ཐིམ། ཨཱ་ལས་འོད་ཟེར་དམར་པོ་དཔག་ཏུ་མེད་པ་བྱུང་སྟེ། སློབ་མ་རྣམས་ཀྱི་མགྲིན་པའི་ཨཿ་ལ་ཐིམ་པས་ངག་གི་སྡིག་སྒྲིབ་ཐམས་ཅད་དག་སྟེ་གསང་དབང་ཐོབ་
པའི་མོས་པ་མཛོད། སྤོས་རོལ་བྱ། ཡང་ཤེར་དབང་གི་དོན་དུ་གསོལ་བ་འདེབས་པ་འདེའི་རྗེས་ཟློས་མཛོད། བླ་མ་ཡེ་ཤེས་མགོན་པོ་ཡིས། །ཤེར་དབང་རྫོགས་པར་བསྐུར་དུ་གསོལ། །ཡིད་སྒྲིབ་དག་པར་མཛད་དུ་གསོལ། །
དབང་གི་འཕྲིན་ལས་འགྲུབ་པ་དང། །ཆོས་སྐུ་ཐོབ་པར་མཛད་དུ་གསོལ། །ལན་གསུམ། བླ་མ་མགོན་པོ་དབྱེར་མེད་ཀྱི་ཐུགས་ཀའི་ཧཱུཾ་ལས་འོད་ཟེར་འཕྲོས། སངས་རྒྱས་ཐམས་ཅད་ཀྱི་ཐུགས་ཀྱི་བྱིན་རླབས་ཐམས་ཅད་འོད་ཟེར་སྔོན་པོའི་
རྣམ་པར་བསྡུས་ཏེ་ཧཱུཾ་ལ་ཐིམ། ཧཱུཾ་ལས་འོད་ཟེར་དཔག་ཏུ་མེད་པ་བྱུང་སྟེ། སློབ་མ་རྣམས་ཀྱི་ཐུགས་ཀའི་ཧཱུཾ་ལ་ཐིམ་པས། ཡིད་ཀྱི་སྡིག་སྒྲིབ་ཐམས་ཅད་དག་སྟེ་ཤེར་དབང་ཐོབ་པའི་མོས་པ་མཛོད། སྤོས་རོལ་བྱ། ཡང་ཚིག་

[004B] བླ་མ་ཡེ་ཤེས་མགོན་པོ་ཡིས། །ཚིག་དབང་རྫོགས་པར་བསྐུར་དུ་གསོལ། །སྒྲིབ་བཞི་དག་པར་མཛད་དུ་གསོལ། །དྲག་པོའི་འཕྲིན་ལས་འགྲུབ་པ་དང། །སྐུ་བཞི་ཐོབ་
པར་མཛད་དུ་གསོལ། །ལན་གསུམ། བླ་མ་མགོན་པོ་དབྱེར་མེད་ཀྱི་གནས་གསུམ་གྱི་ཨོཾ་ཨཱ་ཧཱུཾ་གསུམ་ལས་འོད་ཟེར་འཕྲོས། སངས་རྒྱས་ཐད་ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད་འོད་ཟེར་དཀར་དམར་མཐིང་གསུམ་གྱི་རྣམ་པར་བསྡུས་
ཏེ་ཨོཾ་ཨཱ་ཧཱུཾ་གསུམ་ལ་ཐིམ། ཨོཾ་ཨཱ་ཧཱུཾ་གསུམ་ལས་འོད་ཟེར་དཀར་དམར་མཐོང་གསུམ་དཔག་ཏུ་མེད་པ་བྱུང་སྟེ་སློབ་མ་རྣམས་ཀྱི་གནས་གསུམ་གྱི་ཨོཾ་ཨཱ་ཧཱུཾ་གསུམ་ལ་ཐིམ་པས། སྒོ་གསུམ་གྱི་སྡིག་སྒྲིབ་ཐམས་ཅད་དག་སྟེ་
ཚིག་དབང་ཐོབ་པའི་མོས་པ་མཛོད། སྤོས་རོལ་བྱ། བཟླས་ལུང་གི་དོན་དུ་གསོལ་བ་འདེབས་པ་འདིའི་རྗེས་ཟློས་མཛོད། བཅོམ་ལྡན་བདག་ལ་སྩལ་ལགས་ཀྱི། །བདག་ལ་འགོ་བར་མཛད་དུ་གསོལ། །ལན་གསུམ། མགོན་པོའི་
ཐུགས་ཀར་ཉི་གདན་གྱི་སྟེང་དུ་ཧཱུཾ་ཡིག་གི་མཐར་སྔགས་འཕྲེང་མཐིང་ནག་མེ་འོད་འཕྲོ་བས་བསྐོར་བ་ལས་གཉིས་པ་ཆད་པ་ཞལ་ནས་བྱུང། སློབ་མ་རྣམས་ཀྱི་ཁ་ནས་ཞུགས་ཏེ། སྙིང་གའི་ཉི་གདན་ལ་ཧུའ ་ཡིག་གི་མཐར་གཡས་
སྐོར་དུ་འཁོད་པའི་མེ་འོད་ཀྱིས་ནང་གདོན་སྡིག་སྒྲིབ་ཐམས་ཅད་བསྲེགས་པའི་མོས་པ་མཛོད་ལ། གཙོ་འཁོར་ཚང་མའི་སྔགས་རྣམས་རྗེས་ཟློས་ལན་གསུམ་རེ་བྱེད་དུ་གཞུག། སློབ་མའི་མགོར་མེ་ཏོག་སྔགས་འཕྲེང་དུ་མོས་ཏེ་

[005A]༄༅། །བཞག་ལ། བཅོམ་ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །དཔལ་མྱུར་མཛད་ཡེ་ཤེས་ཀྱི་མགོན་པོའི་གཟུགས་སྔགས་ཀྱི་ནུས་མཐུ་མ་ལུས་པ་རྡོ་རྗེ་སློབ་མ་འདི་རྣམས་ལ་འཇུག་པར་
གྱུར་ཅིག། ཅེས་བརྗོད། ལྷ་བསྟིམ་པའི་རྗེས་གནང་ནི། གཏོར་རྟེན་སློབ་མའི་མགོ་བོར་བཞག་སྟེ་དྲིལ་གསིལ་དང་བཅས། དཔལ་ཡེ་ཤེས་མགོན་པོ་ཕྱག་དྲུག་པ། མ་གཅིག་དཔལ་ལྡན་ལྷ་མོ། གནོད་སྦྱིན་ཀྵེ་ཏྲ་པཱ་ལ། དབང་
ཕྱུག་ཛི་ན་མི་ཏྲ། གཤིན་རྗེ་ཊྐྐི་རཱ་ཛ། བདུད་མགོན་དྟ་ཀཤད་ནག་པོ། གཙང་རིས་ཀྱི་དཔལ་མགོན་བདུན་ཅུ་རྩ་ལྔ། དམ་ཅན་རྒྱ་མཚོའི་དམག་ཚོགས་འཁོར་དང་བཅས་པ་ཁྱེད་རྣམས་ཀྱིས། རྒྱལ་བ་ཁྱབ་བདག་རྡོ་རྗེ་འཆང་
དཔལ་ལྡན་ཤཱ་བ་རི་དབང་ཕྱུག། རྗེ་བཙུན་མཻ་ཏྲི་པ་ཆེན་པོ། མཁས་གྲུབ་ཁྱུང་པོ་རྣལ་འབྱོར། མཉམ་མེད་རིན་ཆེན་བརྩོན་འགྲུས། དཔོན་སྟོན་སྐྱེར་སྒང་པ་ཆེན་པོ། གཉན་སྟོན་སྦས་པའི་རྣལ་འབྱོར། ཆོས་རྗེ་སངས་རྒྱས་སྟོན་
པ༑ མཁས་གྲུབ་ཤངས་སྟོན་ཆེན་པོ། མུས་ཆེན་རྒྱལ་མཚན་དཔལ་བཟང། སྔགས་འཆང་རྡོ་རྗེ་གཞོན་ནུ། མཉམ་མེད་ནམ་མཁའི་རྣལ་འབྱོར་པ་ཆེན་པོ། མཁས་གྲུབ་དགེ་ལེགས་དཔལ་བཟང་པོ། བ་སོ་ཆོས་ཀྱི་རྒྱལ་
མཚན། གྲུབ་ཆེན་ཆོས་ཀྱི་རྡོ་རྗེ། རྒྱལ་བ་བློ་བཟང་དོན་གྲུབ། མཁས་གྲུབ་སངས་རྒྱས་ཡེ་ཤེས། པཎ་ཆེན་བློ་བཟང་ཆོས་ཀྱི་རྒྱལ་མཚན། རྡོ་རྗེ་འཛིན་པ་དཀོན་མཆོག་རྒྱལ་མཚན། རྗེ་བཙུན་བློ་བཟང་ཡེ་ཤེས། ཚ་གན་བློ་

[005B] རྒྱལ་མཆོག་བསྐལ་བཟང་རྒྱ་མཚོ། གསེར་སྟིངས་མཁན་པོ་དགེ་འདུན་འཇིགས་མེད། འཇི་ལུང་བླ་མ་ཡོན་ཏན་རྒྱ་མཚོ། གྲུབ་དབང་བློ་བཟང་རྒྱལ་མཚན། ཡོངས་འཛིན་རྡོ་རྗེ་འཆང་བློ་བཟང་
བསྟན་འཛིན་དཔལ་བཟང་པོ་རྣམས་ཀྱི་བཀའ་དང་དམ་ལས་མ་འདའ་བར་རྡོ་རྗེ་སློབ་མ་འདི་རྣམས་ཀྱི་འགལ་རྐྱེན་བར་གཅོད་ཐམས་ཅད་སོལ། མཐུན་རྐྱེན་ལེགས་ཚོགས་ཐམས་ཅད་སྤེལ། ཇི་ལྟར་བཅོལ་བའི་ཞི་རྒྱས་དབང་དྲག་གི་ལས་
ཐམས་ཅད་ཚུལ་བཞིན་དུ་སྒྲུབ་པར་མཛོད་ཅིག། ཛཿ་ཧཱུཾ་བཾ་ཧོཿ་ཞེས་བསྟིམ་མོ། རྗེས་ནི། དམ་སྡོམ་སྤྱི་དང་ཁྱད་པར་འབྲུ་ནག་རྗེན་བཏགས་ཀྱི་གཏོར་མ་དང། མགོན་པོའི་སྤོས་སྦྱོར་འབུལ་བ་དང། བྱ་ནག་དང་ཁྱི་ནག་ལ་རྡོ་མི་
རྡེག་ཅིང་གུས་པ་སོགས་ལ་བསླབ་སྙམ་པས་འདིའི་རྗེས་ཟློས་མཛོད། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། །ལན་གསུམ། གཏང་རག་གི་མཎྜལ་ཕུལ། ལུས་བྲན་དུ་འབུལ་བ་
འདིའི་རྗེས་ཟློས་མཛོད། དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ན། །ཁྱེད་ཀྱིས་སློབ་མར་བཟུང་བ་དང། །ཆ་ཡིས་ཀྱང་ནི་སྤྱད་དུ་གསོལ། །ལན་གསུམ། དེ་ནས་བསྔོ་སྨོན་དང་བཀྲ་
ཤིས་བཀའ་རྒྱ་མ་བྱའོ།།



﻿༄༅།  །ཆོས་རྒྱལ་གསང་སྒྲུབ་ལ་མཆོད་གཏོར་འབུལ་ཚུལ་ལག་ཏུ་བླང་བདེ་བར་བཀོད་པ་བཞུགས་སོ།། །།།
༄༅། །བླ་མ་དང་འཇམ་དཔལ་གཤིན་རྗེའི་གཤེད་དབྱེར་མ་མཆིས་པའི་ཞབས་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །འདིར་གཤིན་རྗེ་ཆོས་ཀྱི་རྒྱལ་པོ་གསང་སྒྲུབ་
ལ་མཆོད་གཏོར་འབུལ་ཚུལ་ལག་ཏུ་བླང་བདེ་བར་དགོད་པ་ནི། རང་ཉིད་ཡི་དམ་རྡོ་རྗེ་འཇིགས་བྱེད་ཀྱི་སྒྲུབ་ཐབས་རྒྱས་བསྡུས་གང་ཡང་རུང་བ་ཅིག་བསྒོམས་ནས་འཇིགས་བྱེད་ཀྱི་
ང་རྒྱལ་ལ་གནས་བཞིན་པས། སྭ་བྷ་ཝས་སྟོང་པར་སྦྱངས། སྟོང་པའི་ངང་ལས་མདུན་དུ་པདྨ་དང་ཉི་མའི་སྟེང་དུ་མ་ཧེ་དམར་པོའི་གདན་ལ་ཡ་ཡིག་དམར་པོ་ལས་འོད་ཟེར་འཕྲོས།།

[240B] རྒྱལ་བ་སྲས་བཅས་རྣམས་མཆོད། ཚུར་འདུས་ཡ་ལ་ཐིམ། དེ་ཡོངས་སུ་གྱུར་པ་ལས་དམ་ཅན་
གཤིན་རྗེའི་རྒྱལ་པོ་མ་ཧེའི་གདོང་ཅན་སྐུ་མདོག་དམར་པོ་ཞལ་གཅིག་ཕྱག་གཉིས་པ། གཡས་ཡིད་བཞིན་གྱི་ནོར་བུ་དང་གཡོན་ཐོད་པ་བདུད་རྩིས་གང་བ་ཐུགས་ཀར་འཛིན་པ། ཞབས་
གཡས་བསྐུམ། གཡོན་བརྐྱངས་པས་གནས་ཤིང། དབུ་སྐྲ་ཁམ་སེར་གྱེན་དུ་བརྫེས་པ། སྤྱན་གསུམ་དང་ལྡན་ཞིང་མཆེ་བ་རྣོན་པོ་བཞི་གཙིགས་པ། ཐོད་པ་སྐམ་པོ་
ལྔའི་དབུ་རྒྱན་དང་རློན་པ་ལྔ་བཅུས་དོ་ཤལ་བྱས་པ། རུས་པའི་རྒྱན་གྱིས་བརྒྱན་ཅིང། ཡེ་ཤེས་ཀྱི་མེ་རབ་ཏུ་འབར་བའི་དབུས་ན་བཞུགས་པ། དེའི་དཔྲལ་བར་ཨོཾ། མགྲིན་
པར་ཨཱ་ཐུགས་ཀར་ཧཱུཾ། དེ་ལས་འོད་ཟེར་འཕྲོས། ལྷོ་ཕྱོགས་རིམ་པ་བདུན་གྱིས་འོག་ནས། དམ་ཅན་གཤིན་རྗེའི་རྒྱལ་པོའི་ལྷ་ཚོགས་ཐམས་ཅད་སྤྱན་དྲངས། ཛཿ་ཧཱུཾ་བ་ཧོཿ་
གཉིས་སུ་མེད་པར་གྱུར། ཡང་ཐུགས་ཀ་ནས་འོད་ཟེར་འཕྲོས། ཡི་དམ་རྡོ་རྗེ་འཇིགས་བྱེད་འཁོར་དང་བཅས་པ་སྤྱན་དྲངས། ཨོཾ་ཡ་མནྟ་ཀ་ས་པ་རི་ཝཱ་ར་ཨརྒྷཾ་པྲ་ཏི་ཙྪ་ཧཱུཾ་སཱྷཱ། ཞེས་
པ་ནས༑ ཤཔྟའི་བར་གྱིས་མཆོད། བཅོམ་ལྡན་ཐུགས་རྗེས་གདུག་པ་འདུལ། །བརྩེ་ཆེན་སྣ་ཚོགས་སྐུར་སྟོན་པ། །བཅོམ་ལྡན་བདག་ཉིད་ཆེན་པོ་སྟེ། །ཁྱོད་ཀྱིས་འདི་ལ་
དབང་བསྐུར་སྩོལ། །ཞེས་གསོལ་བ་བཏབ་པས་དེ་རྣམས་ཀྱིས། བཅོམ་ལྡན་དེ་བཞིན་གཤེགས་རྣམས་ཀྱིས། གཉིས་སུ་མེད་པའི་ཡེ་ཤེས་ཀྱི། །བདུད་རྩིའི་ཆུ་རྒྱུན་དམ་

[241A]༄༅། །པ་འདིས། །དེ་རིང་ཁྱོད་ལ་དབང་བསྐུར་སྦྱིན། ཨོཾ་བཛྲ་བྷ་ཝ་ཨ་བི་ཥིཉྩ་ཧཱུཾ་ཞེས་གསུངས་ཞིང་བུམ་པའི་ཆུས་སྤྱི་བོ་ནས་དབང་བསྐུར་བའི་ཆུ་རྒྱུན་གྱིས་ལུས་
ཐམས་ཅད་གང་དྲི་མ་ཐམས་ཅད་དག་དབང་བཞི་ཐོབ། ཆུའི་ལྷག་མ་ཡར་ལུད་པ་ལས་རྡོ་རྗེ་རྩེ་ལྔ་པས་དབུ་རྒྱན་པར་གྱུར། མཆོད་པ་བྱིན་གྱིས་རླབས་ལ། ཨོཾ་ཡ་མ་རཱ་ཛ་
ཨརྒྷཾ་པྲ་ཏི་ཙྪ་སཱཧཱ།  ཞེས་པ་ནས་ཤཔྟའི་བར་གྱིས་མཆོད།  ཨོཾ་ཡ་མ་རཱ་ཛ་ཨོཾ་ཨཱ་ཧཱུཾ།  ཞེས་ནང་མཆོད་དབུལ།  འཇམ་དཔལ་བཀའ་ཉན་བསྟན་སྲུང་ནི། །དམ་ཅན་གཤིན་རྗེའི་རྒྱལ་
པོ་སྟེ། །ཞལ་གཅིག་ཕྱག་གཉིས་འཇིགས་གཟུགས་ཅན། །མགོན་པོ་ཁྱོད་ལ་བདག་བསྟོད་དོ། །ཞེས་པས་བསྟོད། དེའི་ཐུགས་ཀར་ཉི་མའི་གདན་ལ་ཡ་ཡིག་གིས་མཚན་པའི་
ནོར་བུ་ལ། ཨོཾ་ཡ་མ་རཱ་ཛ་སརྦ་སིདྷི་ཧཱུཾ། ཞེས་པའི་སྔགས་ཀྱི་འཕྲེང་བས་བསྐོར་བ་ལས་འོད་ཟེར་དམར་པོ་ཞགས་པ་དང་ལྕགས་ཀྱུ་དང་ལྕགས་སྒྲོག་སོགས་ཀྱི་རྣམ་པ་དཔག་ཏུ་མེད་
པ་འཕྲོས། དགྲ་བགེགས་རྣམས་ཚར་བཅད་ཅིང་སྲིད་ཞིའི་དཔལ་འབྱོར་ལོངས་སྤྱོད་ཐམས་ཅད་བཀུག་ནས་རང་ལ་བྱིན་པར་བསམ་ནས། གོང་གི་སྔགས་འདི་ཅི་འགྲུབ་བཟླ་ཞིང་མཐར་
ཡི་གེ་བརྒྱ་བས་བརྟན་པར་བྱ། གཏོར་སྣོད་གཙང་མར་དཀར་གསུམ་མངར་གསུམ་ཤ་ཁྲག་སོགས་ཟས་སྣ་གཙང་མ་གང་འབྱོར་དར་དམར་པོས་བརྒྱན་ཏེ། ཆད་ཆུ་ནང་མཆོད་ཀྱིས་
བྲན་ལ། ཡི་དམ་གྱི་གཏོར་མ་ལྟར་བྱིན་བརླབས་བྱ་བ་འམ། མདོར་བསྡུ་ན། སྭ་བྷ་ཝས་སྦྱངས། སྟོང་པའི་ངང་ལས་ཡ་ལས་རླུང་ར་ལས་མེའི་དཀྱིལ་འཁོར་གྱི་སྟེང་དུ་མི་མགོའི་

[241B] འབྲུ་
གསུམ་ལན་གསུམ་བརྗོད་པས་བྱིན་གྱིས་བརླབས། དམ་ཅན་གཤིན་རྗེའི་རྒྱལ་པོའི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འདོད་ཀྱི་སྦུ་གུ་ཅན་གྱིས་གཏོར་མའི་བཅུད་
ཐམས་ཅད་དྲངས་ཏེ་གསོལ་བར་གྱུར། ཨོཾ་ཡ་མ་རཱ་ཛ་སརྦ་སིདྡྷི་ཧཱུཾ་ཨི་དམ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་པ་གསུམ་མ་བདུན་གྱིས་གཏོར་མ་འབུལ། སྔར་ལྟར་མཆོད་བསྟོད་བྱ་
དམ་ཅན་གཤིན་རྗེའི་རྒྱལ་པོ་ཡིས། །མི་མཐུན་བར་ཆད་ཐམས་ཅད་ཞི། །ཚེ་བསོད་དཔལ་འབྱོར་ལོངས་སྤྱོད་རྒྱས། །ལེགས་ཚོགས་འདོད་དགུ་དབང་དུ་སྡུས། །དགྲ་བགེགས་མ་ལུས་
ཚར་གཅོད་པའི། །ཞི་རྒྱས་དབང་དྲག་ལས་ཀུན་སྒྲུབ། །མདོར་ན་མཆོག་དང་ཐུན་མོང་གི་དངོས་གྲུབ་མ་ལུས་བསྩལ་དུ་གསོལ། །ཅེས་འཕྲིན་ལས་བཅོལ། ཡི་གེ་བརྒྱ་པ་བརྫོད།།
མ་རྙེད་ཡོངས་སུ་མ་ཤེས་དང། །ཞེས་སོགས་ཀྱིས་ནོངས་པ་བཟོད་པར་གསོལ། རྟེན་ཡོད་ན་བརྟན་བཞུགས་དང། མེད་ན། ཁྱོད་ཀྱིས་སེམས་ཅན་དོན་ཀུན་མཛད། །ཞེས་སོགས་
དང༑ བཛྲམུ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་རང་ཉིད་ལ་ཐིམ་པར་གྱུར། བཀྲ་ཤིས་སོགས་ཀྱིས་བརྒྱན་པར་བྱའོ། ། ཅེས་པ་འདི་ནི་ཆོས་ལ་འདུན་
པའི་ལྷག་བསམ་དགེ་བ་ཅན་དགེ་སློང་ངག་དབང་རབ་བརྟན་ཞེས་བགྱི་བས་འདི་ལྟ་བུ་ཞིག་དགོས་ཞེས་བསྐུལ་བའི་ངོར་བན་རྒན་སྙོམས་ལས་བ་ངག་དབང་བློ་བཟང་ཆོས་ལྡན་གྱིས་སྦྱར་བའི་ཡི་གེ་བ་ནི་རབ་འབྱམས་སྨྲ་བ་བློ་བཟང་ཉི་མའོ། །དགེའོ།།



