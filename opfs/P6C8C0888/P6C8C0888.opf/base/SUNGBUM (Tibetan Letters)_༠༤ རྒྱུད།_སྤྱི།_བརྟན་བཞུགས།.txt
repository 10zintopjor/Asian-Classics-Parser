༄༅། །མཁའ་འགྲོ་བརྟན་བཞུགས་སྐབས་ཀྱི་ལྷན་ཐབས་བཞུགས་སོ། །

[001A]༄༅། ། དེ་ཡང་༸སྐྱབས་མགོན་ཡས་ཕྱིན་དང་རང་གི་དགེ་བའི་བཤེས་གཉེན་ལ་སོགས་པ་ཡུལ་ཁྱད་པར་ཅན་གྱི་གང་ཟག་གི་སྐུ་ཚེའི་བར་ཆད་སེལ་ཞིང། ༸ཞབས་པད་བརྟན་པའི་རྟེན་འབྱུང་གི་སྒོ་འཕར་
བསྒྲིགས་པའི་སྐབས་མཁའ་འགྲོའི་བསུ་བཟློག་དང་འབྲེལ་བའི་གཏོར་གླུད་གཏོང་ན་སྐུ་གླུད་བཅའ་བ་ནི། བརྟན་བཞུགས་འབུལ་ཡུལ་གང་ཡིན་པ་དེའི་ཁྲུས་ཆུ་སྐུ་ལུས་ཀྱི་དྲི་མ་བསྲེས་ཤིང་སྨན་སྣ་དང་རིན་པོ་ཆེའི་ཕྱེ་མ་བཏབ་པས་
འབྲུ་སྣ་ལྔའི་དར་ཕྱེ་སྦྲུས་པའི་ཟན་ལ་མི་ཕྱུགས་རིགས་མི་གཅིག་པ་དུ་མའི་ཁ་སྣའི་རླངས་དབུ་གས་ཀྱིས་བདུག་སྟེ། སྐུ་གླུད་ཡུལ་དེའི་ཁྲུ་གང་ལོང་བ་ཉམས་དང་ཆ་ལུགས་དོད་ཅིང། ལག་པ་གཉིས་སྙིང་གར་སྐྱབས་སྦྱིན་གྱི་ཚུལ་
དང། རྐང་པ་འགྲོས་སྟབས་ཅན་དུ་ཡོད་པ་ཞིག་བཟོས། བསེའི་ཤ་དུང་གི་རུས་པ་སོགས་གླུད་རབས་ནས་འབྱུང་བ་རྣམས་གནས་སོ་སོར་མཚོན་པ་རེ་བཅུག་མིག་གཉིས་སུ་རཾ། རྣ་བ་གཉིས་སུ་ཡཾ། སྣ་བུ་ག་གཉིས་

[002A]༄༅། །སུ་ཁཾ། ཁ་ལ་ལཾ། སྙིང་གར་ཨི་རྣམས་ཤོག་བུར་བྲིས་པ་གཞུག་གྱོན་འཕྲོས་གོས་ཚད་མའམ་དུམ་བུ་བསྐོན། ཤིང་སྣ་གང་འཛོམ་དང། ལོའི་ཁམས་མཐུན་ཆ་ག་འཇའ་རིས་སུ་བྲེས་པའི་ནམ་མཁའ། བལ་
ཚོན་གྱིས་སྤྲས་པའི་རྒྱང་བུ་དང་བཅས་པ་གཟུགས། སྲིན་བྱ་འུག་པ་སོགས་ལྟས་ངན་གྱི་བྱ་སྒྲོ་སྣ་ཚོགས་པས་སྤྲས། མཐའ་སྐོར་དུ་གསེར་དངུལ་ཟངས་ལྕགས། དར་སྣ། གོས་སྣ། པགས་རིགས། འབྲུ་སྣ། བཟའ་བཏུང་སྣ་ཚོགས་
པས་བསྐོར། གླུད་ཆུང་སོར་བཞི་པ་ལོ་གྲངས་ཁ་དོག་དཀར་སེར་དམར་ལྗང་སྔོ་ནག་ཁྲ་བོ་རྣམས་བྱ་སྤུ་སྣ་ཚོགས་དང་བལ་ཚོན་གྱིས་སྤྲས་པ། གྲངས་དང་འདོག་དེ་མཚུངས་ཀྱི་གཏོང་ཆུང་མཐེབ་ཀྱུ་ཆང་བུ་དང་བཅས་པ། གྲུབ་ན་གླུད་ཆེ་ཆུང་ཐམས་ཅད་
གཙང་ཆུ། ཁྲོན་པ། ལུ་མ། གངས་ཆུ། གཡའ་ཆུ་སོགས་ཆུ་སྣ་གང་འཛོམ་གྱིས་ཁུ་བ་བྱས་ཤིང། གླུད་ཆེ་བ་ལ། མེ་ལྕགས་བརྡབ་པའི་མེ། གཙུབ་ཤིང་བརྡར་བ་ལས་བྱུང་བའི་མེ། ཐོག་ལས་བྱུང་བའམ། སྣུམ་ཁོལ་གྱི་ནང་ཆུ་བླུག་པ་

[002B] རྒྱུན་བཞག་གི་མེའམ་སྡེ་དགོན་གྱི་ཐབ་ཀྱི་མེ། རླུང་གཡབ་ཀྱིས་སྦར་བའི་མེ་ལ་སོགས་པ་ཡང་འཛོམ་ན་བླུག་པར་བཤད་དོ། །དེ་ནས་བསུ་བཟློག་ཆོ་ག་དངོས་གཞི་གཞུང་ལྟར་ལ། རྡོ་རྗེ་སློབ་དཔོན་ཁྲི་ལ་བཞུགས་སུ་གསོལ་མཚམས་གཏོར་མ་
དང་གླུད་ཆེ་ཆུང་ཐམས་ཅད་བསངས་སྦྱངས།  སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱ་ཧཱུཾ་ཞུ་བ་ལས་བྱུང་བའི་གཏོར་མ་བདུད་རྩིའི་རྒྱ་མཚོ་ཆེན་པོ་དང་གླུད་དང་དཀོར་
ཆ་རྣམས་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཡོངས་སུ་གྱུར་པ་ལས། ཕུང་ཁམས་སྐྱེ་མཆེད་ཐམས་ཅད་ཚང་ཞིང་འདོད་པའི་ཡོན་ཏན་ལྔ་དང་ལྡན་པའི་གླུད་བཟང་མཁོ་རྒུའི་ལོངས་སྤྱོད་
ཟད་མི་ཤེས་པའི་གཏེར་དང་ལྡན་པ་ནམ་མཁའ་མཛོད་ཀྱི་རང་བཞིན་ཅན་དུ་གྱུར་ པར་བསམ་ལ་འབྲུ་གསུམ་དང་ནམ་མཛོད་ཀྱི་སྔགས་རྒྱ་དང། སྤྲོ་ན། སྔགས་དྲུག་ཕྱག་རྒྱ་དྲུག་གིས་བྱིན་གྱིས་བརླབ་ལ།  བདག་གི་བྶཾ་
པའི་སྟོབས་དང་ནི། ། ཞེས་སོགས་བདེན་སྟོབས་བརྗོད།  ཧཱུཾ། ཆོས་དབྱིངས་དག་པའི་ཞིང་ཁམས་དང། །འཛམ་གླིང་ཉེར་བཞིའི་གནས་ཡུལ་ནས། །འཇིག་རྟེན་འདས་དང་མ་འདས་པའི། །མཁའ་འགྲོ་དཾ་
ཅན་རྒྱ་མཚོ་དང། །སྲིད་པ་འཁོར་བའི་གནས་ཡུལ་ནས། །སྡེ་བརྒྱད་གདོན་བགེགས་ལན་ཆགས་སོགས། །མཆོད་སྦྱིན་མགྲོན་དུ་གྱུར་ཚད་ཀུན། །གནས་འདིར་སྤྱན་འདྲེན་གཤེགས་སུ་གསོལ། །

[003A]༄༅། །ཁྱད་པར་རྡོ་རྗེ་སློབ་དཔོན་ཆེར། །གདུང་སེམས་འཕྲེང་བའི་མཁའ་འགྲོ་མ། །མཁའ་སྤྱོད་ཞིང་གི་བྱ་མ་རྟ། །བསུན་མའི་ཚོགས་རྣམས་མགྲོན་དུ་སྤྱོན།  །ཞེས་མགྲོན་སྤྱན་དྲངས་མཁའ་འགྲོ་དངོས་སུ་ཡོད་ན་ནང་དུ་གཏོང་
ཞིང་དར་ཐག་བཟུང་ནས་ཕྱོགས་སོ་སོར་འཁོད།  ཧཱུཾ། སྙིགས་དུས་མི་རྣམས་གཡོ་སྒྱུ་དང། །དམ་ཚིག་སེལ་བས་དབྱེན་སྤྱོད་པས། །རིག་འཛིན་བླ་མ་ཐུགས་སུན་ཏེ། །མཁའ་སྤྱོད་ཞིང་དུ་དགོངས་པ་གཏད། །མགོ་ནག་
མི་ཡིས་མ་ཚོར་བར། །མཁའ་འགྲོའི་ཚོགས་རྣམས་བསུན་མས་བྲེལ། །དམ་ཅན་རྒྱ་མཚོ་ལས་ལ་གཞོལ། །གདོན་བགེགས་རྐྱེན་ཚོགས་བསྐུལ་ལ་རིངས། །ད་ནི་ཉམས་ཆག་མ་ལུས་བསྐང། །སྐུ་ཡི་དམ་སེལ་
ལུས་ཀྱིས་བཤགས། །གསུང་གི་དམ་སེལ་ངག་གིས་བཤགས། །ཐུགས་ཀྱི་དམ་སེལ་ཡིད་ཀྱིས་བཤགས། །སྙིགས་དུས་སྐྱེ་བོའི་ངན་སྤྱོད་ཀྱིས། །རིག་འཛིན་བླ་མ་མཁའ་འགྲོའི་ཚོགས། །ཐུགས་འགལ་ནོངས་
གྱུར་ཇི་སྙེད་ཀུན། །དམ་ཚིག་གཙང་མའི་ཚོགས་ཀྱི་གྲལ། །འདིར་འདུས་བདག་ཅག་རྩེ་གཅིག་པས། །བཤགས་པས་ལྷག་མེད་བྱང་གྱུར་ཅིག་ཉམས་གྲིབ་མ་ལུས་དག་གྱུར་ཅིག་མཁའ་འགྲོ་དམ་ཅན་རྒྱ་མཚོ་
ཀུན། །ཉམས་ཆག་བསྐང་བས་དགྱེས་པར་མཛོད། །མཆོད་གཏོར་རྒྱ་མཚོས་དགྱེས་པར་མཛོད། །ཚོགས་ཀྱི་འཁོར་ལོས་དགྱེས་པར་མཛོད། །གདུང་བའི་དབྱངས་ཀྱིས་དགྱེས་པར་མཛོད། །མཁའ་འགྲོ་ཤུགས་

[003B] །སྡེ་བརྒྱད་གདོན་བགེགས་མགྲོན་ཀུན་ཀྱང། །མདོས་གླུད་གསེར་སྐྱེམས་རྒྱ་མཚོ་དང། །མཆོད་སྦྱིན་གཏོར་མས་ཚིམ་པར་མཛོད། །སྣང་སྲིད་མདོས་སུ་བཤམས་ནས་འབུལ། །ནམ་
མཁའ་མཛོད་དུ་བསྒྱུར་ནས་འབུལ། །སྐུ་གླུད་མི་ལས་དགའ་བ་འབུལ། །འདོད་ཡོན་ནམ་མཁའ་བཀང་སྟེ་འབུལ། །གཏོར་ཚོགས་ལྷུན་པོར་སྤུངས་ནས་འབུལ། །སྐྱེམས་ཕུད་རྒྱ་མཚོར་བསྐྱིལ་ནས་འབུལ། །བརྔན་དང་
བརྫོང་ལ་དགྱེས་རྒུར་རོལ། །ཀུན་ཀྱང་མཉེས་ཤིང་ཚིམ་པར་མཛོད། །    ༈    །སྔོན་མོ་འབུམ་གྱིས་དར་ཐག་སྡུས། །ལྷོ་ནས་རིན་ཆེན་མཁའ་འགྲོ་མ། །སེར་མོ་འབུམ་གྱིས་དར་ཐག་སྡུས་
ནུབ་ནས་པདྨ་མཁའ་འགྲོ་མ། །དམར་མོའི་འབུམ་གྱིས་དང་ཐག་སྡུས། །བྱང་ནས་ལས་ཀྱི་མཁའ་འགྲོ་མ། །ལྗང་མོ་འབུམ་གྱིས་དར་ཐག་སྡུས། །དབུས་ནས་བུདྡྷ་མཁའ་འགྲོ་མ། །དཀར་མོ་འབུམ་གྱིས་དར་ཐག་སྡུས། །
སྣ་ཚོགས་མཁའ་འགྲོ་ཤུགས་འགྲོ་ཡིས། །གདུང་སེམས་འཕྲེང་བའི་དར་ཐག་སྡུས། །དམ་ཅན་རྒྱ་མཚོ་སྡེ་བརྒྱད་སོགས། །བསུན་མའི་དཔུང་ཚོགས་ཐམས་ཅད་གཤེགས། །རྡོ་རྗེ་སློབ་དཔོན་ཞིང་འདིར་ནི། །སངས་
རྒྱས་བསྟན་པའི་སྲོག་ཤིང་དུ། །བསྐལ་བརྒྱར་བཞུགས་པར་གསོལ་འདེབས་ན། །བསུན་མའི་ཚོགས་རྣམས་ཟློག་ཏུ་གསོལ། །སྡེ་བརྒྱད་གདོན་བགེགས་ཐམས་ཅད་ཀྱི། །བར་ཆད་རིགས་རྣམས་མ་ལུས་

[004A]༄༅། །ཟློག་བྱུར་དང་གླེང་གཞི་ལྟས་ངན་ཟློག་སྐེག་དང་སྲི་ངན་ལངས་པ་ཟློག་ཆག་ཆེ་ཉམ་ང་མཐའ་དག་ཟློག་ གལ་ཆེན་གྱེར་ཚིག་ལན་གསུམ་སོགས་གྲངས་གསོག་གྱེང་ཚིག་ལན་གསུམ་བྱེད་ན་
གཉིས་པའི། ཤར་ནས་རྡོ་རྗེ་སོགས་ཀྱི་སྐབས་ཚིག་མཚམས་དང་བསྟུན་ནས་དར་ཐག་ལས་ཀྱི་རྡོ་རྗེས་བསྡུས་ཏེ་སོ་སོར་སྦྱིན། བསུན་མའི་ཚོགས་རྣམས་ཟློག་ཏུ་གསོལ་གྱི་སྐབས་མཁའ་འགྲོ་མ་རྣམས་མདོས་གླུད་ཕྱོགས་སུ་ཁ་བསྒྱུར་ཏེ་གསུམ་པ་བསྔོ། །དེ་ནས་མདོས་ཁ་བསྒྱུར་ལ།།
ད་ནི་བསུན་མའི་མགྲོན་ཚོགས་ཀུན། །ཉམས་ཆག་བསྐང་ཞིང་མཆོད་ཚོགས་ཀྱིས། །དགྱེས་ཤིང་ཚིམས་ནས་རང་རང་གི་གནས་སུ་སྐད་ཅིག་བཛྲ་མུཿ་སྡེ་བརྒྱད་གདོན་བགེགས་ལན་ཆགས་ཀྱང། །ཁྲོ་གཏུམ་རྔམས་
སེམས་ཀུན་སྤངས་ནས། །བྱམས་དང་ཞི་བའི་བསམ་པ་ཡིས། །རང་རང་གནས་སུ་ཚིམས་ཤིང་དེངས། །གལ་ཏེ་ད་དུང་མི་འགྲོ་བར། །འཁོན་པའི་སེམས་ཀྱིས་གནས་བྱེད་ན། །འབུམ་ཕྲག་ཁྲོ་བོ་ཁྲོས་པ་ཡིས།།
མགོ་བོ་ཚལ་བ་བརྒྱར་འགས་ཤིང། །ལུས་ནི་དུམ་བུ་སྟོང་དུ་བྱེད། །དེ་ཕྱིར་ཁེ་ཉེན་ལེགས་བསམ་ནས། །ལ་འུར་རང་རང་གནས་སུ་དེངས། །ཨོཾ་བཛྲ་རཀྵ་རཀྵ་ཧཱུཾ།  ཞེས་བསུན་མའི་ཚོགས་རྣམས་ཕྱི་མིག་མི་ལྟ་བར་བསྐྲད་
དེ་ནས་བླ་མ་ལྷར་བསྐྱེད་མཆོད་བསྟོད་མཇུག་ཡེ་ཤེས་ཚེ་འཛིན་མཁའ་འགྲོ་མ་རྣམས་ཀྱིས་ཚེ་བཅུད་འགུགས་པའི་མོས་པ་དང་བཅས་མདའ་དར་གཡོབ་ཅིང།  ཧཱུཾ་ཧྲཱི་སྐུ་གསུམ་ཞིང་དང་ཉི་ཤུ་རྩ་བཞི་ཡི། །ངོ་མཚར་རྒྱན་དང་བཀོད་རབ་འབར་བའི་ཞིང། །

[004B] །ལྷ་དང་ལྷ་མོའི་འོད་ཀྱི་གུར་ཁང་འཁྲིགས། །ཤར་ཕྱོགས་རྡོ་རྗེའི་རིགས་ཀྱི་ཞིང་མཆོག་ནས། །མེ་ལོང་ཡེ་ཤེས་གསལ་འཚེར་ཌཱ་ཀི་མ། །འབྱུང་ལྔ་སྐྱེ་འགྲོ་སྐུ་
གསུམ་རྒྱལ་བ་སོགས། །སྣང་སྲིད་འཁོར་འདས་དྭངས་མའི་བཅུད་ཀུན་བསྡུས། །རྡོ་རྗེ་སློབ་དཔོན་སྐུ་ལ་སྩལ་དུ་གསོལ། །བསྐལ་པར་སྐུ་མཆོག་མི་འགྱུར་བརྟན་པ་དང། །རྡོ་རྗེའི་རིགས་ཀྱི་ཚེ་ཡི་རིག་འཛིན་
ཐོབ། །དཔོན་སློབ་མི་འབྲལ་ལྷན་ཅིག་འགྲོགས་པར་ཤོག་ལྷོ་ཕྱོགས་རིན་ཆེན་རིགས་ཀྱི་ཞིང་ཁམས་ནས། །མཉམ་ཉིད་ཡེ་ཤེས་གསལ་འཚེར་ཌཱ་ཀི་མ། །འབྱུང་ལྔ་སྐྱེ་འགྲོ་སྐུ་གསུམ་རྒྱལ་བ་སོགས། །སྣང་
སྲིད་འཁོར་འདས་དྭངས་མའི་བཅུད་ཀུན་བསྡུས། །རྡོ་རྗེའི་སློབ་དཔོན་སྐུ་ལ་སྩལ་དུ་གསོལ། །བསྐལ་པར་སྐུ་མཆོག་མི་འགྱུར་བརྟན་པ་དང། །རིན་ཆེན་རིགས་ཀྱི་ཚེ་ཡི་རིག་འཛིན་ཐོབ། །སློབ་དཔོན་མི་
འབྲལ་ལྷན་ཅིག་འགྲོགས་པར་ཤོག་ནུབ་ཕྱོགས་པདྨ་རིགས་ཀྱི་ཞིང་ཁམས་ནས། །སོར་རྟོག་ཡེ་ཤེས་གསལ་འཚེར་ཌཱ་ཀི་མ། །འབྱུང་ལྔ་སྐྱེ་འགྲོ་སྐུ་གསུམ་རྒྱལ་བ་སོགས། །སྣང་སྲིད་འཁོར་འདས་
དྭངས་མའི་བཅུད་ཀུན་བསྡུས། །རྡོ་རྗེ་སློབ་དཔོན་སྐུ་ལ་སྩལ་དུ་གསོལ། །བསྐལ་པར་སྐུ་མཆོག་མི་འགྱུར་བརྟན་པ་དང། །པདྨ་རིགས་ཀྱི་ཚེ་ཡི་རིག་འཛིན་ཐོབ། །དཔོན་སློབ་མི་འབྲལ་ལྷན་ཅིག་

[005A]༄༅། །འགྲོགས་པར་ཤོག་བྱང་ཕྱོགས་ལས་ཀྱི་རིགས་ཀྱི་ཞིང་ཁམས་ནས། །བྱ་གྲུབ་ཡེ་ཤེས་གསལ་འཚེར་ཌཱ་ཀི་མ། །འབྱུང་ལྔ་སྐྱེ་འགྲོ་སྐུ་གསུམ་རྒྱལ་བ་སོགས། །སྣང་སྲིད་འཁོར་
འདས་དྭངས་མའི་བཅུད་ཀུན་བསྡུས། །རྡོ་རྗེ་སློབ་དཔོན་སྐུ་ལ་སྩལ་དུ་གསོལ། །བསྐལ་པར་སྐུ་མཆོག་མི་འགྱུར་བརྟན་པ་དང། །ལས་ཀྱི་རིགས་ཀྱི་ཚེ་ཡི་རིག་འཛིན་ཐོབ། །དཔོན་སློབ་མི་འབྲལ་ལྷན་ཅིག་
འགྲོགས་པར་ཤོག་དབུས་ཕྱོགས་ཐུགས་ཀྱི་རིགས་ཀྱི་ཞིང་ཁམས་ནས། །ཆོས་དབྱིངས་ཡེ་ཤེས་གསལ་འཚེར་ཌཱ་ཀི་མ། །འབྱུང་ལྔ་སྐྱེ་འགྲོ་སྐུ་གསུམ་རྒྱལ་བ་སོགས། །སྣང་སྲིད་འཁོར་འདས་དྭངས་
མའི་བཅུད་ཀུན་བསྡུས། །རྡོ་རྗེ་སློབ་དཔོན་སྐུ་ལ་སྩལ་དུ་གསོལ། །བསྐལ་པར་སྐུ་མཆོག་མི་འགྱུར་བརྟན་པ་དང། །ཐུགས་ཀྱི་རིགས་ཀྱི་ཚེ་ཡི་རིག་འཛིན་ཐོབ། །དཔོན་སློབ་མི་འབྲལ་ལྷན་ཅིག་འགྲོགས་པར་
ཤོག་མི་ཟད་སྐུ་དང་འཇའ་འོད་ཡིག་འབྲུ་དང། །སྣ་ཚོགས་ཕྱག་མཚན་མེ་ཏོག་ཆར་སིལ་ཞིང། །བཀྲ་ཤིས་ངོ་མཚར་བཀོད་པའི་རྫས་མཆོག་ཀུན། །ཐུགས་གསུང་སྐུ་ཡི་དཀྱིལ་འཁོར་ལ་ཐིམས་ནས་
མི་གཡོ་འཛམ་གླིང་བསྟན་པའི་སྒྲོན་མེ་དང། །འགྲོ་བའི་དེད་དཔོན་དམ་པར་མངའ་གསོལ་ལོ། །མཐོ་སྟོབས་ནུས་པའི་བདག་པོར་དབྱུགས་དབྱུང་ངོ། །བཀྲ་ཤིས་མི་འགྱུར་བརྟན་པར་གསོལ་

[005B] །རྗེ་བཙུན་བླ་མ་སྐུ་ཚེ་རབ་བརྟན་ཅིང། ། སོགས་བརྗོད་དེ་ཚེའི་མདའ་དར་བླ་མའི་ཕྱག་ཏུ་ཕུལ། དེ་ནས་དངོས་གྲུབ་བསྐུལ་བའི་གསོལ་འདེབས་དང་བཟླས་པ་མཎྜལ་ཚེ་རྫས་འབུལ་བ་སོགས་གཞུང་ལྟར་བྱའོ། །བདེ་མཆོག་དཀར་པོ་དང་འབྲེལ་བའི་སྐབས་
ཐུགས་རྟེན་ཕུལ་བའི་རྗེས་སུ་ཚེ་འབྲང་འབུལ་བ་ནི།  བདེ་སྟོང་ལྷན་སྐྱེས་སྒྱུ་འཕྲུལ་རྡོ་རྗེའི་གར། །འཁོར་འདས་ཚེ་བཅུད་དཔལ་གྱི་སྙིང་པོ་འདི། །ཕུལ་བས་རྗེ་བཙུན་བླ་མ་རྡོ་རྗེ་འཆང། །བདེ་མཆོག་དཔའ་བོའི་ངོ་བོར་ཞབས་བརྟན་ཤོག་
 ཅེས་ཕུལ། གྲུབ་རྒྱལ་ལུགས་ཀྱི་བརྟན་བཞུགས་འདི་གའི་འདོན་ཆོག་པར་མ་དང། རྟ་ཚག་གསུང་བདེ་མཆོག་དཀར་པོའི་བརྟན་བཞུགས་གཉིས་ནང་བཟླས་པའི་མཇུག་སྐུ་གསུང་རྟེན་དང། ཚེ་རྫས། སྣ་བདུན། རྫས་བརྒྱད་རྣམས་ཕུལ་རྗེས། གསོལ་འདེབས་མཎྜལ་
འབུལ་བར་གསུངས་ཀྱང། དེང་སྐབས་ལག་ལེན་ལ་བཟླས་པའི་མཇུག་གསོལ་འདེབས་མཎྜལ་རྒྱས་པ་ཕུལ་རྗེས། སྐུ་གསུང་ཐུགས་རྟེན་དང། ཚེ་རྫས། སྣ་བདུན་རྫས་བརྒྱད་སོགས་འབུལ་ཚིག་དང་བསྟུན་འབུལ་བ་འབྲེལ་ཆེ་ཞིང་འཇུག་པ་བདེ་བས་དེ་ལྟར་མཛད་
ཚོགས་འཁོར་ཡོད་ན་བཟླས་པའི་མཇུག་གསོལ་འདེབས་མཎྜལ་གྱི་གོང་དུ་འབུལ། བདེ་མཆོག་དཀར་པོའི་སྐབས་རྫས་བརྒྱད་ཕུལ་རྗེས། བླ་མ་རྣམས་ལ་གསོལ་བ་འདེབས། ཞེས་སོགས་འདོན་ཞིང། བསུ་བཟློག་རྒྱས་པ་སྐུ་གླུད་གཏོང་བ་སོགས་དང་འབྲེལ་སྐབས་མཁའ་འགྲོའི་
དར་ཐག་བསྡུ་བ་སྔོན་དུ་སོང་ཟིན་པས། མཚམས་འདིར། ཤར་རྡོ་རྗེའི་རིགས་ཀྱི་སོགས་དར་ཐག་བསྡུ་བའི་སྐོར་བཞག་ནས་གཞན་ཆ་ཚང་འདོན་ཞིང། སྐུ་གླུད་བསྔོ་བ་སོགས་འདི་དང་མ་འབྲེལ་བའི་སྐབས། དར་ཐག་བསྡུ་བ་དང་ཤར་རྡོ་རྗེའི་རིགས་ཀྱི་སོགས་མཚམས་
[006A]༄༅། ། སུ་དཀྱུས་ལྟར་བྱའོ། །ཞེས་པ་འདི་ནི་ལྕགས་སྤྲུལ་ལོར་རྣམ་གྲྭ་བཀྲས་ཁང་སྤྱི་སོ་རྙིང་པ་རྣམས་ནས་༸གོང་ས་༸སྐྱབས་མགོན་སྐུ་འཕྲེང་བཅུ་བཞི་པ་ཆེན་པོར་བདེ་མཆོག་དཀར་པོ་དང་འབྲེལ་བའི་བསུ་བཟློག་བརྟན་བཞུགས་འབུལ་སྐབས། སྤྱིར་ན་
ཚེ་དཔག་མེད་འཆི་མེད་ལྷ་ལྔ་དང་འབྲེལ་བའི་བསུ་བཟློག་ཆོ་ག་རྒྱས་པ་བཞུགས་ཀྱང། གྲུབ་རྒྱལ་ལུགས་དང། བདེ་མཆོག་དཀར་པོ་སོགས་དང་འབྲེལ་བའི་བརྟན་བཞུགས་སྐབས། རྒྱུན་པར་ལས་ཅུང་རྒྱས་ཙམ་སྐུ་གླུད་གཏོང་ཚུལ་སོགས་སྦྱར་བ་ནག་འགྲོས་ཤིག་མེད་སྟབས། ད་ལམ་
སྐུ་གླུད་བསྔོ་བ་དང། བསུན་མ་བཟློག་པའི་ཚིག་རྣམས་༸རྡོ་རྗེ་འཆང་ཕ་བོང་ཁ་པའི་གསུང་སོར་བཞག་ཐོག་བཅའ་གཤོམ་དང། གླུད་བྱིན་བརླབ་སོགས་དམ་པའི་གཞུང་གཞན་ནས་ཁ་བསྐངས་ཏེ། བླ་མའི་ཕྱག་ལེན་ལྟར་མཛད་ལུགས་ཀྱི་ལྷན་ཐབས་འདི་བཞིན་སྐུ་བཅར་
མཚན་ཞབས་དགའ་ལྡན་ཁྲི་བྱང་སྐྱེ་མིང་པ་ནས་སུག་བྲིས་སུ་བཀོད་དེ་རིགས་བརྒྱའི་ཁྱབ་བདག་༸སྐྱབས་མགོན་སྲིད་སྐྱོང་ཡོངས་འཛིན་སྟག་བྲག་པཎྜི་ཏ་ཆེན་པོའི་སྤྱན་ལམ་དུ་ཕབ་ནས་དག་པར་བགྱིས་ཏེ་རྣམ་གྲྭའི་སྔགས་ཆོག་གི་གྲས་སུ་གཞུག་པ་ལགས་པས་ཡིད་ཆེས་པའི་གནས་སུ་
བཟུང་འཚལ་ལོ།།  །།མངྒ་ལཾ།།    ༈    ། །མགོན་པོ་ཕྱག་དྲུག་པའི་གྲིབ་སེལ་གྱི་རྣལ་འབྱོར་ཉམས་སུ་ལེན་ཚུལ་བཞུགས་སོ། །བླ་མ་དང་མགོན་པོ་དབྱེར་མེད་པའི་ཞབས་ལ་ཕྱག་འཚལ་ལོ། ། འདིར་
དཔལ་ཡེ་ཤེས་ཀྱི་མགོན་པོ་ཕྱག་དྲུག་པའི་གྲིབ་སེལ་གྱི་རྣལ་འབྱོར་ཉམས་སུ་ལེན་ཚུལ་ནི། ཡི་དམ་གྱི་བདག་བསྐྱེད་སྔོན་དུ་འགྲོ་བའི་སྒོ་ནས་མཆོད་གཏོར་བྱིན་རླབས་ནས་བཟུང་བླ་མགོན་དབྱེར་མེད་ཀྱི་རྣལ་འབྱོར་ཟིན་ཏེ་བཤགས་པའི་མཚམས་བར་འཆར་ཅན་བསྐང་ཆོག་

[006B] དེ་ནས།  མགོན་པོའི་སྤྱི་གཙུག་ཏུ་དྲིན་ཅན་རྩ་བའི་བླ་མ་སྐུ་མདོག་དཀར་པོ་ཕྱག་གཡས་ཤེལ་གྱི་རྡོ་རྗེ་རྩེ་ལྔ་པ་ཐུགས་ཀར་བསྣམས་པ། ཕྱག་གཡོན་བདུད་རྩིས་གང་བའི་ཐོད་པ་མཉམ་བཞག་གི་
སྟེང་ན་འཛིན་པ། ཞབས་རྡོ་རྗེ་སྐྱིལ་མོ་ཀྲུང་གིས་བཞུགས་པ། སྐུ་ལས་འོད་ཟེར་གྱི་ཚོགས་དཔག་ཏུ་མེད་པ་འཕྲོ་བའི་ཐུགས་ཀ་ནས་འོད་ཟེར་གྱི་ཚོགས་འཕྲོས་པས་ཕྱོགས་བཅུའི་སངས་རྒྱས་ཐམས་ཅད་སྐུ་རྡོ་རྗེ་རྣམ་
པར་སྣང་མཛད་དཀར་པོ། གསུང་རྡོ་རྗེ་འོད་དཔག་མེད་དམར་པོ། ཐུགས་རྡོ་རྗེ་མི་བསྐྱོད་པ་སྔོན་པོའི་རྣམ་པར་སྤྱན་དྲངས་ཏེ་མདུན་གྱི་ནམ་མཁའི་ཁམས་ཐམས་ཅད་སྤྲིན་གྱི་ཕུང་པོ་འཁྲིགས་པ་ལྟར་དུ་བཞུགས་པར་གྱུར། བླ་
མ་ཡི་དམ་སངས་རྒྱས་བྱང་སེམས་རྡོ་རྗེ་གསུམ་གྱི་ལྷ་ཚོགས་རྣམས་ཀྱིས་བདག་གི་རྩ་བརྒྱུད་ཀྱི་དཔལ་ལྡན་བླ་མ་དམ་པ་རྣམས་ཀྱི་སྐུ་གསུང་ཐུགས་ལ་བརྟེན་པའི་དམ་ཚིག་ཉམས་ཆག་ཐམས་ཅད་བྱང་ཞིང་དག་པར་བྱིན་
གྱིས་བརླབ་ཏུ་གསོལ། ཞེས་གསོལ་བ་བཏབ་པས་སྐུ་རྡོ་རྗེ་རྣམས་ཀྱི་ཐུགས་ཀ་ནས་ཨོཾ་ཡིག་དཀར་པོ་ཡིག་བརྒྱ་འོད་ཟེར་དཀར་པོ་དང་བཅས་པ་བྱུང་སྟེ་མགོན་པོའི་སྤྱི་བོའི་བླ་མའི་སྨིན་མཚམས་སུ་ཐིམ་སྟེ། སྨིན་
མཚམས་ཀྱི་ནང་ཐམས་ཅད་ཨོཾ་ཡིག་ཡིག་བརྒྱ་འོད་ཟེར་དང་བཅས་པས་གང། བླ་མའི་སྐུའི་དམ་ཚིག་ཉམས་ཆག་ཐམས་ཅད་དག་པར་གྱུར་ པར་བསམས་ལ། ཡིག་བརྒྱ་བརྒྱ་རྩ་གཅིག་གམ་ཉུང་མཐར་ཉེར་གཅིག་བཟླ། དེ་

[007A]༄༅། །ནས།  གསུང་རྡོ་རྗེ་རྣམས་ཀྱི་ཐུགས་ཀ་ནས་ཨཱ་ཡིག་དམར་པོ་ཡིག་བརྒྱ་འོད་ཟེར་དམར་པོ་དང་བཅས་པ་བྱུང། བླ་མའི་མགྲིན་པར་ཐིམ་པས་མགྲིན་པའི་ནང་ཐམས་ཅད་ཨཱ་ཡིག་ཡིག་
བརྒྱ་འོད་ཟེར་དང་བཅས་པས་གང། བླ་མའི་གསུང་གི་དམ་ཚིག་ཉམས་ཆག་ཐམས་ཅད་དག་པར་གྱུར་ པར་བསམས་ལ། ཡིག་བརྒྱ་གོང་བཞིན་བཟླ།  ཐུགས་རྡོ་རྗེ་རྣམས་ཀྱི་ཐུགས་ཀ་ནས་ཧཱུཾ་ཡིག་སྔོན་པོ་ཡིག་བརྒྱ་འོད་ཟེར་
སྔོན་པོ་དང་བཅས་པ་བྱུང། བླ་མའི་ཐུགས་ཀར་ཐིམ་པས་ཐུགས་ཀའི་ནང་ཐམས་ཅད་ཧཱུཾ་ཡིག་ཡིག་བརྒྱ་འོད་ཟེར་དང་བཅས་པས་གང། བླ་མའི་ཐུགས་ཀྱི་དམ་ཚིག་ཉམས་ཆག་ཐམས་ཅད་དག་པར་གྱུར་ པར་བསམས་
ལ༑ ༑ཡིག་བརྒྱ་གོང་བཞིན་བཟླ། དེ་ནས།  སླར་ཡང་བླ་མ་རྡོ་རྗེ་གསུམ་གྱི་ལྷ་ཚོགས་རྣམས་ཀྱིས་བདག་དང་སེམས་ཅན་ཐམས་ཅད་ཀྱི་མྱུར་མཛད་ཡེ་ཤེས་ཀྱི་མགོན་པོ་འཁོར་དང་བཅས་པའི་སྐུ་གསུང་ཐུགས་
ལ་བརྟེན་པའི་དམ་ཚིག་ཉམས་ཆག་ཐམས་ཅད་དག་པར་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་པས་མགོན་པོའི་སྤྱི་གཙུག་གི་བླ་མའི་སྤྱི་བོ་ནས་ཨོཾ་ཡིག་ཡིག་བརྒྱ་འོད་ཟེར་དཀར་པོ་དང་བཅས་པ་བྱུང། མགོན་པོའི་སྨིན་མཚམས་སུ་ཐིམ་པས། སྨིན་མཚམས་ཀྱི་ནང་ཐམས་ཅད་ཨོཾ་ཡིག་ཡིག་བརྒྱ་འོད་ཟེར་དང་བཅས་པས་གང། མགོན་པོའི་སྐུའི་དམ་ཚིག་ཉམས་ཆག་ཐམས་ཅད་དག་པར་ བསམས་

[007B] ཡིག་བརྒྱ་གོང་བཞིན་བཟླ།  བླ་མའི་མགྲིན་པ་ནས་ཨཱ་ཡིག་ཡིག་བརྒྱ་འོད་ཟེར་དམར་པོ་དང་བཅས་པ་བྱུང། མགོན་པོའི་མགྲིན་པར་ཐིམ་པས། མགྲིན་པའི་ནང་ཐམས་ཅད་ཨཱ་ཡིག་ཡིག་བརྒྱ་འོད་ཟེར་དང་བཅས་པས་
གང། མགོན་པོའི་གསུང་གི་དམ་ཚིག་ཉམས་ཆག་ཐམས་ཅད་དག་པར་ བསམས་ལ། ཡིག་བརྒྱ་གོང་བཞིན་བཟླ།  བླ་མའི་ཐུགས་ཀ་ནས་ཧཱུཾ་ཡིག་ཡིག་བརྒྱ་འོད་ཟེར་སྔོན་པོ་དང་བཅས་པ་བྱུང། མགོན་པོའི་ཐུགས་ཀར་
ཐིམ་པས་ཐུགས་ཀའི་ནང་ཐམས་ཅད་ཧཱུཾ་ཡིག་ཡིག་བརྒྱ་འོད་ཟེར་དང་བཅས་པས་གང། ཐུགས་ཀྱི་དམ་ཚིག་ཉམས་ཆག་ཐམས་ཅད་དག་པར་ བསམས་ལ། ཡིག་བརྒྱ་གོང་བཞིན་བཟླ། དེ་ནས།  མགོན་པོའི་གནས་
གསུམ་ལས་ཡི་གེ་གསུམ་ཡིག་བརྒྱ་འོད་ཟེར་དང་བཅས་པ་དཀར་དམར་མཐིང་གསུམ་རིམ་པ་བཞིན་དུ་བྱུང་ནས་གནོད་སྦྱིན་བཞི་དང་ལྷ་མོ་ལ་སོགས་པའི་འཁོར་རྣམས་ཀྱི་གནས་གསུམ་དུ་རིམ་པ་བཞིན་ཐིམ་
ཞིང། གནས་གསུམ་ཡི་གེ་གསུམ་ཡིག་བརྒྱ་འོད་ཟེར་དང་བཅས་པས་རིམ་གྱིས་གང་བས་འཁོར་རྣམས་ཀྱི་སྐུ་གསུང་ཐུགས་ཀྱི་དམ་ཚིག་ཉམས་ཆག་ཐམས་ཅད་དག་པར་ བསམས་ལ། ཡིག་བརྒྱ་གོང་བཞིན་བཟླ། དེ་
ནས།  སླར་ཡང་བླ་མ་རྡོ་རྗེ་གསུམ་གྱི་ལྷ་ཚོགས་རྣམས་ཀྱིས་བདག་སོགས་སེམས་ཅན་ཐམས་ཅད་ཀྱི་ཚེ་འཁོར་བ་ཐོག་མེད་ནས་བསགས་པའི་ལུས་ངག་ཡིད་གསུམ་གྱི་སྡིག་སྒྲིབ་ཉེས་ལྟུང་དང། དེས་བསྐྱེད་

[008A]༄༅། །པའི་ཕྱི་ནང་གི་འགལ་རྐྱེན་མི་གཙང་བའི་གནོད་པ་ཐམས་ཅད་བྱང་ཞིང་དག་པར་མཛད་དུ་གསོལ། ཞེས་གསོལ་བ་བཏབ་པས་མགོན་པོའི་སྤྱི་བོར་བཞུགས་པའི་བླ་མའི་སྨིན་མཚམས་
དང། མགོན་པོའི་སྨིན་མཚམས་ནས་ཨོཾ་ཡིག་ཡིག་བརྒྱ་འོད་ཟེར་དཀར་པོ་དང་བཅས་པ་བྱུང། རང་གི་སྨིན་མཚམས་སུ་ཐིམ་པས་སྨིན་མཚམས་ཀྱི་ནང་ཐམས་ཅད་ཨོཾ་ཡིག་ཡིག་བརྒྱ་འོད་ཟེར་དང་བཅས་པས་
གང། ལུས་ཀྱི་སྡིག་སྒྲིབ་དག་བླ་མ་དང་མགོན་པོའི་སྐུའི་བྱིན་རླབས་མ་ལུས་པ་ཐོབ་པར་གྱུར་ པར་བསམས་ལ། ཡིག་བརྒྱ་གོང་བཞིན་བཟླ།  བླ་མ་དང་མགོན་པོའི་མགྲིན་པ་ནས་ཨཱ་ཡིག་ཡིག་བརྒྱ་འོད་ཟེར་དམར་པོ་
དང་བཅས་པ་བྱུང། རང་གི་མགྲིན་པར་ཐིམ་པས་མགྲིན་པའི་ནང་ཐམས་ཅད་ཨཱ་ཡིག་ཡིག་བརྒྱ་འོད་ཟེར་དང་བཅས་པས་གང། ངག་གི་སྡིག་སྒྲིབ་དག་བླ་མ་དང་མགོན་པོའི་གསུང་གི་བྱིན་རླབས་མ་ལུས་པ་
ཐོབ་པར་གྱུར་ པར་བསམས་ལ། ཡིག་བརྒྱ་གོང་བཞིན་བཟླ།  བླ་མ་དང་མགོན་པོའི་ཐུགས་ཀ་ནས་ཧཱུཾ་ཡིག་ཡིག་བརྒྱ་འོད་ཟེར་སྔོན་པོ་དང་བཅས་པ་བྱུང། རང་གི་སྙིང་ཁར་ཐིམ་པས་སྙིང་གའི་ནང་ཐམས་ཅད་
ཧཱུཾ་ཡིག་ཡིག་བརྒྱ་འོད་ཟེར་དང་བཅས་པས་གང། ཡིད་ཀྱི་སྡིག་སྒྲིབ་དག་བླ་མ་དང་མགོན་པོའི་ཐུགས་ཀྱི་བྱིན་རླབས་མ་ལུས་པ་ཐོབ་པར་གྱུར་ པར་བསམས་ལ། ཡིག་བརྒྱ་གོང་བཞིན་བཟླ། དེ་ནས།  སླར་ཡང་

[008B] ཨོཾ་ཨཱ་ཧཱུཾ་གསུམ་ཡིག་བརྒྱ་འོད་ཟེར་དཀར་དམར་མཐིང་གསུམ་དང་བཅས་པ་བྱུང། རང་གི་གནས་གསུམ་དུ་ཐིམ་པས་ལུས་ཀྱི་ནང་ཐམས་ཅད་འབྲུ་གསུམ་ཡིག་བརྒྱ་འོད་ཟེར་
དཀར་དམར་མཐིང་གསུམ་དང་བཅས་པས་གང། སྒོ་གསུམ་གྱི་སྡིག་སྒྲིབ་བག་ཆགས་དང་བཅས་པ་དག་བླ་མ་དང་མགོན་པོའི་སྐུ་གསུང་ཐུགས་ཡོན་ཏན་འཕྲིན་ལས་དང་བཅས་པའི་བྱིན་རླབས་མ་ལུས་པ་ཐོབ་པར་
གྱུར་ པར་བསམས་ལ། ཡིག་བརྒྱ་གོང་བཞིན་བཟླ། དེ་ནས།  ཧཱུཾ༑ རྡོ་རྗེ་འཆང་དང་དཔལ་ལྡན་ཤ་བ་རི། ། ཞེས་སོགས་བཤགས་པ་ཚར་ཉེར་གཅིག་གམ་བདུན་འདོན། དེ་ནས།  སླར་ཡང་བླ་མ་ཡི་དམ་སངས་རྒྱས་བྱང་སེམས་རྡོ་རྗེ་
གསུམ་གྱི་ལྷ་ཚོགས་རྣམས་ཀྱིས་བདག་གི་རྩ་བརྒྱུད་ཀྱི་དཔལ་ལྡན་བླ་མ་དམ་པ་རྣམས་ཀྱི་སྐུ་གསུང་ཐུགས་ལ་བརྟེན་པའི་དམ་ཚིག་ཉམས་ཆག་ཐམས་ཅད་བྱང་ཞིང་དག་པར་བྱིན་གྱིས་བརླབ་ཏུ་གསོལ།  ཞེས་པ་ནས། བཤགས་
པ་འདོན་པའི་བར་གོང་བཞིན་བྱ། དེ་ལྟར་ལན་གྲངས་མང་ཉུང་ཇི་ལྟར་འོས་པ་ལོངས་སྐབས་དང་བསྟུན་ནས་བྱས་རྗེས་མགོན་པོའི་ཚོགས་འཁོར་བྱིན་གྱིས་བརླབས་ནས་འབུལ་ཞིང། གྲངས་བརྒྱ་རྩ་ཙམ་བསགས་པའི་མཐར་བསྐང་རྫས་བྱིན་བརླབས་ནས་
བཟུང་གཏོར་འབུལ་གཏོར་བརྫོངས་སོགས་ཀྱི་བར་གཞུང་ལྟར་བྱ། ཚོགས་ལྷག་བཏང་སྟེ། བསྟོད་པ་མན་ཆད་དཀྱུས་བཞིན་བྱའོ། །ཉིན་གཅིག་ལ་ཐུན་གཅིག་བྱེད་ན་དེ་ལྟར་བྱ། ཐུན་གཉིས་གསུམ་ལྟ་བུ་བྱེད་ན་སྤྱན་འདྲེན་དང་བསྐང་བ། བསྟོད་པ་

[009A]༄༅། །རྣམས་ཅུང་ཟད་རྒྱས་བསྡུས་སྐབས་བསྟུན་བྱ་ཞིང། གྲིབ་སེལ་གྱི་བཟླས་པ་དང་བཤགས་པ་རྣམས་གོང་བཞིན་བྱ་དགོས། ཚོགས་འཁོར་ཐུན་རེ་བཞིན་འབུལ་ཐུབ་ན་ལེགས་ཤིང། མ་ཐུབ་ན་ཐུན་ཕྱི་མར་ཕུལ་
ཡང་རུང་ངོ། །ཞེས་པ་འདི་ནི་དཔལ་ལྡན་འབྲས་སྤུངས་བཀྲ་ཤིས་སྒོ་མང་གྲྭ་ཚང་གི་མཁན་པོ་ལས་ཐོག་པ་བཤེས་གཉེན་ཆེན་པོ་ངག་དབང་ཉི་མའི་གསུང་གིས་བསྐུལ་བ་བཞིན། ཡོངས་འཛིན་ཁྲི་བྱང་སྐྱེ་མིང་པས་གཞུང་དང་དམ་པའི་ཕྱག་བཞེས་
ལྟང་ཡི་གེར་བཀོད་པ་ལགས་སོ།། །།དགེ་ལེགས་འཕེལ།། །།



