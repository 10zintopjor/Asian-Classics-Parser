༄༅། །བྱང་ཆུབ་ལམ་གྱི་རིམ་པ་བདེ་ལམ་གྱི་སྙིང་པོ་བསྡུས་ཏེ་བཤར་སྒོམ་གྱི་ཚུལ་དུ་ཉམས་སུ་ལེན་ཚུལ་བཞུགས་སོ། །

[001A] །ན་མོ་གུ་རུ་མཉྫུ་གྷོ་ཥཱ་ཡ། འདིར་བྱང་ཆུབ་ལམ་གྱི་རིམ་པ་བདེ་ལམ་གྱི་སྙིང་པོ་བསྡུས་ཏེ་བཤར་སྒོམ་གྱི་ཚུལ་དུ་ཉམས་སུ་ལེན་ཚུལ་ལ་གཉིས་
ཐུན་དངོས་དང། ཐུན་མཚམས་སོ། །དང་པོ་ལ་གསུམ། སྦྱོར་བ། དངོས་གཞི། མཇུག་གོ་དང་པོ་ལ་དྲུག་ལས། དང་པོ་ནི། གནས་གཙང་མར་རྟེན་དགྲམ་པའོ། །གཉིས་པ་
ནི། མཆོད་པ་བཤམ་པའོ། །གསུམ་པ་ནི། །སྟན་ལ་འཁོད་ནས། མདུན་གྱི་ནམ་མཁར་རིན་པོ་ཆེའི་ཁྲིའི་སྟེང་དུ་བླ་མ་ཐུབ་པའི་དབང་པོ་དངོས་བརྒྱུད་ཀྱི་བླ་མ་ཡི་དམ་
སངས་རྒྱས་བྱང་སེམས་ཉན་རང་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་པ་བཞུགས་པར་གྱུར། ཅེས་སྐྱབས་ཡུལ་དང། རང་དང་རང་གི་མཐའ་སྐོར་

[002A]༄༅། །ན་གནས་པའི་ཕ་མ་སེམས་ཅན་ཐམས་ཅད་འཁོར་བ་དང་ངན་སོང་གི་སྡུག་བསྔལ་ལ་འཇིགས་ཤིང་སྐྲག་ནས། རེ་ས་དཀོན་མཆོག་གསུམ་ལས་གཞན་ན་
མེད་པས། དུས་འདི་ནས་བྱང་ཆུབ་མ་ཐོབ་ཀྱི་བར་དུ་སྐྱིད་རུང་སྡུག་རུང་དུས་དང་གནས་སྐབས་ཅིར་གྱུར་ཀྱང་དཀོན་མཆོག་རིན་པོ་ཆེ་རྣམ་པ་གསུམ་མཁྱེན་ནོ། །ཞེས་རྒྱུ་གསལ། བཏབ་
སྟེ། རྩ་བརྒྱུད་བླ་མ་ཡི་དམ་ལྷ་ཚོགས་དང། །རྫོགས་སངས་རྒྱས་དང་དང་དམ་ཆོས་དགེ་འདུན་ཚོགས། །དཀོན་མཆོག་གསུམ་ལ་སྙིང་ནས་སྐྱབས་སུ་མཆི། །བདག་རྒྱུད་སྨིན་ཅིང་གྲོལ་
བར་བྱིན་གྱིས་རློབས། ཞེས་སྐྱབས་འགྲོ་དང། སྡུག་བསྔལ་རྒྱ་མཚོར་བྱིང་བའི་འགྲོ་བ་རྣམས། །བསྒྲལ་ཕྱིར་བྱང་ཆུབ་མཆོག་ཏུ་སེམས་བསྐྱེད་ནས། །དུས་གསུམ་བདེ་གཤེགས་སྲས་
ཀྱི་སྤྱོད་པ་ལ། །ཞུམ་མེད་བསམ་པ་ཐག་པས་བསླབ་པར་བགྱི། ཞེས་སེམས་བསྐྱེད་ལན་གསུམ་རེ་བྱ་བའོ། །བཞི་པ་ནི། མདུན་གྱི་ནམ་མཁར་འོད་འབར་ནོར་བུའི་ཁྲིར། །སྣ་ཚོགས་

[002B] །བཀའ་དྲིན་མཉམ་མེད་རྩ་བའི་བླ་མ་དང། །དབྱེར་མེད་སྟོན་པ་ཐུབ་པའི་དབང་པོ་ལ། །བརྒྱུད་པ་གསུམ་ལྡན་བླ་མའི་ཚོགས་རྣམས་དང། །ཡི་དམ་སངས་རྒྱས་
བྱང་སེམས་ཉན་རང་དང། །དཔའ་བོ་མཁའ་འགྲོ་བསྟན་སྲུང་རྒྱ་མཚོས་བསྐོར། །གནས་གསུམ་རྡོ་རྗེ་གསུམ་གྱི་འོད་ཟེར་གྱིས། །ཕྱོགས་བཅུའི་ཞིང་ནས་རང་རང་ཡེ་ཤེས་པ། །སྤྱན་དྲངས་ཐིམ་
པས་དབྱེར་མེད་གཅིག་ཏུ་བཞུགས། །ཞེས་ཚོགས་ཞིང་གསལ་གདབ་པའོ། །ལྔ་པ་ནི། འདྲེན་པ་མཉམ་མེད་སྟོན་པ་བཅོམ་ལྡན་འདས། །ལམ་བཟང་གསལ་མཛད་དངོས་བརྒྱུད་བླ་མ་དང།།
སླུ་མེད་མཆོག་གསུམ་ཕྱག་འོས་ཐམས་ཅད་ལ། །སྒོ་གསུམ་གུས་པ་ཆེན་པོས་ཕྱག་འཚལ་ལོ། །ཆུ་གཉིས་ཉེར་སྤྱོད་རོལ་མོ་འདོད་ཡོན་སོགས། །དངོས་བཤམས་ཡིད་ཀྱིས་སྤྲུལ་པ་ཅི་ཡོད་
དང། །ཁྱད་པར་བདག་ལུས་བྲན་དུ་འབུལ་ལགས་ན། །ཐུགས་རྗེ་ཆེ་མགོན་ཚོགས་ཀྱིས་བཞེས་སུ་གསོལ། །བདག་སེམས་དུག་གསུམ་གདོན་གྱི་དབང་གྱུར་པས། །སྒོ་གསུམ་སྒོ་ནས་ཉེས་
སྤྱོད་ཅི་མཆིས་པ། །ཐུགས་རྗེ་ཆེ་ལྡན་རྣམས་ཀྱི་སྤྱན་སྔར་བཤགས། །བདག་གི་སྡིག་སྒྲིབ་དག་པར་མཛད་དུ་གསོལ། །རང་གཞན་རྣམ་དཀར་དགེ་བ་ཅི་ཡོད་དང། །ཁྱད་པར་བདག་པས་

[003A]༄༅། །གཞན་གཅེས་མཛད་པ་ཡི། །རྒྱལ་སྲས་རྣམས་ཀྱི་རླབས་ཆེན་མཛད་པ་ལ། །བསམ་པ་ཐག་པས་རྗེས་སུ་ཡི་རང་ངོ། །མ་རིག་མུན་འཐོམས་སྲིད་མཚོ་ཉམ་ང་རུ། །འཁྱམས་
ཤིང་སྡུག་བསྔལ་མགོན་མེད་བདག་ཅག་ལ། །ཕན་བདེའི་ལམ་བཟང་ཡུན་དུ་འདོམས་པའི་ཕྱིར། །འདྲེན་པ་མཆོག་རྣམས་བསྐལ་བརྒྱར་བཞུགས་སུ་གསོལ། །དུས་གསུམ་རྣམ་དཀར་དགེ་
བ་ཅི་མཆིས་པ། །ཉམ་ཐག་འགྲོ་བ་འདི་ཀུན་བསྒྲལ་བའི་ཕྱིར། །རྒྱལ་སྲས་སྤྱོད་པ་རྒྱ་མཚོར་ལེགས་བསླབས་ཏེ། །བླ་མེད་རྫོགས་བྱང་མྱུར་དུ་ཐོབ་ཕྱིར་བསྔོ། །ཞེས་ཡན་ལག་བདུན་པས་
རྒྱུད་སྦྱང་པའོ། །དྲུག་པ་ནི། མཎྜལ་རྒྱས་པའམ་བསྡུ་ན། གསེར་གཞི་ལྕགས་རིས་བསྐོར་བའི་སྣོད་ཀྱི་ནང། །རི་གླིང་རིན་ཆེན་གཏེར་བུམ་ཉི་ཟླ་སོགས། །ཀུན་བཟང་མཆོད་པའི་བཅུད་ཀྱིས་ཉེར་
བསྐངས་ཏེ། །བླ་མ་ལྷ་ཚོགས་རྣམས་ལ་དབུལ་བར་བགྱི། ཞེས་ཕུལ་ལ། སྟོན་པ་ཐུབ་པའི་དབང་པོ་བྱམས་འཇམ་དབྱངས། །ཀླུ་སྒྲུབ་ཐོགས་མེད་རྒྱལ་སྲས་ཞི་བ་ལྷ། །ཨ་ཏི་ཤ་སོགས་
བརྒྱུད་པའི་བླ་མ་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རླབས། །རྒྱལ་བསྟན་སྤེལ་ལ་རྒྱལ་བ་རང་ཉིད་དང། །མཚུངས་པར་བསྔགས་འོས་རྗེ་བཙུན་ཙོང་ཁ་པ། །ཡབ་སྲས་བརྒྱུད་

[003B] །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །རྒྱལ་དང་རྒྱལ་སྲས་ཀུན་གྱིས་མ་ཐུལ་བའི། །དམུ་རྒོད་བདག་ཅག་ཐེག་མཆོག་ལམ་བཟང་ལ། །འཁྲིད་མཛད་ཟླ་མེད་དྲིན་
ཅན་བླ་མ་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རླབས། །རྩ་བརྒྱུད་བླ་མ་ཡི་དམ་ལྷ་ཚོགས་དང། །སྐྱབས་ཀྱི་མཆོག་གསུམ་དཔའ་བོ་མཁའ་འགྲོ་མ། །མཐུ་ལྡན་བཀའ་སྲུང་རྒྱ་མཚོར་བཅས་པ་ལ་
གསོལ་བ་འདེབས་སོ་བདག་རྒྱུད་བྱིན་གྱིས་རླབས། །ཞེས་གསོལ་བ་འདེབས་པའོ། །གཉིས་པ་དངོས་གཞི་ནི། མདུན་དུ་བླ་མ་ལྷ་ཚོགས་བསྒོམ་བཞིན་པའི་ངང་ནས། བདེ་ལེགས་ཀུན་གྱི་རྩ་བ་དམ་པའི་མགོན་
ཚུལ་བཞིན་བསྟེན་ན་ཕན་བདེ་ཀུན་འབྱུང་ཞིང། །གཞན་དུ་ལེགས་ཚོགས་རྩ་བ་འཆད་པས་ན། །བཤེས་གཉེན་ཚུལ་བཞིན་བསྟན་པར་བྱིན་གྱིས་རློབས། །ཡོངས་འཛིན་དགེ་བའི་བཤེས་རྣམས་སངས་རྒྱས་
དངོས། །ཡིན་པར་ཤེས་ཏེ་དེ་ལ་སྐྱོན་རྟོག་གི་བློ་རྣམས་འགག་ཅིང་ཡོན་ཏན་ཕྱོགས་ཀུན་དང། །བཀའ་དྲིན་ཚད་མེད་མཐོང་བར་  ྾  ། །བསམ་པ་དད་དང་གུས་པ་དྲག་པོ་ཡིས། །སྦྱོར་བ་ལུས་སྲོག་ལོངས་སྤྱོད་
ཐམས་ཅད་དང། །ཁྱད་པར་བཀའ་བཞིན་བསྒྲུབ་པའི་མཆོད་པ་ཡིས། །མཉེས་པ་འབའ་ཞིག་སྒྲུབ་པར་། །མི་ཁོམ་དང་བྲལ་ཕྱི་ནང་མཐུན་རྐྱེན་འབྱོར། །སོ་ཐར་ཟུང་འཇུག་པར་རྣམས་སྐྱེ་བར་རུང། །ཕྱི་

[004A]༄༅། །ནས་རྙེད་པར་དཀའ་བས་རྟེན་འདི་ལ། །སྙིང་པོ་རྣམ་དག་ལེན་པར་།འཆི་བའི་དགྲ་ནི་གདོན་མི་ཟ་བར་འོང། །དེ་ཡང་དེ་རིང་ཉིད་ནས་འོང་སྲིད་པས། །ཚེ་འདིའི་མདུན་མ་
སྤངས་ཏེ་འཆི་བའི་ཚེ། །ཕན་ངེས་དམ་ཆོས་སྒྲུབ་པར་།ཐོག་མེད་དུས་ནས་བསགས་པའི་ལས་ངན་གྱིས། །ཤི་ནས་རང་དབང་མེད་པར་ངན་སོང་དུ། །སྐྱེས་ཚེ་མྱོང་འགྱུར་ཚ་གྲང་ལ་སོགས་པའི། །
བཟོད་དཀའི་སྡུག་བསྔལ་དྲན་པར་་འཇིགས་ཆེན་དེ་ལས་སྐྱོབ་པའི་སྐྱབས་མགོན་གཞན། །མེད་པས་སླུ་མེད་སྐྱབས་མཆོག་རིན་ཆེན་གསུམ། །སྙིང་ནས་སྐྱབས་སུ་བསྟེན་ཏེ་ཕྲ་རགས་ཀྱི། །
བསླབ་བྱ་རྣམས་ལ་སློབ་པར་་དཀར་ནག་ལས་ལས་འབྲས་བུ་བདེ་སྡུག་གཉིས། །སོ་སོར་མྱོང་བས་སྡིག་སྤོང་དགེ་ལ་བརྩོན། །ཁྱད་པར་ཐོག་མེད་ནས་བསགས་སྡིག་ལྟུང་གི་གཉེན་པོར་
སྟོབས་བཞི་བསྟེན་པར་་མངོན་མཐོའི་རྒྱུ་འཁོར་བདེ་བས་ལན་གཅིག་ཙམ། །མཐོ་རིས་གོ་འཕང་ཐོབ་པར་གྱུར་ན་ཡང། །སྡུག་བསྔལ་རང་བཞིན་ལས་ནི་མ་འདས་པས། །འཁོར་བར་ཡིད་འབྱུང་
སྐྱེ་བར༑ །སྲིད་པར་དབང་མེད་མནར་བར་བྱེད་པ་པོ། །ལས་ཉོན་གཉིས་ཡིན་ལས་ཀྱང་ཉོན་མོངས་ལ། །བརྟེན་ནས་འབྱུང་བས་དགྲ་བོ་ཉོན་མོངས་པའི། །གཉེན་པོ་འབད་པས་བསྟེན་པར་་

[004B] །ཉིང་མཚམས་སྦྱོར་བའི་འཆིང་བ་དམ་པོ་དང། །བྲལ་ན་ཟག་མེད་བདེ་བ་མྱོང་འགྱུར་བས། །ཐར་འདོད་ཤུགས་དྲག་སྐྱེ་བར་་སྲིད་ལས་གྲོལ་ཕྱིར་
བསླབ་པ་གསུམ་བསྟེན་ཅིང། །ཁྱད་པར་ཡོན་ཏན་རྟེན་དུ་བསྔགས་པ་ཡི། །རབ་བྱུང་ཚུལ་ཁྲིམས་ཚེ་རབས་ཐམས་ཅད་དུ། །མིག་འབྲས་བཞིན་དུ་སྲུང་བར་་ཐར་པ་ཙམ་ཞིག་འབད་པས་ཐོབ་གྱུར་ཀྱང་
རང་གི་དོན་ཡང་རྫོགས་པར་མི་འགྱུར་བས། །དོན་གཉིས་ཕུན་ཚོགས་སྒྲུབ་པའི་འཇུག་ངོགས་མཆོག་ཐེག་ཆེན་ལམ་དུ་འཇུག་པར་རང་ལྟ་དགྲ་གཉེན་པར་མ་སོ་སོ་རུ། །སྣང་ཡང་དགྲ་གཉེན་སོ་
སོར་མ་ངེས་པས། །རིས་སུ་བཅད་ནས་ཆགས་སྡང་མི་བྱེད་པར། །ཀུན་ལ་བཏང་སྙོམས་སྐྱེ་བར་་འཁོར་བར་འཁྱམས་ལ་ཐོག་མ་མ་མཆིས་པས། །མངལ་དུ་སྐྱེས་པ་ལ་ཡང་ཐོག་མ་མེད། །
དེ་ཕྱིར་སེམས་ཅན་ཐམས་ཅད་མར་གྱུར་པ། །ཤེས་པའི་མར་ཤེས་སྐྱེ་བར་་མ་རུ་གྱུར་པའི་ཚེ་ན་ཚེ་འདིའི་མས། །ཤིན་ཏུ་གཅེས་པས་ཇི་ལྟར་བསྐྱངས་པ་བཞིན། །ཀུན་གྱིས་བསྐྱངས་པས་འཁོར་
ཐབས་མེད་པ་ཡི། །དྲིན་གྱིས་བསྐྱངས་པ་དྲན་པར་་དེ་ལྟར་དྲིན་དང་ལྡན་པར་ཤེས་བཞིན་དུ། །ཡལ་བར་དོར་ན་བདག་ལས་ཐ་ཆད་སུ། །དེ་བས་ལེན་དུ་སྡུག་བསྔལ་ལས་བསྒྲལ་ཏེ། །བདེ་བ་

[005A]༄༅། །མཆོག་ལ་འགོད་པར་་དྲིན་ཅན་མ་རྣམས་བདེ་བས་ཕོངས་པ་ལ། །བདག་གིས་སུས་སྲོག་ལོངས་སྤྱོད་དེ་དག་རྣམས། །བཏང་བས་འགྲོ་ཀུན་བདེ་བ་ཕུན་ཚོགས་དང། །ལྡན་པར་
གྱུར་ཅིག་འགྱུར་བར་་མ་རྒན་འགྲོ་རྣམས་སྡུག་བསྔལ་གྱིས་གཟིར་བའི། །སྡུག་བསྔལ་རྒྱུ་དང་འབྲས་བུར་བཅས་པ་ཀུན། །བདག་གིས་བླངས་པས་དེ་དག་སྡུག་བསྔལ་དང། །བྲལ་བར་གྱུར་ཅིག་
འགྱུར་བར་་འགྲོ་ཀུན་ཟག་མེད་བདེ་བ་ཕུན་ཚོགས་དང། །ལྡན་ཞིང་སྡུག་བསྔལ་རྩད་ནས་སྤངས་པ་ཞིག་བདག་གིས་ངེས་པར་བྱའོ་དེ་ལྟར་རུ། །མྱུར་བ་ཉིད་དུ་ནུས་པར་་རང་གཞན་དོན་
གཉིས་ལྷུན་གྱིས་གྲུབ་པ་ནི། །ཡང་དག་རྫོགས་པའི་སངས་རྒྱས་ལས་གཞན་མེད། །དེ་བས་སེམས་ཅན་ཀུན་གྱི་དོན་གྱི་ཕྱིར། །དེ་ཉིད་མྱུར་དུ་ཐོབ་པར་་བདག་དང་གཞན་གཉིས་སྡུག་བསྔལ་
མི་འདོད་ཅིང། །བདེ་བ་འདོད་པར་མཚུངས་པས་བདག་བདེ་བར། །འདོད་པ་བཞིན་དུ་གཞན་ཡང་བདེ་འདོད་པའི། །བདག་གཞན་མཉམ་པར་འཛིན་པར་་བདག་ཉིད་གཅེས་འཛིན་སྡུག་
བསྔལ་ཀུན་གྱི་རྒྱུ། །གཞན་རྣམས་གཅེས་འཛིན་ཕུན་ཚོགས་ཀུན་གྱི་གཞི། །ཕལ་དང་རྒྱལ་བའི་ཁྱད་པར་དེ་ལས་འབྱུང། །དེ་བས་བདག་གཞན་བརྗེ་བར་་བདག་གི་བདེ་དགེ་རྒྱུ་འབྲས་ཐམས་

[005B] །གཞན་གྱི་སྡུག་བསྔལ་རྒྱུ་འབྲས་མ་ལུས་པ། །རླུང་ལ་བསྐྱོན་པའི་གཏོང་ལེན་མན་ངག་གིས། །བྱང་ཆུབ་སེམས་མཆོག་འབྱོང་པ་པར་་སེམས་བསྐྱེད་གོང་དུ་འཕེལ་ཞིང་མི་ཉམས་ཕྱིར། །
ཕན་ཡོན་དྲན་ནས་ལན་དྲུག་བསྐྱེད་པ་དང། །ནག་ཆོས་བཞི་སྤང་དཀར་ཆོས་རྣམ་པ་བཞི། །ཚུལ་བཞིན་འབད་པས་བསྟེན་པར་་དེ་ལྟར་གཞན་གྱི་དོན་དུ་དམ་བཅས་པའི། །དམ་བཅའ་མྱུར་དུ་མཐར་ཕྱིན་
འགྱུར་བའི་ཕྱིར། །འཇུག་སྡོམ་བླངས་ཏེ་རླབས་ཆེན་སྤྱོད་པ་ལ། །བརྩོན་པ་དྲག་པོས་སློབ་པར་་སེམས་ཅན་ཀུན་ལ་ལུས་དང་ལོངས་སྤྱོད་དང། །དུས་གསུམ་དགེ་རྣམས་རང་རང་ཅི་འདོད་པའི། །དངོས་
པོར་བསྒྱུར་ཏེ་གཏོང་བའི་མན་ངག་གིས། །གཏོང་སེམས་རྒྱ་ཆེར་སྤེལ་བར་་སོ་ཐར་ལ་སོགས་ཉེས་སྤྱོད་སྡོམ་པའི་ཁྲིམས། །སྲོག་ལ་བབ་ཀྱང་འདྲལ་བར་མི་བྱེད་ཅིང། །བཅས་རང་ཁ་ན་མ་ཐོ་ཕྲ་བ་
ལའང། །འཛེམ་པའི་བག་དང་ལྡན་པར་་མི་དང་མི་མིན་འབྱུང་བའི་གནོད་པ་སོགས། །མི་འདོད་སྡུག་བསྔལ་དུ་མས་མནར་བ་ལ། །ཁྲོ་དང་མི་བཟོད་སྤངས་ཏེ་ལས་འབྲས་སུ། །མཐོང་ནས་དང་དུ་
ལེན་པར་་གཞན་གྱི་དོན་དུ་བྱང་ཆུབ་སྒྲུབ་པ་ལ། །དཀའ་བ་དཔག་མེད་བསྐལ་པ་རྒྱ་མཚོ་རུ། །སྤྱོད་ལ་ཞུམ་དང་ངལ་བ་མེད་པ་ཡི། །གོ་ཆ་ཆེན་པོ་བགོ་བར་་དྲན་ཤེས་བརྟན་པོས་བྱིང་རྒོད་རྣམ་

[006A]༄༅། །གཡོང་སོགས། །བཀག་སྟེ་དམིགས་པར་རྩེ་གཅིག་བཞག་པ་ཡིས། །ཤིན་སྦྱངས་དྲངས་ཏེ་ལུས་སེམས་དགེ་བ་ལ། །མི་འདོད་བཀོལ་ཏུ་བཏུབ་པར་་ཆོས་རྣམས་ཀུན་གྱི་
ཡིན་ལུགས་ཚུལ་བཞིན་དུ། །མཐོང་བའི་སོ་སོར་རྟོག་པའི་ཤེས་རབ་ཀྱིས། །དཔྱད་སྟོབས་ཀྱིས་དྲངས་ཤིན་སྦྱངས་ཀྱིས་ཟིན་པའི། །ལྷག་མཐོང་ཟབ་མོ་སྐྱེ་བར་་སྦྱིན་པས་སེམས་ཅན་འཁོར་དུ་
བསྡུས་བྱས་ཏེ། །ཆོས་མཐུན་སྙན་སྨྲས་དགེ་བ་སྤྱོད་ལ་སྦྱོར། །རང་ཡང་དེ་དང་མཐུན་པར་སྒྲུབ་པ་ཡི། །བསྡུ་བཞིས་གཞན་དོན་སྒྲུབ་པར་་དེ་ལྟར་མཐུན་མོང་ལམ་གྱིས་བརྒྱུད་སྦྱངས་ཏེ། །སྣོད་དུ་
གྱུར་ཚེ་མཚན་ལྡན་སློབ་དཔོན་ལས། །གསང་ཆེན་བླ་ན་མེད་པའི་ཐེག་མཆོག་ལ། །འཇུག་སྒོ་དབང་གཞི་ནོད་པར་་དེ་ཚེ་མནོས་པའི་དམ་ཚིག་སྡོམ་པ་རྣམས། །བསྲུངས་ན་དངོས་གྲུབ་བདེ་བླག་འགྲུབ་
པ་དང། །མ་བསྲུངས་དམྱལ་བར་སྲེག་ལ་ངེས་རྙེད་ནས། །སྲོག་ལས་གཅེས་པར་སྲུང་བར་་ཐ་མལ་འཆི་བ་པར་དོ་སྐྱེ་བ་གསུམ། །སྦྱངས་ཏེ་ལམ་དང་འབྲས་བུའི་དུས་གཉིས་ཀྱི། །ཆོས་ལོངས་སྤྲུལ་
གསུམ་མྱུར་དུ་བསྒྲུབ་བྱེད་པའི། །རིམ་པ་དང་པོ་སྐྱེ་བར་་ལས་རླུང་ཐམས་ཅད་སྙིང་གའི་མི་ཤིགས་པར། །བསྟིམ་ལས་སྒྱུ་ལུས་འོད་གསལ་ཟུང་དུ་འཇུག་མངོན་དུ་གྱུར་པའི་རིམ་པ་གཉིས་པའི་

[006B] །སྤྱོད་དང་བཅས་པ་རྫོགས་པར་་དབང་པོའི་གཞུ་ལྟར་དྭངས་པའི་རྡོ་རྗེའི་སྐུ། །སྒྲིབ་བྲལ་ལྷན་སྐྱེས་བདེ་སྟོང་དབྱེར་མེད་ཐུགས། །གཅིག་ཏུ་ཚོགས་པའི་ཟུང་འཇུག་རྡོ་རྗེ་འཆང། །བདེ་
བླག་ཉིད་དུ་ཐོབ་པར་བྱིན་གྱིས་རློབས། ཞེས་བཤར་བསྒོམ་བྱའོ། །གསུམ་པ་མཇུག་ནི། །སྐྱབས་གནས་ཀུན་འདུས་བླ་མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །ལུས་ངག་ཡིད་
ལ་སྐུ་གསུང་ཐུགས་ཞུགས་ལ། །མྱུར་དུ་ཁྱེད་རང་ལྟ་བུར་བྱེད་གྱིས་རློབས། །ཞེས་གསོལ་བ་བཏབ་པས། ཚོགས་ཞིང་རྣམས་ཐུབ་པའི་དབང་པོ་ལ་ཐིམ་ཞིང། ཐུབ་པའི་དབང་པོ་ཡང་རང་ལ་ཐིམ་
པས་རང་ཉིད་ཐུབ་པའི་དབང་པོར་གྱུར་པའི་ཐུགས་ཀར་ཟླ་གདན་ལ་ས་བོན་སྔགས་ཕྲེང་དང་བཅས་པས་མཚན་པར་གྱུར། ཨོཾ་མུ་ནེ་མུ་ནེ་མ་ཧཱ་མུ་ནེ་ཡེ་སཱ་ཧཱ། ཞེས་བཟླས་རྗེས། འདིས་མཚོན་དགེ་
བས་ཚེ་རབས་ཐམས་ཅད་དུ། །དལ་འབྱོར་རྟེན་ཐོབ་དམ་པའི་མགོན་གྱིས་ཟིན། །བསྟན་པའི་སྒོར་ཞུགས་རབ་བྱུང་ཚུལ་ཁྲིམས་མཆོག། །མིག་གི་འབྲས་བུ་བཞིན་དུ་སྲུང་བར་ཤོག་རིག་གནས་སྤྱི་དང་ཁྱད་
པར་ནང་དོན་རིག་གསུང་རབ་སྤྱི་དང་ཁྱད་པར་ཐེག་ཆེན་ཆོས། །མདོ་སྔགས་སྤྱི་དང་ཁྱད་པར་བླ་མེད་ཀྱི། །རྒྱུད་སྡེ་རྣམས་ལ་ཐོས་བས་ཅ་ བྱེད་པར་ཤོག་འདུལ་བ་ནས་བཟུང་དཔལ་ལྡན་འདུས་པའི་བར། །

[007A]༄༅། །ཐོས་བསམ་ཉམས་ལེན་སོ་སོར་མི་འབྱེད་པར། །ཀུན་ཀྱང་རྫོགས་བྱང་ཐོབ་པའི་ཆ་རྐྱེན་དུ། །ཉམས་སུ་བླང་བྱའི་ཆོས་སུ་གོ་བར་ཤོག་གསུང་རབ་གདམས་པར་ཤར་ཚེ་བློར་
འཚམས་པ། །ད་ལྟ་ཉིད་ནས་ལག་ཏུ་ལེན་པ་དང། །གཞན་དག་སྨོན་ཡུལ་བྱས་ཏེ་ལེགས་སྐྱོང་བའི། །གནད་ལ་མཁས་པས་ཉམས་སུ་ལེན་པར་ཤོག་རང་ལ་ཚུལ་ཁྲིམས་ཁ་ཏོན་ཐོས་བསམ་སོགས་
ཡོན་ཏན་ཇི་ལྟར་ཡོད་ཀྱང་གཞན་དག་ལ། །མངོན་མཚན་ཆུང་ཞིང་རློམ་སེམས་མི་བྱེད་པར། །ཤིན་ཏུ་གསང་ནས་ལམ་དུ་སློང་བར་ཤོག་རང་ཉིད་མཁས་དང་ཉམས་ལེན་ཡོད་པ་རུ། །གཞན་
གྱིས་མཐོང་ནས་བསྟོད་བཀུར་རྙེད་པ་འབུལ། །བསྔགས་པ་བརྗོད་སོགས་བདུད་ཀྱི་བསླུ་བྲིད་ཀྱིས། །ཐོས་བསམ་སྒོམ་ལ་བར་ཆད་མེད་པར་ཤོག་མདོར་ན་བློ་བཟང་རྒྱལ་བའི་རིང་ལུགས་ལ། །ཚུལ་
བཞིན་སྒྲུབ་པ་སྙིང་པོར་ལེགས་བྱས་ཏེ། །མ་རྣམས་དོན་དུ་རྫོགས་པའི་སངས་རྒྱས་ཀྱི། །གོ་འཕང་དམ་པ་མྱུར་དུ་ཐོབ་གྱུར་ཅིག་ཅེས་བསྔོ་སྨོན་བྱའོ། །གཉིས་པ་ཐུན་མཚམས་ནི། འགྲེང་འཆག་
ཉལ་འདུག་གི་སྤྱོད་ལམ་ཐམས་ཅད་དུ་དྲན་ཤེས་བག་དང་ལྡན་པས་ལམ་གྱི་རིམ་པ་བརྒྱུད་ལ་སྐྱེ་བའི་གེགས་སེལ་བོགས་འདོན་ལ་བསླབ་བའོ། །ཞེས་བྱང་ཆུབ་ལམ་གྱི་རིམ་པ་བདེ་ལམ་གྱི་

[007B] རྗེ་ངག་དབང་བློ་བཟང་ཆོས་ལྡན་དང། ཡོངས་འཛིན་ཡེ་ཤེས་རྒྱལ་མཚན་སོགས་ཀྱི་མན་ངག་ཇི་ལྟ་བ་བཞིན་དུ་བྱས་ཏེ་
དགེ་སློང་དྷ་རྨ་བྷ་དྲས་རང་ཉིད་ཀྱི་ཉམས་ལེན་དུ་སྦྱར་བའོ། །འདིས་ཀྱང་བསྟན་པ་ལ་ཕན་པར་གྱུར་ཅིག་དགེའོ། །



