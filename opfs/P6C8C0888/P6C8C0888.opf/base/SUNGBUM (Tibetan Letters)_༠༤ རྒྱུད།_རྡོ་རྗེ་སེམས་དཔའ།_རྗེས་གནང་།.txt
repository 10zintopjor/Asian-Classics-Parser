   ༈    བླ་མེད་ལུགས་ཀྱི་རྡོ་རྗེ་སེམས་དཔའ་ཡབ་ཡུམ་གྱི་རྗེས་གནང་བྱ་ཚུལ་བཞུགས།  །༄༅། །ན་མོ་གུ་རུ་བྫྲ་སཏཱ་ཡ། བླ་མེད་ལུགས་ཀྱི་རྡོ་རྗེ་སེམས་དཔའི་རྗེས་གནང་བྱ་ཚུལ་ནི། མཎྜལ་ལ་རྡུལ་ཚོན་
དཀར་པོས་པདྨ་འདབ་བརྒྱད་ལྟེ་བར་ཚོན་སྤངས་དང་བཅས་པ་བྲིས་ཏེ་སྟེགས་ཀྱི་ཁར་བཞག། གཏོར་མ་ཟླུམ་པོ་པད་འདབ་བཞི་པ་དཀར་དམར་གྱི་རྒྱན་ལྡན། ལས་བུམ་བཅུད་ལྡན་རྡོར་གཟུངས་ཀྱིས་
མཛེས་པ། ཕྱི་ནང་གི་མཆོད་པ། རྡོ་དྲིལ་འཐར་འབེ་སོགས་ཡོ་བྱད་རྣམས་ཚང་བར་འདུ་བྱས་ཏེ། དཀོན་མཆོག་གསུམ་ལ་སྐྱབས་སུ་འགྲོ། །སེམས་ཅན་ཐམས་ཅད་བདག་གིས་སྒྲོལ། །བྱང་ཆུབ་
གནས་ལ་འགོད་པར་བགྱི། །བྱང་ཆུབ་སེམས་ནི་ཡང་དག་བསྐྱེད། ལན་གསུམ། ཨོཾ་སྭ་བྷ་ཝ་ཤུ་དྡྷ་སརྦ་དྷརྨ་སྭ་བྷ་ཝ་ཤུ་དཧོ་ཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་པཾ་ལས་པདྨ་དང་ཨ་
ལས་ཟླ་བའི་དཀྱིལ་འཁོར་གྱི་སྟེང་དུ། ཧཱུཾ་ལས་རྡོ་རྗེ་དཀར་པོར་རྩེ་ལྔ་པའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་འཕྲོས། འདུས་ཡོངས་སུ་གྱུར་པ་ལས་རང་ཉིད་རྡོ་རྗེ་སེམས་དཔའ་སྐུ་མདོག་



