
[001A]༄༅། །རྗེ་བཙུན་མ་འཕགས་མ་སྒྲོལ་མའི་སྒྲུབ་ཐབས་ཉེ་བརྒྱུད་ཙིཏྟ་མ་ཎིའི་རྣལ་འབྱོར་དང་འབྲེལ་བའི་འཆི་བླུའི་ཆོ་ག་བྱ་ཚུལ་འཁྱེར་བདེ་ནག་འགྲོས་སུ་གསལ་བར་བཀོད་པ་འཆི་
མེད་སྣང་བ་གསར་པའི་འོད་སྟོང་དཀྱིལ་འཁོར་ཞེས་བྱ་བ་བཞུགས་སོ།།

[001B] །ན་མོ་ཨཱརྱ་ཏཱ་རེ་ཡ། དབྱིངས་ཀྱི་རང་བཞིན་སྒྱུ་མའི་འཇོ་སྒེག་ཅན། །ཐུབ་ཀུན་བརྟན་པ་འཕྲོག་པའི་ཞི་བ་མོ། །མཚན་ཙམ་གྱིས་ཀྱང་འཇིགས་བརྒྱད་སྡུག་
བསྔལ་ཀུན། །སེལ་མཛད་འཕགས་མ་སྒྲོལ་མར་གུས་བཏུད་ནས། །གང་ཞིག་མཐར་བྱེད་མཆེ་བ་རྣོན་པོའི་གྲྭར། །ཆུད་པའི་ཉམ་ཐག་འཆི་བ་བླུ་བའི་ཐབས། །རྫས་སྔགས་རྟེན་འབྲེལ་ཆོ་ག་ཟབ་
མོའི་ཚུལ། །གཞུང་དང་དམ་པའི་གསུང་བཞིན་འདིར་འགོད་བྱ།  །ཇི་སྐད་དུ། སློབ་དཔོན་ངག་གི་དབང་ཕྱུག་གྲགས་པས། །འཁོར་བར་སྲོག་ལས་གཅེས་པ་ནི། །ཅི་ཡང་ཡོད་པ་མ་ཡིན་ཏེ། །དེ་བས་མྱུར་དུ་ཐབས་མང་པོས། །
འཆི་བ་བླུ་བ་ཀུན་ཏུ་སྤྱད། །ཅེས་གསུངས་པ་ལྟར་མཐོ་རིས་ཡོན་ཏན་བདུན་གྱི་ནང་ནས་གཙོ་བོ་ཚེ་རིང་བ་ཉིད་ཡིན་ལ། དེ་ལ་བརྟེན་ནས་གནས་སྐབས་དང་མཐར་ཐུག་གི་དོན་ཐམས་ཅད་བདེ་བླག་ཏུ་འགྲུབ་པས་ན། རིང་འཚོའི་ཐབས་ལ་འྦད་

[002A] །པ་གལ་ཆེ་སྟེ། དེ་ལ་ཐོག་མར། ཕྱི་རོལ་མཚན་མ་ལ་བརྟེན་ནས་འཚོ་འཆི་བརྟག་པ་དང། ནང་རླུང་གི་འགྲོ་འོང་ལ་བརྟེན་ནས་འཚོ་འཆི་བརྟག་པ་གཉིས་ཀྱིས་ངེས་པ་དང་མ་ངེས་པའི་
འཆི་བལྟས་བརྟག་པ་ལས་ཕྱི་མ་བྱུང་བ་ཟློག་པར་ནུས་ཏེ། སློབ་དཔོན་གྱིས། སྣུམ་དང་སྙིང་པོ་ཟད་སོགས་ལས། །མར་མེ་ལ་སོགས་འཇིག་ཕྱོགས་པའང། །སླར་ཡང་སྣུམ་སོགས་རབ་ཐོབ་པས། །བསྐལ་པའི་བར་དུ་གནས་པ་ཡིན། །
ཇི་ལྟར་དེ་བཞིན་ལུས་འདི་ཡང། །རྒས་སོགས་ཀྱིས་ནི་འཆི་བཞིན་པར། །གྲུབ་པའི་མན་ངག་ལེགས་རྙེད་ན། །བསྐལ་པའི་མཐར་ཡང་ཅིས་མི་གནས། །དཔེར་ན་ཁང་པ་རྙིང་པ་དག་བཅོས་པ་ཡིས་ནི་ཡུན་རིང་གནས། །དེ་བྮིན་
རྙིང་པའི་ལུས་དག་ཀྱང། །བཅོས་པས་གནས་པར་ཅིས་མི་འགྱུར། །ཞེས་གསུངས་པ་ལྟར། ཚེ་སྲིང་བའི་ཐབས་ལ་མཁས་ཤིང་རྩོལ་བ་དང་ལྡན་ན་རིང་དུ་འཚོ་བ་ལ་དཀའ་བ་ཡོད་པ་མ་ཡིན་ནོ། །ཐབས་དེ་ཇི་སྐད་དུ། ནོར་བུ་སྔགྶ་

[002B] །རྣལ་འབྱོར་ནུས་པ་ནང་ཡིན་ནོ། །འབད་པས་འཆི་བ་བླུ་བ་ནི། །དད་པ་ཉིད་ཀྱིས་བྱ་བར་ནུས། །ཞེས་པ་ལྟར་ལས། འདིར་སྨན་གྱི་ནུས་པ་སོགས་ལས་ཁྱད་པར་དུ་མས་འཕགས་པའི་ཐབས་ཚེ་ཟད་པ་ལ་ཚེ་ཆོག་འཆི་བླུ། རླུང་གི་སྦྱོར་བ་
སོགས་དང། ལས་ཟད་པ་ལ་སྲོག་བླུ་ཉེའུ་འདོན། དཀའ་ཐུབ་ལ་སོགས་པ་དང། བསོད་ནམས་ཟད་པ་ལ་མཆོད་པ་དང་སྦྱིན་པ་གཏོང་བ་ལ་སོགས་པས་གསོ་ཞིང། དད་པ། བརྩོན་འགྲུས། བསྐྱེད་རྫོགས་ཀྱི་ཉམས་ལེན་ནི་ཐམས་ཅད་གལ་ཆེ་བ་
ལས་འདིར་རྗེ་བཙུན་མ་སེང་ལྡེང་ནགས་ཀྱི་སྒྲོལ་མའི་སྒྲུབ་ཐབས་ཙིཏྟ་མ་ཎིའི་ཆོག་དང་འབྲེལ་བའི་འཆི་བླུ་ཇི་ལྟར་བྱ་བའི་རིན་པ་ལ། སྦྱོར་དངོས་མགུ་གསུམ་ལས། དང་པོ་སྦྱོར་བ་ཡོ་བྱད་ཀྱི་གཤོམ་ནི། གནས་ཁང་བྱི་དོར་དང་སྐྱང་ནུལ་ལེགས་པར་བྱས་
ཏེ༑ སྟེགས་མཐོ་བར་རྗེ་བཙུན་མའི་སྐུ་རབ་གནས་ཅན་ཡོད་ན་དགྲམ། མེད་ན་དམིགས་རྟེན་ལྟ་བུར་མཉྫའི་ཁར་མཎྜལ་པདྨ་འདབ་བརྒྱད་ཀྱི་ལྟེ་བ་ལ་འྦྲུའམ་མེ་ཏོག་གི་ཚོམ་བུ་བཀོད། དེའི་མདུན་དུ་རྗེ་བཙུན་མ་ལ་འབུལ་རྒྱུའི་བདུད་རྩི་རིལ་བུ་དང་དཀར་
གསུམ་མངར་གསུམ་གྱིས་སྦྲུས་པའི་དཀར་གཏོར་ཟླུམ་པོ་གཙང་ཞིང་ཡིད་དུ་འོང་བ་མར་རྒྱན་ཅན་དང། ཆོས་སྐྱོང་དང། གཞི་བདག་གི་གཏོར་མ། རྒྱལ་ཆེན་བཞི་བཅས་ལ་འབུལ་རྒྱུའི་དཀར་གཏོར་ཟླུམ་པོ་པད་འདབ་ཅན་རྣམས་བཤམ། དེ་དག་
གི་མདུན་དུ་བདག་མདུན་གྱི་ཉེར་སྤྱོད། རང་གི་མདུན་དུ་རྡོར་དྲིལ། ནང་མཆོད། མེ་ཏོག་གིས་བཀང་བའི་སྣོད། དྲི་བཟང་གི་ཆུས་བཀང་པའི་བུམ་པ་ཀུ་ཤའི་འཐོར་ཡབ་དང་བཅས་པ་དང། ལོགས་ཤིག་ཏུ་བུམ་ཆུར་བླ་མེད་བུམ་རྫས་བཏབ་པའི་

[003A]༄༅། །ལས་བུམ་དུང་ཆོས་གཟུངས་རྡོར་དང་བཅས་པ་དང་བུམ་པའི་མཆོད་པའང་བཤམ། རང་རྗེ་བཙུན་མའི་རྣལ་འབྱོར་མདོར་བསྡུས་བསྒོམས་ནས་བཟླས་པ་ཅུང་ཟད་བྱས་ཏེ།  རང་གི་ཐུགས་ཀའི་ས་བོན་ལས་འོད་ཟེར་འཕྲོས་
ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ཀྱི་བྱིན་རླབས་དང་ནུས་མཐུ་ཐམས་ཅད་སྔགས་འོད་ཟེར་དང་བཅས་པའི་རྣམ་པར་སྤྱན་དྲངས་ཏེ་བསང་ཆུ་ལ་ཐིམ་པར་གྱུར་ པར་བསམས་ལ།  ཨ་མྲྀ་ཏ་ བརྒྱ་རྩ་བཟླས་པའི་ཆུས་སྒྲུབ་བྱའི་ལུས་བཀྲུས་པའི་ཁྲུས་
ཆུའི་ཕྱེད་ནི་ཁམ་ཕོར་གསར་པའི་ནང་དུ་འོ་མ་དང་དུག་ཅུང་ཟད་བསྲེས་ཏེ་བླུགས་ལ་མཎྜལ་གྱི་ཤར་དུ་བཞག་དེ་ནས་གླུད་ཀྱི་ཁོག་པར་གཞུག་རྒྱུའི་འབྱུང་བ་ལྔའི་འཁོར་ལོ་ནི། ཤོག་བུ་ལག་མཐིལ་ཙམ་པ་ལྔ་ལ་འཁོར་ལོ་རིམ་པ་གསུམ་བསྐོར་བའི་ལྟེ་བར་ནམ་མཁའ་ལ་ཨེ། རླུང་ལ་ཡཾ། མེ་ལ་རཾ་
ཆུ་ལ་ཁཾ། ས་ལ་ལཾ། མུ་ཁྱུད་དང་པོར་རྩིབས་བཞི་ལ་འབྱུང་བ་སོ་སོའི་ས་བོན་རེ། མུ་ཁྱུད་མཐའ་མར་ཨ་ལི་གཡོན་སྐོར་དང། ཀཱ་ལི་གཡས་སྐོར་བྲི། ནམ་མཁའ་སྔོན་པོ། རླུང་ལྗང་གུ། མེ་དམར་པོ། ཆུ་དཀར་པོ། ས་སེར་པོར་བསྒྱུར། མ་གྲུབ་ན་བསམ་ཡང་ཆོག་གསུང། མདུན་དུ་
སྟེགས་ཀྱི་ཁར་དབུགས་སུ་ཨེ། མདུན་དུ་ཁཾ། གཡས་སུ་རཾ། རྒྱབ་ཏུ་ལཾ། གཡོན་དུ་ཡཾ་གྱི་འཁོར་ལོ་བཞག་པའི་མདུན་དུ་གཏོར་མ་དཀར་ཟླུམ་ལྔ་ཚོམ་དང་ཉེར་སྤྱོད་བསྒྲིགས། རང་ཉིད་རྗེ་བཙུན་མར་གསལ་བས་སྦྱངས་ཁྲུས་རྒྱས་པའམ། མ་གྲུབ་ན་ཨ་མྲྀ་ཏ་བརྗོད་པ་དང་བཅས་ཡུངས་ཀར་
གྱིས་བྲབ་ཅིང་བསང་ཆུ་འཐོར། མཆོད་གཏོར་བསང་སྦྱངས།  སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་གཏོར་རྣམས་ཁྱད་པར་གསུམ་ལྡན་གྱི་ལྷ་རྫས་སུ་གྱུར།  འབྲུ་གསུམ་ལན་གསུམ་

[003B] ཨོཾ་ཨརྒྷཾ་ཨཱཧཱུཾ། ནས། ཤཔྟ་ཨཱཧཱུཾ། གི་བར་བརྗོད། འཁོར་ལོ་བསང་སྦྱངས། སྟོང་པའི་ངང་ལས་ཨེ་ལས་ནམ་མཁའི་དཀྱིལ་འཁོར་སྔོན་པོ་ཡངས་ཤིང་རྒྱ་ཆེ་བའི་ལྟེ་བར་ནམ་མཁའི་  ལྷ་མོ་སྔོན་མོ་ཆོས་འབྱུང་ཨེས་མཚན་པ་འཛིན་པ། ཡཾ་ལས་རླུང་
དཀྱིལ་ལྗང་གུའི་ལྟེ་བར་རླུང་ལྷ་ལྗང་གུ་བ་དན་ཡཾ་གྱིས་མཚན་པ་འཛིན་པ། རཾ་ལས་མེ་དཀྱིལ་དམར་པོའི་ལྟེ་བར་མེ་ལྷ་དམར་པོ་མེ་ཐབ་མེ་འབར་བ་རཾ་གྱིས་མཚན་པ་ཐུགས་ཀར་འཛིན་པ། ཁཾ་ལས་ཆུ་དཀྱིལ་དཀར་པོའི་ལྟེ་བར་ཆུ་ལྷ་དཀར་པོ་ཆུ་སྲིན་ལ་
གནས་པ་ཆུས་བཀང་བའི་བུམ་པ་ཁཾ་གིས་མཚན་པ་འཛིན་པ། ལཾ་ལས་ས་དཀྱིལ་སེར་པོའི་ལྟེ་བར་ས་ལྷ་སེར་མོ་ས་དཀྱིལ་གྲུ་བཞི་སེར་པོ་ལཾ་གྱིས་མཚན་པ་ཐུགས་ཀར་འཛིན་པ་ཐམས་ཅད་ཀྱང་རིན་པོ་ཆེའི་རྒྱན་ཅན་རང་མདོག་དང་མཐུན་པའི་དར་གྱི་ན་བྯའ་
གསོལ་ཏེ། སེམས་སྐྱིལ་གྱིས་བཞུགས་པའི་མེ་ལྷའི་ཐུགས་ཀར་ཉི་མ་དང། གཞན་བཞི་ལ་ཟླ་དཀྱིལ་གྱི་དབུས་སུ་སོ་སོའི་ས་བོན་གྱིས་མཚན་པ། བདག་མདུན་གྱི་ཐུགས་ཀའི་ས་བོན་ལས་འོད་ཟེར་འཕྲོས། འབྱུང་བ་ལྔའི་ལྷ་ཚོགས་རྣམས་སྤྱན་དྲངས་
ཛཿ་ཧཱུཾ་བཾ་ཧོཿ་ ས་བསྟིམ།  ཨརྒྷཾ་ སོགས་ཀྱིས་མཆོད།  ཨ་ཀཱ་རོ་ ་གཏོར་མ་བསྔོ།  ཧཱུཾ༑ འབྱུང་བ་བསྐྱེད་པའི་ལྷ་ཚོགས་རྣམས། །བདག་ལ་གསན་ཅིང་དགོངས་སུ་གསོལ། །འབྱུང་བ་ཕྱི་ནང་འཁྲུགས་པ་རྣམས། །ཆོ་ག་འདི་ཡིས་མཐུན་པར་ཤོག་དམིཌ་
པའི་མི་འདི་ད་བླུ་ཡིས། །ནད་གདོན་རྣམ་རྟོག་སྡིག་སྒྲིབ་རྣམས། །ད་ལྟ་ཉིད་དུ་བྱང་ནས་ཀྱང། །འཆི་བའི་རྐྱེན་རྣམས་བཟློག་ཏུ་གསོལ། །འདོད་ཡོན་མཆོད་པ་རྣམ་པ་ལྔ། །འབྱུང་བ་བསྐྱེད་པའི་ལྷ་ལ་འབུལ། །མཆོད་གཏོར་འདི་བཞེས་དགྱེས་པར་

[004A]༄༅། །རོལ༑ ༑བཅོལ་པའི་འཕྲིན་ལས་འགྲུབ་པར་མཛོད། །ལྷ་ཚོགས་རྣམས་འོད་དུ་ཞུ་ནས་འཁོར་ལོར་ཐིམ་པར་གྱུར་ པར་བསམས་ལ། འབྱུང་བ་སོ་སོའི་ས་བོན་རྐྱང་པའམ། ཡང་ན།  ཨོཾ་ཨཱཨེ་ཧཱུཾ།  ཞེས་པ་ལྟ་བུ་འབྲུ་གསུམ་
གྱི་བར་དུ་བལྟེམས་ཏེ་བསྒྲུབ་བྱའི་ལོ་གྲངས་བརྗོད། ཨཱ་ལི་ཀ་ལི་དང་ཡེ་དཧར་ཉེར་གཅིག་གིས་རབ་གནས་བགྱིས་ཏེ་མེ་ཏོག་འཐོར། རང་མདོག་གི་ཚོན་སྐུད་ཀྱིས་བཅིངས། ནམ་མཁའ་རླུང་མེ་ཆུ་སའི་རིམ་པས་བརྩེགས་ལ་ཁམ་སའི་གའུ་བཅུག་ལ་བཞག་གོ་གཤིན་རྗེའི་ལྟོ་བར་བཞུག་རྒྱུའི་
འཁོར་ལོ་ནི། ཤོག་བུར་འཁོར་ལོ་མུ་ཁྱུད་གསུམ་བསྐོར་བའི་ལྟེ་བར་དུག་གསུམ་མཚོན་བྱེད་ཕག་སྦྲུལ་བྱ་རྣམས་བརྩེགས་པ་རང་མདོག་གམ་དམར་སྔོ་ནག་པོར་བསྒྱུར། ཡང་ན་ཛམ། ཐ་རྣམས་བྲིས་ཀྱང་ཆོག་ དེའི་ཕྱི་རིམ་ལིང་ཚེ་དྲུག་ཏུ་བཅད་པར། མ་རིག་པ། འདུ་བྱེད་
རྣམ་ཤེས། མིང་གཟུགས། སྐྱེ་མཆེད། རེག་པ། ཚོར་བ། སྲེད་པ། ལེན་པ། སྲིད་པ། སྐྱེ་བ། རྒ་ཤི་རྣམས་གཟུགས་སམ་མིང་བྲིས་པ། བསངས་སྦྱངས།  སྟོང་པའི་ངང་ལས་སྲིད་པའི་འཁོར་ལོ་དུག་གསུམ་གྱི་མདངས་ལས་ཤར་བའི་རིགས་དྲུག་གི་བཀོད་པ་
མིང་གཟུགས་སྐྱེ་མཆེད་རྣམས་ཡོངས་སུ་ཚང་བ། ལས་ཉོན་བག་ཆགས་ཀྱི་རང་བཞིན་གཅིག་ཏུ་འདུས་པའི་ངོ་བོར་གྱུར་ པར་བསམས་ལ་དབྱངས་གསལ་དང་རྟེན་སྙིང་གིས་རབ་གནས་བགྱིས་ཏེ་བལྟབ་ལ་བཞག་གོ་འབྱུང་བ་ལྔའི་འཁོར་ལོ་དང། འཆི་བདག་ལྟོ་འཁོར་
འབྲི་བ་རྣམས་གྲུབ་ན་ཕུན་སུམ་ཚོགས་ཤིང། མ་གྲུབ་ན་མེད་ཀྱང་ཆོག་གོ་གཤིན་རྗེའི་གཟུགས་དང་མཆོད་གཏོར་བཅའ་བ་ནི། སཱཙྪའམ་མཆོད་རྟེན་ཞིག་པའི་ས། རྫ་མ་བསྲེགས་ཐལ། དུར་ཁྲོད་ཀྱི་ས། རོ་ཐལ། ཡོས་ཚིག་ནག་གི་ཕྱེ་མ་རྣམས་ས་ནག་དང་བསྲེས་པ་

[004B] འཆི་བདག་ནག་པོ་དབྱུག་པ་དང་ཞགས་པ་འཛིན་པ། ཁྲོ་ཞལ་ཁ་གདངས་མཆེ་གཙིགས་མི་སྡུག་པའི་རྣམ་འགྱུར་ཅན། མི་ལྤགས་ཀྱི་གཡང་གཞི་དང། སྟག་ཤམ་གྱོན་པ་གདོན་སྨད་པ་བཟོས་པའི་ཁོག་པར་འཁོར་ལོ་བཅུག་ལ། དཀྱིལ་འྑོར་
གྱི་ལྷོར་རེ་ནག་གི་སྟན་གྱི་སྟེང་དུ་དུར་གཡམ་མམ། ལྕགས་སླང་ལ་རོ་སོལ་གྱིས་ཆོས་འབྱུང་ཁྲུ་གང་པ་བྲིས་པའི་ཁར་དར་རས་ནག་པོས་བཀབ་སྟེ་ཁ་ལྷོར་བལྟས་སུ་བཞག་དེའི་མདུན་དུ་དུག་གི་མེ་ཏོག་ཉའི་བསུར། ཚིལ་ཆེན་གྱི་མར་མེ། མཁྲིས་པའི་དྲི་ཆབ། འབྲུ་ནག་དང་ཤ་ཆེན་གྱི་
ཞལ་ཟས་ཏེ་ཉེར་སྤྱོད་ལྔ་གཟུགས་ཀྱི་གཡས་ནས་ཕྲེང་དུ་བསྒྲིགས། དེའི་མདུན་དུ་ཆང་བུ། ཤ་རྗེན། ཉ་ཤ། སྲན་ཆེན། ཁྲག། ཁུར་བ། ཐུག་པ། སྒོག་བཙོང། ཞོ༑ མར། བུ་རམ་རྣམས་སྣོད་ལྕགས་སླང་ཞིག་དང། བཅས་པ་བཞག་བསྒྲུབ་བྱའི་གླུད་དང་དཀོར་ཆ་བསགས་པ་ནི་
གོང་དུ་བསང་ཆུས་བསྒྲུབ་བྱའི་ཡན་ལག་ལྔ་བཀྲུས་པའི་ཁྲུས་པའི་ཁྲུས་ཆུའི་ཕྱེད་ལ་ལུས་ཀྱི་དྲི་མ་དང་ཟག་རྫས་རྣམས་བསྲེགས་ཤིང། སྨན་དང་རིན་པོ་ཆེའི་ཕྱེ་མ་བཏབ་པའི་འབྲུ་སྣ་ལྔའི་ངར་ཕྱེ་སྦྲུས་པའི་ཟན་ལ་མི་ཕྱུགས་རིགས་མི་གཅིག་པ་དུ་མའི་ཁ་སྣའི་རླངས་དབུགས་ཀྱིས་བདུག་སྟེ། གླུད་གཟུཌ་
བསྒྲུབ་བྱའི་རང་ཁྲུ་གང་ལོང་པ་ཕོ་མོ་གང་ཡིན་གྱི་ཉམས་དང་དབང་པོ་དོད་པ། བསེའི་ཤ་དུང་གི་རུས་པ། མཚལ་གྱི་ཁྲག་ལུང་ཐང་གི་མིག་མུ་ཏིག་གི་ཀླད་པ། མགྲོན་བུའི་སོ། ལེ་བརྒྱན་གྱི་ལྕེ། མོ་ཁབ་ཀྱི་སྣ། བྱ་ཟེར་མོའི་སྤུའི་སྐྲ། དབང་པོ་ལག་པའི་སོར་མོ། ལག་
གཡས་གསེར། གཡོན་གཡུ། རྐང་གཡས་ལྕགས། གཡོན་ཟངས་ཏེ་རྫས་དེ་དག་གནས་སོ་སོར་མཚོན་པ་རེ་བཅུག་པའི་ཁོག་པར་སྔར་གྱི་འབྱུང་བ་ལྔའི་འཁོར་ལོ་དང། མིག་གཉིས་སུ་རཾ། རྣ་བ་གཉིས་སུ་ཡཾ། སྣ་བུག་གཉིས་སུ་ཁཾ། ཁ་ལ་ལཾ། སྙིང་གར་ཨེ་རྣམས་བྲིས་

[005A]༄༅། །པ་གཞུག་མགོ་བོའི་སྤྱི་གཙུག་དང་ཕྱོགས་བཞིར་མར་མེ་ལྔ་བཀོད། ཕྲག་པ་གཡས་ལ་སྟག་པ་དང། གཡོན་ལ་གླང་མའི་བྱང་བུར་འཆི་བདག་ཕོ་མོའི་ཁྲམ་རིས་བཅུ་རེ་བྲིས་པ་བཙུག་བསྒྲུབ་བྱའི་གྱོན་འཕྲོའི་གོས་ཚང་མའམ་དུམ་
བུ་བསྐོན་ཅིང་དར་སྣ་དང་རྒྱན་གྱིས་སྤྲས། གདན་གཞི་གཙང་མའི་སྟེང་དུ་ཀུ་ཤ་བཏིང་བའི་ཁར་འཆི་བདག་ལ་ཁ་ཕྱོགས་ཏེ་བཞག་གྲུབ་ན་རྒྱུ་དབྱིབས་དེ་དང་འདྲ་བའི་ངར་གླུད་ཆུང་ངུ་བསྒྲུབ་བྱའི་ལོ་གྲངས་ལ་སོགས་པས་མཐའ་བསྐོར། གཞན་ཡང་འབྲུ་སྣ་སྣ་ཚོགས། དར་ཚོན་སྣ་ལྔ་
རྨ་བྱའི་མདོངས། སྲོག་ཆགས་སྣ་ཚོགས། རྩ་དའུར་བ། གསེར་དངུལ་གཡུ་སོགས་རིན་ཆེན་སྣ་ལྔ། འབྲས་བུ་སྣ་ཚོགས། གླིང་བཞི་གླིང་ཕྲན། གོས་དར། མེ་ཏོག་ནག་པོ། ཤ་མར། ཇ་ཐུད། ཚ་བུ་རམ་སོགས་གཤིན་རྗེའི་རྫོངས་རྣམས་དང། དེ་རྣམས་འཇལ་བའི་བྲེ་ལ།།
ཨོཾ་ཨཥྨི་སརྦ་ས་ཙི་མུར་ཏི་ཐིབས་སཱཧཱ།  ཉེར་གཅིག་འདེབས།  ཨོཾ་ཐིབ་ཏ་མཐོང་བའི་རྒྱལ་པོ་སཱཧཱ།  ཞེས་པ་ཇ་སོགས་འདེགས་པའི་སྲང་ལ་འདེབས།  ཨོཾ་མ་ཏི་པྲ་མོ་དྷ་ན་ཐིབས་སཱཧཱ།  ཞེས་གསེར་དངུལ་འཇལ་བའི་ཞོ་ཆ་དང་སྲང་གཉིས་ཀ་ལ་ཉེར་གཅིག་རེ་བཏབ་
ལ་བཞག་འདི་དག་ལྷ་འདྲེ་མིག་བསྒྱུར་བའི་སྔགས་ཡིན་པས་སྒྲ་གཞན་གྱིས་མི་ཚོར་བར་ཤུབ་བུས་བཟླ་དགོས་སོ། །དཀྱིལ་འཁོར་གྱི་ཤར་དུ་སྣོད་གས་ཆག་མེད་པར་འབྲང་རྒྱས་སྟོད་དཀར་པོ་བིལ་པའི་དབྱིབས་ཅན་གྱི་རྩེ་ལ་མར་གྱི་ལྷ་བཤོས་ལྔ་དང། རྩ་བ་ནག་པོ་ལ་སྣུམ་གྱི་
དཔལ་འབར་ལྔ་བཙུགས་པ་དང། བྱང་དུ་ཀུ་ཤའི་གདན་ལ་བསྒྲུབ་བྱའི་གླུད་གོས་བལྟབས་པ་ཚོན་སྐུད་སྣ་ལྔས་རྒྱས་གྲམ་དུ་བཅིངས་པ་བཞག་དུག་སྣ་བཏབ་པའི་འོ་ཆུ་འདྲེས་པས་བཀང་བའི་ཁམ་ཕོར་ཡང་གླུད་གོས་ཀྱི་མདུན་དུ་བཞག་ལོགས་ཤིག་ཏུ་ཉ་ཤ་སྐམ་པོའི་བྡུག་

[005B] རལ་གྲི། དུག་སྣའི་ཕྱེ་མ། སྟན་དཀར་པོ། གོས་དཀར། མེ་ཏོག་དཀར་པོ་བཅས་སྟ་གོན་བྱ་སྟེ། དེ་དག་ནི་སྦྱོར་བའི་རིམ་པའོ།། ་གཉིས་པ་དངོས་གཞི་ལ་གསུམ། དཀྱིལ་འཁོར་གྱི་བྱ་བ། གཤིན་རྗེ་ལ་ཇི་ལྟར་བྱ་བ། བསྒྲུབ་བྱ་ལ་ཇི་ལྟར་བྱ་བའོ། །དང་པོ་ནི་
རང་ཉིད་སྒྲུབ་གྲོགས་དང་བཅས་པ་གདན་ལ་འཁོད་དེ། དམིགས་ཡུལ་བསྒྲུབ་བྱས་མཚོན་པའི་སེམས་ཅན་ཐམས་ཅད་འཆི་བདག་གི་ཆད་པ་ལས་ཐར་བར་བྱས་ཏེ་སངས་རྒྱས་ཀྱི་ས་ལ་འགོད་པར་བྱ། དེའི་ཆེད་དུ་རྒྱལ་བ་ཀུན་གྱི་འཕྲིན་ལས་ཀྱི་རང་གཟུགས་ཡི་དམ་ཁྱད་པར་ཅན་འདི་ལྟ་བུའི་རྣལ་
འབྱོར་ལ་བརྟེན་ནས་འཆི་བླུའི་ཆོ་ག་ཟབ་མོ་ལ་འཇུག་པར་བྱའི་སྙམ་པའི་སེམས་བསྐྱེད་ཀྱིས་ཟིན་པའི་སྒོ་ནས། སྐྱབས་སེམས་དང། བླ་བརྒྱུད་གསོལ་འདེབས་ནས་བཟུང་རང་ཉིད་ལྷའི་རྣལ་འབྱོར་རྒྱས་པ་བཟླས་པ་དང་བཅས་པ་གྲུབ་ཀྱི་བར་བཏང། དེ་ནས་ལས་བུམ། ཨ་མྲྀ་ཏས་བསང་
སྭ་བྷཱ་ཝས་སྦྱངས།  སྟོང་པའི་དང་ལས་བཾ་ལས་བྱུང་བའི་རིན་པོ་ཆེའི་བུམ་པ་དཀར་པོ་ལྟོ་བ་ཆེ་བ་མགྲིན་པ་རིང་བ། མཆུ་འཕྱང་བ་ལ་སོགས་པའི་མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏཱཔྟེ་ཏཱཔྟེ་མཧཱ་ཏཱཔྟེ་སཱཧཱ། ལྷའི་ཆུ་བོ་གངྒཱ་དང་བུམ་པའི་
ཆུ་དབྱེར་མེད་པའི་སྟེང་དུ་པཾ་ལས་པདྨ་དང། རཾ་ལས་ཉི་མའི་གདན་གྱི་སྟེང་དུ་ཧཱུཾ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་ཁྲོ་བོ་བདུད་རྩི་འཁྱིལ་པ་སྐུ་མདོག་ལྗང་སྔོན་
ཞལ་གཅིག་ཕྱག་གཉིས། གཡས་སྣ་ཚོགས་རྡོ་རྗེ་འཕྱར་ཞིང། གཡོན་སྣ་ཚོགས་རྡོ་རྗེའི་ཡུ་བ་བྱས་པའི་དྲིལ་བུ་དཀུར་བརྟེན་པ། དབུ་སྐྲ་དམར་སེར་གྱེན་དུ་བརྫེས་ཤིང། སྟག་གི་པགས་པའི་ཤམ་ཐབས་སོགས་ཁྲོ་བོའི་རྒྱན་དང། ཉམས་ཐམས་ཅད་
[006A]༄༅། །ཡོངས་སུ་རྫོགས་པ། གཡོན་བརྐྱང་གི་སྟབས་ཀྱིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པ་དེ་ལས་འོད་ཟེར་འཕྲོས་བསྒོམས་པ་དང་འདྲ་བའི་ཡེ་ཤེས་པ་དང་དབང་
གི་ལྷ་ཚོགས་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨརྒྷཾ་ནས། ཤཔྟ་པྲ་ཏཱི་ཙྪ་སཱཧཱ། ཛཿ་ཧཱུཾ་བཾ་ཧོཿ་ཡེ་ཤེས་པ་དམ་ཚིག་པ་དང་གཉིས་སུ་མེད་པར་གྱུར། དབང་གི་ལྷས་དབང་བསྐུར་དོན་གྲུབ་ཀྱིས་དབུ་བརྒྱན་པར་གྱུར།  ཅེས་དམ་ཡེ་བཅིངས་ལ་དབང་བྶྐུར་
རྒྱས་བཏབ་བྱ། དེ་ནས་མཆོད་པ་བདག་བསྐྱེད་ཀྱི་སྐབས་ལྟར་བྱིན་གྱིས་བརླབས་ལ། ཨོཾ་སརྦ་ཏ་ཐཱ་ག་ཏ་ཨརྒྷཾ་པྲ་ཏཱི་ཙྪ་སཱཧཱ། དེ་བཞིན་དུ། ཤཔྟའི་བར་བཏགས་པས་མཆོད།  རྒྱལ་ཀུན་མཁྱེན་བརྩེའི་ལྷ་ལམ་ལས། །མཐུ་སྟོབས་ཆུ་འཛིན་ལེགས་འཁྲིགས་ཏེ།།
འཕྲིན་ལས་རྣམ་བཞིའི་ཆར་འབེབས་པ། །བདུད་རྩི་འཁྱིལ་པ་ལ་ཕྱག་འཚལ། ། ཞེས་བསྟོད།  རང་གི་ཐུགས་ཀ་ནས་སྔགས་ཀྱི་ཕྲེང་བ་གཟུངས་ཐག་ལ་འཁྲིལ་ནས་སོང་བ་བུམ་པའི་ལྷའི་ཐུགས་ཀར་ཕོག་ཐུགས་རྒྱུད་བསྐུལ་ཏེ་དེའི་ཐུགས་ཀ་ནས་
འོད་ཟེར་འཕྲོས་པས་རྒྱལ་བ་སྲས་བཅས་ཀྱི་བྱིན་རླབས་ནུས་མཐུ་ཐམས་ཅད་བདུད་རྩི་འོད་ཟེར་དང་བཅས་པའི་རྣམ་པར་བཀུག་ནས་བུམ་པའི་ཆུ་ལ་ཐིམ་པར་གྱུར་པར་བསམས་ལ། ཨོཾ་བྫྲ་ཨ་མྲྀ་ཏ་ བརྒྱ་རྩ་བཟླས་མཐར་ཡིག་བརྒྱ་བརྗོད། སྔར་བཞིན་མྖོད་
བསྟོད་བྱས་ལ།  མ་འབྱོར་པ་དང་ཉམས་པ་དང། ། ཞེས་སོགས་བཟོད་པར་གསོལ་ཞིང། དུང་ཆོས་ཀྱི་མཆོད་ཡོན་བུམ་པར་བླུག་སྟེ་ ། ཨོཾ་ཨཱ་ཧཱུཾ། བུམ་ནང་གི་ལྷ་འོད་དུ་ཞུ་ནས་བུམ་པའི་ཆུ་དང་རོ་གཅིག་ཏུ་གྱུར་ཅེས་བརྗོད་ཅིང་བསམ་མོ།། །།དེ་ནས་

[006B] མཆོད་པ་རྣམས་གཞུང་ལྟར་བརླབས་ལ། མདུན་གྱི་སྐུའམ་མཎྜལ་སྟེང་གི་ཚོམ་བུ་བསངས་སྦྱངས། སྟོང་པའི་ངང་ལས་ས་གཞི་རྣམས་བཻ་ཌཱུ་རྱ་ལྟར་སྔོ་བ། ལག་མཐིལ་ལྟར་འཇམ་པ། མཐའ་སྐོར་དུ་ནེའུ་གསིང་དང། པདྨ་དང་ཨུཏྤ་ལའི་
ཚལ་གྱིས་ཁྱབ་པ་ལ་དྲི་བསུང་ལྡང་བ། འོ་མའི་རྒྱ་མཚོའི་ནང་དུ་ཆུ་བྱ་སྣ་ཚོགས་རྩེ་ཞིང་ལྡིང་བ། ཆུ་ཕྲན་དུ་མས་བརྒྱན་པ། དྭངས་ཤིང་གསལ་བའི་དབུས་སུ་པཾ་ལས་པདྨ་འདབ་མ་བརྒྱད་པའི་ལྟེ་བར་ཏཱཾ་ཡིག་ལྗང་གུ་ཞིག་ཐོལ་གྱིས་བྱུང། དེ་ལས་འོད་
ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་ཨུཏྤལ་སྔོན་པོ་ཏཱཾ་གྱིས་མཚན་པ་ཞིག་ཏུ་གྱུར། དེ་འོད་དུ་ཞུ་བ་ལས་རྗེ་བཙུན་མ་སྐུ་མདོག་མར་གད་ཀྱི་མདངས་ཅན་ཤིན་ཏུ་ལྗང་བ་ཞལ་གཅིག་ཕྱག་གཉིས་པ། ཞི་ཞིང་འཛུམ་པ་གནག་
སྣུམ་རལ་པ་ཕྱེད་བཅིངས་བྱས་པ་ལ་ཨུཏྤ་ལ་དང་རིན་པོ་ཆེའི་རྒྱན་དུ་མས་བརྒྱན་པ། སྤྱན་དཀྱུས་རིང་ཞིང་ཟླུམ་པ། ཕྱག་གཡས་མཆོག་སྦྱིན་དང། གཡོན་ཐུགས་ཀར་དཀོན་མཆོག་གསུམ་མཚོན་གྱི་ཕྱག་རྒྱ་ཅན། གཉིས་ཀས་ཨུཏྤ་ལ་སྔོན་
པོ་རེ་རེ་འཛིན་པ། ནུ་མ་འབུར་ཞིང་རྒྱས་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། ངར་སྣ་ཚོགས་ཀྱི་ན་བཟའ་ཅན། ཞབས་གཡས་བརྐྱང་ཞིང་གཡོན་བསྐུམ་པ་ཟླ་བའི་རྒྱབ་ཡོལ་ཅན། དེའི་སྤྱི་བོར་སྤྱན་མ་དཀར་མོ། མགྲིན་པར་གོས་
དཀར་མོ་དམར་མོ། །སྙིང་གར་སྒྲོལ་མ་དྲག་མོ་སྔོན་མོ། ལྟེ་བར་རིན་ཆེན་སྒྲོལ་མ་སེར་མོ། གསང་གནས་སུ་སྣ་ཚོགས་སྒྲོལ་མ་ལྗང་གུ་ཐམས་ཅད་ཀྱང་མཚན་དང་དཔེ་བྱད་ཐམས་ཅད་གསལ་ལ་ཡོངས་སུ་རྫོགས་པར་གྱུར། དེའི་སྤྱི་བོར་སྐུ་

[007A]༄༅། །རྡོ་རྗེའི་ངོ་བོ་ཨོཾ་དཀར་པོ། མགྲིན་པར་གསུང་རྡོ་རྗེའི་ངོ་བོ་ཨཱ་དམར་པོ། ཐུགས་ཀར་ཐུགས་རྡོ་རྗེའི་ངོ་བོ་ཧཱུཾ་སྔོན་པོ། ཐུགས་ཀའི་ཏཱཾ་ཡིག་ལས་འོད་ཟེར་འཕྲོས་པས་རང་བཞིན་གྱི་གནས་ནས་བསྒོམས་པ་
དང་འདྲ་བའི་རྗེ་བཙུན་མ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས་ པར་བསམས་ལ་ ། ཨརྒྷཾ་ སོགས་ཀྱིས་མཆོད།  ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ས་བོན་ལས་འོད་
ཟེར་འཕྲོས་འོད་དཔག་མེད་གཙོ་བོར་གྱུར་པའི་དབང་གི་ལྷ་རིགས་ལྔ་འཁོར་དང་བཅས་པ་སྤྱན་དྲངས། ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྷཾ་ སོགས་ཀྱིས་མཆོད།  ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས་
དེ་རྣམས་ཀྱིས་ཡེ་ཤེས་ཀྱི་བདུད་རྩིས་གབ་པའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲཱི་ཡེ་ཨཱ་ཧཱུཾ། ཞེས་བདུད་རྩིའི་ཆུས་དབང་བསྐུར། སྐུ་གང། དྲི་མ་དག་ཆུའི་ལྷག་མ་སྤྱི་གཙུག་ཏུ་འཁྱིལ་པ་ལས་བླ་མ་འོད་དྤག་
མེད་ཀྱིས་དབུ་བརྒྱན་ཅིང། དབང་གི་ལྷ་རྣམས་ཀྱང་དེ་ཉིད་ལ་ཐིམ་པར་གྱུར་ པར་བསམ། མཆོད་པ་བྱིན་གྱིས་བརླབས་ལ།  ཨོཾ་ཨཱ་རྱ་ཏཱ་རེ་ས་པཱ་རི་ཝཱ་ར་ཨརྒྷཾ་པྲ་ཏཱི་ཙྪ་ཡེ་སཱ་ཧཱ།  དེ་བཞིན་དུ།  པཱ་དྱཾ། སོགས་སྦྱར་ཏེ། ཤཔྟའི་བར་གྱིས་མཆོད། ཨོམ་ཨཱ་
ཧཱུཾ་བཏགས་པས་ནང་མཆོད་འབུལ། བདག་གི་ཚེ་རབས་སྔོན་ནས་བསྒྲུབས་པའི་ལྷ། །ཞེས་སོགས་ཀྱིས་བསྟོད། རྗེ་བཙུན་མའི་ཐུགས་ཀར་ཟླ་གདན་ལ་ཏཱཾ་ཡིག་གི་མཐར་ཡི་གེ་བཅུ་པའི་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས། རྒྱལ་བ་སྲས་

[007B] རིགས་དྲུག་གི་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། བཅོམ་ལྡན་འདས་མའི་གོ་འཕང་ལ་བཀོད། སླར་འདུས་ཏེ་ཐུགས་ཀར་ཐིམ་པར་གྱུར་ པར་བསམས་ལ་ཡི་གེ་བཅུ་པ་གང་འགྲུབ་བཟླ། ཡིག་བྲྒྱས་
བརྟན་པར་བྱ། གོང་ལྟར་མཆོད་ཅིང་བསྟོད་དེ། གཏོར་མ་ནང་མཆོད་ལྟར་བྱིན་གྱིས་བརླབས་ལ།  ལྗགས་རྡོ་རྗེའི་འོད་ཟེར་གྱི་སྦུ་གུས་དྲངས་ཏེ་གསོལ་བར་ བསམ་ནས།  ཨོཾ་ཨཱ་རྱ་ཏཱ་རེ་ས་པ་རི་ཝཱ་ར་ཨི་དཾ་བ་ལིང་ཁ་ཁ་ཁཱ་ཧི་ཁཱ་ཧི།  ཞེས་བདུན་ནམ་གསུམ་གྱིས་འབུལ་
ཕྱི་ནང་གིས་མཆོད་ཅིང་བསྟོད།  རྗེ་བཙུན་བཅོམ་ལྡན་འདས་མ་ཐུགས་རྗེ་ཅན།  །ཞེས་སོགས་ཀྱིས་འདོད་དོན་ལ་གསོལ་བ་བཏབ། ཆོས་སྐྱོང་གི་གཏོར་མ་ནང་མཆོད་ལྟར་བྱིན་གྱིས་བརླབས་ལ་ ། མཁའ་འགྲོ་ཆོས་སྐྱོང་རྣམས་ཀྱི་ལྗངས་རྡོ་རྗེའི་འོད་ཟེར་གྱི་སྦུ་གུས་
དྲངས་ཏེ་གསོལ་བར་གྱུར་ པར་བསམས་ལ།  ཨ་ཀཱ་རོའི་སྔགས་སམ། ཊཱཀྐི་ནཱི་ཤྲཱི་དྷ་རྨཱ་པཱ་ལ་ས་པཱ་རི་ཝཱ་ར་ཨི་དཾ་བ་ལི་ཏཾ་ཁ་ཁ་ཁཱ་ཧི་ཁཱ་ཧི།  ལན་གསུམ་གྱིས་ཕུལ་ ། ཨརྒྷཾ་སོགས་བཏགས་པས་ཕྱི་ནང་གིས་མཆོད། འདོད་ཡོན་ལྔ་ལྡན་བདུད་རྩིའི་གཏོར་མ་
འདི། །མཁའ་འགྲོ་ཆོས་སྐྱོང་སྲུང་མའི་ཚོགས་ལ་འབུལ། །བཞེས་ནས་བདག་དང་རྒྱུ་སྦྱོར་ཡོན་བདག་ལ། །འཕྲིན་ལས་རྣམ་བཞིའི་དངོས་གྲུབ་མ་ལུས་སྩོལ།  །ཞེས་འདོད་དོན་གསོལ། གཞི་བདག་གཏོར་མ་བསངས་སྦྱངས་ ། སྟོང་པའི་ངག་ལས་
བྷྲཱུཾ་ལས་རིན་པོ་ཆེའི་སྣོད་ཀྱི་ནང་དུ་ཨོཾ་ལས་གཏོར་མ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱ་ཧཱུཾ།  ལན་གསུམ་བརྗོད་ཅིང་བྱིན་གྱིས་བརླབས་ལ་ ། གནས་བདག་གཞི་བདག་རྣམས་ཀྱིས་འདོད་ཡོན་ལ་ལོངས་སྤྱད་པས་ཚིམ་པར་གྱུར་པར་

[008A]༄༅། །བསམས་ལ། སམྦྷ་ར་ ལན་གསུམ་གྱིས་བསྔོ། དེ་བཞིན་གཤེགས་པ་བཞིའི་མཚན་བརྗོད།  འདོད་ཡོན་ལྔ་ལྡན་བདུད་རྩིའི་གཏོར་མ་འདི། །ཡུལ་ལྷ་གཞི་བདག་གནས་པོའི་ཚོགས་ལ་འབུལ། །བཞེས་ནས་བདག་དང་
རྒྱུ་སྦྱོར་ཡོན་བདག་ལ། །མཐུན་རྐྱེན་བསྒྲུབ་ཅིང་སྡོང་གྲོགས་གནས་པོ་མཛོད། ། ཅེས་དང་ ། བདག་གི་བསམ་པའི་སྟོབས་ ཞེས་སོགས་བདེན་སྟོབས་བརྗོད། ཕྱོགས་བཞིའི་རྒྱལ་ཆེན་བཞི་ལ་གཏོར་མ་འབུལ་བ་ནི། གོང་གི་གཞི་བདག་གཏོར་མ་ལྟར་བྱིན་གྱིས་བརླབས་ལ་
ཨོཾ་ཨེ་ཧྱེ་ཧི་ ། ཙ་ཏུར་མྷཱ་རཱ་ཛ་ས་པ་རི་ཝཱ་ར་བྫྲ་ས་མ་ཛཿ་ ཞེས་སྤྱན་དྲངས།  ཀཱ་མ་ལ་ཡེ་སྟྭཾ།  ཞེས་གདན་འབུལ།  ཨོཾ་དཧྲི་ཏ་རཱ་ཥྚ་ཡ། ཨོཾ་བི་རཱུ་ཌྷ་ཀ་ཡ། ཨོཾ་བཧི་རུ་བཀྵ་ཡ། ཨོཾ་བཻ་ཤྲ་མ་ཎ་ཡ། ས་པ་རི་ཝཱ་ར་བྷྱ་ན་མཿ་སརྦ་ཏ་ཐཱ་ག་ཏ་བྷྱོ་བི་ཤྭ་མུ་ཁེ་
བྷྱ་སརྦ་ཏཏྑཾ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀཧྞ་དཾ་བ་ལིཾ་ཏ་སཱཧཱ།  ལན་གསུམ་གྱིས་འབུལ།  ཨོཾ་ཙ་ཏུར་མཧཱ་རཱ་ཛ་ས་པ་རི་ཝཱ་ར་ཨརྒྷཾ་ སོགས་ཀྱིས་མཆོད།  རྒྱལ་པོ་ཆེན་པོ་དཔལ་ལྡན་པ།  །མརྒད་མདོག་མཚུངས་པི་ཝང་འཛིན། །དྲི་ཟའི་ཚོགྶ་
ལ་དབང་བསྒྱུར་པའི། །ཡུལ་འཁོར་བསྲུང་ལ་ཕྱག་འཚལ་ལོ། །དཔའ་བོ་ཆེན་པོ་སྟོབས་པོ་ཆེ། །ཁ་མདོག་སྔོན་པོ་རལ་གྲི་འཛིན། །གྲུལ་བུམ་ཚོགས་ལ་དབང་བསྒྱུར་བའི། །འཕགས་སྐྱེས་པོ་ལ་  ྾  མངའ་བདག་ཆེན་པོ་མཐུ་བོ་ཆེ། །ཁ་མདོག་
དམར་སེར་སྦྲུལ་ཞགས་འཛིན། །ཀླུ་ཡི་ཚོགས་ལ་མངའ་མཛད་པའི། །མིག་མི་བཟང་ལ་  ྾  དེད་དཔོན་ཆེན་པོ་གསེར་མདོག་ཅན། །བེ་ཅོན་དང་ནི་ནེའུ་ལེ་འཛིན། །གནོད་སྦྱིན་ཚོགས་ལ་དབང་བསྒྱུར་བའི། །རྣམ་ཐོས་སྲས་ལ་  ྾  རྒྱལ་

[008B] ཆེན་བཞི་པོ་འཁོར་བཅས་ཀྱིས། །མཆོད་སྦྱིན་གཏོར་མ་འདི་སྙོམས་ལ། །རྣལ་འབྱོར་དཔོན་སློབ་འཁོར་བཅས་ལ། །ནད་མེད་ཚེ་དང་ ཞེས་པ་ནས།  ཡིད་ལ་འདོད་པ་ཀུན་འགྲུབ་ཤོག་ །ཅེས་འཕྲིན་ལས་བཅོལ།། ་གཉིས་པ་གཤིན་རྗེ་ལ་ཇི་ལྟར་
བྱ་བ་ནི། གཤིན་རྗེའི་གཟུགས་ལ་དམིགས་ཏེ།  ཨོཾ་བཛྲ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་པད་ཉིའི་སྟེང་དུ་ཡ་ལས་འཆི་བདག་གཤིན་རྗེ་སྐུ་མདོག་ནག་པོ་ཁྲོ་བོའི་ཞལ་ཅན་འཇིགས་སུ་རུང་བ་སྐྱེ་འགྲོའི་སྲོག་ལ་རྔམ་པ་གཡས་
དབྱུག་པ་དང་གཡོན་ཞགས་པ་བསྣམས་པ་འཁོར་བདུད་རིགས་བཞི་དང་གདོན་བགེགས་ལན་ཆགས་འབྱུང་པོའི་ཚོགས་བསམ་གྱིས་མི་ཁྱབ་པས་བསྐོར་བ་དང་བཅས་པར་གྱུར། རང་རྗེ་བཙུན་མར་གསལ་བའི་ཐུགས་ཀའི་ཏཱཾ་ཡིག་ལས་འོད་ཟེར་ལྕགས་
ཀྱུའི་རྣམ་པ་ཅན་དཔག་ཏུ་མེད་པ་འཕྲོས་པས་ལྷོ་ཕྱོགས་ནས་འཆི་བདག་གཤིན་རྗེ་འཁོར་དང་བཅས་པ་ ཆེ་གེ་མོའི་  ཚེ་གླུད་སྲོག་གླུད་ལེན་པའི་སླད་དུ་སྐད་ཅིག་ཡུད་ཙམ་ལ་འདིར་མཆིས་པར་གྱུར་ཅིག་ །ཧཱུཾ་མཛད་ཀྱི་ཕྱག་རྒྱ་དང་བཅས་ཏེ་ ། ན་མོ། རྩ་བརྒྱུད་
བླ་མ་ཡི་དམ་དཀོན་མཆོག་གསུམ། །ཁྱད་པར་འཕགས་མ་སྒྲོལ་མའི་ལྷ་ཚོགས་དང། །དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས། །སྔགས་དང་ཏིང་འཛིན་བསླུ་མེད་རྟེན་འབྱུང་གི་བདེན་པའི་མཐུ་ཡིས་དམིགས་ཡུལ་འདི་ཉིད་ཀྱི། །ཚེ་
སྲོག་འཕྲོག་ཅིང་གནོད་པར་རྩོམ་པ་ཡི། །འཆི་བདག་གཤིན་རྗེ་འཁོར་དང་བཅས་པ་དང། །གདོན་བགེགས་ལན་ཆགས་ཤ་འཁོན་གཉེར་བ་ཀུན། །སྐད་ཅིག་ཉིད་ལ་བཀུག་སྟེ་གཟུགས་བརྙན་ལ། །བསྟིམས་པས་དབྱེར་མེད་དངོས་སུ་གསལ་བར་

[009A]༄༅། །གྱུར༑ ༑ཊཀྐི་ཧཱུཾ་ཛཿ་ ཞེས་འགུགས་བསྟིམ་ལན་གསུམ་མམ་བདུན་སོགས་བྱས་ལ་གཟུགས་བརྙན་འཆི་བདག་ནག་པོ་འཁོར་བཅས་དངོས་སུ་བསམ། གཏོར་གླུད་དཀོར་ཆ་རྣམས་བྱིན་གྱིས་བརླབ་པ་ནི། ཡོ་བྱད་ཐམས་ཅད་ལ་བསང་ཆུ་
འཐོར་ཞིང་ལས་སྔགས་ཀྱིས་བསངས།  སབྷཱ་ཝས་སྦྱངས། སྟོང་པའི་ངང་ལས་རང་རང་གི་མིང་ཡིག་དང་པོ་ཐིག་ལེས་བརྒྱན་པ་ཡོངས་སུ་གྱུར་པ་ལས་མཁོ་རྒུའི་ལོངས་སྤྱོད་འདོད་པའི་ཡོན་ཏན་ལྔ་དང་ལྡན་པ་ནམ་མཁའ་མཛོད་ཀྱི་རང་བཞིན་ཅན་དུ་གྱུར་
ཨོཾ་སརྦ་བིད་པཱུ་ར་ ཞེས་སོགས་ལན་གསུམ་དང། ཨོཾ་སྭ་བྷཱ་ཝ་བི་ཤུདྡྷེ་ ཞེས་སོགས་སྔགས་དྲུག་དང་ཕྱག་རྒྱ་དྲུག་གི་བྱིན་གྱིས་བརླབ་ ། བདག་གི་བསམ་པའི་སྟོབས་ ཞེས་སོགས་བདེན་སྟོབས་བརྗོད། མཆོད་པ་ནི། ཉའི་བསུར་དུད་སྦྱར་ཏེ་ ། ཨོཾ་ཡ་མ་རཱ་ཛ་བྫྲ་པུཥྤེ་ ནས་
ཤཔྟའི་བར་གྱིས་མཆོད། དཀོར་ཆ་བསྔོ་ཞིང་རྫོངས་འདེབས་པ་ནི། རང་ཉིད་རྗེ་བཙུན་མར་གསལ་བའི་ཐུགས་ཀ་ནས་ལྷ་མོ་དཀར་མོ་མཛེས་སྒེག་ཕུན་སུམ་ཚོགས་པ་ཞིག་སྤྲོས་ཏེ། གླུད་གཏོར་རྣམས་འཆི་བདག་འཁོར་བཅས་ལ་སྦྱིན་པས་རབ་ཏུ་མགུ་ཞིང་ཚིམ་པར་བསམས་ལ། གསེར་དངུལ་
སོགས་ཞོ་གྲངས། ཤ་མར་ཐུད་སོགས་སྲང་གྲངས། ནས་འབྲས་གྲོ་སོགས་ཁལ་གྲངས། དར་གོས་སྣམ་རས་སོགས་འདོམ་གྲངས་རྣམས་གོང་དུ་སྔགས་བཏབ་པའི་བྲེ་སྲང་ལ་མཆད་གཡོག་པས་གཞལ་ཏེ་རེ་རེ་ནས་བགྲངས་པའི་བརྒྱ་སྟོང་སོགས་བགྲང་དགོས་ཀྱང། དེ་ཙམ་མི་འགྲུབ་པས་
སྔ་མ་བརྒྱ་རྩའམ་སྟོང་རྩ་དང། ལོ་གྲངས་སོགས་སྒྲ་ཇི་བཞིན་པར་གཞལ། དེ་ནས་གཞན་རྣམས་གཅིག་བཅུ༑ བརྒྱ། སྟོང། ཁྲི༑ འབུམ། ས་ཡ། བྱེ་བ། དུང་ཕྱུར་མང་པོ་ཞེས་བྱས་ཏེ་ཇི་ཙམ་ནུས་པར་གཞལ་བ་དང་སྦྲགས་འདི་སྐད་ཅེས་ ། ཧོཿ་ཆོས་ཀྱི་རྒྱལ་པོ་འྖི་

[009B]བཅུ། བརྒྱ། སྟོང། ཁྲི༑ འབུམ་ནས་གྲངས་མེད་པའི་བར་འབུལ་བས། བདག་ཅག་དཔོན་སློབ་ཡོན་མཆོད་འཁོར་དང་བཅས་པ་དང་ཁྱད་པར་དུ་ དཔལ་ལྡན་བླ་མ་
དམ་པའམ་ ། བསྒྲུབ་བྱའི་ཚེ་དང་སྲོག་གི་གླུད་དུ་བཞེས་ལ། གནོད་པའི་སེམས་སྦོངས། ཕན་བདེ་བྱང་ཆུབ་ཀྱི་སེམས་དང་ལྡན་པར་མཛད་དུ་གསོལ།  ཞེས་འབྲུ་རྣ་རྣམས་རེ་རེ་བཞིན་དེ་ལྟར་བྱ། ཤ་མར་ཇ་སོགས་སྲང་ཉག་ལ་འདེགས་འོས་པ་རྣམས།  ཧོཿ་
ཆོས་ཀྱི་རྒྱལ་པོ་འཆི་བདག་གཤིན་རྗེའི་ཚོགས་འཁོར་དང་བཅས་པ་ལ་རྫོངས་ཀྱི་དངོས་པོ་ཤ་སྲང་གཅིག་བཅུ།  སོགས་སྔར་ལྟར་འབུལ། གསེར་དངུལ་ལ་སོགས་པ་ཡང་དེ་བཞིན་དུ་ཞོ་ཆས་གཞལ་ལ་འབུལ། བསྡུ་ན་ ། ཧོཿ་ ཞེས་པ་ནས་ ། རྫོངས་ཀྱི་དངོས་པོ་
ནས། འབྲས། གྲོ་སྲན། ཤ་མར་ཇ་ཐུད། གསེར་དངུལ་ཟངས་ལྕགས། དར་གོས་སྣམ་རས་སོགས་བྲེ་ཁལ། ཞོ་སྲང། འདོམ་གྲངས་གཅིག་བཅུ། བརྒྱ། སྟོང་ ཞེས་སོགས་མདོར་བསྡུས་ནས་བརྗོད་ཀྱང་རུང། འདི་དག་གི་སྐབས་སུ་སྒྲུབ་གཡོག་རྣམས་
ཀྱིས་ཀྱང་སྒྲོལ་མའི་གཟུངས་དང་ཉེར་བསྟོད་འདོན་པ་དང། བྲེ་སྲང་གིས་འཇལ་བ་དང། གྲངས་བརྗོད་པ་མ་གཏོགས་ཐ་མལ་གྱི་གཏམ་གཞན་སྨྲ་མི་རུང། བྱ་བ་ཐམས་ཅད་དོན་མེད་དུ་འགྱུར་བའི་རྒྱུར་གསུངས་པས་རྩེད་མོ་དང་གད་མོ་སོགས་མི་བྱ། སེམས་ཀྱིས་ཆོས་ཐམས་ཅད་སྒྱུ་མ་དང་
རྨི་ལམ་ལྟ་བུར་རྟེན་འབྲེལ་གྱི་གཟུགས་བརྙན་ཡིན། ཇི་ལྟར་རྫོངས་བྱེད་པའི་གླུད་དང་དཀོར་ཆ་སོགས་རྫས་དེ་རྣམས་དངོས་པོ་བཟང་ཞིང་རྒྱ་ཆེ་བའི་འཆི་བདག་འཁོར་དང་བཅས་པར་བྱིན་པས་ཚིམ་ཞིང། བསྒྲུབ་བྱའི་ཚེ་སྲོག་བླུས་པར་བསམས་ལ། རྫས་རྣམས་བྲེ་སྲང་དང་ཞོ་དང་འདོམ་ལ་

[010A]༄༅། ། འཇལ་ཞིང་འཆི་བདག་གི་རྫོངས་ཀྱི་ཕྱིར་དེའི་གཟུགས་ཀྱི་མདུན་དུ་དོར། མཐར་བྲེ་སྲང་སོགས་ཀྱང་བཅག་ལ་དོར། བསྡུ་ན་གླུད་རྫོངས་སྤྱི་འགྲོ་བཞིན་བྲེ་སྲང་ལ་འཇལ་འདེགས་རྣམས་མ་བགྱིས་ཀྱང་ཆོག་གོ། །དེ་ནས་ ། ཧོཿ་དར་ཚོན་སྣ་ལྔ་
རྣམ་ཤེས་གླུད། །འཆི་བདག་ཆེན་པོ་གླུད་བཞེས་ལ། །སྦྱིན་བདག་འཁོར་དང་བཅས་པ་ཡི། །བསམ་པ་ཡིད་བཞིན་འགྲུབ་པར་མཛོད། །རྨ་བྱའི་མདོངས་བརྐ་དབང་པོའི་གླུད། །འཆི་བདག་ཆེན་པོ་གླུད་བཞེས་ལ། །སྦྱིན་བདག་འཁོར་དང་བཅས་
པ་ཡི། །བསམ་པ་ཡིད་བཞིན་འགྲུབ་པར་མཛོད། །ངར་གླུད་འབྱུང་བཞི་ལས་ཀྱི་གླུད། །འཆི་བདག་ཆེན་པོ་གླུད་བཞེས་ལ། །སྦྱིན་བདག་འཁོར་དང་བཅས་པ་ཡི། །བསམ་པ་ཡིད་བཞིན་འགྲུབ་པར་མཛོད། །སྲོག་ཆགས་སྣ་ཚོགས་ཕྱུགས་
ཀྱི་གླུད། །འཆི་བདག་ཆེན་པོ་གླུད་བཞེས་ལ། །སྦྱིན་བདག་འཁོར་དང་བཅས་པ་ཡི། །བསམ་པ་ཡིད་བཞིན་འགྲུབ་པར་མཛོད། །དའུར་པ་རིན་ཆེན་ཚེ་ཡི་གླུད། །འཆི་བདག་ཆེན་པོ་གླུད་  ྾  སྦྱིན་བདག་འཁོར་དང་  ྾  བསམ་པ་ཡིད་བཞིན་
རིན་ཆེན་སྣ་ལྔ་བསོད་ནམས་གླུད། །འཆི་བདག་ཆེན་པོ་གླུད་  ྾  སྦྱིན་བདག་འཁོར་དང་  ྾  བསམ་པ་ཡིད་བཞིན་  ྾  འབྲས་བུ་སྣ་ཚོགས་དཔལ་འབྱོར་གླུད། །འཆི་བདག་ཆེན་པོ་  ྾  སྦྱིན་བདག་འཁོར་དང་  ྾  བསམ་པ་ཡིད་བཞིན་  ྾  གླིང་
བཞི་གླིང་ཕྲན་དབང་ཐང་གླུད། །འཆི་བདག་ཆེན་པོ་གླུད་  ྾  སྦྱིན་བདག་འཁོར་དང་  ྾  བསམ་པ་ཡིད་བཞིན་འགྲུབ་པར་མཛོད། །ཆོས་ཀྱི་རྒྱལ་པོ་གཤིན་རྗེའི་ཚོགས། །འཆི་བདག་འཁོར་དང་བཅས་པ་ལ། །དེ་རིང་སྦྱིན་པའི་བདག་པོ་ཡི།།

[010B] ཚེ་དང་སྲོག་གི་གླུད་འབུལ་གྱི། །མཆོད་ཡོན་འབྲུ་སྣ་སྣ་ཚོགས་དང། །འདོད་ཡོན་རིན་ཆེན་སྣ་ལྔ་དང། །ཞལ་ཟས་མེ་ཏོག་ནག་པོས་མཆོད། །འདི་དག་ལོངས་ལ་ཚེ་སྲོག་བྱིན། །བཟུང་བ་ཐོངས་ལ་བཅིངས་པ་ཁྲོལ། །བཀའ་དང་དམ་ལས་མ་འདའ་
 ཞིག་ཅེས་རྫོངས་འདེབས་བྱ། འབྲང་རྒྱས་དཀར་ནག་མཚམས་ནས་བཅད་དེ། ནག་པོའི་དཔལ་འབར་ལྔ་ཡང་སྦར་བ་དང། སྔར་མཎྚལ་གྱི་ཤར་དུ་བཀོད་པའི་བསྒྲུབ་བྱའི་ཁྲུས་ཁུ་འོ་མར་བསྲེས་པ་ཁམ་ཕོར་དང་བཅས་པ་ལྷན་ཅིག་གཤིན་རྗེའི་གཟུགས་ཀྱི་དྲུང་དུ་བཞག་སྟེ། འབྲང་
རྒྱས་སྔར་བྱིན་གྱིས་བརླབས་ཟིན་པ་ཆུ་གཅིག་གིས་སྦྱང། སམྦྷ་རའི་སྔགས་ལན་བདུན་གྱིས་གཤིན་རྗེ་འཁོར་བཅས་ལ་ལམ་རྒྱགས་ཚུལ་དུ་བསྔོས་ལ་ ། ཨོཾ་ཡ་མ་རཱ་ཛ་ས་པ་རི་ཝཱ་ར་ཨརྒྷཾ་ ནས། ཤཔྟའི་བར་གྱིས་མཆོད། རང་རྗེ་བཙུན་མའི་ང་རྒྱལ་བརྟན་པོས། སྲོག་གི་བླུ་ཡོན་
དུ་གླུད་སྦྱིན་པ་ནི། གླུད་ཆེ་ཆུང་ཐམས་ཅད་བསངས་སྦྱངས། སྟོང་པའི་ངང་ལས་ཨོཾ་ཨཱ་ཧཱུཾ་སཱ་ཧཱ་ཞུ་བ་ལས་བྱུང་བའི་ངར་མི་ཕུང་ཁམས་སྐྱེ་མཆེད་ཐམས་ཅད་ཚང་བ་འདོད་པའི་ཡོན་ཏན་ལྔ་དང་ལྡན་ཅིང་དཀོར་ནོར་ལོངས་སྤྱོད་ཟད་མི་ཤེས་པའི་གཏེར་དང་
བཅས་པར་གྱུར།  ནམ་མཁའ་མཛོད་ཀྱི་སྔགས་རྒྱས་བྱིན་གྱིས་བརླབས། གླུད་ཆུང་ལོ་གྲངས་སོགས་བཤམས་ཡོད་ན་རེ་རེ་བཞིན།  ན་མཿ་སརྦ་ཏ་ཐཱ་ག་ཏ་ སོགས་ལན་གསུམ་རེས་བསྔོས་ལ་ལག་པ་གཡས་པ་ཁ་སྦུབ་པའི་མཐེབ་མཛུབ་ཀྱིས་བཟུང་བ་བསྒྲུབ་བྱ་མདུན་དུ་ཡོད་
ན་དེ་ལ་ལན་གསུམ་བསྐོར་ཞིང་བྱབས་ཚུལ་དང་བཅས། ཆགས་ཆེ་ཉམས་ང་ཐམས་ཅད་གླུད་ལ་ཐིམ་པར་བསམ་སྟེ་གསོག་སྣོད་ལྕགས་སླང་དུ་དོར། དེ་ནས་གླུད་ཆེན་བསྔོ་བོ་ནི། ཧཱུཾ༑ འབྲུ་མཆོག་ངར་གྱི་མི་བོ་ཆེ། །ཞོ་ཤའི་སྙིང་ལ་དུང་གི་རུས། །བསེ་ཡི་ཤ་
[011A]༄༅། །ལ་མཚལ་གྱི་ཁྲག་ཀུ་བའི་མགོ་ལ་ཟེར་མོའི་སྐྲ། །དབང་པོའི་ལག་པ་ཆུ་སྲིན་སྡེར། །ལུང་ཐང་མིག་ལ་མོ་ཁབ་སྣ། །མགྲོན་བུའི་སོ་ལ་ལེབ་བརྒན་ལྕེ། །ལག་གཡས་གསེར་ལ་གཡོན་པ་
གཡུ། །རྐང་གཡས་ལྕགས་ལ་གཡོན་པ་ཟངས། །ཟ་འོག་གོས་ལ་རིན་ཆེན་བརྒྱན། །ཡིད་ནི་དྲན་པ་ཝ་ལ་ལ། །རུས་ནི་དཀར་མདངས་ཡེ་རེ་རེ། །ཤ་ནི་སྨུག་དང་ཁམས་སེ་ཁམ། །ཁྲག་ནི་དམར་མདངས་བྲེངས་སེ་བྲེང། །དྲོད་ནི་ཚ་མྡངྶ་
ལམས་སེ་ལམ། །དབུགས་ནི་འགྱུ་མདངས་བྲེངས་སེ་བྲེང། །གདོང་ནི་བཀྲག་མདངས་ཡ་ལ་ལ། །སྐྲ་ནི་མཛེས་རྒྱན་པུ་རུ་རུ། །ལག་པ་གཡབ་སྟངས་སི་ལི་ལི། །མིག་ནི་མཐོང་སྟངས་རྒྱངས་སེ་རྒྱང། །སྣ་ནི་དྲི་ཞིམ་ཆིངས་སེ་ཆིང། །ཁ་ནི་
བཞད་གད་ཡ་ལ་ལ། །ལྕེ་ནི་སྨྲ་སྐད་ཤ་ར་ར། །རྐང་ནི་འགྲོས་སྟབས་ལམས་སེ་ལམ། །གོས་ནི་བཟང་གོས་ལྷབ་མ་ལྷུག་བཟའ་བས་ཁ་དྲོ་ཐིབས་སེ་ཐིབ། །ངག་ནི་ཚངས་པ་ལྷ་ཡི་གསུང། །རང་མིང་ཆོ་འབྲང་ཤ་ར་ར། །ཡར་གྱི་སྒང་བུ་མཐོ་
མཐོ་ནས། །གསུང་སྙན་དེ་ནི་ཀྱུ་རུ་རུ། །མར་གྱི་གཤོང་བུ་དམའ་དམའ་ནས། །འགྲོས་བཟང་དེ་ནི་ལྡེམས་སེ་ལྡེམ། །ཅ་ཅོ་དེ་ནི་ལྡིར་ལྡིར་ནས། །སྐྱེས་པ་དམག་ལ་ཆས་པ་འདྲ། །རྒྱན་རྒྱན་དེ་ནི་པུར་པུར་ནས། །ན་ཆུང་བག་མར་ཆས་པ་
འདྲ༑ ༑བྲི་བྲི་དེ་ནི་བཀོད་བཀོད་ནས། །སྟག་གཟིག་ཚང་ནས་ཐོན་པ་འདྲ། །སྒོ་གསུམ་ཕུང་ཁམས་སྐྱེ་མཆེད་ཚང། །མཁོ་རྒྱུའི་ལོངས་སྤྱོད་བསམ་མི་ཁྱབ། །འདོད་ཡོན་སྣ་ལྔ་ལྷུན་གྱིས་གྲུབ། །འདི་འདྲའི་གླུད་བཟང་ཡ་མཚན་ཅན། །

[011B] །དེང་གི་དམིགས་ཡུལ་འདི་ཉིད་ཀྱི། །ལུས་དང་སྲོག་གི་གླུད་དུ་འབུལ། །མི་བས་ལྷག་པའི་གླུད་བཞེས་ལ། །བཟུང་བ་ཐོངས་ལ་བཅིངས་པ་ཁྲོལ། །མནན་པ་ཐེག་ལ་བསྡམ་པ་གློད། །ཟོས་པ་སྐྱུགས་ལ་
འཆི་བ་གསོས། །ཁྲམ་ཁ་བསྒྱུར་ལ་ཤོ་རྡེ་སྤོས། །ཚོན་དྲུ་སྒྲིལ་ལ་བྱད་ཐག་ཆོད། །མིང་ཡིག་བྱང་དམར་དཀྱུས་ནས་ཐོན། །ནད་དང་གདོན་ལས་གྲོལ་བར་མཛོད། །སྔོན་གྱི་ལན་ཆགས་ཡོད་གྱུར་ན། །མཆོད་སྦྱིན་འདི་ཡིས་ཚིམ་བྱོས་ལ། །བུ་ལོན་
ལན་ཆགས་ཐམས་ཅད་ཁྱེར། །འཆི་བའི་འཇིགས་པ་ཞི་བར་མཛོད།  །ཅེས་བརྗོད་ཅིང་གླུད་མཆོད་གཡོག་གིས་བཏེག་སྟེ་བསྒྲུབ་བྱའི་ལུས་ལ་ལན་གསུམ་བསྐོར་བའམ་མི་བདེ་ན་མོས་པ་བྱས་ཏེ་འཆི་བདག་གི་གཟུགས་ཀྱི་མདུན་དུ་བཀོད། བཀའ་བསྒོ་བ་ནི། དེ་ནས་
གནོད་བྱེད་རྣམས་ལ་བྱམས་སྙིང་རྗེ་ཤུགས་དྲག་པོ་བསྒོམ་ཞིང་འདི་སྐད་ཅེས་བཀའ་བསྒོའོ།།  ཨོཾ༑ གང་དག་ཆོས་རྣམས་ཐམས་ཅད་ཀྱི། །རྒྱུ་དང་འབྲས་བུའི་མཚན་ཉིད་ནི། །མངར་དང་ཁ་བའི་ས་བོན་ལས། །འབྲས་བུ་སོ་སོར་སྨིན་པ་བཞིན། །དགེ་དང་
མི་དགེའི་ལས་རྣམས་ཀྱི། །འབྲས་བུ་ཡང་ནི་དེ་བཞིན་ཏེ། །དེ་བས་ཞེ་སྡང་གདུག་རྩུབ་སོགས། །མི་དགེའི་ལས་རྣམས་ཀུན་སྤོངས་ལ། །ཞི་ཞིང་བྱམས་པའི་སེམས་ཀྱིས་ནི། །འགྲོ་བ་འདི་ལ་ཕན་མཛད་གསོལ།  །ཅེས་བརྗོད། དེ་ནས་རང་རྗེ་
བཙུན་མའི་ང་རྒྱལ་བརྟན་པོས།  ཧཱུཾ༑ འདི་ནས་ལྷོ་ཡི་ཕྱོགས་རོལ་ན། །དཔག་ཚད་བརྒྱད་ཁྲིའི་ཕ་རོལ་ན། །ཐོད་པ་ལྕགས་ཀྱི་གྲོང་ཁྱེར་ན། །ཡི་དྭགས་ཀུན་གྱི་སྡེ་དཔོན་པོ། །མ་མོ་ཀུན་གྱི་ཚོགས་རྗེ་བོ། །གསོན་གཤིན་ཀུན་གྱི་ཟམ་ཁ་པ། །གསོན་

[012A]༄༅། །པོ་སྐོས་ལ་འདེབས་པ་པོ། །ཤི་བ་རྣམས་ཀྱི་གཤིན་བུ་རྗེ། །དགེ་བ་ཅན་གྱི་སྟངས་འཛིན་པ། །སྡིག་པ་ཅན་གྱི་ཆད་པ་མཁན། །ལེགས་ཉེས་ཆོས་བཞིན་སྤྱོད་པ་པོ། །ཆོས་རྒྱལ་གཤིན་རྗེ་ཞེས་བྱ་
བ༑ ༑མངོན་ཤེས་རྫུ་འཕྲུལ་མཐུ་སྟོབས་ཅན། །འཁོར་བཅས་འདིར་ནི་བདག་ལ་དགོངས། །དེ་རིང་རྒྱུ་སྦྱོར་ཡོན་བདག་གི་ཚེ་སྲོག་གླུད་བཟང་སྐྱེ་མཆེད་ཚང། །མཁོ་རྒྱུའི་འབྱོར་པ་བཅས་པ་འདི། །སྦྱིན་བདག་འདི་ཡི་གླུད་དུ་འབུལ། །
གླུད་དང་གཏོར་མས་ཚིམ་བགྱིས་ལ། །འཁོར་འདིར་འཚེ་བར་མ་བྱེད་ཅིག་ །ཅེས་བརྗོད་ལ་གླུད་བསྔོ། གཤིན་རྗེའི་གཟུགས་བསྐྱལ་ཕྱོགས་སུ་ཁ་བསྒྱུར་བའི་རྗེས་སུ་གླུད་ཆས་རྣམས་ཀྱང་བསྒྲིགས། རོལ་མོའི་སྒྲ་དང་བཅས།  ན་མོ༑ རྩ་བརྒྱུད་བླ་མ་ཡི་དམ་དྐོན་
མཆོག་གསུམ། །ཁྱད་པར་འཕགས་མ་སྒྲོལ་མའི་ལྷ་ཚོགས་དང། །དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས། །སྔགས་དང་ཏིང་འཛིན་བསླུ་མེད་རྟེན་འབྱུང་གི། །བདེན་པའི་མཐུ་ཡིས་དམིགས་ཡུལ་འདི་ཉིད་ཀྱི། །ཚེ་དང་སྲོག་ལ་
བར་གཅོད་རྩོམ་པ་ཡི། །འཆི་བདག་གཤིན་རྗེ་འཁོར་དང་བཅས་པ་དང། །གདོན་བགེགས་ལན་ཆགས་ཤ་ཁོན་གཉེར་བ་ཀུན། །འཕགས་མའི་བཀའ་དང་དམ་ཚིག་དྲན་མཛོད་ལ། །དཔག་ཚད་བྱེ་བའི་ཕ་རོལ་ད་སོང་ཞིག་ཡ་མ་རཱ་ཛ་ས་
པ་རི་ཝཱ་ར་གཙྪ།  ཞེས་བརྗོད་ལ་ཐལ་མོ་བརྡབས། ཡི་གེ་བཅུ་པ་དང།  སུམྦྷ་ནི་ དྲག་ཏུ་བརྗོད་ཅིང་ཡུངས་ཀར་གྱིས་བྲབ། གུ་གུལ་གྱིས་བདུག་རོལ་མོའི་ཚམ་རྔམས་དང་བཅས་གཤིན་རྗེའི་གཟུགས། གླུད་ཆུང་རྣམས་དང་ཆང་བུ།  ཤ་རྗེན། ཉ་ཤ་སོགས་དང། འབྲུ་སྣ་

[012B] འབྲང་རྒྱས་ནག་པོ། གཤིན་རྗེའི་ཉེར་སྤྱོད། ཁྲུས་ཆུའི་ཁམ་ཕོར། གདན།  ཞལ་ཁེབས་སོགས་ཡོ་བྱད་མ་ལུས་པ་ལྷོ་ཕྱོགས་ཀྱི་གྲོང་ཟད་མཐར་བསྐྱལ་ལ་གཟུགས་བརྡེབ་པ་སོགས་མ་ཡིན་པར་མགོ་བོ་ལྷོར་བསྟན་ནས་འཇོག་ཅིང། རྫོངས་ཆས་
རྣམས་ཀྱང་དེའི་མདུན་དུ་བཞག་ལ། སྐྱེལ་མཁན་རྣམས་ནང་དུ་ལོག་དུས་ཕྱི་མིག་མི་བལྟ་བར་བྱའོ།།    ༈    བསྒྲུབ་བྱ་མདུན་དུ་ཙོག་པུར་འཁོད་དུ་བཅུག་ལ། གླུད་གོས་ཀྱི་ཚོན་སྐུད་བཀྲོལ་ནས་སློབ་དཔོན་གྱིས་རྡོ་དྲིལ་ཐོགས་བཞིན་པས་
ལག་ལེན་ལྟར་མདུད་ཁུག་བཏབ་སྟེ་བསྒྲུབ་བྱའི་སྐེ་ལ་བསྐོན། སྣེ་གཉིས་ཀྱིས་ལག་པའི་སྲིན་མཛུབ་དང། རྐང་པའི་མཐེ་བོང་ལ་དཀྲི། ནད་པ་ལྟ་བུ་ཙོག་པུར་འདུག་མི་ཐུབ་པ་རྣམས་ལ་གཡོན་པ་ཁོ་ན་ལ་བཅིངས་པས་འཐུས། དེ་ནས་སློབ་དཔོན་གྱིས་འདི་སྐད་ཅེས།  ཁྱེད་རང་
དམིགས་པ་འདི་བཞིན་མཛོད། སློབ་དཔོན་བཅོམ་ལྡན་འདས་རྗེ་བཙུན་སྒྲོལ་མར་གསལ་བ་ལ་མོས་གུས་བྱས་པས། དེའི་ཐུགས་ཀ་ནས་འོད་ཟེར་རྣོ་ཞིང་ཐོགས་པ་མེད་པ་ལྕགས་ཀྱུའི་རྣམ་པ་ཅན་གྲངས་མེད་པ་འཕྲོས། ཁྱེད་རང་གི་ལུས་ཀྱི་ཕྱི་
ནང་དང་སྣོད་བཅུད་ཐམས་ཅད་ལ་ཁྱབ་པས། ཁྱེད་རང་གི་ལུས་ངག་ཡིད་གསུམ་ལ་བར་དུ་གཅོད་པར་བྱེད་པའི་ནད་གདོན་སྡིག་སྒྲིབ་དུས་མ་ཡིན་པར་འཆི་བར་བྱེད་པའི་མི་མཐུན་པའི་ཕྱོགས་ཐམས་ཅད་འོད་ཟེར་སྔོ་དམར་དང་དུད་ཁུ་སོལ་ཁུ་
རྣག་ཁྲག་གི་རྣམ་པ་ཅན་དང། གདོན་བགེགས་ལ་སོགས་པ་སྡིག་སྦལ་དང་སྲོག་ཆགས་མི་སྡུག་པའི་རྣམ་པ་ཅན་དུ་ཚུར་བཀུག་སྟེ་ལུས་ལ་བཅིངས་པའི་ཚོན་སྐུད་འདི་ལ་སིབ་ཀྱིས་ཐིམ་པའི་མོས་པ་མཛོད།  བྱས་ལ། ཁྲོ་བོ་འདོད་རྒྱལ་གྱི་ཕྱག་རྒྱ་

[013A]༄༅། །བྱས་ཏེ། ངག་ཏུ།  ན་མོ༑ རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང། སངས་རྒྱས་ཀྱི་  ྾  ཆོས་ཀྱི་  ྾  དགེ་འདུན་གྱི་  ྾  དེ་བཞིན་གཤེགས་པ་དང་
རྡོ་རྗེ་དང། རིན་པོ་ཆེ་དང། པདྨ་དང། ལས་ཀྱི་རིགས་སུ་གྱུར་པ་ཐམས་ཅད་དང། སྙིང་པོ་དང། ཕྱག་རྒྱ་དང། གསང་སྔགས་དང། རིག་སྔགས་ཀྱི་ལྷའི་ཁྱད་པར་ཐམས་ཅད་དང། ཁྱད་པར་དུ་ཡང་རྗེ་བཙུན་མ་འཕགས་མ་སྒྲོལ་མའི་ལྷ་
ཚོགས་རྣམས་ཀྱི་བདེན་པ་དང། བདེན་པའི་བྱིན་གྱིས་བརླབས་ཀྱིས། །བསྒྲུབ་བྱའི་སྡིག་སྒྲིབ། ནད་གདོན། ལོ་སྐེག་ཟླ་སྐེག་ཞག་སྐེག་དུས་སྐེག་ཆག་ཆེ། ཉམ་ང། བཙོག་གྲིབ། མི་གཙང་བ། མཐུ་གཏད། བདུད་ཀྱི་ཞགས་བ་
གཤིན་རྗེའི་ཕོ་ཉ་ལ་སོགས་པའི་འགལ་རྐྱེན་ངན་པ་ཐམས་ཅད་ཚོན་སྐུད་འདི་ཉིད་ལ་མཆིས་པར་གྱུར་ཅིག་ཊཀྐི་ཧཱུཾ་ཛཿ་ཛཿ་ཧཱུཾ་བཾ་ཧོཿ་ ལན་གསུམ། དེ་ནས།  ཁྱེད་རང་གི་ལུས་ལ་བཅིངས་པའི་ཚོན་སྐུད་འདི་ཉིད་ནད་གདོན་སྡིག་སྒྲིབ་བར་ཆད་མི་
མཐུན་པའི་ཕྱོགས་ཐམས་ཅད་འདུས་པའི་རང་བཞིན་ཅན་དུ་གྱུར་པའི་མོས་པ་དང། སློབ་དཔོན་རྗེ་བཙུན་སྒྲོལ་མར་གསལ་བས་ཡེ་ཤེས་ཀྱི་རལ་གྲིས་ཚོན་སྐུད་དུམ་བུར་བཅད་པས་བར་དུ་གཅོད་པ་ཐམས་ཅད་དང་བྲལ་བར་བྱས་པའི་མོས་པ་
མཛོད།  ཅེས་བརྗོད།  གང་དག་སངས་རྒྱས་རང་སངས་རྒྱས། །སངས་རྒྱས་རྣམས་ཀྱི་ཉན་ཐོས་དང། །ཚངས་པ་དང་ནི་འཇིག་རྟེན་སྐྱོང། །གནོད་སྦྱིན་སྡེ་དཔོན་དབང་ཕྱུག་ཆེ། །དེ་བཞིན་གནོད་སྦྱིན་སྟོབས་ཆེན་དང། །འཕྲོག་མ་བུ་དང་བཅས་

[013B] །དེ་དག་མཐུ་དང་གཟི་བྱིན་གྱིས། །བྱད་སྟེམས་ལས་རྣམས་ཆད་གྱུར་ཅིག་ཨོཾ་ཏཱ་རེ་ཏུཏྟཱ་རེ་ཏུ་རེ་སཱཧཱ།  ཞེས་དང།  ཨོཾ་སརྦ་བནྡྷ་ནཱཾ། ཀ་ཁོ་རྡ་ཙྪེ་ད་ནཱ་ཡ་སཱཧཱ།  ཞེས་བརྗོད་ཅིང་གཡོན་དྲིལ་བུ་དང་བཅས་ཚོན་སྐུད་རྒྱབ་ངོས་ནས་བཟུང། གཡས་པས་རལ་གྲིའི་སོ་ཕྱིར་
བསྟན་ཏེ་མགྲིན་པའི་དང། དེ་བཞིན་དུ་ལག་པ་གཉིས་དང། རྐང་པ་གཉིས་ཀྱི་ཚོན་སྡུད་རྣམས་བཅད་པའི་དུམ་བུ་ལག་གཡོན་པས་བསྒྲུབ་བྱ་བ་གཡོན་དུ་བསྐོར་ཞིང་བསགས། སླར་ཡང་ལས་ཀྱི་རྡོ་རྗེས་དུམ་བུ་མང་དུ་བཟད་དོ། །དེ་ནས་སློབ་དཔོན་གྱིས་གཡོན་པ་ཚོན་སྐུད་དུམ་བུ་བཟུང་
གཡས་པས་ཚོན་སྐུད་ཀྱི་དུམ་བུ་རེ་རེ་ནས་སྙིང་པོ་དང།  ཨ་མྲྀ་ཏ་ བརྗོད་ཅིང་ལས་བུམ་གྱི་ཆུ་ཐིགས་རེ་དང་སྦྲགས་ཏེ་སྔར་བྱང་དུ་བཀོད་པའི་ཁམ་ཕོར་ནང་གི་དུག་དང་འོ་ཆུ་ལ་དོར། བསྒྲུབ་བྱའི་ནད་དང་སྡུག་བསྔལ་ཐམས་ཅད་ཞི་བར་བསམ་ཞིང་ལན་མང་དུ་བྱའོ། །སླར་ཡང་སློབ་དཔོན་གྱི་ཕྱག་
གཡས་པས་དུག་སྣའི་ཕྱེ་མ་ནས་ཅུང་ཟད་རེ་བཟུང་ནས་བསྒྲུབ་བྱའི་མགོ་ལ་བསྐོར་ཞིང་འོ་ཆུའི་ནང་དུ་དོར་ཏེ།  འདོད་ཆགས་ཞེ་སྡང་གཏི་མུག་གསུམ། །འདི་དག་འཇིག་རྟེན་དུག་གསུམ་སྟེ། །དཀོན་མཆོག་གསུམ་ལ་དུག་མི་མངའ། །དཀོན་མཆོག་གཟི་ཡིས་
དུག་བཅོམ་མོ།  །སྙིང་པོ་ཡི་གེ་བཅུ་པ་འདོན།  ས་ནི་དུག་གི་མ་ཡིན་ཏེ། །ས་ནི་དུག་གི་ཕ་ཡང་ཡིན། །བདེན་པའི་བདེན་ཚིག་འདི་དག་གིས། །ཆེ་གེའི་དུག་ནི་དུག་མེད་ཤོག་དུག་གསུམ་ས་ཡི་ནང་དུ་སོང།  །དེ་བཞིན་དུ་ཆུ་དང་མེ་དང་རླུང་ལ་སྦྱར། སྙིང་པོ་
འདོན།  བསྒྲུབ་བྱ་འདི་ལ་འབྱུང་བ་དང་འབྱུང་གྱུར་གྱི་དུག་ཐམས་ཅད་ཤཱྣྟིཾ་ཀུ་རུ་ཡེ་སཱཧཱ།  ཞེས་བརྗོད། གླུད་ཆེ་བ་དང། གླུད་གོས། ཚོན་སྐུད་དུག་ཕོར་དང་བཅས་བྱང་ཕྱོགས་ཀྱི་གྲོང་ཟད་སར་བསྐྱལ་ཕྱི་མིག་མི་བལྟ་བར་བྱའོ་དེ་ནས། སློབ་དཔོན་གྱིས་ལས་བུམ་

[014A]༄༅།  །ཐོགས་ཏེ།  ངེད་ཀྱི་ལག་གཡས་ན་ཐོགས་པའི་བུམ་པ་ལས་ངེ་བོ་ལྷའི་ཡེ་ཤེས་ཡིན་པ་ལ་རྣམ་པ་བདུད་རྩི་ཁོ་དོག་སྣ་ལྔའི་རྒྱུན་བསམ་གྱིས་མི་ཁྱབ་པ་ཁྱེད་རང་གི་སྤྱི་གཙུག་ཏུ་བབས་པས་ལུས་ཀྱི་ཕྱི་ནང་བར་གསུཾ་
ཐམས་ཅད་དག་པར་བཀྲུས་པས་ནད་གདོན་སྡིག་སྒྲིབ་བར་ཆད་མི་མཐུན་ཕྱོགས་ཐམས་ཅད་སངས་ཀྱིས་དག་པའི་མོས་པ་མཛོད།  བྱས་ལ།  ཇི་ལྟར་བལྟམས་པ་ནས་བདག་གིས་ཁྲུས་བགྱིའོ།  །འཁྱིལ་སྔགས་ཀྱི་མཐར། ཆེ་གེ་མོའི་  སྡིག་པ་དང་སྒྲིབ་པ་
ཐམས་ཅད་ཤཱནྟིཾ་ཀུ་རུ་ཡེ་སཱཧཱ།  དེ་བཞིན་དུ་སྦྱར་ཏེ།  ནད་ཐམས་ཅད་  ྾  ཁོན་  ྾  གྲིབ་  ྾  རིམས་  ྾  བྱད་  ྾  བྱུར་  ྾  སྐལ་བ་ངན་པ་  ྾  རྨི་ལམ་ངན་པ་  ྾  ལྟས་ངན་པ་  ྾  མི་ཁ་ངན་པ་  ྾  དུས་མ་ཡིན་པའི་འཆི་བ་  ྾  ལོ་སྐེག་  ྾  ཟླ་སྐེག་  ྾  ཞག་དང་
དུས་སྐེག་  ྾  རྒྱལ་པོའི་འཇིགས་པ་  ྾  ཆོམ་རྐུན་གྱི་འཇིགས་པ་  ྾  གཟའ་དང་རྒྱུ་སྐར་གྱི་གནོད་པ་  ྾  བཙན་དང་རྒྱལ་པོའི་གནོད་པ་  ྾  ཀླུ་གཉན་ས་བདག་གི་གནོད་པ་  ྾  གདོན་དང་བགེགས་  ྾  བར་གཅོད་མི་མཐུན་པའི་ཕྱོགས་ཐམས་ཅད་ཤཱནྟཾ་
ཀུ་རུ་ཡེ་སཱཧཱ།  ཞེས་སྦྱར་བ་བརྗོད་ཅིང་བུམ་པའི་ཆུས་བསྒྲུབ་བྱའི་ལུས་རིལ་པོའམ་ཡན་ལག་རྣམས་བཀྲུས་པས་སྡིག་སྒྲིབ་འགལ་རྐྱེན་ཐམས་ཅད་དག་པར་བསམ། གལ་ཏེ་དངོས་སུ་བཀྲུར་མི་རུང་ན་གཟུགས་བརྙན་བྲིས་པ་དང་མེ་ལོང་དུ་ཤར་བ་ལ་ཡང་བཀྲུར་རུང་ངོ། །དེ་ནས་བསྒྲུབ་བྱའི་
ཁར་ཆུ་ཅུང་ཟད་འཛིན་དུ་བཅུག་ལ།  རྡོ་རྗེ་དང་བཅས་པའི་རྨ་བྱའི་སྒྲོའི་ཆུན་པོ་སྟེང་དུ་ཟླ་བ་ལ་གནས་པའི་ཏཱཾ་ཡིག་སྔགས་ཕྲེང་དང་བཅས་པ་ལས་འོད་ཟེར་འཕོས་པས་བསྒྲུབ་བྱ་ལ་བཀྲུས་ཤིང་མ་དག་པའི་སྐྱོན་ལྷག་མ་རྣམས་སྔགས་ཀྱི་འོད་ཟེར་གྱིས་བྱ་བས་

[014B] བསམས་ལ་སྔགས་ཀྱི་མཐར། ཆེ་གེ་མོའི་  སྡིག་པ་དང་སྒྲིབ་པ་ཐམས་ཅད་ཨ་པ་ན་ཡེ་སཱཧཱ།  སོགས་གོང་བཞིན་སྦྱར་ལ། ཁ་ཆུ་དེ་ཁྲུས་ཆུར་བོར་ལ།  ན་མོ་རྗེ་བཙུན་རྩ་བ་དང་ སོགས་དང།  བདེན་པའི་བྱིན་གྱིས་བརླབས་ཀྱིས།  ཆེ་གེ་མོ་
ལ།  གནོད་ཅིང་འཚེ་བར་བྱེད་པའི་གདོན་བགེགས་འབྱུང་པོའི་རིགས་གང་ཡིན་པ་དེ་དག་ཐམས་ཅད་ཁྲུས་ཆུ་འདིས་ཚིམ་པར་གྱིས་ལ་རང་རང་གི་གནས་སུ་སོང་ཞིག་སུམྦྷ་ སོགས་བརྗོད་ལ། གུ་གུལ་གྱིས་བདུག་ཡུངས་ཀར་གྱིས་བྲབ། ཁྲུས་ཆུ་ཆུ་བོ་ལ་སོགས་པར་
དོར་རོ། །བསྡུས་པའི་ཚེ་བཀྲུས་བྱབས་གཉིས་མི་དགོས། དེ་ནས་བསྒྲུབ་བྱ་གོས་དཀར་པོ་བསྐོན། །གདན་དཀར་པོ་ལ་བཞག་སྟེ།  སངས་རྒྱས་རྣམས་ནི་བདུད་ལས་རྒྱལ། །ཆོས་ནི་ཆོས་མ་ཡིན་ལས་རྒྱལ། །དགེ་འདུན་མུ་སྟེགས་རྣམས་ལས་རྒྱལ། །དབང་པོ་ལྷ་མིན་
རྣམས་ལས་རྒྱལ། །ལྷ་མིན་ཟླ་བ་རྣམས་ལས་རྒྱལ། །ནམ་མཁའ་ལྡིང་ནི་རྒྱ་མཚོ་ལས། །མེ་ནི་ཤིང་ལས་རྒྱལ་བར་གྱུར། །ཆུ་ནི་མེ་ལས་རྒྱལ་བ་སྟེ། །རླུང་ནི་སྤྲིན་ལས་རྒྱལ་བར་གྱུར། །རྡོ་རྗེ་ཡིས་ནི་རིན་ཆེན་ཕུག་ལྷ་རྣམས་བདེན་པར་རབ་ཏུ་
གནས། །ས་ཡང་བདེན་པར་གནས་པ་ལ། །སངས་རྒྱས་དང་ནི་ཆོས་ཀྱང་བདེན། །བདེན་པ་རྒྱལ་གྱུར་རྫུན་མ་ལགས། །བདེན་པ་དང་བདེན་པའི་ཚིག་འདི་དག་གིས་ ཆེ་གེ་མོ་  ཞེས་བྱ་བ་བདུད་དང་མི་མཐུན་པའི་ཕྱོགས་ཐམས་ཅད་ལས་རྒྱལ་ནས་བཀྲ་
ཤིས་པར་གྱུར་ཅིག་ཛ་ཡ་ཛ་ཡ། སིདྡྷི་སིདྡྷི། ཕ་ལ་ཕ་ལ་ཧོཿ་ ཞེས་བརྗོད་ལ་མེ་ཏོག་དཀར་པོ་འཐོར། དེ་ནས།  རང་གི་ཐུགས་ཀའི་ཏཱཾ་ཡིག་ལས་འོད་ཟེར་འཕྲོས། བསྒྲུབ་བྱའི་ལུས་ཀྱི་ཕྱི་ནང་བར་གསུམ་ཐམས་ཅད་ཁྱབ། །ཤ་སྐྱི་ལྤགྶ་

[015A]༄༅། །མཚམས་ཐམས་ཅད་འོད་ཟེར་ལས་གྲུབ་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར་ཏེ། ནད་གདོན་བགེགས་སོགས་མི་མཐུན་པའི་རྐྱེན་ངན་ཐམས་ཅད་ཀྱིས་མི་ཚུགས་པའི་བསྲུང་བ་ཆེན་པོར་
གྱུར་པར་བསམ། སྔགས་ཀྱི་མཐར། ཆེ་གེ་མོའི་སྡིག་པ་དང་སྒྲིབ་པ་ཐམས་ཅད་ལས་རཀྵ་རཀྵ་ ཞེས་སོགས་སྦྱར་ཏེ།  མི་མཐུན་པའི་ཕྱོགས་ཐམས་ཅད་ལས་རཀྵ་རཀྵ། རྒྱལ་བ་སྲས་བཅས་བདེན་པའི་བྱིན་རླབས་དང། །རྗེ་བཙུན་འྥགྶ་
མ་སྒྲོལ་མའི་ཐུགས་རྗེ་ཡིས། །འགྲོ་བ་འདི་ཉིད་བདག་གིས་བསྲུངས་ཟིན་གྱིས། །འདི་ལ་སུས་ཀྱང་གནོད་པ་མ་བྱེད་ཅིག་བཛྲ་རཀྵ་རཀྵ་ཡེ་སཱཧཱ།  ཞེས་བརྗོད་ཅིང། བསྒྲུབ་བྱའི་སྤྱི་བོ་ལུས་ཀྱི་མདུན་རྒྱབ། དཔུང་བ་གཡས་གཡོན། །དཔྱི་གཡས་ཡོན་
རྣམས་སུ་རྡོ་རྗེ་རྒྱ་གྲམ་དུ་བཞག་པར་བྱའོ། །དེ་ནས་འབྲང་རྒྱས་དཀར་པོ་དེ་བསྒྲུབ་བྱའི་ལག་ཏུ་གཏད་དེ།  བཀྲ་ཤིས་ཚེ་བརྟན་དཔལ་གྱི་ཟས། །སྙིང་པོ་བསྡུས་པའི་བཅུད་འདི་ནི། །དེ་རིང་བུ་ཡིས་ཟ་བར་བགྱིས། །འདི་ཟོས་སངས་རྒྱས་ཚེ་དཔག་མེད། །ཞལ་
ཟས་བསྟེན་པས་ནད་ཀུན་ལས། །གྲོལ་འགྱུར་ཐེ་ཚོམ་བྱ་མི་དགོས། །སྙིང་པོ་བརྗོད་ཅིང་ཟ་རུ་བཅུག་གོ་དེ་ནས།  ཕུན་སུམ་ཚོགས་པ་མངའ་བ་ ཞེས་སོགས་དཀོན་མཆོག་གསུམ་གྱི་ཤིས་པ་བརྗོད་ཅིང་མེ་ཏོག་གི་ཆར་དབབ།    ༈    །གསུམ་པ་མཇུག་ཏུ་ཇི་ལྟར་བྱ་བ་
ནི༑ སླར་ཡང་མཆོད་ཚོགས་བཟང་པོ་བཤམས།  པོ་ཊ་ལ་ཡི་གནས་མཆོག་ནས།  །ཞེས་སོགས་ཀྱི་སྤྱན་འདྲེན་དང།  རྗེ་བཙུན་བཅོམ་ལྡན་འདས་མ་ལ། །གྲངས་མེད་རྒྱལ་བ་ཞི་ཁྲོ་ཡིས། །བསྐོར་བ་མདུན་གྱི་ལྷ་ལམ་ངོས། །བདག་ལ་བརྩེར་དྒོངྶ་

[015B]  །ཅེས་བཞུགས་གསོལ་བྱ། མཆོད་པ་རྣམས་བྱིན་གྱིས་བརླབས་ལ།  སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་  ྾   ྾   ྾  མགོན་པོ་ཐུགས་རྗེ་  ྾   ྾   ྾  དག་པའི་འདོད་ཆགས་  ྾   ྾   ྾  གྲོལ་ནས་གྲོལ་བའི་  ྾   ྾   ྾   སྤྲོ་ན། མ་ཏི་སཱ་རས་མཛད་
པའི་སྒྲོལ་མ་ཉེར་གཅིག་གི་བསྟོད་པ་འདོན་ཞིང་ཕྱག་འཚལ།  སངས་རྒྱས་ཆོས་དང་ཚོགས་ཀྱི་སོགས་ཀྱི་ སོགས་ལན་གསུམ་གྱིས་སྐྱབས་སེམས་སྔོན་དུ་འགྲོ་བས།  ཨོཾ་ཨཱ་རྱ་ཏཱ་རེ་ས་པ་རི་ཝཱ་ར་ཨརྒྷཾ་ ནས་  ཤཔྟའི་བར་གྱིས་མཆོད། རྗེ་བཙུན་འཕགས་མ་སྒྲོལ་མ་དང།  །ཞས་
སོགས་ཀྱི་ཡན་ལག་བདུན་པ་དང། མཎྜལ་ཚོམ་བུ་ཉེར་ལྔ་མའམ། སོ་བདུན་མ་ཕུལ་ཏེ། ཕྱག་འཚལ་ཉེར་གཅིག་བརྒྱ་རྩ་བརྒྱད་དམ། ཉུང་མཐའ་ཉེར་གཅིག་བརྗོད། ཉེར་བསྟོད་རེ་རེའི་མཇུག་ཏུ།  སྐྱབས་གསུམ་ཐམས་ཅད་འདུས་པའི་བདག་ཉིད་རྗེ་བཙུན་འཕགས་
མ་སྒྲོལ་མའི་ལྷ་ཚོགས་འཁོར་དང་བཅས་པས་སྦྱིན་བདག་ ཆེ་གེ་མོ་  འདི་དུས་མ་ཡིན་པར་འཆི་བའི་འཇིགས་པ་ལས་གྲོལ། འཆི་བ་མེད་པའི་ཚེའི་རིག་འཛིན་ཐོབ་པར་བྱིན་གྱིས་བརླབ་ཏུ་གསོལ།  ཞེས་གསོལ་བ་བཏབ་པས་དགྱེས་བཞིན་ལས་ཀྱིས་བྮེས་
པར་བསམ། མཇུག་ཏུ།  རྗེ་བཙུན་བཅོམ་ལྡན་འདས་མ་ཐུགས་རྗེ་ཅན།  །ཞེས་སོགས་བརྗོད། དེ་ནས་གཏང་རག་གི་མཆོད་པ་བྱིན་གྱིས་བརླབ། མཆོད་བསྟོད། །འདོད་གསོལ། ཡིག་བརྒྱ། །བཟོད་གསོལ། །རྟེན་ཡོད་ན་བརྟན་བཞུགས་དང། མེད་ན་གཤེགྶ་
གསོལ། ཉེར་བསྡུ། བསྔོ་སྨོན་ཤིས་བརྗོད་རྣམས་སྒྲུབ་ཐབས་ལྟར་བྱའོ།། །།འཆི་མེད་སྣང་བ་གསར་པའི་དཔལ་འཇོ་བའི། །གདམས་ངག་འོད་སྟོང་དཀྱིལ་འཁོར་འདི་ཤར་གྱི། །མཐར་བྱེད་མུན་པ་འཐིབ་པོས་ཉེན་པ་རྣམས། །དགའ་བའི་
[016A]༄༅། །ཨུཏྤལ་མིག་ཡངས་ད་གདོངས་ཤིག་དེ་སྐད་སྨྲ་བ་ཁྱབ་བདག་བླ་མའི་འབངས། །གཉིས་མེད་སེངྒེ་གར་གྱི་དབང་ཕྱུག་སྟེ། །དམ་གཙང་རྡོ་རྗེའི་མཆེད་པོས་བསྐུལ་བ་དང། །སྐལ་མྙམ་
གཞན་ལ་ཕན་ཕྱིར་འབད་པས་བརྩམས། །དགེ་འདིས་འགྲོ་ཀུན་ཉི་བུའི་བཙོན་ར་ལས། །ཡོངས་གྲོལ་འཆི་མེད་གྲུབ་པའི་སྐྱེད་ཚལ་དུ། །རང་གཞན་དོན་གཉིས་འདོད་རྒུའི་རྩེ་དགའ་སྟོང། །རྣམ་པར་བསྒྱུར་བའི་དགེ་མཚན་འྫིན་
གྱུར་ཅིག་ །ཅེས་རྗེ་བཙུན་མ་འཕགས་མ་སྒྲོལ་མའི་སྒྲུབ་ཐབས་ཉེ་བརྒྱུད་ཙིཏྟ་མ་ཎིའི་རྣལ་འབྱོར་དང་འབྲེལ་བའི་འཆི་བླུའི་ཆོ་ག་བྱ་ཚུལ་འཁྱེར་བདེ་ནག་འགྲོས་སུ་གསལ་བར་བཀོད་པ་འཆི་མེད་སྣང་བ་གསར་པའི་འོད་སྟོང་དཀྱིལ་འཁོར་ཞེས་བྱ་བ་འདི་ནི། དབེན་གྣས་
བཀྲ་ཤིས་ཆོས་གླིང་གི་དགེ་སློང་རྣལ་འབྱོར་སྤྱོད་པ་བླ་མ་བློ་བཟང་ཆོས་འཕེལ་ལགས་ནས། ལུགས་འདིའི་འཆི་བླུ་སྒྲུབ་ཐབས་རྩ་གཞུང་དུ་གསུངས་པ་དེ་ཆོ་ག་ཧ་ཅང་མདོར་བསྡུས་རྩ་ཐོ་ལྟ་བུ་ཞིག་ལས་མེད་སྟབས་བློ་དམན་རྣམས་ཀྱི་འཁྱེར་བདེ་གསལ་ལ་རྒྱས་པ་ཞིག་
སྒྲིགས་དགོས་ཞེས་ནན་ཆེར་ཡང་ཡང་བསྐུལ་བས་རྐྱེན་བྱས་རང་མཉམ་གཞན་ལའང་ཕན་ཕྱིར། རྒྱལ་ཀུན་འདུས་ཞལ་ཁྱབ་བདག་རྡོ་རྗེ་འཆང་ཕ་བོང་ཁ་པ་དཔལ་བཟང་པོའི་དྲུང་ནས་ལུགས་འདིའི་དབང་ལུང་ཁྲིད་གསུམ་དང། ཁྱབ་བདག་སྟག་ཕུ་པ་ཆེན་པོ་
པདྨ་བཛྲ་དཔལ་བཟང་པོའི་དྲུང་ནས་ཐུན་མོང་མ་ཡིན་པ་ཤིན་ཏུ་གསང་བའི་སྙིང་ཞུགས་ཀྱི་བྱིན་རླབས་བཅས་ལེགས་པར་ནོད་པའི་སྐལ་བ་བཟང་པོ་པ། མཚན་ཞབས་དར་ཧན་དགའ་ལྡན་ཁྲི་བྱང་སྤྲུལ་མིང་པ་བློ་བཟང་ཡེ་ཤེས་བསྟན་འཛིན་རྒྱ་མྪོའམ་མིང་གཞན་པདྨ་གར་

[016B] སྒྲུབ་ཐབས་རྩ་གཞུང་གི་ཚིག་རིས་དང་དགོངས་དོན་རྣམས་གཞིར་བཞག་པའི་ཐོག་རིགས་མཐུན་ཚད་ལྡན་གྱི་གཞུང་གཞན་ནས་ལེགས་ཆ་བསྣན་ཏེ། ས་བྱི་ཧོར་ཟླ་བཅུ་པའི་ཚེས་བཅུ་བདུན་གྱི་ཉིན་ལྷ་ཀླུ་དགའ་ཚལ་གྱི་ཕོ་བྲང་དུ་དམ་གཙང་ཡོན་
གྱི་བདག་པོ་གཟིམ་ལྷ་ཀླུའི་སྐུ་ངོ་རྣམས་ནས་ཕྲན་ལ་རིང་འཚོའི་རྟེན་འབྱུང་གི་ཚོགས་འཁོར་མཛད་སྐབས་སུ་མཇུག་རྫོགས་པར་སྦྱར་བ་འགྲོ་ཀུན་འཆི་བདག་གི་གཡུལ་ལས་རྒྱལ་བའི་རྒྱུར་གྱུར་ཅིག། །།    ༈   
ས་འདུ་ཚང་ནས་ཡོན་སྦྱར་རྣམ་དཀར་མཐུས། །རྒྱུ་སྦྱོར་བལྟོས་བཅས་ཚེ་རབས་འཕགས་མ་ཡིས། །རྗེས་བཟུང་འཆི་མེད་ཚེ་ཡི་དཔལ་ཐོབ་ཤོག། །།དགེ་ལེགས་འཕེལ།། །།

[017A]༄༅། འབྱུང་ལྔའི་འཁོར་
ལོའི་དཔེ་རིས།།
༄༅། །གཤིན་རྗེའི་ལྟོ་འཁོར་དཔེ་རིས།།



