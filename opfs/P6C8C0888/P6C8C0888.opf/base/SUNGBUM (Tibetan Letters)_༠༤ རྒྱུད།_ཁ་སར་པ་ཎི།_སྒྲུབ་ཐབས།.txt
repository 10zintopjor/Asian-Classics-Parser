༄༅། །སྤྱན་རས་གཟིགས་ཁ་སར་པཱ་ཎིའི་སྒྲུབ་ཐབས་འདོད་དགུའི་མཆོག་སྦྱིན་ཞེས་བྱ་བ་བཞུགས་སོ། །

[001A] །ན་མོ་ཨཱ་རྱ་ལོ་ཀེ་ཤྭ་ར་ཡ། རབ་འབྱམས་རྒྱལ་བའི་ཐུགས་རྗེ་གཅིག་བསྡུས་པ། །འགྲོ་བའི་མགོན་པོ་ཕྱག་ན་པདྨ་ཞེས། །
རྣམ་མང་འགྲོ་རྣམས་གང་ལ་གང་འདུལ་པ། །དེ་ལ་དེར་སྟོན་ཐུགས་རྗེའི་གཏེར་ལ་འདུད། །སྐལ་ལྡན་བོད་ཀྱི་ལྷ་སྐལ་ཇོ་བོ་ཆེ། །ཁ་སར་པཱ་ཎི་ཞེས་གྲགས་སྒྲུབ་
པའི་ཐབས། །མདོར་བསྡུས་ཚིག་གི་སྲད་བུར་ལེགས་བསྟར་ནས། །གང་མོས་གདུལ་བྱའི་མགུལ་བའི་རྒྱན་དུ་སྤེལ། ། འདིར་ཐུགས་རྗེ་ཆེན་པོ་ཁ་སར་བཱ་ཎི་སྒྲུབ་པར་འདོད་
བའི་གང་ཟག་གིས་མཆོད་གཏོར་སོགས་གཙང་སྦྲ་ཐོན་བར་འདུ་བྱས། སྐྱབས་སེམས་ཚད་མེད་བཞི་སྤྱི་དང་མཐུན་པར་བསྒོམ།  སྭ་བྷ་ཝས་ སྔགས་བརྗོད་དེ།  རང་གི་ཕུང་ཁམས་སྐྱེ་མཆེད་

[002A] །ཐམས་ཅད་མི་དམིགས་པའི་སྟོང་པར་གྱུར། སྟོང་པའི་ངང་ལས་པད་ཟླའི་གདན་ལ་ཧྲཱི་ལས་རང་ཉིད་སྤྱན་རས་གཟིགས་
ཁ་སར་པཱ་ཎི་སྐུ་མདོག་དཀར་པོ་ཞལ་གཅིག་ཕྱག་གཉིས་པ། གཡས་མཆོག་སྦྱིན། གཡོན་པདྨ་འཛིན་པ། རལ་བའི་ཅོད་པན་གྱིས་བརྒྱན་པ། རིན་པོ་ཆེའི་རྒྱན་དང་
དར་གྱིན་བཟས་ཀླུབས་པ་ཞབས་སྐྱིལ་ཀྲུང་ཕྱེད་བས་བཞུགས་པ། དེའི་གཡས་ལོགས་སུ་སྒྲོལ་མ་ལྗང་ཁུ། གཡས་མཆོག་སྦྱིན་དང་གཡོན་ཨུཏྤ་ལ་འཛིན་པ་
ནོར་བཟང་སེར་པོ་ཐལ་མོ་སྦྱར་ནས་ཆོས་ཀྱི་ཀ་པ་ལི་འཛིན་པ། གཡོན་དུ་ཁྲོ་གཉེར་ཅན་སེར་མོ་གཡས་མཆོག་སྦྱིན་དང་གཡོན་དབྱུག་གུ་རྩེ་གསུམ་པ་འཛིན་པ་

[002B] དེ་རྣམས་ཀྱི་དབྲལ་བར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་འཕྲོས་པས་ཕྱོགས་
བཅུའི་དེ་བཞིན་གཤེགས་པ་ཐམས་ཅད་སྤྱན་རས་གཟིགས་ཁ་སར་པཱ་ཎི་གཙོ་འཁོར་གྱི་རྣམ་པར་ཨོཾ་བཛྲ་ས་མ་ཛཿ་ ཞེས་པས་སྤྱན་དྲངས།  ཛཿ་ཧཱུཾ་བཾ་ཧཾ་གཉིས་སུ་མེད་པར་ཐིམ། སླར་ཡང་ཐུགས་ཀ་ནས་འོད་ཟེར་
འཕྲོས་བས་དབང་གི་ལྷ་རིགས་ལྔ་འཁོར་བཅས་ཨོཾ་བཛྲ་ས་མ་ཛཿ་ ཞེས་པས་སྤྱན་དྲངས།  དེ་བཞིན་གཤེགས་པ་ཐམས་ཅད་ཀྱིས་བདག་ལ་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་བཛྲ་
བྷ་ཝ་ཨ་བཧི་ཥིཉྩ་ཧཱུཾ། ཞེས་གསུངས་ཤིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང། དྲི་མ་དག་ཆུ་ལྷག་མ་ཡར་ལུད་པ་ལས་གཙོ་བོ་ལ་འོད་དཔག་མེད་འཁོར་རྣམས་ལ་གཙོ་བོས་དབུ་བརྒྱན་པར་
 བསམ། མཆོད་པ་རྣམས།  ཨ་མྲྀ་ཏས་ བསངས་ལ། སྟོང་པར་སྦྱངས་ནས།  མཆོད་པ་རྣམས་ཕུལ་དུ་བྱུང་བའི་ལྷ་རྫས་སུ་གྱུར། ཨརྒྷཾ་ ནས་  ཤཔྟའི་ བར་མཆོད།  ཨོཾ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ཨརྒྷཾ་ ནས་  ཤཔྟའི་
 བར་འབུལ།  སྐྱོན་གྱིས་མ་གོས་ སོགས་ཀྱིས་བསྟོད།  ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ས་བོན་ཧྲཱི་ཡིག་གི་མཐར་སྔགས་ཕྲེང་གིས་བསྐོར་པ་ལས་འོད་ཟེར་འཕྲོས་པས། འཕགས་པ་མཆོད། སེམས་

[003A]༄༅། །ཅན་གྱི་དོན་བྱས། སངས་རྒྱས་བྱང་སེམས་རྣམས་ཀྱི་བྱིན་རླབས་ནུས་མཐུ་ཐམས་ཅད་འོད་ཟེར་གྱི་རྣམ་པར་སྤྱན་དྲངས་ཏེ་རང་ལ་གཉིས་སུ་མེད་པར་ཐིམ་པར་ བསམ་ཞིང།  ཨོཾ་
ཧྲཱི་སཱཧཱ།  ཞེས་པ་ཅི་ནུས་བཟླས་མཐར།  བཅོམ་ལྡན་འདས་བདག་དང་སེམས་ཅན་ཐམས་ཅད་ལ་དངོས་གྲུབ་ཀྱི་སྐལ་བ་སྩལ་དུ་གསོལ། ཞེས་གསོལ་བ་བཏབ། རང་གི་སྙིང་ཁ་ནས་འོད་ཟེར་འཕྲོས་པས་འཁོར་
དང་གདན་འོད་ཟེར་གྱི་རྣམ་པར་གྱུར་ཏེ་རང་ལ་ཐིམ་ པར་བསམ་མོ།  དགེ་བ་འདི་ཡིས་ སོགས་བརྗོད། ཐུན་ལྟ་བུ་བྱས་ནས་འདོན་སྐབས། གཏོར་མ་འབུལ་བར་འདོད་ན། གཏོར་མ་བསངས་སྦྱངས།  སྟོང་པའི་ངང་ལས་རིན་པོ་ཆེ་
ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་ཁ་ཏོག་དྲི་རོ་ནུས་པ་ཕུན་སུམ་ཚོགས་པ་ཡེ་ཤེས་ཀྱི་བདུད་རྩི་རྒྱ་མཚོ་ཆེན་པོར་གྱུར། ཨོཾ་ཨཱ་ཧཱུཾ།  ལན་སུམ་གྱིས་བྱིན་གྱིས་རླབས།  ཨོཾ་ཨཱརྱ་ལོ་ཀེ་ཤྭ་ར་
ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།  ལན་གསུམ་གྱིས་འབུལ། མཆོད་བསྟོད་མདོར་བསྡུས་བྱས་ནས། གོང་གི་དངོས་གྲུབ་ཞུ་བ། ཉེར་བསྡུ། སྨོན་ལམ་ཤིས་བརྗོད་ཀྱིས་མཐའ་བརྒྱན་བར་བྱའོ། །ཞེས་སྤྱན་རས་གཟིགས་
ཁ་སར་པཱ་ཎིའི་སྒྲུབ་ཐབས་འདོད་རྒུའི་མཆོག་སྦྱིན་ཞེས་བྱ་བ་འདི་ནི་དད་དམ་འགྱུར་བ་མེད་པ་ཧལ་ཧ་ནོམ་ཆི་མཁན་པོས་བསྐུལ་བའི་ངོར་༸བཙུན་གཟུགས་ཆོས་ཀྱི་རྡོ་རྗེས་ཕྲལ་དུ་སྦྱར་བའོ།། །།།



