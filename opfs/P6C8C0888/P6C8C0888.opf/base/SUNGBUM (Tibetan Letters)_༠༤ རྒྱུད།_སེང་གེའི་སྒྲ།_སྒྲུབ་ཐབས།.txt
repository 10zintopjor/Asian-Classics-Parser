   ༈    རྗེ་བཙུན་སེང་གེ་སྒྲའི་སྒྲུབ་ཐབས་རྗེས་གནང་གི་ཆོ་ག་དང་བཅས་པ་བཞུགས་ །    ༈    འདིར་རྗེ་བཙུན་སེང་གེ་སྒྲའི་སྒྲུབ་ཐབས་མདོར་བསྡུས་
ཉམས་སུ་ལེན་ཚུལ་ནི། སྐྱབས་ཡུལ་གསལ་བཏབ་ལ། དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །དམ་པའི་ཆོས་
རྣམས་ལ་སྐྱབས་སུ་མཆིའོ། །འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། །ལན་གསུམ་གྱིས་སྐྱབས་འགྲོ་དང། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་
བྱ༑ དེའི་ཆེད་དུ་རྗེ་བཙུན་སེང་གེ་སྒྲའི་བསྒོམ་བཟླས་ཉམས་སུ་བླང་བར་བགྱིའོ། །ལན་གསུམ་གྱིས་སེམས་བསྐྱེད། རང་སྐད་ཅིག་གིས་རྗེ་བཙུན་སེང་གེ་སྒྲར་གསལ་བའི་ཐུགས་ཀའི་ཧྲཱི་ཡིག་གི་འོད་ཟེར་
གྱིས་རང་བཞིན་གྱི་གནས་ནས་བླ་མ་དང་རྗེ་བཙུན་སེང་གེ་སྒྲ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ། ཨོཾ་བཛྲ་ས་མཱ་ཛཿ་ཞེས་སྤྱན་དྲངས། ན་མོ་གུ་རུ་བྷྱ་ན་མོ་བྷ་ཊྚ་ར་ཀ་
སིཾ་ཧ་ནཱ་ད་ས་པ་རི་ཝཱ་རེ་བྷྱ་ཞེས་ཕྱག་བཙལ། ཨོཾ་བྷ་ཊྚ་ར་ཀ་སིཾ་ཧ་ནཱ་ད་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཡེ་སཱཧཱ། པཱདྱཾ་པྲ་ཏཱི་ཙྪ་ཡེ་སཱཧཱ། བཛྲ་པུཥྤེ། དྷཱུ་པེ༑ དའི་པེ༑ གནྡྷེ། ནཻ་ཝི་དཡེ། ཤཔྟ་ཨཱ་ཧཱུཾ། ཞེས་

[014B] དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང། །སངས་རྒྱས་བྱང་ཆུབ་ཡིད་ཀྱིས་གཟུང། །ལན་གསུམ་གྱིས་རྒྱུན་བཤགས་
དང། སེམས་ཅན་ཐམས་ཅད་བདེ་བ་དང་ལྡན་པར་གྱུར་ཅིག་སྡུག་བསྔལ་དང་བྲལ་བར་གྱུར་ཅིག་བདེ་བ་དང་མི་འབྲལ་བར་གྱུར་ཅིག་བཏང་སྙོམས་ལ་གནས་པར་གྱུར་ཅིག་ཅེས་ཚད་མེད་བཞི་བསྒོམ་
ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉ་ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བར། སིཾ་ལས་སེང་གེ་དཀར་པོ་མགོ་གཡས་དང་གདོང་གྱེན་དུ་བསྟན་པའི་སྟེང་
དུ༑ ཨ་ལས་ཟླ་བའི་དཀྱིལ་འཁོར་གྱི་དབུས་སུ་ཧྲཱི་ཡིག་དཀར་པོ་རིང་ཆ་ཚེག་དྲག་དང་བཅས་པ་དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས། རང་ཉིད་རྗེ་བཙུན་སེང་གེ་སྒྲ་སྐུ་
མདོག་དཀར་པོ་སྤྱན་གསུམ་དང་ལྡན་པའི་ཞལ་གཅིག་ཕྱག་གཉིས་ཀྱི། གཡས་མཆོག་སྦྱིན་གྱི་ཕྱག་རྒྱ་དང་གཡོན་པ་གདན་ལ་བརྟེན་པ། གཡས་སུ་སྤྲུལ་དཀར་པོས་དཀྲིས་པའི་རྩེ་གསུམ་ལྗང་གུ་དང་གཡོན་
དུ་པདྨ་དཀར་པོའི་སྟེང་དུ་མེ་ཏོག་སྣ་ཚོགས་ཀྱིས་གང་བའི་ཐོད་པ་དང་རལ་གྲིས་མཚན་པ། ཀྲྀཥྞ་ས་རའི་པགས་པས་ནུ་མ་གཡོན་པ་བཀབ་ཅིང་དར་དམར་པོའི་ཤམ་ཐབས་ཅན། རལ་པའི་ཐོར་ཅོག་དང་ཚངས་

[015A]༄༅། །སྐུད་དམར་པོས་སྤྲས་ཤིང་རྒྱན་གཞན་སྦྱངས་པ་དཀའ་ཐུབ་ཀྱི་ཆ་བྱད་ཅན། ཞབས་གཉིས་རྒྱལ་པོ་རོལ་བའི་སྟབས་ཀྱིས་བཞུགས་པའི་དཔྲལ་བར་ཨོཾ། མགྲིན་པར་ཨཱ་ཐུགས་ཀར་ཧྲཱི་
ཧཱུཾ་གིས་མཚན་པར་གྱུར། དེ་ལས་འོད་ཟེར་འཕྲོས་པས་བསྒོམས་པ་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་ཨོཾ་བཛྲ་ས་མཱ་ཛཿ་ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། དབང་གི་ལྷས་
དབང་བསྐུར། འོད་དཔག་མེད་ཀྱིས་དབུ་བརྒྱན་ཅིང། སྤྱི་གཙུག་ཏུ་རྣམ་སྣང། དཔུང་པ་གཡས་སུ་མི་བསྐྱོད་པ། གཡོན་དུ་འོད་དཔག་མེད། དབྱི་མགོ་གཡས་སུ་རིན་འབྱུང། གཡོན་དུ་དོན་གྲུབ་རྣམས་
བཞུགས་པར་གྱུར། ཅེས་བསྐྱེད་ལ། སྤྲོ་ན། གོང་ལྟར་མཆོད་ཅིང། ཁམས་གསུམ་སེམས་ཅན་ཐམས་ཅད་དང། །ཁྱད་པར་ཀླུ་གཉེན་ས་བདག་གི་ནད་དང་སྡུག་བསྔལ་ཀུན་སེལ་བའི། །སེང་གེའི་སྒྲ་
ལ་ཕྱག་འཚལ་ལོ། །ཞེས་པས་བསྟོད། དེ་ནས། རང་གི་ཐུགས་ཀར་ཟླ་བའི་སྟེང་དུ་ཧྲཱི་ཡིག་གི་མཐར་སྙིང་པོ་དང་གཟུངས་ཀྱིས་བསྐོར་བ་ལས་འོད་ཟེར་འཕྲོས་པས། རང་གཞན་གྱི་ནད་གདོན་སྡིག་
སྒྲིབ་ཐམས་ཅད་སྦྱངས་པར་གྱུར། ཅེས་བཟླས་དམིགས་གསལ་བཏབ་ལ། ན་མ་རཏྣ་ཏྲ་ཡ་ཡ། ནམ་ཨཱརྱ་ཨ་ཝ་ལོ་ཀི་ཏེ་ཤཱ་རཱ་ཡ། བོ་དཧི་སཏཱ་ཡ། མ་ཧཱ་སཏཱ་ཡ། མཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་

[015B] བི་ཀ་ཊེ། ནི་ཀ་ཊེ། ཀ་ཊཾ་ཀ་ཊེ། ཀ་རོ་ཊེ། ཀ་རོ་ཊཾ། བིདྱེ་སཱཧཱ། ཞེས་གཟུངས་ཅུང་ཟད་དང། ཨོཾ་ཨཱ་ཧྲཱི་སིཾ་ཧ་ནཱ་ད་ཧཱུཾ་ཕཊ། ཅེས་སྙིང་པོ་གང་མང་བཟླ། མཇུག་ཏུ། དགེ་བ་འདི་ཡིས་མྱུར་དུ་
བདག་སེང་གེའི་སྒྲ་ཉིད་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡིས་ལ་འགོད་པར་ཤོག་ཅེས་བསྔོ་སྨོན་བྱའོ། ། འདིའི་རྗེས་གནང་བྱ་ཚུལ་ནི་ ། སྟེགས་བུའི་སྟེང་དུ་མཎྜལ་པདྨ་དམར་པོ་
འདབ་བརྒྱད་ཀྱི་ལྟེ་བར་ཚོམ་བུ་དཀར་པོ་བཀོད། ཆུ་གཉིས་ཉེར་སྤྱོད་ཀྱི་མཆོད་པ་དང་དཀར་གཏོར་བུམ་པ་རྡོར་དྲིལ་འཐོར་འབྲུ་སོགས་བཤམ། གོང་བཞིན་བདག་བསྐྱེད་བཏང། དེ་ནས་མཆོད་པ་ཨོཾ་ཨ་
མྲྀ་ཏེ་ཧཱུཾ་ཕཊ་ཀྱིས་བསངས། སྭ་བྷཱ་ཝས་སྟོང་པར་སྦྱངས་སྟོང་པའི་ངང་ལས་མཆོད་པ་རྣམས་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ། ལན་གསུམ་གྱིས་བརླབ། བསྒྲུབ་གཞི་ཨ་མྲྀ་ཏེས་བསངས། ཤཱུ་
ནྱ་ཏཱས་སྦྱངས། སྟོང་པའི་ངང་ལས་པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བར། ཞེས་པ་ནས། སྙིང་པོ་གང་མང་བཟླ་བའི་བར་རང་ཉིད་ཅེས་པ་དང། རང་གི་ཞེས་པ་དོར་ནས་བདག་བསྐྱེད་བཞིན་
བྱ༑ གཏོར་མ་མཆོད་པ་ལྟར་བསངས་སྦྱངས། སྟོང་པའི་ངང་ལས་གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱ་ཧཱུཾ། ལན་གསུམ་གྱིས་བརླབས་ལ། ཨོཾ་བྷ་ཊྚ་ར་ཀ་སིཾ་ཧ་ནཱ་ད་ས་པ་རི་ཝཱ་ར་ཀ་

[016A]༄༅། །ལི་ཏཾ་པ་ཁ་ཁཱ་ཧི་ཁཱ་ཧི། ལན་ལྔས་ཕུལ། གོང་ལྟར་མཆོད་བསྟོང་བྱ། བཅོམ་ལྡན་འདས་བདག་དང་སེམས་ཅན་ཐམས་ཅད་ལ་དངོས་གྲུབ་མ་ལུས་པ་སྩལ་དུ་གསོལ། །ཞེས་གསོལ་
བ་གདབ། དེ་ནས་སློབ་མ་རྣམས་ཁྲུས་དང་ཕྱག་བྱས་ཏེ་སྙིམ་པ་མེ་ཏོག་གིས་བཀང་ནས་འཁོད་པ་ལ། མཎྜལ་འབུལ་བར་བསྐུལ་རྗེས། འོ༑ ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་
དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་གསན་དགོངས་པ་བྱང་ཆུབ་ཀྱི་མཆོག་ཏུ་ཐུགས་བསྐྱེད་པ་གསལ་བཏབ་ནས་གསན་པར་ཞུ། གསན་བྱའི་ཆོས་ནི་བྱ་རྒྱུད་
པདྨའི་རིགས་ཀྱི་བདག་པོ་སྤྱན་རས་གཟིགས་སེང་གེ་སྒྲའི་རྗེས་གནང་ཡིན་པས་ཐོག་མར་སློབ་དཔོན་རྗེ་བཙུན་སེང་གེ་སྒྲར་མོས་པ་ལ་གསོལ་བ་འདེབས་པ་འདིའི་རྗེས་ཟློས་མཛོད། རྡོ་རྗེ་འཛིན་པ་དགོངས་
སུ་གསོལ། །བདག་ནི་འགྲོ་ལ་ཕན་དོན་དུ། །གཙོ་ཆེན་ཁྱོད་ལ་གསོལ་འདེབས་ཀྱིས། །མ་ལུས་རྗེས་གནང་སྩལ་དུ་གསོལ། །ལན་གསུམ། རྒྱུད་དགེ་པའི་སླད་དུ་མདུན་བསྐྱེད་ཀྱི་ལྷ་དང་སངས་རྒྱས་
བྱང་སེམས་རྣམས་ཀྱི་དྲུང་དུ་ཡན་ལག་བདུན་གྱི་སྒོ་ནས་བྱང་སྡོམ་གཟུང་བ་འདིའི་རྗེས་ཟློས་མཇོད། དཀོན་མཆོག་གསུམ་ལ་བདག་སྐྱབས་མཆི། ནས༑ སངས་རྒྱས་འགྲུབ་པར་ཤོག་ལན་གསུམ་

[016B] །སློབ་མ་རྣམས་ཨ་མྲྀ་ཏས་བསངས། ཤཱུ་ནྱ་ཏཱས་སྦྱངས། སྟོང་པའི་ངང་ལས་སློབ་མ་རྣམས་ཀྱི་གོ་སར་པཾ་ལས་པདྨ་དཀར་པོ་
འདབ་མ་བརྒྱད་པའི་ལྟེ་བར། ཞེས་པ་ནས། ཐུགས་ཀར་ཧྲཱི་ཧཱུཾ་གིས་མཚན་པར་གྱུར་ཅེས་པའི་བར་བདག་བསྐྱེད་བཞིན་ལ་རང་ཉིད་ཅེས་པའི་ཚབ་ཏུ་སློབ་མ་རྣམས་ཞེས་བཅུག་སྟེ་བསྐྱེད།  དངོས་གཞི་ལ་གསུམ་
ལས་ ༑ དང་པོ་སྐུའི་རྗེས་གནང་གི་སླད་དུ་གསོལ་བ་འདེབས་པ་འདིའི་རྗེས་ཟློས་མཛོད། དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་པས། བདག་ལ་རྗེ་བཙུན་སེང་གེ་སྒྲའི་སྐུའི་རྗེས་སུ་གནང་བ་སྩལ་
དུ་གསོལ། །ལན་གསུམ། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས་པས། མདུན་བསྐྱེད་དང་ཕྱོགས་བཅུའི་རྒྱལ་བ་སྲས་བཅས་རྣམ་ཀྱི་ཐུགས་རྒྱུད་བསྐུལ་ཏེ། ཐུགས་གཉིས་སུ་མེད་པའི་ཡེ་ཤེས་རྗེ་བཙུན་
སེང་གེ་སྤྲའི་ལྷ་ཚོགས་ཀྱི་རྣམ་པར་སྤྱན་དྲངས་ནས་ཁྱེད་རང་རྣམས་ཀྱི་ལུས་ལ་ཆར་ཆེན་པོ་བབས་པ་བཞིན་དུ་སིབ་སིབ་ཐིམ་པས་རྒྱུད་བྱིན་གྱིས་བརླབས་པའི་མོས་པ་མཛོད། དྲིལ་གསིལ་དང་བཅས། འགྲོ་
ཀུན་སྲིད་པའི་རྒྱ་མཚོ་ལས། །རྨད་བྱུང་ཐུགས་རྗེའི་གྲུ་གཟིངས་ཀྱིས། །སྒྲོལ་བའི་ཐུགས་དམ་བཅས་པ་བཞིན། །དམ་ཚིག་ཆེན་པོས་ཨེ་ཧྱེ་ཧཾ། །ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་རང་གི་ཐུགས་
[017A]༄༅། །ཀའི་ས་བོན་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་སློབ་མ་རྣམས་ལ་དབང་བསྐུར་དུ་གསོལ། ཞེས་གསོལ་བ་བཏབ་པས་
ཇི་ལྟར་བལྟམས་པ། ནས༑ ཤྲི་ཡེ་ཧཱུཾ། ཞེས་དབང་བསྐུར་བས། སྐུ་གང། དྲི་མ་དག་ཆུ་ལྷག་མ་ཡར་ལུང་པ་ལས་འོད་དཔག་མེད་ཀྱིས་དབུ་བརྒྱན་ཅིང། སྤྱི་གཙུག་ཏུ་རྣམ་སྣང། དཔུང་པ་གཡས་སུ་མི་
བསྐྱོད་པ། གཡོན་དུ་འོད་དཔག་མེད། དཔྱི་མགོ་གཡས་སུ་རིན་འབྱུང། གཡོན་དུ་དོན་གྲུབ་རྣམས་བཞུགས་པ་ལ། སློབ་དཔོན་གྱི་སྐུའི་རིགས་ལྔ་ལས་རང་འདྲ་དཔག་ཏུ་མེད་པ་སྤྲོས་ཏེ་ཐིམ་པར་གྱུར། དེས་
སྐུའི་རྗེས་གནང་སོང། གཉིས་པ་གསུང་གི་རྗེས་གནང་གི་སླང་དུ་གསོལ་བ་འདེབས་པ་འདིའི་རྗེས་ཟློས་མཛོད། དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་པས། བདག་ལ་རྗེ་བཙུན་སེང་གེ་སྒྲའི་གསུང་
གི་རྗེས་སུ་གནང་བ་སྩལ་དུ་གསོལ། ལན་གསུམ། སློབ་དཔོན་ལྷར་གསལ་བའི་ཐུགས་ཀར་ཟླ་བའི་སྟེང་དུ་ཧྲཱི་ཡིག་གི་མཐར་སྙིང་པོ་དང། དེའི་མཐར་གཟུངས་ཀྱིས་བསྐོར་བ་ལས་སྔགས་འཕྲེང་མར་མེ་གཅིག་
ལས་གཉིས་ཆད་ཀྱི་ཚུལ་དུ་བྱུང་བ་སློབ་དཔོན་གྱི་ཞལ་ནས་ཐོན་ཏེ། ཁྱེད་རང་རྣམས་ལྷར་གསལ་བའི་ཞལ་དུ་གཞུགས། ཐུགས་ཀར་ཟླ་བའི་སྟེང་དུ་ཧྲཱི་ཡིག་གི་མཐར་འཁོད་པ་ལ། ཕྱོགས་བཅུའི་རྒྱལ་བ་

[017B] ལན་དང་པོའི་ཚེ་བྱིན་གྱིས་བརླབས། གཉིས་པའི་ཚེ་དབྱེར་མེད་དུ་འདྲེས། གསུམ་པའི་ཚེ་བརྟན་པར་བྱས་པའི་མོས་པ་དང་བཅས་
ཏེ༑ སྔགས་འདིའི་རྗེས་ཟློས་ལན་གསུམ་མཛོད། ན་མོ་རཏྣ་སོགས་དང། ཨོཾ་ཨཱ་ཧྲཱི་སོགས་བརྗོད། སློབ་དཔོན་ལ་མེ་ཏོག་འཐོར་བཞིན་དུ་འདིའི་རྗེས་ཟློས་མཛོད། བཅོམ་ལྡན་བདག་གིས་བཟུང་ལགས་ཀྱི།།
བདག་ལ་འགོ་བར་མཛད་དུ་གསོལ། །ལན་གསུམ། དེ་ལྟར་ཕུལ་བའི་མེ་ཏོག་དེ་སྔགས་ཀྱི་འཕྲེང་བར་བྱིན་གྱིས་བརླབས་ཏེ། ཁྱེད་རང་རྣམས་ཀྱི་མགོ་བོར་ཕུལ་བའི་མོས་པ་མཛོད། །མེ་ཏོག་གཏོར་ཅིང། བཅོམ་
ལྡན་འདི་ལ་སྩལ་ལགས་ཀྱི། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ། །རིག་པ་འཛིན་པ་འདི་རྣམས་ལ། །རྗེ་བཙུན་སེང་གེ་སྒའི་
གསུང་གི་བྱིན་རླབས་མ་ལུས་པ་འཇུག་པར་གྱུར་ཅིག་དེས་གསུང་གི་རྗེས་གནང་སོང། གསུམ་པ་ཐུགས་ཀྱི་རྗེས་གནང་གི་སླད་དུ་གསོལ་བ་འདེབས་པ་འདའི་རྗེས་ཟློས་མཛོད། དུས་གསུམ་སངས་རྒྱས་ཐམས་ཅད་ཀྱི་ངོ་བོ་
དཔལ་ལྡན་བླ་མ་དམ་པས། བདག་ལ་རྗེ་བཙུན་སེང་གེ་སྒྲའི་ཐུགས་ཀྱི་རྗེས་སུ་གནང་བ་སྩལ་དུ་གསོལ། ལན་གསུམ། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས་པས། མདུན་བསྐྱེད་དང་ཕྱོགས་བཅུའི་

[018A]༄༅། །རྒྱལ་བ་སྲས་བཅས་རྣམས་ཀྱི་ཐུགས་རྒྱུད་བསྐུལ་ཏེ། ཐུགས་གཉིས་སུ་མེད་པའི་ཡེ་ཤེས་སྦྲུལ་དཀར་པོས་དཀྲིས་པའི་རྩེ་གསུམ་ལྗང་གུ་དང། པདྨ་དཀར་པོའི་སྟོང་དུ་མེ་ཏོག་
སྣ་ཚོགས་ཀྱིས་གང་བའི་ཐོད་པ་དང་རལ་གྲིས་མཚན་པའི་ཕྱག་མཚན་གྱི་རྣམ་པར་སྤྱན་དྲངས་ནས། ཁྱེད་རང་རྣམས་ཀྱི་སྤྱི་བོ་ནས་ཞུགས་ཏེ་ཐུགས་ཀའི་ཧྲཱི་ཡིག་ལ་ཐིམ་པས་རྒྱུད་བྱིན་གྱིས་བརླབས་པའི་
མོས་པ་མཛོད། དྲིལ་གསིལ་དང་མེ་ཏོག་གཏོར་ཅིང། གཟུངས་དང་སྙིང་པོ་བརྗོད། དེས་ཐུགས་ཀྱི་རྗེས་གནང་སོང། རྗེས་ཆོག་ནི། དེའི་དམ་ཚིག་རྣམས་ལེགས་པར་བསྲུང་སྙམ་པས་འདིའི་རྗེས་ཟློས་
མཛོད། གཙོ་བོས་ཇི་ལྟར་བཀའ་སྩལ་བ། །དེ་དག་ཐམས་ཅད་བདག་གིས་བགྱི། །ལན་གསུམ། གཏང་རག་གི་མཎྜལ་ཕུལ། རང་གི་ལུས་བྲན་དུ་འབུལ་སྙམ་པས་འདིའི་རྗེས་ཟློས་མཛོད། དེང་
ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ཀྱིས། །ཁྱེད་ཀྱིས་སློབ་མར་གཟུང་བ་དང། །ཆ་ཡིས་ཀྱད་ནི་སྤྱད་དུ་གསོལ། །ལན་གསུམ། མཆོད་པ་བརླབས་ཏེ། མཆོད་བསྟོད་
ཡིག་བརྒྱ་བཟོད་གསོལ། ཨོཾ་བཛྲ་མུཿ་ཡེ་ཤེས་པ་རང་བཞིན་གྱི་གནས་སུ་གཤེགས་ཤིང། དམ་ཚིག་པ་རང་ལ་ཐིམ་པར་གྱུར། བསྔོ་སྨོན་ཤིས་བརྗོད་བྱས་ལ་ལས་ཀྱི་རྗེས་མི་མངོན་པར་བྱས་སོ་

[018B] རྒྱལ་ཀུན་ཐུགས་རྗེའི་རང་གཟུགས་སྤྱན་རས་གཟིགས། །ཀླུ་གཉན་ས་བདག་གཉེན་པོར་སེང་གེའི་སྒྲར། །མངོན་བཞེངས་སྒྲུབ་ཐབས་རྗེས་གནང་ཆོ་ག་འདི། །རིན་འབྱུང་བརྒྱ་རྒྱམ་སྣར་ཐང་བརྒྱ་རྩ་སོགས་
སྤྱི་ཟུར་དམ་པའི་ཕྱག་བཞེས་ཇི་བཞིན་དུ། །མང་ཐོས་དྷརྨ་བྷ་དྲས་ཡི་གེར་བྲིས། །དགེ་བས་རིས་མེད་བསྟན་དང་མཁའ་མཉམ་གྱི། །འགྲོ་བའི་ཉེར་འཚོའི་གཞི་རུ་བདག་འགྱུར་ཤོག་ མངྒ་ལཾ།། །།



