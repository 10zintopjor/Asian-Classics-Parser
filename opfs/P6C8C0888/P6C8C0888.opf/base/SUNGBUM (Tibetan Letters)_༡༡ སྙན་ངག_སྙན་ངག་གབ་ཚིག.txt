༄༅། །སྙན་ངག་མེ་ལོང་གི་ནང་ནས་གབ་ཚིག་གི་སྙན་ངག་ལེགས་སུ་བཀོལ་ཏེ་བཤད་བ་བཞུགས།།

[001] །ན་མོ་གུ་རུ་མཉྫུ་གྷོ་ཧྲཱ་ཡ། འདིར་སྙན་ངག་མེ་ལོང་གི་ནང་ནས་གབ་ཚིག་གི་སྙན་ངག་ལོགས་སུ་བཀོལ་ཏེ་བཤད་པ་ལ་བཞི། བཤད་པར་དམ་བཅའ་བ། དགོས་པ་བཤད་པ་
དངོས་བཤད་པ། མཇུག་དོན་བསྡུ་བའོ། །དང་པོ་ནི། གབ་ཚིག་དག་གི་རྣམ་པ་ཡི། །ལུགས་ཀྱང་རབ་ཏུ་བསྟན་པར་བྱ། །གབ་ཚིག་གི་རྒྱན་དག་གི་རྣམ་པ་སྟེ་མཚན་ཉིད་དང་མཚོན་བྱེད་ཉིད་ཇི་ལྟར་སྦྱོར་བའི་ལུགས་ཀྱང་
འདིར་རབ་ཏུ་བསྟན་པར་བྱའོ། །གཉིས་པ་དགོས་པ་བཤད་པ་ནི། རྩེད་མོའི་མདུན་སར་བཞད་གང་དང། །དེ་ཤེས་ཆགས་སུ་གསང་སྨྲ་དང། །ཕ་རོལ་ཀུན་ཏུ་རྨོངས་བྱེད་ལ། །གབ་ཚིག་དག་ནི་ཉེར་མཁོ་ལྡན། །རྩེད་
མོའི་བྱ་བ་རྩོམ་པའི་མདུན་སར་བཞད་གད་ཀྱི་དོན་དང། གབ་ཚིག་དེ་ཉིད་ཤེས་པའི་མཁས་པ་དག་ནང་ཕན་ཚུན་དུ་སྐྱེ་བོས་གང་བའི་ཚིགས་སུ་ཡང་གསང་དགོས་པའི་གཏམ་རྣམས་གབ་ཚིག་གིས་སྨ་ཆོག་པའི་ཕྱིར་
དང། ཕ་རོལ་པོ་གབ་ཚིག་མི་ཤེས་པ་རྣམས་ཀུན་ཏུ་མགོ་རྨོངས་པར་བྱེད་པ་ལ། གབ་ཚིག་གི་རྒྱན་འདི་དག་ཉེ་བར་མཁོ་ཞིང་དགོས་པ་དང་ལྡན་པའོ། །གསུམ་པ་དངོས་བཤད་པ་ལ། ལེགས་བཤད་སྒྲ་དབྱངས་རྒྱ་མཚོའི་
འཇུག་དོགས་ལས། ཀུན་ཚོགས་སླུ་བྱེད་རིམ་པ་བྲལ། །རབ་བཅོམ་མཐུན་གཟུགས་རྩུབ་མོའི་ཚིག་གྲངས་དང་རབ་བརྟགས་མིང་དུ་འདུས། །བསྒྲིབས་དང་མཐུན་སྒྲ་རྨོངས་པ་དང། །ཡོངས་འཕྲོག་གཅིག་བསྒྲིབས་གཉིས་ཀ་

[002A]༄༅། །བསྒྲིབས། །ཡོངས་སུ་འདྲས་དང་བཅུ་དྲུག་གོ། ཞེས་པ་ལྟར་བཅུ་དྲུག་ལས། དང་པོ་ཀུན་ཏུ་ཚོགས་པ་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་མཚན་ཉིད་ནི། ཚིག་མཚམས་སྦྱར་
བས་དོན་སྦས་པ། །ཀུན་ཏུ་ཚོགས་པ་ཞེས་པར་བརྗོད། །གབ་བྱེད་སུཔྲ་དང་ཏིངའི་མཐའ་ཅན་གྱི་ཚིག་དག་ཕན་ཚུན་མཚམས་ལེགས་པར་སྦྱར་བས་གཟུགས་གཞན་དུ་འགྱུར་ཏེ། གབ་བྱའི་བརྗོད་དོན་སྔས་པ་དེ་ལ་ནི། །ཀུན་ཏུ་
ཚོགས་པའི་གབ་ཚིག་ཅེས་བྱ་བར་མཁས་པ་རྣམས་ཀྱིས་བརྗོད་དོ། །གཉིས་པ་དཔེར་བརྗོད་ནི། མ་ཡཱ་གོར་སེམས་ཀྱིས་ནི། །ཤེས་པ་མེད་ལ་ཅི་སླང་ཁྲོ། །གནས་མིན་དུ་བ་འདི་ཡིས་ནི། །ཅི་བྱེད་ཀུན་ཏུ་མིག་དམར་མ། །
ཚིག་རྐང་དང་པོའི་གབ་བྱའི་དོན་ནི། བདག་གི་གནོད་པའི་རོ་སེམས་ཀྱིས། ཞེས་པ་སྟེ། བདག་ཅེས་པའི་སྐད་དོད། །ཨསྨདྲ་ལ་དྲུག་པའི་གཅིག་ཚིག་ངས་བྱིན། དྦྱགྣྶ་ཅན་སྒྲ་མདོ་ལས། ངས་ཀྱིས་ཏ་བ་མ་མ་འོས། །
ཨསྨད་ངས་དང་བཅས་པ་མ་མ་རུ་བསྒྱུར། །ཡུསྨངྲ་ཨསྨད་ངག་ལ་དྲུག་པ། བཞི་པ། གཉིས་པ་རྣམས་ཀྱིས་ཏེ་མེ། བམྲ་ནཽ། བསྲ་ནས་དག་གོས་མ་མ་མེ་རུ་བསྒྱུར། དེའི་ཕ་རོལ་ཏུ་གནོད་པའི་སྐད་དོད་ཨཱ་གསུ་དང་
རོའི་སྐད་དོད་ར་ས་བཞག་སྟེ། ཨེ་ཨ་ཡའོ་དང། སྲ་ར་དག་གི་རྣམ་བཅད་དོ་དང། ཨ་ལས་ཧ་བ་ལའོ་དང། ཨུ་ལ་ཨོའོ་དང། དབྱངས་ཀྱིས་དམན་པ་ཕ་རོལ་ཏུ་ཡང་དག་པར་སྦྱོར་རོས་བསྒྲུབས་པས། མ་ཡཱ་གོ་ར་

[002B] བུད་མེད་ཞིག་རང་གི་བདག་པོ་ལ་ཁྲོ་ཞིང་དུ་བ་ལ། བདག་པོ་ངེས་ཀྱེ་ཀུན་ཏུ་མིག་དམར་མ་ཞེས་བོད་ནས། བདག་གི་གནོད་པའི་རོ་བྲོ་བ་རང་སེམས་ཀྱིས་ཤེས་པ་ཙམ་ཡང་མེད་པ་ལ། རྒྱུ་མཚན་ཅིའི་སླད་དུ་ཁྱོད་ཁྲོ་ཞིང་དུ་བར་བྱེད་
གནས་མ་ཡིན་ང་ལ་ཁྲོ་ཞིང་དུ་བ་འདིས་ཅི་ཞིག་བྱེད་པར་འདོད་ཅེས་པའོ། །དེའི་གབ་བྱེད་ནི། བདག་གིས་བ་ལང་རོ་སེམས་ཀྱིས། །ཞེས་པ་སྟེ། ཨསྨྲད་ལ་གསུམ་པའི་གཅིག་ཚིག་ཊཱ་བྱིན། གཅིག་ཉིད་ལ་ཏད་མྲད་ངག་གོས། ཨསྨྲད་མདྲ་དུ་བསྒྱུར་
ཏྱད་སོགས་ཀྱི་སི་སོགས་ལ་ཊི་ཨའོ། མདྲ་མ་རུ་བསྒྱུར། ཊཱ་དི་དག་ལ་ཨའོ་མ་མེ་རུ་བསྒྱུར། མེ་དང་ཊཱའི་ཨཱ་མཚམས་སྦྱར་བས། མ་ཡཱ་བདག་གིས། གོ་བ་ལང། ར་ས་རོ་སྟེ། བདག་གིས་བ་ལང་གི་རོ་བྲོ་བ་ཞེས་སོགས་འབྲེལ་མེད་ཞིག་ཏུ་གོ་ཞིང་
འཁྲུལ་དུ་བཅུག་པའོ། །གཉིས་པ་སླུ་བྱེད་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི། གཞན་ལ་གྲགས་པའི་སྒྲ་དག་གིས། །གང་དུ་བསླུ་བ་སླུ་བྱེད་ཉིད། །གབ་བྱ་ལ་སྒྲ་དེ་འཇུག་ཀྱང་གྲགས་ཆུང་བས་དེར་གོ་དཀའ་ཞིང་གཞན་གབ་བྱེད་ལ་
སྒྲ་དེ་འཇུག་པ་ཉིད་ཡོངས་གྲགས་ཡིན་པས་དེར་གོ་ནས་འཁྲུལ་ཞིང་བསླུ་བ་ན་སླུ་བྱེད་ཀྱི་གབ་ཚིག་ཉིད་དོ། །གཉིས་པ་དཔེར་བརྗོད་ནི། །ཀུབྫཱ་བསྟན་པ་ཁྱོད་ཀྱི་ནི། །དགའ་བ་ཇི་ལྟར་འཕེལ་གྱུར་པ། །འཆི་མེད་བུ་མོར་ཅོ་འདྲི་མ། །མི་མོ་སྤྱོད་པས་དེ་ལྟ་མིན། །འདིར་
གབ་བྱ་འདུལ་བ་ལུང་ལས་འབྱུང་བའི་རྒྱལ་པོ་གཏུམ་པོ་རབ་སྣང་གི་བཙུན་མོ་ཞི་བ་སྐྲ་ཅན་མའི་སྐྱེ་ཡུལ་གྲོང་ཁྱེར་ཀཱ་ནྱ་ཀུབ་ཛཱ་ཞེས་པའི་བུད་མེད་རྣམས་གཟུགས་བྱད་མཆོག་ཏུ་བཟང་བས་དེ་འདྲའི་མཛེས་མ་གྲོགས་སུ་བསྟེན་པ་ཁྱོད་ཀྱི་དགའ་བ་ཇི་ལྟར་འཕེལ་བ་དེ་

[003A]༄༅། །ལྟ་བུ་ནི་འཆི་མེད་ལྷའི་བུ་མོ་བསྟེན་པའི་དགའ་བ་ལ་ཅོ་འདྲི་བ་སྟེ་མཚུངས་པ་ཞིག་སྟེ། མི་མོ་གཞན་ལ་ལོངས་སྤྱོད་པས་ནི་དེ་ལྟ་བུའི་དགའ་བ་ཐོབ་ནུས་པ་མིན་ནོ། །ཞེས་པ་ཡིན་ཀྱང། གབ་བྱེད་ཨུབྫ་ཏི་དྲང་བའི་བྱིང་སལ་ཀུ་
སྨད་པའི་དོན་སྔོན་དུ་བཞག་ནས་རྗེས་འབྲེལ་ཕྱིས་པའི་ཀུབྫ་ནི། འགྲེལ་པ་འདོད་འཇོར། ངན་པར་འཁྱོག་པས་ཀུབྫ་སྦུར་བོ་སྟེ། ཞེས་པ་ལྟར། འཁྱོག་པོའི་སྦུར་བོ་དང། བུད་མེད་ཀྱི་རྐྱེན་བྱིན་པའི་ཀུབྫཱ་ནི་གཉའ་བ་སྦུར་མོ་ལ་ཡོངས་སུ་གྲགས་པས་དེ་ཡིས་ལྷ་
མོ་ལ་ཅོ་འདྲི་ཞེས་པ་ཀྱལ་ཀ་བྱེད་བར་འཁྲུལ་ནས་སླུ་བར་བྱེད་པའོ། །གསུམ་པ་རིམ་པ་བྲལ་བ་ལ་གཉིས་མཚན་ཉིད་དང། དཔེར་བརྗོད་དོ། །དང་པོ་ནི། སྦྱོར་བ་ཤིན་ཏུ་འཁྲུགས་པ་ཡིས། །རྨོངས་བྱེད་རིམ་པ་བྲལ་བ་སྟེ། །གབ་བྱ་ཚིག་སྦྱོར་གོ་རིམ་བསྒྲིགས་ན་དོན་
གསལ་བར་སྟོན་ཀྱང། གབ་བྱེད་ཚིག་སྦྱོར་གྱི་གོ་རིམ་ཤིན་ཏུ་འཁྲུགས་པས་དོན་ལ་རྨོངས་པར་བྱེད་པ་ནི། རིམ་པ་དང་བྲལ་བའི་གབ་ཚིག་ཅེས་བྱའོ། །གཉིས་པ་དཔེར་བརྗོད་ནི། ཡུ་བརཱོ་བྱེད་པད་ཅན་གྱི། །དང་མོ་ཚེར་མ་རྩུབ་པོ་ཅན། །བཞིན་ལ་སྒྲ་སྙན་
སྒྲོག་བྱེད་ཅིང། །ལུས་ནི་འདར་བར་བྱེད་ཅིང་མཆུས། །གབ་བྱ་དང་པ་བཞིན་རས་ལས་སྒྲ་སྙན་པོ་སྒྲོག་པར་བྱེད་པ་དང། ལུས་གཡོ་ཞིང་འདར་བར་བྱེད་ཅིང་མཆུས། པདྨ་ཅན་གྱི་ཡུ་བ་ཚེར་མ་རྩུབ་པོ་ཅན་ལའོ་བྱེད་དོ། །ཞེས་པ་ཡིན་ཀྱང་གབ་བྱེད་ཚིག་སྔ་ཕྱིར་གོ་
རིམ་ཤིན་ཏུ་དཀྲུགས་ནས་དོན་སྦས་པའོ། །བཞི་པ་རབ་བཅོམ་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི། གང་ལ་དོན་རྟོགས་དཀའ་བ་ཡི། །ཚིག་འཕྲེང་དེ་ནི་རབ་བཅོམ་ཡིན། །སྦྱོར་བ་གང་ལ་དོན་རྟོགས་པར་དཀའ་བ་སྒྲ་གྲགས་ཆུང་བ་འབའ་ཞིག་

[003B] །གཉིས་པ་དཔེར་བརྗོད་ནི། བུ་མོ་མཛེས་མ་ཁྱོད་རྐང་པར། །རྐང་གདུབ་རྒྱས་པ་སྒྲ་སྙན་སྒྲོག་མངོན་སུམ་ཉིད་དུ་གྱུར་པ་འདིར། །བདག་གི་སྲོག་ནི་བརྟན་མ་ཡིན་
འདེའི་གབ་བྱ་ཀྱི་བུ་མོ་ཞེས་བོད་ནས་ཁྱོད་ཀྱི་རྐང་པ་མཛེས་པ་དག་ལ་རིན་པོ་ཆེའི་རྐང་གདུབ་རྒྱས་པ་སིལ་ཁྲོལ་གྱི་སྒྲ་སྙན་པར་སྒྲོགས་པ་མིག་དང་རྣ་བའི་མངོན་སུམ་དུ་བྱུང་བའི་སྐབས་འདིར། ཆགས་པ་དྲག་པོས་བདག་གི་སྲོག་ནི་འཇིག་པར་ཉེ་བས་བརྟན་པ་མ་ཡིན་
ནོ། །ཞེས་པ་སྟེ། གབ་བྱེད་རྒྱ་སྐད་ལ་ཀཱ་ལ་དུས་ལ་མི་འཇུག་པའི་རྐང་པ་ལ་འཇུག་པ་དང། ཙནྡྲ་ཟླ་བ་ལ་མི་འཇུག་པར་མཛེས་པ་ལ་འཇུག་པ་སོགས་ཡོངས་གྲགས་མིན་པའི་སྒྲ་མང་པོས་བརྗོད་དོན་བཅོམ་པ་ལྟར་ཡོད་ཀྱང་བོད་སྐད་ལ་ཞིག་ནས་གོ་སླ་བར་
གྱུར་པས། སྤང་ཊཱིཀ་ཏུ་འདིའི་དཔེར་བརྗོད། གནས་གཅིག་ཏུ་ངེས་པའི་བྱ་དཀའི་བོད་སྐད། ཧཱ་ཧཱ་མི་སྒྲོག་མཁའ་འགྲོས་མཚན། །རི་འགྲོ་དབང་འཁྱོག་ལྡན་མ་ཆགས། །འཁྱོག་སྒྲོག་གངྒཱའི་ཆུར་འཇུག་སྡིག་བྱ་རོག་འཇོམས་པ་མཐོ་རས་འགྲོ། ཞེས་པའི་དག་
ལྟ་བུ་རྣམས་གསལ་བར་གསུངས་པས། འདིའི་དོན་ནི། ཧཱ་ཧཱ་ནི་ཀྱེ་མ་ཞེས་མྱ་ངན་གྱི་ཚིག་ཁ་ནས་མི་སྒྲོག་པ། མཁའ་འགྲོ་ཉི་མས་མཚན་པའི་རི་རབ་ལྷུན་པོའི་སྟེང་གི་ལྷ་གནས་སུའང་སྙན་པའི་གྲགས་པ་འགྲོ་བ། མིག་གི་དབང་པོ་འཁྱོག་པོར་ལྟ་བའི་ཟུར་མིག་
དང་ལྡན་པའི་བུད་མེད་ལ་མ་ཆགས་པ། འཁྱོག་པོར་འགྲོ་ཞིང་སྒྲ་སྒྲོག་པའི་གངྒཱའི་ཆུ་བོར་ཁྲུས་ལ་འཇུག་པ་ཐོབ་པའི་རྒྱལ་པོ་ཁྱོད་སྡིག་པ་ནག་པོ་བྱ་རོག་དང་འདྲ་བ་བཅོམས་ཟིན་པས་ན་མཐོ་རིས་ཀྱི་གནས་སུ་འགྲོ་བར་གདོན་མི་ཟའོ། །ཞེས་པའོ། །ལྔ་པ་མཐུན་པའི་

[004A]༄༅། །གཟུགས་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི། བཏགས་པའི་དོན་བཀོད་ཚིག་དག་གིས། །སྡེབ་པ་དག་ནི་མཐུན་པའི་གཟུགས། །གབ་བྱ་བརྗོད་དོན་དངོས་མ་སྨོས་པར་དེ་དང་གཟུགས་ཀྱི་རྣམ་པ་མཐུན་པའི་དཔེ་བཏགས་
པ་བའི་དོན་བཀོད་ནས། དེ་དང་འབྲེལ་བའི་ཚིག་དག་གིས་བརྗོད་དོན་སྡེབ་ཅིང་སྒྲིབ་པར་བྱེད་པ་ནི་མཐུན་པའི་གཟུགས་ཀྱི་གབ་ཚིག་ཅེས་བྱའོ། །གཉིས་པ་དཔེར་བརྗོད་ནི། གང་གི་ཡལ་ག་ཡལ་འདབ་ལ། །མེ་ཏོག་སྣུམ་པའི་དོག་པ་ཅན། །འཁྲི་ཤིང་ཡལ་འདབ་ལྔ་པ་ནི།།
སྐྱེད་མོས་ཚལ་འདིར་བདག་གིས་མཐོང། །གབ་བྱ་བུད་མེད་ལ་གབ་བྱེད་འཁྲི་ཤིང་གི་ཐ་སྙད་བཏགས་ཏེ་བརྗོད་པ་སྟེ། དེ་ཡང་གང་གི་ལག་པ་ལ་ཡལ་ག་དང། །སོར་མོ་ལ་ཡལ་འདབ་དང། སེན་མོ་ལ་མེ་ཏོག་གི་དོན་པ་སྣུམ་པ་ཅན་དང། བུད་མེད་ཡན་ལག་ལྔ་ཅན་
ལ་འཁྲི་ཤིང་ཡལ་འདབ་ལྔ་པར་སྒྲོ་བཏགས་ནས། དེ་འདྲ་བ་སྐྱེད་མོས་ཚད་འདིར་བདག་གིས་མཐོང་ངོ། །འདི་ལ་སྤང་ལོས་བསྡུས་བརྗོད་ཡིན་གསུངས་ཡང། བསྡུས་བརྗོད་ལ་མཚུངས་ཆོས་གང་རུང་གིས་ཆོག་ལ། འདི་ལ་གཟུགས་མཐུན་པ་ཞིག་དགོས་གསུང་
དྲུག་པ་རྩུབ་མོ་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི། མཚན་ཉིད་ཡོད་ཙམ་ངེས་ཚིག་དང། །ལྡན་པའི་ཚིག་ནི་རྩུབ་མོའོ། །བརྡ་སྤྲོད་པའི་གཞུང་ནས་བཤད་པའི་མཚན་ཉིད་ཡོད་ཙམ་མམ། ངེས་ཚིག་བཤད་རུང་ཙམ་དང་ལྡན་པ་ལ་ཤིན་ཏུ་མི་
གསལ་ཞིང་ཉམས་དང་བྲལ་ལ་ཚིག་རྩུབ་པོ་ཅན་ནི་རྩུབ་མོའི་གབ་ཚིག་ཅེས་བྱའོ། །གཉིས་པ་དཔེར་བརྗོད་ནི། གབ་བྱ་ཡོངས་གྲགས་མ་ཡིན་པའི་སྒྲའི་བསྒྲུབ་ཚུལ་ལྟར་ན། ཆད་མ་རྣམས་ནི་ཆང་ཁང་དུ། །སོ་ཡི་འོད་ཀྱིས་ཅི་དཀར་འཁྱམས། །ད་ནི་མྱོས་པར་

[004B] །ཆང་གི་རྫིང་བུར་བྱིང་བ་བཞིན། །ཞེས་འབྱུང་ཡང། གབ་བྱེད་ཡོངས་གྲགས་ཙམ་ལ། ལྷ་རྣམས་ལྷ་ཡི་ཁང་པ་རུ། །སོ་སོའི་འོད་ཀྱིས་དལ་བུར་རྒྱུ། །དྲི་བཟང་རྫིང་བུར་མྱོས་བྱས་པ། །དེ་རྣམས་ང་ནི་རྒན་མོ་བཞིན། །ཞེས་འབྱུང་སྟེ། གཞུང་གི་རྒྱ་དཔེའི་
འགོའི་སུ་རཱཞེས་པ་འདི་ལ་མཚོན་ན། ཡོངས་གྲགས་མ་ཡིན་པའི་སྒྲའི་བསྒྲུབ་ཚུལ་ཀ་ལཱ་བལྟར་ན། ཆང་གི་སྐད་དོད་སུ་རཱ་ལ་དེ་བྱེད་དོ་ཞེས་པའི་དོན་ལ། བྱིངས་དོན་ལ་ཨིན་ཏེ་ཀ་རི་ཏའོ། ཨིནའི་རྐྱེན་བྱིན། ཨིན་ལ་རྟགས་ཡི་གེ་གཅིག་པ་མ་ཡིན་
པའི་མཐའི་དབྱངས་དང་པོ་ཅན་དབྱི་འོས་རྟགས་མཐའི་ཨཱ་དང་རྐྱེན་གྱི་ནྲ་ཕྱིས་ནས་སྦྱར་བས་སུ་རི་གྲུབ། སླར་ཡང་བྱེད་པ་པོའི་དོན་ལ། བ་ཙ་སོགས་རྣམས་ལས་ཨ་ཙའོ། ཨཙའི་རྐྱན་སྦྱར། ཀཱ་རི་ཏའི་ཨམ་ཨིཌ་བི་ཀ་ར་ཎ་མ་ཡིན་པ་ལའོ། ཨིནའི་རྗེས་དང་
རྐྱེན་གྱི་ཙ་ཕྱིས་ནས་སྦྱར་བས་སུ་ར་གྲུབ། དས་ན་སུ་རཱ་རིང་པོ་བུད་མེད་རྟགས་ཅན་ཆང་ལ་འཇུག་པ་ལ་ཨིན་དང་ཨཙའི་རྐྱེན་བྱིན་ནས་བསྒྲུབས་པ་དང། སུ་ར་ཐུང་དུ་སྐྱེས་པའི་རྟགས་ཅན་ལྷ་ལ་འཇུག་པ་གཉིས་གྲུབ་གཟུགས་གཅིག་ཏུ་བྱུང་བས་དེ་ལ་རྣམ་དབྱེ་དང་
པོའི་མང་ཚིག་ཛས་བྱིན་ནས་རྗེས་འབྲེལ་ཕྱིས་ཏེ་སྦྱར་བས་སུ་རཱཞེས་གྲུབ་པ་འདི། ཆང་མ་རྣམས་ནི། ཞེས་པ་དང། ལྷ་རྣམས་ཞེས་གབ་བྱ་གབ་བྱེད་ཐ་དད་དུ་འགྱུར་ལུགས་དེ་ལྟ་བུའོ། །བདུན་པ་གྲངས་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི་
གང་དུ་གྲངས་ཀྱིས་ཀུན་རྨོངས་པར། །བྱེད་པ་གྲངས་ཉིད་ཅེས་བྱ་སྟེ། །ཚིག་སྦྱོར་གང་དུ་བརྗོད་བྱའི་དོན་དེ་བརྗོད་བྱེད་ཡི་གེའི་གྲངས་ཀྱི་སྒོ་ནས་སྟོན་ཀྱང་གྲངས་དེ་ཉིད་ཀྱིས་ཀུན་ཏུ་རྨོངས་པར་བྱེད་པ་ལ་ནི་གྲངས་ཀྱི་གབ་ཚིག་ཅེས་བྱའོ། །གཉིས་པ་དཔེར་བརྗོད་ནི། སྣ་

[005A]༄༅། །ལྡན་དབུས་གནས་གསལ་བྱེད་བཞིས། །ཡོངས་སུ་རྣམ་པར་བརྒྱན་པ་ཡི། །གྲོང་ཁྱེར་འགའ་ཡོད་འགའ་ཞིག་ན། །མི་བདག་ཡིག་བརྒྱད་མིང་ཅན་ཡོད། །འདིར་གབ་བྱ་ཀ་ཉྩ་པུ་རི་སྟེ་གྲོང་ཁྱེར་གསལ་ལྡན་ཞེས་པ་འགའ་ཡོད་
པ་དེའི་བྱེ་བྲག་འགའ་ཞིག་ན་རྒྱལ་པོ་པལླཱ་ཝ་སྟེ་ཡལ་འདབ་ཀྱི་མིང་ཅན་ཡོད་དོ་ཞེས་པ་ཡིན་ལ། གབ་བྱེད་ཡི་གེའི་གྲངས་སྣ་ལྡན་ཉ་ཡིག་དབུས་ན་གནས་པ་ལ་གསལ་བྱེད་ཀ་ཙ་པུ་རཱི་བཞིས་བརྒྱན་པ་དང། གྲོང་ཁྱེར་དང་རྒྱལ་པོ་གཉིས་ཀའི་མིང་གི་གསལ་
བྱེད་ཀྱི་ཡི་གེ་ཀ་ཉ་ཙ་པུ་རཱི་པ་ལཱ་ཝ་བརྒྱད་ཡོད་པའོ། །གྲོང་ཁྱེར་གྱི་མིང་དུ་སྨོས་ཟིན་པ་དེ་སླར་ཡང་རྒྱལ་པོའི་མིང་དུ་སྨོས་པ་ནི་ཚིག་གི་ཆ་ནས་རྨོངས་སུ་འཇུག་པའི་ཆེད་དང། དོན་གྱི་ཆ་ནས་གྲོང་ཁྱེར་ཡིར་སྐྱའི་རྒྱལ་པོ་ཟས་གཙང་ཞེས་བརྗོད་པ་དང་
མཚུངས་པས་འགལ་བ་མེད་དོ། །བརྒྱད་པ་རབ་བརྟགས་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི། གང་དུ་ངག་དོན་རྣམ་པ་གཞན། །སྣང་བ་དེ་ནི་རབ་བརྟགས་ཉིད། །གང་དུ་གབ་བྱ་བརྗོད་པར་བྱ་བའི་ངག་ཚིག་ཚོགས་པའི་དོན་དེ་གབ་བྱེད་ཀྱི་
རྣམ་པ་གཞན་དུ་རྟོག་ཅིང་སྣང་བ་དེ་ནི། རབ་བརྟགས་ཀྱི་གབ་ཚིག་ཅེས་བྱའོ། །གཉིས་པ་དཔེར་བརྗོད་ནི། ཚིག་རྣམས་རབ་ཏུ་འཁྲུལ་བ་དང། །མགོ་བོ་དུང་ཅིང་མིག་དམན་པ། །འདུག་ཀྱང་འདང་ལྡན་བདག་ལ་ནི། །རྒན་མོ་རྗེས་སུ་མི་བྲྩེའམ། །འདིའི་གབ་
བྱ་དབུལ་པོ་ཞིག་ཕྱུག་པོ་ལ་ནོར་སློང་བའི་ཚེ་ཉམ་ཐག་པས་ཚིག་འཁྲུལ། ཞུམ་པས་མགོ་བོ་དུད་ཅིང་མིག་དམན་པས་ལྟ། སྐྲག་པས་ལུས་འདུག་ཀྱང་འདར་བའི་ཁྱད་ཆོས་དང་ལྡན་པ་བདག་ལ་ཕྱུག་པོ་རྗེས་སུ་མི་བྲྩའམ། ཞེས་པ་ཡིན་ཀྱང། གབ་བྱེད་ནི་

[005B] ངོ་ཚས་མགོ་དུད། ཞུམ་པས་མིག་དམན། འདོད་པས་ལུས་འདར་བ་བདག་ལ་རྒན་མོ་རྗེས་སུ་མི་བྲྩེའམ། ཞེས་ཀུ་རེ་བྱེད་པར་སྒྲོ་བཏགས་ཏེ་བརྗོད་པ་སྟེ་བྲྀངྔྷཱ་ཞེས་བ་ཕུན་ཚོགས་ཅན་ཏེ་ཕྱུག་པོ་དང་རྒན་མོ་གཉིས་ཀ་ལ་འཇུག་
པས་སོ། །དགུ་པ་མིང་དུ་འདུས་པ་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི། གང་དུ་མིང་ལ་སྣ་ཚོགས་དོན། །བརྟགས་དེ་མིང་དུ་འདུས་པ་ཉིད། །གང་དུ་གབ་བྱ་གབ་བྱེད་དག་མིང་མཐུན་མོང་དུ་གྱུར་པ་ལ། སྣ་ཚོགས་པའི་དོན་དུ་མར་འཁྲུལ་ཡང། ལེགས་པར་
བརྟགས་ན་མཐར་གབ་བྱའི་མིང་དུ་འདུས་ཤིང་གཞོལ་བ་ནི་མིང་དུ་འདུས་པའི་གབ་ཚིག་ཅེས་བྱ་བ་ཉིད་དོ། །གཉིས་པ་དཔེར་བརྗོད་ནི། མིག་མི་བརྟན་མ་ས་ལྡན་འགའ། །དང་པོར་རཱ་ཛ་ཞེས་པ་སྒྲོག་ས་ནཱ་ཏ་ན་ཡང་སྟེ་འདི། །རྒྱལ་པོ་མ་ཡིན་ཁྱབ་འཇུག་མིན། །འདིའི་གབ་
བྱ་ནི། མིག་མི་བརྟན་མ་ཞེས་བོས་ནས་ཤིང་རཱ་ཛ་ཏ་ན་སྟེ་འཕགས་ཡུལ་ཕལ་སྐད་དུ་ཀྵཱི་རཱི་ཞེས་འབོད་པ་དེ་བསྙད་པ་ཡིན་ཀྱང། གབ་བྱེད་རྒྱ་སྐད་དུ་པརྠིབ་ཞེས་པ་ས་ལྡན་ཏ་སའི་བདག་པོ་མིའི་རྒྱལ་པོ་དང། ས་གསུམ་ལ་དབང་བའི་ལྷ་ཁྱབ་འཇུག་དང་ས་ལ་ཡོང་
པའི་ཤིང་སོགས་གང་ཡིན་མཐའ་གཅིག་ཏུ་ངོས་མི་ཟིན་ཏེ་འགའ་ཞིག་ཅེས་ངེས་མེད་ཀྱི་ཚིག་ཀྱང་བྱུང་བས་སོ། །དེ་རྗེས་དང་པོར་རཱ་ཛ་ཞེས་པ་སྒྲོག། །ཅེས་པས་ཀྱང་ངོས་མ་ཟིན་ཏེ་མིང་གི་དང་པོ་རཱ་ཛ་ཅན་དེ་མིའི་རྒྱལ་པོ་ཡིན་ནམ། ཤིང་གི་རྒྱལ་པོ་ཡིན་སྙམ་པ་སྐྱེ་བས་
སོ་ས་ན་ཏ་ན་ཡང་ཏེ་ཞེས་པས་ཀྱང་ངོས་མི་ཟིནྟེ། ས་ནཱ་ཏན་ཞེས་པ་རྒྱུན་ལྡན་ཏེ་ཁྱབ་འཇུག་གི་མིང་ཡང་ཡིན་ལ། ཡང་ཏ་ནའི་གོང་དུ་དགག་ཚིག་ཨ་བཞག་པའི། ཨ་ཏན་ནི་ཏ་ན་མེད་ཅེས་པ་དང། དེའི་ཡང་གོང་དུ་དགག་ཚིག་ན་བཞག་སྟེ་མཚམས་སྦྱར་བའི་ནཱ་ཏ་

[006A]༄༅། །ན་ནི། དགག་པ་གཉིས་ཀྱིས་རྣལ་མགོ་བར་གསུངས་པས། ཏན་མེད་པ་མིན་ཞེས་པ་དང། དེ་དག་གི་གོང་དུ་བཅས་པའི་སྐད་དོདས་བཞག་པའི། ས་ནཱ་ཏ་ན་ནི། ཏན་མེད་པ་མིན་པ་དང་བཅས་པ་ཞེས་པ་སྟེ། དེ་ཡང་གོང་དང་སྦྲེལ་ན་
མིང་གི་དང་པོར་རཱ་ཛ་དང་མཐའ་མར་ཏན་དྲང་བཅས་པའི་ཤིང་རཱ་ཛ་ཏ་ན་བསྟན་པར་ཡང་གོ་བས་སོ། །དེ་རྗེས་རྒྱལ་པོ་མ་ཡིན་ཁྱབ་འཇུག་མིན། ཞེས་པས་རྣམ་བཅད་དུས་ལྡན་མིའི་རྒྱལ་པོ་དང་རྒྱུན་ལྡན་ལྷ་ཁྱབ་འཇུག་གཉིས་ཀ་མིན་ཞེས་བསྟན་པས་ཡོངས་
གཅོད་དུ་ཤིང་རཱ་ཛ་ཏ་ན་ཡིན་པར་འཁྲུལ་མེད་དུ་ངོས་ཟིན་པར་འགྱུར་རོ། །བཅུ་པ་བསྒྲིབས་པ་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི། ཚིག་ནི་ཆོས་མཚུངས་ལ་རེག་པས། །དོན་གཞན་སྒྲིབ་པ་བསྒྲིབས་པའོ། །རྗོད་བྱེད་ཀྱི་ཚིག་ནི་གབ་བྱ་དང་
ཆོས་མཚུངས་པའི་གབ་བྱེད་ལ་རེག་པ་སྟེ་དེ་ཉིད་ཅེས་གསལ་བར་བརྗོད་པས། གབ་བྱེད་ལས་དོན་གཞན་པའི་གབ་བྱ་སྒྲིབ་པར་བྱེད་པ་ནི་བསྒྲིབས་པའི་གབ་ཚིག་ཅེས་བྱའོ། །གཉིས་པ་དཔེར་བརྗོད་ནི། རྫས་བྲལ་མི་ནི་བཏང་བྱས་ནས། །ནོར་ལྡན་རྣམ་ཅན་
བགྲོད་པ་གང། །སྣ་ཚོགས་ཀྱོག་བརྒྱས་འཇིག་རྟེན་འགུགས། །གཟུང་དཀའ་སྨད་འཚོང་མ་ཡིན་ནོ། །གབ་བྱ་ཕུན་སུམ་ཚོགས་པའི་དཔལ་དང། གབ་བྱེད་སྨད་འཚོང་མ་གཉིས་ཀ་ལ་ཡོད་པའི་མཚུངས་ཆོས། ནོར་རྫས་དང་བྲལ་བའི་དབུལ་པོའི་མི་ནི་བཏང་ཞིང་
དོར་བར་བྱས་ནས། ནོར་དང་ལྡན་པའི་མི་རྣམས་ཅན་དུ་བགྲོང་ཅིང་གནས་པ་གང་ཞིག་སྣ་ཚོགས་པའི་ཀྱོག་སྟེ་ཐབས་ཚུལ་བརྒྱ་ཕྲག་གིས་འཇིག་རྟེན་ཐམས་ཅད་འགུགས་ཤིང་དབང་དུ་བྱེད་ལ། རང་དབང་དུ་སུས་ཀྱང་གཟུང་དཀའ་བ་འདི་ནི་སྨད་འཚོང་མ་རྣམས་

[006B] །ཞེས་མཚུངས་ཆོས་སྨད་འཚོང་མ་ལ་སྦྱར་བས་བསྟན་བྱ་ཕུན་སུམ་ཚོགས་པའི་དཔལ་སྒྲིབ་པར་བྱེད་པའོ། །བཅུ་གཅིག་པ་མཐུན་པའི་སྒྲ་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི། རྣམ་གྲངས་སྒྲ་ནི་བཀོད་པ་ཡིས། །བསྒྲུབས་པ་དེ་ནི་མཐུན་
པའི་སྒྲ། །གབ་བྱའི་དོན་དེའི་དངོས་མིང་གསལ་བར་མ་བརྗོད་པར། དེ་དང་མིང་མཐུན་པའི་སྒྲའི་རྣམ་གྲངས་གཞན་བཀོད་ནས། དེས་གབ་བྱའི་དངོས་མིང་མི་གསལ་བའི་ཚུལ་དུ་བསྒྲུབས་པ་ནི་མཐུན་པའི་སྒྲའི་གབ་ཚིག་ཅེས་བྱའོ། །གཉིས་པ་དཔེར་བརྗོད་ནི། ཁྱོད་ཀྱི་
ས་མིན་མིང་མཐུན་གང། །རབ་གྱུར་སྐྲ་མིང་ཅན་ལས་རྒྱལ། །དེ་ཡིས་དིང་བདག་མཆོག་ཏུ་ནི། །སྲེད་ལྡན་བྱེད་དོ་སྙན་སྒྲོག་མ། །གབ་བྱ་ནི་ཀྱེ་སྙན་པར་སྒྲོག་མ་ཞེས་བོས་ནས་ཁྱོད་ཀྱི་མཆུ་སྒྲོས་ཀྱི་དམར་བ་བྱུ་རུའི་ཁ་དོག་ལས་རྒྱལ་བ་དེས། དེ་རིང་གི་དུས་འདོད་
ལྡན་བདག་གི་ཡིད་འདོད་པ་ལ་མཆོག་ཏུ་སྲེད་པ་དང་ལྡན་པར་བྱེད་དོ་ཞེས་པ་ཡིན་ཀྱང། གབ་བྱེད་དྷ་རཱ་ནི་འཛིན་མ་སྟེ་ས་གཞི། ཨ་དྷ་རཱ་ནི་ས་མིན་དང་མཆུ་གཉིས་ཀ་ལ་འཇུག་ཡང་བཱ་ལ་ནི་སྐྲ་དང། པྲ་ནི་རབ་སྟེ། པྲ་བཱ་ལ་ནི་རབ་ཏུ་གྱུར་པའི་སྐྲ་དང་བྱུ་རུ་
གཉིས་ཀ་ལ་འཇུག། དེས་ནས་མིན་དང་མིང་མཐུན་པ་ནི་མཆུ་དང། རབ་གྱུར་སྐྲ་མིང་ཅན་ནི་བྱུ་རུ་སྟེ་ཁྱོད་ཀྱི་མཆུ་བྱུ་རུ་ལས་རྒྱལ་བ་ནི་མཚུངས་ཆོས་གཅིག་པར་སྟོན་པའི་མཚུངས་སྒྲའོ། །བཅུ་གཉིས་པ་རྨོངས་པ་ལ་གཉིས། མཚན་ཉིད་དང། དཔེར་
བརྗོད་དོ། །དང་པོ་ནི། གང་ཞིག་མངོན་སུམ་དོན་བསྟན་ཡང། །རྨོངས་ཕྱིར་དེ་ནི་རྨོངས་ཞེས་བྱ། །གང་ཞིག་མངོན་སུམ་དུ་གབ་བྱའི་དོན་དེ་གསལ་བར་བསྟན་པ་ལྟར་སྣང་ཡང། སྟོན་ཚིག་དེས་འཁྲུལ་རྒྱུ་བྱས་ནས་རྨོངས་པའི་ཕྱིར། ཀུན་ཏུ་རྨོངས་པའི་

[007A]༄༅། །གབ་ཚིག་ཅེས་བྱའོ། །གཉིས་པ་དཔེར་བརྗོད་ནི། འདོད་ལྡན་དག་ནི་མ་ལ་སྟན་ལ། །ཁྲོ་བས་ཕྱིར་བཟློག་ཉལ་བར་གྱུར། །ཆགས་པས་དེ་བཞིན་ཉིད་ཉལ་ཏེ། །དལ་བུ་ཡིས་ནི་ཁ་དག་སྦྱོར། །འདིའི་གབ་བྱ་འདོད་ལྡན་ཁྱོ་ཤུག་ཁ་སློར་དུ་
ཉལ་ནས་འདོད་པ་སྤྱོད་པ་ཡིན་ཀྱང། གབ་བྱེད་མལ་སྟན་ལ་ཁྲོ་བ་ཕོ་མོ་ཕན་ཚུན་ཁྲོ་བར་འཕྲུལ། ཕྱིར་བཟློག་དང་དེ་བཞིན་ཉིལ་དུ་ཉལ་བ་ཁ་སྦྱོར་དུ་ཉལ་བར་རྒྱབ་སྤྲོད་དུ་ཉལ་བར་འཁྲུལ། ཆགས་པས་རྒྱབ་སྤྲོད་དུ་ཇི་ལྟར་ཉལ་སྙམ་དུ་དང། རྒྱབ་སྤྲོད་དུ་ཉལ་
ན་ཁ་ཇི་ལྟར་སྦྱོར་སྙམ་དུ་ཐེ་ཚོམ་ཟ་རུ་བཅུག་པའོ། །བཅུ་གསུམ་པ་ཡངས་འཕྲོག་ལ་གཉིས། མཚན་ཉིད་དང། དཔེར་བརྗོད་དོ། །དང་པོ་ནི། གང་ལ་སྦྱོར་འཕྲེང་བདག་ཉིད་ཅན། །དེ་ནི་ཡོངས་སུ་འཕྲོག་ཅེས་བྱ། །གང་ལ་ཚིག་སྦྱོར་མང་པོའི་འཕྲེང་བ་སྔ་མ་སྔ་
མའི་དོན་ཕྱི་མ་ཕྱི་མས་ཕྲོགས་པ་ལྟར་དུ་གས་པའི་བདག་ཉིད་ཅན་དེ་ནི་ཡོངས་སུ་འཕྲོག་པའི་གབ་ཚིག་ཅེས་བྱའོ། །གཉིས་པ་དཔེར་བརྗོད་ནི། བྱ་རྒྱལ་ཟས་སྐྱེས་དགྲ་ཡི་ནི། །བླ་མའི་འོད་ཀྱིས་བཅོམ་སྐྱེ་བོ། །ཁ་འཇོམས་གྲོགས་མིན་འཛིན་པ་ཡིས། །ཁྱབ་
པའི་མཁའ་ལ་མངོན་པར་དགའ། །འདིའི་གབ་བྱ་ཉི་འོད་ཀྱིས་ཚིག་པའི་སྐྱེ་བོ་རྣམས་སྤྲིན་གྱིས་ཁྱབ་པའི་ནམྑའ་ལ་དགའ་བ་ཡིན་ཀྱང། གབ་བྱེད་བྱ་ནི་སྐབས་ཐོབ་ཀྱིས་མཁའ་ལྡིང། མཁའ་ལྡིང་རྒྱལ་ནས་གང་ཞིག་ཐོབ་པ་ནི་རྒྱ་མཚོ་ལས་ཐོན་པའི་བདུད་རྩི། བདུད་
རྩིའི་ཁ་ཟས་ཟ་བའི་གཙོ་བོ་ནི་བརྒྱ་བྱིན། བརྒྱ་བྱིན་ལས་སྐྱེས་པའི་བུ་སྲིད་སྒྲུབ། སྲིད་སྒྲུབ་ཀྱི་དགྲ་ནི་ཀངྞྞ། ཀྔྞྞའི་བླ་མའམ་པ་ནི་ཉི་མ་སྟེ། ཉི་མའི་འོད་ཀྱིས་བཅོམས་ཤིང་གདུངས་པའི་སྐྱེ་བོ་རྣམས་ནི། ཁ་བ་འཇོམས་པར་བྱེད་པ་ནི་མེ། མེའི་གྲོགས་མ་ཡིན་པའི་

[007B] ཆུ་འཛིན་པ་ནི་སྤྲིན་ཏེ། སྤྲིན་གྱིས་ཁྱབ་པའི་ནམྑའ་ལ་མངོན་པར་དགའོ། །ཞེས་པའོ། །འདིར་བརྒྱ་བྱིན་དང་ཉི་མའི་བུ་སྲིད་སྒྲུབ་དང་ཀངྞྞ་དགྲར་གྱུར་ཚུལ་སོགས་རིག་བྱེད་ཀྱི་གཏན་རྒྱུད་ལས་རྟོགས་དགོས་སོ། །བཅུ་བཞི་པ་གཅིག་བསྒྲིབས་པ་ལ་གཉིས་
མཚན་ཉིད་དང། དཔེར་བརྗོད་དོ། །དང་པོ་ནི། གང་དུ་རྟེན་ནི་སྦས་བྱས་ཏེ། །བརྟེན་པ་གསལ་བ་གཅིག་བསྒྲིབས་པའོ། །གང་དུ་རྟེན་ལུས་ལྟ་བུ་རབ་ཏུ་སྦས་ཏེ། བརྟེན་པ་ཡན་ལག་ལྟ་བུ་གསལ་བར་བྱས་པ་ནི་གཅིག་བསྒྲིབས་པའི་གབ་ཚིག་ཅེས་པ་སྟེ། རྟེན་གཅིག་པུ་སྦས་
པའི་ཕྱིར་རོ། །གཉིས་པ་དཔེར་བརྗོད་ནི། ནམ་ཡང་མཚོན་དང་བུད་མེད་ཀྱི། །ནུ་མའི་དཀྱིལ་འཁོར་ལ་མ་རེག། མི་མ་ཡིན་པ་འགའ་ཞིག་གི། ལག་ནི་འབྲས་མེད་མིན་ནོ་ལོ། །འདིར་མི་མ་ཡིན་པ་འགའ་ཞིག་ཅེས་རྟེན་དྲི་ཟ་གབ་ཅིང། ལག་ནི་ཞེས་བརྟན་པ་ལག་པ་གསལ་བར་བརྗོད་པ་སྟེ་
དེ་ཡང་ལག་པ་ཡོད་པའི་དགོས་པའམ་འབྲས་བུ་ནི་མི་འདོད་པའི་ཕྱོགས་སེལ་བ་དང། འདོད་པའི་དོན་སྒྲུབ་པ་ཡིན་པ་ལ། མི་མ་ཡིན་པ་འགའ་ཞིག་གི་ལག་པ་ནི། མཚོན་ཆ་ལ་རེག་ནས་ཕས་རྒོལ་གྱི་དགྲ་བོ་འདུལ་བ་དང། བུད་མེད་ཀྱི་ནུ་མའི་དཀྱིལ་འཁོར་
སོགས་ལ་རེག་ནས་འདོད་ཡོན་གྱི་བདེ་བ་ལ་སྤྱོད་པ་སོགས་ཅི་ཡང་མ་བྱས་ཀྱང་ལག་པ་དེ་ནི་འབྲས་བུ་མེད་པ་མིན་ནོ་ཟེར་ལོ། །ཞེས་མ་རངས་པའི་སྒྲ་སྨོས་སོ། །འདིའི་སྐབས་ཀྱི་མི་མ་ཡིན་པ་ནི་དྲི་ཟ་དང། དྲི་ཟའི་ལག་པ་ནི། ཤིང་ཨེརྞྜཱི་མིང་ཡིན་ཏེ་
ཤིང་འདིའི་འདབ་མ་དབྱིབས་ལག་པ་ལྟར་ཡོད་པས་འདིའི་མིང་གི་རྣམ་གྲངས་སུ་དྲི་ཟའི་ལག་པ་དང། སོར་མོ་ལྔ་པ་ཞེས་འབྱུང་ཞིང། འདིའི་འབྲས་བུ་ནི་སྨན་ངན་རོག་ཏུ་གྲགས་པ་འདི་ཡིན་པར་གསུངས་སོ། །བཅོ་ལྔ་པ་གཉིས་ཀ་བསྒྲིབས་པ་ལ་གཉིས་

[008A]༄༅། །མཚན་ཉིད་དང། དཔེར་བརྗོད་དོ། །དང་པོ་ནི། གང་དུ་གཉིས་ཀ་སྦས་གྱུར་པ། །དེ་ནི་གཉིས་བསྒྲིབས་པའི། །གང་དུ་རྟན་དང་བརྟེན་པའི་དངོས་པོ་གཉིས་ཀ་སྦས་ནས་དངོས་སུམ་བརྗོད་པ་དེ་ནི་གཉིས་ཀ་བསྒྲིབས་པའི་གབ་ཚིག་ཅེས་བྱའོ།།
གཉིས་པ་དཔེར་བརྗོད་ནི། སུ་ཞིག་གང་དང་འགྲོགས་པ་ཡི། །བྱ་བ་ཐམས་ཅད་ཉེ་བར་ནི། །ཐོབ་ཅིང་ཟས་ཀྱི་དུས་དག་ཏུ། །གལ་ཏེ་མཐོང་ན་འདོར་བར་བྱེད། །འདིར་གབ་བྱ་ནི་བརྟེན་པ་སྐྲ་ནི་རྟེན་མགོ་བོ་དང་འགྲོགས་པའི་ཚེ་བཀྲུ་བ་དང་བཤད་པ་དང་རྒྱན་འདོགས་
པ་སོགས་གཅེས་སྤྲས་དང་བྱི་དོར་གྱི་བྱ་བ་ཐམས་ཅད་ཉེ་བར་ཐོབ་ཀྱང། ཁ་ཟས་ཀྱི་ནང་དུ་ནི་གལ་ཏེ་སྐྲ་ཉག་མ་གཅིག་མཐོང་ན་ཡང་ཀུན་གྱིས་ཕྱིར་འདོར་བར་བྱེད་དོ། །ཞེས་པ་ཡིན་ཀྱང། གབ་བྱེད་ནི། འདིའི་རྒྱ་དཔེ་ལ་ལར། ཀེ་ན་ཀཿ་ཞེས་དང། ཁ་ཅིག་ཏུ་
ཀེ་ནེ་ཤཿ་ཞེས་འབྱུང་བས། སྔ་མར་ཅི་དང་གང་དང་སུ་རྣམས་ལ་འཇུག་པའི་ཀིམ་གཉིས་བཞག་ནས་རྣམ་དབྱ་ཊཱ་དང་སི་བྱིན་ནས་བསྒྲུབས་པ་དང། ཡང་མགོའི་སྐད་དེད་ཀ་ལ་ལྷན་ཅིག་ཏུ་འགྲོགས་པའི་དོན་ལ་ཊཱ་དང། སྐྲའི་སྐད་དོད་ཀཙའི་ཙ་ཕྱིས་ནས་སི་བྱིན་
ཏ་བསྒྲུབས་པ་གཉིས་འདྲ་བར་ཀེ་ན་ཀཿ་ཞེས་འགྲུབ་པ་ལྟར་རོ། །ཕྱི་མར་གབ་བྱེད་དབང་ཕྱུག་ཚངས་དང་འགྲོགས་པ་ཡི། ཞེས་འབྱུང་སྟེ། ཚངས་པའི་སྐད་དོད་ཀ་ལ་ཊཱ་དང། དབང་ཕྱུག་གི་སྐད་དོད་ཨི་ཤ་ལ་སི་བྱིན་ནས་བསྒྲུབས་ན་ཀེ་ནེ་ཤཿ་ཞེས་འགྲུབ་སྟེ་
འདེའི་གབ་བྱ་ནི་མགོ་བོ་དང་ཚངས་པ་གཉིས་ཀ་ལ་འཇུག་པའི་ཀ་དང་དབང་ཕྱུག་གི་སྐད་དོད་ཨི་ཤ་མཚམས་སྦྱར་བའི་ཀ་ཤ་ནི་སྐྲ་ལའང་འཇུག་པས་སོ། །བཅུ་དྲུག་པ་ཡོངས་འདྲེས་ལ་གསུམ། མཚན་ཉིད། །དཔེར་བརྗོད། བཤད་ཅིང་བསྡུ་བའོ། །དང་པོ་ནི་

[008B] །དེ་ནི་ཡོངས་སུ་འདྲེས་ཞེས་བྱ། །གབ་ཚིག་གང་ལ་སྔར་བཤད་པ་རྣམས་ཀྱི་མཚན་ཉིད་སྣ་ཚོགས་འདྲེས་པས་གཅིག་ཁོ་ནར་ངེས་བཟུང་བྱར་མེད་པ་དེ་ནི་ཡོངས་སུ་འདྲས་པ་ཞེས་བྱ་བའི་གབ་ཚེག་གོ་གཉིས་པ་དཔེར་བརྗོད་ནི།།
ཧ་ཡ་ག་ཛ་བྷ་ཊ་ཅན། །སྡེ་འདི་གལ་ཏེ་མ་རྒྱལ་ན། །མཱ་ཊྀ་ཀ་མེད་ངེད་ཀྱི་བུ། །འདི་ནི་ཡི་གེ་ཤེས་ཀྱང་བླུན། །འདིར་གབ་བྱ་ཧས་དྲོ་བ། ཡས་མཐར་གནས། གས་ཀ་སྡེ། ཛས་ཙ་སྡེ། བཧས་པ་སྡེ། ཊས་ཊ་སྡེ། སྡེའི་སྐད་དོད་སེ་ན་མཚམས་སྦྱོར་ཕྲལ་བའི་
ས་བཅས་པ། ཨི་ན་ཡི་གེ་སྟེ། དེའི་ཨིས་དབྱངས་ཡིག་ནས་ཏ་སྡེ། མཱ་ཏྲྀ་ཀ་ཕྱི་མོ་སྟེ། མདོར་ན་ཡི་གེའི་ཕྱི་མོ་གསལ་བྱེད་དབྱངས་དང་བཅས་པ་ཙམ་ཡང་མ་རྒྱལ་བ་སྟེ་མི་ཤེས་ན། ངེད་ཀྱི་བུ་འདི་ཨ་ཀྵ་ར་སྟེ་འགྱུར་མེད་རྟག་པའི་རིག་བྱེད་ཤེས་ཀྱང་བླུན་
པོར་འགྱུར་ཏེ། ཡི་གེ་མི་ཤེས་པས་བསྟན་བཅོས་དང། དེ་མི་ཤེས་པས་བླང་དོར་མི་ཤེས་པས་སོ། །ཞེས་པ་ཡིན་ཀྱང། གབ་བྱེད་ཧ་ཡང་རྟག་ཇ་གླང་པོ། བྷ་ཊ་དཔའ་པོ་སྟེ་དཔུང་བུ་ཆུང་རྣམས་ཅན་གྱི་ཕ་རོལ་གྱི་དམག་དཔུང་སྡེ་དང་བཅས་པ་འདི་ལས་གལ་ཏེ་མ་
རྒྱལ་ན། མཱ་ཏྲི་ཀ་སྟེ་མ་མེད་ངེད་ཀྱི་བུ་འདི་ནི། ཨ་ཀྵ་ར་སྟེ་ཡི་གེ་ཤེས་ཀྱང་བླུན་པོ་ཡིན་ནོ། །ཞེས་པར་གོ་ཞིང། འོན་ཀྱང་བུ་ཡིན་པ་དང་མ་མེད་པ་འགལ། ཡི་གེ་ཤེས་པ་དང་བླུན་པོ་ཡིན་པ་འགལ་བས་ཇི་ལྟར་ཡིན་ནམ་སྙམ་དུ་རྨོངས་པར་བྱས་པའོ།།
གསུམ་པ་བཤད་ཅིང་བསྡུ་བ་ནི། དེ་ནི་མིང་དུ་འདུས་པ་བསྲེས། །བསླུས་པ་ཡི་ནི་གཟུངས་དང་ལྡན། །དེ་བཞིན་དུ་ནི་གཞན་གྱི་ཡང། །འདྲེས་པའི་རིམ་པ་ཤེས་པར་བྱ། །དཔེར་བརྗོད་མ་ཐག་པ་དེ་ལ་ནི། ཕྱེད་སྔ་མར་གབ་ཚིག་དགུ་པ་མིང་དུ་འདུས་པ་ཉིད་བསྲེས་

[009A] །པ་ཡིན་ཏེ། ཧ་དང་ལ་སོགས་མིང་གཅིག་ལ་དོན་ཐ་དད་དུ་བརྟགས་པས་སོ། །ཕྱི་མར་གབ་ཚིག་གཉིས་པ་བསླུས་པ་སྟེ་སླུ་བྱེད་ཀྱི་གཟུགས་དང་ལྡན་པ་ཡིན་ཏེ། མཱ་ཏྲྀ་ཀ་ཕྱི་མོ་ཡིན་པ་སྐྱེད་བྱེད་ཀྱི་མ་དང། ཨ་ཀྵ་ར་འགྱུར་མེད་ཡིན་པ་ཡི་
གེར་འཁྲུལ་ནས་སླུ་བས་སོ། །གབ་ཚིག་འདི་ལ་གབ་ཚིག་དགུ་པ་དང་གཉིས་པ་བསྲེས་པ་དེ་བཞིན་དུ་གབ་ཚིག་གཞན་བཅུ་གསུམ་པོ་ཕན་ཚུན་འདྲེས་པའི་རིམ་པ་ཡང་རིགས་བསྒྲེ་ཤེས་པར་བྱའོ། །བཞི་པ་འཇུག་དོན་བསྡུ་བ་ནི། འདི་དག་གབ་ཚིག་བཅུ་དྲུག་
སྟེ། །སྔོན་གྱི་སློབ་དཔོན་རྣམས་གྱིས་བསྟན། །ཇི་སྐད་བཤད་པ་ལྟར་གྱི་མཚན་ཉིད་དང་དཔེར་བརྗོད་འདི་དག་ནི་གབ་ཚིག་བཅུ་དྲུག་སྟེ། འདི་རྣམས་ཀྱི་མཚན་ཉིད་ནི་སྔོན་གྱི་སློབ་དཔོན་རཱ་མ་ཤརྨྨ་ལ་སོགས་པ་རྣམས་ཀྱིས་ཀྱང་རྒྱས་པར་བསྟན་ཏོ། །ཞེས་པ་
འདི་ནི་སྤང་ལོའི་གཞུང་དོན་གསལ་བ། རྒྱལ་མཆོག་ལྔ་པའི་དབྱངས་ཅན་དགྱེས་གླུ། བོད་མཁས་པའི་དཎྜཱིའི་དགོངས་རྒྱན། བསྟན་འཛིན་ཆོས་ཀྱི་ཉི་མའི་དབྱངས་ཅན་ངག་གི་རོལ་མཚོ་ལེགས་བཤད་ནོར་བུའི་འབྱུང་ཁུངས་རྣམས་གུང་བསྒྲིགས་ཏེ་དཔྱད་པ་
གང་ཞིག་བགྱིས་སྐབས་རང་བློས་གོ་ཚོད་བརྗད་པར་པངས་ནས་དགའ་བའི་ལོ་ཁྲུམས་སྟོད་ཟླ་བའི་དཀར་ཕྱོགས་བཟང་བོ་གསུམ་པའི་ཉིན་དགེ་སློང་དྷརྨ་བྷ་དྲས་དངུལ་ཆུའི་རི་ཕུག་ཏུ་སྦྱར་བའོ།། སརྦ་ཛ་ག་ཏཾ།། །།



﻿
[622]
པ་དྲང་སྲོང་ཚངས་ཐིག་ཅེས་བྱ་བ་
གང་འདུལ་གསེར་ལྡན་བུ་མོའི་ལྟོ་བ་རུ། །
སོ་རིག་རིག་བྱེད་འོད་ཀྱིས་འཁྱུད་པ་ན། །
ཀུན་ཕན་ཁྱེའུ་རོལ་བ་འབུམ་འཆར་བར། །
བྱེད་པོ་ཟླ་མེད་དྲང་སྲོང་ཁྱོད་ཀྱིས་སྐྱོངས། །
འདིར་སྔ་མོ་ཞིག་ནས་དོགས་གནས་ཀྱི་དྲི་བ་མང་བོ་ཞིག་
འབྱོར་བས། གབ་ཚིག་དང། ཁེད་གཉིས་ཀྱི་ཁྱད་པར་མདོ་ཙམ་
བརྗོད་པ་ལ། འབྱུང་ཁུངས་ཀྱི་ཁྱད་པར། དུས་ཀྱི་ཁྱད་པར་
ངོ་བོའི་ཁྱད་པར། ཐ་སྙད་ཀྱི་ཁྱད་པར་བཞི་ལས་
དང་བོ། འབྱུང་ཁུངས་ཀྱི་ཁྱད་པར་ནི། གབ་ཚིག་གི་རྒྱན་
ནི། གཙོ་བོ་འཕགས་ཡུལ་གྱི་སྙན་ངག་དག་ལས་བྱུང་བ་ཡིན་ཏེ་
སྙན་ངག་མེ་ལོང་ལས། འདི་རྣམས་གབ་ཚིག་བཅུ་དྲུག་སྟེ། །
སྔོན་གྱི་སློབ་དཔོན་རྣམས་ཀྱིས་བསྟན། །ཞེས་དང། གབ་ཚིག་

[623] །ལུགས་ཀྱང་རབ་ཏུ་བསྟན་པར་བྱ། །ཞེས་
གསུངས་སོ། །མེ་ལོང་མ་བོད་དུ་མ་འགྱུར་བའི་སྔོན་གྱི་བོད་
གཞུང་དག་ན་གབ་ཚིག་གི་རྒྱན་གྱི་ཐ་སྙད་མི་འབྱུང་བས་ཀྱང་
གབ་ཚིག་གི་རྒྱན་གྱི་འབྱུང་ཁུངས་ནི་སྙན་ངག་གི་གཞུང་རྣམས་
ཡིན་པ་ཤེས་སོ། །
ཁེད་ཀྱི་འབྱུང་ཁུངས་ནི། གཙོ་བོ་བོན་ཡིན་ཏེ། བཀའ་ཆེམས་
སོགས་ལས། བོན། སྒྲུང། ལྡེའུ་གསུམ། ཞེས་པའི་ལྡེའུ་ནི་
ཁེད་ཡིན་ཏེ། དེབ་ཐེར་མཁས་པའི་དགའ་སྟོན་ལས། མངོན་
པའི་སྡེ་སྣོད་འབྱུང་བའི་ལྟས་ལྡེའུ་སྤྱོད། ཅེས་པའི་མཆན་དུ་
སྲང་ལ་ཐེམ་གཉེར་ཝ་བ་ཅན་ཅི་ཡིན། ཞེས་འདྲི་བ་དཔེར་བཞག་
པ་ལྟ་བུ་དང། གཞན་ཡང། རྒྱལ་བློན་འདི་གཉིས་ཀྱི་དུས་སུ་
ཞང་ཞུང་ནས་བོན་སྒྲུང་ལྡེའུ་གསུམ་དར་ཞེས་དང། ཆབ་སྲིད་
སྒྲུང་དང་ལྡེའུ་བོན་གྱིས་བསྐྱངས། །ཞེས་པའི་ལྡེའུ་ནི་ཁེད་ཡིན་
ལ། རྒྱ་ནག་གི་ཏའོ་ཇའོ་ཟེར་བའི་སྟོན་པ་ལོ་ཀྱུན་གྱི་རང་ལུགས་
པ་རྣམས་ལའང་ཁེད་དར་ཞིང། ཆོས་ལུགས་སུ་བརྩི་ཞེས་རྒྱ་མི་
དག་གིས་ཟེར་རོ། །
གཉིས་པ། དུས་ཀྱི་ཁྱད་པར་ནི། གབ་ཚིག་གི་རྒྱན་ནི་རིག་
གནས་ཆུང་བ་ལྔའི་ཡ་གྱལ་གྱི་སྙན་ངག་དར་ནས་བྱུང་བ་ཡིན་
སྤྱིར་སྙན་ངག་ཙམ་ནི་བོད་འདིར་སྔ་མོ་ཞིག་ནས་ཡོད་མོད། རིག་

[624] འཕགས་ཡུལ་གྱི་
མཁས་པ་དག་གི་ལུགས་བཞིན་དུ། ཤར་ལྷོའི་ལམ་ལུགས་སོ་སོ་
དང། ཐུན་མོང་ལའང། དོན་རྒྱན་སྒྲ་རྒྱན་གབ་ཚིག་གི་རྒྱན་
སྐྱོན་སེལ་དང་བཅས་པའི་རྣམ་བཞག་སྟོན་པའི་གཞུང་དང་མཐུན་
པར་རྩོམ་པ་དེ་ཡིན་ལ། དེ་བསྟན་པ་ཕྱི་དར་གྱི་དུས་སུ་བྱུང་བ་
ཡིན་ཏེ། གཡའ་སེལ་ལས། འོན་ཀྱང་སྒྲ་སྙན་ངག་སྡེབ་སྦྱོར་
མངོན་བརྗོད། ཟློས་གར་ཏེ། རིག་གནས་ཆུང་བའམ་ཐ་སྙད་
རིག་པའི་གནས་ལྔར་གྲགས་པ། ས་པཎ་ཡན་ལ་མ་དར་ཞིང། དེ་
ནས་ཐར་ལོ་ཉི་མ་རྒྱལ་མཚན་ཡན་ལ་དར་ཡང་བོད་སྐད་དུ་གཞུང་
ཡོངས་རྫོགས་མ་འགྱུར་བ་ལ། ཞེས་སོགས་ལྟར་ཡིན། གཞུང་
ཡོངས་རྫོགས་ཤོང་སྟོན་ལོ་ཙཱ་བ་རྡོ་རྗེ་རྒྱལ་མཚན་དང། དཔང་ལོ་
ཡབ་སྲས་སྐུ་དྲིན་ཅན་རྣམས་ཀྱིས་མེ་ལོང་རྩ་འགྲེལ། དཔག་བསམ་
འཁྲི་ཤིང་སོགས་བསྒྱུར་པ་ལ་བརྟེན་ནས། སྙན་ངག་ཤིན་ཏུ་དར་
ཏེ། བོད་འགྲེལ་ཤིན་ཏུ་མང་མོད། གྲགས་ཆེ་བ་ནི། རིན་
སྤུངས་པའི་སེང་གེའི་ང་རོ། རྒྱལ་དབང་ལྔ་བ་ཆེན་མོའི་དབྱངས་
ཅན་དགྱེས་གླུ། བོད་མཁས་པ་མི་ཕམ་དགེ་ལེགས་རྣམ་རྒྱལ་གྱི་
དན་ཌིའི་དགོངས་རྒྱན་དང། དཔེ་བརྗོད་སྒྲ་དབྱངས་རྒྱ་མཚོའི་
འཇུག་ངོགས་སོགས་ཡོད་ལ། དེ་དག་གི་སྐབས་སུ་གབ་ཚིག་གི་
རྒྱན་བཅུ་དྲུག་གི་དཔེ་བརྗོད་དག་ཀྱང་ཤིན་ཏུ་ལེགས་ཤིང་མཛེས་

[625]
འདི་བྱུང་ངོ། །
ཁེད་ནི། བསྟན་པ་སྔ་དར་མ་ཟད། བོད་དུ་སངས་རྒྱས་
ཀྱི་བསྟན་པ་མ་དར་བའི་སྔོན་ནས་བྱུང་བ་ཡིན་ཏེ། དཔའ་བོ་
གཙུག་ལག་ཕྲེང་བའི་དེབ་ཐེར་ལས། འདི་ཡན་གདུང་རབས་ཉི་
ཤུ་རྩ་བདུན་དུ། ཆབ་སྲིད་སྒྲུང་དང་ལྡེའུ་ ཁེད་  བོན་གྱིས་
བསྐྱངས་ཞེས་དང། བོད་རྒྱལ་སྤུ་དེ་གུང་རྒྱལ་དང། བློན་པོ་རུ་
ལས་སྐྱེས་གཉིས་ཀྱི་དུས་སུ་བྱུང་བར་བཤད་དེ། མ་འོངས་སྔགས་
དང་འདུལ་བ་འབྱུང་བའི་ལྟས། །གནམ་བོན་གཤེན་པོ་ཆེ་དང་
བོན་གཞུང་བྱུང། །ཞེས་དང། དེའི་ཐད་ཀྱི་མཆན་ལས། མདོ་
སྡེ་འབྱུང་བའི་ལྟས་སུ་སྒྲུང་རྣམས་དར། རོ་ལངས་གསེར་སྒྲུབ་ཀྱི་
སྒྲུང་དང། མ་སངས་ཁ་སྒྲུང་དང། མཆིལ་བའི་སྒྲུང་སོགས་
ཉན་བཤད་དང། མངོན་པའི་སྡེ་སྣོད་འབྱུང་བའི་ལྟས་ལྡེའུ་ ཁེད་
སྤྱོད། སྲང་ལ་ཐེམ་གཉེར་ཝ་བ་ཅན་ཅི་ཡིན། པོར་མགོ་མགོ་
ཅན་སྐྱེད་ཅིང་རྒྱགས་ཅི་ཡིན་ཞེས་འདྲི་བ་སོགས་ཏེ། བོན་སྒྲུང་
ལྡེའུ་གསུམ་གྱི་ཚུལ་ལྷ་སའི་གདུང་རྣམས་ལ་བྲིས་ནས་ཡོད་སྐད་
ཅེས་དང། མ་ཎི་བཀའ་འབུམ་ལས། སྲོང་བཙན་གྱི་དུས་སུ་
སྐྱེ་བོ་བློ་དམན་པ་རྣམས་ལ་ལུང་གི་ཆོས་གོ་བར་བྱ་བའི་ཕྱིར་
གཟུངས་ཀྱི་སྙེ་མ་སོགས་སྒྲུང་བསླབས། རྟོགས་པའི་ཆོས་གོ་བར་བྱ་

[626] ཁེད་  བསླབས། ཞེས་གསུངས་པ་དང། དེབ་
ཐེར་གཞན་ལས་ཀྱང་གསུངས་ཡོད། དོན་འདྲ་བས། འདིར་
མང་དོགས་ནས་མ་དྲངས་
གསུམ་པ། ངོ་བོའི་ཁྱད་པར་ནི། གབ་ཚིག་ནི། སྙན་
ངག་གི་ཚིག་རྒྱན་ཡིན་ཏེ། སྙན་ངག་གི་འགྲེལ་བ་ཐམས་ཅད་
ལས། གཉིས་པ་ཐུན་མོང་གི་རྒྱན་ལ་དོན་རྒྱན་དང། སྒྲ་རྒྱན་
གབ་ཚིག་གི་རྒྱན་དང་གསུམ་ཞེས་གསུངས་ཤིང། གབ་ཚིག་ནི་
སྙན་ངག་གི་རྒྱན་གཞན་བཞིན་དུ། བརྗོད་བྱ་དང་ལྡན་པའི་ཚིགས་
སུ་བཅད་པའི་ལུས་ལ་སྙན་ངག་གི་རྒྱན་དུ་འགྲོ་ངེས་ཤིག་ལས་
ཁེད་བཞིན་དུ་གང་བྱུང་སྨྲས་པ་དག་ནི་རྒྱན་དུ་མི་འགྲོ་སྟེ། སྔོན་
གྱི་སློབ་དཔོན་འགའ་ཞིག་གིས་གབ་ཚིག་བཅུ་བཞི་བཤད་པ་དེ་ལ་
གབ་ཚིག་གི་མཚན་ཉིད་མ་ཚང་གསུངས་ནས། པཎྜི་ཏ་སློབ་
དཔོན་དན་ཌིས་ཁས་མ་བླངས་པའི་ཕྱིར། སྙན་ངག་མེ་ལོང་ལས་
གབ་ཚིག་ངན་པ་གཞན་དག་ཀྱང། །བཅུ་བཞི་དེ་དག་རྣམས་
ཀྱིས་བརྗོད། །ངན་པ་མཚན་ཉིད་མེད་གང་དེ། །སྐྱོན་གྱིས་
ཡོངས་བགྲངས་བྱ་མིན་པར། །རིག་ནས་སླར་ཡང་བདག་ཅག་
གིས། །ལེགས་པ་ཁོ་ན་བརྗོད་པར་བྱ། །ཞེས་གསུངས་པའི་
ཕྱིར། ངན་པ་མཚན་ཉིད་མེད་གང་དེ། །ཞེས་བཅུ་བཞི་བོ་དེ་ལ་
གབ་ཚིག་གི་མཚན་ཉིད་མ་ཚང་བར་བཤད་པའི་ཕྱིར། དེས་ན་

[627] སྙན་ངག་གི་ཚིག་རྒྱན་ཡིན་པར་མ་ཟད། ཀུན་
གཟིགས་ལྔ་བ་ཆེན་མོ་དང། བོད་མཁས་པ་སོགས་སྔོན་གྱི་སྙན་
ངག་པ་མཁས་དབང་སུས་ཀྱང། གབ་ཚིག་གི་དཔེར་བརྗོད་ལ་
ཚིགས་བཅད་ཁོ་ན་ལས། ཚིག་ལྷུག་བཞག་པ་གཅིག་ཀྱང་མེད་
པའི་ཕྱིར་
ཁེད་ནི། སྙན་ངག་གི་རྒྱན་མ་ཡིན་ཏེ། དེ་ལྟར་འདོད་
མཁན་སྔར་སུ་ཡང་མ་བྱུང་ལ། དོན་ལའང་ཚིག་རྒྱན་ཡིན་པར་
འདོད་མི་རིགས་ཏེ། གཞུང་ལུགས་དང་རིག་གནས་ལ་སྦྱངས་མ་
སྦྱངས་ལ་ལྟོས་པ་མེད་པར་ཁྱིམ་པ་དག་དང། ལྷག་པར་བྱིས་པ་
དག་གིས་ཀུ་རེ་བྱེད་ཆེད། གོང་དུ་བཤད་པ་ལྟར། སྲང་སྟེ་རྒྱ་མ་
ལ། ཐེམ་གཉེར་ཝ་བ་ཅན་ཟེར་བ་ལྟ་བུ། ཕ་རོལ་པོས་ཨེ་ཤེས་
ལྟ་བ་དང། རི་ཞིག་གི་ངོ་ན་ཟོ་བ་གཉིས་ཁ་ཐུར་དུ་བསྟན་ནས་
ཡོད། དེ་ཅི་རེད། སྣ། ར་བ་དཀར་བོའི་ནང་དུ་བ་ལི་མ་
དམར་མོ་ཞིག་འཕག་གི་འདུག་དེ་ཅི་རེད། ལྕེ། ཞེས་པ་ལྟ་བུ་
རྩེད་མོའི་དགོས་པ་ཙམ་ལས། ཚིག་གི་རྒྱན་དུ་འགྱུར་ཚུལ་མེད་
པས། སྔར་གྱི་མཁས་པ་སུས་ཀྱང་ཚིག་རྒྱན་དུ་གསུངས་པ་མེད་
པའི་རྒྱུ་མཚན་དེ་ཡིན་ནོ། །དེས་ན་གབ་ཚིག་དང་ཁེད་གཉིས་ཀྱི་
ངོ་བོ་མི་འདྲ་བ་ཡིན་ནོ། །
བཞི་བ། ཐ་སྙད་ཀྱི་ཁྱད་པར་ནི། གབ་ཚིག་གི་མིང་ལ་རྒྱ་

[628]
དང། ལྡེའུ་ཐ་སྙད་བཏགས་པ་གང་ཡང་མེད་པའི་ཕྱིར། སྔར་མ་
གྲགས་ཀྱང། ཁེད་དང་དོན་འདྲ་བས་ཁེད་ཅེས་བཏགས་ཆོག་གོ་
ཟེར་ན། དེ་གཉིས་ཀྱི་དོན་གྱི་ངོ་བོ་མི་འདྲ་བ་གོང་དུ་བཤད་པ་དེ་
ལྟར་ཡིན་མོད། གལ་ཏེ་བརྟག་པ་མཐའ་བཟུང་གིས་དེ་གཉིས་
དོན་འདྲ་བའི་དབང་དུ་བཏང་ན་ཡང། དེ་གཉིས་ཀྱི་ཐ་སྙད་བསྲེ་
མི་རུང་སྟེ། འདུས་བྱས་མི་རྟག་གཉིས་དོན་གཅིག་ཡིན་ཀྱང་
དངོས་མིང་སོ་སོར་གོ་བྱའི་ཆོས་ཡིན་པས། མིང་གི་ཐ་སྙད་དང་
མཚན་ཉིད་སོགས་སོ་སོར་འཇོག་དགོས་པ་རིག་པའི་གཞུང་ལུགས་
ཀྱི་དགོངས་པ་ཡིན་ནོ། །དེ་གཉིས་ཐ་སྙད་གཅིག་ཏུ་བསྲེས་ན་
རིག་པའི་གཞུང་ལུགས་དང་མི་མཐུན་པར་མ་ཟད། སྙོག་གྲ་བཟོ་
བ་ཡིན། དོན་གྱི་ཕྱོགས་འདྲ་བས་གཅིག་གི་མིང་དེ་གཅིག་ལ་
འདོགས་ན། ལུག་གི་རིལ་མ་ལ་ལུག་གི་སྐྱག་པ་དང། རྟ་ལུད་
ལ་རྟའི་སྐྱག་པ་དང། ལྕི་བ་ལ་གཡག་གི་སྐྱག་པ་སོགས་སྨོས་ཤིག་
དང། རིག་གནས་ལ་སྦྱངས་པ་དག་མ་ཟད་ཁྱིམ་པ་མ་སྦྱངས་པ་
དག་ཀྱང་བཞད་གད་ཐག་གེ་འགྲོའོ། །
ཁེད་ཀྱི་ཐ་སྙད་ལ་ཡང། སྔར་གྱི་ལོ་རྒྱུས་དེབ་ཐེར་དག་ན་
ལྡེའུ་ཞེས་བརྗོད་ཀྱང། ཕྱིས་སུ་ཁེད་ཅེས་ཚང་མས་སྨྲ་བ་ལས་
དེའི་མིང་ལ་གབ་ཚིག་ཅེས་གང་དུའང་མ་གྲགས་པའི་ཕྱིར། ཁེད་

[629] ལྡེའུ་ཟེར་བ་དེ་མིན་ནོ་ཞེ་ན། འོ་ན་ལྡེའུ་དེ་གང་ལ་བྱེད་
སྨོས་ཤིག་དང། བཀའ་དྲིན་ཆེ་ཞེས་ཞུའོ། །དེས་ན་ཁེད་ཅེས་
པ་དེ། མི་རྣམས་ཀྱི་རྟོག་ངོ་ན་ཡོད་པས། ཁེད་ཅེས་བརྗོད་རུང་
བ་ཡིན་ཏེ། རི་བོང་ཅན་ལ་ཟླ་བ་ཞེས་བརྗོད་རུང་ཡིན་པ་བཞིན་
ནོ། །ཁེད་ལ་གབ་ཚིག་ཅེས་བརྗོད་རུང་བ་སྒྲུབ་བྱེད་ཀྱི་རྟགས་
རྟོག་ཡུལ་ན་ཡོད་པའི་གྲགས་པའི་རྟགས་འགོད་མི་རུང་སྟེ། སྔར་
དེ་ལྟར་མ་གྲགས་པའི་ཕྱིར་རོ་སྙམ་མོ། །དེ་གཉིས་གཅིག་ཏུ་བྱས་
པའི་དེབ་ཆུང་ཞིག་ཡོད་ཟེར་བ་ལས། མིག་གིས་མ་མཐོང་ཡང་
སྔ་ཕྱིར་དྲིས་པའི་ལན་དུ། བན་རྒན་མགོ་དཀར་དེས་རྩེད་མོའི་
ཞར་ལ་སྨྲས་པའོ། །



