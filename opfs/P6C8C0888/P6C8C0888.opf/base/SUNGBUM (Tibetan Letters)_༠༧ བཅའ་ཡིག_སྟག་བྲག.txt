༄༅། །ཀུན་བཟང་འཁོར་ལོ་སྭ་ར་སྭ་སྟིའི་གླུ་དབྱངས་ཞེས་བྱ་བ་བཞུགས་སོ། །

[001A]༄༅། །སྟག་བྲག་བསམ་གཏན་གླིང་བླ་བྲང་གི་སྒོ་འཕྱོར་དུ་འབྲི་རྒྱུའི་ཀུན་བཟང་འཁོར་ལོ་སྭ་ར་སྭ་སྟིའི་གླུ་དབྱངས་ཞེས་བྱ་བ་བཞུགས་སོ། །
དགེ་ལེགས་རིན་ཆེན་འདོད་རྒུའི་གཏེར་ཆེན་བློ་བཟང་ཡབ་སྲས་མཆོག་ལ་བསྟོད་དབྱངས་བྱེ་བ་རྒྱ་མཚོའི་རོལ་མོ་སྲིད་ཞིའི་གདུང་སེལ་འདི་ན་དགེ་
དཔལ་ལྡན་རྗེ་བཙུན་བརྟན་པའི་འཁོར་ལོ་ཕྱོགས་བཅུའི་རྒྱལ་བས་དུས་ཀུན་བསྔགས་པ་དོན་ལྡན་ལུང་རྟོགས་ནམ་མཁའ་མཛོད་ཀྱི་སྤྲིན་ཆེན་ཕུན་ཚོགས་ལྡན་
མགོན་པོ་ཟབ་མོའི་གནས་ཀུན་ཇི་བཞིན་གསལ་མཛད་རྒྱལ་ཀུན་འདུས་པའི་དཔལ་ལྡན་མཆོག་དང་ཐུན་མོང་དངོས་གྲུབ་རེ་བ་ཀུན་འཇོ་འདོད་རྒུའི་དཔྱིད་
ལུས་ཅན་ཟབ་རྒྱས་གདམས་པའི་སྣང་བས་བློ་ཡི་འདབ་གྲོལ་ཉི་མ་མཆོག་གི་དཔལ་འདི་འགྲོ་བའི་མུན་སེལ་ཐེག་གསུམ་བསྟན་པའི་སྣང་བྱེད་གཅིག་
མ་ལུས་ཤེས་བྱའི་ཆོས་ཉིད་གནས་ལུགས་ཚུལ་བཞིན་རིག་མཛད་བླ་མའི་བླ་མ་ཐབས་མཁས་བླ་མེད་མཛད་པས་གདུལ་བྱའི་ནོར་འཛིན་སྐྱོང་བར་མཁས་

[002A]༄༅། །མ་དག་དྲི་འཁྲུད་ཐབས་ཀྱི་ཟེགས་མ་སྟོང་ལྡན་དག་བྱེད་གང་གཱ་མ་བཅོས་སྤྲོས་བྲལ་འདུས་མ་བྱས་ཤིང་དཔལ་གྱི་འཕྲིན་ལས་ལྷུན་གྱིས་གྲུབ་
བླ་མེད་ཞི་བ་བདུད་རྩིའི་གཏེར་ཆེན་གསུམ་གསལ་ཡོངས་དག་སྟོན་ཀའི་ཟླ་བྲལ་རིགས་ཀྱི་བདག་པོ་སྐྱབས་ཀུན་འབྱུང་གནས་སྲིད་ཞིའི་གཙུག་གི་རྒྱན་
གཟུགས་དང་གཟུགས་མེད་རྣམ་ཐར་ཀུན་མཛོད་ཟག་པ་བག་ཆགས་དྲི་མ་མེད་བཞིན་སྣང་ལ་སྣང་བཞིན་སྟོང་གནས་མཚན་དཔེ་འགྲོ་བའི་དཔལ་དུ་གྱུར་
སྤྱི་དང་བྱེ་བྲག་གདམས་ཟབ་གཏེར་གྱིས་དབེན་གསུམ་སྒྱུ་མ་སྟོན་པའི་ངག་ལ་དབྱངས་ཅན་དཔལ་ཡོན་འདུས་པས་ཀུན་དགའི་ལེགས་བཤད་སྒྲོགས་པའི་རྗེ་
ཀུན་བཟང་སྤྱོད་པའི་ནོར་བུའི་གདེངས་ཀ་ཚངས་གནས་བརྒལ་བའི་དཔལ་ལ་དབང་རྣོན་བཤད་དང་སྒྲུབ་སྡེ་འཛིན་ལ་གཞན་ལས་ཁྱད་འཕགས་མཁས་བཟང་བཙུན་
རྒྱལ་བའི་བཞེད་དགོངས་ནོར་བུའི་སྙིང་པོ་ཕན་བདེ་བསམ་ཡས་འཇོ་བའི་ཆོས་བཞིན་སྤེལ་བའི་བསམ་འདས་བཀའ་དྲིན་རྒྱལ་ལས་ལྷག་པའི་མགོན་པོ་ཁྱོད་

[003A]༄༅། །མཆོག་གི་གསང་གསུམ་དགེ་ལེགས་སྣང་བས་སྙིང་ལ་བསམ་གཏན་དགའ་བདེ་འཕེལ་བས་བསམ་གཏན་ཐོས་དང་སྒོམ་པའི་སྐལ་བཟང་རྟག་པར་རྒྱས་པ་ཉིད་
ཞིང་མཆོག་བསླབ་པའི་ཁྲིམས་ཀྱིས་ཐུགས་དུལ་སྤོང་བདུན་ནོར་བུའི་གླིང་མཆོག་ཁྱོད་ནི་གླིང་དང་མགོན་དང་སྐྱབས་ཞེས་རབ་འབྱམས་ཞིང་ན་སྙན་པས་བསྔགས་
མཆོད་དོ་ཐུགས་རྗེའི་གཞན་དབང་གྱུར་པའི་མགོན་པོ་འདི་ཀོ་སྐྱབས་མཆོག་གཅིག་མཆོག་སྐྱབས་གནས་མགོན་པོ་ཁྱོད་ལས་སྐྱབས་གཞན་མེད་ཅེས་གུས་པས་བརྗོད་
བསྟོད་དོ་བློ་ཆེན་ཀུན་བཟང་བསྟན་པའི་རྒྱལ་མཚན་མི་ནུབ་འཛིན་ཁྱོད་རྒྱལ་ཀུན་ངག་དབང་གསུང་རབ་མཁྱེན་རབ་གསུང་དབང་ངག་གི་མཆོག་འདི་བསྟོད་
མཆོག་ཏུ་ཞི་བ་འཇམ་དཔལ་རྡོ་རྗེའི་ཡེ་ཤེས་སྒྱུ་མའི་གཟུགས་མཆོག་ཆེ་མཆོག་རྣམ་གནོན་བཧཻ་ར་ཝ་ཞེས་ཕྱོགས་བཅུའི་རྒྱལ་བས་རབ་བསྔགས་པ་
འཛིན་མ་ཀུན་ཏུ་གཡོ་བའི་དྲག་ཤུལ་སྟོང་གསུམ་རྡུལ་མཉམ་གླིང་གི་རྒྱ་ཆེན་གླིང་འདིས་འཁོར་ལོས་བསྒྱུར་བའི་སྤྲུལ་པའི་ངོ་མཚར་མཐའ་ཡས་འདི་

[004A]༄༅། །པ་ཊུའི་ཟབ་ཆོས་ཆོས་བཞིན་འཛིན་པས་ཐོས་དང་བསམ་གཏན་འཕེལ་བས་ལེགས་ལམ་བསམ་གཏན་ཏིང་འཛིན་ཟབ་མོས་དྲི་མ་དཔག་ཡས་ཡོངས་སུ་དག་
རིག་སྟོང་སྤྲོས་བྲལ་དམ་པའི་ཆོས་སྐུ་ཟག་མེད་བསམ་ལས་འདས་པར་དགེ་ལེགས་རྒྱ་ཆེན་བསམ་དང་གཞལ་མེད་རླབས་ཆེན་འཕྲིན་ལས་འགྲོ་བའི་དཔལ་
དག་གསལ་མཚན་དཔེ་ལམ་ལམ་རྣམ་བཀྲ་མཐོང་གྲོལ་གཟུགས་སྐུ་སྲིད་མཐར་བརྟན་ཞིང་དུལ་ལ་བློ་ལྡན་རྗེ་བཙུན་བསྟོད་ལས་བྱུང་བའི་རབ་དཀར་གྱི་
རྣམ་དཀར་ཀུན་གསལ་ཕ་མཐའ་འགོག་དེས་ཡོངས་འཛིན་རྗེ་བཙུན་བླ་མའི་ཞབས་ཟུང་མཐའ་ཡས་བསྟན་འགྲོའི་དཔལ་དུ་ལྷུན་ཆགས་ཕན་བདེ་བྱེ་བའི་གཏེར་
ཁྲིམས་གཉིས་གསེར་གྱི་འཁོར་ལོ་འབར་བཟང་སྲིད་པ་གསུམ་གྱི་ཁྱོན་འདི་ན་མེད་རྫོགས་ལྡན་སྙིང་པོར་ཡོངས་གྲུབ་མངོན་དགའ་དུས་རིང་སྐྱོང་བར་མཛོད་
ཚུལ་ལྡན་རྙེད་བཀུར་རྒྱ་ཆེའི་ལམ་གྱིས་ལམ་བཟང་སྒྲུབ་པའི་དགེ་འདུན་མཆོད་གནས་བསླབ་གསུམ་ཡོན་ཏན་རྫོགས་པས་ཀུན་བཟོད་ནོར་གྱི་བློ་གྲོས་ཁྱབ་

[005A]༄༅། །ཐོས་དང་བསམ་དང་སྒོམ་པའི་སྒྲོན་མེས་མཐའ་བྲལ་ཟབ་དོན་སྣང་བ་ལ་འུར་ཚུལ་བཞིན་སྤྱོད་པའི་དཔལ་ལ་མོས་པ་ལྷུར་བྱེད་སྐལ་བཟང་བདག་
མང་མང་ཐེག་མཆོག་ཐར་པའི་ལམ་བཟང་རང་དོན་ཆགས་བྲལ་སྤྱོད་པ་མཆོག་ཏུ་མཐར་ཕྱིན་སངས་རྒྱས་མྱུར་ཐོབ་འགྲོ་བའི་འདོད་འཇོར་སྲིད་མཐར་རྟག་
ཆེ་མཆོག་དཔལ་ལྡན་ཕོ་བྲང་ཆེ་འདིར་སྡེ་བཞིའི་དགའ་བ་དལ་འབབ་མ་ལུས་རབ་རྒྱས་ཆོས་དང་སྲིད་ཀྱི་འདོད་འཇོའི་དཔག་བསམ་དུས་ཀུན་ཏུ་
རྒྱ་ཆེན་ཁྲིམས་གཉིས་དཔལ་གྱི་ལོ་འདབ་སྲིད་ལས་རབ་འདས་ཞི་བའི་བླ་མེད་ཀུན་དགའི་འབྲས་བུར་སྨིན་པའི་ངོ་མཚར་མི་ནུབ་དཔག་ཡས་རྒྱལ་
སྟོབས་བཅུའི་བདག་ཉིད་བླ་མ་མཆོག་ལ་སྙན་ངག་རྒྱ་ཆེས་རབ་བསྔགས་འདི་ནས་བྱང་ཆུབ་སྙིང་པོའི་བར་དུ་མཉེས་བཞིན་རྗེས་བཟུང་དགེ་མཚན་ཕྱིར་
དགེ་སེམས་དོན་ལྡན་བློ་མཆོག་བཟང་པོས་བཙུན་ཞིང་བཟང་ལ་མཁས་མཆོག་བསྟོད་ལས་རབ་དང་ཕུལ་གྱི་དཔལ་ཡོན་འདོད་འབྱུང་རྟེན་འབྲེལ་ལེགས་ཚོགས་དགེ་

[006A]༄༅། །བསྟོད་པ་ཀུན་བཟང་འཁོར་ལོ་འདི། །ཐོག་མར་ཐམས་ཅད་ཚིག་བཅོ་ལྔར། །བཅད་དེ་དཀྱུས་སུ་ཕྱེད་ལེན་ཀློག་དེ་ནས་མཐའ་ནས་གཡས་བསྐོར་ཀློག་སྐྱབས་མགོན་རྗེ་བཙུན་བླ་མ་ཆེའི། །སྤྲུལ་གཞི་འཇམ་དབྱངས་ཞི་ཁྲོ་དང། །གསང་
གསུམ་ཡོན་ཏན་མཛད་པ་ལ། །བསྟོད་ཅིང་སྤྱི་སྒོས་འདོད་དོན་སྨོན། །ཟུར་བཞི་ནས་བརྩམས་དབུས་སུ་ཀློག་གླིང་འདིར་སྡེ་བཞིའི་དཔལ་ཡོན་འགུགས། །སྟེང་གི་དཀྱིལ་ནས་ཟུར་བཅད་དེ། །ཕྱོགས་བཞིའི་བསྟོད་ནས་བསྟོད་བར་ཀློག་བླ་མ་མཆོག་གསུམ་ཚོགས་
ལ་བསྟོད། །ཕྱོགས་བཞིའི་དཀྱིལ་གྱི་ཕྲེང་བཞི་པོ། །བསྟོད་ནས་བརྩམས་ཏེ་དབུས་སུ་ཀློག་སྐུ་ཕྲེང་གསུམ་ལ་རབ་བསྔགས་ནས། །ཞབས་བརྟན་དགེ་ལེགས་འཕེལ་བ་གསོལ། །གཞན་ཡང་ཕྱི་ནང་གྲྭ་བརྒྱད་ལ། །ངོ་མཚར་ཡི་གེ་ཟུང་གསལ་ཞིང། བསམ་དང་བརྗོད་བྱ་
རྒྱ་ཆེན་པོའི། །བསྟོད་དང་སྨོན་ལམ་སྣ་ཚོགས་པ། །སྡེབ་ལེགས་ཚིག་གིས་བརྗོད་ཚུལ་རྣམས། །གཟུར་གནས་བློ་ཡིས་ཞིབ་བརྟག་ན། །མཁས་པ་མགུ་བའི་ངོ་མཚར་གསལ། །དེ་ལྟར་འཇིགས་མེད་སྭ་ར་སྭ་སྟིའི་གླུ། །ཀུན་དགའི་དབྱངས་བདུན་རྫོགས་པའི་རོལ་མོ་འདི། །
སྐྱབས་མགོན་བླ་མའི་བཀའ་འབངས་ཁྲི་བྱང་པས། །སྙན་ངག་བེཌཱུརྱ་འཕང་འགྲོའི་རྒྱུད་ལས་དྲངས། །འདིར་འབད་དགེ་བས་རྒྱལ་ཀུན་གསང་གསུམ་གྱི། །བཀོད་པ་མི་ཟད་སྲིད་ཞིའི་ཉི་མ་མཆོག་རླབས་ཆེན་སྣང་བ་སྟོང་གིས་ས་གསུམ་ཁྱོན། །འགེངས་པའི་མངོན་དགའ་དུས་རིང་
སྐྱོང་གྱུར་ཅིག་འཁོར་འདས་དགེ་བའི་བཀྲ་ཤིས་མཐོ་རིས་ཀླུང། །མངོན་འདོད་རེ་བ་འཇོ་བའི་རླབས་ཕྲེང་ཅན། །འཇིག་རྟེན་གསུམ་ན་རྒྱུ་བའི་དགེ་མཚན་གྱིས། །འགྲོ་ཀུན་ངལ་གསོའི་བདེ་བ་ཐོབ་གྱུར་ཅིག་ །།དགེ་ལེགས་འཕེལ།། ་།


