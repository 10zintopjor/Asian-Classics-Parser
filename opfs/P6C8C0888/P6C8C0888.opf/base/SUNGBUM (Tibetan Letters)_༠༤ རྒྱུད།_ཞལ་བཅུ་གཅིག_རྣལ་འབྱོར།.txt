
[000A]༄༅། །གྲུབ་དབང་གཉན་ཚེམ་བུ་བའི་ལུགས་ཀྱི་ཐུགས་རྗེ་ཆེན་པོའི་དམར་ཁྲིད་སྙན་བརྒྱུད་བདུད་རྩིའི་ཟེགས་མ་ཞེས་བྱ་བ་བཞུགས།།

[001A] །ན་མོ་གུ་རུ་ལོ་ཀེ་ཤྭ་རཱ་ཡ། འཕགས་མཆོག་གྲུ་འཛིན་མགོན་དང་དབྱེར་མེད་པའི། །གསུམ་ལྡན་བླ་མའི་ཞབས་ལ་ཕྱག་བགྱིས་ནས། །དཔལ་མོ་སྐྱེར་སྒང་ཟླ་རྒྱལ་ཚེམ་
བུ་པའི། །དམར་ཁྲིད་རྣམ་བཞིའི་མཆོག་དེ་བཤད་པར་བྱ། དེ་ཡང་གྲུབ་དབང་གཉན་ཚེམ་བུ་བ་དར་མ་འོད་ཟེར་ལ་རྗེ་བཙུན་རྡོ་རྗེ་རྣལ་འབྱོར་མས་དངོས་སུ་སྩལ་བའི་འཕགས་མཆོག་ཐུགས་རྗེ་
ཆེན་པོའི་དམར་ཁྲིད་ཟབ་མོ་ཉམས་སུ་ལེན་པ་ལ་གཉིས། ཐུན་གྱི་ངོ་བོའི་རྣལ་འབྱོར་དང། ཐུན་མཚམས་ཀྱི་རྣལ་འབྱོར་རོ། །དང་པོ་ལ་གསུམ། སྔོན་འགྲོ་དངོས་གཞི། རྗེས་ཀྱི་རིམ་པའོ། །དང་
པོ་ལ་བཞི། རྒྱུད་སྣོད་རུང་དུ་བྱད་པ་སྐྱབས་འགྲོ་སེམས་བསྐྱེད་ཀྱི་འཁྲིད། སྡིག་སྒྲིབ་དག་པར་བྱེད་པ་རྡོར་སེམས་སྒོམ་བཟླས་ཀྱི་འཁྲིད། ཕྱིན་རླབས་འཇུག་པར་བྱེད་པ་བླ་མའི་རྣལ་འབྱོར་གྱི་

[002A]༄༅། །འཁྲིད། ཚོགས་གསོག་པར་བྱེད་པ་མཎྜལ་གྱི་འཁྲིད་དོ། །དང་པོ་ནི། ལམ་མཐུན་མོང་བས་རྒྱུད་སྦྱངས་ནས་དབང་བཞི་རྣམ་པར་དག་པ་ཐོབ་ཅིང། དམ་ཚིག་དང་སྡོམ་པ་ཚུལ་
བཞིན་དུ་སྲུང་བའི་སྒྲུབ་པ་པོས། གནས་གཙང་མར་རྟེན་དང་མཆོད་པ་བཤམས་ཏེ་ལེགས་པར་འཁོད་ནས། མདུན་གྱི་ནམ་མཁར་རིན་པོ་ཆེའི་ཁྲིའི་སྟེང་དུ་བླ་མ་རྡོ་རྗེ་འཆང་ཡབ་ཡུམ་དངོས་བརྒྱུད་ཀྱི་
བླ་མ་ཡི་དམ་སངས་རྒྱས་བྱང་སེམས་ཉན་རང་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་པ་བཞུགས་པར་གྱུར། ཅེས་སྐྱབས་ཡུལ་དང། རང་དང་རང་གི་མཐའ་སྐོར་ན་གནས་པའི་ཕ་
མ་སེམས་ཅན་ཐམས་ཅད་འཁོར་བ་དང་ངན་སོང་གི་སྡུག་བསྔལ་ལ་འཇིགས་ཤིང་སྐྲག་ནས། རེ་ས་དཀོན་མཆོག་གསུམ་ལས་གཞན་ན་མེད་པས། དུས་འདི་ནས་བྱང་ཆུབ་མ་ཐོབ་ཀྱི་བར་དུ་སྐྱིད་

[002B] །ཞེས་རྒྱུ་གསལ་བཏབ་སྟེ། བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་
ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །དམ་
པའི་ཆོས་རྣམས་ལ་སྐྱབས་སུ་མཆིའོ། །འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། །ཞེས་ལན་གང་མང་གི་མཐར་ཐལ་མོ་སྦྱར་ཏེ། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་ཕྱག་
འཚལ་ཞིང་སྐྱབས་སུ་མཆིའོ། །ཁྱེད་རྣམས་ཀྱིས་བདག་དང་སེམས་ཅན་ཐམས་ཅད་ཀྱི་རྒྱུད་བྱིན་གྱིས་བརླབ་ཏུ་གསོལ། ཞེས་སྐྱབས་འགྲོ་དང། མ་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་
ཀྱི་གོ་འཕང་ཅི་ནས་ཀྱང་མྱུར་དུ་ཐོབ་པར་བྱ། དེའི་ཆེད་དུ་ཐུགས་རྗེ་ཆེན་པོའི་དམར་འཁྲིད་ཟབ་མོ་ཉམས་སུ་བླང་བར་བགྱིའོ། །ཞེས་ལན་མང་དུ་སེམས་བསྐྱེད་པར་བྱའོ། །གཉིས་པ་སྡིག་སྒྲིབ་དག་པར་བྱེད་
པ་རྡོར་སེམས་སྒོམ་བཟླས་ཀྱི་འཁྲིད་ནི། རང་གི་སྤྱི་བོར་པད་ཟླའི་གདན་ལ་རྡོ་རྗེ་སེམས་དཔའ་ཡབ་ཡུམ་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་རྡོར་དྲིལ་དང་གྲི་ཐོད་འཛིན་པས་ཕན་ཚུན་འཁྱུད་པ་

[003A]༄༅། །ཡབ་ཕྱག་རྒྱ་དྲུག་དང་ཡུམ་ཕྱག་རྒྱ་ལྔས་བརྒྱན་ཅིང། རྡོ་རྗེ་དང་པདྨའི་སྐྱིལ་ཀྲུང་གིས་བཞུགས་པའི་ཐུགས་ཀར་ཟླ་བའི་སྟེང་དུ་ཧཱུཾ་གི་མཐར་སྔགས་འཕྲེང་གིས་བསྐོར་བ་ལས་
བདུད་རྩི་དཀར་པོའི་རྒྱུན་བབས་པས་ནད་གདོན་སྡིག་སྒྲིབ་ཐམས་ཅད་སྦྱངས་པར་བསམས་ལ། ཧེ་རུ་ཀའི་ཡིག་བྲྒྱའམ། ཨོཾ་བཛྲ་སཏ་ཨཱ་ཞེས་གང་མང་བཟླས་པའི་མཐར། རྡོ་རྗེ་སེམས་དཔའ་ཡབ་
ཡུམ་རང་ལ་ཐིམ་པས། རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་མི་ཕྱེད་པར་རྒྱར་པར་བསམ་མོ། །གསུམ་པ་བྱིན་རླབས་འཇུག་པར་བྱེད་པ་བླ་མའི་རྣལ་འབྱོར་གྱི་འཁྲིད་ནི། དག་གསལ་
གཉིས་མེད་བཻཌཱུར་ས་གཞི་ལ། །གསེར་གྱི་མིག་རིས་བཀྲ་བའི་མདུན་གྱི་མཁར། །སེང་གེས་བཏེག་པའི་འོད་འབར་ནོར་བུའི་ཁྲིར། །ཆུ་སྐྱེས་ལྟེ་བར་ཉི་ཟླའི་དཀྱིལ་འཁོར་སྟེང། །བཀའ་དྲིན་གསུམ་ལྡན་རྩ་
བའི་བླ་མ་དང། །དབྱེར་མེད་རིགས་བརྒྱའི་ཁྱབ་བདག་རྡོ་རྗེ་འཆང། །སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས། །རྡོར་དྲིལ་བཟུང་ནས་རང་འདྲའི་ཡུམ་ལ་འཁྱུད། །མཚན་དཔེའི་དཔལ་འབར་ལྷ་རྫས་
ན་བཟའ་གསོལ། །རིན་ཆེན་རྒྱན་སྤྲས་རྡོ་རྗེའི་སྐྱིལ་ཀྲུང་བཞུགས། །མཐའ་སྐོར་བླ་མ་ཡི་དམ་སངས་རྒྱས་དང། །བྱང་སེམས་ཉན་རང་མཁའ་འགྲོ་སྲུང་མས་བསྐོར། །ཚོགས་ཞིང་རྣམས་ཀྱི་སྤྱི་བོར་ཨོཾ་དཀར་

[003B] ༑མགྲིན་པར་ཨཱ་དམར་ཐུགས་ཀར་ཧཱུཾ་སྔོན་པོ། །ཐུགས་ཀའི་འོད་ཀྱིས་རང་རང་ཡེ་ཤེས་པ། །སྤྱན་དྲངས་ཐིམ་ནས་དབྱེར་མེད་བརྟན་པར་བཞུགས། ཞེས་ཚོགས་ཞིང་གསལ་བཏབ་ལ། ཡན་ལག་བདུན་པ་འབུལ་བ་ནི། བླ་མ་
མཆོག་དང་ཕྱག་འོས་ཐམས་ཅད་ལ། །ཞིང་རྡུལ་གྲངས་དང་མཉམ་པའི་ལུས་བཏུད་དེ། །ཡོན་ཏན་བརྗོད་པའི་ངག་གིས་བསྟོད་བྱེད་ཅིང། །ལྷག་བསམ་གུས་པའི་ཡིད་ཀྱིས་ཕྱག་འཚལ་ལོ། །མཆོད་ཡོན་ཞབས་བསིལ་མེ་ཏོག་
བདུག་སྤོས་དང། །སྣང་གསལ་དྲི་ཆབ་ཞལ་ཟས་རོལ་མོའི་སྒྲ། །འདོད་ཡོན་རིན་ཆེན་བཀྲ་ཤིས་རྟགས་རྫས་སོགས། །དངོས་བཤམས་ཡིད་སྤྲུལ་མཆོད་སྤྲིན་རྒྱ་མཚོ་འབུལ། །རབ་ཡངས་དཀར་དམར་དུམ་བུ་གཅིག་པའི་སྣོད། །
བ་ཁྱི་གླང་རྟ་མི་ཡི་ཤ་ལྔ་དང། །དྲི་ཀླད་ཁུ་ཁྲག་སྟེ་བདུད་རྩི་ལྔ། །སྦྱངས་བསྒྱུར་སྤེལ་བའི་ཨ་མྲྀ་ཏ་ཡིས་མཆོད། །ཟླ་བཞིན་ཨུཏྤལ་མིག་ལ་བམྤིའི་མཆུ། །མུ་ཏིག་ཚེམས་འཕྲེང་ལྕུག་ཕྲན་རྐེད་སྐབས་ཅན། །རོ་སྨད་ནུ་འབུར་
རབ་རྒྱས་སྨིན་ལེགས་གཟུགས། །ཏིང་འཛིན་པིར་གྱིས་བྲིས་ཏེ་གུས་པས་འབུལ། །རྡོ་རྗེ་པདྨ་སྦྱར་བའི་སྙོམས་འཇུག་ལས། །བྱུང་བའི་ལྷན་སྐྱེས་བདེ་བས་མྱོས་པའི་ཐུགས། །ཆོས་ཀུན་བདེན་པས་སྟོངས་པའི་དབྱིངས་ཉིད་
དང༑ ༑དབྱེར་མེད་བྱང་ཆུབ་སེམས་ཀྱིས་མཆོད་པར་བགྱི། །སྡིག་པ་གང་བགྱིས་གནོང་ཞིང་སྡོམ་པས་བཤགས། །སྲིད་ཞིའི་དགེ་ལ་དགའ་བས་རྗེས་ཡི་རང། །ཆོས་འཁོར་བསྐོར་བཞིན་འགྲོ་བའི་དོན་ལ་བཞུགས། །དགེ་

[004A]༄༅། །བ་ཅི་བསགས་བྱང་ཆུབ་ཆེན་པོར་བསྔོ། །ཞེས་བརྗོད་པར་བྱའོ། །བཞི་པ་ཚོགས་གསོག་པར་བྱེད་བ་མཎྜལ་གྱི་འཁྲིད་ནི། ཨོཾ་བཛ་བཧུ་མི་ཨཱ་ཧཱུཾ། དབང་ཆེན་གསེར་གྱིས་གཞི། ཨོཾ་བཛྲ་རེ་ཁཾ་
ཨཱ་ཧཱུཾ༑ ལྕགས་རིའི་མུ་ཁྱུད། དབུས་སུ་རི་རབ། ཤར་ལུས་འཕགས་པོ། ལྷོ་འཛམ་བུ་གླིང། ནུབ་བ་ལང་སྤྱོད། བྱང་སྒྲ་མི་སྙན། ལུས་དང་ལུས་འཕགས། རྔ་ཡབ་དང་རྔ་ཡབ་གཞིན། གཡོ་ལྡན་དང་ལམ་མཆོག་
འགྲོ༑ སྒྲ་མི་སྙན་དང་སྒྲ་མི་སྙན་གྱི་ཟླ། གླང་པོ་རིན་པོ་ཆེ། ཁྱིམ་བདག་རིན་པོ་ཆེ། རྟ་རིན་པོ་ཆེ། བཙུན་མོ་རིན་པོ་ཆེ། དམག་དཔོན་རིན་པོ་ཆེ། འཁོར་ལོ་རིན་པོ་ཆེ། ནོར་བུ་རིན་པོ་ཆེ། གཏེར་ཆེན་པོ། ཉི་མ་ཟླ་བ༑ གསེར་
གཞི་ལྕགས་རིས་བསྐོར་བའི་སྣོད་ཀྱི་ནང། །རི་གླིང་རིན་ཆེན་གཏེར་བུམ་ཉི་ཟླར་བཅས། །གུས་བཟང་མཆོད་པའི་བཅུད་ཀྱིས་ཉེར་བཀངས་ཏེ། །བླ་མ་ལྷ་ཚོགས་རྣམས་ལ་དབུལ་བར་འགྱི། ཞེས་ལན་གང་མང་ཕྱག་ལེན་
ལྟར་ཕུལ་ནས། རྒྱལ་བ་ཀུན་གྱི་ཡབ་ཅིག་རྡོ་རྗེ་འཆང། ཞེས་སོགས་རྒྱས་པའམ། མདོར་བསྡུ་ན། ཁྱབ་བདག་རྡོ་རྗེ་འཆང་དང་རྣལ་འབྱོར་མ། །གྲུབ་དབང་དར་མ་འོད་དང་བྱང་ཆུབ་འོད། །བྱང་ཆུབ་ཚུལ་ཁྲིམས་
བསོད་ནམས་སྙིང་པོ་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །ཐུགས་རྗེ་བརྩོན་འགྲུས་རྒྱལ་བ་ཡེ་ཤེས་དང། །གཞོན་ནུ་སེང་གེ་བསོད་ནམས་རྒྱལ་མཚན་ཞབས། །ཀུན་དགའ་བཀྲ་ཤིས་དཔལ་ལྡན་
[004B] །གསོལ་བ། བློ་གྲོས་རྒྱལ་མཚན་ཀུན་བཟང་ཆོས་ཀྱི་ཉི། །ཀུན་དགའ་ལེགས་པ་བློ་གསལ་རྒྱ་མཚོའི་ཞབས། །མཁྱེན་བརྩེའི་དབང་ཕྱུག་བྱམས་པ་སྐལ་བཟང་ལ། །གསོལ་བ། དབང་ཕྱུག་རབ་བརྟན་
བསོད་ནམས་མཆོག་ལྡན་དང། །བློ་བཟང་རྒྱ་མཚོ་འཕྲིན་ལས་ལྷུན་གྲུབ་ཞབས། །ངག་དབང་བརྩོན་འགྲུས་ངག་དབང་གྲགས་པ་ལ། །གསོལ་བ། ངག་དབང་རིན་ཆེན་ངག་དབང་འབྱུང་གནས་དང། །ཚུལ་ཁྲིམས་དོན་གྲུབ་
ཡེ་ཤེས་འབྱུང་གནས་ཞབས། །དགའ་ལྡན་བསྟན་འཛིན་དགའ་ལྡན་དར་རྒྱས་ལ། །གསོལ་བ། དེ་ལྟར་རྩ་བརྒྱུད་བླ་མ་ཡི་དམ་ལྷས། །སྔོན་འགྲོའི་འཁྲིད་བཞི་དངོས་གཞི་བསྐྱེད་རྫོགས་གཉིས། །ཐུན་མཚམས་ཆུ་རྒྱུན་
རྣལ་འབྱོར་རྣམ་པ་དྲུག་མཐར་ཕྱིན་སྐུ་གསུམ་ཐོབ་པར་བྱིན་གྱིས་རློབས། ཞེས་བླ་བརྒྱུད་གསོལ་འདེབས་བྱའོ། །དེ་ནས་མཐའ་སྐོར་གྱི་ཚོགས་ཞིང་རྣམས་རྡོ་རྗེ་འཆང་ལ་ཐིམ་པས་དེ་ཉིད་སྐྱབས་གནས་ཀུན་འདུས་ཀྱི་ངོ་བོར་མོས་
ལ༑ བླ་མ་སངས་རྒྱས་རིན་པོ་ཆེ་ལ་གསོལ་བ་འདེབས་སོ། །ཞེས་ལན་མང་དུ་གསོལ་བ་བཏབ་པས། བླ་མའི་སྤྱི་མགྲིན་ཐུགས་ཀའི་འབྲུ་གསུམ་ནས། །བདུད་རྩི་འོད་ཟེར་དཀར་དམར་མཐིང་གསུམ་བྱུང། །རང་གི་སྤྱི་མགྲིན་སྙིང་
གར་ཐིམ་པ་ཡིས། །སྨིན་བྱེད་དབང་བཞི་བྱིན་རླབས་ཚུལ་དུ་ཐོབ། །སྒོ་གསུམ་སྡིག་སྒྲིབ་བག་ཆགས་མ་ལུས་སྦྱངས། །གསང་གསུམ་རྡོ་རྗེ་འགྲུབ་པའི་ནུས་པ་རྙེད། །བསྐྱེད་རྫོགས་ལམ་བཟང་བསྒོམ་ལ་དབང་བར་བྱས། །འབྲས་བུ་

[005A]༄༅། །སྐུ་བཞི་འགྲུབ་པའི་ས་བོན་བཞག་ཅེས་ཏིང་ངེ་འཛིན་གྱི་དབང་བཞི་བླང། སྐྱབས་གནས་ཀུན་འདུས་བླ་མ་ལྷག་པའི་ལྷ། །ཁྱབ་བདག་རྡོ་རྗེ་འཆང་ལ་གསོལ་བ་འདེབས། །ལུས་ངག་ཡིད་ལ་སྐུ་གསུང་
ཐུགས་ཞུགས་ལ། །མྱུར་དུ་ཁྱེད་རང་ལྟ་བུར་བྱིན་གྱིས་རློབས། ཞེས་གསོལ་བ་བཏབ་པས། བླ་མ་རྡོ་རྗེ་འཆང་དགྱེས་བཞིན་དུ་རང་ལ་ཐིམ་པས་རང་གི་སྒོ་གསུམ་དང་བླ་མའི་སྐུ་གསུང་ཐུགས་དབྱེར་མི་ཕྱེད་པར་གྱུར་པར་
བསམ་མོ། །གཉིས་པ་དངོས་གཞི་ལ་གཉིས། ཐབས་བསྐྱེད་པའི་རིམ་པ་དང། ཤེས་རབ་རྫོགས་པའི་རིམ་པའོ། །དང་པོ་ནི། རང་གི་སྙིང་ཤེལ་སྒོང་དྲི་མ་མེད་པ་ལྟར་སྟོང་སང་འོད་ཀྱི་རང་བཞིན་ཅན་དུ་གྱུར། ཨོཾ་སྭ་བྷཱ་ཝ་
ཤུདྡྷ་སརྦ་དྷ་རྨཱས་བྷཱ་ཝ་ཤུདྡྷོ་ཉཧཾ། ཞེས་པ་ནི་སྟོང་པ་ཉིད་ལས་བྱང་ཆུབ་པའོ། །དེའི་ནང་དུ་པཾ་ལས་པདྨ་དཀར་པོ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་དཀར་བསིལ་ཉ་གང་བར་གྱུར། ཅེས་པ་ནི་གདན་
པད་ཟླ་ལས་བྱང་ཆུབ་པའོ། །དེའི་དབུས་སུ་ཡི་གེ་ཧྲཱི་དཀར་པོ་རིང་ཆ་ཚེག་དྲག་དང་བཅས་པར་གྱུར། ཅིས་པ་ནི་གསུང་ས་བོན་ལས་བྱང་ཆུབ་པའོ། །དེ་ལས་འོད་ཟེར་འཕྲོས། རྒྱལ་བ་སྲས་དང་བཅས་པ་རྣམས་མཆོད་པས་མཉེས་
པར་བྱས། རིགས་དྲུག་བར་དོ་དང་བཅས་པའི་སྡུག་བསྔལ་རྒྱུ་དང་བཅས་པ་སྦྱངས། ཚུར་འདུས་ཧྲཱི་ལ་ཐིམ་པ་ཡོངས་སུ་གྱུར་པ་ལས། པདྨ་དཀར་པོ་འདབ་མ་དྲུག་པ་ཡུ་བ་དང་བཅས་པའི་ཟེའུ་འབྲུ་ལ་ཧྲཱི་ས་མཚན་པར་

[005B] ༑ཅེས་པ་ནི་ཐུགས་ཕྱག་མཚན་ལས་བྱང་ཆུབ་པའོ། །དེ་ལས་འོད་ཟེར་འཕྲོས། རང་གི་སྡིག་སྒྲིབ་ཐམས་ཅད་སྦྱངས་ནས་ལུས་འོད་ཀྱི་གོང་བུར་གྱུར་པ་པདྨ་ཧྲཱི་དང་བཅས་པ་ལ་ཐིམ་པ་ཡོངས་སུ་གྱུར་པ་ལས། རང་ཉིད་འཕགས་
པ་སྤྱན་རས་གཟིགས་སྐུ་མདོག་དཀར་པོ་ཞལ་གཅིག་ཕྱག་བཞི་པ། ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་འོག་མས་ནོར་བུ་ཆུ་ཤལ་གྱི་འཕྲེང་བ་འདྲེན་ཅིང། གཡོན་འོག་མས་པདྨ་དཀར་པོའི་ཡུ་བ་འཛིན་པ་
ཞི་འཛུམ་དགྱེས་པའི་ཉམས་དང་ལྡན་ཅིང་དབུ་སྐྲ་རལ་པའི་ཐོར་ཚུགས་ཅན། མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་མཛེས་ཤིང། དབུ་རྒྱན་སྙན་རྒྱན་མགུལ་རྒྱན་སེ་མོ་དོ་དོ་ཤལ་ཕྱག་གདུབ་ཞབས་
གདུབ་འོག་པག་སྟེ་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། དར་བཟང་པོའི་སྟོད་གཡོགས་དང་སྨད་གཡོགས་མཛེས་པར་གསོལ་ཞིང། དྭངས་གསལ་འོད་ཀྱི་ཕུང་པོའི་དབུས་ན་ཞབས་གཉིས་རྡོ་རྗེ་སྐྱིལ་ཀྲུང་གིས་བཞུགས་པར་
གྱུར༑ ༑ཅེས་པ་ནི་སྐུ་རྫོགས་པ་ལས་བྱང་ཆུབ་པའོ། །རང་གི་སྤྱི་བོར་ཟླ་བ་ལ་ཨོཾ་དཀར་པོ། མགྲིན་པར་པདྨ་ལ་ཨཱ་དམར་པོ། ཐུགས་ཀར་པདྨ་དཀར་པོ་འདབ་མ་དུག་པའི་ལྟེ་བར་ཧྲཱི་དཀར་པོ་ཧཱུཾ་སྔོན་པོས་མཚན་པའི་མཐར་
འདབ་མ་དྲུག་ལ་མདུན་ནས་གཡས་སྐོར་དུ་ཨོཾ་མ་ཎི་པདྨེ་ཧཱུཾ་གིས་བསྐོར་པར་གྱུར། ཐུགས་ཀའི་ཧྲཱི་ལས་འོད་ཟེར་འཕྲོས་པས་རང་བཞིན་གྱི་གནས་ནས་ཡི་དམ་སངས་རྒྱས་བྱང་སེམས་ཐམས་ཅད་སྤྱན་དྲངས་ཏེ་ཐིམ་པས་རང་

[006A]༄༅། །ཉིད་ཡི་དམ་ཀུན་འདུས་སུ་གྱུར། སླར་ཡང་ཐུགས་ཀའི་ཧྲཱི་ལས་འོད་ཟེར་འཕྲོས་པས། རྩ་བརྒྱུད་ཀྱི་བླ་མ་ཐམས་ཅད་སྤྱན་དྲངས། དེ་རྣམས་ཀྱིས་རིན་པོ་ཆེའི་བུམ་པ་ཐོགས་ཏེ་བདུད་རྩིའི་
ཆུ་རྒྱུན་གྱིས་སྤྱི་བོ་ནས་དབང་བསྐུར་བས་ལུས་ཐམས་ཅད་གང། དྲི་མ་ཐམས་ཅད་དག་ཆུའི་ལྷག་མ་སྤྱི་གཙུག་ཏུ་ལུད་པ་ཡོངས་སུ་གྱུར་པ་ལས་འོད་དཔག་མེད་ལོངས་སྐུའི་རྣམ་པ་ཅན་གྱིས་དབུ་བརྒྱན་པ་ལ་དབང་བླ་
རྣམས་ཐིམ་པས་རིགས་བདག་བླ་མ་ཀུན་འདུས་སུ་གྱུར། སླར་ཡང་ཐུགས་ཀའི་ཧྲཱི་ལས་འོད་ཟེར་འཕྲོས་པས། གསང་སྔགས་རིག་སྔགས་གཟུང་སྔགས་ཐམས་ཅད་སྤྱན་དྲངས་ཏེ་ཐིམ་པས་ཡིག་དྲུག་སྙིང་པོ་ཀུན་འདུས་སུ་གྱུར་
པར་བསམ་ལ་ང་རྒྱལ་དང་རྣམ་པ་སྤྱི་བྱེ་བྲག་ལ་དཔྱད་སྒོམ་དང་འཇོག་སྒོམ་གྱི་སྒོ་ནས་ཟབ་གསལ་གཉིས་མེད་དུ་བསྒོམ། བསྒོམས་པས་སྐྱོན། རང་གི་ཐུགས་ཀ་ནས་སྤྲོས་པའི་མཆོད་པའི་ལྷ་མོ་རྣམས་ཀྱིས་མཆོད་པར་
བསམས་ལ། ཨོཾ་གུ་རུ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ཨྲྒྷཾ། པཱ་དྱཾ། པུ་ཥྤེ། དྷཱུ་པེ། ཨཱ་ལོ་ཀེ་གནྡྷེ། ནཻ་ཝི་དཡེ། ཤ་པྟ་པྲ་ཏཱི་ཙྪ་ཧཱུཾ་སཱ་ཧཱས་ཕྱི་མཆོད་དང། ཨོཾ་གུ་རུ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ཨོཾ་ཨཱ་ཧཱུཾ་གིས་ནང་
མཆོད་ཕུལ། སྐྱོན་གྱིས་མ་གོས་སྐུ་མདོག་དཀར། །རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་ལོ། ཞེས་པས་བསྟོད། དེ་ནས། རང་གི་ཐུགས་

[006B]
པོའི་སྐུར་མོས་པ་གཟུགས་སྣང་སྐུའི་འཁྱེར་སོ། འབྱུང་བ་དང་འབྱུང་གྱུར་གྱི་སྒྲ་ཐམས་ཅད་ཡི་གེ་དྲུག་མའི་གདངས་སུ་མོས་པ་སྒྲ་གྲག་གསུང་གི་འཁྱེར་སོ། །སེམས་ཀྱི་རྣམ་རྟོག་ཐམས་ཅད་ཐུགས་རྗེ་ཆེན་པོའི་ཐུགས་སྟོང་ཉིད་
སྙིང་རྗེའི་སྙིང་པོ་ཅན་དུ་མོས་པ་དྲན་རྟོག་ཐུགས་ཀྱི་འཁྱེར་སོ་སྟེ་འཁྱེར་སོ་གསུམ་དང་ཀུན་འདུས་གསུམ་ལས་མ་གཡོས་པའི་དང་ནས་སྣང་སྲིད་ཐམས་ཅད་ཀྱིས་ཟློས་པར་མོས་ལ། ཨོཾ་མ་ཎི་པདྨེ་ཧཱུཾ། ཞེས་བརྒྱ་སྟོང་ཁྲི་འབུམ་
སོགས་ཅི་ནུས་བཟླ་བར་བྱའོ། །གཉིས་པ་ཤེས་རབ་རྫོགས་པའི་རིམ་པ་ལ། གདུལ་བྱའི་ཁྱད་པར་གྱིས་བསྐྱེད་རིམ་གྱི་སྐབས་སུ་ལྷ་སྐུ་ལ་དམིགས་པའི་ཞི་གནས་སམ། མཚན་བཅས་ཀྱི་རྣལ་འབྱོར་རམ། སྐུ་གསུམ་ལམ་འཁྱེར་
གྱི་གནད་ཚང་བའི་བསྐྱེད་རིམ་མཚན་ཉིད་པ་གང་རུང་དང། རྫོགས་རིམ་གྱི་སྐབས་སུ་ཇི་ལྟ་བ་ལ་དམིགས་པའི་ལྷག་མཐོང་ངམ། མཚན་མེད་ཀྱི་རྣལ་འབྱོར་རམ། སྣང་ཕྱོགས་དང་སྟོང་ཕྱོགས་ཀྱི་རྫོགས་རིམ་མཚན་ཉིད་པ་
གང་རུང་བསྒོམ་པར་གསུངས་ཤིང། འདིར་བླ་མ་གོང་མའི་འཁྲིད་རྒྱུན་ལས་ཇི་ལྟར་འབྱུང་བ་ལྟར་བཤད་པ་ལ་གཉིས། སྔོན་འགྲོ་མ་བཅོས་གསུམ་ལྡན་དང། དངོས་གཞི་ཕྱག་རྒྱ་ཆེན་པོ་བསྒོམ་ཚུལ་ལོ། །དང་པོ་ནི། རྐང་པ་སྐྱིལ་

[007A]༄༅། །ཀྲུང་བཅས། མིག་སྣ་རྩེར་ཕབ། ལུས་དྲང་པོར་བསྲངས། ལག་པ་མཉམ་པར་བཞག་མགྲིན་པ་ཅུང་ཟད་དགུག་སོ་མཆུ་རང་སོར་བཞག་ལྕེ་རྩེ་རྐན་ལ་སྦྱར་བ་སྟེ་རྣམ་སྣང་གི་ཆོས་བདུན་
ལྡན་ལས་གཞན་པའི་བྱ་བྱེད་བཟང་ངན་ཐམས་ཅད་སྦད་ཀྱིས་བཅད་ནས་ལྷོད་དེ་འཇོག་པ་ལུས་མ་བཅོས་པ། སྣ་བུག་གཉིས་ནས་རླུང་རོ་དགུ་ཕྲུགས་སུ་བུས་ཏེ་དབུགས་འབད་མེད་རང་བབས་སུ་དལ་བུས་རྒྱུ་བ་ལས་གཞན་
པའི་སྨྲ་བརྗོད་བཟང་ངན་ཐམས་ཅད་སྦད་ཀྱིས་བཅད་ནས་ལྷོད་དེ་འཇོག་པ་དག་མ་བཅོས་པ། སེམས་གསལ་རིག་གི་ངང་དུ་རྩེ་གཅིག་ཏུ་འཇོག་པ་ལས་གཞན་པའི་དུས་གསུམ་གྱི་རྟོག་དཔྱོད་བཟང་ངན་ཐམས་ཅད་སྦད་ཀྱིས་
བཅད་ནས་ལྷོད་དེ་འཇོག་པ་སེམས་མ་བཅོས་པ་སྟེ། ཚུལ་འདི་ལ་མི་གཡོ་བ་གསུམ་ལྡན་དུ་ཡང་གྲགས་སོ། །སེམས་མ་བཅོས་པ་འདི་བསྒོམ་པ་ལ། དང་པོར་སྒྲིམ་པ་ལ་མཁས་པ་རལ་སྐོར་མཁན་གཡུལ་དུ་འཇུག་པ་
ལྟ་བུ༑ བར་དུ་གློད་པ་ལ་མཁས་པ་གླང་རྫི་མཁས་པས་གླང་པོ་ཆེ་སྐྱོང་བ་ལྟ་བུ། ཐ་མར་གཏོང་པ་ལ་མཁས་པ་གཟིངས་ཐོག་ནས་བྱ་འཕུར་བ་ལྟ་བུའི་ཚུལ་རྣམས་ཤེས་དགོས་ཏེ། ལོ་པ་སྤྱན་སྔ་ཀུན་དགའ་དོན་གྲུབ་ཀྱི་
འཁྲིད་ཡིག་དེས་དོན་གསལ་བྱེད་དང། དགེ་ལྡན་ཕྱག་རྒྱ་ཆེན་པོའི་ཡིག་ཆ་གུང་བསྒྲིགས་པ་ལས་རྟོགས་དགོས་པ་ཡོད་དོ། །གཉིས་པ་དངོས་གཞི་ཕྱག་རྒྱ་ཆེན་པོ་བསྒོམ་ཚུལ་ནི། དམར་ཁྲིད་སྒོམ་པ་པོ་དེ་ང་ཡིན་སྙམ་

[007B] ང་ཞེས་པ་འདི་བློས་གང་དུ་ཇི་ལྟར་བཟུང་བརྟགས་པ་ན། གནས་རང་གི་ལུས་སེམས་གཉིས་ཚོགས་པ་འདིའི་སྟེང་ཁོ་ནར། འཛིན་ཚུལ་མིང་དང་རྟོག་པས་བཏགས་པ་ཙམ་མ་ཡིན་པར། ང་ཁོ་རང་གི་ངོས་
ནས་དོན་ལ་གྲུབ་པར་བཟུང་བ་ནི། ངར་འཛིན་ལྷན་སྐྱེས་ཞེས་བྱ་བ་ཉེས་པ་ཐམས་ཅད་ཀྱི་རྩ་བ་དེ་ཡིན་པས། དེའི་འཛིན་ཚུལ་ལེགས་པར་ངེས་པ་ནི་འགོག་རྒྱུའི་དགག་བྱ་ངོས་ཟིན་པའི་གནད་ཡིན། རང་གི་ལུས་སེམས་གཉིས་
ཀྱི་སྟེང་འདིར་ཇི་ལྟར་བཟུང་པ་ལྟར་རང་ངོས་ནས་གྲུབ་པ་ཞིག་ཡོད་ན། ལུས་སེམས་གཉིས་དང་གཅིག་ཏུ་ཡོད་དམ་ཐ་དད་དུ་ཡོད། དེ་གཉིས་གང་རུར་ཞིག་ལས་མ་འདས་སོ་སྙམ་པ་ཁྱབ་པ་ངེས་པའི་གནད་ཡིན། ལུས་སེམས་
གཉིས་དང་ང་གཅིག་ཏུ་ཡོད་པ་མི་འཐད་དེ། ལས་སེམས་ན་གཉིས་ཡིན་ལ་ང་ནི་གཅིག་ཡིན་པས་གཉིས་དང་གཅིག་ཆ་མེད་ཀྱི་གཅིག་ཏུ་ཇི་ལྟར་གྲུབ་སྙམ་པ་བདེན་པའི་གཅིག་བྲལ་ངེས་པའི་གནད་ཡིན། ལུས་སེམས་གཉིས་
དང་ང་ཐ་དད་དུ་ཡོད་པ་མི་འཐད་དེ། ལུས་སེམས་གཉིས་རེ་རེ་ནས་བློས་བསལ་བའི་ཤུལ་དུ་ང་དེ་འདིའོ་ཞེས་ཟུང་དུ་ངོས་འཛིན་རྒྱ་མི་འདུག་པས་སོ་སྙམ་པ་བདེན་པའི་དུ་བྲལ་ངེས་པའི་གནད་ཡིན་ལུས་སེམས་གཉིས་
དང་ང་ཐ་དད་དུ་ཡོད་པ་མི་འཐད་དེ། ལུས་སེམས་གཉིས་རེ་རེ་ནས་བློས་བསལ་བའི་ཤུལ་དུ་ང་དེ་འདིའོ་ཞེས་ཟུང་དུ་ངོས་འཛིན་རྒྱ་མི་འདུག་པས་སོ་སྙམ་པ་བདེན་པའི་དུ་བྲལ་ངེས་པའི་གནད་ཡིན། དེ་ལྟར་ང་དང་ངོས་ནས་གྲུབ་
པ་གཏན་ནས་མེད་པར་ངེས་པ་ནི། དེས་ཤེས་དེའི་རྒྱུན་དཔྱད་སྒོམ་དང་འཇོག་སྒོམ་སྤེལ་ནས་སྐྱོང་བ་ནི། མཉམ་གཞག་ནམ་མཁའི་རྣལ་འབྱོར་དང། གདགས་གཞི་རང་གི་ལུས་སེམས་གཉིས་ཀྱི་སྟེང་དུ་མིང་དང་རྟོག་པས་བཏགས་

[008A]༄༅། །པ་ཙམ་གྱི་ང་ཞིག་བསྙོན་མེད་དུ་ཡོད་ཅིང། དེས་མིང་དང་རྟོག་པས་བཏགས་པ་ཙམ་གྱི་ལས་བསགས་ནས། མིང་དང་རྟོག་བས་བཏགས་པ་ཙམ་གྱི་འབྲས་བུ་མྱོང་ཚུལ་ལ་ངེས་ཤེས་དྲངས་ནས་སྐྱོང་
བ་ནི༑ རྗེས་ཐོབ་རྒྱུ་མའི་རྣལ་འབྱོར་ཡིན་པས། རིགས་པ་དེ་ལུས་སེམས་ལ་སོགས་པའི་ཆོས་ཐམས་ཅད་ལ་ཁ་སྤོས་ནས་མཉམ་རྗེས་ཀྱི་རྣལ་འབྱོར་བསྒོམ་པར་བྱའོ། །གསུམ་པ་རྗེས་ཀྱི་རིམ་པ་ནི། དེ་ལྟར་འཕགས་མཆོག་
ཕྱག་ན་པདྨོ་ཡི། །དམར་ཁྲིད་ཟབ་མོ་ཉམས་སུ་བསྟར་བ་ལས། །བྱུང་བའི་དགེ་ཚོགས་གངས་ཀྱི་རི་བོ་ལྟར། །མཆོག་ཏུ་དཀར་བ་གང་ཞིག་བསགས་པའི་མཐུས། །སྐྱབས་འགྲོ་སེམས་བསྐྱེད་ཟུང་འབྲེལ་སྔོན་འགྲོའི་ལམ། །
བསྐྱེད་རྫོགས་ཟུང་འཇུག་ཟབ་མོ་དངོས་གཞིའི་ལམ། །བསྔོ་བ་སྨོན་ལམ་ཟུང་འབྲེལ་རྗེས་ཀྱི་ལམ། །སྟན་ཐོག་གཅིག་ཏུ་ཉམས་སུ་ལེན་པར་ཤོག་སྣང་སྟོང་དབྱེར་མེད་ཆུ་ཟླ་འཇའ་ཚོན་ལྟར། །རང་ལུས་ཅིར་སྣང་འཕགས་
པའི་སྐུར་བསྒོམ་ཞིང། །གྲག་སྟོང་དབྱེར་མེད་བྲག་ཆའི་སྒྲ་བརྙན་ལྟར། །སྒྲ་རྣམས་ཡིག་དྲུག་བཟླས་པར་ཤེས་པར་ཤོག་རིག་སྟོང་དབྱེར་མེད་བཅོས་མིན་སེམས་ཉིད་འདི། །མ་བཅོས་ཞི་ལྷག་རང་གྲོལ་ལྷུག་པའི་ངང། །
སྒོམ་མེད་རྣམ་པར་མི་རྟོག་དབྱིངས་ཉིད་དུ། །ཡེངས་མེད་རྩེ་གཅིག་ཉམས་སུ་ལེན་པར་ཤོག་ཟས་གོས་གནས་ཁང་གཉིད་དང་འཕོ་བ་དང། །བར་དོ་ཐ་མལ་སྣང་བར་མ་ཤོར་བར། །རྗེས་སྤྱོད་ལམ་རྣམ་པ་དྲུག་པོ་ཡི། །

[008B]བླ་མ་མཆོག་དང་དབྱེར་མེད་འཕགས་པའི་ཞལ། །མངོན་སུམ་སྟོན་ཀའི་ཟླ་དབང་ལྟར་མཐོང་ཞིང། །པོ་ཊ་ལ་དང་བདེ་བ་ཅན་སོགས་སུ། །བདག་དང་འགྲོ་རྣམས་ཐོགས་མེད་བགྲོད་
པར་ཤོག་གྲངས་མེད་རྒྱལ་ཀུན་ཡུམ་གཅིག་རྣལ་འབྱོར་མའི། །ཞལ་ལུང་སྙན་བརྒྱུད་མན་ངག་མཐར་ཐུག་པ། །ཟབ་ལམ་བླ་མ་ལྷ་ཡི་རྣལ་འབྱོར་གྱིས། །དོན་གཉིས་ལྷུན་གྱིས་གྲུབ་པའི་བཀྲ་ཤིས་ཤོག་ཅེས་བསྔོ་སྨོན་ཤིས་བརྗོད་
ཀྱིས་རྒྱས་གདབ་པའོ། །གཉིས་པ་ཐུན་མཚམས་ཀྱི་རྣལ་འབྱོར་ལ་དྲུག་བཟའ་བ་ཟས་གྱི་རྣལ་འབྱོར། བགོ་བ་གོས་ཀྱི་རྣལ་འབྱོར། འདུག་ས་གནས་ཁང་གི་རྣལ་འབྱོར། ཉལ་བ་གཉིད་ཀྱི་རྣལ་འབྱོར། འཆི་ཁར་འཕོ་བའི་རྣལ་
འབྱོར། བར་དོར་བསྲེ་བའི་རྣལ་འབྱོར་རོ། །དང་པོ་ནི། བཟའ་བཏུང་གི་ཚེ། ཨོཾ་ཨཱ་ཧཱུཾ་ལན་གསུམ་གྱིས་ཀུན་འདུས་གསུམ་གསལ་བཏབ་པ་ལ། བཟའ་བཏུང་བདུད་རྩིར་སྦྱངས་བསྒྱུར་སྤེལ་གསུམ་བྱས་ནས་ཕུལ་བས་མཉེས་ཤིང་
ཚོགས་རྫོགས་པར་བསམ་པའོ། །གཉིས་པ་བགོ་བ་གོས་ཀྱི་རྣལ་འབྱོར་ནི། གཞན་གོང་དང་འདྲ་བ་ལ་ཉལ་ལྔང་སོགས་གོས་སྟན་ལ་ལོངས་སྤྱོད་པའི་ཆགས་ལྷ་རྫས་ཀྱི་ན་བཟའ་དང་སྟན་པད་ཟླར་བསྒྱུར་ནས་འབུལ་བའོ། །གསུམ་པ་
འདུག་ས་གནས་ཁང་གི་རྣལ་འབྱོར་ནི། གཞན་འདྲ་བ་ལ་ཁང་གུར་སོགས་གནས་ལ་ལོངས་སྤྱོད་པའི་ཚེ་གནས་གཞལ་མེད་ཁང་དུ་བསྒྱུར་ནས་འབུལ་བ་སྟེ། རྣལ་འབྱོར་འདི་གསུམ་ལ་རོལ་བ་གསུམ་ཞེས་ཀྱང་གྲགས་སོ། །བཞི་པ་

[009A]༄༅། །ཉལ་བ་གཉིད་ཀྱི་རྣལ་འབྱོར་ནི། ཉལ་བའི་ཚེ་རང་ཐུགས་རྗེ་ཆེན་པོར་གསལ་བའི་སྤྱི་བོ་ནས་ལྟེ་འོག་གི་བར་དུ་རྩ་དབུ་མ་དམར་གསལ་སྦ་ལྕག་ཙམ་གསལ་བཏབ་ལ། སྙིང་གའི་རྩ་ནང་དུ་རང་འདྲའི་
སྤྱན་རས་གཟིགས་མཐེའུ་ཆུང་ཙམ་ཞིག་བསྒོམས་པ་ངེས་སྤྱི་བོའི་བླ་མ་ཀུན་འདུས་ལ། གཉིད་དུས་ཀྱི་བསྲེ་བ་རྣམས་སྐྱོང་ནུས་པར་དད་གདུང་དྲག་པོས་གསོལ་བ་བཏབ་པས། བླ་མ་མར་བྱོན་པ་ནས་འབྲུ་ཙམ་དུ་གྱུར་ནས་སྤྱི་
བོར་བཞུགས་བའི་འོད་ཟེར་དཀར་དམར་གྱི་སྤྲོ་བསྡུ་ལ་ཡིད་གཏང་དེ་བསྲེ་སྐོར་རྣམས་མན་ངག་ལྟར་ཉམས་སུ་ལེན་པའི་འདུན་པ་ཤུགས་དྲག་ཏུ་བྱེད་པའོ། །ལྔ་པ་འཆི་གར་འཕོ་བའི་རྣལ་འབྱོར་ལ་བཞི། འཕོ་བ་སྦྱོང་བ། མ་
འབྱོངས་ན་སྤོགས་ཆོག་འབྱོངས་ན་ཚེ་སྒྲུབ། ལས་ལ་སྦྱར་བའོ། །དང་པོ་ནི། སྐྱབས་འགྲོ་ནས་བཟླས་པའི་བར་སོང་རྗེས། རང་ལྷར་གསལ་བའི་ཚངས་བུག་ནས་ལྟེ་འོག་སོར་བཞིའི་བར་དུ་རྩ་དབུ་མ་ཕྱི་དཀར་ལ་ནང་དམར་
བ༑ སྨད་མདའ་སྨྱུག་ཙམ་ལ་ཇེ་སྦོམ་དུ་སོང་བས་སྟོང་སྦ་ལྕག་ཙམ་པ། མས་སྣ་ཆོས་འབྱུང་མཐིང་ནག་གྲུ་གསུམ་པ་གདེངས་ཀ་གྱེན་དུ་བསྟན་པའི་ནང་དུ་ཟུག་ནས་དབྱེར་མེད་དུ་གྱུར་པའི་ནང་དུ་ཐིག་ལེ་དཀར་དམར་སྲན་མ་
ཙམ་གྱི་ནང་དུ་རླུང་སེམས་འོད་སྔོ་སྐྱ་ཡུངས་འབྲུ་ཙམ་དང། སྙིང་གའི་རྩ་ནང་དུ་རང་འདྲའི་འཕགས་པ་སོར་གང་བ། ཚངས་བུག་གི་རྒྱ་བ་ཙམ་དུ་ཁྲི་དང་པད་ཟླའི་གདན་ལ་བླ་མ་འོད་དཔག་མེད་ལོངས་སྐུའི་རྣམ་པ་ཅན་ཧོར་
[009B] བླ་མའི་ཐུགས་ཀ་པདྨ་རཱ་གའི་མཎྜལ་ཕྱིས་པ་ལྟ་བུ་ནས་འོད་ཟེར་དཀར་པོ་འཕྲོས་པའི་སྣེར་ཧཾ་ཡིག་དཀར་པོ་མགོ་འཐུར་བསྟན་ཡོད་
པས༑ ཚངས་བུག་གི་ཁ་བཀག་པ་བཅས་གསལ་བཏབ་ལ། རང་སེམས་འོད་སྔོ་སྐྱ་དེ་ཉིད་བླ་མའི་ཐུགས་ཀར་འཕོ་སྙམ་པའི་འདུན་པས་ཐིག་ལེ་དཀར་དམར་ལས་ཐོན་ཏེ་སྙིང་གའི་འཕགས་པ་ལ་གཡས་སྐོར་ལན་གཅིག་བྱས་
ལ༑ ཧཾ་ཡིག་ལ་སོར་རྔོ་འཕངས་པ་ལྟར་ཐུག་པས། ཧཾ་ཡིག་བླ་མའི་ཐུགས་ཀར་བསྡུས་ནས་ཚངས་བུག་རྒྱ་མཐོངས་ཕྱེ་བ་ལྟར་གྱུར་པ་ནས་ཐོན་ཏེ་བླ་མའི་ཐུགས་ཀར་ཐིམ་པ་ལ་མཉམ་པར་བཞག་སླར་ཐུགས་ཀ་ནས་
མར་བབས་པས་སྙིང་གའི་འཕགས་པ་ལ་གཡས་སྐོར་གཅིག་བྱས་ལ། མར་སྣའི་ཐིག་ལེ་ཁ་སྤྱོར་གྱི་ནང་དུ་སླེབས་པར་བསམ། དེ་ལྟ་བུའི་ཚུལ་གྱིས་ཐུན་བཞིར་བཅད་པའི་ཐུན་དེ་རེ་རེ་ཡང་ལན་ཉི་ཤུ་རྩ་གཅིག་ལ་ཉུང་
མཐར་བྱས་ཏེ་སྤྱི་བོ་སྐྲངས་པ་སོགས་ཀྱི་རྟགས་ནམ་བྱུང་གི་བར་དུ་སྦྱོང་བའོ། །གཉིས་པ་མ་འབྱོངས་ན་སྤོགས་ཆོག་ནི། རྩ་རླུང་ཐིག་ལེ་བླ་མ་ཡི་དམ་རྣམས་སྔར་བཞིན་ལ་ཡི་དམ་གྱི་སྤྱི་གཙུག་ཏུ་ལྕགས་ཀྱི་རྡོ་རྗེ་རྩེ་ལྔ་ལ་
ཕྱེད་པ་བསམ། འོག་སྒོ་འབྱེད་འཛུམ་སོགས་རླུང་སྦྱོར་དང་སྦྲགས་ཏེ། ཧིཀྲ་ཅེས་བརྗོད་པས། རང་སེམས་འོད་སྔོ་སྐྱ་དེ་ཉིད་ཡི་དམ་ལ་ཐིམ། ཡང་ཧི་ཀྲ་ཅེས་དྲག་ཏུ་བརྗོད་པས་ཡི་དམ་ཡར་འཕར་བའི་དབུ་གཙུག་གི་

[010A]༄༅། །རྡོ་རྗེའི་རྩེས་ཧཾ་ཡིག་ཕུལ་བ་བླ་མའི་ཐུགས་ཀར་བསྡུས། ཡི་དམ་ཡང་བླ་མའི་ཐུགས་ཀར་ཐིམ་པ་ལ་མཉམ་པར་བཞག་སླར་ཀ་ཞེས་དྲག་ཏུ་བརྗོད་པས་ཡི་དམ་བླ་མའི་ཐུགས་ཀ་ནས་
ཆད་དེ་སྙིང་གར་བཞུགས། ཡང་ཀ་ཞེས་བརྗོད་པས་རླུང་སེམས་ཡི་དམ་གྱི་ཐུགས་ཀ་ནས་ཆད་དེ་མར་སྣའི་ཐིག་ལེ་ཁ་སྦྱོར་ཀྱི་ནང་དུ་སླེབས་པར་བསམ། དེ་ལྟ་བུའི་ཚུལ་གྱིས་ཡང་ཡང་སྦྱངས་ན་སྦྱོངས་རྟགས་ངེས་པར་
འབྱུང་བར་གསུངས་སོ། །གསུམ་པ་འབྱོངས་ན་ཚེ་སྒྲུབ་ནི། སྦྱངས་པའི་མཇུག་ཏུ་སྤྱི་བོའི་བླ་མ་སྙིང་གའི་ཡི་དམ་ལ་ཐིམ། ཡི་དམ་ཚེའི་བདུད་རྩི་དཀར་དམར་དུ་ཞུ་བས་ལུས་སྤྱི་དང་ཁྱད་པར་དབུ་མའི་ནང་མེར་གྱིས་གང་
ཚངས་བུག་ཧཾ་ཡིག་འོད་ཟེར་དང་བཅས་པས་སྲ་ཞིང་འཐས་པར་བཀག་བདུད་རྩིའི་སྙིང་པོ་མར་སྣའི་རླུང་སེམས་ལ་ཐིམ་པར་བསམ་པ་དེང་འཇམ་རླུང་བུམ་པ་ཅན་གསུམ་ཙམ་འཛིན་པའོ། །བཞི་པ་ལས་ལ་སྦྱར་བ་ནི་
འཆི་རྟགས་མི་ལྡོག་པའི་མཚན་མ་བྱུང་བ་ནི། རྩ་རླུང་ཐིག་ལེ་བླ་མ་ཡི་དམ་རྣམས་སྤོགས་ཆོག་གི་སྐབས་བཞིན་ལ། རླུང་སྦྱོར་ཧི་ཀྲ་དང་བཅས་པས་མར་སྣའི་ཐིག་ལེ་རླུང་སེམས་དང་བཅས་པ་སྙིང་གའི་ཡི་དམ་ལ་ཐིམས་
ཡི་དམ་སྤྱི་བོའི་བླ་མ་ལ་ཐིམས། བླ་མ་འོག་མིན་ནམ། བདེ་བ་ཅན་ནམ། མཁའ་སྤྱོད་དུ་གཤེགས་པར་བསམས་པའོ། །དྲུག་པ་བར་དོར་བསྲ་བའི་རྣལ་འབྱོར་ནི། བར་དོ་ལ་བར་དོར་ངོ་ཤེས་པར་བྱེད་སྙམ་པ་དང། ད་ལྟའི་

[010B] དེ་ནས་འཁྱེར་སོ་གསུམ་དང་ཀུན་འདུས་གསུམ་གྱི་རྣལ་འབྱོར་ལ་བརྟེན་ནས་རང་མོས་པའི་
གནས་སུ་སྐྱེ་བ་ལེན་པར་བྱེད་པའོ། །རྒྱུན་འཁྱེར་ནི་སྐྱབས་སེམས་བླ་མའི་རྣལ་འབྱོར། བསྐྱེད་རིམ་རྫོགས་རིམ་བསྔོ་སྨོན་བཅས་བྱ་བའོ། སྨྲས་པ། གངྒཱའི་རྡུལ་གྲངས་ལས་འདས་རྒྱལ་བའི་ཡུམ། །རྣལ་འབྱོར་དགའ་མས་
གངས་ལྗོངས་གྲུབ་པའི་རྗེ། །གཉན་རིགས་ཚེམ་བུ་དར་མ་འོད་ཟེར་ལ། །མངོན་སྩལ་ཐུགས་རྗེའི་གཏེར་གྱི་དམར་ཁྲིད་འདི། །རྡོ་རྗེ་འཆང་ནས་རྩ་བའི་བླ་མའི་བར། །རིམ་བརྒྱུད་མན་ངག་བདུད་རྩིས་སྒྲ་འཛིན་སྣོད། །རབ་
གང་མཁས་གྲུབ་གཞུང་མང་ཆུ་བོ་སྟོག་རྣམ་དཔྱོད་བུམ་པར་འཁྱིལ་བའི་ཟེགས་མ་ཡིན། །དེ་ལས་ཐོབ་པའི་རྣམ་དཀར་སྟོན་དུས་ཀྱི་ཉ་གང་ཟླ་བའི་རྗེས་འགྲོ་གང་མཆིས་མཐུས། །སྲིད་པ་ཉམ་པའི་ལམ་གྱིས་དུབ་པའི་
མགྲོན། །མཐའ་དག་རྣམ་མཁྱེན་གྲོད་དུ་སྟི་བར་ཤོག་ཅེས་གྲུབ་དབང་གཉན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་དམར་ཁྲིད་སྙན་བརྒྱུད་བདུད་རྩིའི་ཟེགས་མ་ཞེས་བྱ་བ་འདི་ཡང་རྗེ་བཙུན་དམ་པ་དགའ་ལྡན་དར་རྒྱས་
དཔལ་བཟང་པོའི་ཞལ་སྔ་ནས་ལས་ཉམས་ཁྲིད་ལེགས་པར་ཐོབ་ཅིང། ཚུལ་འདིའི་འཁྲིད་གཞུང་མི་འདྲ་བ་ཉེར་གཅིག་ཙམ་ལ་ཐོས་བསམ་ཅུང་ཟད་བགྱིས་པའི་བྣྡེ་དྷརྨ་བྷ་དྲས་རང་ལོ་ང་གཅིག་པ་སྣ་ཚོགས་ཀྱི་ལོར་བཞད་

[011A]༄༅། །དངུལ་ཆུའི་རི་ཕུག་ཏུ་སྦྱར་བའོ།།    ༈    །སྔོན་འགྲོ་དངོས་གཞི་རྗེས་གསུམ་སྔོན་འགྲོ་ནི། །སྐྱབས་སེམས་རྡོར་སེམས་བླ་མ་མཎྜལ་འཁྲིད་
དངོས་གཞི་བསྐྱེད་རྫོགས་རྗེས་ནི་བསྔོ་སྨོན་ནོ། །ཟས་གོས་གནས་གཉིད་འཕོ་བ་བར་དོ་སྟེ། །ཐུན་མཚམས་ཆུ་བོ་རྒྱུན་གྱི་རྣལ་འབྱོར་དྲུག་    ༈   ། མངྒ་ལཾ།།།



