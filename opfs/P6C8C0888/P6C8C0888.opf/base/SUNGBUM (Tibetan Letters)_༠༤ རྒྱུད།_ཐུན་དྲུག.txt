   ༈    བདག་གི་ཐུན་དྲུག་བསྡུས་པའི་ཁུངས་ནི། རྗེ་རིན་པོ་ཆེའི་རྩ་ལྟུང་རྣམ་བཤད་ལས། དེ་ལྟར་ན་སྡོམ་གཟུང་གི་གཞུང་རྣམས་ཀྱི་དོན་བསྡུ་ན་འདིར་འགྱུར་ཏེ། དཀོན་མཆོག་གསུམ་དང་
བླ་མ་ལ་སྐྱབས་སུ་འགྲོ་བ་བྱས་ནས། རང་ཉིད་ལྷའི་སྐུ་ཕྱག་རྒྱ་ཆེན་པོར་བསྐྱེད་ལ་རྡོ་རྗེ་དང་དྲིལ་བུའི་དེ་ཁོ་ན་ཉིད་དྲན་ཏེ་བཟུང་ནས་རང་ལ་མཆོད་པར་བྱེད་ཅིང། ཐེག་པ་གསུམ་ལ་མཁས་པར་བྱས་ནས་ཉེས་སྤྱོད་མཐའ་

[130A]༄༅། །དག་ལས་ལྡོག་པ་དང། དགེ་བའི་ཆོས་མཐའ་དག་བསྡུས་ནས་སྦྱིན་པ་བཞིའི་སྒོ་ནས་སེམས་ཅན་གྱི་དོན་བྱེད་པའོ། །ཞེས་གསུངས་པ་ཤིན་ཏུ་ངོ་མཚར་བར་མཐོང་ནས་བདག་གིས་ཚིགས་
བཅད་དུ་བསྒྲིགས་པ་ལགས། རིགས་ལྔ་སོ་སོའི་དམ་ཚིག་བཅུ་དགུ་ནི། ཉེས་སྤྱོད་སྡོམ་པའི་ཚུལ་ཁྲིམས། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་གསུམ་དང། སངས་རྒྱས་དང་ཆོས་
དང་དགེ་འདུན་གསུམ་ལ་སྐྱབས་སུ་འགྲོ་བ་གསུམ་སྟེ་དྲུག་ནི་རྣམ་སྣང་གི་དམ་ཚིག་གོ། །རྡོ་རྗེ༑ དྲིལ་བུ། ཕྱག་རྒྱ། སློབ་དཔོན་འཛིན་པ་སྟེ་བཞི་ནི་མི་བསྐྱོད་པའི་དམ་ཚིག་གོ། །ཟང་ཟིང། མི་འཇིགས་པ། ཆོས་
བྱམས་པའི་སྦྱིན་པ་སྟེ་བཞི་ནི་རིན་འབྱུང་གི་དམ་ཚིག་གོ་ཕྱིའི་ཆོས། གསང་བའི་ཆོས། ཐེག་པ་གསུམ་གྱི་ཆོས་འཛིན་པ་སྟེ་གསུམ་ནི་འོད་དཔག་མེད་ཀྱི་དམ་ཚིག་གོ། །སྡོམ་པ་ཐམས་ཅད་སྲུང་བ་དང། མཆོད་
པའི་ལས་ཏེ་གཉིས་ནི་དོན་གྲུབ་ཀྱི་དམ་ཚིག་གོ་



﻿   ༈    །།ན་མོ་གུ་རུ་མཉྫུ་གྷོ་ཥཱ་ཡ། རྡོ་རྗེ་འཆང་དབང་དཔལ་ལྡན་བླ་མ་ཡི། །ཞབས་ཀྱི་པདྨོར་གུས་པས་ཕྱག་བྱས་ཏེ། །དམ་ཚིག་སྡོམ་པ་དག་བྱེད་
རྨད་བྱུང་ཐབས། །རྒྱུད་དང་རྗེ་བཙུན་བླ་མའི་གསུང་བཞིན་བཤད། །དེ་ཡང་རྒྱུད་སྡེ་གོང་མ་གཉིས་ཀྱི་དཀྱིལ་འཁོར་ཆེན་པོར་དབང་བསྐུར་བ་ལེགས་པར་ཐོབ་པའི་གང་ཟག་རང་རང་གི་ཇི་སྲིད་སྔགས་སྡོམ་རྒྱུད་ལ་ལྡན་པ་དེ་
སྲིད་དུ། རྩ་བ་དང་ཡན་ལག་གི་དམ་ཚིག་དང་སྡོམ་པ་རྣམས་ལ་ཉིན་ཞག་རེ་རེའི་ནང་དུ་སྔོ་བགྲང་བྱེད་ཅིང། ཁྱད་པར་རིགས་ལྔའི་དམ་ཚིག་ཐུན་དྲུག་ཏུ་བསྐྱང་དགོས་ཏེ། དེ་ལྟར་མ་བྱས་ན་ཁ་ན་མ་ཐོ་བ་སྤོམ་པོར་འགྱུར་
བའི་ཕྱིར་ཏེ། རྩེ་མོ་ལས། ཉིན་དང་མཚན་མོ་ལན་གསུམ་དུ། །ཉིན་རེ་བཞིན་ནི་འདའ་བར་བྱ། །གང་ཚེ་ཉམས་གྱུར་རྣལ་འབྱོར་པ། །ཁ་ན་མ་ཐོ་སྦོམ་པོར་འགྱུར། ཞེས་གསུངས་པའི་ཕྱིར། དེས་ན་བྱང་ཆུབ་སེམས་དཔའ་གསང་
སྔགས་ཀྱི་སྒོ་ནས་སྤྱད་པ་སྤྱོད་པར་འདོད་པ་རྣམས་ཀྱིས་ནི། བསྟེན་པ་དང་བཟའ་བ་དང། བསྲུང་བའི་དམ་ཚིག་རྣམས་རྡོ་རྗེ་འཆང་ཆེན་པོས་གསུངས་པ་ལྟར་བསྟེན་དགོས་པས། དེ་དག་གི་ཚུལ་རྒྱས་པར། རྗེ་ཐམས་ཅད་མཁྱེན་

[011B] བླ་མ་ལྔ་བཅུ་པའི་རྣམ་བཤད་དང། རྣལ་འབྱོར་རོལ་པའི་དགའ་སྟོན། ཐུན་དྲུག་གི་རྣལ་འབྱོར་སོགས་སུ་བལྟ་བར་བྱ་ཞིང། འདིར་ནི་དེ་དག་གི་དོན་ལས་དང་པོ་བ་རྣམས་ཀྱིས་ཐུན་
དྲུག་ཏུ་ཉམས་སུ་ལེན་ཚུལ་འཁྱེར་བདེ་བའི་ཕྱིར་ཚིགས་སུ་བཅད་པའི་སྒོ་ནས་བརྗོད་པར་བྱའོ། །སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་
བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་ །ཅེས་པ་ནི་སྐྱབས་འགྲོའི་བསླབ་བྱ་ཉིན་ལན་གསུམ་མཚན་ལན་གསུམ་དུ་སྐྱབས་སུ་འགྲོ་ཚུལ་དང་སེམས་བསྐྱེད་དུས་དྲུག་ཏུ་གཟུང་ཚུལ་ལོ།།  སེམས་ཅན་ཐམས་ཅད་ཉེ་རིང་ཆགས་
སྡང་དང། །བྲལ་ནས་ཁྱད་པར་འཕགས་པའི་བདེ་བ་ཐོབ། །བཟོད་དཀའི་སྡུག་བསྔལ་རྒྱ་མཚོ་ལས་བསྒྲལ་ཏེ། །ཐར་པ་དམ་པའི་བདེ་དང་འབྲལ་བར་མ་གྱུར།  ཅིག་སྙམ་དུ་དགའ་བའོ།  །འགྲོ་ཀུན་སྲིད་ཞིའི་འཇིགས་པ་ལས་སྒྲོལ་ཕྱིར། །
 བར་བྱའོ་སྙམ་དུ་བཏང་སྙོམས་དང།  རྫོགས་པའི་བྱང་ཆུབ་ཐོབ་པར་ པར་གྱུར་ཅིག་སྙམ་དུ་བྱམས་པ་དང། བར་གྱུར་ཅིག་སྙམ་དུ་སྙིང་རྗེ་དང། ཞེས་པ་ནི་ཚད་མེད་བཞི་སྒོམ་ཚུལ་ཏེ་རིགས་ལྔའི་དམ་ཚིག་གི་ནང་ནས་བྱམས་པ་དང་མི་འཇིགས་པའི་སྦྱིན་པ་བྱ་ཚུལ་རིན་
འབྱུང་གི་དམ་ཚིག་བསྲུང་ཚུལ་གཉིས་འདིས་ཚང།  འདོད་པའི་སེམས། །དེང་ནས་བཟུང་སྟེ་སངས་རྒྱས་མ་ཐོབ་བར། །སྲོག་གི་ཕྱིར་ཡང་མི་བཏང་གཟུང་བར་བགྱི།  །སྙམ་དུ་སྨོན་སེམས་ཆོ་གས་གཟུང་ཕྱིར་ཞག་རེ་ལ་ཐུན་དྲུག་ཏུ་གཟུང་དགོས་པར་གསུངས་པའི་

[012A]༄༅། །བསླབ་བྱའོ།།  ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང། །བྱང་ཆུབ་སེམས་དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །བདག་ཀྱང་འགྲོ་ལ་ཕན་དོན་དུ། །བྱང་ཆུབ་
སེམས་ནི་བསྐྱེད་བགྱི་ཞིང།  །འཇུག་སྡོམ་ལེན་འདོད་ན་མདུན་དུ་སྟོན་པ་འཁོར་བཅས་བཞུགས་པར་དམིགས་ནས།  བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །ཞེས་སོགས་གསུམ་བརྗོད་བྱང་སྡོམ་བླང།།
དེང་དུས་བདག་ཚེ་འབྲས་བུ་ཡོད། །མི་ཡི་སྲིད་པ་ལེགས་པར་ཐོབ། །དེ་རིང་སངས་རྒྱས་རིགས་སུ་སྐྱེས། །སངས་རྒྱས་སྲས་སུ་ད་གྱུར་ཏོ། །ད་ནི་བདག་གིས་ཅི་ནས་ཀྱང། །རིགས་དང་མཐུན་པའི་ལས་བརྩམས་ཏེ། །སྐྱོན་མེད་
བཙུན་པའི་རིགས་འདི་ལ། །རྙོག་པར་མི་འགྱུར་དེ་ལྟར་བྱ། །ཞེས་ཕན་ཡོན་བསམས་ཏེ་སྤྲོ་བ་བསྐྱེད། །མདུན་གྱི་ནམ་མཁར་ཡིད་འཕྲོག་རིན་ཆེན་ཁྲི། །ཆུ་སྐྱེས་ཉི་ཟླ་རྒྱས་པའི་དཀྱིལ་འཁོར་སྟེང། །རྩ་བའི་བླ་མ་ཁྱབ་བདག་རྡོ་རྗེ་འཆང། །སྐུ་མདོག་
སྔོན་པོ་ཞལ་གཅིག་ཕྱག་གཉིས་ཀྱིས། །རྡོར་དྲིལ་བཟུང་ནས་རང་འདྲའི་ཡུམ་ལ་འཁྱུད།  །འདི་ནི་སེམས་བསྐྱེད་རྒྱས་པར་བྱ་བའི་ཕྱིར་དགའ་བ་བསྒོམས་པས་བྱང་ཆུབ་ཀྱི་སེམས་ཀྱི་ཕན་ཡོན་ཐུན་དྲུག་ཏུ་བསམ་ཚུལ་ལོ།།  མཚན་དཔེའི་གཟི་འབར་རིན་
ཆེན་རྒྱན་མང་འཛིན། །ཡིད་འཕྲོག་ལྷ་རྫས་གོས་ཀྱི་ན་བཟའ་ཅན། །དྲན་པ་ཙམ་གྱིས་གདུང་བ་ཀུན་སེལ་ཅིང། །སྐྱབས་མཆོག་མ་ལུས་འདུས་པའི་བདག་ཉིད་དུ། །སྐྱིལ་ཀྲུང་ཚུལ་གྱིས་བཞུགས་པའི་གནས་གསུམ་དུ། །ཡི་

[012B] །རང་བཞིན་གནས་ནས་བླ་མ་རྡོ་རྗེ་འཆང། །ཛཿ་ཧཱུཾ་བཾ་ཧོ་གཉིས་སུ་མེད་པར་གྱུར། །གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང། །བླ་མ་རིན་ཆེན་ལྟ་བུ་ཡི། །རྡོ་རྗེ་ཅན་
ཞབས་པད་ལ་འདུད། །བདག་པོས་གཟུང་དང་མ་བཟུང་དང། །དངོས་བཤམས་ འདི་ནི་མི་བསྐྱོད་པའི་རིགས་ཀྱི་དམ་ཚིག་སློབ་དཔོན་གཟུང་ཚུལ་ལོ།།  ཡིད་ཀྱིས་སྤྲུལ་པ་ལས། །བྱུང་བ་ཕྱི་ནང་གསང་བ་ཡི། །སྣ་ཚོགས་མཆོད་སྤྲིན་
རྒྱ་མཚོས་མཆོད།  །འདི་ནི་བྱང་སེམས་ཀྱི་ཉེས་བྱས་དང་པོ་ལས་སེམས་བསྲུང་ཚུལ་དང་བླ་མ་ལྔ་བཅུ་པར། མཆོག་ཏུ་དད་པས་དུས་གསུམ་དུ། ཞེས་གསུངས་པ་ལྟར་ཕྱག་འཚལ་ཚུལ་ལོ།།  བདག་གཞན་ལུས་ངག་ཡིད་གསུམ་ལོངས་སྤྱོད་དུས་
 འདི་ནི་དོན་གྲུབ་ཀྱི་རིགས་ཀྱི་དམ་ཚིག་བསྐྱང་ཚུལ་ལོ།།  གསུམ་དགེ་ཚོགས་བཅས། །རིན་ཆེན་མཎྜལ་བཟང་པོ་ཀུན་བཟང་མཆོད་པའི་ཚོགས་བཅས་པ། །བློ་ཡིས་བླངས་ནས་བླ་མ་ཡི་དམ་དཀོན་མཆོག་གསུམ་ལ་འབུལ། །ཐུགས་
རྗེའི་དབང་གིས་བཞེས་ནས་བདག་ལ་བྱིན་གྱིས་བརླབ་ཏུ་གསོལ། །དུས་གསུམ་ཕྱོགས་བཅུའི་བདེ་གཤེགས་མ་ལུས་པ། །གང་འདུལ་ཇི་བཞིན་ངུར་སྨྲིག་རྣམ་རོལ་གྱིས། །གྲངས་མེད་ཞིང་དུ་རྒྱལ་བའི་མཛད་པ་ཅན།།
བླ་མ་རིན་པོ་ཆེ་ལ་གསོལ་བ་འདེབས།  །འདི་ནི་ལྔ་བཅུ་པར་བླ་མ་ལ་མཎྜལ་དུས་གསུམ་དུ་འབུལ་བར་གསུངས་པའི་བསླབ་བྱའོ།  །རྡོ་རྗེ་འཆང་གིས་བློ་དམན་བསམ་པའི་ངོར། །རབ་འབྱམས་རྒྱལ་བའི་འཁོར་ལོ་མཐའ་དག་ལས། །ལྷག་པའི་

[013A]༄༅། །ཞིང་གི་དམ་པར་ལེགས་བསྔགས་པའི། །བླ་མ་རིན་པོ་ཆེ་ལ་གསོལ་བ་འདེབས། །མཆོག་དང་ཐུན་མོང་དངོས་གྲུབ་མ་ལུས་ཀུན། །མགོན་ཁྱོད་ཚུལ་བཞིན་བསྟེན་པའི་རྗེས་འགྲོ་བར། །མཐོང་ནས་ལུས་དང་སྲོག་
ཀྱང་ཡོངས་བཏང་སྟེ། །ཁྱོད་མཉེས་ཁོ་ན་སྒྲུབ་པར་བྱིན་གྱིས་རློབས། །དེ་ལྟར་གསོལ་བ་བཏབ་པས་བླ་མ་མཆོག་རང་གི་སྤྱི་བོའི་གཙུག་ཏུ་ས་མ་ཛཿ་སླར་ཡང་དགྱེས་བཞིན་རང་དང་རོ་གཅིག་གྱུར། །བདག་ཉིད་རྡོ་རྗེ་སེམས་དཔའི་
ང་རྒྱལ་གྱིས། །ལྷན་སྐྱེས་བདེ་ཆེན་གསང་བའི་རྡོ་རྗེ་དང།  །སྙམ་དུ་སེམས་པ་ནི་དགེ་བའི་བཤེས་གཉེན་ལ་དད་གུས་སྒོམ་ཚུལ་གྱི་གནད་བསྡུས་པའོ།  །རང་བཞིན་སྤྲོས་བྲལ་གསང་བའི་གྷཎྚ་ཡི། །མཚོན་བྱེད་བཟུང་ནས་བཅོམ་ལྡན་འདས་
མར་འཁྱུད། །བདག་གི་ལུས་དང་དེ་བཞིན་ལོངས་སྤྱོད་དང། །དུས་གསུམ་དགེ་ཚོགས་ཕུང་པོ་ཅི་མཆིས་པ། །མ་གྱུར་སེམས་ཅན་ཀུན་གྱི་དོན་གྱི་ཕྱིར། །དེང་ནས་འཕངས་པ་མེད་པར་བཏང་བར་བྱ།  །སོ་ཐར་བྱང་སེམས་
པར་སེམས་པ་འདི་གསུམ་ནི་རྡོར་དྲིལ་ཕྱག་རྒྱའི་དམ་ཚིག་བསྐྱེད་ཚུལ་བླ་མེད་ལྟར་རོ།། ལོང་བྱུང་ན། སོ་སོའི་མ་མཐའ་སྡོམ་གྱི་སྒོ་ནས་དམ་ཚིག་དང་སྡོམ་པ་རྣམས་ལ་སྔོ་བགྲངས་བྱེད་ཅིང་མ་ལྕོགས་ན་འདི་ཙམ་གྱིས་ཀྱང་སྡོམ་པ་གསུམ་ཀ་ལ་དྲན་ཤེས་བསྟེན་ཚུལ་དུ་འགྱུར་རོ།།  རྡོ་རྗེ་
ཐེག་པ་ཡི། །རྣམ་དག་བཅས་པའི་བསླབ་པ་ཕྲ་མོ་ལས། །རྨི་ལམ་དུ་ཡང་འདའ་བར་མི་བྱེད་པར། །རྒྱལ་བའི་བཀའ་བཞིན་བདག་གིས་ སྙམ་དུ་གཏོང་སེམས་སྤེལ་བ་ནི་རྒྱལ་སྲས་ཀྱི་སྦྱིན་པའི་ཉམས་ལེན་དང་རིན་འབྱུང་གི་དམ་ཚིག་ཟང་ཟིང་དང་ཆོས་སྦྱིན་བྱ་ཚུལ་ལོ།།།

[013B] །ཐེག་པ་གསུམ་དང་རྒྱུད་སྡེ་བཞིས་བསྡུས་པའི། །ལུང་དང་རྟོགས་པའི་དམ་ཆོས་མ་ལུས་པ། །རྒྱལ་བའི་དགོངས་པ་ཇི་བཞིན་ལེགས་བཟུང་སྟེ། །གང་འཚམས་ཐབས་ཀྱིས་འགྲོ་བ་ཡོངས་སུ་སྒྲོལ། །ཞེས་དེ་དག་གི་
 སྙམ་པ་ནི་སྔགས་སྡོམ་བཟུང་བས་རྩ་བ་དང་ཡན་ལག་གི་དམ་ཚིག་དང་སྡོམ་པ་ལ་སྔོ་གྲངས་ཐུན་དྲུག་ཏུ་བྱེད་ཚུལ་ལོ།  དོན་དྲན་བཞིན་པས་བརྗོད་ཅིང། མཇུག་ཏུ་ སྙམ་པ་ནི་པདྨའི་རིགས་ཀྱི་དམ་ཚིག་བསྐྱང་ཚུལ་ལོ།།  བཟང་པོ་སྤྱོད་པ་སོགས་ཀྱི་
སྨོན་ལམ་བྱའོ།། སྨྲས་པ་རྣམ་མང་རྒྱུད་སྡེ་རྒྱ་མཚོའི་སྐྱེད་ཚལ་ལས། །ཐུན་དྲུག་རྣལ་འབྱོར་མེ་ཏོག་འཕྲེང་མཛེས་པ། །ལེགས་པར་སྤེལ་འདི་རིག་སྔགས་འཆང་རྣམས་ སྙམ་པ་ནི་རྣམ་སྣང་གི་རིགས་ཀྱི་དམ་ཚིག་སེམས་ཅན་དོན་བྱེད་ཀྱི་ཚུལ་ཁྲིམས་བསྐྱང་ཚུལ་ལོ།།།
ཀྱི༑ ༑དམ་ཚིག་སྡོམ་པ་དག་བྱེད་རྒྱན་མཆོག་ཡིན། །འདི་ལས་འོངས་པའི་རྣམ་དཀར་དགེ་བའི་མཐུས། །ཚེ་རབས་ཀུན་ཏུ་རྡོ་རྗེ་འཆང་དབང་གིས། །བཅས་པའི་མཚམས་ལས་ནམ་ཡང་མི་འདའ་བར། །རིམ་གཉིས་ལམ་གྱི་རིམ་པ་
མཐར་ཕྱིན་ཤོག་ཅེས་པ་འདི་ནི་རང་གི་སློབ་མ་སྡེ་སྣོད་འཛིན་པ་དུ་མས་བསྐུལ་བ་དང། ཁྱད་པར་ཉིན་ཞག་ཕྲུགས་རེ་ལ་ཐུན་དྲུག་ཏུ་འདི་ལྟ་བུའི་ཉམས་ལེན་གྱི་སྡོམ་ཆེན་པོ་ཉམས་སུ་ལེན་པ་བྱུང་ན། བོད་ཀྱི་གསེར་ཆོས་སུ་གྲགས་
པའི་ལམ་ཟབ་མོ་རྣམས་ཀྱིས་ཆ་ཙམ་དུའང་བསྐྲུན་དུ་མེད་པའི་རྒྱལ་བ་དགྱེས་པའི་བཀའ་སྲོལ་དུ་རྗེ་ཡབ་སྲས་རྣམས་ཀྱིས་བསྔགས་ཤིང། རྒྱུད་སྡེ་དང་མཐུན་པའི་ཉམས་ལེན་དུ་ཆོས་ཀྱི་རྗེས་སུ་འབྲང་བའི་བློས་རྟོགས་པའི་ཉེར་ལེན་གྱིས་

[014A]༄༅། །བསྐུལ་བ་ལ་བརྟེན་ནས་རིག་པ་འཛིན་པ་ཆོས་ཀྱི་རྒྱལ་མཚན་གྱིས་སྦྱར་བའོ།།



﻿[THE FOLLOWING TEXT HAS INCOMPLETE SECTIONS, WHICH ARE ON ORDER]

[111B] བསྒོམ་ཚུལ་བླ་མཆོད་ལྟར་ཁྲོམ་ཚོགས། འཇིགས་བྱེད་ལྟར་མཐོ་བརྩེགས། ཀུན་འདུས་ནོར་བུའི་ལུགས་བླ་མ་གཅིག་བསྒོམ་པ་གསུམ་ལས། འདིར་ཕྱི་མ་ལྟར་བྱེད། བླ་མ་བསྒོམ་པའི་གནས་ན། ཨ་བྷ་དྷ་ནའ་
རྒྱུད་ལས། དྲིན་ངད་ལྡན་པའི་བླ་མ་དེ། །ལག་པའི་མཐིལ་ལམ་སྙིང་གི་དཀྱིལ། །ལུས་ཀྱི་ཆ་ཤས་གར་བསྒོམས་ཀྱང། །སངས་རྒྱས་སྟོང་གི་བྱིན་རླབས་ཀྱང། །གང་ཟག་དེ་ཡིས་སྡུད་པར་བྱེད། །གསུངས་བ་ལྟར་སྤྱི་བོར། ནམ་མཁར། སྙིང་གར་
བསྒོམ་ཚུལ་སོགས་ཡོད། མཐོ་དམན་ནི། མཐོ་བས་རྒོད་པ་དང་དམའ་བས་བྱིང་བ་སྐྱེ་བས་འདིར་མཐོ་དམའ་རན་པ་སྨིན་མཚམས་ཀྱི་ཐད་ཙམ་དང། ཐག་རིང་ཐུང་བརྐྱང་ཕྱག་འཚལ་ན་སེང་ཁྲིའི་རྩར་ལག་རྩེས་སླེབ་ཐུབ་པའི་ཚོད་ཙམ་དགོས། སེང་ཁྲིས་མི་
འཇིགས་པ་བྮིའམ་དབང་ཕྱུག་བརྒྱད་མཚོན། སྣ་ཚོགས་པདྨ་དང་ཉི་ཟླའི་གདན་གསུམ་གྱིས་ཐུན་མོང་བར་ལམ་གཙོ་གསུམ་དང། ཐུན་མོང་མ་ཡིན་པར་འོད་གསལ། སྒྱུ་ལུས། ཟུང་འཇུག་གསུམ་ལ་བླ་མ་རང་ཉིད་ཀྱིས་མངའ་དབང་བསྒྱུར་བ་དང་
དེ་རྣམས་བླ་མ་རང་ཉིད་ཀྱི་ཐུགས་རྒྱུད་ལ་ཡོད་བར་མཚོན། སངས་རྒྱས་ཐམས་ཅད་རང་འདྲེན་པའི་ཕྱིར་བླ་མའི་རྣམ་པར་བྱོན་པས་རང་གི་བླ་མ་འདི་སངས་རྒྱས་ཐམས་ཅད་ཀྱི་སྤྲུལ་པའི་རང་གཟུགས་ཡིན་པར་ཤེས་ན་མ་མའི་རྣལ་འབྱོར་གྱི་གནད་ཚང། འདིར་
རྩ་བའི་བླ་མ་རྡོ་རྗེ་འཆང་གི་རྣམ་པར་བསྒོམ་པ་ཡིན། རང་གི་ཚེ་སྔོན་མའི་བླ་མ་ཡང་ད་ལྟའི་བླ་མ་འདི་ཉིད་རང་འདྲེན་པའི་ཕྱིར་དུ་ཡང་ཡང་བྱོན་པ་ལས་གཞན་ལོགས་སུ་མེད་དེ། ཇོ་འབྲོམ་ཡབ་སྲས་ཀྱི་རྣམ་ཐར་ལྟ་བུ་ཡིན། དེ་ཡང། ཞིང་ཁམས་

[113B] དེ་ཡང་ལྡོག་ཕྱོགས་ནས་གདུང་བསེལ་བ། སྒྲུབ་ཕྱོགས་ནས་དེ་སེལ་བྱེད་ཀྱི་ལམ་སྟོན་པ་ལ་སྦྱར། རྗེ་རིན་པོ་ཆེ་སོགས་ཀྱི་རྡོ་རྗེའི་སྐྱིལ་ཀྲུང་མཛད་པ་ནི་སྐྱིལ་ཀྲུང་བཞི་ལྡན་གྱི་ངོ་བོར་འཚང་རྒྱ་བའི་བརྡ་ཐབས་བསྟན་པ་ཡིན་
སངས་རྒྱས་རྣམས་སངས་རྒྱས་པ་ན་རིགས་ལྔའི་ངོ་བོར་འཚང་རྒྱ་དགོས་ཏེ། དེ་མིན་ན་རྣམ་སྣང་མེད་ན་སྐུ་རྡོ་རྗེ་མེད་པ་སོགས་སུ་འགྱུར། དེས་ན་སྐུ་རྡོ་རྗེ་སོགས་ཡོད་པ་སངས་རྒྱས་ཁོ་ན་ཡིན་པས་འདིར་ཡང་གནས་གསུམ་དུ་རྡོ་རྗེ་གསུམ་གྱི་ངོ་བོ་ཡི་
གེ་འབྲུ་གསུམ་གྱིས་མཚན་པ་སངས་རྒྱས་ཁོ་ནའི་ཁྱད་ཆོས་ཡིན་གསུངས། སྤྱན་འདྲེན་པ་ལ། ཡེ་ཤེས་ཇི་སྙེད་ཁྱབ་གྱུར་པ། །སྐུ་ཡིས་ཀྱང་ནི་དེ་སྙེད་ཁྱབ། །ཅེས་པ་ལྟར་སངས་རྒྱས་ཀྱི་ཐུགས་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་ཤེས་བྱ་
ཐམས་ཅད་ལ་ཁྱབ། དེས་གར་ཁྱབ་ལ་སྐུས་ཁྱབ་པས་ཆོས་སྐུའི་དབྱིངས་ནས་གཟུགས་སྐུར་བཞེངས་པ་ཙམ་ལས། རྒྱང་རིང་པོ་ཞིག་ནས་སྤྱན་འདྲེན་མི་དགོས་ཀྱང། དེ་འདྲའི་ངེས་ཤེས་མ་རྙེད་པ་རྣམས་ལ་ལོངས་སྐུའི་ཞིང་ནས་སྤྲུལ་སྐུའི་རྣམ་པར་
སྤྱན་འདྲེན་པར་གསུངས་པས། མདུན་གྱི་ནམ་མཁར་བླ་མ་དམ་ཚིག་པ་གསལ་བཏབ་པ་ལ་བླ་མ་ཡེ་ཤེས་པ་སྤྱན་དྲངས་ནས་བསྟིམ། དེ་ཡང་རྡོ་རྗེ་འཆང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་འོག་མིན། མཁའ་སྤྱོད། མངོན་དགའ། བདེ་བ་ཅན་སོགས་
ཕྱོགས་བཅུའི་ཞིང་ནས་བླ་མ་རྡོ་རྗེ་འཆང་ལ་སངས་རྒྱས་བྱང་སེམས་གྲངས་མེད་པས་བསྐོར་བ་སྤྱན་དྲངས་ནས་གཅིག་ཏུ་འདྲེས་པ་ཛཿ་ཧཱུཾ་སོགས་ཀྱི་སྐབས་རྡོ་རྗེ་འཆང་གི་སྤྱི་བོར་བྱོན་པ་སོགས་དབུག་གཞུག་བཅིངས་མཉེས་བྱ་ཚུལ། འདིས་མི་བསྐྱོད་པའི་

[115B] དུས་གསུམ་ཕྱོགས་བཅུའི་རྒྱལ་བ་སོགས་གསུངས་པ་དང་གནད་གཅིག་མཆོག་དང་ཐུན་མོང་དངོས་གྲུབ་མ་ལུས་ཀུན། །ཞེས་སོགས་ཏེ། མཆོག་ཐུན་མོང་གི་དངོས་གྲུབ་ཐམས་ཅད་བླ་མ་ཚུལ་བཞིན་བསྟེན་པའི་ཕན་ཡོན་དུ་སྙིང་ནས་མཐོང་སྟེ། བསམ་
སྦྱོར་ཕུན་སུམ་ཚོགས་བས་རྟག་ཏུ་མཉེས་བ་རྣམ་གསུམ་ཚུལ་བཞིན་སྒྲུབ་པ། འདི་དག་མར་བས་ནཱ་རོ་དང། ནཱ་རོས་ཏཻ་ལོ་པ་བསྟེན་ཚུལ་སོགས་ལྟར་དགོས་ཚུལ། རྗེ་ཙོང་ཁ་བས། དེ་ནས་འདི་ཕྱིའི་ལེགས་ཚོགས་ཇི་སྙེད་པའི། །སོགས་དང། མདོ་སྡེ་
རྒྱན་ལས། བཀུར་སྟི་རྙེད་པ་དག་དང་རིམ་གྲོ་དང། །སོགས་ལྟར་བླ་མའི་ཞབས་ཏོག་ལ་དམན་འབྲིང་མཆོག་གསུམ་ཡོད། ཞབས་ཏོག་རབ་ནི་བླ་མས་ཆོས་གསུངས་པའི་དོན་སྒྲུབ་པ་ཉམས་ལེན་བྱེད་པ་ཡིན། དོན་བསམས་ཏེ་གོམས་ན་ཚིག་གཅིག་བཏོན་
ཀྱང་དོན་རྒྱ་ཆེན་པོ་བསྒོམ་ཤེས་པས་ས་ཆོད་ཆེ། དབང་བཞི་ཐུན་མོང་དང་ཐུན་མོང་མ་ཡིན་པ་ལེན་ན་ཁྱོད་ནི་བླ་མ་སོགས་བླ་མཆོད་ལྟར་བྱ་ཆོག་དེ་ནས་ཚོགས་ཞིང་བསྡུབ་ལ། དེ་ལྟར་གསོལ་བ་སོགས་ཀྱི་ཚེ་སེང་ཁྲི་པང་ཟླར་ཐིམ། བླ་མ་རང་གི་སྤྱི་གཙུག་ཏུ་
རང་དང་ཞལ་བལྟ་ཕྱོགས་མཐུན་པར་དགྱེས་བཞིན་བཞུགས། ནཱ་རོ་ཆོས་དྲུག་གི་འཕྲུལ་འཁོར་བྱེད་ན་མཚམས་འདིར་བྱ། དེ་ནས་བླ་མ་སྤྱི་བོ་ནས་རྩ་ཨ་ཝ་དྷཱུ་ཏཱིར་བརྒྱུད་རང་ལ་ཐིམ་པའི་རྐྱེན་གྱིས། སྙིང་གར་མི་ཤིགས་པའི་ཐིག་ལེ་སྟེང་དཀར་འོག་དམར་བའི་
ནང་དུ་རང་སེམས་ཤིན་ཏུ་ཕྲ་བའི་རླུང་སེམས་ཧཱུཾ་ཡིག་དཀར་ལ་དམར་མདངས་ཆགས་པ་བདེ་བ་ཆེན་པོའི་རང་བཞིན་ཅན་འོད་ཟེར་ཁ་དོག་ལྔ་འཕྲོ་བ་ཞིག་ཏུ་བསམས་ཏེ་སྒྱུ་ལུས་ནང་ལྡང་གི་དམིགས་པ་བསྐྱང། བླ་མཆོད་ཀྱི། སྙིང་གའི་འདབ་བརྒྱད་དྷཱུ་ཏཱིའི་

[117B] རྡོར་དྲིལ་སོགས་སྔགས་ཀྱི་དམ་རྫས་རྣམས་མཁས་གྲུབ་རྗེས་རྣལ་འབྱོར་རོལ་པའི་དགའ་སྟོན་དུ་གསུངས་པ་ལྟར་མ་མཐའ་རི་མོར་བྲིས་པ་ཚུན་
ཚང་བ་བྱས་ཏེ་བཅང་དགོས། སྔགས་ཀྱི་དམ་ཚིག་གི་རྫས་ཚང་ན་དཔའ་བོ་མཁའ་འགྲོ་རྣམས་ཤ་རུལ་ལ་སྦྲང་མ་འཐིབས་པ་ལྟར་འདུས་ནས་ལམ་གྱི་གྲོགས་མཛད་པར་གསུངས། དེ་ལྟར་དམ་ཚིག་གསུམ་བཟུང་པས་རྣམ་སྣང་གི་དམ་ཚིག་རྡོ་རྗེ་དྲིལ་བུ་ཕྱག་
རྒྱ་ཡང། །ཞེས་པའང་ཐུན་དྲུག་འདིར་ཚང། བདག་གི་ལུས་དང་ཞེས་སོགས་ནས། ཕངས་པ་མེད་པར་གཏང་བར་བྱ། །ཞེས་པ་དགེ་བའི་ཕུང་པོ་བཏང་བ་ཆོས་དང། ལུས་ལོངས་སྤྱོད་བཏང་བ་ཟང་ཟིང། ཡང་ན་རང་གི་ལུས་སེམས་ཅན་རྣམས་ལ་གང་ལ་གང་འདོད་
ཀྱི་ཡིད་བཞིན་གྱི་ལུས་སུ་བསྒྱུར་ནས་བཏང་བར་བསམ། ཕོངས་པའི་སྡུག་བསྔལ་གྲོལ་བར་ཡོངས་སུ་རབ་བརྩོན་ཞིང། །སོགས་ལྟར་རིན་འབྱུང་སེར་སྣ་དག་ཆ་ལྷར་ཤར་བ། མི་བསྐྱོད་པ་ནི་གཟུང་བ་དང་འཛིན་པའི་རྣམ་རྟོག་གིས་མི་བསྐྱོད་པ་སྟེ། ཞེ་
སྡང་གི་དག་ཆ་ལྷར་ཤར་བ་ཡིན་ཚུལ་སོགས་གསུངས། མཚམས་འདིར་སྡོམ་པ་གསུམ་གྱི་ཁས་བླངས་པའི་དམ་ཚིག་རྣམས་ལ་ཡིད་བཤར་བྱེད་དགོས་པས། སྡོམ་གསུམ་བསླབ་བྱའི་སྡོམས་ཚིག་བསྡུས་པ་གུང་ཐང་གསུང་སོགས་དང། ལུང་བཞིའི་
བར་སྡོམས་འདུལ་བ་རྒྱ་མཚོའི་སྙིང་པོ་དང་སྦྲགས་པ་དང། པཎ་ཆེན་ཆོས་རྒྱན་གསུང་སྡོམས་ཚིག་ལྟ་བུ་ཞིག་བློ་ལ་ངེས་པར་བྱས་ཏེ་དེ་ཐོག་ནས་བསྔོ་བགྲང་བྱ། དགེ་སློང་མིན་ན་དེའི་བསླབ་བྱའི་སྡོམས་ཚིགས་རྣམས་བརྗོད་མི་དགོས། དེ་ནས་བྱང་

[119B] ཐུན་དྲུག་ཚར་གསུམ་སྡེབས་གཅིག་བཏོན་ཡོད་ན། བྱིན་གྱིས་རློབས་ལན་གསུམ་པའི་མཇུག་ཏུ་ཚོགས་ཞིང་བསྡུ་དགོས་བས། སླར་ཡང་དགྱེས་བཞིན་སོགས་
དང་པོ་གཉིས་ཀྱི་སྐབས་རང་འདྲ་ཆད་དེ་ཐིམ། གསུམ་པའི་སྐབས་བླ་མ་ཧྲིལ་པོ་ཐིམ་པར་བསམ་དགོས། རྗེ་ཆོས་རྒྱན་གྱིས་འདིའི་སྦྱར་བྱང་དུ། འདི་ལས་འོངས་པའི་རྣམ་དཀར་དགེ་བའི་མཐུས། །སོགས་གསུངས་ཏེ་རྡོ་རྗེ་འཆང་གི་བཅས་མཚམས་ལས་
མི་འདའ་བའི་ཐུགས་སྨོན་མཛད་པ་ལྟར་ང་ ཆོས་རྒྱན་གསུང་འདི་ལས་འོངས་པའི་སོགས་ཀྱི་སྨོན་ལམ་ཤཱཽ་ཀ་གཉིས་དང། སྐྱེ་བ་
ཀུན་ཏུ་ཡང་དག་བླ་མ་དང། །སོགས་ཐུན་དྲུག་གི་མཇུག་ཏུ་སྒྱར་ནས་གདོན། སྨོན་ལམ་གཞན་མང་པོ་འདིར་མ་བཏོན་ཀྱང་ཆོག་ཤམྦྷ་ལར་སྨོན་པ་ནི། སྤྱིར་ཤམྦྷ་ལར་སྐྱེ་བ་ཙམ་མ་ཡིན་པར་སྟོན་པ་མཉམ་མེད་ཤཱཀྱའི་རྒྱལ་པོའི་བསྟན་པ་སྔ་དར་ལ་
རང་ཉིད་སངས་རྒྱས་པ་སོགས་མ་བྱུང་ཡང་གསང་སྔགས་ཀྱི་ལམ་ལ་བག་ཆགས་ལེགས་པར་བཞག་ནས། བསྟན་པ་ཕྱི་དར་དྲག་པོ་འཁོར་ལོ་ཅན་གྱི་དུས་སུ་ལམ་ལྷག་མ་རྣམས་ཉམས་སུ་ལེན་ནུས་པའི་སྔགས་ཀྱི་རྟེན་ཁྱད་པར་ཅན་དུ་སྐྱེ་བའི་
དགོས་པ་ཡོད་པས་སྨོན་ལམ་འདི་ལ་ཤིན་ཏུ་གནད་ཆེ། ཡང་བདག་གི་བླ་མའི་ཕྱག་བཞེས་ལྟར་ཐུན་དྲུག་འདི་སྦྱོར་ཆོས་དང་སྒྲགས་ན། ཕུར་ཚུགས་གསོལ་འདེབས་པར་སྐལ་བཟང་མགྲིན་རྒྱན་གཞུང་ལྟར་འདོན། སྐྱབས་གནས་ཀུན་འདུས་བླ་



﻿   ༈   །    ༈   རྒྱས་ཆོས་ཚོགས་མ་བཏོན་ནས། བདག་སོགས་འགྲོ་བ་ནམ་མཁའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་དཀོན་མཆོག་རིན་པོ་ཆེ་རྣམ་པ་གསུམ་
དང་ཁྱད་པར་དུ་ཡང་སྐྱབས་གནས་ཀུན་འདུས་ཀྱི་བདག་ཉིད་བློ་བཟང་ཐུབ་དབང་རྡོ་རྗེ་འཆང་དངོས་རྗེ་བཙུན་བླ་མ་རིན་པོ་ཆེ་ལ་ཕྱག་འཚལ་ཞིང་མཆོད་དོ་སྐྱབས་སུ་མཆིའོ། །བདག་ཅག་སྲིད་ཞིའི་འཇིགས་པ་ཐམས་ཅད་ལས་མྱུར་དུ་སྐྱབས་པའི་མགོན་དང་སྐྱབས་དང་དཔུང་གཉེན་དམ་
པ་སྐད་ཅིག་ཀྱང་འབྲལ་བ་མེད་པར་མཛད་དུ་གསོལ། །བདག་གིས་གཞན་དོན་དུ་རྫོགས་པའི་བྱང་ཆུབ་འདོད་ནས་སྒྲུབ་པའི་བློ་འདི་གང་དང་འཕྲད་ཀྱང་མི་གཏང་ཞིང་སྤེལ་བར་བགྱིའོ། །མཁྱེན་རབ་འཇམ་དབྱངས་རིགས་བདག་རྡོ་རྗེ་འཆང། །ཐུགས་ཀར་ཡེ་ཤེས་སེམས་དཔའ་བློ་

[116B] །ཀུན་གྱི་ངོ་བོ་བླ་མ་རིན་པོ་ཆེ། །ཟུང་འཇུག་ཕྱག་རྒྱ་ཆེན་པོའི་བཀའ་དྲིན་སྩོལ། །བདག་གཞན་ལས་ཀྱི་བཀོད་འབྱོར་ཕུན་ཚོགས་དང། །རྒྱལ་བ་སྲས་ཀྱི་ཐུགས་རྗེའི་རོལ་བ་རྣམས། །ཀུན་བཟང་མཎྜལ་མཛེས་པའི་རྒྱན་བྱས་ཏེ། །བླ་མ་ལྷར་འབུལ་བྱིན་གྱིས་བརླབ་ཏུ་གསོལ། །
ཞེས་གསོལ་བ་བཏབ་པས་རང་དང་རོ་གཅིག་ཏུ་གྱུར། བདག་ཉིད་བླ་མ་རྡོ་རྗེ་འཆང་དུ་གྱུར་པ་ཡུམ་དང་སྙོམས་པར་ཞུགས་པའི་བདེ་བ་ཆེན་པོ་དང་ཤེས་རབ་ཆེན་པོ་ནི་ངེས་དོན་གྱི་རྡོ་རྗེ་དང་དྲིལ་བུ་སྟེ། ཕྱི་དང། ནང་དང། གསང་བ་དང། དེ་ཁོ་ན་ཉིད་ཀྱི་སྒོ་ནས་རང་ལ་མཆོད་པ་བྱེད་ཅིང་
ཐེག་པ་གསུམ་དང། ཁྱད་པར་དུ་ཡང། ཕྱི་བྱ་སྤྱོད་དང། གསང་བ་རྣལ་འབྱོར་དང། རྣལ་འབྱོར་ཆེན་པོ་བླ་ན་མེད་པ་དང་བཅས་པ་མཐའ་དག་ལ་མཁས་པར་བྱས་ནས་དེ་བཞིན་དུ་འཛིན་པར་བྱེད་ཅིང། རིགས་ལྔ་སྤྱིའི་རྩ་བའི་དམ་ཚིག་ལ། དང་པོ་སློབ་དཔོན་ལ་བརྙས་སྨོད་ཀྱི་རྩ་ལྟུང་
གཉིས་པ་བདེ་གཤེགས་བཀའ་འདས་ཀྱི་རྩ་ལྟུང། གསུམ་པ་རྡོ་རྗེའི་སྤུན་ལ་ཁྲོས་ནས་ཉེས་པ་བརྗོད་པའི་རྩ་ལྟུང། བཞི་པ་སེམས་ཅན་ལ་བྱམས་པ་སྤོང་བའི་རྩ་ལྟུང། ལྔ་པ་བྱང་ཆུབ་སེམས་དོར་གྱི་རྩ་ལྟུང། དྲུག་པ་ཆོས་ལ་སྨོད་པའི་རྩ་ལྟུང། བདུན་པ་མ་སྨིན་པ་ལ་གསང་བ་
སྒྲོགས་པའི་རྩ་ལྟུང། བརྒྱད་པ་ཕུང་པོ་ལ་བརྙས་གདུང་གི་རྩ་ལྟུང། དགུ་པ་སྟོང་ཉིད་ཟབ་མོ་སྤོང་བའི་རྩ་ལྟུང། བཅུ་པ་གདུག་ཅན་ལ་མཛའ་བར་བྱེད་པའི་རྩ་ལྟུང། བཅུ་གཅིག་པ་སྟོང་ཉིད་མ་བསྐྱངས་པའི་རྩ་ལྟུང། བཅུ་གཉིས་པ་དད་སུན་འབྱིན་པའི་རྩ་ལྟུང། བཅུ་གསུམ་པ་དམ་རྫས་མི་
བསྟེན་པའི་རྩ་ལྟུང། བཅུ་བཞི་པ་བུད་མེད་ལ་སྨོད་པའི་རྩ་ལྟུང་དང་བཅས་པ་རྣམ་པར་དག་པར་བྱ་ཞིང། ཡན་ལག་གི་དམ་ཚིག་ལ། སྤང་བའི་དམ་ཚིག་དང་བསྟེན་པའི་དམ་ཚིག་སྤང་བའི་དམ་ཚིག་གཞན་བསྟན་པ་རྣམས་དང། ཤེས་རབ་སྟོབས་ཀྱིས་ལེན་པ་དང། །དེ་ཡི་བདུད་རྩི་
སྟོབས་ཀྱི་ལེན། །སྣོད་མིན་ལ་ནི་མི་གསང་དང། །ཚོགས་ཀྱི་ནང་དུ་རྩོད་པ་དང། །དང་ལྡན་ལ་གཞན་ཆོས་སྟོན་དང། །ཉན་ཐོས་ནང་དུ་ཞག་བདུན་གནས། །རྫུན་གྱི་རྣལ་འབྱོར་ང་རྒྱལ་བྱེད་།དད་པ་མེད་ལ་ཆོས་སྟོན་པ། །བསྙེན་སོགས་མ་དག་ལས་ལ་འཇུག་།དགོས་མེད་སོ་བྱང་ལས་

[117A]༄༅། །འདས་པ། །བླ་མ་ལྔ་བཅུའི་སྐབས་དང་འགལ། །ཞེས་སོགས་སྤོམ་པོ་རྣམས་ཀྱང་བསྲུང། །བསྲུང་བའི་ཚུལ་ནི། ཤེས་ཤིང་གུས་ལ་བདག་ཉིད་མ་འཁྲུལ་བར་བྱས་ནས། ཉོན་མོངས་པ་ངེས་པར་བཅོམ་སྟེ། སྤང་པ་མཐར་ཐུག་གི་ཚད་དུ་
འཁྱོལ་བ་ཞིག་ཅི་ནས་ཀྱང་བྱ། དེ་ལྟར་བྱེད་ནུས་པ་བླ་མ་ལྷས་བྱིན་གྱིས་བརླབ་ཏུ་གསོལ། དགེ་བའི་ཆོས་མཐའ་དག་ཀྱང་བསྡུས་ནས་རང་རྒྱུད་ལ་བསྐྱེད་ཅིང་སྤེལ་བར་བྱས་ཏེ། རྟོག་པ་མཐར་ཐུག་གི་ཚད་དུ་ཁྱོལ་བ་ཞིག་ཅི་ནས་ཀྱང་བྱ། དེ་ལྟར་བྱེད་ནུས་པར་བླ་མ་ལྷས་བྱིན་གྱིས་
བརླབ་ཏུ་གསོལ། ལུས་དང་ལོངས་སྤྱོད་དང། བདེ་དགེ་གང་ལ་ཡང་མ་ཆགས་པར་གཞན་དོན་དུ་གཏོང་ཞིང། རྫོགས་བྱང་ཁོ་ནའི་ཕྱིར་དུ་བརྩམས་ཤིང་བསྔོ་བར་བགྱིའོ། །སེམས་ཅན་གང་ལ་ཡང་ཉེ་རིང་མེད་པར་ཡིད་འོང་གི་རྣམ་པ་ཅན་དུ་མཚུངས་པས་ན། འདི་ཐམས་
ཅད་མཆོག་གི་བདེ་བ་དམ་པའི་རྒྱུ་འབྲས་ཚང་ལ་མ་ནོར་བ་དང་ལྡན་པ་ཞིག་བྱུང་ན་ཅི་མ་རུང། ལྡན་པར་གྱུར་ཅིག་སྡུག་བསྔལ་རྒྱུ་འབྲས་ཀྱིས་བཅིངས་པ་ལས་རྣམ་པར་གྲོལ་བ་ཞིག་བྱུང་ན་ཅི་མ་རུང། གྲོལ་བར་གྱུར་ཅིག་དེ་གཉིས་བདག་གིས་ཅི་ནས་ཀྱང་བྱ་དེ་ལྟར་
བྱེད་པའི་ཕྱི་ནང་གསང་གསུམ་གྱི་ནུས་པ་ཐམས་ཅད་མངོན་དུ་གྱུར་ནས་ཡོངས་སུ་རྫོགས་པར་བླ་མ་ལྷས་ད་ལྟ་ཉིད་དུ་བྱིན་གྱིས་བརླབ་ཏུ་གསོལ། དེས་ན་བདག་གིས་ཅི་བྱས་གང་བྱུང་སེམས་ཅན་གྱི་དོན་བྱེད་པའོ། །འདི་ཡི་དགེ་བས་མཐའ་ཡས་འགྲོ་བ་ཀུན། །ཐེག་མཆོག་
དགེ་བའི་བཤེས་ཀྱིས་རྗེས་བཟུང་ནས། །རྣམ་དག་དམ་ཚིག་སྡོམ་པས་རྒྱུད་སྦྱངས་ཏེ། །ལམ་གྱི་མཐར་ཐུག་རིམ་གཉིས་མཐར་སོན་ཤོག་།ལུང་དང་མངོན་པར་རྟོག་པའི་དམ་ཆོས་ཀུན། །རྒྱལ་བའི་དགོངས་པ་ཇི་བཞིན་འཛིན་པ་ལ། །བར་དུ་གཅོད་པའི་མིང་ཡང་མེད་པ་དང། །
མཐུན་པའི་རྐྱེན་རྣམས་བདེ་བླག་འགྲུབ་པར་ཤོག་ཅེས་པ་འདི་ནི་བླ་མ་ལ་དད་གུས་བརྟན་པོ་ཐོབ་ནས་དབེན་པའི་རི་སུལ་དུ། ཆོས་བརྒྱད་ཀྱི་གཡེང་བས་མ་གོས་བསྒྲུབ་ལ་བརྩོན་པ་བྱ་དོར་གནས་བླ་མ་བློ་གྲོས་ཆོས་འཕེལ་དང། སྐྱེས་བུ་མཆོག་གི་ཆོས་ལུགས་ལ་དད་འདུན་བརྟན་པོ་ཐོབ་པར་རྭ་སྒྲེང་དགེ་སློང་ངག་དབང་སྨོན་

[118B]བགྲངས་གསལ་ཁ་འཁོད་པའི་ཐུན་ཇུག་རྣལ་འབྱོར་མདོར་བསྡུས། ཚིག་ལྷུག་གོ་བདེ་བ་ཞིག་དགོས་ཞེས་བསྐུལ་ངོར་་བླ་མའི་ཉེ་གནས་པ་ཀེའུ་ཚང་སྤྲུལ་མིང་བས་དང་བས་སྦྱར་བའོ།། །།﻿
[109A]༄༅། །ཐུན་དྲུག་རྣལ་འབྱོར་དང། བླ་མའི་རྣལ་འབྱོར་སོགས་བཞུགས་སོ། །

[110A]༄༅། །བློ་བཟང་བདེ་བ་མཆོག་གི་རྣམ་གྲོལ་ལམ། །མདོ་སྔགས་བསྟན་པ་འཛིན་པའི་ཟུང་འཇུག་གི་བཀའ་དྲིན་ཆེན་པོ་བདེ་བླག་འགྲུབ་པའི་ཐབས། །སྩོལ་མཛད་སྐྱབས་མགོན་རྣམ་གཉིས་སྤྱི་བོས་མཆོད། །སྟོན་པ་རྣམས་
ཀྱིས་བསྟན་པའི་ལམ་བཟང་ལ། །ཞུགས་ནས་རང་གཞན་ཕན་བདེ་འབྱུང་བའི་གནས། །རྣམ་དག་དམ་ཚིག་སྡོམ་པར་ཡིད་ཆེས་པའི། །སྐལ་ལྡན་རྗེས་སུ་འཛིན་པའི་གདམས་ངག་འབྲི། །དེ་ལ་འདིར་ཐུན་དྲུག་རྣལ་འབྱོར་གྱི་ཉམས་ལེན་གཞུང་ཆེན་མོའི་
དགོངས་པ་མན་ངག་གིས་བརྒྱན་པ་དམིགས་པ་གཙོར་འདོན་གྱི་སྒོ་ནས་ཉམས་སུ་ལེན་པ་ལ། །བཤད་བྱའི་གཞུང་འགོད་པ་དང་གཞུང་དོན་ཉམས་ལེན་དུ་བསྒྲིགས་པ་གཉིས། དང་པོ་ནི་ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་གསུང་རྣམ་བཤད་དངོས་གྲུབ་སྙེ་མའི་སྡོམ་གཟུང་གི་དོན་བསྡུའི་
སྐབས་སུ། །དཀོན་མཆོག་གསུམ་དང་བླ་མ་ལ་སྐྱབས་སུ་འགྲོ་བར་བྱས་ནས། རང་ཉིད་ལྷའི་སྐུ་ཕྱག་རྒྱ་ཆེན་པོར་བསྐྱེད་ལ། རྡོ་རྗེ་དང་དྲིལ་བུའི་དེ་ཁོ་ན་ཉིད་དྲན་ཏེ་གཟུང་ནས་རང་ལ་མཆོད་པར་བྱེད་ཅིང། ཐེག་པ་གསུམ་ལ་མཁས་པར་བྱས་ནས་ཉེས་སྤྱོད་མཐའ་དག་ལས་ལྡོག་པ་དང། དགེ་བའི་ཆོས་
མཐའ་དག་བསྡུས་ནས་སྦྱིན་པ་བཞིའི་སྒོ་ནས་སེམས་ཅན་གྱི་དོན་བྱེད་པའོ་ཞེས་གསུངས། །གཉིས་པ་ནི་ཐོག་མར་རྣམ་སྣང་གི་དམ་ཆག་དྲུག་ལས། དཀོན་མཆོག་གསུམ་ལ་སྐྱབས་སུ་འགྲོ་བ་ནི། བདག་སོགས་སེམས་ཅན་ཐམས་ཅད་ཡུལ་དུས་གནས་སྐབས་ཀུན་ཏུ་དཀོན་མཆོག་
རིན་པོ་ཆེ་རྣམ་པ་གསུམ་དང་ཁྱད་པར་སྐྱབས་གནས་ཀུན་འདུས་ཀྱི་བླ་མ་རིན་པོ་ཆེ་ལ་སྐྱབས་སུ་མཆིའོ། །བདག་སོགས་སྲིད་ཞིའི་འཇིགས་པ་མཐའ་དག་ལས་སྐྱོབས་པའི་མགོན་སྐྱབས་དཔུང་གཉེན་དམ་པ་མཛོད་དུ་གསོལ། །སངས་རྒྱས་ཆོས་

[111A]༄༅། །དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གི་སྦྱིན་སོགས་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་སེམས་ལན་དྲུག་ཏུ་བསྐྱེད་པ་ནི། བདག་གི་གཞན་
དོན་དུ་རང་གི་རྫོགས་བྱང་འདོད་ནས་སྒྲུབ་པའི་བློ་འདི་གང་དང་འཕྲད་ཀྱང་མི་བཏང་ཞིང་སྤེལ་པར་བགྱིའོ། །མི་བསྐྱོད་པའི་དམ་ཚིག་བཞི་ལས། སློབ་དཔོན་གཟུང་པའི་དམ་ཚིག་ནི། མཁྱེན་རབ་འཇམ་དབྱངས་རིགས་བདག་རྡོ་རྗེ་འཆང། །ཐུགས་ཀར་ཡེ་ཤེས་སེམས་
དཔའ་བློ་བཟང་གྲགས། །ཀུན་གྱི་ངོ་བོ་བླ་མ་རིན་པོ་ཆེ། །ཟུང་འཇུག་ཕྱག་རྒྱ་ཆེན་པོའི་བཀའ་དྲིན་སྩོལ། །བླ་མ་ལ་མཎྜལ་དུས་དྲུག་ཏུ་འབུལ་བ་ནི། བདག་གཞན་ལུས་ངག་ཡིད་གསུམ་ལོངས་སྤྱོད་དུས་གསུམ་དགེ་ཚོགས་བཅས། །རིན་ཆེན་མཎྜལ་བཟང་པོ་ཀུན་
བཟང་མཆོད་པའི་ཚོགས་བཅས་པ། །བློ་ཡིས་བླངས་ནས་བླ་མ་ཡི་དམ་དཀོན་མཆོག་གསུམ་ལ་འབུལ། །ཐུགས་རྗེའི་དབང་གིས་བཞེས་ནས་བདག་ལ་བྱིན་གྱིས་བརླབ་ཏུ་གསོལ། །དེ་མཇུག་ཏུ་མཚན་སྔགས་གང་མང་བཟླས་ནས་བླ་མ་རང་ལ་བསྟིམ་རང་གི་སྒོ་གསུམ་དང་
བླ་མའི་སྐུ་གསུང་ཐུགས་གསུམ་དབྱེར་མེད་དུ་བསྒོམ། དེ་ནས་མི་བསྐྱོད་པའི་ཕྱག་རྒྱའི་དམ་ཚིག་དང་རྡོ་རྗེ་དང་དྲིལ་བུའི་དམ་ཚིག་ནི། རང་ཉིད་རྡོ་རྗེ་འཆང་དུ་གྱུར་པ་ཡུམ་དང་སྙོམས་པར་ཞུགས་པའི་བདེ་བ་ཆེན་པོ་དང། ཤེས་རབ་ཆེན་པོ་ནི། དེས་དོན་གྱི་རྡོ་རྗེ་དང་དྲིལ་བུ་སྟེ་དེ་
གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། །དེ་ནས་དོན་གྲུབ་ཀྱི་རིགས་ཀྱི་མཆོད་པའི་དམ་ཚིག་ནི། ཕྱི་དང་ནང་དང་གསང་བ་དང་དེ་ཁོ་ན་ཉིད་ཀྱི་སྒོ་ནས་རང་ལ་མཆོད་པར་བྱེད་ཅིང། དེ་ནས་འོད་དཔག་མེད་ཀྱི་རིགས་ཀྱི་ཕྱི་དང་གསང་བ་ཐེག་པ་གསུམ་གྱི་

[112B] ཐེག་པ་གསུམ་དང་ཕྱི་བྱ་སྤྱོད་གསང་བ་རྣལ་འབྱོར་དང། རྣལ་འབྱོར་ཆེན་པོ་བླ་ན་མེད་པ་དང་བཅས་པ་མཐའ་དག་ལ་མཁས་པར་བྱས་ནས། རྣམ་སྣང་གི་ཉེས་སྤྱོད་སྡོམ་པའི་དམ་ཚིག་གི་སྐབས་འདིར་རིགས་ལྔ་སྤྱིའི་དམ་ཚིག་ལ་
བསྔོ་བགྲང་བྱ་ཚུལ་ནི། རྩ་བའི་དམ་ཚིག་དང། ཡན་ལག་གི་དམ་ཚིག་གཉིས་ལས། དང་པོ་ནི་བློས་ལྕོགས་ན་ཐུན་རེ་ནས་རྩ་ལྟུང་གི་སྡོམ་ཚིག་ངག་འདོན་དང། དེར་མིན་མདོར་བསྡུས་པ་ནི། ལྟུང་བ་རྣམས་ཀྱི་ངོ་བོ་ལ་མཁས་པར་བྱས་ནས་ཐུན་དར་འདིར་རང་ཉིད་ལ་དེ་དག་གིས་གོས་སམ་མ་གོས་བལྟ་བའི་ངང་ནས་འདི་
ལྟར། དང་པོ་སློབ་དཔོན་ལ་བརྙས་སྨོད་ཀྱི་རྩ་ལྟུང། གཉིས་པ་བདེ་གཤེགས་བཀའ་འདས་ཀྱི་རྩ་ལྟུང། གསུམ་པ་རྡོ་རྗེའི་སྤུན་ལ་ཁྲོས་ནས་ཉེས་པ་བརྗོད་པའི་རྩ་ལྟུང། བཞི་པ་སེམས་ཅན་ལ་བྱམས་པ་སྤང་བའི་རྩ་ལྟུང། ལྔ་པ་བྱང་ཆུབ་སེམས་
དོར་གྱི་རྩ་ལྟུང། དྲུག་པ་ཆོས་ལ་སྨོད་པའི་རྩ་ལྟུང། བདུན་པ་མ་སྨིན་པ་ལ་གསང་བ་སྒྲོགས་པའི་རྩ་ལྟུང། བརྒྱད་པ་ཕུང་པོ་ལ་བརྙས་གདུང་གི་རྩ་ལྟུང། དགུ་པ་སྟོང་ཉིད་ཟབ་མོ་སྤོང་བའི་རྩ་ལྟུང། བཅུ་པ་གདུག་ཅན་ལ་ལུས་ངག་གིས་མཛའ་བར་
བྱེད་པའི་རྩ་ལྟུང། བཅུ་གཅིག་པ་སྟོང་ཉིད་མ་བསྐྱངས་པའི་རྩ་ལྟུང། བཅུ་གཉིས་པ་དད་སུན་འབྱིན་པའི་རྩ་ལྟུང། བཅུ་གསུམ་པ་དམ་རྫས་མི་བསྟེན་པའི་རྩ་ལྟུང། བཅུ་བཞི་པ་བུད་མེད་ལ་སྨོད་པའི་རྩ་ལྟུང་ངོ། །གཉིས་པ་ལ་གསུམ་ལས། དང་པོ་སྤང་བའི་དམ་
ཚིག་ནི། སྲོག་གཅོད་པ། མ་བྱིན་པར་ལེན་པ། ལོག་པར་གཡེམ་པ། བརྫུན་ཆང་དང་བཅས་པ་དགེ་བསྙེན་གྱི་སྤང་བྱ་ལྔ་དང། བྱ་བ་མ་ཡིན་པ་ཐམས་ཅད་སྤོང་བའོ། །གཉིས་པ་བསྟེན་པའི་དམ་ཚིག་ནི། སློབ་དཔོན་ཚུལ་བཞིན་དུ་བསྟེན་པ་དང་
གྲོགས་ལ་བསྙེན་བཀུར་བྱ་བ་དང། དགེ་བའི་ལས་ལམ་བཅུ་ཡང་དག་པར་བསྟེན་པའོ། །གསུམ་པ་སྤང་བའི་དམ་ཚིག་གཞན་ནི། ཐེག་དམན་གྱི་རང་ལམ་ཁོ་ནས་བགྲོད་པར་འདོད་པ་མི་བྱ་བ་དང། འབྲས་བུ་མྱང་འདས་ཙམ་ལ་མི་ཆགས་པ་དང། གཞན་

[113A]༄༅། །དོན་དུ་དཀའ་སྤྱད་དང་དུ་ལེན་པ་དང། འཁོར་བ་མ་སྟོང་བར་དུ་སེམས་ཅན་གྱི་དོན་བྱེད་པའི་གོ་ཆ་གྱོན་པ་དང། དགོས་མེད་དུ་ལྷ་དང་ལྷ་མིན་སོགས་ལ་མི་བརྙས་པ་དང། ལྷའི་སྐུ་གཟུགས་ཚང་བར་བྲིས་པའི་ཕྱག་རྒྱ་
དང། བླ་མ་སོགས་ཀྱི་ཞོན་པའམ་ཞོན་པའི་ཆེད་དུ་བྱས་པ་དང། ཕྱག་མཚན་དང་དེའི་ཆེད་དུ་བྱས་པའི་རལ་གྲི་སོགས་མཚོན་བྱ་དང། འཁོར་ལོ་སོགས་མཚན་མ་དང། མཆོད་རྫས་རྙིང་པ་སོགས་དམན་མ་དང་བཅས་པ་དེ་དག་ལ་འགོམ་ཞིང་
འགོམ་པའི་སར་དོར་བ་དང་བཅས་པ་སྤང་བའོ། །ཕྱོགས་ཐུན་སྦོམ་པོའི་བསྔོ་བགྲང་བྱ་ཚུལ་ཀྱང་གྲངས་དང་ངོ་བོ་མ་ནོར་བར་བྱས་ཏེ་འདི་ལྟར། ཤེས་རབ་སྟོབས་ཀྱིས་ལེན་པ་དང། །དེ་ཡི་བདུད་རྩི་སྟོབས་ཀྱི་ལེན། །སྣོད་མིན་ལ་ནི་མི་གསང་དང། །ཚོགས་ཀྱི་ནང་
དུ་རྩོད་པ་དང། །དད་ལྡན་ལ་གཞན་ཆོས་སྟོན་དང། །ཉན་ཐོས་ནང་དུ་ཞག་བདུན་གནས། །རྫུན་གྱི་རྣལ་འབྱོར་ང་རྒྱལ་བྱེད། །དད་པ་མེད་ལ་ཆོས་སྟོན་པ། །བསྙེན་སོགས་མ་དག་ལས་ལ་འཇུག་དགོས་མེད་སོ་བྱང་ལས་འདས་པ། །བླ་མ་ལྔ་
བཅུའི་སྐབས་དང་འགལ། །དེ་ནས་ལྟུང་བ་གང་དང་གང་གིས་གོས་པ་རྣམས་དྲན་པར་བྱས་ཏེ་བཤགས་པ་ནན་ཏན་བྱས་ཐོག་བསྲུང་འདོད་བསྐྱེད་ཐབས་ཕན་ཡོན་དང་ཉེས་དམིགས་བསམས་ནས་སྡོམ་སེམས་དངོས་ནི། ཤེས་ཤིང་གུས་ལ་རྟག་ཏུ་བདག་ཉིད་མ་འཁྲུལ་བར་བྱས་ནས་ཉོན་
མོངས་པ་ངེས་པར་བཅོམ་སྟེ་རྩ་བའི་ལྟུང་བ་རྣམས་ལྟ་ཅི་ཡན་ལག་གི་ལྟུང་བ་ཕྲ་མོ་ཡང་འཇུག་པའི་སྒོ་བསྡམ་སྟེ་སྤངས་པ་མཐར་ཐུག་གི་ཚད་དུ་འཁྱོལ་བར་བྱ། དེ་ལྟར་བླ་མ་ལྷས་བྱིན་གྱིས་བརླབ་ཏུ་གསོལ། །རྣམ་སྣང་གི་དགེ་ཆོས་སྡུད་པའི་
ཚུལ་ཁྲིམས་བསྲུང་བའི་དམ་ཚིག་ནི། དགེ་བའི་ཆོས་མཐའ་དག་རང་རྒྱུད་ལ་བསྡུས་ནས་བསྐྱེད་ཅིང་སྤེལ་བར་བྱས་ཏེ་གཞུང་ཆེན་མོ་མཐའ་དག་ཇི་བཞིན་དུ་ཁོང་དུ་ཆུད་པའི་བློ་གྲོས་རྒྱ་ཆེ་བ་དང། དེ་དག་ལ་ངེས་ཤེས་བསྐྱེད་པའི་སྒོ་ནས་གདམས་

[114B] བྱིན་རླབས་སྟོབས་ཆེན་རྒྱུད་པ་རྣམ་དག་དང་ལྡན་པ་བཅས་གསུམ་ཚོགས་ཀྱི་སྒོ་ནས་རྟོགས་པ་མཐར་ཐུག་གི་ཚད་དུ་འཁྱོལ་བར་བྱ། དེ་ལྟར་བླ་མ་ལྟས་བྱིན་གྱིས་བརླབ་ཏུ་གསོལ། །དེ་ནས་རིན་འབྱུང་གི་སྦྱིན་
པ་རྣམ་བཞིའི་དམ་ཚིག་བཞི་ལས། དང་པོར་ཟང་ཟིང་དང་ཆོས་ཀྱི་སྦྱིན་པ་ནི། ལུས་དང་ལོངས་སྤྱོད་བདེ་དགེ་གང་ལྔ་ཡང་མ་ཆགས་པར་གཞན་དོན་དུ་གཏོང་ཞིང་རྫོགས་བྱང་ཁོ་ནའི་ཕྱིར་དུ་བརྩམས་ཤིང་བསྔོ་བར་བགྱིའོ། །བཏང་སྙོམས་མི་འཇིགས་པའི་སྦྱིན་པ་དང་བྱམས་པའི་སྦྱིན་པ་ནི། སེམས་
ཅན་ཐམས་ཅད་བདག་ལ་ཕྲལ་དུ་ཕན་གནོད་སྣ་ཚོགས་ལྟར་བྱེད་པར་སྣང་བར་ཁྱད་མེད། ཕུགས་ཡིད་བརྟན་མི་རུང་བས་བསླུ་བའི་ཆོས་ཅན་ཡིན་པ་ལ་ཡང་ཁྱད་མེད། སེམས་ཅན་གྱི་ངོས་ནས་བསམས་ན་བདེ་བ་འདོད་ནས་སྡུག་བསྔལ་གྱིས་མནར་ཞིང་ཆོས་ཀྱིས་
ཕོངས་པས་ཉམ་ཐག་པའི་རང་བཞིན་ཅན་ཡིན་པར་ཡང་མཚུངས། རང་གི་ངོས་ནས་བསམས་ན་ཡིད་འོད་གི་རྣམ་པ་ཅན་དུ་མཚུངས་པས་ན་དེ་དག་གི་ཁུར་ཐམས་ཅད་བདག་གིས་ཁྱེར་དགོས་པ་ལ་ཡང་ཁྱད་པར་མེད། མདོར་ན་ཀུན་རྫོབ་དང་དོན་དམ་པ་གང་གི་སྒོ་
ནས་ཀྱང་ཉེ་རིང་གི་ཁྱད་པར་འབྱེད་པའི་རྒྱུ་མཚན་མི་དམིགས་པས་ན་ཆགས་སྡང་ལ་སོགས་པའི་རྣམ་རྟོག་གང་གིས་ཀྱང་མི་བསྐྱོད་པའི་བཏང་སྙོམས་ལ་གནས་པར་བྱའོ། །དེས་ན་སེམས་ཅན་ཐམས་ཅད་མཆོག་གི་བདེ་བ་དམ་པའི་རྒྱུ་འབྲས་ཚང་ལ་མ་ནོར་བ་དང་ལྡན་པ་
ཞིག་བྱུང་ན་ཅི་མ་རུང། ལྡན་པར་གྱུར་ཅིག་ཐེག་ཆེན་གྱི་རྩ་བ་སྙིང་རྗེས་བསྐྱོད་པའི་གཞན་ཕན་ཁུར་འཁྱེར་གྱི་ལྷག་བསམ་དང་བྱང་ཆུབ་ཀྱི་སེམས་ཀྱིས་སེམས་ཅན་དོན་བྱེད་ཀྱི་ཚུལ་ཁྲིམས་གཟུང་བའི་རྣམ་སྣང་གི་དམ་ཚིག་ནི། སྡུག་བསྔལ་རྒྱུ་འབྲས་ཀྱིས་བཅིངས་པ་ལས་རྣམ་པར་གྲོལ་བ་ཞིག་བྱུང་ན་ཅི་མ་རུང་གྲོལ་
བར་གྱུར་ཅིག་དེ་གཉིས་ཀ་བདག་གིས་ཅི་ནས་ཀྱང་བྱ། དེ་ལྟར་བྱེད་པའི་ཕྱི་ནང་གསང་གསུམ་གྱི་ནུས་པ་ཐམས་ཅད་ཚེ་འདིར་མྱུར་དུ་ཡོངས་སུ་རྫོགས་པར་བླ་མ་ལྷས་བྱིན་གྱིས་བརླབ་ཏུ་གསོལ། དེས་ན་བདག་གིས་ཅི་བྱས་གང་བྱུང་སེམས་ཅན་གྱི་དོན་བྱེད་པའོ། །བློ་བཟང་

[115A]༄༅། །མདོ་སྔགས་བཤད་སྒྲུབ་པདྨའི་ཚལ། །ངན་རྟོགས་མུན་པའི་ཤུགས་ཀྱིས་ཟུམ་གྱུར་པ། །མཁྱེན་བརྩེ་ཉི་འོད་སྟོབས་ཀྱིས་ཞལ་ཕྱེ་ནས། །རྣམ་གྲོལ་མཆོག་གི་དགའ་སྟོན་འགྱེད་པར་ཤོག་ཐམས་ཅད་མཁྱེན་པ་སྙིང་རྗེས་བསྐྱོད་པ་ཡིས། །སྣ་ཚོགས་
མཛད་པ་བཀའ་དྲིན་ཆེ་ལགས་ཀྱང། །རང་གནོང་མ་དག་སྣང་ཚུལ་གཟེར་ཆེ་བས། །གནས་ལུགས་དག་པའི་དཀྱིལ་འཁོར་མཇལ་བར་ཤོག་ཅེས་མདོ་སྔགས་ལམ་གྱི་གནད་ལ་མཁས་པ་རྣམས་ཀྱི་ཐུགས་དམ་གྱི་མཐིལ་དུ་གྱུར་པ་ཐུན་དྲུག་རྣལ་འབྱོར་དམ་པ་ཚད་ལྡན་གོང་མ་རྣམས་ཀྱིས་ཆོག་བསྒྲིགས་མཛད་
པ་མང་དུ་མཆིས་ཀྱང་དོན་ཟབ་བློ་ཡུལ་དུ་འཆར་དཀའ་བ་བཅས་སྙིགས་དུས་ཀྱི་བློ་ཆུང་བདག་དང་འདྲ་བ་གཞན་ལའང་ཕན་ཕྱིར་དུ་དོན་ཆ་རྣམས་ཚིག་ལྷུག་གི་སྒོ་ནས་སྐྱོང་བདེ་བའི་ཕྱིར་འདི་ལྟར་བཀོད་པ་ནི་སྤོང་པ་བསམ་གཏན་པ་དབུ་མཛད་དགེ་སློང་འཇམ་དབྱངས་ཚུལ་ཁྲིམས་ཀྱི་གཙོ་མཛད་རི་ཁྲོད་འཛིན་པ་ཐུན་མོང་ནས་ཀྱང་བསྐུལ་མ་མཛད་
ཅིང། གཙོ་བོར་རང་ཡང་ལམ་མཆོག་འདི་འདྲ་བར་བག་ཆགས་བརྟན་པོ་འཇོག་ཕྱིར་དང་་གཙུག་རྒྱན་བླ་མ་རིན་པོ་ཆེའི་བཀའི་གནང་བ་ཐོབ་པ་བཅས་ཀེའུ་ཚང་སྤྲུལ་མིང་འཛིན་པ་བློ་བཟང་འཇམ་དབྱངས་སྨོན་ལམ་གྱིས་དང་བས་སྦྱར་བའོ། །ཆད་ལྷག་ནོར་འཁྲུལ་མཆིས་ན་མཁས་གྲུབ་རྣམས་ཀྱིས་རྣམ་པར་དག་པར་མཛད་དུ་གསོལ།། །།



﻿
[001A]༄༅། །ཁྱབ་བདག་རྡོ་རྗེ་འཆང་ཕ་བོང་ཁ་པ་དཔལ་བཟང་པོས་ཐུན་དྲུག་བླ་མའི་རྣལ་འབྱོར་དང། སྡོམ་པ་ཉི་ཤུ་པ། བླ་མ་ལྔ་བཅུ་པ། སྔགས་ཀྱི་རྩ་ལྟུང་སྦོམ་པོ་
བཅས་ཀྱི་བཤད་ཁྲིད་གནང་བའི་ཟིན་ཐོ་མདོར་བསྡུས་བཞུགས།།

[001B] །རིགས་བརྒྱའི་ཁྱབ་བདག་རྡོ་རྗེ་འཆང་ཕ་བོང་ཁ་པ་བདེ་ཆེན་སྙིང་པོ་དཔལ་བཟང་པོའི་ཞབས་ལ་གུས་པ་ཆེན་པོས་ཕྱག་འཚལ་ལོ། །བརྩེ་བ་ཆེན་པོས་རྗེས་སུ་གཟུང་དུ་གསོལ་
འདིར་པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་གྱི་གསུང་ཐུན་དྲུག་བླ་མའི་རྣལ་འབྱོར་གྱི་རྩ་བ་དང། འགྲེལ་པ་དག་བྱེད་བདུད་རྩིའི་བུམ་བཟང་གི་སྟེང་ནས་ལུང་ཁྲིད་ནོས་སྐབས་ཀྱི་ཟིན་བྲིས་
མདོར་བསྡུས་སུ་འགོད་པ་ལ། རྗེ་བླ་མ་རྡོ་རྗེ་འཆང་ཆེན་པོ་དེ་ཉིད་ཀྱི་ཞལ་ནས་ཐོག་མར་ཆོས་ཉན་བའི་ཀུན་སློང་ཀུན་སྤྱོད་སོགས་མདོར་བསྡུས་རེ་སྩལ་ཏེ། རང་ཅག་གིས་གསང་སྔགས་བླ་མེད་ཀྱི་དབང་ཆེན་ཐོབ་ནས་
བསླབ་བྱ་རྣམས་ལ་ཉིན་རེ་བཞིན་བསྔོ་བགྲང་མ་བྱས་ན་སྔགས་ཀྱི་སྦོམ་པོ་རེ་འབྱུང། ངེད་ཚོས་གསང་སྔགས་ཀྱི་དབང་ཆེན་གཅིག་འདུག་ཟེར་ཚད་ལ་རྒྱུག་སྟེ་གང་ཐོབ་ཐོབ་བྱེད་ཅིང། དམ་ཚིག་བསྲུང་མི་དགོས་
པའི་ཐབས་གང་དྲག་བྱེད་པ་འདི་རྡོ་རྗེ་དམྱལ་བའི་སྒོ་ཆེད་དུ་འབྱེད་པ་ལྟ་བུ་ཡིན། མི་དགེ་བཅུ་སོགས་སྡིག་པ་ཆེན་པོ་གཞན་ཇི་འདྲ་བྱས་ཀྱང་རྡོ་རྗེའི་དམྱལ་བར་འགྲོ་མི་ཐུབ་ཀྱང། སྔགས་ཀྱི་དབང་ཆེན་ཞུས་ཏེ་
དམ་ཚིག་མ་བསྲུངས་ན་རྡོ་རྗེའི་དམྱལ་བ་ཆེད་དུ་སྒྲུབ་པ་དང་འདྲ། སྔགས་ཀྱི་དབང་ཞུ་སྐབས་བསྲུང་བྱ་མང་པོ་ཞིག་ཉིན་མཚན་དུས་དྲུག་ཏུ་བསྲུང་བར་ཁས་བླངས་ཡོད་པ་རྣམས་ཤེས་པར་བྱས་ནས་བསྲུང་ཐུབ་པ་

[002A] །རྣམས་ཚུལ་བཞིན་བསྲུང། བསྲུང་མ་ཐུབ་པ་རྣམས་ཀྱང་ཐུན་དྲུག་འདོན་སྐབས་དོན་ལ་བསམ་བློ་ལེགས་པར་བཏང་སྟེ་སྡོམ་སེམས་དང་བསྲུང་སེམས་ལེགས་པར་བསྟེན་ན་ཐུན་དྲུག་གིས་ཉིན་
ཞག་རེའི་ཉེས་པའི་སྒོ་ཁེགས་པ་འོང་བས། ཁ་ཏོ་ན་གཞན་མང་པོ་མ་འགྲུབ་ཀྱང་ཐུན་དྲུག་འདི་ངེས་པར་འདོན་དགོས། གསང་སྔགས་ཀྱིས་ཡར་རྡོ་རྗེ་འཆང་དང། མར་རྡོ་རྗེ་དམྱལ་བ་གང་རུང་དུ་འགྲོ་གཅིག་བྱེད་པ་
སྒོམ་བརྒྱབ་སྟེ་སྒྲུབ་པ་ཉམས་ལེན་བྱས་མ་བྱས་ཀྱིས་མིན་པར་དམ་ཚིག་བསྲུང་མ་བསྲུངས་ལ་རག་ལས་བས་འདི་ཁེ་ཉེན་ཆེ། མ་བསྒོམས་གྱུར་ཀྱང་ལྟུང་མེད་ན། །སྐྱེ་བ་བཅུ་དྲུག་དག་ན་འགྲུབ། །ཅེས་སོགས་གསུངས་
ཚུལ༑ དམ་ཚིག་རྣམས་བསྲུང་བའི་ཐོག་ནས་ཉམས་ལེན་ཚུལ་བཞིན་བྱས་ན་རབ་ཚེ་འདི། འབྲིང་བར་དོ་སོགས་དང། དམའ་མཐའ་སྐྱེ་བ་བཅུ་དྲུག་ཚུན་ལ་འཚང་རྒྱ། ཐུན་དྲུག་འདི་ཉིན་ཞག་རེར་
བྱུང་ན་སྐྱབས་འགྲོའི་བསླབ་བྱ་ལ་གནས་པར་ཡང་ཁྱད་ཆེ། དེར་མ་ཟད་ལྔ་བཅུ་པར། མཆོག་ཏུ་དད་པས་དུས་གསུམ་དུ། །དཀྱིལ་འཁོར་མེ་ཏོག་བཅས་ཐལ་མོས། །སྟོན་པ་བླ་མ་བསྙེན་བཀུར་ཞིང། །ཞབས་ལ་
སྤྱི་པོས་ཕྱག་བྱའོ། །ཞེས་བླ་མར་ཕྱག་བྱ་བ་སོགས་དང། བྱང་སེམས་ཀྱི་སྨོན་སེམས་བཟུང་བ་སོགས་ཀྱང་ཚང། བོད་ཀྱི་མན་ངག་ཟབ་ཟབ་མོར་བྱེད་པ་སྒྲུབ་ཐབས་དང་ལས་ཚོགས་ལྟ་བུ་ཕལ་ཆེ་བར་སྟོན་པའི་

[002B] གྲུབ་མཐའ་གཞན་ཕྱོགས་ཀྱི་བླ་མ་གནད་ཐིགས་པ་འགས་འདི་དོན་གཉེར་མཛད་པ་གསང་སྔགས་ཀྱི་གནད་མཁྱེན་པའི་རྟགས་ཡིན། སྔར་ངོར་ཆེན་ཀུན་བཟང་ཡིན་ནམ་གཅིག་གིས་
དབང་བཀའ་བརྒྱད་ཅུའི་སྐོར་གནང་བས། གཞན་མཁས་པ་ཞིག་གིས། དབང་གི་ཆོས་འཁོར་བསྐོར་ལགས་སམ། །དམ་ཉམས་ས་སྟེང་བཀང་ལགས་སམ། །དམྱལ་བའི་སྒོ་མོ་ཕྱེ་ལགས་སམ། །ཞེས་གསུངས་པ་ལྟར་འགྲོ་ཉེན་ཆེ་བས། དབང་ཞུ་བར་འདོད་ལ། དམ་
ཚིག་ཐུན་དྲུག་འདི་ཙམ་ཡང་དོན་གཉེར་མི་འདོད་པ་དེ་ལྟར་མི་རུང། དེས་ན་འདིར་ཐུན་དྲུག་བླ་མའི་རྣལ་འབྱོར་གྱི་ཁྲིད་མདོར་བསྡུས་ཙམ་འབུལ་བར་བྱེད་པ་ཡིན་གསུངས། ན་མོ་གུ་རུ་སོགས་ཀྱི་དོན་གནད་འདྲིལ་པ་རེ་སྩལ་ཏེ། ཐུན་དྲུག་བླ་མའི་རྣལ་འབྱོར་གྱི་ཁུངས་
བྱང་སྔགས་ཀྱི་སྡོམ་པ་བཟུང་བ་དང་རྗེ་ཙོང་ཁ་པའི་གསུང་རྩ་ལྟུང་རྣམ་བཤད། སྔགས་རིམ་ཆེན་མོ་སོགས་དང། མཁས་གྲུབ་རིན་པོ་ཆེའི་རྣལ་འབྱོར་རོལ་པའི་དགའ་སྟོན་སོགས་ལས་གསུངས་པ་ལྟར་ཡིན་པས་དེ་དག་ལ་ཞིབ་ཏུ་མཇལ་དགོས། རྒྱུད་སྡེ་གོང་མ་
གཉིས་ཀར་སྔགས་སྡོམ་བཟུང་བས་ཐུན་དྲུག་འདི་དགོས། ལས་ཀྱི་རིགས་ཀྱི་དམ་ཚིག་ལ་མདོ་སྔགས་ཀྱི་ཆོས་ཐམས་ཅད་བཟུང་བར་ཁས་བླངས་པས་འདི་རྒྱ་ཆེ་ཤོས་ཡིན། རིགས་ལྔའི་དམ་ཚིག་བཅུ་དགུ་པོ་ཐམས་ཅད་ཐུན་དྲུག་འདིར་བསྔོ་བགྲང་བྱས་པས་ཚང་
ཐུན་དྲུག་ནས་རེ་རེ་ཆགས་ན་སྦོམ་པོ་རེ་དང། ཐུན་དྲུག་ཀ་ཆགས་ན་སྤོམ་པོ་དྲུག་རེ་འབྱུང། སྔགས་ཀྱི་སྤོམ་པོ་ནི་སོ་ཐར་གྱི་ཕམ་པ་འབུམ་འགྱུར་ལས་ལྕི། ས་པཎ་གྱིས། དེང་སང་བོད་འདིར་སོ་ཐར་གཟུགས་བརྙན་ཙ་མ་འདུག་ཀྱང། སྔགས་གཟུགས་བརྙན་ཙམ་

[003A]༄༅། །ཡང་མི་འདུག་གསུངས་ཚུལ། རང་ཅག་གིས་ཆོས་ལག་ལེན་མ་བྱས་པ་ཁོ་ནས་ཕོངས་པ་མ་གཏོགས། ཆོས་བྱེད་རྒྱུ་མེད་པ་སོགས་ཀྱིས་མི་ཕོངས། འདིར་སྐྱབས་ཡུལ་གསལ་འདེབས་དགོས་པས། མདུན་གྱི་ནམ་
མཁར་ལམ་རིམ་འདི་ སྐྱབས་འགྲོ་ལམ་རིམ་གྱི་ཁྲིད་ནས་བྱུང་བ་ལྟར་སྐྱབས་འགྲོའི་རྒྱུ་གཉིས་ཚང་བའི་སྒོ་ནས་མཆོག་གསུམ་ལ་སྐྱབས་སུ་འགྲོ། སངས་རྒྱས་ལ་སྐྱབས་སུ་འགྲོ་སྐབས་བུས་ཕ་མ་ལ་རེ་
བ་ལྟར་དང། ཆོས་ལ་སྐྱབས་འགྲོའི་སྐབས་སྐོམ་པས་ཆུ་དོན་གཉེར་ལྟར། དགེ་འདུན་སྐབས་ལམ་གྲོགས་ལྟར་དྲན་ཏེ། སངས་རྒྱས་ཆོས་དང་སོགས་ཀྱིས་སྐྱབས་སེམས་བྱ། འདི་ཐུན་དྲུག་ཀར་ཚར་རེ་རེས་ཆོག་སྐྱབས་སེམས་འདི་རེ་རེ་
ལའང་ལམ་ཡོངས་རྫོགས་འདུ་ཞིང། སེམས་བསྐྱེད་ལ་གཞན་དོན་དོན་གཉེར་དང་བྱང་ཆུབ་དོན་གཉེར་ཏེ་ཐེག་ཆེན་སེམས་བསྐྱེད་ཀྱི་དམིགས་རྣམ་ཚང། ང་ཚོས་སྐྱབས་འགྲོའི་བསླབ་བྱ་ཙམ་ཡང་མི་བསྲུང་བར་ཆེན་པོ་ཞིག་ལ་མཐོ་སྙེག་བྱེད་པ་འདིས་གང་ཡང་མི་འོང་
བས། ཐུན་དྲུག་འདི་གནད་སྨིན་བྱུང་ན་སྐྱབས་འགྲོའི་བསླབ་བྱ་ཚུན་ཀྱང་འདིས་ཚང། བདག་གིས་སྦྱིན་སོགས་སོགས་ཀྱིས་སྨོན་སེམས་བསྐྱེད་པར་ཁས་བླངས་པའི་གོ་ཡང་ཆོང། འདིར་སྦྱིན་བ་སོགས་གཏོང་བསྲུང་བསྒོམ་པ་གསུམ་གྱི་དགེ་རྩ་ཐམས་ཅད་སེམས་བསྐྱེད་
ཀྱི་རྗེས་སུ་བྱས་པ་ཡིན། སྦྱིན་སོགས་བགྱིས་པའི་བསོད་ནམས་ཞེས་པ་དང། སྦྱིན་སོགས་བགྱིས་པ་འདི་དག་ཅེས་པ་གཉིས་འགྱུར་ཁྱད་ཙམ་ཡིན་པས་གང་བཏོན་ཀྱང་ཁྱད་མེད། སངས་རྒྱས་ཆོས་ཚོགས་མ་འདི་ཇོ་བོ་ཆེན་པོས་བོད་དུ་བསྒྱུར་བ་དང་

[003B] སྐྱབས་བགྲོས་མ་ཟིན་ན་ནང་པ་སངས་རྒྱས་པར་མི་ཚུད། སེམས་བསྐྱེད་མེད་ན་ཐེག་ཆེན་དུ་མི་འགྲོ། ཇོ་བོ་དང་ཤཱནྟི་པས་ཕྱི་ནང་གི་ཁྱད་པར་སྐྱབས་འགྲོས་འབྱེད་པར་བཞེད་
པ༑ རྗེ་ཆོས་རྒྱན་གྱིས་ཀྱང། དང་པོ་བསྟན་དང་ཐེག་ཆེན་ལ། །འཇུག་པའི་སྒོ་དང་གཞུང་ཤིང་ཕྱིར། །སྐྱབས་འགྲོ་སེམས་བསྐྱེད། ཅེས་གསུངས། སོ་ཐར་གྱི་སྡོམ་པ་ལུས་དང། སྐྱབས་འགྲོ་མ་གོ་ལྟ་བུ་ཡིན། དགེ་རྩ་རྣམས་བླ་མ་རྒྱལ་བ་སྲས་བཅས་ཀྱིས་
སེམས་ཅན་ཐམས་ཅད་འདྲེན་པའི་ཆ་རྐྱེན་དུ་ཕུལ་ཏེ། དེ་ལ་བརྟེན་ནས་བདག་གིས་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱེད་སྙམ་དུ་སེམས་བསྐྱེད། སེམས་ཅན་ཐམས་ཅད་ཉེ་རིང་ཆགས་སྡང་དང། །སོགས་ནི་བཏང་སྙོམས་དང་
བྱམས་པ། སྙིང་རྗེ། དགའ་བ་སྟེ་ཚད་མེད་བཞི། འདིས་རིན་འབྱུང་གི་དམ་ཚིག་ནས་མི་འཇིགས་དང་བྱམས་པའི་སྦྱིན་པ་གཉིས་སོགས་ཚང། ཚད་མེད་བཞི་ནི་སེམས་བསྐྱེད་གོང་འཕེལ་དུ་གཏོང་ཚུལ་ཏེ། དཔེར་ན་བུ་གཅེས་པ་ན་བའི་མས་བུ་དྲན་དྲན་
པས་བུ་སྡུག་བསྔལ་དང་བྲལ་འདོད་ཀྱི་སྙིང་རྗེ་གོང་འཕེལ་དུ་འགྲོ་བ་ལྟར་ཡིན། སེམས་བསྐྱེད་ཅེས་པ་སེམས་རྒྱ་བསྐྱེད་དེ་ཆེ་རུ་བཏང་བ་ལ་ཟེར། ཡང་འདིས་རིན་འབྱུང་གི་དམ་ཚིག་ཀྱང་སྡུད། འགྲོ་ཀུན་སྲིད་ཞིའི་སོགས་སྨོན་སེམས་དམ་བཅའ་ཅན་བཟུང་
ཚུལ༑ སྤྱིར་སྨོན་སེམས་ཙམ་ལ་ཆོགས་བཟུང་མི་དགོས། བྱང་སེམས་ཙམ་དང་འཇུག་སེམས་དོན་མི་གཅིག་འཇུག་སེམས་ལ་མཚམས་འདིར། བླ་མ་རྒྱལ་བ་སྲས་བཅས་རྣམས། །སོགས་དགོངས་གསོལ་རེ་སྔོན་དུ་བཏང་ནས་འཇུག་སྡོམ་

[004A]༄༅། །བླང་བ་ལན་གསུམ་གྱི་རྗེས་ཟློས་བྱེད་པར་མོས་དགོས། དེ་ཡང་སྔོན་གྱི་རྒྱལ་བ་རྣམས་ཀྱི་མཛད་པ་ལ་མཐུན་དཔེ་སྦྱར་ཏེ། ཇི་ལྟར་སྔོན་གྱི་སོགས་ནས། བསླབ་པར་བགྱི། །བར་ལན་གསུམ་བརྗོད། རིམ་པ་བཞིན་དུ་བསླབ་ཅེས་པ་
ལམ་ལ་གོ་རིམ་མ་ནོར་བར་སློབ་པ་ལས་མཐོ་སྙེག་མི་བྱེད་ཅེས་པའི་དོན། ལན་རྗེས་མའི་ཚིག་རྐང་ཐ་མའི་མཇུག་ཏུ་བྱང་སྡོམ་ཐོབ་པའི་མོས་པ་བྱེད། འདི་སྡོམ་པ་ལེན་པ་ཡིན་པས་རྗེས་ཟློས་བྱ་བར་མོས་དགོས། ས་ལུགས་རྗེས་མ་སོགས་ལ་
རྗེ་ཟློས་མི་མཛད་པར་མཉམ་དུ་གསུངས་བས་དེས་སྡོམ་པ་ལེན་པའི་གོ་མི་ཆོད། བླ་མེད་སྔགས་སྡོམ་སོར་ཆུད་དཀའ། བྱང་སེམས། དེང་དུས་བདག་ཚེ་སོགས་ཀྱིས་ཕན་ཡོན་བསམས་ཏེ་ད་རེས་མི་ལུས་ཐོབ་པའི་རྟེན་ལ་དོན་ཆེན་པོ་རྙེད་ཚུལ། དེ་
རིང་ཕན་ལ་མ་ཤི་བ་ལེགས་སྙམ་པ་དགོས་ཚུལ་སོགས་གསུང། རྒྱས་པར་ན། ལོང་བས་ཕྱག་བདར་ཕུང་པོ་ལས། །སོགས་ནས། ལྷ་དང་ལྷ་མིན་ལ་སོགས་དགའ་བར་གྱིས། །ཞེས་པའི་བར་སྦྱར་ཆོག་དེ་ནས་སྐྱབས་ཡུལ་རྣམས་རང་གི་
སྨིན་མཚམས་ནས་བསྟིམ། བླ་མའི་རྣལ་འབྱོར་དངོས་གཞི་ལ། མདུན་གྱི་ནམ་མཁར་ཡིད་འཕྲོག་རིན་ཆེན་ཁྲི། །ཞེས་སོགས་རྩ་ཁྲིད་གཉིས་སུ་གསལ་བ་རྣམས་གཞུང་ལྟར་བསྩལ། རྒྱལ་བ་རྒོད་ཚང་པས། བསྐྱེད་རིམ་བསྒོམ་པ་མང་
ལགས་ཏེ། །བླ་མ་བསྒོམ་པའི་གོང་ན་མེད། །སོགས་གསུངས་པ་ལྟར་ཕན་ཡོན་ཆེ་བ། བྱིན་རླབས་མྱུར་བ། བར་ཆད་སེལ་བ་སོགས་གང་ལའང་བླ་མ་ལ་གསོལ་བ་འདེབས་པ་ལས་ལྷག་མེད་པས་དགེ་སྦྱོར་ཐམས་ཅད་ལ་བླ་མའི་རྣལ་

[004B] བསྒོམ་ཚུལ་བླ་མཆོད་ལྟར་ཁྲོམ་ཚོགས། འཇིགས་བྱེད་ལྟར་མཐོ་བརྩེགས། ཀུན་འདུས་ནོར་བུའི་ལུགས་བླ་མ་གཅིག་བསྒོམ་པ་གསུམ་ལས། འདིར་ཕྱི་མ་ལྟར་བྱེད། བླ་མ་བསྒོམ་པའི་གནས་ན། ཨ་བྷ་དྷ་ནའ་
རྒྱུད་ལས། དྲིན་ངད་ལྡན་པའི་བླ་མ་དེ། །ལག་པའི་མཐིལ་ལམ་སྙིང་གི་དཀྱིལ། །ལུས་ཀྱི་ཆ་ཤས་གར་བསྒོམས་ཀྱང། །སངས་རྒྱས་སྟོང་གི་བྱིན་རླབས་ཀྱང། །གང་ཟག་དེ་ཡིས་སྡུད་པར་བྱེད། །གསུངས་པ་ལྟར་སྤྱི་བོར། ནམ་མཁར། སྙིང་གར་
བསྒོམ་ཚུལ་སོགས་ཡོད། མཐོ་དམན་ནི། མཐོ་བས་རྒོད་པ་དང་དམའ་བས་བྱིང་བ་སྐྱེ་བས་འདིར་མཐོ་དམའ་རན་པ་སྨིན་མཚམས་ཀྱི་ཐད་ཙམ་དང། ཐག་རིང་ཐུང་བརྐྱང་ཕྱག་འཚལ་ན་སེང་ཁྲིའི་རྩར་ལག་རྩེས་སླེབ་ཐུབ་པའི་ཚོད་ཙམ་དགོས། སེང་ཁྲིས་མི་
འཇིགས་པ་བྮིའམ་དབང་ཕྱུག་བརྒྱད་མཚོན། སྣ་ཚོགས་པདྨ་དང་ཉི་ཟླའི་གདན་གྶུམྣ་གྱིས་ཐུན་མོང་བར་ལམ་གཙོ་གསུམ་དང། ཐུན་མོང་མ་ཡིན་པར་འོད་གསལ། སྒྱུ་ལུས། ཟུང་འཇུག་གསུམ་ལ་བླ་མ་རང་ཉིད་ཀྱིས་མངའ་དབང་བསྒྱུར་བ་དང་
དེ་རྣམས་བླ་མ་རང་ཉིད་ཀྱི་ཐུགས་རྒྱུད་ལ་ཡོད་བར་མཚོན། སངས་རྒྱས་ཐམས་ཅད་རང་འདྲེན་པའི་ཕྱིར་བླ་མའི་རྣམ་པར་བྱོན་པས་རང་གི་བླ་མ་འདི་སངས་རྒྱས་ཐམས་ཅད་ཀྱི་སྤྲུལ་པའི་རང་གཟུགས་ཡིན་པར་ཤེས་ན་མ་མའི་རྣལ་འབྱོར་གྱི་གནད་ཚང། འདིར་
རྩ་བའི་བླ་མ་རྡོ་རྗེ་འཆང་གི་རྣམ་པར་བསྒོམ་པ་ཡིན། རང་གི་ཚེ་སྔོན་མའི་བླ་མ་ཡང་ད་ལྟའི་བླ་མ་འདི་ཉིད་རང་འདྲེན་པའི་ཕྱིར་དུ་ཡང་ཡང་བྱོན་པ་ལས་གཞན་ལོགས་སུ་མེད་དེ། ཇོ་འབྲོམ་ཡབ་སྲས་ཀྱི་རྣམ་ཐར་ལྟ་བུ་ཡིན། དེ་ཡང། ཞིང་ཁམས་

[005A]༄༅། །ཐམས་ཅད་སྐུ་ལ་སྣང་ཞིང། སྐུས་ཞིང་ཁམས་ཐམས་ཅད་ལ་ཁྱབ་པ། སྐུའི་བ་སྤུའི་ཁུང་བུ་རེ་རེ་ལའང་མཛད་པ་བཅུ་གཉིས་སོགས་ཀྱི་རྣམ་པར་རོལ་བཞིན་པ། ཕྱོགས་བཅུའི་ཞིང་རབ་འབྱམས་སུ་སེམས་ཅན་གྱི་
དོན་དུ་སྤྲུལ་པ་གསར་དུ་ཕར་བཀྱེ་བ་དང། དོན་མཛད་ཟིན་གྱི་སྤྲུལ་པ་ཚུར་སྡུད་པ་སོགས་ཆུ་ཟླ་དང་མིག་འཕྲུལ་བཞིན་དུ་སྤྲུལ་པའི་རོལ་གར་བྱེ་བ་ཐེར་འབུམ་དུ་འགྱེད་བཞིན་པ་བསམ་དགོས། ངེས་དོན་གྱི་བླ་མ་ནི་བདེ་སྟོང་གཉིས་སུ་མེད་པའི་
ཡེ་ཤེས་ཏེ། དེ་བདེ་གཤེགས་རིགས་ལྔ་དང། རིགས་བརྒྱ་སོགས་སངས་རྒྱས་ཐམས་ཅད་ཀྱི་སྤྲུལ་གཞི་ཡིན། དེས་ན་རིགས་བརྒྱ་རིགས་ལྔ་དང། དེ་རིགས་གསུམ་དང། དེ་གསང་ཆེན་རིགས་གཅིག་ཏུ་ཚུར་བསྡུ་ཞིང། ཕར་སྤྲོ་བའི་བདག་
པོ་ཡིན་པས་ན་ཁྱབ་བདག་ཅེས་བྱ། ཡུམ་གྱི་སྐུ་མདོག་ཡོངས་གྲགས་རྡོ་རྗེ་འཆང་ཉིད་དང་འདྲ་བ་སྔོན་པོར་བྱེད་པའམ། ཐུན་མོང་མ་ཡིན་པ་ལྟར་ན་གཏུམ་མོའི་རང་གཟུགས་སམ་རྗེས་ཆགས་གྱི་ངོ་བོ་ཡིན་པས་སྐུ་མདོག་དམར་པོ་བྱས་ཀྱང་ཆོག་ངེས་
དོན་གྱི་རྡོ་རྗེ་བདེ་བ་ཆེན་པོའི་ཡེ་ཤེས་དང། ངེས་དོན་གྱི་དྲིལ་བུ་སྟོང་ཉིད་རྟོགས་པའི་ཤེས་རབ་གཉིས་དུས་རྟག་ཏུ་འཛིན་པའམ་འཆང་བ་ལ་དཔའ་བས་ན་རྡོ་རྗེ་འཆང་ངམ། རྡོ་རྗེ་སེམས་དཔའ། ལྷའི་ཉྩ་ལི་ཀའི་ན་བཟའ་ནི་དབྱར་བསིལ་ལ་དགུན་
དྲོ་བ། སྲབ་ལ་འཇམ་པ། ཚུར་བསྡུས་ན་སོར་མོའི་བར་དུ་ཆུད་ཅིང། ཕར་བཀྲམ་ན་སྟོང་གསུམ་ཁྱབ་པ་སོགས་ངོ་མཚར་བའི་ཡོན་ཏན་དུ་མ་དང་ལྡན་པ། གདུང་བ་སེལ་བ་ལ་སྐྱེས་བུ་གསུམ་གྱི་ལམ་གྱི་སྤང་བྱའི་གདུང་བ་སེལ་ལུགས་མི་འདྲ་བ་

[005B] དེ་ཡང་ལྡོག་ཕྱོགས་ནས་གདུང་བསེལ་བ། སྒྲུབ་ཕྱོགས་ནས་དེ་སེལ་བྱེད་ཀྱི་ལམ་སྟོན་པ་ལ་སྦྱར། རྗེ་རིན་པོ་ཆེ་སོགས་ཀྱི་རྡོ་རྗེའི་སྐྱིལ་ཀྲུང་མཛད་པ་ནི་སྐྱིལ་ཀླུང་བཞི་ལྡན་གྱི་ངོ་བོར་འཚང་རྒྱ་བའི་བརྡ་ཐབས་བསྟན་པ་ཡིན་
སངས་རྒྱས་རྣམས་སངས་རྒྱས་པ་ན་རིགས་ལྔའི་ངོ་བོར་འཚང་རྒྱ་དགོས་ཏེ། དེ་མིན་ན་རྣམ་སྣང་མེད་ན་སྐུ་རྡོ་རྗེ་མེད་པ་སོགས་སུ་འགྱུར། དེས་ན་སྐུ་རྡོ་རྗེ་སོགས་ཡོད་པ་སངས་རྒྱས་ཁོ་ན་ཡིན་པས་འདིར་ཡང་གནས་གསུམ་དུ་རྡོ་རྗེ་གསུམ་གྱི་ངོ་བོ་ཡི་
གེ་འབྲུ་གསུམ་གྱིས་མཚན་པ་སངས་རྒྱས་ཁོ་ནའི་ཁྱད་ཆོས་ཡིན་གསུངས། སྤྱན་འདྲེན་པ་ལ། ཡེ་ཤེས་ཇི་སྙེད་ཁྱབ་གྱུར་པ། །སྐུ་ཡིས་ཀྱང་ནི་དེ་སྙེད་ཁྱབ། །ཅེས་པ་ལྟར་སངས་རྒྱས་ཀྱི་ཐུགས་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་ཤེས་བྱ་
ཐམས་ཅད་ལ་ཁྱབ། དེས་གར་ཁྱབ་ལ་སྐུས་ཁྱབ་པས་ཆོས་སྐུའི་དབྱིངས་ནས་གཟུགས་སྐུར་བཞེངས་པ་ཙམ་ལས། རྒྱང་རིང་པོ་ཞིག་ནས་སྤྱན་འདྲེན་མི་དགོས་ཀྱང། དེ་འདྲའི་ངེས་ཤེས་མ་རྙེད་པ་རྣམས་ལ་ལོངས་སྐུའི་ཞིང་ནས་སྤྲུལ་སྐུའི་རྣམ་པར་
སྤྱན་འདྲེན་པར་གསུངས་པས། མདུན་གྱི་ནམ་མཁར་བླ་མ་དམ་ཚིག་པ་གསལ་བཏབ་པ་ལ་བླ་མ་ཡེ་ཤེས་པ་སྤྱན་དྲངས་ནས་བསྟིམ། དེ་ཡང་རྡོ་རྗེ་འཆང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་འོག་མིན། །མཁའ་སྤྱོད། མངོན་དགའ། བདེ་བ་ཅན་སོགས་
ཕྱོགས་བཅུའི་ཞིང་ནས་བླ་མ་རྡོ་རྗེ་འཆང་ལ་སངས་རྒྱས་བྱང་སེམས་གྲངས་མེད་པས་བསྐོར་བ་སྤྱན་དྲངས་ནས་གཅིག་ཏུ་འདྲེས་པ་ཛཿ་ཧཱུཾ་སོགས་ཀྱི་སྐབས་རྡོ་རྗེ་འཆང་གི་སྤྱི་བོར་བྱོན་པ་སོགས་དབུག་གཞུག་བཅིངས་མཉེས་བྱ་ཚུལ། འདིས་མི་བསྐྱོད་པའི་

[006A]༄༅། །དམ་ཚིག་སློབ་དཔོན་དག་ཀྱང་གཟུང་བར་བགྱི། །ཞེས་པ་ཚང་ཚུལ་སོགས་ཐུན་དྲུག་རྩ་བའི་མཆན་ལྟར་གསུང། ཕྱག་འཚལ་གྱི་ཚིག་གང་དྲིན་མའི་དོན་བླ་མའི་དྲིན་གྱིས་བདེ་ཆེན་ཡེ་ཤེས་སྐད་ཅིག་ལ་འཐོབ་
པར་གསུངས་པ་འཁོར་བ་ཐོག་མཐའ་མེད་པ་ལ་བལྟོས་ཏེ་རང་རེའི་ཚེ་ཐུང་འདི་སྐད་ཅིག་མའི་ཚོར་དུ་གསུངས་པ་ཡིན། རྡོ་རྗེ་ཅན་ནི་རྡོ་རྗེ་འཆང་གི་མཚན་གྱི་རྣམ་གྲངས་རེད། མ་རྒྱུད་ཀྱི་དབང་ཐོབ་པ་ཚོས་མཚམས་འདིར་རྡོ་རྗེ་འཆང་འཁོར་ལོ་བདེ་
མཆོག་ཏུ་མོས་ཏེ་རྐང་བརྒྱད་ཀྱི་བསྟོད་པས་བསྟོད། རང་ཡི་དམ་དུ་གསལ་བའི་སྙིང་ག་ནས་མཆོད་ལྷ་སྤྲོས་ཏེ་མཆོད་པས་བླ་མའི་ཐུགས་རྒྱུད་ལ་བདེ་སྟོང་གི་ཡེ་ཤེས་འཁྲུངས་པར་མོས་པ་སོགས་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པ་ཕུལ་བའི་མོས་པ་བརྟན་
པོ་བྱ། མཎྜལ་ ཨི་དཾ་གུ་རུ་སོགས་བརྗོད་དགོས། འདིས་མཆོད་པའི་ལས་ནི་ཅི་ནུས་བགྱི། །ཞེས་པ་དང། ལྔ་བཅུ་པར། བླ་མ་ལ་མཎྜལ་ དུས་གསུམ་ཕྱོགས་བཅུའི་
སོགས་ཀྱིས་བཤེས་གཉེན་བསམ་པས་བསྟེན་ཚུལ་གྱི་རྩ་བ་དད་པ་སྦྱང་པ་སྟེ། སྤྲུལ་གཞིའི་སངས་རྒྱས་ཐམས་ཅད་ལས་སྤྲུལ་པ་དགེ་སློང་ངུར་སྨྲིག་འཛིན་པའི་རྣམ་པར་བཞེངས་པ་རྣམས་བསྟན། གྲངས་མེད་ཞིང་དུ་རྒྱལ་བའི་མཛད་པ་མཆོག་
གསུང་གི་མཛད་པ་བསྟན་པ། འདི་སྔགས་ཀྱི་དམ་ཚིག་མིན་ཡང་ལམ་རིམ་གྱི་བཤེས་གཉེན་བསྟེན་ཚུལ་གྱི་གནད་བསྡུས་པ་ཡིན། རྡོ་རྗེ་འཆང་གིས་བློ་དམན་བསམ་པའི་ངོར། །སོགས་ཀྱིས་བཀའ་དྲིན་རྗེས་དྲན་གྱི་གུས་པ་སྐྱེད་པ་སྟེ། བླ་མཆོད་

[006B] དུས་གསུམ་ཕྱོགས་བཅུའི་རྒྱལ་བ་སོགས་གསུངས་པ་དང་གནད་གཅིག་མཆོག་དང་ཐུན་མོང་དངོས་གྲུབ་མ་ལུས་ཀུན། །ཞེས་སོགས་ཏེ། མཆོག་ཐུན་མོང་གི་དངོས་གྲུབ་ཐམས་ཅད་བླ་མ་ཚུལ་བཞིན་བསྟེན་པའི་ཕན་ཡོན་དུ་སྙིང་ནས་མཐོང་སྟེ། བསམ་
སྦྱོར་ཕུན་སུམ་ཚོགས་བས་རྟག་ཏུ་མཉེས་པ་རྣམ་གསུམ་ཚུལ་བཞིན་སྒྲུབ་པ། འདི་དག་མར་བས་ནཱ་རོ་དང། ནཱ་རོས་ཏཻ་ལོ་པ་བསྟེན་ཚུལ་སོགས་ལྟར་དགོས་ཚུལ། རྗེ་ཙོང་ཁ་བས། དེ་ནས་འདི་ཕྱིའི་ལེགས་ཚོགས་ཇི་སྙེད་པའི། །སོགས་དང། མདོ་སྡེ་
རྒྱན་ལས། བཀུར་སྟི་རྙེད་པ་དག་དང་རིམ་གྲོ་དང། །སོགས་ལྟར་བླ་མའི་ཞབས་ཏོག་ལ་དམན་འབྲིང་མཆོག་གསུམ་ཡོད། ཞབས་ཏོག་རབ་ནི་བླ་མས་ཆོས་གསུངས་པའི་དོན་སྒྲུབ་པ་ཉམས་ལེན་བྱེད་པ་ཡིན། དོན་བསམས་ཏེ་གོམས་ན་ཚིག་གཅིག་བཏོན་
ཀྱང་དོན་རྒྱ་ཆེན་པོ་བསྒོམ་ཤེས་པས་ས་ཆོད་ཆེ། དབང་བཞི་ཐུན་མོང་དང་ཐུན་མོང་མ་ཡིན་པ་ལེན་ན་ཁྱོད་ནི་བླ་མ་སོགས་བླ་མཆོད་ལྟར་བྱ་ཆོག་དེ་ནས་ཚོགས་ཞིང་བསྡུ་བ་ལ། དེ་ལྟར་གསོལ་བ་སོགས་ཀྱི་ཚེ་སེང་ཁྲི་པང་ཟླར་ཐིམ། བླ་མ་རང་གི་སྤྱི་གཙུག་ཏུ་
རང་དང་ཞལ་བལྟ་ཕྱོགས་མཐུན་པར་དགྱེས་བཞིན་བཞུགས། ནཱ་རོ་ཆོས་དྲུག་གི་འཕྲུལ་འཁོར་བྱེད་ན་མཚམས་འདིར་བྱ། དེ་ནས་བླ་མ་སྤྱི་བོ་ནས་རྩ་ཨ་ཝ་དྷཱུ་ཏཱིར་བརྒྱུད་རང་ལ་ཐིམ་པའི་རྐྱེན་གྱིས། སྙིང་གར་མི་ཤིགས་པའི་ཐིག་ལེ་སྟེང་དཀར་འོག་དམར་བའི་
ནང་དུ་རང་སེམས་ཤིན་ཏུ་ཕྲ་བའི་རླུང་སེམས་ཧཱུཾ་ཡིག་དཀར་ལ་དམར་མདངས་ཆགས་པ་བདེ་བ་ཆེན་པོའི་རང་བཞིན་ཅན་འོད་ཟེར་ཁ་དོག་ལྔ་འཕྲོ་བ་ཞིག་ཏུ་བསམས་ཏེ་སྒྱུ་ལུས་ནང་ལྡང་གི་དམིགས་པ་བསྐྱང། བླ་མཆོད་ཀྱི། སྙིང་གའི་འདབ་བརྒྱད་དྷཱུ་ཏཱིའི་

[007A]༄༅། །དབུས་དག་ཏུ། །སོགས་ཀྱང་འདི་དང་འབབ་སོ་གཅིག་ཡིན། དེ་ནས་སྣོད་བཅུད་རྣམས་ཧཱུཾ་དང། ཧཱུཾ་གི་ཞབས་ཀྱུ་ཧ་ལ་ཐིམ་པ་སོགས་སྡུད་རིམ་རྒྱས་བསྡུས་གང་རུང་དང། སྣང་མཆེད་ཐོབ་གསུམ། བསྲེ་བ་སྐོར་
གསུམ་ཤེས་ན་བསྒོམ། རོ་གཅིག་གྱུར། །ཅེས་པའི་མཚམས་སུ་བར་སྟོང་བཞག་སྟེ་སྒྱུ་ལུས་དང་འོད་གསལ་ཡང་བསྒོམ་ཆོག་དེ་མ་ཤེས་ཀྱང། རང་གི་ལྟ་བ་ཞག་ཏུ་མ་དྲན་དང། །ཞེས་པའི་སྔགས་ཀྱི་རྩ་ལྟུང་འགོག་ཕྱིར་རང་ལ་དབུ་སེམས་
སོགས་ཀྱི་ལྟ་བ་གང་ཡོད་བ་དེ་བསྒོམས་ནས། སྣོད་བཅུད་མཐའ་དག་སྒྱུ་མ་རྨི་ལམ་དང། །ཆུ་ཟླ་བཞིན་དུ་ངོ་བོ་ཉིད་ཀྱིས་སྟོང། །བདེན་པར་མེད་ཀྱང་མིང་བརྡས་ཕར་བཏགས་ཀྱི། །སྣང་བ་ཆུ་ལས་ཆུ་བུར་བརྡོལ་བ་བཞིན། །བདག་ཉིད་རྡོ་རྗེ་སེམས་
དཔའི་སྐུར་བཞེངས་ཏེ། །ལྷན་སྐྱེས་བདེ་ཆེན་ཞེས་སོགས་སྦྱར་བ་གུང་ཐང་རིན་པོ་ཆེས་གསུངས་པ་བཞིན་བཏོན་ཐུབ་ན་ལེགས། སྟོང་པའི་ངང་ལས་གཞུང་ལྟར་རྡོ་རྗེ་འཆང་དཀར་པོ་ཡུམ་བཅས་ཀྱི་སྐུར་ལྡང་ནས་དམ་ཚིག་གསུམ་བཟུང་བའམ། ཡང་ན་
གསང་བདེ་འཇིགས་གསུམ་ལྟ་བུ་ཡི་དམ་གང་ཡིན་གྱི་སྐུར་ལྡང་བ་རང་གི་མོས་པ་ལྟར་བྱེད་ཆོག་པ་སྔགས་ཟུར་རྡོ་རྗེ་འཆང་གི་གསུང་རྒྱུན་མན་ངག་ཡིན། འབྲུ་གསུམ་སོགས་ཀྱི་བསྙེན་པ་བྱེད་འདོད་ན་མཚམས་འདིར་བྱས་ཀྱང་ཆོག་དམ་ཚིག་གསུམ་
ནི་རྡོ་རྗེ་སྐུ། དྲི་ལ་བུ་གསུང། ལྷ་སྐུ་ཕྱག་རྒྱའི་དམ་ཚིག་གསུམ་མོ། །དེ་ཡང་རྡོར་དྲིལ་ནི་རྡོ་རྗེ་འཆང་གིས་ངེད་ལ་ངེས་དོན་གྱི་རྡོར་དྲིལ་བདེ་བ་ཆེན་པོའི་ཡེ་ཤེས་དང། སྟོང་ཉིད་རྟོགས་པའི་ཤེས་རབ་ཀྱི་དྲན་གསོ་ལྟ་བུར་གནང་བ་རེད། འཇིགས་

[007B] རྡོར་དྲིལ་སོགས་སྔགས་ཀྱི་དམ་རྫས་རྣམས་མཁས་གྲུབ་རྗེས་རྣལ་འབྱོར་རོལ་པའི་དགའ་སྟོན་དུ་གསུངས་པ་ལྟར་མ་མཐའ་རི་མོར་བྲིས་པ་ཚུན་
ཚང་བ་བྱས་ཏེ་བཅང་དགོས། སྔགས་ཀྱི་དམ་ཚིག་གི་རྫས་ཚང་ན་དཔའ་བོ་མཁའ་འགྲོ་རྣམས་ཤ་རུལ་ལ་སྦྲང་མ་འཐིབས་པ་ལྟར་འདུས་ནས་ལམ་གྱི་གྲོགས་མཛད་པར་གསུངས། དེ་ལྟར་དམ་ཚིག་གསུམ་བཟུང་པས་རྣམ་སྣང་གི་དམ་ཚིག་རྡོ་རྗེ་དྲིལ་བུ་ཕྱག་
རྒྱ་ཡང། །ཞེས་པའང་ཐུན་དྲུག་འདིར་ཚང། བདག་གི་ལུས་དང་ཞེས་སོགས་ནས། ཕངས་པ་མེད་པར་གཏང་བར་བྱ། །ཞེས་པ་དགེ་བའི་ཕུང་པོ་བཏང་བ་ཆོས་དང། ལུས་ལོངས་སྤྱོད་བཏང་བ་ཟང་ཟིང། ཡང་ན་རང་གི་ལུས་སེམས་ཅན་རྣམས་ལ་གང་ལ་གང་འདོད་
ཀྱི་ཡིད་བཞིན་གྱི་ལུས་སུ་བསྒྱུར་ནས་བཏང་བར་བསམ། ཕོངས་པའི་སྡུག་བསྔལ་གྲོལ་བར་ཡོངས་སུ་རབ་བརྩོན་ཞིང། །སོགས་ལྟར་རིན་འབྱུང་སེར་སྣ་དག་ཆ་ལྷར་ཤར་བ། མི་བསྐྱོད་པ་ནི་གཟུང་བ་དང་འཛིན་པའི་རྣམ་རྟོག་གིས་མི་བསྐྱོད་པ་སྟེ། ཞེ་
སྡང་གི་དག་ཆ་ལྷར་ཤར་བ་ཡིན་ཚུལ་སོགས་གསུངས། མཚམས་འདིར་སྡོམ་པ་གསུམ་གྱི་ཁས་བླངས་པའི་དམ་ཚིག་རྣམས་ལ་ཡིད་བཤར་བྱེད་དགོས་པས། སྡོམ་གསུམ་བསླབ་བྱའི་སྡོམས་ཚིག་བསྡུས་པ་གུང་ཐང་གསུང་སོགས་དང། ལུང་བཞིའི་
བར་སྡོམས་འདུལ་བ་རྒྱ་མཚོའི་སྙིང་པོ་དང་སྦྲགས་པ་དང། པཎ་ཆེན་ཆོས་རྒྱན་གསུང་སྡོམས་ཚིག་ལྟ་བུ་ཞིག་བློ་ལ་ངེས་པར་བྱས་ཏེ་དེ་ཐོག་ནས་བསྔོ་བགྲང་བྱ། དགེ་སློང་མིན་ན་དེའི་བསླབ་བྱའི་སྡོམས་ཚིགས་རྣམས་བརྗོད་མི་དགོས། དེ་ནས་བྱང་

[008A]༄༅། །སེམས་ཀྱི་བསླབ་བྱའི། བདག་བསྟོད་གཞན་སྨོད་ཆོས་ནོར་མི་སྟེར་ཞིང། །སོགས་དང། སྔགས་ཀྱི། བླ་མར་བརྙས་སྨོད་བསླབ་བྱར་ཁྱད་གསོད་བྱེད། །ཅེས་སོགས་ཚིག་བསྣན་དང་བཅས་ངེས་པར་བཏོན་ཏེ་མ་མཐར་ཚིག་
རིས་ལྟར་བྱེད་སྙམ་པ་དགོས། སྡོམ་གསུམ་བསྲུང་བར་ཁས་བླངས་པའང། སོ་ཐར་བྱང་སེམས་རྡོ་རྗེ་ཐེག་པ་ཡི། །སོགས་ལྟར་བསྲུང་སེམས་བཟང་པོ་ཤུགས་དྲག་པ་རེ་བསྟེན་པས་ཚང་བ་སོགས་སྔགས་ཀྱི་དབང་ཆེན་ཞུས་སྐབས་ཁས་བླངས་པ་ཐམས་
ཅད་ཐུན་དྲུག་འདིར་འདུས་ཡོད་པས་འདི་ལ་ཉམས་ལེན་གྱི་སྙིང་པོར་བྱེད་པ་ཤིན་ཏུ་གནད་ཆེ་ཞིང། ཉམས་ལེན་གྱི་སྡོམས་ཆེན་པོ་ཡིན། ཕྲག་དོག་འདི་འཕྲིན་ལས་རྒྱས་པའི་གེགས་ཡིན་པས་འདིས་ཕལ་པའང་བྱ་བ་ལམ་དུ་མི་འགྲོ་བ་སོགས་
བྱེད། ཕྲག་དོག་རྣམ་དག་བྱ་བ་གྲུབ་པའི་ཡེ་ཤེས་སམ་དེ་ཉིད་ལྷར་ཤར་བ་དོན་ཡོད་གྲུབ་པ་ཡིན་པས་དེའི་སྟེང་ནས་གོ་རྒྱུ་ཆེ། ཐེག་པ་གསུམ་དང་རྒྱུད་སྡེ་བཞིས་བསྡུས་པའི། །སོགས་འདིར་འདུལ་བ་ནས་འདུས་པའི་བར་གྱི་ལམ་ཐམས་ཅད་
བསྡུས་ཏེ་འགལ་མེད་དུ་སློབ་ཚུལ་དང། ཡང་འདིར་པམའི་རིགས་ཀྱི་དམ་ཚིག་ཕྱི་དང་གསང་བ་ཐེག་པ་གསུམ། །སོགས་ཀྱང་ཚང། འདི་གསུང་རྡོ་རྗེ་འོད་དཔག་མེད་འགྲུབ་ཕྱིར་ཡིན། དེའི་རྒྱུ་ཐེག་གསུམ་ལུང་རྟོགས་ཀྱི་ཆོས་ལ་བསླབ་ཅིང་བསྒྲུབ་
དགོས། འཇིག་རྟེན་དབང་ཕྱུག་སྲིད་པའི་དྲ་བ་འཇོམས་པ་པོ། །ཞེས་སོགས་ལྟར་སྲིད་པའི་དྲ་བ་འཇོམས་བྱེད་ཆོས་སྟོན་པ་སོགས་ཡིན་ཚུལ། ཐུན་དྲུག་འདི་མན་ངག་ལུགས་ཀྱི་འདོན་ལུགས་ལྟར་བྱེད་ན། ཁོ་བོས་པཎ་ཆེན་ཆོས་རྒྱན་དང་དངུལ་ཆུ་

[008B] ཐུན་དྲུག་ཚར་གསུམ་སྡེབས་གཅིག་བཏོན་ཡོད་ན། བྱིན་གྱིས་རློབས་ལན་གསུམ་པའི་མཇུག་ཏུ་ཚོགས་ཞིང་བསྡུ་དགོས་བས། སླར་ཡང་དགྱེས་བཞིན་སོགས་
དང་པོ་གཉིས་ཀྱི་སྐབས་རང་འདྲ་ཆད་དེ་ཐིམ། གསུམ་པའི་སྐབས་བླ་མ་ཧྲིལ་པོ་ཐིམ་པར་བསམ་དགོས། རྗེ་ཆོས་རྒྱན་གྱིས་འདིའི་སྦྱར་བྱང་དུ། འདི་ལས་འོངས་པའི་རྣམ་དཀར་དགེ་བའི་མཐུས། །སོགས་གསུངས་ཏེ་རྡོ་རྗེ་འཆང་གི་བཅས་མཚམས་ལས་
མི་འདའ་བའི་ཐུགས་སྨོན་མཛད་པ་ལྟར་ང་ ཆོས་རྒྱན་གསུང་འདི་ལས་འོངས་པའི་སོགས་ཀྱི་སྨོན་ལམ་ཤཱཽ་ཀ་གཉིས་དང། སྐྱེ་བ་
ཀུན་ཏུ་ཡང་དག་བླ་མ་དང། །སོགས་ཐུན་དྲུག་གི་མཇུག་ཏུ་སྦྱར་ སྨོན་ལམ་གཞན་མང་པོ་འདིར་མ་བཏོན་ཀྱང་ཆོག་ཤམྦྷ་ལར་སྨོན་པ་ནི། སྤྱིར་ཤམྦྷ་ལར་སྐྱེ་བ་ཙམ་མ་ཡིན་པར་སྟོན་པ་མཉམ་མེད་ཤཱཀྱའི་རྒྱལ་པོའི་བསྟན་པ་སྔ་དར་ལ་
རང་ཉིད་སངས་རྒྱས་པ་སོགས་མ་བྱུང་ཡང་གསང་སྔགས་ཀྱི་ལམ་ལ་བག་ཆགས་ལེགས་པར་བཞག་ནས། བསྟན་པ་ཕྱི་དར་དྲག་པོ་འཁོར་ལོ་ཅན་གྱི་དུས་སུ་ལམ་ལྷག་མ་རྣམས་ཉམས་སུ་ལེན་ནུས་པའི་སྔགས་ཀྱི་རྟེན་ཁྱད་པར་ཅན་དུ་སྐྱེ་བའི་
དགོས་པ་ཡོད་པས་སྨོན་ལམ་འདི་ལ་ཤིན་ཏུ་གནད་ཆེ། ཡང་བདག་གི་བླ་མའི་ཕྱག་བཞེས་ལྟར་ཐུན་དྲུག་འདི་སྦྱོར་ཆོས་དང་སྒྲགས་ན། ཕུར་ཚུགས་གསོལ་འདེབས་པར་སྐལ་བཟང་མགྲིན་རྒྱན་གཞུང་ལྟར་འདོན། སྐྱབས་གནས་ཀུན་འདུས་བླ་

[009A]༄༅། །མ་ལྷག་པའི་ལྷ། །ཐུབ་དབང་རྡོ་རྗེ་འཆང་ལ་གསོལ་བ་འདེབས། །ཞེས་པའི་མཇུག་ཏུ་རྡོ་རྗེ་འཆང་བློ་བཟང་སྦྱིན་པའི་གསུང་ལམ་རིམ་བཤར་སྒོམ་གསུང། སེམས་བསྐྱེད་བཀའ་རྒྱ་མ་ཐོབ་ཡོད་ན་བཤར་སྒོམ་མཇུག་ཏུ་
དམིགས་པ་སྐྱོང། བཤར་སྒོམ་གྱི་སྤྱོད་པ་ཕྱིན་དྲུག་སོགས་ལ་སློབ་ནུས་པར་བྱིན་གྱིས་རློབས་ཤིག་ཅེས་པའི་མཚམས་སུ་ཐུན་དྲུག་གི་དབུའི་སྐྱབས་སེམས་བྱ་བ་སོགས་ནས་འཇུག་བླ་མའི་རྣལ་འབྱོར་དངོས་གཞིའི་དབུར། དེ་ལྟར་ལམ་ཐུན་མོང་
བས་རྒྱུད་སྦྱངས་པས་ཞེས་སོགས་བཤར་སྒོམ་གྱི་མཇུག་པ་སྡུ། དེ་ནས་ཐུན་དྲུག་གི་མདུན་གྱི་ནམ་མཁར་སོགས་ནས་བསྔོ་སྨོན་བར་བཏང། སྨོན་ལམ་ཟིན་ནས། སྦྱོར་ཆོས་ཀྱི། བླ་མ་རྒྱལ་བ་འཀྱ་ཐུབ་པ་ལ་ཕྱག་འཚལ་ལོ། །མན་གྱི་སྦྱོར་
ཆོས་མཇུག་སྤྱི་ལྟར་ཡིན་གསུངས།། །།    ༈    །དཔལ་མགོན་འཕགས་པ་ཀླུ་སྒྲུབ་ཀྱིས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་ལགས་པར་གསུངས། །ཞེས་
གསུངས་པ་ལྟར་སྐྱེས་བུ་གསུམ་སོགས་ཀྱི་ཡོན་ཏན་ཐམས་ཅད་ཚུལ་ཁྲིམས་ལ་རག་ལས། ཁམ་ལུང་པས། མུ་གེ་བྱུང་ཙ་ན་ཐམས་ཅད་ནས་ཀྱི་སྟེང་དུ་ཀོར་ཀོར་འོང་བ་ལྟར་དགེ་སྦྱོར་ཐམས་ཅད་ཚུལ་ཁྲིམས་ཀྱི་སྟེང་དུ་འབབ་དགོས་པར་
གསུངས། གྲུབ་མཐའ་གཞན་ཕྱོགས་པས་སྔོན་འགྲོའི་ཁྲིད་ཆེན་བཞི་གལ་ཆེ་བ་བྱེད་ཀྱང། རྗེའི་བསྟན་པ་འདིར་དེ་ཙམ་ལ་གཙོ་བོ་མི་མཛད་པར་སྔོམ་པ་གསུམ་གྱི་བཅས་མཚམས་དག་པ་གཙོ་བོར་མཛད། འདིར་སྔོན་འགྲོའི་དོན་

[009B] སྔོན་འགྲོ་ལ་སྡོམ་གསུམ་གྱི་བཅས་མཚམས་མང་པོ་ཚང་དཀའ། ཡི་དམ་རེའི་བསྙེན་པའི་སྔོན་འགྲོར་ཕྱག་མཆོད་སོགས་འབུམ་བསགས་པ་ལ་འགལ་བ་མེད། ལ་ལའི་ཚུལ་ཁྲིམས་བདེ་བ་སྟེ། །སོགས་ལྟར་སྡོམ་
གསུམ་གྱི་གཞི་ཚུལ་ཁྲིམས། ལྷག་པར་བྱང་སྡོམ་ནི། དུས་གསུམ་རྒྱལ་བ་ཀུན་གྱི་བགྲོད་གཅིག་ལམ། །སོགས་ལྟར་རྒྱལ་བ་ཐམས་ཅད་ཀྱི་བགྲོད་པ་གཅིག་པའི་ལམ་པོ་ཆེ་ཡིན། སྤྱིར་བསྟན་པའི་རྩ་བ་སོ་སོར་ཐར་པ་ལ། །ཞེས་གསུངས་པ་སོ་
ཐར་མཚོན་པ་ཙམ་ལས་རྗེའི་བཀའ་སྲོལ་འདིར་སྒྲུབ་པ་ཉམས་ལེན་བྱ་རྒྱུའི་གཙོ་བོ་སྡོམ་པ་གསུམ་གྱི་བཅས་མཚམས་སྲོག་དང་བསྡོས་ཏེ་བསྲུང་བ་འདི་ཡིན། ཐུན་དྲུག་གནང་སྨིན་འོང་བ་ལ་སྡོམ་གསུམ་གང་ཁས་བླངས་པའི་བསླབ་བྱ་རྣམས་
མ་ཤེས་ཐབས་མེད་ཡིན་ཡང། སྔགས་དང་སོ་ཐར་གྱི་བསླབ་བྱ་ནི་རང་རང་གི་སྡོམ་པ་མ་ཐོབ་བ་ལ་འཆད་མི་རུང་ཡང། འདུལ་བའི་ལུང་བཀླག་པ་ཙམ་ཁྱིམ་པ་ཚུན་གྱིས་ཐོས་ཆོག་ཁྲིད་ནི་དགེ་སློང་གི་བསླབ་བྱ་དགེ་ཚུལ་གྱིས་ཀྱང་ཐོས་མི་
ཆོག་ས་སྐྱའི་བླ་མ་བསོད་ནམས་མཆོག་ལྡན་གྱིས་བཀའ་འགྱུར་གྱི་འདུལ་བའི་ལུང་དགེ་སློང་རྐྱང་པ་ལ་གནང། ལུང་རབ་ཀྱིས་ལུང་གོ་བས་དོན་ངེས་པ་ཁྲིད་ཀྱི་གོ་ཆོད་པ། འབྲིང་ལེའུ་དང་བམ་གྲངས་ངེས་པ། ཐ་མར་དོན་གསལ་པོར་
མ་གོ་ཡང་སྒྲ་ཙམ་ཐོས་པ་དགོས། ལུང་ཞུ་བའི་སྐབས། གཉིད་དང། གླལ་པ། སྣབས་ཕྱི་བ། གློ་ལུ་བ་སོགས་ཀྱི་ཚེ་སྒྲ་མི་གོ་བར་ཚིག་རེ་གཉིས་ཆང་འགྲོ་བས་སྒྲ་མ་ཆད་པར་ཉན་དགོས་པ་ཕྱག་ལེན་ལ་ཡོད་གསུངས། དགེ་སློང་གི་

[010A]༄༅། །སྡོམ་པ་མ་ཐོབ་པའི་བྱང་སྔགས་ཀྱི་སྡོམ་ལྡན་ཡིན་ན་དེ་གཉིས་ཀྱི་བསླབ་བྱ་ཉེས་བྱས་དང། རྩ་ལྟུང། སྦོམ་པོ་སོགས་བསྲུང་བྱའི་ཡན་ལག་གི་ཁྱད་པར་ཕྱེས་ཏེ་བསྲུང་མཚམས་ལས་མི་འདའ་བ་ངེས་པར་དགོས་
བྱང་སེམས་ཀྱི་བསླབ་བྱའི་གཙོ་བོ་སྡོམ་པ་ཉི་ཤུ་པ་ནས་གསུངས་པ་དང། སྔགས་ཀྱི་དེ་རྩ་ལྟུང་སྦམ་པོའི་སྡོམས་ཚིག་རྣམས་ནས་གསུངས་པ་སོགས་ཡིན། དེ་ཡང་སྡོམ་པ་གང་ཐོབ་ཀྱི་བསླབ་བྱའི་བསྲུང་མཚམས་སྡོམ་གསུམ་རང་རང་གི་བསླབ་བྱའི་
སྐབས་དང་སྦྲགས་དགོས། སྡོམ་གསུམ་བསླབ་བྱ་ལ་མང་དུ་ཡོད་ཀྱང་རྒྱལ་དབང་ཚུལ་ཁྲིམས་རྒྱ་མཚོའི་མཚན་ཞབས་པ་འབྲས་ཏྲེ་བོ་དགེ་བཤེས་ཚེ་དབང་བསམ་འགྲུབ་ཀྱི་གསུང་སྡོམ་གསུམ་བསླབ་བྱ་ནོར་བུའི་འོད་ཕྲེང་ལྟ་བུ་རྒྱས་བསྡུས་
འཚམས་པ་ཡོད་པས་དེ་སོགས་སྡོམས་ཚིག་རྣམས་ཕར་ཚུར་སྦྱར་ཏེ་བློ་ལ་ངེས་ཐབས་བྱེད་ཐུབ་ན་བསྲུང་བྱ་རྣམས་ངོས་ཟིན་ཅིང་ཉེས་པས་མི་གོས་པ་སོགས་ཀྱི་ཁྱད་ཡོད། དེས་ན་འདིར་སྡོམས་ཚིག་དང་སྦྲགས་ནས་མདོར་བསྡུས་ཞུ་ན། བྱང་
སེམས་ཀྱི་རྩ་ལྟུང་བཅོ་བརྒྱད་ནི་འཕགས་པ་ཐོགས་མེད་ཀྱི་བྱང་སའི་དོན་རྣམས་སློབ་དཔོན་ཙནྡྲ་གོ་མིས་ཚིགས་བཅད་དུ་མཛད། སྡོམ་པ་ཉི་ཤུ་པ་ཞེས་བྱང་སེམས་ཀྱི་སྡོམ་པའི་བསླབ་བྱ་སྟོན་པའི་ཤཱཽ་ཀ་ཉི་ཤུ་ཡོད་པ་ལ་གསུངས། འདི་བྱང་
སེམས་ཀྱི་སྡོམ་པའི་བསླབ་བྱ་ཡོད་ཚད་ཀྱི་རྩ་ཚིག་ལྟ་བུ་ཡིན། བྱང་སྡོམ་བླངས་ནས་ཚུལ་བཞིན་བསྲུང་ན། དེ་ནས་བཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས། །རྒྱུན་མི་འཆད་པ་དུ་མ་ཞིག་ནམ་མཁའི་མཉམ་

[010B] །གསུངས་པ་ལྟར་གཉིད་ཉལ་བའི་སྐབས་ཚུན་ལའང་བསོད་ནམས་འཕེལ། བྱང་ཆུབ་ཀྱི་སེམས་གང་ཟག་སུ་འདྲ་ཞིག་གི་རྒྱུད་ལ་སྐྱེས་ཙམ་ནས་ས་གཡོ་བ་དང། སངས་རྒྱས་ཐམས་ཅད་ཀྱི་བཞུགས་ཁྲི་གཡོ་བ། སངས་རྒྱས་སྲས་
བཅས་ཀྱིས་རང་གི་བུ་དང་སྤུན་དང་འདྲ་པར་དགོངས་པ་སོགས་ཕན་ཡོན་མཐའ་མེད་པ་འབྱུང་ཚུལ། བསླབ་བྱ་དངོས་ནས་ཕན་དང་བདེ་བ་སོགས་ཀྱིས་བྱང་སེམས་ཀྱི་སྡོམ་པ་བཟུང་ཚུལ་སྤྱིར་བསྟན། ཕུགས་སུ་ལེགས་པ་ནི་ཕན་པ་
དང། གནས་སྐབས་སུ་ཕན་པ་ནི་བདེ་པ། འཕྲལ་ཕུགས་རང་གཞན་ལ་ཕན་བདེ་འབྱུང་བ་ཞིག་ཡོད་ན་དེ་བྱང་ཆུབ་སེམས་དཔས་བྱེད་དགོས། ལུས་སྦྱིན་སོགས་གནས་སྐབས་གཞན་དོན་དུ་རང་གི་ལུས་གཞན་གྱི་དྲན་དུ་བཀོལ་པ་དང། ཕུགས་རང་གཞན་ལ་ཕན་
ན་བྱང་སེམས་ས་དང་པོ་བ་སོགས་ཀྱིས་རང་ལུས་ཤ་ཁྲག་དངོས་སུ་གཏོང་བ་བྱེད། གཞན་མང་པོ་མ་ཤེས་ནའང་བྱང་སེམས་ཀྱིས་བྱ་རྒྱུའི་སྡོམས་ལྟ་བུ་ཡིན་པས་ཉུང་མྠའང་སྡོམ་པ་ཉི་ཤུ་པ་འདི་ཙམ་ཤེས་དགོས། རྩ་ལྟུང་བཅོ་བརྒྱད་འདི་བསླབ་བཏུས་ནས་
གསུངས་ཤིང། དེ་ཡང་བྱངས་ནས་གསུངས་པ་བཞི། ནམ་མཁའི་སྙིང་པོའི་མདོ་ནས་གསུངས་པ་བཅུ་གསུམ། ཐབས་ལ་མཁས་པའི་མདོར་གསུངས་པ་གཅིག་སྟེ་བཅོ་བརྒྱད། བདག་བསྟོད་གཞན་སྨོད་ནི་རྙེད་བཀུར་སྙན་གྲགས་ཀྱིས་ཀུན་ནས་བསླངས་
པ་ཡིན་པས་རང་རེ་ལ་རྒྱུན་དུ་འབྱུང་ཉེན་ཆེ། ཇོ་བོས། སོ་ཐར་གྱི་ཉེས་བྱས་ཕྲ་མོས་ཀྱང་མ་གོས། བྱང་སེམས་ཀྱི་ཉེས་པ་ཅོ་ལེ་ཙམ་གྱིས་གོས། སྔགས་ཀྱི་ཉེས་ལྟུང་ཆར་བབས་པ་ལྟར་བྱུང་ཡང་འཕྲལ་འཕྲལ་དུ་བཤགས་པས་ཉེས་པ་དང་ཞག་ཏུ་

[011A]༄༅། །འགྲོགས་མ་མྱོང་གསུངས་པས་སྤྱིར་སྡོམ་པ་གསུམ་ལ་བསྲུང་དཀའ་སླ་དེ་ལྟར་ཡོད། ངེད་ཚོས་སྐང་ཆ་ཞིག་གླེང་ཙམ་ནས་རང་ལ་བསྟོད། གཞན་ལ་སྨོད་པ་ཞིག་དང་པོ་ནས་འོང་བས་འདི་སྐྱོན་ཡིན་པར་ཤེས་པར་
བྱས་ནས་གཟབ་དགོས། རྙེད་པ་ཀུར་སོགས་ཀྱི་ཀུན་སློང་མེད་པར་རང་གིས་གང་བྱས་པ་རྣམས་ཚུལ་བཞིན་བཤད་ན་སྐྱོན་མེད། སྤྲང་པོ་ལྟ་བུས་རེ་བ་བྱས་པ་ལ་གཞན་དོན་གལ་ཆེས་རང་མི་ཁོམ་པའམ། རང་ལ་ནོར་རྫས་སོགས་ཆེར་མེད་པར་དེ་
གཏོང་ན་གཞན་དོན་བྱེད་པ་ལས་ཉམས་པ་ཡོད་ན་རྩ་ལྟུང་འདི་མི་འོངས་ཀྱང། དེ་ལྟ་མིན་པར་ཡོད་བཞིན་ཤེས་བཞིན་དུ་མི་སྟེར་མི་བཤད་ན་རྩ་ལྟུང། ཆོས་ལྟ་བུ་སྣོད་མིན་ལ་མ་བཤད་ན་སྐྱོན་མེད། འཚོག་པ་ནི་བརྡུང་བ་སྟེ། གནོད་སེམས་ཀྱིས་དེ་
ལྟར་མི་རུང་བ་ལས། ཕན་སེམས་ཀྱིས་དགེ་ཕྲུག་ལ་དགེ་རྒན་གྱིས་བཟང་སློབ་ཕྱིར་བརྡུངས་བ་ལྟ་བུས་རྩ་ལྟུང་མི་འབྱུང། ལྟུང་བ་བྱུང་བ་ལ་སངས་རྒྱས་ཀྱིས་ཀྱང་མི་གཏི་མུག་ཅན་གསུངས་པ་སོགས་ཀྱིས་སྨད་ཚུལ། དང་པོར་མ་མཐུན་པ་བྱུང་ཡང་རྗེས་
སུ་ཤད་སྥྱང་བྱས་ཏེ་བཤགས་པ་ཕུལ་ཡང་མི་མཉན་ན་རྩ་ལྟུང། ལམ་རིམ་སྤངས་ནས་སེམས་ངོ་བསྐྱངས་པ་ལྟ་བུ་དང། ལམ་རིམ་ལྟ་བུ་ཕར་བསྐྱུར་ནས་རྩ་རླུང་གི་གདམས་པ་སྟོན་པ་ལྟ་བུར་བཟང་རློམ་གྱིས་འཆང་པ་ཡང་ཐེག་ཆེན་སྤོང་བ། འདི་
ཡན་ལ་བྱ་བའི་སྒོ་ནས་བརྒྱད་དང། ཀུན་སློང་གི་སྒོ་ནས་བཞིར་ཕྱེ། བྱང་སེམས་ཀྱི་རྩ་ལྟུང་བཅོ་བརྒྱད་ནས་བྱང་ཆུབ་ཀྱི་སེམས་སྤངས་པའི་རྩ་ལྟུང་མ་གཏོགས་གཞན་རྣམས་བྱང་སའི་རྩ་ལྟུང་བཞི་གསུངས་པའི་ནང་དུ་འདུ། དཀོན་མཆོག་གསུམ་གྱི་

[011B] །སོགས་ལ། སངས་རྒྱས་ཀྱི་སྐུ་བཞེངས་པའི་རྒྱུར་བསྔོས་ཟིན་པ་ལྟ་བུ་དབང། ཐབས། གཡོ་སོགས་ཀྱིས་ལེན་པ་དཀོན་མཆོག་དཀོར་འཕྲོག་འདི་ལ་རྒྱལ་པོ་ལ་འབྱུང་བའི་ལྟུང་བ་དང། བློན་པོ་ལ་འབྱུང་བ། དམངས་ཕལ་པ་ལ་
འབྱུང་བ་སོགས་ཡོད། དཀོན་གཉེར་སོགས་ཀྱིས་ཀྱང་དཀོན་མཆོག་གི་དཀོར་འཕྲོག་ཉེན་ཆེ། རབ་བྱུང་ལས་ཕབས་པ་སོགས་རྒྱལ་བློན་ཐུན་མོང་ལ་འབྱུང་གྲས་སུ་མཛད། བསྟན་པ་ཐམས་ཅད་འགལ་མེད་དུ་རྟོགས་ན་རྩ་ལྟུང་བཞི་པ་དང། དྲུག་པ་
བཅུ་གཉིས་པ། བཅུ་གསུམ་པ་སོགས་འབྱུང་བའི་སྒོ་ཁེགས་པ་ལ་ཕན་ཆེ་ཚུལ། ཚིགས་བཅད་རྒྱུ་ཡིས་གཞན་སྨྲོད་ལ་བདག་བསྟོད་གཞན་སྨོད་གཉིས་ཀ་ཚང། མི་ཆོས་བླ་མའི་རྫུན་སྨྲ་བའི་རྩ་ལྟུང་ཡང་དང་པོར་འདུ། རྩ་ལྟུང་བཅུ་བདུན་པ་བསམ་
གཏན་སྒོམ་པ་པོས་ཁ་ཟས་རྙེད་དཀའ་བས་ཡིན། བཅོ་བརྒྱད་པ་ཐབས་ལ་མཁས་པའི་མདོར་གསུངས་པའི་བྱང་སེམས་འདོར་བའི་རྩ་ལྟུང་འདི་ཧ་ཅང་བག་ཚ། འདི་བསླབ་བཏུས་ནས་གསུངས་པའི། སྐྱ་རེངས་ཤར་ཚེ་བྱང་སེམས་ནམ་མཁའི་
སྙིང་པོའི་མདུན་དུ་བཤགས་པ་བྱ་ཚུལ་ཡོད་པས་འདིར། རྨི་ལམ་འཕགས་པ་ནམ་སྙིང་པོའི། །སོགས་གསུངས་པ་ཡིན། གཞིའི་སྤྱོད་འདོད་མ་ལོག་པ་ནི། ཉེས་པ་བྱས་ཟིན་པ་ད་དུང་སྤྱོད་འདོད་པ། དོ་ཚ་ཁྲེལ་མེད་ནི། ངེད་ཚོས་ཉེས་པ་
དང་བྱ་བ་ངན་པ་ལ་འཇུག་པའི་སྐབས་རང་རྒྱུ་མཚན་དུ་བྱས་ནས་འཛེམ་པ་ངོ་ཚ་དང། གཞན་རྒྱུ་མཚན་དུ་བྱས་ནས་འཛེམ་པ་ཁྲེལ་ཡོད་དེ། དེ་མེད་པ་ལ་ངོ་ཚ་ཁྲེལ་མེད་ཟེར། དགའ་ཞིང་མགུ་བ་ནི། ཉོས་པ་དེ་དང་དེ་བྱེད་པ་ལ་དགའ་ཞིང། དེ་

[012A]༄༅། །ཡང་སྙིང་ནས་སེམས་མགུ་པ། ཉེས་དམིགས་སུ་མི་བལྟ་བ་ནི། འདི་རྣམས་བྱས་ཀྱང་ཉེས་པ་མེད་སྙམ་པ། ཀུན་དཀྲིས་བཞི་ཀ་ཚང་ན་ཟག་པ་ཆེན་པོ། ཉེས་པ་ལ་ཉེས་པར་མི་བལྟ་བ་འདི་ཡོད་ན་གོང་གི་གཉིས་སམ་
གསུམ་མེད་ཀྱང་ཟག་པ་འབྲིང་ཡིན། དེས་ན་རང་གིས་ཉེས་པ་བྱེད་པ་ལ་ཉེས་དམིགས་སུ་བལྟ་བ་ཡོད་ན་སྤྱོད་འདོད་མ་ལོག་པ་སོགས་གཞན་གསུམ་གའམ་གང་རུང་ཡོད་ཀྱང་ཟག་པ་ཆུང་ངུ། འོན་ཀྱང་རྩ་ལྟུང་བཅོ་བརྒྱད་ནས་ཀུན་དཀྲིས་ཚང་མི་དགོས་
པར་རྩ་ལྟུང་འབྱུང་བ་གཉིས་ཡོད་པ་སྐྱེ་བ་སྔ་ཕྱི། ལས་རྒྱུ་འབྲས་སོགས་མེད་པར་འཛིན་པའི་ལོག་ལྟ་དང། བྱང་ཆུབ་སེམས་འདོར་གཉིས་ཡིན། རྩ་ལྟུང་བཅོ་བརྒྱད་ཀྱི་སྡོམས་ཚིག་བློར་བཟུང་སྟེ་བཤར་སྦྱོང་བྱེད། ཉེས་བྱས་ཞེ་དྲུག་ནས། ཐུན་དྲུག་འདི་
བཏོན་ན་ཉེས་བྱས་དང་པོ་མི་འབྱུང། བྱང་སེམས་སྙིང་སྟོབས་ཆེན་པོ་ཡིན་ཡང་སེམས་ཆུང་བས་གཞན་ལ་གུས་པ་མཛད། དེ་ཡང་གཞན་དོན་དུ་ལུས་དངོས་སུ་གཏོང་བ་སོགས་བྱ་དཀའ་བ་ལའང་མི་ཞུམ་པ་དང་གཞན་དོན་ལས་ཉམས་དོགས་ཀྱིས་བག་ཡོད་
མཛད་དེ་ལག་ལེན་དོག་ཕྱོགས་ནས་མཛད་པས་སེམས་ཆུང་ཟེར་བ་ཡིན་གསུངས། སོ་ཐར་ལ་གསེར་དངུལ་སོགས་ལེན་མི་ཆོག་ཅིང། བྱང་སེམས་ཀྱིས་གཞན་གྱི་དད་པས་ཕུལ་བ་ལེན་དགོས་པ་གཉིས་དགག་བྱ་དང་དགོས་པ་ཤེས་དགོས། ཕུལ་བ་
ལ་རང་གིས་སེར་སྣ་དང་ཁོང་ཁྲོ་སོགས་མེད་པར་ཡར་མཆོད་མར་སྦྱིན་དགོས། ཉེས་བྱས་དགུ་པར། བྱང་སེམས་རྟོགས་པ་མཐོ་བས་ལྷག་ཏུ་འདུལ་བའི་བསླབ་བྱ་ཆབ་ལེན་ལྷམ་ཕུད་ཚུན་རྗེ་ཙོང་ཁ་པའི་རྣམ་ཐར་ལྟར་དགོས། གཞན་གྱིས་དད་པ་སྐྱེ་

[012B] བྱང་སེམས་ལ་བཅས་རྐྱང་འགའ་རེ་དང། སྲོག་གཅོད་པ་སོགས་ལུས་ངག་གི་བདུན་གནང་བའི་སྐབས་ཡོད། དེ་ཡང་དེ་བྱས་པས་གཞན་མང་པོ་ལ་ཕན་པར་འདུག་ན་གནང་སྟེ། དེ་རྒྱུ་སྙིང་རྗེ་ཆེན་པོས་ཀུན་ནས་བ་སླང་དགོས་
ལུས་ངག་གི་འཕྱར་གཡེང་འཚུབ་ཆེན་པོ་བྱས་ཏེ། གླུ་ལེན་པ། གར་འཁྲབ་པ་སོགས་ལུས་ངག་ཞི་དུལ་མི་བྱེད་པ་དེ་འདྲ་ཡང་མི་རུང། བཅས་རྐྱང་གནང་བའི་སྐབས་ཡོད་ཀྱང་མིས་ཁ་ཟེར་དོགས་ཀྱིས་མ་སྤངས་ན་ཉེས་བྱས། གཤེ་བ་ནི་ཚིག་ངན་སྨྲས་
པ་སོགས་ཏེ། འདི་སོ་ཐར་ལའང་བསྲུང་དགོས་ན། བྱང་སེམས་ཀྱིས་དེ་བས་ཀྱང་བསྲུང་དགོས། བྱང་སེམས་རྣམས་ཀྱི་བྱ་བ་ནི་གཞན་ལ་ཕན་བཏགས་པ་དང། གཞན་གྱི་སེམས་བཟུང་བ་གཙོ་བོ་ཡིན། རྩ་ལྟུང་དང་ཉེས་བྱས་གཉིས་སུ་ཤད་སྦྱང་དགོས་པ་
གཉིས་བྱུང་བ་ནི་ཀུན་སློང་གི་ཁྱད་ཡིན། ཁོང་ཁྲོས་ཀུན་ནས་བསླང་ན་རྩ་ལྟུང་དུ་འགྲོ། སྒྲུང་སོགས་ཀྱིས་ཀྱང་ཉེས་བྱས་བཅུ་གསུམ་པ། བྱང་སེམས་སྐྱེས་ཙམ་ལས་ཆོས་ཐོས་བསམ་སྒོམ་གསུམ་གཞན་པ་མ་བྱས་ན་ཉེས་བྱས། བསམ་གཏན་གྱི་རོས་
གཡེལ་ནས་ཡོན་ཏན་གོང་མར་མི་སློབ་ན་ཉེས་བྱས། ཐེག་པ་ཆེན་པོའི་ལམ་གོང་མ་ལ་མི་འཇུག་པར་འདུལ་བ་གཅིག་པུས་ཆོག་ཤེས་པ་ལྟ་བུས་ཀྱང་ཉེས་བྱས། ཉེས་བྱས་སོ་གཅིག་པའི་ནང་ནས་དགག་བཞག་སོགས་དོན་ཆེན་པོར་འགྱུར་ན་
རུང་བ་ཡང་ཡོད་གསུང། ཆགས་སྡང་གི་ཀུན་སློང་གིས་བསྟོད་སྨད་བྱས་ན་རྩ་ལྟུང། ང་རྒྱལ་ལམ་ཁོང་ཁྲོས་བྱས་པ་ཉེས་བྱས། དགེ་བ་ཆོས་སྡུད་ཀྱི་སྦྱིན་པ་དང། དགེ་བ་ཆོས་སྡུད་ཀྱི་ཕྱིན་དྲུག་ཅེས་པ་རྒྱལ་སྲས་ཀྱི་སྤྱོད་མ་ཐམས་ཅད་ཚུལ་ཁྲིམས་

[013A]༄༅། །རྣམ་པ་གསུམ་དུ་འདི་ཕྱིར་ཡིན་པས་གོང་གི་དེ་དགེ་བ་ཆོས་སྡུད་ཀྱི་ཚུལ་ཁྲིམས་ཡིན་ཡང་སྦྱིན་པའི་ཐ་སྙད་མཛད། དགོས་པའི་གྲོགས་སུ་འགྲོ་བར་བྱ་བ་བརྒྱད་ལས། ཚོགས་འདུ་ལྟ་བུ་ནས་སྐད་ཆས་ཕན་ཐོགས་
པ་སོགས་བྱ་བ་གཏན་འབེབ། ཆུ་ལེན་ཐལ་འཕྱག་གི་གྲོགས་བྱེད་པ་སོགས་ཉེས་པ་མེད་པའི་ལས་སོགས་ལ་མི་འཇུག་པ་ཉེས་བྱས་སོ་ལྔ་པ། བྱང་སེམས་ཀྱིས་སློབ་མ་ལ་ཆོས་དང་ཟང་ཟིང་གཉི་གའི་སྒོ་ནས་གང་ཕན་བྱེད། བསྟན་པ་ལ་
གནོད་པ་བྱེད་མཁན་སོགས་ལ་རྫུ་འཕྲུལ་སོགས་ཀྱིས་སྡིགས་ཤིང་སྐྲག་པར་བྱེད་དགོས། ཕྱིར་བཅོས་སྐབས་བྱང་སེམས་ལ་ལྟུང་བཤགས་གཙོ་བོ་དང། སྔགས་ལ་རྔོར་སེམས་བསྒོམ་བཟླས་གཙོ་བོ་ཡིན། ཕྱིར་བཅོས་ཀྱི་བདག་བྱང་ཆུབ་
སེམས་དཔའ་ཞེས་པར་བདག་བྱང་ཆུབ་སེམས་དཔའི་མིད་ཅན་ཞེས་སྦྱར་ན་བྱང་སེམས་མིན་ཀྱང་ཡིན་པར་ཁས་འཆེ་བའི་རྫུན་འགོག་གསུངས།། །།    ༈    འཇམ་མགོན་ཆོས་ཀྱི་རྒྱལ་པོའི་གསུང། འདི་
ན་རྫོགས་སངས་རྒྱས་སུ་བགྲོད་པ་ལ། །ཞེས་སོགས་ལས་བརྩམས་ཏེ། སངས་རྒྱས་གཞན་གྱི་བསྟན་ལ་མེད་པའི་སྟོན་པ་ཤཱཀྱ་ཐུབ་པའི་བསྟན་པ་འདིར་གསང་སྔགས་གསུངས། དེ་ཡང་སྤྱིར་བསྟན་པ་འདིར་མདོ་སྔགས་གཉིས་ཉི་ཟླ་ལྟར་གྲགས་
ཀྱང་གསང་སྔགས་ནི་འབྱུང་དཀའ་བ། ལམ་བགྲོད་པ་མྱུར་བ། ཟབ་པ་སོགས་མདོ་ལ་མེད་པའི་ཁྱད་ཆོས་དུ་མའི་སྒོ་ནས་འཕགས་ཚུལ། གསང་བ་དེ་ལྟ་བུ་རྩད་བཅད་དེ་འཇུག་པར་མི་བྱེད་པ་བླུན་པོའི་ལུགས་ཡིན། འཇམ་མགོན་ཙོང་ཁ་པ་

[013B] གསང་སྔགས་ཀྱི་བསྟན་པ་ནི་སངས་རྒྱས་འཇིག་རྟེན་དུ་འབྱུང་བ་ལས་ཀྱང་དཀོན། དེས་ན་རང་ཅག་ད་རེས་དལ་འབྱོར་
ཐོབ་ཅིང། བསྟན་པ་འདི་ལྟ་བུ་དང་མཇལ་སྐབས་འདིར་རབ་སངས་རྒྱས་པ། འབྲིང་གྲུབ་པ་ཐོབ་པ། མ་མཐའ་བག་ཆགས་ཁྱད་པར་ཅན་འཇོག་ཐུབ་པ་དགོས། དེ་ལ་རྒྱུད་སྡེ་བཞི་ལས་ཐོག་མར་བླ་མེད་ཐེག་པའི་སྒོར་ཞུགས་དགོས། དེའི་
འཇུག་སྒོ་ནི་དབང་ཡིན། དབང་དེ་ཡང་རྗེས་གནང་དང། དབང་བཞི་བྱིན་རླབས་སོགས་ཀྱིས་མི་ཆོག་པར་བླ་མེད་ཀྱི་དཀྱིལ་འཁོར་ཆེན་པོ་ཞིག་གི་སྒོར་ཞུགས་དགོས། དེ་ཡང་སྐུ་བཞིའི་ས་བོན་ཐེབས་ངེས་ཀྱི་དབང་བཞི་རྣམ་པར་དག་པ་ཞིག་ཐོབ་དགོས་
དེ་མ་ཐོབ་ན་གསང་སྔགས་ཀྱི་དཔེ་བལྟ་བ་ཡང་མི་རུང་བ་གསུངས་ན་རྟོགས་པ་མི་སྐྱེ་བ་སྨོས་མི་དགོས་པ་ཡིན། རྗེའི་སྙན་བརྒྱུད་འདིར་རྗེ་བཙུན་གྱིས་རྗེ་ལ་གནང་བའི་ཞལ་གདམས་ལྟར་ཡི་དམ་གསང་བདེ་འཇིགས་གསུམ་ལ་ངེས་བར་བརྟེན་དགོས་
དེ་ལ་རབ་བླ་མེད་ཀྱི་དབང་ཆེན་ཞུ་བའི་སྔོན་དུ་སྟ་གོན་སྐབས་བླ་མ་ལྔ་བཅུ་པའི་ཁྲིད་རེ་གནང་བའི་ཕྱག་སྲོལ་ཡོད། མདོ་སྔགས་ཀྱི་སྐབས་ཐམས་ཅད་དུ་བཤེས་གཉེན་བསྟེན་ཚུལ་འདི་གལ་ཆེ་སྟེ། ཐེག་པ་ཐུན་མོང་བ་འདུལ་བ་དང་ཕ་རོལ་དུ་ཕྱིན་པའི་ཐེག་པ་
ཐམས་ཅད་དུའང། ཡོན་ཏན་ཀུན་གྱི་གཞི་གྱུར་དྲིན་ཅན་རྗེ། །ཞེས་སོགས་ལྟར་དང། སྔགས་ལ་ལྷག་པར་ལྔ་བཅུ་པའི་སྐབས་ནས་བཤད་པ་ལྟར་དགོས། བཤེས་གཉེན་བསམ་པས་བསྟེན་ཚུལ་རྒྱས་པ་རྩ་བ་དད་པ་སྦྱང་བ་དང། བཀའ་དྲིན་

[014A]༄༅། །རྗེས་དྲན་འདིར་མི་འབྱུང་བ་ཐུན་མོང་བ་ནས་སོང་ཟིན་པའི་དབང་དུ་མཛད། སྐད་ཤན་སྦྱར་དང་འགྱུར་ཕྱག་གཉིས་མཛད་པ་པོས་མ་མཛད་ཀྱང་ལོ་ཙཱ་བ་རྣམས་ཀྱིས་སཾ་སྐྲྀ་ཏའི་སྐད་ལ་བག་ཆགས་འཇོག་ཕྱིར་དང། ང་ཚོས་
ལོ་ཙཱ་བའི་བཀའ་དྲིན་དྲན་ཕྱིར་ཏེ། གུ་རུ་པཉྩ་ལྟ་བུ་མི་གོ་ཡང། བླ་མ་ལྔ་བཅུ་ཞེས་པ་ལྟ་བུ་གོ་བདེ་བས་ཡིན། རྒྱ་གར་ཞེས་པ་དཀར་པོ་དང། ལོགས་སུ་དགར་བ་སོགས་གསུང་ཚུལ་མང་ཡང། འདི་འདོད་རྒྱལ་ཐོག་མའི་མིང་ཡིན་
པས་ཚིག་གི་སྒྲ་བཤད་མི་དགོས། བསྟན་བཅོས་ལ་མཚན་འདོགས་ཚུལ་བདུན་ཙམ་ཡོད་པ་ལས། འདིར་རྡོ་རྗེ་སློབ་དཔོན་གྱི་བཤེས་གཉེན་བསྟེན་ཚུལ་སྟོན་པའི་ཚིགས་བཅད་ལྔ་བཅུ་ཡོད་པས་ལྔ་བཅུ་པ་ཞེས་གསུངས། འགྱུར་ཕྱག་མཛད་
པ་ནི་བསྟན་བཅོས་འདི་བསྒྱུར་བ་ལ་བར་ཆད་མི་འབྱུང་བར་འགྱུར་མཐར་ཕྱིན་པའི་ཆེད་ཡིན། སྡེ་སྣོད་གསུམ་གྱི་ཁོངས་གཏོགས་སོ་སོའི་འགྱུར་ཕྱག་མི་འདྲ་བར་ཐམས་ཅད་མཁྱེན་པ་དང། འཇམ་དཔལ་གཞོན་གྱུར་སོགས་གསུམ་ཡོད་པ་ལྟར་འདིར་
གསང་སྔགས་ཀྱི་སྟོན་པ་རྡོ་རྗེ་འཆང་ལ་ཕྱག་མཛོད། བདེ་སྟོང་གཉིས་མེད་ཡེ་ཤེས་ཀྱི་དཔལ་དང་ལྡན་པས་ན་དཔལ་ལྡན། སྤྱིར་རྡོ་རྗེ་ལ་འགྲེལ་ཚུལ་མང་ཡང། འདིར་རྡོ་རྗེ་ནི་ཆོས་སྐུ་དང། སེམས་དཔའ་ནི་གཟུགས་སྐུ་ལ་བྱེད། དེ་ཐོབ་པའི་
རྒྱུར་གྱུར་པའི་བླ་མ་ལ་འདུད་པ། སློབ་དཔོན་བྷ་མི་ལྷས་རང་བཟོ་སྤངས་ཏེ་རྒྱུད་དུ་བླ་མ་བསྟེན་ཚུལ་ཐོར་བུ་མང་པོ་གསུངས་ཡོད་པ་རྣམས་གྱི་རྒྱུད་དོན་བསྡུས་ཏེ་བླ་མ་ལྔ་བཅུ་པ་འདི་མཛད། གསང་སྔགས་ཀྱི་སློབ་དཔོན་ལ་གུས་པ་བྱ་དགོས་པའི་ནུ་

[014B] བདག་ཅག་དེ་བཞིན་གཤེགས་པ་ཐམས་ཅད་ཀྱི་ཕའོ། །ཞེས་སོགས་གསུངས་ཤིང་དུས་གསུམ་དུ་ཕྱག་མཛད་པར་དོན་
དམ་སྙེམས་པ་དང། གསང་འདུས་རྩ་རྒྱུད། མན་ངག་སྙེམ། རྒྱུད་སྒྱུ་འཕྲུལ་དྲ་པ་སོགས་ལས་གསུངས་པ་ལྟར་ཡིན་པས་ང་ཚོས་ཆེས་ལྷག་དང་གུས་དགོས། འདིར་ཡང། མཆོག་ཏུ་དད་པས་སོགས་ཀྱིས་དད་པ་ཆེན་པོས་ཉིན་མཚན་དུས་དྲུག་ཏུ་ཕྱག་འཚལ་བ་དང་
མཎྜལ་འབུལ་དགོས་པར་བསྟན། ཕྱག་བྱ་མི་རིགས་པའི་དམིགས་བསལ་ནི། ཁྱིམ་པའམ་ནི་སོགས་ཏེ། བླ་མ་ཁྱིམ་པ་ལ་སློབ་མ་རབ་བྱུང་གིས་ཕྱག་བྱེད་པ་ལ། དེ་གཞན་གྱིས་སྨོད་ཉེན་ཡོད་པ་དང། བསྟན་པ་ལ་གནོད་པའི་དགག་བྱ་ཡོད་ན་དངོས་
སུ་ཕྱག་མི་འཚལ་བར་བླ་མའི་མདུན་དུ་ཆོས་པོ་ཏི་དང། སྐུ་སོགས་བཞག་སྟེ་ཡིད་ཀྱི་བླ་བ་དང། ལུས་ཀྱིས་ཆོས་སམ་སྐུ་ལ་ཕྱག་འཚལ་དགས། བསྟན་པའི་སྙིང་པོ་འདུལ་བ་ལ་ཐུགས་གཙིགས་ཆེ་བ་རྒྱ་གར་གྱི་པཎྚི་ཏ་སོགས་ཀྱིས་འདི་མཛད་
དགག་བྱ་མེད་ན་དེ་འདྲ་མ་བྱས་ཀྱང་ཆོག་སློབ་དཔོན་ཙནྡ་གོ་མི་རྟེན་དགེ་བསྙེན་ཡིན་པས། ཁོང་གཞན་དུ་ཕེབས་སྐབས་འཇམ་དབྱངས་ཀྱི་སྐུ་ཞིག་ཕྱག་ཏུ་བསྣམས་ཏེ་ཤིང་རྟར་ཕེབས་ཚུལ། དེང་སང་དེ་འདྲ་དོགས་པ་ཙམ་ཡང་མི་འབྱུང་བས་
གྲྭ་པས་བུད་མེད་ལའང་ཕྱག་མ་འཚལ་ཙམ་བྱེད་པ་བསྟན་པ་ཉམས་པའི་རྟགས་རེད། ཡང་དགག་བྱ་ཡོད་ན་ཕྱག་དང་དམ་པ་མིན་པའི་ལས་རྐང་པ་བཀྲུ་བ་མི་རུང། རྐང་པ་བཀྲུ་བ་འདི་རྒྱ་གར་ཚད་པ་ཆེ་བའི་ལུགས་ལྟར་ཡིན། བླ་སློབ་གཉིས་

[015A]༄༅། །ཀ་མཚན་ལྡན་འཕྲད་ན་འཚང་རྒྱ་བ་ལ་དགའ་ཚོགས་མེད། བླ་སློབ་གཉི་གར་ཕན་ཚུན་མཚན་ལྡན་ཡིན་མིན་བརྟག་དཔྱད་མེད་པར་གང་ཡང་ཕྲང་བསྟེན་ན་དམ་ཚིག་ཉམས་ཏེ་མཛོ་སྦྲེལ་ག་ཡང་ལྷུང་ལྟར་འགྲོ་བས་བླ་སློབ་
ལོ་བཅུ་གཉིས་བར་བརྟག་དགོས་པར་གསུངས་ཡོད། མཚན་ལྡན་དུ་ཤེས་ན་བརྟག་ཡུན་ཧ་ཅང་རིང་མི་ཉན། འགྲོ་མགོན་ཆོས་འཕགས་ལ་ཧོར་གོ་དན་རྒྱལ་པོས་ལོ་བཅུ་གཉིས་བར་བརྟགས་ཟེར་ནས་ཆོས་མ་ཞུས། དེ་མཚམས་བླ་མས་
ཀྱང་འོ་ན་ངས་ཀྱང་ཁྱོད་ལོ་བཅུ་གཉིས་བར་བརྟག་དགོས་གསུངས་ཏེ་ཆོས་མ་གནང་བས་མཐར་རྒྱལ་པོས་ཆོས་ཞུས་མ་རྙེད་ཚུལ། ཡང་ངེད་ཚོ་ལྟར་དབང་རྗེས་གནང་ཞིག་གནང་བ་ཐོས་ན་ཐོས་པའི་ཉིན་མོ་ནས་བརྟག་དཔྱད་མེད་པར་དབང་ཞུ། རྗེས་སུ་ཁ་
བཏང་བ་དང། ཐེ་ཚོམ་མ་ཤོར་བ་སོགས་བྱེད་པ་དེ་འདྲ་མི་རུང་བས་དང་པོ་ནས་ཁྱི་དང་གློ་བ་འཕྲད་པ་ལྟ་བུ་མི་བྱ་བར་བླ་སློབ་བརྟག་བརྟག་ཚུལ་བླ་མ་ལ་མངོན་ཤེས་དང་རྫུ་འཕྲུལ་ཡོད་མེད་དང། བླུན་པོ་གཡམ་རྒྱུག་ཅན་ལྟ་བུའི་ཁྲོད་དུ་བྲིན་མི་
བྲིན་སོགས་ལ་མི་བརྟག་སློབ་མར་རྒྱུ་ནོར་རྫས་ཆེ་ཆུང་སོགས་ལ་མི་བརྟག་པར་གཞུང་ལུགས་མན་ངག་དབང་པོར་བཅོལ་ཏེ་ཆོས་ཚད་མ་ནས་གསུངས་པའི་མཚན་ཉིད་ཚང་མ་ཚང་ལ་བརྟག་དགོས་ཚུལ། བླ་མའི་ཡོན་ཏན་ལ་འདུལ་བ་དང་ཐེག་
ཆེན་ཐུན་མོང་བ་སོགས་ནས་གསུངས་པ་མང་ཡང། སྔགས་ཀྱི་སྐབས་འདིར། སྒོ་གསུམ་ལེགས་བསྔམས་བློ་ཆེན་བཟོད་ལྡན་དྲང། །སོགས་ལྟར་གྱི་མཚན་ཉིད་མ་ཚང་ན་གསང་སྔགས་ཀྱི་བླ་མར་མི་འོས། གཞུང་འདིར་ཡང་བླ་མར་མི་

[015B] སྙིང་རྗེ་མེད་ཅིང་ཁྲོ་ལ་གདུག་སོགས་གསུངས་ཚུལ། གདུག་ཅེས་པ་ལོ་སྔ་མའི་འཁོན་ད་ལོར་ཡང་འཛིན་པ་ལྟ་བུ། སྐྱོན་སྤས་པ་གཡོ། ཡོན་ཏན་མེད་ཀྱང་ཡོད་ཁུལ་དུ་སྟོན་བ་སྒྱུ། གཞན་ཡང་ཁོང་ཁྲོ། ང་རྒྱལ། ཡོ་བྱང་ལ་ཞེན་
འཛིན་དམ་པ། ལུས་རྩེད་མོ་སོགས་འཕྱར་གཡེང། ངག་གླུ་གཞས་སོགས་དང། ཡིད་ཀྱང་མ་བསྔམས་པ། སྤྱོམས་ཞེས་པ་རང་གི་ཡོན་ཏན་གཞན་ལ་བསྒྲག་གང་ཐུབ་བྱེད་མཁན་ཏེ་དེ་འདྲེས་བླ་མར་མི་རུང། རྡོ་རྗེ་སློབ་དཔོན་དུ་འོས་པ་ནི་
ལུས་བསྔགས་པས་དུལ་བ། ངག་བསྡམས་པས་བརྟན་པ། བླ་མཆོད་ལས་ཀྱང། སྒོ་གསུམ་ལེགས་བསྡམས་བློ་ཆེན་བཟོད་ལྡན་དྲང། །སོགས་གསུངས་པ་ལྟར་ཕྱི་ནང་གི་དེ་ཉིད་བཅུ་ལྡན། ལྷག་པར་ནང་གི་དེ་ཉིད་བཅུ་པོ་འདི་བླ་མེད་ལ་ངེས་
པར་ཚང་དགོས། བརྙས་སྨོད་སྤངས་པ་སྤྱིར་བསྟན་པ་ནས། རང་ལ་སྔགས་ཀྱི་དབང་བསྐུར། རྒྱུད་བཤད། མན་ངག་གནང་བ་གསུམ་གང་ཡང་རུང་བའི་བཀའ་དྲིན་ནོས་པའི་རྡོ་རྗེ་སློབ་དཔོན་ལ་བསམ་བཞིན་བརྙས་ན་སངས་རྒྱས་ཐམས་ཅད་བརྙས་
པར་འགྲོ་བས་སྔགས་ཀྱི་རྩ་ལྟུང་འབྱུང། རྒྱས་བཤད་ནས། བླ་མ་དང་ཕ་མ་སོགས་ཡུལ་གཉན་པས་དཔེ་ཆ་ཀློག་སློབ་པའི་དགེ་རྒན་ཚུན་ལའང་བཤེས་གཉེན་བསྟེན་ཚུལ་ལོག་པ་དང། ཕ་མར་བརྙས་སྨོད་བྱས་པ་སོགས་ལ་ཚེ་སྟོད་དུ་
བསགས་པའི་རྣམ་སྨིན་ཚེ་སྨད་ལ་སྨིན་པའི་མཐོང་ཆོས་མྱོང་འགྱུར་འོང། གསང་སྔགས་ཀྱི་རྡོ་རྗེ་སློབ་དཔོན་བརྙས་པ་ནི་འཆི་དུས་ཀྱང་དུས་མིན་འཆི་རྐྱེན་བཅུ་གཉིས་གང་རུང་གིས་འཆི། བཤེས་གཉེན་བསྟེན་ཚུལ་འདི་ལས་ཁེ་ཉེན་ཆ་བ་མེད་

[016A]༄༅། །བསྟེན་ཚུལ་ལོག་པའི་གནས་སྐབས་ཀྱི་ཉེས་པ་ནས། ན་བའི་ཚེ་འཆི་ངེས་ལྟ་བུ་བྱེད་པའི་འགོ་ནད་གསོར་མི་རུང་བ་ནི་རིམས་དང། འགོ་ནད་ཡིན་ཀྱང་སྐྱོན་ཆེ་བ་མི་བྱེད་པ་ནི་ཡམ་ས། འཚེ་བའི་ལྟར་ན། ཡ་མས་དང་རིམ་
ལས་གཞན་པའི་བད་ཀན་སོགས་འཚེ་བའི་ནད། ཡང་འཚེ་བཞེས་འབྲེལ་སྒྲ་མེད་པ་དག་པར་གསུངས་པ་ཡོད་ཅིང། འགྱུར་འགར་ཉེར་འཚེ་དང། འགའ་ཞིག་ཏུ་མཛེ་དང་ཞེས་བསྒྱུར་བའང་ཡོད་གཅན་གཟན་སོགས་ཀྱིས་བསད་པའང་འཚེ་བ་ཡིན། མཁའ་
འགྲོ་ནི་ཤ་ཟ་མཁའ་འགྲོ་ཞེས་པའི་མཁའ་འགྲོ་ལ་བྱེད། ལོག་འདྲེན་ནི་བགེགས་ཀྱི་སྤྱི་མིང། བླ་མ་ལ་དད་གུས་ཡོད་པ་དང། དམ་ཚིག་མ་ཉམས་པ་ནི་གནོད་པ་དེ་དག་དང་ཕྲད་ཀྱང་གནོད་པས་མི་ཚུགས། དྭགས་པོར་བླ་མའི་ཞབས་ཕྱི་མ་དད་པ་
ཞིག་མཐར་རྐུན་པོས་བསད། འདི་བླ་མར་མ་དད་པ་སོགས་ཀྱིས་ཉེར་ལེན་དང། རྐུན་པོ་དང་ཕྲད་པ་སོགས་ཀྱིས་ལྷན་ཅིག་བྱེད་རྐྱེན་བྱས། བླ་མ་ལ་བརྙས་སྨོད་ཤོར་བས་ནི་འཆི་རྐྱེན་ངན་པ་ཙམ་གྱིས་གོ་མི་ཆོད་ཕར་ཤི་བའི་འོག་ཏུའང་
མནར་མོད་སོགས་སུ་འགྲོ། འཆི་རྐྱེན་བཅུ་གཉིས་ཀྱིས་བཅོམ་པ་ནི་མཐོང་ཆོས་ཀྱི་ཉེས་དམིགས་དང། མནར་མེད་ལ་སོགས་འཇིགས་རུང་པའི། །སོགས་ནས་གསུངས་པ་མི་མཐོང་བའི་ཉེས་དམིགས་ཡིན། དགེ་བ་མི་སྤྱོམས་པ་ནི་
རང་གིས་དགེ་བ་བྱས་པ་གཞན་ལ་མི་ངོམ་པར་སྦས་པ། ཡོངས་བཟུང་འབུལ་བ་ནས། རང་གི་དམ་ཚིག་སློབ་དཔོན་ཞེས་པ་སྔགས་ཀྱི་རྡོ་རྗེ་སློབ་དཔོན་ཡིན། སློབ་མའི་ངོས་ནས་རང་སྲོག་ཚུན་བླ་མའི་དོན་དུ་འབུལ་ནུས་ཤིང་

[016B] རྔོག་པས་དགྱེས་རྡོར་གྱི་དབང་ཞུ་བའི་དོན་དུ་བླ་མ་མར་པ་ལ་ནོར་རྫས་ཡོད་རྒུ་ཕུལ་ཚུལ། དེ་འོས་པའི་རྒྱུ་མཚན་ཡང་པ་སྐལ་པ་གྲངས་
མེད་མང་པོར་བསྒྲུབ་དགོས་པའི་སངས་རྒྱས་ཀྱི་གོ་འཕང་ཡང་ཚེ་འདིར་སྟེར་པར་ནུས་ལའང་སོ། །རྒྱུད་ཀྱི་དམ་ཚིག་གསུམ་ནི། རང་གི་སྒོ་གསུམ་དང་ལྷག་པའི་ལྷ་ངོ་བོ་དབྱེར་མེད། དེ་དང་བླ་མ་ངོ་བོ་དབྱེར་མེད། བླ་མ་དང་ཕྱོགས་བཅུའི་སངས་རྒྱས་རོ་གཅིག་
ཏུ་བསམ་དགོས་པར་གསུངས་པས་དྲོན་དུ་རྡོ་རྗེ་སློབ་དཔོན་དང། ལྷག་པའི་ལྷ། རང་གསུམ་གྱི་སྐུ་གསུང་ཐུགས་གསུམ་དང་སྒོ་གསུམ་ངོ་བོ་དབྱེར་མེད་བྱེད་པའི་དམ་ཚིག་གསུམ་ཡིན་གསུངས། མི་ཟད་དེ་ཉིད་ནི་ཆོས་སྐུ་སྟེ། ཡོན་ཏན་མི་ཟད་པའི་
གཏེར་ཆོས་སྐུ་ཐོབ་པར་འདོད་ན། ཅུང་ཟད་ཡིད་འོང་ཞེས་ཐུགས་ལ་བབ་ན་འབུལ་བ་ངན་ངོན་ཡིན་ཡང་འབུལ་དགོས། ཐུགས་ལ་མི་འགྲོ་བ་དེ་གང་བཟང་ཡང་མི་འབུལ་བ་ཡིན། དེ་ལྟར་བཟང་ངན་གང་ལ་དགྱེས་པ་དེ་ཕུལ་ན། སངས་རྒྱས་ཐམས་
ཅད་བླ་མའི་ཐུགས་བདེ་ཆེན་ཆོས་སྐུར་རོ་གཅིག་པས་སངས་རྒྱས་ཐམས་ཅད་ཀྱང་ཐུགས་རང་ཤུགས་ཀྱིས་དགྱེས། དེས་ན་བླ་མ་ཀློག་སློབ་པའི་དགེ་རྒན་ཚུན་ལ་གསོལ་ཇ་ཕུལ་བ་ཚུན་ཀྱང་སངས་རྒྱས་ཐམས་ཅད་ལ་ཕུལ་བར་འགྲོ། དེ་ལྟར་ཕུལ་
བས་ཚོགས་རླབས་ཆེན་རྫོགས་ཏེ་དངོས་གྲུབ་མཆོག་ཀྱང་འཐོབ་ནུས་ཚུལ། དེ་ཡང་དད་པ་བྱས་ཏེ་དངོས་པོ་ཕུལ་བ་རྐྱང་པས་དེ་ཙམ་མི་ཕན་པར་བླ་མའི་བཀའ་སྒྲུབ་པ་གཙོ་ཆེ། ནཱ་རོ་པ་སྐུ་ཚེ་དེར་ཟུང་འཇུག་བརྙེས་པ་བླ་མ་ཏཻ་ལོ་པའི་

[017A]༄༅། །བཀའ་བཞིན་དུ་དཀའ་བ་ཆེན་པོ་ཤིལ་ཁད་པ་བཅུ་གཉིས་དང། དཀའ་ཕྲན་བཅུ་གཉིས་སྤྱད་པ་སོགས་གཞན་གྱིས་སྒྲུབ་དཀའ་བ་མང་པོ་ནཱ་རོ་པས་ཚམ་ཚོམ་མེད་པར་ལུས་སྲོག་ཐེད་ལ་བོར་ནས་བསྒྲུབས་པ་ལས་བྱུང་ཚུལ། མདོར་
ན༑ ལྔ་བརྒྱ་ཐ་མར་གྱུར་པ་ན། །ང་ཉིད་སློབ་དཔོན་གཟུགས་སུ་འཛིན། །ང་ཡི་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། །ཅེས་གསུངས་པ་ལྟར་རང་ལ་ཀ་ཁ་སློབ་མཁན་ནས་གསང་སྔགས་ཀྱི་རྡོ་རྗེ་སློབ་དཔོན་བར་གྱི་རང་གི་ངོ་སྐལ་གྱི་བླ་མ་དེ་
ཐམས་ཅད་རྒྱལ་བ་རྡོ་རྗེ་འཆང་གཅིག་པུ་དེའི་རྣམས་འཕྲུལ་ཡིན་པས་དེ་ཤེས་པར་བྱས་ནས་འབད་དགོས། བླ་མའི་གྲིབ་མ་འགོམ་བ་མཚམས་མེད་ཆ་འདྲ་བ་ཡིན་པས་སྤུ་གྲིས་གཏམས་པའི་དམྱལ་བར་སྐྱེ་བའི་རྒྱུར་གསུངས། བླ་མའི་ལྷམ་དང་
སྟན་གོས་སོགས་བྱིན་རྟེན་དུ་གནང་ན་སྤྱི་བོས་བཀུར་དགོས། དེ་མི་བཀུར་བར་འགོམ་ཡུག་སོགས་བྱས་ན་གསང་སྔགས་ཀྱི་སྦོམ་པོ་འབྱུང། ཡང་བླ་མའི་ན་བཟའ། བཞུགས་སྟན་སོགས་འདི་ཁྱོད་རང་གིས་གྱོན་དང་འདིངས་གསུངས་པ་ལྟ་བུ་
ལོངས་སྤྱོད་པའི་རྒྱུར་གནང་ན་ཐེ་ཚོམ་མེད་པར་ལོངས་སྤྱོད་དགོས། དེ་སོགས་ཇི་ལྟར་གསུངས་པ་ལྟར་མ་བྱས་ནའང་སྦོམ་པོ། འདིའི་བློ་གྲོས་ཆེན་པོ་ཞེས་པ་སློབ་མ་ཡིན། བླ་མའི་བཀའ་རང་གིས་སྒྲུབ་མི་ནུས་པ་ལ་མི་ནུས་ཚུལ་གུས་པའི་
ཚིག་གི་ཤད་སྦྱང་གིས་གནང་བ་མ་ཞུས་ན་སྦོམ་པོར་འགྱུར། རང་གིས་གང་ནུས་ཚད་བཀའ་བཞིན་སྒྲུབ་ན་དངོས་གྲུབ་གཉིས་བདེ་བླག་ཏུ་འཐོབ་པ་འོང། ལམ་རིམ་ནས་གསུངས་པའི་བཤེས་གཉེན་བསྟེན་ཚུལ་གྱི་རྩ་པ་དད་པ་སྦྱང་བ་ནི་

[017B] ལྔ་བཅུ་པ་འདིར་སྦྱོར་བའི་བསྟེན་ཚུལ་གཙོ་བོར་གསུངས། ཉན་སོགས་འདོད་པས་གསོལ་གསུམ་འདེབས་པ་གཙོ་བོ་སྔགས་ཀྱི་སྐབས་ལ་ཡིན། འཕྲལ་གྱི་ཀུན་སྤྱོད་དག་པ་ནས། བླ་མས་གཟིགས་
སར་ཉལ་སྟན་ལ་འདུག་པ་མི་རུང། འདི་ཉལ་གདན་མ་གཏོགས་སྤྱིར་སྟན་ཙམ་ལ་མ་བཀག་ཆོས་མཉན་པའི་སྐབས་སྔགས་འཆང་རྣམས་ཀྱང་ཐོར་ཅོག་བཤིག་དགོས། གཞུང་སའི་དྲུང་སྐོར་ལྟ་བུ་ལ་ཡུལ་ཆོས་ཀྱི་དམིགས་བསལ་རེ་གཉིས་
གནང་བ་གསུང་རྒྱུན། ལག་བཞག་མཉེ་བར་མི་བྱ་ཞེས་པ་ལག་པ་གཉིས་རྐེད་པར་བཞག་སྟེ་གྲུ་མོ་བརྐྱང་བ་ཡིན་པས་མཉེ་ཞེས་པར་མ་སྔོན་འཇུག་མེད་པར་ལག་བཞག་ཉེ་བར་ཞེས་ཡིན་གསུངས། ཡང་བླ་མའི་མདུན་དུ་ཁ་རྩོད་དང། ཀུ་
ཅོའི་གཏམ་སྐད་ཆེན་པོས་སྨྲ་བ་སོགས་དང། ཆོས་ལྡན་གྱི་ཆེད་མ་གཏོགས་གར་དང། གླུ། རོལ་མོ་རྣམས་ཀྱི་རྩེད་འཇོ་བྱེད་པ་དང། མཛུབ་མོའི་ཚིགས་ཚེག་སྒྲ་ཅན་འཐེན་པ་སོགས་བག་མེད་སྒེག་ཆོས་མ་གུས་པར་འགྲོ་བའི་རིགས་མཐའ་དག་
སྤོང་དགོས། སྤྱིར་འདུལ་བའི་བཅས་པ་ལྟར་བསླབ་པ་རྒན་གཞོན་ལ་བརྩི། ལྷག་པར་རང་གི་དཔེ་ཆའི་དགེ་རྒན་ཚུན་ལའང་བསྟེན་ཚུལ་ཉེས་ན། རང་གི་གདན་ཐོག་ནས་རྡོ་རྗེ་དམྱལ་བའི་སྒོ་ཕྱེས་པ་ལྟ་བུ་བྱུང་བ་ཡིན། དོན་གྱི་སླད་དུ་མཚན་ནས་
སྨོས་ཏེ་ཞེས་པ་དང། ཞལ་སྡ་ནས་ཞེས་པའི་ཆེ་བརྗོད་བཅས་མཚན་ནས་བརྗོད། ཡང་ཞལ་སྔ་ནས་མཚན་གྱི་ཐོག་མཐར་སྦྱོར་ཚུལ་ལུགས་གཉིས། ཇོ་བོ་ཆེན་པོས་བླ་མ་གསེར་གླིང་པ་ཞེས་པ་ལས་མཚན་དངོས་མི་གསུང་བ་

[018A]༄༅། །སོགས་ཀྱི་རྣམ་ཐར་ངོ་མཚར་བ་ཡོད་ཚུལ། མཚན་བརྗོད་པར་དགའ་བ་ཞེས་པ་བླ་མ་ཞལ་བཞུགས་པ་ལ་བརྗོད་མི་རུང། གཞན་རྣམས་དད་པ་སྐྱེ་ཕྱིར་ཡང་དག་གི་སྒོ་སོགས་ནས་གུས་པ་བྱ་ཚུལ། ཚིག་དག་
གིས་ནི་གདས་པར་བྱ། །ཞེས་པ། བླ་མས་བཀའ་སྩལ་བ་རྣམས་ལ་དེ་བཞིན་ཞུ་དང། དེ་ལྟར་ཞུས་ཟིན་སོགས་འགྲོ་སྡོད་ཐམས་ཅད་ཞུ་དགོས། འདིས་རང་གི་བྱ་བ་ལ་བར་ཆད་མི་འབྱུང་བར་གསུངས། ཐུའུ་བཀྭན་རིན་པོ་ཆེས། ལུས་ཀྱིས་ཕྱག་འཚལ་
གུས་པ་ལྟར་བྱེད་ཀྱང། །སེམས་ཀྱིས་བླ་མའི་མགོ་ལ་རྐང་རྟེན་འཆའ། །ཞེས་གསུངས་པ་ལྟ་བུ་མི་རུང་བར་བླ་མ་ཇི་འདྲ་ཞིག་ཀྱང་ཞབས་སྤྱི་བོས་བསྐུར། བླ་མའི་མདུན་དུ་རང་བག་མ་གསར་པའི་ཚུལ་གྱིས་འཇིགས་ཞུམ་མེར་གནས་དགོས། སློབ་
མས་རབ་གནས་སོགས་བྱས་ན་ཡོན་བླ་མར་དབུལ། བླ་མས་ཀྱང་རྫས་ཕུད་ཙམ་བླངས་ཏེ་གཞན་སློབ་མར་ཕར་གནང། བླ་མ་ལ་རྙེད་བཀུར་སོགས་ལམ་གནོད་ན་བླ་མའི་སློབ་མར་རང་གི་སློབ་མ་བྱ་ཆོག་བླ་མའི་སྐུ་མདུན་ན་དུས་རྒྱུན་དུ་ཡང་བརྗེད་
མེད་ཀྱི་ཤེས་བཞིན་མ་ཉམས་པར་བག་ཡོད་པས་བསྟེན་ཚུལ་ཚུལ་བཞིན་བྱེད། ནད་པ་ནི་བླ་མར་དད་པ་བཟང་པོ་ཡོད་ན་ལུས་ཀྱིས་ལྡད་པ་སོགས་མ་ནུས་ཀྱང་སྐྱོན་མི་འབྱུང་བ་དམིགས་བསལ་ཡིན། མཉེས་པའི་སྒོ་དོན་བསྡུ་བ་ནས། དངོས་པོ་ཐམས་
ཅད་དེ་སྒོ་གསུམ་གའི་སྒོ་ནས་མཉེས་པར་བྱེད་དགོས། བསྟེན་ཚུལ་འདི་བཤད་པའི་དུས་ཀྱང་ཐུན་མོང་ལམ་སྦྱངས་ཟིན་ནས་སྔགས་ལ་འཇུག་ཁར་ལྔ་བཅུ་པ་འདི་གནང། འདི་ཐོས་ནས་ཁ་ཏོན་ཚུན་ཆད་ཀྱིས་དོན་དེ་ཡིད་ལ་ངེས་པར་བྱས་ཏེ་

[018B] སྔགས་ལ་འཇུག་པའི་སྣོད་རུང་དང་པོ་ཐུན་མོང་ལམ་སྦྱང་ཡིན་པས་དང་པོ་དེ་དགོས། སྣོད་རུང་གཉིས་པ་དབང་བསྐུར་བ་ཡིན། དབང་ཐོབ་ནས་རྩ་ལྟུང་བཅུ་བཞི་སྟོན་པའི་གཞུང་ཡང་བཀླག་པ་སོགས་ཀྱིས་མཉམས་པ་བྱས་
ཏེ་སྤང་བླང་བྱེད་པ་གལ་ཆེ་ཚུལ། སྔགས་ཀྱི་བཤེས་གཉེན་བསྟེན་ཚུལ་ལྔ་བཅུ་པ་འདི་སྔགས་སྒོར་མ་ཞུགས་གོང་དུ་བཤད་རུང་བ་དམིགས་བསལ་རེད། སློབ་དཔོན་བྷ་བི་ལྷ་དང། རྟ་དབྱངས། དཔའ་བོ། ཕ་ཁོལ། མ་ཏི་ཙི་ཏྲ་སོགས་
མཚན་གྱི་རྣམ་གྲངས་ཡིན་གསུངས།། །།    ༈    གསང་སྔགས་བླ་མེད་ཀྱི་དབང་ཆེན་ཐོབ་ནས་བསྲུང་བྱ་རྩ་ལྟུང་དང་སྦོམ་པོ་སོགས་ཡོད་པས་དེ་དག་ཤེས་པར་བྱས་ཏེ་བསྲུང་
དགོས། དེ་ཡང་རྩ་ལྟུང་ལ་བཅུ་བཞི་ཡོད། སྔགས་ཀྱི་དབང་བསྐུར་བ། རྒྱུད་ཚིག་བཞི་པ་གཅིག་ཡན། མན་ངག་ལས་ཚོགས་ཕྲ་མོ་ཞིག་ཚུན་ཆད་གནང་བའི་བཀའ་དྲིན་གསུམ་ལྡན། སློབ་དཔོན་ལ་བརྙས་སྨོད་ནི། སྙིང་ནས་བླ་མ་དེ་སྒོ་
གསུམ་གྱིས་བཀུར་འོས་དོར་བ། ངག་ནས་ཁ་བཏང་བ་ལ་དམ་སེལ་དང་སྦོམ་པོ་འབྱུང། ཡིད་ཀྱིས་དད་གུས་འདོར་བ་རྩ་ལྟུང་དང་པོ། སྦྱོར་བའི་བསྟེན་ཚུལ་སོགས་བླ་མ་ལྔ་བཅུ་པ་ལྟར་ཡིན་ཚུལ། གཉིས་པ་ནི། སྡོམ་པ་གསུམ་གྱི་ཉེས་
པ་ཕྲ་རགས་ལ་ཁྱད་གསོད་བྱས་ན་བདེ་གཤེགས་བཀའ་འདས། ཁྱད་གསོད་མ་བྱས་པར་ཉེས་པས་གོས་ན་སོ་ཐར་གྱི་ཕམ་ལྷག་སོགས་འབྱུང་ཡང་སྔགས་ལ་རྩ་ལྟུང་མི་འབྱུང། གསུམ་པའི་སྐབས། རྡོ་རྗེའི་སྤུན་དུ་འགྲོ་བ་ལ་བླ་མ་

[019A]༄༅། །གཅིག་ལས་རྒྱུད་སྡེ་བཞི་གང་ཡང་རུང་བའི་དབང་དུས་གཅིག་གམ་སྔ་ཕྱི་གང་དུ་ཐོབ་ཀྱང་ཁྱད་མེད། དེ་འདྲའི་རྡོ་རྗེ་སྤུན་སྔགས་ཀྱི་སྡོམ་ལྡན་ལ་ཁྲོས་ན་རྩ་ལྟུང་འབྱུང་བས་འདི་འབྱུང་ཤིན་ཏུ་ཉེ་བས་རྒྱུན་དུ་གཟབ་དགོས་ཚུལ་
བཞི་པ་ནི། །སེམས་ཅན་གང་རུང་གཅིག་ལ་དམིགས་ནས་དེ་བདེ་བ་དང་བྲལ་ན་སྙམ་པའི་སེམས་བསྐྱེད་ནས་བྱམས་པ་བཏང་བའོ། །ལྔ་པ་སྨོན་འཇུག་སེམས་འདོར་ནས། ཀུན་དཀྲིས་ཡན་ལག་བཞི་མ་ཚང་ཡང་རྩ་ལྟུང་ལྔ་པ་འབྱུང་ཉེན་ཆེ་སྟེ་
སེམས་ཅན་གཅིག་བློས་བཏང་ཡང་ཡ་གྱལ་ཞིག་ན་ཚོགས་པ་ཞིག་པ་སྟེ། དཔེར་ན་ཕྲེང་བ་བརྒྱ་ནས་གཅིག་བླངས་ཀྱང་གྲངས་བརྒྱ་མི་ཚང་བར་འགྱུར་བ་ལྟར་ཡིན། དྲུག་པ་ནས་བསྟན་པ་ལ་དག་ཐེར་ཆེད་སྒྲུབ་དང་སུན་འབྱིན་སོགས་བགྱིས་
ཀྱང་ལྟུང་བ་མི་འབྱུང། བདུན་པ་ནས། གསང་སྒྲོག་ནི་སྔགས་ཀྱི་ཕྱག་མཚན་ཚུན་དམ་མེད་ལ་མི་སྟོན། བརྒྱད་པ་ནི། རང་གི་ཕུང་པོ་མི་གཙང་བའི་རང་བཞིན་འདི་སངས་རྒྱས་ཀྱི་སྐུར་བསྒོམ་དུ་མི་རུང་ཟེར་བ་དང། ཕུང་པོ་རྒུད་འདོད་ཀྱི་བསམ་
པས་ཕུད་པོར་ཧ་ཅང་བཀྲེས་སྐོམ་གྱིས་གདུངས་པའོ། །དེས་ན་རང་ལུས་ལ་མི་བརྙས། དགུ་པ་ནི། ཤེར་ཕྱིན་གྱི་དོན་སྟོང་ཉིད་ཀྱི་དོན་མིན་པར་བལྟས་ཏེ་སྟོང་ཉིད་ལ་ཡིད་མ་ཆེས་པར་སྤོང་བ་ བཅུ་པ་ནི། ཞིང་བཅུ་ཚང་པའི་དགྲ་སོགས་ལ་
ལུས་ངག་གིས་ཉེ་བར་བྱེད་པ་སྟེ། འདིའི་སྤང་བྱར་ལུས་ངག་གིས་ཉེ་བར་མི་བྱེད་པ་ལས། སེམས་གྱིས་སྤོང་མི་རུང། བཅུ་གཅིག་པ་རང་ཉིད་ཀྱིས་ཐལ་རང་དང་སེམས་ཙམ་པའི་ལྟ་པ་གང་རུང་ཞིག་མ་རྙེད་པའི་གོང་དུ་ལྟ་བ་མ་བཙལ་བ་དང་

[019B] བཅུ་གཉིས་པ་ནི། ཐེག་ཆེན་སྤྱི་དང། ལྷག་པར་རྡོ་རྗེ་ཐེག་པའི་སྣོད་དུ་རུང་བའི་འདུན་ལྡན་གྱི་གདུལ་བྱས་དེའི་གདམས་པ་དོན་དུ་གཉེར་བ་ལ། སེམས་སུན་འབྱིན་པ་སྟེ་འདུན་པ་ལྡོག་འདོད་
ཀྱི་བསམ་པས་མ་དད་པར་བྱས་པས་འདུན་པ་ལོག་པའོ། །བཅུ་གསུམ་པ་ལ་གཉིས་ལས། བླ་མེད་ལུགས་ཀྱི་རྩ་ལྟུང་ནི། དཔའ་བོ་དཔའ་མོའི་སྟོན་མོ་དང། ཚོགས་འཁོར་སོགས་ཀྱི་ཚེ་ཤ་ལྔ་བདུད་རྩི་ལྔ་སོགས་དམ་རྫས་བསྟབ་པ་ལ་མི་གཙང་བའི་
བསམ་པས་དྭང་དུ་མི་ལེན་པ་དང། རྣལ་འབྱོར་རྒྱུད་དང་ཐུན་མོང་བའི་རྩ་ལྟུང་བཅུ་གསུམ་པ་ནི། རྡོར་དྲིལ་དང་ལག་པའི་ཕྱག་རྒྱ་སོགས་ཕྱིའི་དམ་ཚིག་གི་རྫས་འདི་ཚོས་ཅི་བྱ། ནང་གི་སྒོམ་པ་ཁོ་ནས་ཆོག་ཅེས་ཁྱད་གསོད་ཀྱིས་སྨོད་པའམ་
འདོར་བའོ། །བཅུ་བཞི་པ་བུད་མེད་སྨོད་པ་ལའང་གཉིས་ཡོད། ཕག་མོ་སོགས་བུད་མེད་ཀྱི་ཚུལ་བསྟན་པའི་སྤྲུལ་པའི་བུད་མེད་ལ་དེའི་སྣང་ཚུལ་གྱི་སྐྱོན་གྱིས་སྨད་ན་བླ་མེད་དང་རྣལ་འབྱོར་རྒྱུད་གཉི་གའི་རྩ་ལྟུང། སྤྱིར་བཏང་བུད་མེད་ཐ་མལ་པ་
གང་རུང་ལ། བུད་མེད་ཀྱི་རིགས་འདི་གཡོ་སྒྱུ་ཆེ་ཟེར་བ་ལྟ་བུ་བུད་མེད་སྤྱིའི་སྐྱོན་གྱིས་སྨད་པ་བུད་མེད་དེས་དོན་གོན་བླ་མེད་ལུགས་ཀྱི་རྩ་ལྟུང་བཅུ་བཞི་པ་འབྱུང། སྤྲུལ་པའི་བུད་མེད་ལ་སྨད་པ་ནི་དོན་མ་གོ་ཡང་གོང་གི་རྩ་ལྟུང་འབྱུང་བ་ལྟ་བུ་རྗེ་བླ་མས་
གསུངས་ཚུལ། སྦོམ་པོ་ལ་བརྒྱད་ལས། དང་པོ་མཚན་ཉིད་མི་ལྡན་ཕྱག་རྒྱར་བརྟེན་པ་ནི། ཕྱག་རྒྱ་མ་དེ་ལ་དབང་མཚན་ལྡན་བསྐུར་ཞིང་དམ་ཚིག་དང་སྡོམ་པ་ཚུལ་བཞིན་བསྲུང་བ་ལ་བཀོད། བསྐྱེད་རིམ་དང་སྒྱུ་རྩལ་དྲུག་ཅུ་རྩ་བཞི་སོགས་ཀྱིས་རིག་

[020A]༄༅། །མའི་མཐུ་མ་སྦྱངས་པར་རང་གི་མཐུ་ཙམ་གྱིས་རིག་མར་བརྟེན་ན་སྦོམ་པོ། གཉིས་པ་ནི། སྙོམས་འཇུག་སྐབས་ལྷའི་ང་རྒྱལ་དང་གསལ་སྣང་བརྟན་པོས་ལུས་ལ་ལྷའི་འདུ་ཤེས་དགོས་པ་ལ་དེ་ལྟར་མེད་པ་
དང༑ རང་དང་རིག་མ་མཁའ་གསང་སོགས་བྱིན་གྱིས་མ་བརླབས་པས་ངག་ལ་སྔགས་ཀྱི་འདུ་ཤེས་དང་བྲལ་བ། གཞན་གྱིས་མ་དད་པ་འབྱུང་བ་དང། རང་གིས་ཐབས་འདིས་ཟག་མེད་ཀྱི་བདེ་བ་མངོན་དུ་བྱེད་སྙམ་པའི་ཡིད་ལ་ཆོས་ཀྱི་འདུ་ཤེས་མེད་པ་དང། དུས་མ་ཡིན་
པ་སོགས་རྒྱུད་ལས་རིག་མ་སྤྱོད་ཚུལ་བཀག་པ་རྣམས་སྤྱད་ན་སྦོམ་པོ་འདི་འབྱུང། གསུམ་པ་ནི། སྔགས་ཀྱི་དབང་མ་ཐོབ་པ་དང། ཐོབ་ཀྱང་སྔགས་ལ་དད་པ་མེད་པ་ལ་གསང་སྔགས་ཀྱི་དམ་ཚིག་གི་རྫས་གླེགས་བམ། རྡོར་དྲིལ། ཡི་དམ་གྱི་བྲིས་སྐུ། རྒྱན་དྲུག་སོགས་
དང༑ རྐང་སྟབས་དང་ལག་པའི་ཕྱག་རྒྱ་འཆིང་ཚུལ་སོགས་སྟོན་པའོ། །རྡོར་དྲིལ་སོགས་མང་པོ་ཡོད་ན། དེའི་ནང་ནས་རང་གི་དམ་ཚིག་གི་རྫས་སུ་འདུ་ཤེས་ཏེ་ཟུར་པ་རེ་རེ་གཞན་ལ་མི་སྟོན་པར་གསང་ཞིང་སྦས་ཏེ་བཅང་དགོས་གསུངས། བཞི་པ་ནི། དཔའ་བོ་
དཔའ་མོའི་སྟོན་མོ་དང། ཚོགས་འཁོར་བྱེད་པའི་ཚེ་ལྷའི་ང་རྒྱལ་དང། སེམས་ཅན་ལ་བརྩེ་བ། སྦྱིན་བདག་གིས་ཚོགས་གསོག་པའི་ཀུན་སློང་སོགས་མེད་པར་ཁ་གཤགས་འགྱེད་པ། བཞད་གད། རྩེད་མོ་རྩེ་བ། ཐལ་མོ་བརྡེབ་པ་ཡན་ཆད་
ཀྱིས་འཐབ་རྩོད་བྱེད་པའོ། །གཞན་ཡང། ཚོགས་འཁོར་འདི་ཁེ་ཉེན་ཤིན་ཏུ་ཆེ་སྟེ། ཚོགས་འཁོར་བྱ་སའི་གནས་ཀྱང། དབང་མ་ཐོབ་པ་དང། ཐོབ་ཀྱང་མ་དད་པ་སོགས་སྣོད་མིན་གྱི་སྐྱེ་བོས་དབེན་པ། དགོས་པ་མཆོང་སྦྱིན་གྱི་ཡུལ་རྣམས་མཉེས་

[020B] སྡིག་པ་བྱང་བ། དམ་ཚིག་ཉམས་ཆགས་སྐོང་བ། མཆོག་ཐུན་གྱི་དངོས་གྲུབ་འགྲུབ་པ་སོགས་ཀྱི་ཆེད་དུ་བྱ། དུས་ནི་ཉིན་རེའམ་ཟླ་རེ་བཞིན་གྱི་ཡར་མར་གྱི་ཚེས་བཅུ་གཉི་གའམ། དེ་མ་འགྲུབ་ན་ཟླ་རེ་ལ་ལན་
རེ༑ དེའང་མ་འགྲུབ་ན་ལོ་རེར་རྒྱལ་ཟླ་ལྟ་བུ་ལ་ཚེས་བཅུའི་ཚོགས་འཁོར་རེ་མ་ཕུལ་ན་སྔགས་པ་ཡིན་ཚེ་དམ་ཚིག་ཉམས་པ་དང་མཁའ་འགྲོའི་བཀའ་ཆད་འབྱུང་བར་གསུངས་ཡོད། རྟེན་ཡང་ཐུན་མོང་ལམ་སྦྱངས་སྔོན་དུ་སོང་བ། དབང་ཐོབ་ཅིང་དམ་སྡོམ་ལ་
གནས་པ། ཚོགས་པ་ནང་ཕན་ཚུན་ལ་འཁོན་འགྲས་དང་དམ་སེལ་མེད་པ། བླ་མ་དང་ཆོས་དང་ཡི་དམ་ལ་ཐེ་ཚོམ་མེད་པ་རྣམས་ཚང་བ་དགོས། དེ་ཡང་ཕོ་རྐྱང་པ་ཚོགས་པ་དཔའ་བོའི་སྟོན་མོ། མོ་རྐྱང་པ་ཚོགས་པ་དཔའ་མོའི་སྟོན་མོ། གཉིས་ཀ་ཚོགས་པ་
ལ་ཚོགས་ཀྱི་འཁོར་ལོ་ཟེར། ཚོགས་ཀྱི་སློབ་དཔོན་ཡང་ནང་མཆོད་འཐོར་ཤེས་པ་ཙམ་གྱིས་མི་ཆོག་པར་རྒྱུད་སྡོམ་འབྱུང་སོགས་ལས་གསུངས་པ་ལྟར་ཚེ་འདི་སྣང་ལ་མ་ཆགས་ཤིང། ཆོག་ཤེས་སྙིང་རྗེར་ལྡན་པ། སྲེད་པ་དང་སྒྱུ་སོགས་སྤངས་པའི་སློབ་
དཔོན་དུ་འོས་པ་ཞིག་དང། ལས་ཀྱི་རྡོ་རྗེ་ཡང་ཞི་དུལ་གཙང་སྤྲ་ཅན། སྲེད་པ་དང་ཕྱོགས་ལྷུང་མེད་པ་དགོས་པར་གསུངས། ཚོགས་རྫས་ནི་ཕྲེང་བ་སོགས་ལས་གསུངས་པ་ལྟར་ཤ་ཆང་སྒོག་བཙོང་འབྲས་ཆ་ན་ལ་ཕུག་ལ་དུ། ཟན་དང་འཁུར་བ་འོ་མ་
བག་ལེབ་ཤིང་ཐོག་སོགས་བཟའ་བཅའ་བཏུང་བའི་རིགས་བཟང་ལ་གྱ་ནོམ་པ་ཅི་འབྱོར། སྣོད་ཐོད་པ་དང། ཤིང། ཉ་ལྕིབས། ས་སོགས་ཀྱིས་ཀྱང་རུང་བར་གསུངས། ཚོགས་རྫས་འབྱོར་ན་རྒྱ་གང་ཆེ་དང། ཚོགས་གཏོར་སོགས་མང་པོ་མ་འཛོམས་

[021A]༄༅། །ཀྱང༑ རྒྱུད་ལས། རྡོ་རྗེ་ལྷ་མོ་མྱོས་བྱེད་ཤ་རྣམས་ཀྱིས། །སོགས་དང། ཤ་དང་ཆང་ལ་མ་བརྟེན་པར། །གསང་སྔགས་འགྲུབ་པར་མི་འགྱུར་ཏེ། །ས་དང་རླན་ལ་མ་བརྟེན་པར། །མྱུ་གུ་སྐྱེ་བར་མི་འགྱུར་རོ། །གསུངས་པ་ལྟར་
ཤ་ཆང་གཉིས་མེད་ཐབས་མེད། རྗེ་མིད་ལས། ཟ་འདོད་འབོག་འཇོལ་གྱི་ཚོགས་འཁོར་དང། །ཞེས་སོགས་གསུངས་པ་ལྟར་ཐ་འདོད་ཀྱི་བསམ་པས་ཚོགས་འཁོར་གྱི་རྒྱུ་ཅ་གང་བཟང་བཟང་བྱས་ན་ཡི་དྭགས་སུ་སྐྱེ་བའི་རྒྱུར་གསུངས། ཚོགས་འཁོར་བྱེད་པའི་
རིང་མིང་ཐ་མལ་བ་ནས་མི་བརྗོད་པར། ཤ་ལ་བཱ་ལ་དང། ཆང་ལ་མཱ་ མ་ཤེས་ན་སྨྲ་བ་མང་པོ་མི་བྱ། སྒྲིག་ཚུལ་ཚོགས་གཏོར་དབུས། དེའི་གཡས་སུ་ཤ། གཡོན་དུ་ཆང། ཚོགས་རྫས་ས་རྗེན་ལ་
མི་འཇོག་སྣོད་སྟོང་པ་མི་བཞག་ཚོགས་རྫས་ལོངས་སྤྱོད་ཚེ་ཐ་མལ་པའི་འདུ་ཤེས་མེད་པར་ཤ་ལྔ་དང་བདུད་རྩི་ལྔར་མོས་ཏེ་བདེ་སྟོང་གི་ཡེ་ཤེས་ཁྱད་པར་ཅན་སྐྱེ་ཕྱིར་ལོངས་སྤྱོད་སྙམ་དུ་ནང་གི་སྦྱིན་སྲེག་གི་ཚུལ་དུ་ལོངས་སྤྱད། ཚོགས་འཁོར་
དབུ་ཚུགས་ནས་མཇུག་མ་ཟིན་གྱི་བར། འཐབ་རྩོད། ཁྲོ་བ། ཚིག་ངན། ལུས་ཀྱི་རྣམ་འགྱུར་ངན་པ། ཀུ་ཅོ། བཞད་གད། ལོང་གཏམ་སོགས་སྤྱོད་ལམ་ངན་པ་ཐམས་ཅད་སྤངས་ཏེ། སྟོང་ཉིད་ཀྱི་ལྟ་བའི་རྩིས་ཟིན་པ་དང། ཡི་དམ་ལྷའི་
ང་རྒྱལ་དང་རྡོར་དྲིལ་དང་མ་བྲལ་བར་སྣོད་བཅུད་ཐམས་ཅད་བདེ་སྟོང་གི་ཡེ་ཤེས་ཀྱི་གཟུང་རྣམ་ལྷར་ཤར་བའི་རྟེན་དང་བརྟེན་པའི་དཀྱིལ་འཁོར་དག་པ་རབ་འབྱམས་འབའ་ཞིག་ཏུ་མོས་ཏེ་ཚིག་དོན་དྲན་བཞིན་དལ་བུས་འདོན། ཚོགས་འཁོར་

[021B] ལྷའི་ང་རྒྱལ་བྲལ་བས་དུད་འགྲོར་སྐྱེ་བར་གསུངས། ཚོགས་པ་ཕོ་མོ་གཉིས་ཀ་ཡོད་ན་མདཱ་ན་སྔོན་དུ་དཔའ་མོ་དང། བཱ་ལ་སྔོན་དུ་དཔའ་བོ་ལ་འགྲེམ། བཟའ་བཏུང་འགྱེད་ཚེ་སྣོད་ཧ་ཅང་ཁེངས་ཏེ་བོ་བ་
དང༑ སྟོང་པ་འཁྱེར་པ་སོགས་མི་བྱ། ཚོགས་ཀྱི་ཐོག་མར་སློབ་དཔོན་ལ་ཕྱག་བྱ་ཞིང། ཚོགས་འཁོར་རིང་ཕྱི་རོལ་སོགས་སུ་འགྲོ་དགོས་བྱུང་ན་འགྲོ་འོང་སྐབས་ཚོགས་ཀྱི་སློབ་དཔོན་ལ་ཕྱག་འཚལ་ཏེ་གནང་བ་ཞུ། ཚོགས་ཆང་ནི་རབ་བྱུང་ཕྱི་དྲོའི་ཁ་ཟས་སྤངས་
པས་ཀྱང་འདིའི་སྐབས་ཁྱད་གསོང་མི་བྱ་བར་སྔགས་ཀྱི་དམ་རྫས་སུ་ཐིགས་པ་རེ་ལྕེར་མྱང་བ་ལས། རང་བྱུང་དང་ཁྱིམ་པ་སུ་ཡིན་ཡང་ཚོགས་འཁོར་ལ་བསྙད་བཏགས་ནས་ཆང་བག་མེད་ད་འཐུང་བ་མི་རུང། ཚོགས་ཀྱི་འཁོར་ལོ་ཡང་བླ་མ་ལ་དད་པ་མེད་པ་
དང༑ དམ་ཚིག་མི་གཅིག་པ། གསང་སྔགས་ལ་མི་མོས་པ་སོགས་ལ་གཏན་ནས་སྦྱིན་དུ་མི་རུང་བ་གསུངས། ཚོགས་འཁོར་འདི་དེང་སང་དར་ཁྱབ་ཆེ་ཞིང། ཁེ་ཉེན་ཆེ་བས་འདིར་མགོ་སྨོས་ཙམ་ཞུས་ནས། རྒྱས་བར་བུ་སྟོན་དང་རྒྱལ་མཆོག་བསྐལ་བཟང་
གི་གསུང་སོགས་ལ་བལྟ་དགོས་གསུངས། ལྔ་པ་ནི། གང་ཟག་སྣོད་ལྡན་གྱིས་དད་པས་ཆོས་ཀྱིས་དོན་འདྲི་བ་ལ། དཔེར་ན་ཀུན་རྫོབ་ཀྱི་དོན་དྲིས་ན་དོན་དམ་བཤད་པ་ལྟ་བུ་ཤེས་བཞིན་དུ་ལན་ལོག་པར་འདེབས་ན་སྦོམ་པོ་འབྱུང། དྲུག་པ་ནི། སྔགས་
སུན་འབྱིན་པའི་ཉེན་ཐོས་ཀྱི་ནང་དུ། སྲོག་དང་ཚངས་སྤྱོད་བསྲུང་བ་དང། ཉན་ཐོས་དེ་དག་འདུལ་བ་སོགས་ཀྱི་དགོས་པ་ཁྱད་པར་ཅན་མེད་པར་ཞག་བདུན་པའི་སྐྱ་རེངས་ཤར་བའི་བར་གནས་པ་དང། བདུན་པ་ནི། སྣང་ངོར་ལྷའི་གསལ་སྣང་དང། ངེས་ངོར་

[022A]༄༅། །རང་བཞིན་མེད་པའི་ལྟ་བའི་འཛིན་སྟངས་གཉིས་ཚོགས་ཀྱི་ཐབས་ཤེས་ཀྱི་ཉམས་ལེན་དུས་གཅིག་ཏུ་བསྐྱངས་པ་ལ་རྣལ་འབྱོར་ཞེས་ཟེར་བས། དེ་འདྲ་མེད་པར་ལྷའི་སྒྲུབ་ཐབས་སམ། བསྐྱེད་རྫོགས་སུ་མིང་
བཏགས་པའི་དམིགས་པ་ཐུན་རེ་ཙམ་བྱེད་པ་ལ་རྣལ་འབྱོར་པར་ཁས་འཆི་ན་སྦོམ་པོ། བརྒྱད་པ་ནི། སྔར་དབང་མ་ཐོབ་ཅིང་མ་དད་པ་ལ་དབང་བསྐུར་བ་དང། དབང་ཐོབ་ཀྱང་ཐོབ་བཞིན་དུ་སྔགས་ལ་མ་དད་པ་ལ་གསང་བ་བསྒྲགས་ན་སྦོམ་པོ་
དང༑ གཞན་ཡང་ཡི་དམ་གྱི་ལས་རུང་གི་བསྙེན་པ་ཚད་ལྡན་ཁ་སྐོང་གི་ཞི་བའི་སྦྱིན་སྲེག་བཅས་མ་སོང་བར་དེའི་དབང་བསྐུར། བདག་འཇུག་རབ་གནས། སྦྱིན་སྲེག་སོགས་བྱེད་པ་དང། དགོས་པ་ཁྱད་པར་ཅན་མེད་པར་སོ་ཐར་བྱང་
སེམས་ཀྱི་སྡོམ་པའི་བསླབ་བྱ་ལས་འདའ་བ་གཉིས་དང། བླ་མ་ལྔ་བཅུ་པའི་སྐབས་དང་འགལ་བའི་སྦོམ་པོ་དང། ཡང་མ་རྒྱུད་ཀྱི་དམ་ཚིག་བླ་མ་དང་ལྷ་སྐུ་སོགས་མཇལ་རེས་སུ་བདེ་མཆོག་ཡབ་ཡུམ་དུ་མོས་ནས་གཡོན་སྐོར་བྱེད་པར་མོས་ཤིང། རྐང་
བརྒྱད་ཀྱིས་བསྟོད། དགག་བྱ་མེད་སར་རྟེན་ལ་གཡོན་སྐོར་དངོས་སུ་བྱེད། རྐང་ལག་གི་བྱ་བ་ལ་འཇུག་པའི་ཚེ་གཡོན་པས་མགོ་བརྩམས། ཡར་ངོ་མར་ངོའི་ཚེས་བཅུ་དང། ལག་མཆོད་ལ་བརྩོན། བུད་མེད་ལ། ཁྱོད་མ་བདག་ནི་སོགས་ཀྱིས་བསྟོད་
པར་གསུངས་པ། འཛམ་གླིང་གི་བུད་མེད་ཐམས་ཅད་རྡོ་རྗེ་རྣལ་འབྱོར་མར་བསམས་པ་རྣམས་མཉམ་དུ་འཚོགས་པ་ལ་གཡོན་སྐོར་ལན་གསུམ་གསུམ་བྱེད་པར་མོས་ཏེ། ཁྱོད་མ་བདག་ནི་བུ་ཡིན་ཏེ། །ཇི་སྲིད་བྱང་ཆུབ་འབྱུང་བར་དུ། །བྱང་ཆུབ་

[022B] །བྱུང་བའི་རང་གི་འོ་མས་སྐྱོངས། །ཞེས་བརྗོད་དགོས་གསུངས། གཞན་ཡང་སྔགས་བྱང་སེམས་ཀྱི་བསླབ་བྱའི་སྤང་བླང་བྱ་ཚུལ་ཕྲ་རགས་ཞིབ་རྒྱས་སུ་སྟོན་པའི་ལེགས་བཤད་འགྲན་ཟླ་དད་བྲལ་བ་རྗེའི་གསུང་རྩ་
ལྟུང་རྣམ་བཤད་དངོས་གྲུབ་སྙེ་མ་དང། བྱང་སའི་ཚུལ་ཁྲིམས་ལེའུ་རྣམ་བཤད་བྱང་ཆུབ་གཞུང་ལམ། བླ་མ་ལྔ་བཅུ་པའི་རྣམ་བཤད་སློབ་མའི་རེ་བ་ཀུན་སྐོང། མཁས་གྲུབ་གསུང་རྣལ་འབྱོར་རོལ་པའི་དགའ་སྟོན། སྡོམ་གསུམ་
བསླབ་བྱ་ནོར་བུའི་འདོ་ཕྲེང་གི་སྔགས་བྱང་སེམས་ཀྱི་བསླབ་བྱའི་སྐོར་སོགས་ཡང་ཡང་མཇལ་ནས་བསྲུང་བྱ་རྣམ་ལེགས་པར་ཤེས་པར་བྱས་ཏེ། དམ་སྡོམ་མིག་འབྲས་ལྟར་བསྲུང་བའི་ཐོག་ནས་ལམ་རིམ་གཉིས་སོགས་ལ་བསླབ་སྟེ་
མ་རྒན་སེམས་ཅན་རྣམས་ཀྱི་དོན་དུ་ཟུང་འཇུག་རྡོ་རྗེ་འཆང་གི་གོ་འཕང་མྱུར་དུ་འཐོབ་པའི་ཐབས་ལ་ནུས་པ་ཅི་ཡོད་ཀྱིས་འབད་དགོས་ཚུལ། དེ་ལྟར་ཐུན་དྲུག་བླ་མའི་རྣལ་འབྱོར་རྩ་འགྲེལ་དང། བྱང་སྔགས་ཀྱི་བསླབ་བྱའི་སྡོམས་སོགས་
ཀྱི་ཁྲིད་རྒྱུན་རྣམས་དམ་པ་བར་མ་ཆད་པ་ལས་བརྒྱུད་དེ་རྩ་བའི་བླ་མ་སེར་སྔགས་མཁན་ཟུར་རྡོ་རྗེ་འཆང་དང། ཅོ་ནེ་རིན་པོ་ཆེ་སོགས་ཀྱི་ཞལ་སྔ་ནས་ལེགས་པར་ཐོབ་པ་ཡིན་གསུངས།། ་འདི་རྣམས་རྡོ་རྗེ་འཆང་ཕ་བོང་ཁ་པ་
དཔལ་བཟང་པོས་གོང་གསལ་བཀའ་ཁྲིད་གནང་སྐབས་ཀྱི་ཟིན་ཐོ་སྔ་ཕྱི་ཁ་ཡར་ཡོད་པ་ལས། སེར་སྨད་སྤོམ་ར་འཇིགས་མེད་སྤྲུལ་སྐུ་རིན་པོ་ཆེ་ལྷོ་ཁ་ཕྱོགས་སུ་ཕེབས་ཁར། འདི་ཉིད་སྤར་བསྐྲུན་མཛད་རྒྱུར་འཕྲལ་ཐོན་དགོས་

[023A]༄༅། །ཚུལ་ནན་ཕེབས་ལ་བརྟན། དམ་པ་གཞན་ལ་དགོངས་བསྐོར་ཞུ་ལོང་མ་རྙེད་པར་དེ་འཕྲལ་བདག་སྙོམ་ལས་པ་འདན་གྲྭ་སུ་དྷཱིའི་མིང་ཅན་གྱིས་སླར་ཡང་གླེགས་བུར་ཕབ་པ་ལ་ནོངས་པའི་ཚོགས་ཅི་མཆིས་ཆོས་ཀྱི་སྤྱན་ལྡན་རྣམས་
ལ་བཟོད་པར་གསོལ་ཞིང། དགེ་བས་བསྟན་འགྲོ་ཡོངས་ལ་ཕན་ཐོགས་པར་གྱུར་ཅིག་ །། གུས་ལྡན་བཀའ་ཚབ་ཤན་ཁ་བ་འགྱུར་མེད་བསོད་ནམས་སྟོབས་རྒྱས་ནས་རྒྱུ་ཡོན་སྦྱར་ཏེ་རབ་རྒྱལ་ལྕགས་ཡོས་ལོར་པར་གཞི་
གསར་བསྐྲུན་ཞུས་པ་འགྲོ་དོན་འཕེལ། །གོང་གསལ་སྤོམ་ར་འཇིགས་མེད་སྤྲུལ་སྐུ་རིན་པོ་ཆེ་ནས་དངུལ་སྲང་བརྒྱ་ཐམ་པ། བྲག་གཡབས་དགེ་སློང་འཕྲིན་ལས་བརྩོན་འགྲུས་ནས་ཨ་ཤེ་དང་དངུལ་སྲང།་རྒྱ་བླ་མ་བྱམས་པ་ཀུན་མཁྱེན་ནས་ཟུབ་ཤེ་དང་
དངུལ་སྲང་་བཅས་ཞལ་འདེབས་ཕུལ།། རྦ་ངྒ་ལཾ།།



﻿
[001A]༄༅། །ཐུན་དྲུག་གི་རྣལ་འབྱོར་ཉམས་སུ་ལེན་ཚུལ་ཐབས་ལ་མཁས་པའི་དེད་དཔོན་ཞེས་བྱ་བ་བཞུགས་སོ་

[001A] །ན་མོ་གུ་རུ་མཉྫུ་གྷོ་ཥཱ་ཡ། རྒྱལ་བ་ཀུན་གྱི་མཁྱེན་བརྩེ་ནུས་པའི་གཟུགས། །གཅིག་བསྡུས་བློ་བཟང་ཐུབ་དབང་རྡོ་རྗེ་འཆང། །ཡབ་སྲས་བརྒྱུད་པར་བཅས་
པའི་ཞབས་པད་ལ། །གཙུག་སྐྱེས་འཛིན་མར་བཏུད་དེ་གུས་ཕྱག་འཚལ། །འཁོར་ལོའི་མགོན་པོས་རབ་འབྱམས་རྒྱུད་སྡེ་ཆེར། །བཀའ་སྩལ་ཇི་བཞིན་པུར་རྒྱལ་བོད་ལྗོངས་འདིར་
ཐུན་དྲུག་ཤིང་རྟའི་སྲོལ་འབྱེད་ཙོང་ཁ་པའི། །བཞེད་སྲོལ་རྨད་བྱུང་གང་དེ་འདིར་བཤད་བྱ། །ཡོན་ཏན་འབྱུང་གནས་སྡོམ་གསུམ་ཚུལ་ཁྲིམས་གྲུབ། །བརྟེན་ནས་འཁོར་བའི་
ཆུ་གཏེར་རབ་བརྐལ་ཏེ། །རྣམ་གྲོལ་རིན་ཆེན་གླིང་དུ་བགྲོད་འདོད་རྣམས། །ཐབས་མཁས་དེད་དཔོན་འདི་ལ་བརྟེན་པར་རིགས། །དེ་ཡང་ཉིན་ཞག་གཅིག་ལ་ཆ་དྲུག་ཏུ་བྱས་བའི་

[002A]༄༅། །ཆ་རེ་རེའི་ནང་དུ་འཆག་མེད་དུ་བྱ་བའི་རྣལ་འབྱོར་གྱི་གྲངས་དང་གོ་རིམ་ནི་འདི་ལྟ་སྟེ། དང་པོར་ཡིད་རྩེ་གཅིག་ཏུ་མ་ཡེངས་པས། སྐྱབས་ཡུལ་དཀོན་
མཆོག་གསུམ་གསལ་བཏབ་ལ། རབ་དཀར་དགེ་སེམས་ཆེན་པོའི་ངང་ཉིད་ནས། །བདག་དང་མཐའ་ཡས་མ་རྒན་སེམས་ཅན་རྣམས། །དེང་ནས་ཇི་སྲིང་བྱང་ཆུབ་སྙིང་པོའི་བར།།
བླ་མ་དཀོན་མཆོག་གསུམ་ལ་སྐྱབས་སུ་འགྲོ། ཞེས་ལན་གསུམ་སོགས་སྐྱབས་སུ་འགྲོ་བ་མང་ཉུང་སྐབས་དང་བསྟུན་པ་རེ་སྙིང་ཐག་པ་ནས་བྱ་བ་ནི། རིགས་ལྔ་སོ་སོའི་དམ་ཚིག་
བསྒྲག་པའི་སྐབས་སུ་རྣམ་སྣང་གི་དམ་ཚིག་ལ། རྩེ་མོ་ལས། སངས་རྒྱས་ཆོས་དང་དགེ་འདུན་ཏེ། །དཀོན་མཆོག་གསུམ་ལ་སྐྱབས་སུ་སོངས། །ཞེས་གསུངས་པ་དང། སྐྱབས་

[002B] ཉིན་མཚན་དུས་དྲུག་ཏུ་སྐྱབས་སུ་འགྲོ་བ་ལ་བསླབ་པར་གསུངས་པ་དེ་ཡིན་ནོ། །དེ་ནས། སེམས་ཅན་ཐམས་ཅད་ཉེ་རིང་ཆགས་སྔང་དང། །བྲལ་ནས་ཁྱད་པར་
འཕགས་པའི་བདེ་བ་ཐོབ། །བཟོད་དཀའི་སྡུག་བསྔལ་རྒྱ་མཚོ་ལས་བསྒྲལ་ཏེ། །ཐར་པ་དམ་པའི་བདེ་དང་འབྲལ་མ་གྱུར། །ཅེས་ཞེ་ཐག་པ་ནས་ཡིད་ལ་བྱ་ཞིང་ཚད་མེད་པ་བཞི་བསྒོམ་པ་ནི་
སེམས་བསྐྱེད་ཀྱི་སྔོན་འགྲོ་དང། རིན་འབྱུང་གི་དམ་ཚིག་ལ། ཟང་ཟིང་མི་འཇིགས་ཆོས་དང་བྱམས། །སྦྱིན་པ་རྣམ་བཞི་རྟག་ཏུ་སྦྱིན། །ཞེས་གསུངས་པ་ལྟར་གྱི་མི་འཇིགས་པའི་སྦྱིན་པ་ནི་བཏང་
སྙོམས་དང། བྱམས་པའི་སྦྱིན་པ་ནི་བྱམས་པ་ཚད་མེད་བསྒོམས་པ་དེས་འགྲུབ་པ་ཡིན་ནོ། །དེ་ནས། འགྲོ་ཀུན་སྲིད་ཞིའི་འཇིགས་པ་ལས་སྒྲོལ་ཕྱིར། །རྫོགས་པའི་བྱང་ཆུབ་ཐོབ་པར་འདོད་པའི་སེམས་
དེང་ནས་བཟུང་སྟེ་སངས་རྒྱས་མ་ཐོབ་བར། །སྲོག་གི་ཕྱིར་ཡང་མི་བཏང་གཟུང་བར་བགྱི། །ཞེས་དམ་འཆའ་ཞིང་ཡིད་ལ་བསམ་པར་བྱ་བ་ནི། སེམས་བསྐྱེད་ཚོགས་བཟུང་ཕྱིན་ཆད་ཉིན་མཚན་དུས་དྲུག་

[003A]༄༅། །ཏུ་སེམས་བསྐྱེད་དགོས་པར་གསུངས་པའི་བསླབ་བྱ་དེ་བསྲུང་ཚུལ་ལོ། །དེ་ནས་འཇུག་པའི་སེམས་བསྐྱེད་གཟུང་བར་འདོད་ནའང། མདུན་དུ་ཕྱོགས་བཅུའི་རྒྱལ་བ་སྲས་བཅས་
ཐམས་ཅད་མངོན་སུམ་དུ་བཞུགས་པར་དམིགས་ལ་དེ་དག་གི་རྗེས་སུ་ཟློས་པར་མོས་ཏེ། བླ་མ་སངས་རྒྱས་བྱང་སེམས་ཀུན། །བདག་ལ་དགོངས་པར་མཛད་དུ་གསོལ། །ཇི་ལྟར་སྔོན་གྱི་བདེ་
གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང། །བྱང་ཆུབ་སེམས་དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །བདག་ཀྱང་འགྲོ་ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་
ཞིང། །བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །ཞེས་ལན་གསུམ་ཡིད་ལ་བརྗོད་ཅིང་བྱང་ཆུབ་སེམས་དཔའི་སྤྱོད་པ་ཐམས་ཅད་ལ་བསླབ་པ་རུ་ཁས་བླང་བར་
བྱའོ༑ ༑བསྡུ་ན། ཉོན་མོངས་མི་མཐུན་ནད་སེལ་སྨན་གཅིག་པུ། །བསམ་པ་ཐམས་ཅད་རྫོགས་བྱེད་ཡིད་བཞིན་ནོར། །ཐེག་ཆེན་ལམ་གྱི་སྡོམ་དང་བདེ་གཤེགས་ཀྱི། །ས་བོན་དྲུང་པོའི་རྙེད་

[003B] །ཅེས་པས་ཀྱང་རུང་ལ་སྤྲོ་ན། དེང་དུས་བདག་ཚེ་འབྲས་བུ་ཡོད། །མི་ཡི་སྲིད་པ་ལེས་ས་པར་ཐོབ། །དེ་རིང་སངས་རྒྱས་རིགས་སུ་སྐྱེས། །སངས་རྒྱས་སྲས་སུ་ད་གྱུར་ཏོ། །དེ་ནི་བདག་གིས་ཅི་
ནས་ཀྱང། །རིགས་དང་མཐུན་པའི་ལས་བརྩམས་ཏེ། །སྐྱོན་མེད་བཙུན་པའི་རིགས་འདི་ལ། །རྙོག་པར་མི་འགྱུར་དེ་ལྟར་བྱ། །ལོང་བས་ཕྱག་དར་ཕུང་པོ་ལས། །ཇི་ལྟར་རིན་ཆེན་རྙེད་པ་ལྟར། །དེ་བཞིན་ཇི་ཞིག་ལྟར་
སྟེས་ན། །བྱང་ཆུབ་སེམས་འདི་བདག་ལ་སྐྱེས། །འགྲོ་བའི་འཆི་བདག་འཇོམས་བྱེད་པའི། །བདུད་རྩིའི་མཆོག་བྱར་འདི་ཡིན་ནོ། །འགྲོ་བའི་དབུལ་བ་སེལ་བ་ཡི། །མི་ཟད་གཏེར་ཡང་འདི་ཡིན་ནོ། །འགྲོ་བའི་ནད་རབ་
ཞི་བྱེད་པའི། །སྨན་གྱི་མཆོག་ཀྱང་འདི་ཡིན་ནོ། །སྲིད་ལམ་འཁྱམས་ཤིང་དུབ་པ་ཡི། །འགྲོ་བ་ངལ་བསོའི་ལྗོན་ཤིང་ཡིན། །འགྲོ་བ་ཐམས་ཅད་ངན་འགྲོ་ལས། །སྒྲོལ་བར་བྱེད་པའི་སྤྱི་སྟེགས་ཡིན། །འགྲོ་བའི་
ཉོན་མོངས་གདུང་སེལ་བའི། །སེམས་ཀྱི་ཟླ་བ་ཤར་བ་ཡིན། །འགྲོ་བའི་མི་ཤེས་རབ་རིབ་དག་དབྱིས་འབྱིན་ཉི་མ་ཆེན་པོ་ཡིན། །དམ་ཆོས་འོ་མ་བསྲུབས་པ་ལས། །མར་གྱི་ཉིང་ཁུ་ཕྱུང་བ་ཡིན། །འགྲོ་
བའི་འགྲོན་པོ་སྲིད་པའི་ལམ་རྒྱུ་ཞིང། །བདེ་བའི་ལོངས་སྤྱོད་སྤྱད་པར་འདོད་པ་ལ། །འདི་ནི་བདེ་བའི་མཆོག་ཏུ་ཉེར་གནས་ཏེ། །སེམས་ཅན་མགྲོན་ཆེན་ཚིམ་པར་བྱེད་པ་ཡིན། །བདག་གིས་དེ་རིང་སྐྱོབ་

[009A]༄༅། །ནི་སྔོ་བགྲང་ངེས་པར་བྱ་ཞིང། མཇུག་ཏུ། སོ་ཐར་བྱང་སེམས་རྡོ་རྗེ་ཐེག་པ་ཡི། །རྣམ་དག་བཅས་པའི་བསླབ་པ་ཕྲ་མོ་ལས། །རྨི་ལམ་དུ་ཡང་འདའ་བར་མ་བྱེད་པར། །རྒྱལ་བའི་བཀའ་བཞིན་
བདག་གིས་བསྒྲུབ་པར་བྱ། །ཞེས་བརྗོད་ན་སྡོམ་པ་གསུམ་ག་ལ་དྲན་ཤེས་བསྟན་ཚུལ་དུ་འགྱུར་པ་དང། དོན་གྲུབ་ཀྱི་དམ་ཚིག་ལྷག་མ། སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་གཟུང་བར་གྱིས། །ཞེས་
གསུངས་པ་དེ་ཡང་འདིས་འགྲུབ་པ་ཡིན་ནོ། །དེ་ནས་བདག་ཉིད་བསླབ་བྱ་ལས་མི་འདའ་བར་མ་ཟད་གཞན་རྗེས་སུ་འཛིན་པའི་ཡན་ལག་ཏུ། ཐེག་པ་གསུམ་དང་རྒྱུད་སྡེ་བཞིས་བསྡུས་པའི། །ལུང་དང་རྟོགས་པའི་དམ་ཆོས་མ་
ལུས་པ། །རྒྱལ་བའི་དགོངས་པ་ཇི་བཞིན་ལེགས་བཟུང་སྟེ། །ཞེས་ཐེག་པ་གསུམ་དང་ཕྱི་ནང་གི་དམ་པའི་ཆོས་མ་ལུས་པ་བཤད་སྒྲུབ་ཀྱི་སྒོ་ནས་གཟུང་བར་བྱའོ་སྙམ་དུ་ཡིད་ལ་བསྒོམ་པ་ནི། པད་མའི་རིགས་ཀྱི་དམ་ཚིག་
ལ༑ ༑ཕྱི་དང་གསང་བ་ཐེག་པ་གསུམ། །དམ་ཆོས་ཁྱོད་ཀྱིས་གཟུང་བར་བྱ། །ཞེས་གསུངས་པའི་དམ་ཚིག་དུས་དྲུག་ཏུ་བསྐྱང་བའང་ཡིན་ལ། གཞན་ཡང་ཆོས་སྤོང་བའི་ལས་ཀྱི་སྒྲིབ་པ་དུ་མ་བསྲབས་པར་འགྱུར་བས་ན་ཉེས་
སྤྱོད་སྡོམ་པའི་ཚུལ་ཁྲིམས་དང། བསོད་ནམས་ཀྱི་ཚོགས་མཐའ་ཡས་པ་སྡུད་པས་ན་དགེ་བ་ཆོས་སྡུད་ཀྱི་ཚུལ་ཁྲིམས་དང། གང་འཚམས་ཐབས་ཀྱིས་འགྲོ་བ་ཡོངས་སུ་སྒྲོལ། ཞེས་བརྗོད་ཅིང་སེམས་པ་ནི་སེམས་ཅན་

[009B] རྣམ་སྣང་གི་དམ་ཚིག་ལྷག་མ་ཚུལ་ཁྲིམས་གསུམ་དུས་དྲུག་ཏུ་བསྐྱང་བར་གསུངས་པ་དེ་ཡང་འདིས་འགྲུབ་པ་ཡིན་ནོ། །དེ་ནས་མཇུག་ཏུ། དེ་ལྟར་འདི་དག་ཀུན་བྱས་ཏེ། ཞེས་པ་ནས་
བདག་ནི་ཉེར་འཚོའི་རྒྱུར་ཡང་ཤོག་ཅེས་པའི་བར་བྱ། བསྡུ་ན། འཁོར་གསུམ་བརྟགས་ན་ཅིར་ཡང་མ་གྲུབ་ཀྱང། །རྟེན་འབྱུང་སྒྱུ་མའི་འཕྲུལ་གྱིས་རྫུན་བཞིན་དུ། །འདས་མཚོན་དགེ་ཚོགས་ཇི་སྙེད་བསགས་པ་ཀུན་
འགྲོ་ལ་དོན་གཉིས་འགྲུབ་པའི་རྒྱུར་བསྔོའོ། །གཞན་ཡང་ཕ་མར་གྱུར་པའི་འགྲོ་རྣམས་ལ། །བདེ་ལེགས་རང་རང་འདོད་དགུའི་དཔལ་གྱི་ཆེད། །ཆགས་མེད་ལུས་དང་ལོངས་སྤྱོད་ཡོངས་བཏང་སྟེ། །བདག་ནི་ཀུན་གྱི་
ཉེར་འཚོའི་གཞིར་གྱུར་ཅིག་བསླུ་མེད་བླ་མ་དཀོན་མཆོག་བྱིན་རླབས་དང། །ཆོས་ཉིད་མི་འགྱུར་རྟེན་འབྲེལ་བསླུ་མེད་མཐུས། །བདག་གིས་ལེགས་སྨོན་གྲུབ་ནས་རྣམ་མཁྱེན་གྱི། །སངས་རྒྱས་མྱུར་དུ་ཐོབ་པའི་བཀྲ་ཤིས་
ཤོག་ཅེས་དོན་དྲན་བཞིན་པར་བརྗོད་དེ་དགེ་རྩ་རྣམས་རང་གཞན་གྱི་གནས་སྐབས་དང་མཐར་ཐུག་གི་སྨོན་གནས་རྣམས་སུ་འདུན་པ་དྲག་པོས་བསྔོ་བར་བྱའོ། །དེ་ལྟར་སྐྱབས་འགྲོ་ནས་བསྔོ་སྨོན་གྱི་བར་འདི་རྣམས་ཚུལ་བཞིན་
དུ་ཉམས་སུ་བླང་ན། སྡོམ་གསུམ་གྱི་བཅས་མཚམས་རྣམ་པར་དག་པའི་ངང་ནས་བོད་ཀྱི་གསེར་ཆོས་ཟབ་མོར་གྲགས་པ་སོགས་ཀྱི་ཉམས་ལེན་ཕལ་མོ་ཆེས། ཆ་ཙམ་ཡང་བསྐྲུན་པར་མི་ནུས་པའི་མདོ་རྒྱུད་དང་མཐུན་

[010A]༄༅། །པའི་ཉམས་ལེན་གྱི་སྡོམ་ཆེན་པོ། རྒྱལ་བ་དགྱེས་པའི་ལམ་རྣམ་པར་དག་པ། སྔོན་མེད་པའི་བཀའ་བརྒྱུད་འདིའི་མན་ངག་མཐུན་མོང་མིན་པ་ཉམས་སུ་བླངས་བར་འགྱུར་བས་ན། དལ་བའི་རྟེན་ལ་
སྙིང་པོ་ལེན་པའི་ཐབས་མཆོག་ཏུ་གྱུར་པ་ཡིན་ནོ། །འདིར་སྨྲས་པ། མདོ་སྔགས་གསུང་རབ་ཀུན་གྱི་སྙིང་པོའི་དོན། །སྔོན་བྱོན་རྒྱལ་བ་མ་ལུས་གཤེགས་པའི་བཤུལ། །རྒྱ་བོད་མཁས་གྲུབ་རྣམས་ཀྱི་ཐུགས་དམ་མཐིལ། །
སྐལ་ལྡན་སྟོབས་བཅུའི་དཔལ་ལ་འགོད་ཐབས་མཆོག་ཁྱད་པར་འཇམ་མགོན་བླ་མའི་ཐུགས་ཀྱི་བཅུད། །གྲུབ་མཆོག་དབེན་ས་པ་ཡི་བཞེད་པའི་སྲོལ། །སྡོམ་གསུམ་བཅས་མཚམས་དག་པར་བྱེད་པའི་ཐབས། །
འདི་འདྲའི་གདམས་པ་རྙེད་པ་ཨེ་མའོ། །ད་ནི་མནོག་ཆུང་ཚེ་འདིའི་བདེ་ཐབས་ལ། །ཞེན་ཆགས་རྨི་ལམ་དུ་ཡང་མི་སྐྱེ་ཞིང། །རྨད་བྱུང་གདམས་པ་འདི་ཡི་ཉམས་ལེན་ལ། །ལོང་བས་གླང་མཇུག་རྙེད་བཞིན་བརྩོན་བར་
སྨོན༑ ༑ཚུལ་འདི་དགེ་སློང་བློ་བཟང་དཔལ་འབྱོར་གྱིས། །བསྐུལ་ཚེ་འཇམ་དཔལ་སྙིང་པོ་ཡབ་སྲས་དང། །ཆོས་ཀྱི་རྒྱལ་མཚན་བསྐལ་བཟང་རྒྱ་མཚོ་སོགས། །སྔོན་བྱོན་དམ་པའི་གཞུང་མང་གུང་བསྒྲིགས་
ཏེ༑ ༑དབེན་གནས་ཆུམས་ཀྱི་དགའ་ལྡན་ལྷ་སྡིངས་སུ། །དགེ་སློང་དྷརྨ་བྷ་དྲས་ཡི་གེར་བྲིས། །འདིར་འབད་དགེ་བས་དེང་ནས་བྱང་ཆུབ་བར། །དལ་འབྱོར་རྟེན་ཐོབ་དམ་པས་རྗེས་བཟུང་ནས། །ཚད་

[010B] །སྒྲུབ་པ་སྙིང་པོར་བྱེད་པ་མཐར་ཕྱིན་ཤོག་བཀྲ་ཤིས་དགེ་ལེགས་འཕེལ།། །།



﻿༄༅། །ཐུན་དྲུག་གི་རྣལ་འབྱོར་རྒྱས་བསྡུས་ཉམས་སུ་ལེན་ཚུལ་འཁྱེར་བདེ་མན་ངག་གིས་བརྒྱན་པ་བཞུགས་སོ། །

[001A] །ན་མོ་གུ་རུ་མྙྫུ་གྷོ་ཥཱ་ཡ༑ རྡོ་རྗེ་འཆང་དབང་དཔལ་ལྡན་བླ་
མ་ཡི༑ ༑ཞབས་ཀྱི་པདྨོར་གུས་པས་ཕྱག་བྱས་ཏེ། །དམ་ཚིག་སྡོམ་པ་དག་
བྱེད་རྨད་བྱུང་ཐབས། །རྒྱུད་དང་རྗེ་བཙུན་བླ་མའི་གསུང་བཞིན་བཤད།  །དེ་ཡང་
རྒྱུད་སྡེ་གོང་མ་གཉིས་ཀྱི་དཀྱིལ་འཁོར་ཆེན་པོའི་དབང་བསྐུར་བ་ལེགས་པར་ཐོབ་པའི་གང་ཟག་

[002A]༄༅། །རང་རང་གི་ཇི་སྲིད་སྔགས་སྡོམ་རྒྱུད་ལ་ལྡན་པ་དེ་སྲིད་དུ། རྩ་བ་དང་ཡན་ལག་གི་དམ་ཚིག་དང་སྡོམ་པ་རྣམས་
ལ་ཉིན་ཞག་རེ་རེའི་ནང་དུ་བསྔོ་བགྲང་བྱེད་ཅིང། ཁྱད་པར་རིགས་ལྔའི་དམ་ཚིག་ཐུན་དྲུག་ཏུ་བསྐྱང་དགོས་ཏེ། དེ་ལྟར་མ་བྱས་ན་ཁ་ན་མ་
ཐོ་བ་སྡོམ་པོར་འགྱུར་བའི་ཕྱིར་ཏེ། རྩེ་མོ་ལས། ཉིན་དང་མཚན་མོ་ལན་གསུམ་དུ། །ཉིན་རེ་བཞིན་ནི་བཟླ་བར་བྱ། །གང་ཚེ་ཉམས་འགྱུར་
རྣལ་འབྱོར་པ། །ཁ་ན་མ་ཐོ་སྦོམ་པོར་འགྱུར། །ཞེས་གསུངས་པའི་ཕྱིར། དེས་ན་བྱང་ཆུབ་སེམས་དཔའ་གསང་སྔགས་ཀྱི་སྒོ་ནས་སྤྱད་པ་

[002B] བསྟེན་པ་དང་བཟའ་བ་དང། བསྲུང་བའི་དམ་ཚིག་རྣམས་རྡོ་རྗེ་འཆང་ཆེན་པོས་གསུངས་པ་ལྟར་
བསྟེན་དགོས་པས། དེ་དག་གི་ཚུལ་རྒྱས་པར། རྗེ་ཐམས་ཅད་མཁྱེན་པས་བཀའ་སྩལ་བའི་རྩ་ལྟུང་རྣམ་བཤད་དང། བླ་མ་ལྔ་
བཅུ་པའི་རྣམ་བཤད་དང། རྣལ་འབྱོར་རོལ་པའི་དགའ་སྟོན། ཐུན་དྲུག་གི་རྣལ་འབྱོར་སོགས་སུ་བལྟ་བར་བྱ་ཞིང། འདིར་ནི་དེ་དག་
གི་དོན་ལས་དང་པོ་པ་རྣམས་ཀྱིས་ཐུན་དྲུག་ཏུ་ཉམས་སུ་ལེན་ཚུལ་ཁྱེར་བདེ་བའི་ཕྱིར་ཚིགས་སུ་བཅད་པའི་སྒོ་ནས་བརྗོད་པར་བྱའོ། །།
སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །

[003A]༄༅། །བདག་གིས་སྦྱིན་སོགས་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་
སངས་རྒྱས་འགྲུབ་པར་ཤོག་ །ཅེས་པ་ནི་སྐྱབས་འགྲོའི་བསླབ་བྱར་ཉིན་ལན་གསུམ་མཚན་ལན་གསུམ་དུ་སྐྱབས་
སུ་འགྲོ་དགོས་པར་གསུངས་པ་དང། རྣམ་སྣང་གི་དམ་ཚིག་སངས་རྒྱས་དང། ཆོས་དང། དགེ་འདུན་ལ་སྐྱབས་སུ་འགྲོ་བ་
གསུམ་འདིས་ཚང།  སེམས་ཅན་ཐམས་ཅད་ཉེ་རིང་ཆགས་སྡང་དང། །བྲལ་ བར་བྱའོ་སྙམ་པ་བཏང་སྙོམས་
ཚད་མེད་དང། མི་འཇིགས་པའི་སྦྱིན་པ།  ནས་ཁྱད་པར་འཕགས་པའི་བདེ་བ་ཐོབ།  །པར་གྱུར་ཅིག་སྙམ་པ་

[003B] བྱམས་པའི་སྦྱིན་པ་སྟེ་རིན་འབྱུང་གི་དམ་ཚིག་གཉིས་འདིས་ཚང།  བཟོད་དཀའི་སྡུག་བསྔལ་རྒྱ་མཚོ་ལས་བསྒྲལ་ཏེ།  བར་བྱའོ་
སྙམ་པ་སྙིང་རྗེ་ཚད་མེད་དང།  ཐར་པ་དམ་པའི་བདེ་དང་འབྲལ་ བར་  མ་གྱུར།  །ཅིག་སྙམ་པ་དགའ་བ་ཚད་མེད་དོ།  །འགྲོ་ཀུན་སྲིད་ཞིའི་
འཇིགས་པ་ལས་སྒྲོལ་ཕྱིར། །རྫོགས་པའི་བྱང་ཆུབ་ཐོབ་པར་འདོད་པའི་སེམས། །དེང་ནས་བཟུང་སྟེ་སངས་རྒྱས་མ་ཐོབ་
བར༑ །སྲོག་གི་ཕྱིར་ཡང་མི་བཏང་བཟུང་བར་བགྱི།  །སྙམ་པ་ནི་སྨོན་སེམས་ཆོ་གས་བཟུང་ཕྱིན་ཉིན་མཚན་ཐུན་དྲུག་ཏུ་སེམས་བསྐྱེད་དགོས་པར་
གསུངས་པའོ། །འཇུག་སྡོམ་ལེན་འདོད་ན་མདུན་གྱི་སྐྱབས་ཡུལ་རྒྱལ་བ་སྲས་བཅས་ཀྱི་རྗེས་སུ་ཟློས་པར་མོས་ཏེ།  བླ་མ་རྒྱལ་བ་སྲས་བཅས་རྣམས། །བདག་
ལ་དགོངས་པར་མཛད་དུ་གསོལ། །ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང། །བྱང་ཆུབ་སེམས་

[004A]༄༅། །དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །བདག་ཀྱང་འགྲོ་ལ་ཕན་དོན་དུ། །བྱང་
ཆུབ་སེམས་ནི་བསྐྱེད་བགྱི་ཞིང། །བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི།  །ཞེས་
ལན་གསུམ་གྱིས་འཇུག་སྡོམ་བླངས་ལ་སྐྱབས་ཡུལ་བསྡུའོ།  །དེང་དུས་བདག་ཚེ་འབྲས་བུ་ཡོད། །མི་ཡི་སྲིད་པ་ལེགས་པར་ཐོབ། །
དེ་རིང་སངས་རྒྱས་རིགས་སུ་སྐྱེས། །སངས་རྒྱས་སྲས་སུ་ད་གྱུར་ཏོ།  །སྙམ་པ་ནི་སེམས་བསྐྱེད་ཀྱི་མཇུག་གི་དགའ་བ་བསྒོམ་པ་དང།།
ད་ནི་བདག་གིས་ཅི་ནས་ཀྱང། །རིགས་དང་མཐུན་པའི་ལས་བརྩམས་ཏེ། །སྐྱོན་མེད་བཙུན་པའི་རིགས་འདི་ལ། །རྙོག་
པར་མི་འགྱུར་དེ་ལྟར་བྱ།  །སྙམ་པ་ནི་བག་ཡོད་བསྒོམ་པ་སྟེ་འདི་གཉིས་ནི་སྨོན་སེམས་ཀྱི་བསླབ་བྱར་སེམས་བསྐྱེད་ཀྱི་ཕན་ཡོན་ཐུན་དྲུག་ཏུ་བསམ་

[004B]  །    ༈    །ཆུ་སྐྱེས་ཉི་ཟླ་རྒྱས་པའི་དཀྱིལ་འཁོར་སྟེང། །རྩ་
བའི་བླ་མ་ཁྱབ་བདག་རྡོ་རྗེ་འཆང། །སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས། །རྡོར་དྲིལ་བཟུང་ནས་རང་འདྲའི་ཡུམ་ལ་
འཁྱུད། །མཚན་དཔེའི་གཟི་འབར་རིན་ཆེན་རྒྱན་མང་འཛིན། །ཡིད་འཕྲོག་ལྷ་རྫས་གོས་ཀྱི་ན་བཟའ་ཅན། །དྲན་པ་ཙམ་གྱིས་
གདུང་བ་ཀུན་སེལ་ཅིང། །སྐྱབས་མཆོག་མ་ལུས་འདུས་པའི་བདག་ཉིད་དུ། །སྐྱིལ་ཀྲུང་ཚུལ་གྱིས་བཞུགས་པའི་གནས་
གསུམ་དུ། །ཡི་གེ་གསུམ་མཚན་ཧཱུཾ་གི་འོད་ཟེར་གྱིས། །རང་བཞིན་གནས་ནས་བླ་མ་རྡོ་རྗེ་འཆང། །ཛཿ་ཧཱུཾ་བཾ་ཧོཿ་གཉིས་སུ་
མེད་པར་གྱུར།  །འདི་ནི་མི་བསྐྱོད་པའི་དམ་ཚིག་སློབ་དཔོན་བཟུང་ཚུལ་ལོ།     ༈    །གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་

[005A]༄༅། །འཆར་བ་གང། །བླ་མ་རིན་ཆེན་ལྟ་བུ་ཡི། །རྡོ་རྗེ་ཅན་ཞབས་པད་ལ་འདུད།  །འདི་ནི་བྱང་སེམས་ཀྱི་ཉེས་བྱས་
དང་པོ་ལས་སེམས་བསྲུང་ཚུལ་དང་བླ་མ་ལྔ་བཅུ་པར། མཆོག་ཏུ་དད་པས་དུས་གསུམ་དུ། །ཞེས་གསུངས་པ་ལྟར་ཕྱག་འཚལ་ཚུལ་ལོ།     ༈    །
ཨོཾ་བཅོམ་ལྡན་དཔའ་བོའི་དབང་ཕྱུག་ལ་ཕྱག་འཚལ་ཧུཾ་ཧཱུཾ་ཕཊ། ཨོཾ་བསྐལ་པ་ཆེན་པོའི་མེ་དང་མཉམ་པའི་འོད་ཧུཾ་ཧཱུཾ་
ཕཊ༑ ཨོཾ་རལ་པའི་ཅོད་པན་མི་བཟད་པ་དང་ལྡན་ཧུཾ་ཧཱུཾ་ཕཊ། ཨོཾ་མཆེ་བ་རྣམ་པར་གཙིགས་པ་འཇིགས་པའི་ཞལ་ཧུཾ་ཧཱུཾ་
ཕཊ༑ ཨོཾ་སྟོང་ཕྲག་ཕྱག་ནི་འབར་བའི་འོད་ཟེར་ཅན་ཧུཾ་ཧཱུཾ་ཕཊ། ཨོཾ་དགྲ་སྟ་ཞགས་གདེངས་མདུང་དང་ཁ་ཊཱཾ་འཛིན་ཧུཾ་ཧཱུཾ་
ཕཊ༑ ཨོཾ་སྟག་གི་པགས་པའི་ན་བཟའ་འཛིན་པ་ཅན་ཧུཾ་ཧཱུཾ་ཕཊ། ཨོཾ་སྐུ་ཆེན་དུད་ཀ་བགེགས་མཐར་མཛད་ལ་འདུད་ཧུཾ་ཧཱུཾ་

[005B] ཨོཾ་བཅོམ་ལྡན་འདས་མ་རྡོ་རྗེ་ཕག་མོ་ལ་ཕྱག་འཚལ་ཧུཾ་ཧཱུཾ་ཕཊ། ཨོཾ་འཕགས་མ་རིག་མའི་དབང་ཕྱུག་ཁམས་གསུམ་
གྱིས་མི་ཐུབ་ཧུཾ་ཧཱུཾ་ཕཊ། ཨོཾ་འབྱུང་པོའི་འཇིགས་པ་ཐམས་ཅད་རྡོ་རྗེ་ཆེན་པོས་འཇོམས་ཧུཾ་ཧཱུཾ་ཕཊ། ཨོཾ་རྡོ་རྗེའི་གདན་བཞུགས་
གཞན་གྱིས་མི་ཐུབ་དབང་བྱེད་སྤྱན་ཧུཾ་ཧཱུཾ་ཕཊ། ཨོཾ་གཏུམ་མོ་ཁྲོ་མོའི་གཟུགས་ཀྱིས་ཚངས་པ་སྐེམ་པར་མཛད་ཧུཾ་ཧཱུཾ་ཕཊ། ཨོཾ་བདུད་
རྣམས་སྐྲག་ཅིང་སྐེམ་པས་གཞན་གྱི་ཕྱོགས་ལས་རྒྱལ་ཧུཾ་ཧཱུཾ་ཕཊ། ཨོཾ་རྨུགས་བྱེད་རེངས་བྱེད་རྨོངས་བྱེད་ཀུན་ལས་རྣམ་པར་རྒྱལ་ཧུཾ་
ཧཱུཾ་ཕཊ། ཨོཾ་རྡོ་རྗེ་ཕག་མོ་སྦྱོར་ཆེན་འདོད་དབང་མ་ལ་འདུད་ཧུཾ་ཧཱུཾ་ཕཊ།  འདི་ནི་མ་རྒྱུད་ཀྱི་དབང་ཐོབ་པ་རྣམས་ཀྱིས་ལྷ་དང་བླ་མ་ལ་རྐང་བརྒྱད་ཀྱི་
བསྟོད་པ་བྱ་ཚུལ་ལོ།  །བདག་པོས་བཟུང་དང་མ་བཟུང་དང། །དངོས་བཤམས་ཡིད་ཀྱིས་སྤྲུལ་པ་ལས། །བྱུང་བ་ཕྱི་ནང་གསང་

[006A]༄༅། །བ་ཡི༑ ༑སྣ་ཚོགས་མཆོད་སྤྲིན་རྒྱ་མཚོས་མཆོད།  །འདི་ནི་དོན་གྲུབ་ཀྱི་མཆོད་པའི་དམ་ཚིག་བསྐྱང་ཚུལ་ལོ།  །བདག་
གཞན་ལུས་ངག་ཡིད་གསུམ་ལོངས་སྤྱོད་དུས་གསུམ་དགེ་ཚོགས་བཅས། །རིན་ཆེན་མཎྜལ་བཟང་པོ་ཀུན་བཟང་མཆོད་པའི་
ཚོགས་བཅས་པ། །བློ་ཡིས་བླངས་ནས་བླ་མ་ཡི་དམ་དཀོན་མཆོག་གསུམ་ལ་འབུལ། །ཐུགས་རྗེའི་དབང་གིས་བཞེས་ནས་
བདག་ལ་བྱིན་གྱིས་བརླབ་ཏུ་གསོལ། །ཨི་དཾ་གུ་རུ་རཏྣ་མཎྜལ་ལ་ཀཾ་ནིརྱཱ་ཏ་ཡཱ་མི།  འདི་ནི་ལྔ་བཅུ་པར་བླ་མ་ལ་མཎྜལ་དུས་གསུམ་དུ་འབུལ་
བར་གསུངས་པའི་བསླབ་བྱའོ།  །དུས་གསུམ་ཕྱོགས་བཅུའི་བདེ་གཤེགས་མ་ལུས་པ། །གང་འདུལ་ཇི་བཞིན་ངུར་སྨྲིག་རྣམ་
རོལ་གྱིས། །གྲངས་མེད་ཞིང་དུ་རྒྱལ་བའི་མཛད་པ་ཅན། །བླ་མ་རིན་པོ་ཆེ་ལ་གསོལ་བ་འདེབས། །རྡོ་རྗེ་འཆང་གིས་བློ་དམན་

[006B] །རབ་འབྱམས་རྒྱལ་བའི་འཁོར་ལོ་མཐའ་དག་ལས། །ལྷག་པའི་ཞིང་གི་དམ་པར་ལེགས་བསྔགས་པའི། །བླ་
མ་རིན་པོ་ཆེ་ལ་གསོལ་བ་འདེབས།  །འདིའི་ཚིགས་བཅད་སྔ་མ་ཡོན་ཏན་དྲན་ནས་དད་པ་བསྐྱེད་པ་དང། ཕྱི་མ་བཀའ་དྲིན་དྲན་ནས་གུས་པ་བསྐྱེད་པ་སྟེ་བཤེས་
གཉེན་བསམ་པས་བསྟེན་ཚུལ་ལོ།  །མཆོག་དང་ཐུན་མོང་དངོས་གྲུབ་མ་ལུས་ཀུན། །མགོན་ཁྱོད་ཚུལ་བཞིན་བསྟེན་པའི་རྗེས་འགྲོ་
བར༑ ༑མཐོང་ནས་ལུས་དང་སྲོག་ཀྱང་ཡོངས་བཏང་སྟེ། །ཁྱོད་མཉེས་ཁོ་ན་སྒྲུབ་པར་བྱིན་གྱིས་རློབས།  །འདི་ནི་སྦྱོར་བས་བསྟེན་ཚུལ་ཏེ་མདོར་
ན་བསྟེན་པའི་ཕན་ཡོན་དང། མ་བསྟེན་པའི་ཉེས་དམིགས་དྲན་ནས་བསམ་སྦྱོར་གཉིས་ཀྱིས་ཚུལ་བཞིན་བསྟེན་པར་དམ་བཅའ་བ་ནི་བཤེས་གཉེན་བསྟེན་ཚུལ་དང་
ལྔ་བཅུ་པའི་དམ་ཚིག་བསྲུང་ཚུལ་གྱི་སྙིང་པོའོ།  །    ༈   རང་གི་སྤྱི་བོའི་གཙུག་ཏུ་ས་མཱ་ཛཿ་

[007A]༄༅། །    ༈     །ཞེས་རང་ལ་སྟོང་ཉིད་ཀྱི་ངེས་པ་ཇི་ལྟར་ཡོད་པ་གསལ་བཏབ་སྟེ་བདེ་སྟོང་
ལ་ཅུང་ཟད་མཉམ་པར་འཇོག་པ་ནི་ངེས་དོན་གྱི་བླ་མའི་རྣལ་འབྱོར་དང། ཡེ་ཤེས་ཀྱི་ཚོགས་བསག་པ་དང། བསྲུང་བའི་མཆོག་དང། རྩ་ལྟུང་བཅུ་གཅིག་
པ་བསྲུང་ཚུལ་ལོ།  ། བདག་ཉིད་རྡོ་རྗེ་སེམས་དཔའི་ང་རྒྱལ་གྱིས། །ལྷན་སྐྱེས་བདེ་ཆེན་གསང་བའི་རྡོ་རྗེ་དང། །རང་བཞིན་
སྤྲོས་བྲལ་གསང་བའི་གྷཎྜ་ཡི། །མཚོན་བྱེད་བཟུང་ནས་བཅོམ་ལྡན་འདས་མར་འཁྱུད།  །པར་སེམས་པ་ནི་མི་བསྐྱོད་པའི་རྡོ་རྗེ་དང་
དྲིལ་བུ་དང། ཕྱག་རྒྱའི་དམ་ཚིག་གསུམ་བསྲུང་ཚུལ་བླ་མེད་ལྟར་རོ།  །བདག་གི་ལུས་དང་དེ་བཞིན་ལོངས་སྤྱོད་དང། །དུས་
གསུམ་དགེ་ཚོགས་ཕུང་པོ་ཅི་མཆིས་པ། །མ་གྱུར་སེམས་ཅན་ཀུན་གྱི་དོན་གྱི་ཕྱིར། །དེང་ནས་ཕངས་པ་མེད་པར་

[007B]  །སྙམ་དུ་གཏོང་སེམས་སྤེལ་བ་ནི་རྒྱལ་སྲས་ཀྱི་སྦྱིན་པའི་ཉམས་ལེན་དང། ལུས་ལོངས་སྤྱོད་གཏོང་བ་ཟང་ཟིང་གི་སྦྱིན་པ་དང། དགེ་
རྩ་གཏོང་བ་ཆོས་ཀྱི་སྦྱིན་པ་སྟེ་རིན་འབྱུང་གི་དམ་ཚིག་ལྷག་མ་གཉིས་བསྲུང་ཚུལ་ལོ། །མཚམས་འདིར་ལོང་བྱུང་ན་སོ་སོའི་མ་མཐའ་སྡོམ་གྱི་སྒོ་ནས་དམ་
ཚིག་དང་སྡོམ་པ་རྣམས་ལ་བསྔོ་བགྲང་བྱེད་གསུངས་པ་ལྟར་སྤྲོ་ན། དང་པོ་སོ་སོར་ཐར་པ་དགེ་སློང་གི་སྡོམ་ལྡན་ཡིན་ན་བསྔོ་བགྲང་བྱ་བ་ནི།     ༈   
པའི་ལྟུང་བ་སྡེ་ལྔ་ལས། །ཕམ་པ་བཞི་དང་ལྷག་མ་བཅུ་གསུམ་དང། །སྤང་ལྟུང་སུམ་ཅུ་འབའ་ཞིག་དགུ་བཅུ་དང། །
སོར་བཤགས་བཞི་དང་ཉེས་བྱས་བརྒྱ་བཅུ་གཉིས། །གཞན་ཡང་གཞིས་བསྡུས་ལྟུང་སོགས་སྤོང་བར་བགྱི།  །བྱང་སེམས་ཀྱི་
རྩ་ལྟུང་བཅོ་བརྒྱད་ལ་བསྔོ་བགྲང་བྱ་བ་ནི།  བདག་བསྟོད་གཞན་སྨོད་ཆོས་ནོར་མི་སྟེར་ཞིང། །བཤགས་ཀྱང་མི་ཉན་ཐེག་ཆེན་སྤོང་

[008A]༄༅། །བ་དང། །དཀོན་མཆོག་་དཀོར་འཕྲོག་ཆོས་་སྤོང་ངུར་སྨྲིག་འཕྲོག་མཚམས་མེད་ལྔ་་དང་ལོག་་ལྟ་གྲོད་
སོགས་འཇོམས་། །མ་སྦྱངས་སྟོང་ཉིད་་བསྟན་དང་རྫོགས་བྱང་་ལྡོག་སོ་ཐར་་སྤོང་དང་ཉན་་སྨོད་ཟབ་བརྫུན་་སྨྲ། །མཆོག་གསུམ་
དཀོར་་ལེན་ཁྲིམས་ངན་་འཆའ་སེམས་་གཏོང། །ཉེས་དམིགས་་མི་བལྟ་སྤྱོད་འདོད་་མ་ལོག་དང། །དགའ་་མགུ་ངོ་ཚ་
ཁྲེལ་མེད་་ཀུན་དཀྲིས་བཞི། །ཚང་དགོས་བཅུ་དྲུག་མི་དགོས་ལོག་ལྟ་དང། །སེམས་འདོར་གཉིས་བཅས་རྩ་ལྟུང་བཅོ་
བརྒྱད་བསྲུང།  །སྔགས་ཀྱི་རྩ་ལྟུང་སོགས་ལ་བསྔོ་བགྲང་བྱ་བ་ནི།  བླ་མར་བརྙས་་སྨོད་བསླབ་བྱར་་ཁྱད་གསོད་བྱེད། །སྤུན་ལ་སྐྱོན་
་བརྗོད་འགྲོ་ལ་བྱམས་པ་་སྤོང། །སྨོན་འཇུག་སེམས་་གཏོང་མདོ་སྔགས་ཆོས་ལ་་སྨོད། །མ་སྨིན་་གསང་སྒྲོག་རང་གི་ཕུང་པོར་

[008B] །སྟོང་པ་ཉིད་སྤོང་གདུག་ཅན་མཛའ་བོར་་བསྟེན། །ལྟ་བ་་མ་དྲན་དད་ལྡན་སེམས་་སུན་འབྱིན། །དམ་ཚིག་མི་་བསྟེན་
བུད་མེད་སྨོད་་པ་སྟེ། །རྩ་ལྟུང་བཅུ་བཞི་སྲོག་དང་བསྡོས་ཏེ་བསྲུང། ། ཡན་ལག་གི་དམ་ཚིག་ལ་བསྔོ་བགྲང་བྱ་བ་ནི།  ཡན་ལག་རྩ་
བཞི་ཆང་དང་བྱ་མིན་སྤོང། །དམ་པའི་མགོན་བསྟེན་གྲོགས་ལ་བསྙེན་བཀུར་བྱ། །དགེ་བཅུ་སྐྱོང་ཞིང་ཐེག་ཆེན་ལས་ལྡོག་
རྒྱུ༑ ༑བརྙས་དང་འགོམ་སྤངས་དམ་ཚིག་མ་ལུས་བསྲུང།  །སྦོམ་པོའི་ལྟུང་བའི་སྡོམ་ཚིག་ནི།  མཚན་ཉིད་མི་ལྡན་ཕྱག་རྒྱར་བསྟེན་
དང་འདུ་ཤེས་གསུམ་བྲལ་སྙོམས་འཇུག་བྱེད། །སྣོད་མི་རུང་ལ་གསང་རྫས་སྟོན་དང་ཚོགས་འཁོར་དུས་སུ་འཐབ་རྩོད་
བྱེད༑ ༑དད་པས་འདྲི་ལ་ལན་ལོག་འདེབས་དང་ཉན་ཐོས་ནང་དུ་ཞག་བདུན་གནས། །ཡང་དག་མིན་ཀྱང་རྣལ་འབྱོར་པར་

[009A]༄༅། །རློམ་དད་པ་མེད་ལ་དམ་ཆོས་སྟོན། །བསྙེན་སོགས་མ་དག་དཀྱིལ་འཁོར་ལས་འཇུག་དགོས་མེད་
སོ་བྱང་བསླབ་ལས་འདས། །བླ་མ་ལྔ་བཅུའི་སྐབས་དང་འགལ་བའི་སྦོམ་པོ་རྣམས་ཀྱང་ཚུལ་བཞིན་བསྲུང།  །མ་རྒྱུད་
ནས་གསུངས་པའི་ཐུན་མོང་མ་ཡིན་པའི་དམ་ཚིག་གི་སྡོམ་ནི།  གཡོན་པའི་ཀུན་སྤྱོད་མི་བརྙས་་མཆོད། །མཚན་ལྡན་མིན་ལ་སྙོམས་་
འཇུག་སྤང། །སྦྱོར་ཚེ་ལྟ་དང་འབྲལ་་མི་བྱ། །ཆགས་ལམ་ལ་མོས་འགྱུར་་མེད་བྱ། །ཕྱག་རྒྱ་རྣམ་གཉིས་འདོར་་མི་བྱ། །ཕྱི་
ནང་ཐབས་ལ་གཙོ་བོར་འབད་། །ཀུནྡ་མི་འབྱིན་ཚངས་སྤྱོད་་བསྟེན། །བྱང་སེམས་ལེན་ཚེ་སྐྱུག་བྲོ་སྤང་།  །དེ་ལྟར་མ་ལྕགས་
སྐབས་མ་མཐའ་སྡོམ་པ་གསུམ་ག་ལ་དྲན་ཤེས་ཙམ་བསྟེན་ཚུལ་ནི།  སོ་ཐར་བྱང་སེམས་རྡོ་རྗེ་ཐེག་པ་ཡི། །རྣམ་དག་བཅས་པའི་བསླབ་

[009B] །རྨི་ལམ་དུ་ཡང་འདའ་བར་མི་བྱེད་པར། །རྒྱལ་བའི་བཀའ་བཞིན་བདག་གིས་བསྒྲུབ་པར་བྱ།  །སྙམ་པ་ནི་
སྡོམ་པ་གསུམ་ག་ལ་དྲན་ཤེས་བསྟེན་ཚུལ་མདོར་བསྡུས་དང། རྣམ་སྣང་གི་དམ་ཚིག་ཚུལ་ཁྲིམས་གསུམ་གྱི་ཉེས་སྤྱོད་སྡོམ་པ་དང། དོན་གྲུབ་ཀྱི་སྡོམ་པ་
ཐམས་ཅད་དང་ལྡན་པ་རྣམས་འདིས་འགྲུབ་བོ།  །ཐེག་པ་གསུམ་དང་རྒྱུད་སྡེ་བཞིས་བསྡུས་པའི། །ལུང་དང་རྟོགས་པའི་དམ་ཆོས་མ་
ལུས་པ། །རྒྱལ་བའི་དགོངས་པ་ཇི་བཞིན་ལེགས་བཟུང་སྟེ།  །སྙམ་པ་ནི་སྔགས་ཕྱོགས་ཀྱི་ཕྱིའི་ཆོས་བྱ་སྤྱོད་གཉིས་དང། གསང་བའི་ཆོས་
རྣལ་འབྱོར་རྒྱུད་དང་བླ་མེད་གཉིས་དང། མདོ་ཕྱོགས་ཀྱི་ཐེག་པ་གསུམ་འཛིན་པ་སྟེ་པདྨའི་དམ་ཚིག་གསུམ་དང། རྣམ་སྣང་གི་དགེ་བ་ཆོས་སྡུད་རྣམས་
འདིས་འགྲུབ་བོ།  །གང་འཚམས་ཐབས་ཀྱིས་འགྲོ་བ་ཡོངས་སུ་སྒྲོལ།  །སྙམ་པ་ནི་རྣམ་སྣང་གི་སེམས་ཅན་དོན་བྱེད་ཀྱི་ཚུལ་ཁྲིམས་བསྲུང་ཚུལ་ལོ། །དེ་

[010A]༄༅། །ལྟར་ཐུན་དྲུག་གི་རྣལ་འབྱོར་ཉིན་ལན་གསུམ་མཚན་ལན་གསུམ་དུ་བྱ་བར་གསུངས་པ་དཀྱུས་གཅིག་ཏུ་བྱ་བར་སྤྲོ་ན། མན་ངག་ལུགས་ཀྱི་འདོན་ལུགས་
ནི། སངས་རྒྱས་ཆོས་ཚོགས་ན། ཁྱོད་མཉེས་ཁོ་ན་སྒྲུབ་པར་བྱིན་གྱིས་རློབས། །བར་ལན་གཅིག་དེ་ནས་སླར་ཡང། སངས་རྒྱས་ཆོས་ཚོགས་ནས། རྙོག་པར་མི་འགྱུར་དེ་ལྟར་
བྱ། །དེ་ནས། གང་གི་དྲིན་གྱིས་ནས། བྱིན་གྱིས་རློབས། །བར། སླར་ཡང། སངས་རྒྱས་ཆོས་ཚོགས་ནས། བྱིན་གྱིས་རློབས། །བར་དེ་བཞིན་ལན་གཅིག་རྗེས་མ་འདི་གཉིས་ལ་
སངས་རྒྱས་ཆོས་ཚོགས་དང། ཇི་ལྟར་སྔོན་གྱི་རྣམས་ལན་རེ་ལས་མི་དགོས། བླ་མ་མདུན་དུ་བསྐྱེད་དསྐྱེད་པ་ཡིན་པས། མདུན་གྱི་ནམ་མཁར་ནས། གཉིས་སུ་མེད་པར་གྱུར། །ཞེས་
པའི་བར་ཡང་མི་དགོས། རྐང་བརྒྱད་ཀྱང་དང་པོ་དེས་ཆོག། དེ་ལྟར་གསོལ་བ་བཏབ་པས་བླ་མ་མཆོག། རང་གི་སྤྱི་བོའི་གཙུག་ཏུ་ས་མཱ་ཛཿ་ཞེས་པ་འདི་ཡང་ལན་
གཅིག་གིས་ཆོག་སླར་ཡང་དགྱེས་བཞིན་ནས༑ ཡོངས་སུ་སྒྲོལ། །བར་ལན་གསུམ་དཀྱུས་ལྟར་ལ། སྡོམ་པ་སོ་སོའི་བསྔོ་བགྲང་ལན་དང་པོ་ཉིད་ལས་མི་

[010B] དེ་ལྟར་སྐྱར་བལྡབས་ལན་གསུམ་སོགས་ཇི་ལྟར་རིགས་པ་ཟིན་ནས་བསྔོ་སྨོན་བྱ་བ་ནི།  འདི་ལས་འོངས་པའི་རྣམ་དཀར་དགེ་
བའི་མཐུས། །ཚེ་རབས་ཀུན་ཏུ་རྡོ་རྗེ་འཆང་དབང་གིས། །བཅས་པའི་མཚམས་ལས་ནམ་ཡང་མི་འདའ་བར། །རིམ་གཉིས་
ལམ་གྱི་རིམ་པ་མཐར་ཕྱིན་ཤོག་མདོར་ན་འདིས་མཚོན་རྣམ་དཀར་དགེ་བའི་ཚོགས། །ཇི་སྙེད་བསགས་པ་དེ་ཡིས་མྱུར་དུ་
བདག་ནོར་བུའི་བང་མཛོད་ཤམྦྷ་ལར་སྐྱེས་ནས། །བླ་མེད་ལམ་གྱི་རིམ་པ་མཐར་ཕྱིན་ཤོག་སྐྱེ་བ་ཀུན་ཏུ་ཡང་
དག་བླ་མ་དང། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་
རྗེ་འཆང་གི་གོ་འཕང་མྱུར་ཐོབ་ཤོག་ །ཅེས་བསྔོ་སྨོན་གྱི་རྒྱས་འདེབས་བྱ། མཁས་མཆོག་དངུལ་ཆུ་བའི་གསུང་དུ། བླ་མ་དཀོན་མཆོག་གསུམ་

[011A]༄༅། །ལ་སྐྱབས་སུ་མཆི། །རང་ཉིད་ལྷར་གསལ་རྡོར་དྲིལ་བཟུང་ནས་མཆོད། །མདོ་སྔགས་ཆོས་བཟུང་ཉེས་སྤྱོད་མཐའ་དག་སྡོམ། །དགེ་
ཆོས་ཀུན་སྡུད་སྦྱིན་བཞིས་འགྲོ་དོན་བྱེད། །ཅེས་པ་འདིས་མཚན་མོ་སོགས་སུ་ཐུན་དྲུག་གི་རྣལ་འབྱོར་མདོར་བསྡུས་སུ་གོ་བཅད་ཆོག་པར་གསུངས་ཀྱང་
ཚིག་རྐང་གཅིག་ལ་རིགས་ལྔའི་དམ་ཚིག་བཅུ་དགུ་ཚང་བ་སོགས་ཤིན་ཏུ་ངོ་མཚར་ཆེ་མོད། བླ་མའི་རྣལ་འབྱོར་གྱི་གོ་བཅད་དུ་ཅུང་ཟད་མི་རུང་བ་ལྟར་སྣང་བས་
དེས་ན་ཐུན་དྲུག་གི་རྣལ་འབྱོར་རྒྱས་པ་མི་ལྕོགས་པ་དང། འདོན་བསྒོམ་མི་ནུས་པའི་བློ་དམན་དག་གིས་ཐུན་དྲུག་གི་རྣལ་འབྱོར་གྱི་གོ་བཅད་དུ་རུང་ཞིང་
ཤིན་ཏུ་བསྡུས་པའི་ཚུལ་དུ་ཉམས་སུ་ལེན་ཚུལ་དངུལ་ཆུ་རྗེ་དྲུང་བློ་བཟང་བསྟན་འཛིན་གྱིས་མཛད་པ་ནི་འདི་ལྟར།     ༈   
སྙིང་ནས་སྐྱབས་སུ་མཆི། །འགྲོ་ཀུན་གདུང་བསྒྲལ་གཏན་བདེར་འགོད་པར་བྱ། །དེའི་སླད་རྫོགས་བྱང་འཐོབ་ཕྱིར་བྱང་ཆུབ་

[011B] །བསྐྱེད་ནས་རྒྱལ་སྲས་སྤྱོད་ལ་བསླབ་པར་བགྱི། མདུན་གྱི་ནམ་མཁར་ཁྲི་པད་ཉི་ཟླའི་སྟེང། །རྩ་བའི་བླ་མ་ཁྱབ་བདག་
རྡོ་རྗེ་འཆང། །སྐུ་མདོག་སྔོན་པོ་རྡོར་དྲིལ་བཟུང་ནས་ནི། །དབྱིངས་ཕྱུག་མར་འཁྱུད་ལྷན་སྐྱེས་བདེ་བས་རོལ། །གནས་གསུམ་
ཡི་གེ་གསུམ་མཚན་ཧཱུཾ་འོད་ཀྱིས། །ཡེ་ཤེས་པ་རྣམས་སྤྱན་དྲངས་རོ་གཅིག་གྱུར། །རྡོ་རྗེ་ཅན་ཞབས་པདྨོར་ཕྱག་འཚལ་ལོ། །
ཕྱི་ནང་གསང་བའི་མཆོད་སྤྲིན་རྒྱ་མཚོས་མཆོད། །རི་གླིང་རིན་ཆེན་གཏེར་བུམ་ཉི་ཟླ་སོགས། །བླ་མེད་ཀུན་ཏུ་བཟང་པོའི་
མཆོད་པ་འབུལ། །མཆོག་དང་ཐུན་མོང་དངོས་གྲུབ་མ་ལུས་ཀུན། །མགོན་ཁྱོད་ཚུལ་བཞིན་བསྟན་པའི་རྗེས་འགྲོ་བར། །
མཐོང་ནས་ལུས་དང་སྲོག་ཀྱང་ཡོངས་བཏང་སྟེ། །ཁྱོད་མཉེས་ཁོ་ན་སྒྲུབ་པར་བྱིན་གྱིས་རློབས། །དེ་ལྟར་གསོལ་བཏབ་བླ་མ་

[012A]༄༅། །སྤྱི་བོར་བྱོན། །རང་ལ་ཐིམ་པས་དབྱེར་མེད་རོ་གཅིག་གྱུར། །བདག་ཉིད་རྡོ་རྗེ་སེམས་དཔའ་བཅོམ་ལྡན་མར། །
རྡོར་དྲིལ་བཟུང་འཁྱུད་ལྷན་སྐྱེས་བདེ་བས་རོལ། །གནས་ལུས་ལོངས་སྤྱོད་དུས་གསུམ་དགེ་ཚོགས་རྣམས། །མ་རྣམས་དོན་དུ་
ཕངས་མེད་བཏང་བར་བྱ། །སོ་ཐར་བྱང་སེམས་གསང་སྔགས་རྣམ་གསུམ་གྱི། །བཅས་མཚམས་སྲོག་གི་ཕྱིར་ཡང་འདོར་
མི་བྱ༑ ༑ཐེག་གསུམ་རྒྱུད་སྡེ་བཞིས་བསྡུས་ལུང་རྟོགས་ཆོས། །ལེགས་བཟུང་ཐབས་ཀྱིས་འགྲོ་བ་ཡོངས་སུ་སྒྲོལ། །དགེ་
འདིས་དུས་གསུམ་བདེ་གཤེགས་སྲས་བཅས་ཀྱི། །མཛད་སྨོན་འགྲུབ་དང་དམ་ཆོས་འཛིན་ཕྱིར་བསྔོ། །མཆོག་གསུམ་བྱིན་
རླབས་རྟེན་འབྲེལ་མི་བསླུའི་མཐུས། །ལེགས་སྨོན་འགྲུབ་ནས་སངས་རྒྱས་མྱུར་ཐོབ་ཤོག་ །ཅེས་པ་འདི་ཐུན་དྲུག་རྒྱས་པ་ལྟར་

[012B] ཚིག་ཉུང། འཇུག་པ་བདེ་བས་འདི་ཉིད་ཉམས་སུ་བླང་བར་བྱའོ། །དེ་ཡང་ཡོངས་གྲགས་ཀྱི་ཐུན་དྲུག་རྣལ་འབྱོར་
རྒྱས་པ་འདི་ཡང་ཚིག་ཉུང། འཁྱེར་བདེ་འདི་ལས་བསྡུས་པ་མི་དགོས་པ་ལྟར་ཡང། དེང་དུས་གལ་ཆུང་ཆོས་ལ་བྱེད་པའི་སྐབས་འདིར་འདི་ཙམ་འདོན་པ་ཡང་
མི་ལྕོགས་པར་བསྐྱུར་བ་མང་ཞིང། འགའ་ཞིག་དབང་པོ་ཤིན་ཏུ་རྟུལ་བ་དང། རྒས་ཤིང་ལ་ཁོགས་པས་ཀློག་པ་ཙམ་ཡང་མི་ཤེས་ལ། བཟུང་ཡང་མི་ནུས་
པས་གཟུངས་སྤགས་འདྲེན་པ་ཙམ་ལ་སྐྱབས་བྱེད་དགོས་པ་ཡང་མང་དུ་སྣང་བ་རྣམས་རྡོ་རྗེ་དམྱལ་བ་ལས་བསྲུང་ཕྱིར་བརྩེ་བའི་བསམ་པས་བཀོད་པ་ཡིན་པས། རྒྱས་
པ་ནུས་བཞིན་བསྡུས་པའི་སླ་ཆོས་ནི་ནམ་ཡང་མ་མཛད་ཅིག་ཅེས་ཐལ་མོ་སྦྱར་ནས་གསོལ་བ་འདེབས་སོ། །དེ་ལྟར་ཐུན་དྲུག་གི་རྣལ་འབྱོར་རྒྱས་བསྡུས་ཉམས་སུ་
ལེན་ཚུལ་གྱི་མན་ངག་ཆ་ཚང་ཞིང་གསལ་ལ་ནག་འགྲོས་ཀྱི་ཚུལ་དུ་བཀོད་པ་འདི་ནི་ལྡན་ཆོས་འཁོར་དགོན་གྱི་གྲྭ་རིགས་བློ་བཟང་རྡོ་རྗེས་ལྷ་རེག་དང་མཎྜལ་རྟེན་གསུམ་

[013A]༄༅། །བཅས་ཇི་ལྟར་བསྐུལ་བ་བཞིན་ཕ་བོང་ཁའི་སྤྲུལ་མིང་པས་ཆབ་མདོ་དགེ་ལྡན་བྱམས་པ་གླིང་དུ་ཕྱོགས་གཅིག་ཏུ་བསྒྲིགས་པ་འགྲོ་དོན་
འཕེལ།།    ༈    །། གཉུག་མའི་རང་བཞིན་ལྔ་ལྡན་སྒྱུ་འཕྲུལ་གྱི། །འཛུམ་སྒེག་བསྐལ་ཆེན་བྱེ་བས་རྙེད་མིན་པ། །ཚེ་གཅིག་བདེ་བླག་སྟེར་བའི་ཐབས་མཁས་འཕྲུལ། །འདི་འདྲ་བླ་
མེད་ཐེག་པ་ཉིད་ལས་གང། །དེ་ཡང་དམ་ཚིག་ཁོ་ནར་རག་ལུས་ཤིང། །དེ་ལ་ཐུན་དྲུག་རྣལ་འབྱོར་སྲོག་ལྟར་གཅེས། །དེ་ཕྱིར་སུ་དྷཱི་བཛྲ་ཞེས་བྱ་བས། །བསྐུལ་ཞིང་པར་གྱི་ཉེར་
ལེན་སྙིང་པོར་བསྒྲུབས། །རྣམ་དཀར་བདུད་རྩི་སྟོང་གི་བཅུད་མངར་པོ། །གང་ལ་སྤྲོ་བ་དྲིན་ཅན་དགེ་རྒན་རྗེ། །ངག་དབང་ལུང་རྟོགས་ཁོ་ནའི་ཆེད་དུ་སྟེ། །མཐའ་དག་དེ་ཡི་དཔལ་
དུ་གཞོལ་གྱུར་ཅིག་གང་དེས་ལམ་བགྲོད་པ་ཤིང་རྟའི་ཤུགས། །རྒྱལ་བའི་རྫུ་འཕྲུལ་ལྟ་བུར་བརྟེན་པ་ཡིས། །སྲིད་ཞིའི་རྒུད་པ་མཐའ་དག་མྱུར་བཅད་ནས། །མི་ཕྱེད་རྡོ་རྗེའི་དཀྱིལ་
འཁོར་གཙོར་གྱུར་ཅིག་སུ་དྷཱི་ཉིད་ཀྱང་ཚེ་རབས་མགོན་དེ་དང། །མི་འབྲས་བརྩེ་བའི་ལྕགས་ཀྱུས་རྟག་བརྟེན་ཅིང། །འགྲོ་ཀུན་ཕ་མར་བཅས་ཏེ་བླག་མེད་སར། །སྤྱོད་པའི་

[013B]ཅེས་པའི་པར་བྱང་སྨོན་ཚིག་འདི་ཡང་ཕ་བོང་ཁ་པས་སྨྲས་པའོ། །འདིའི་སྤར་རྙིང་འགྲོ་དོན་ལོ་བསྟུད་ཀྱིས་བགྲེས་ཟད་ཆེ་བས། །སླར་ས་གླང་ལོར་
གོང་གསལ་ལྟར་གསར་བསྐྲུན་བགྱིས་སྐབས་གཟིམ་བཤད་ཟུར་ནས་སྤར་ཤིང་གྲངས་་ཞལ་འདེབས་བསྩལ། །འགྲོ་དོན་འཕེལ། །སྤར་འདི་བསྟན་རྒྱས་གླིང་དུ་བཞུགས།། །།།
༄༅།། ཨོཾ་བཛྲ་པ་ནི་ཧཱ་ཡ་གཻ་ཝ་གྷེ་གྷ་རཱུ་ཊ་ཧཱུཾ་ཕཊ་



