
[001A]༄༅། །བཅའ་ཡིག་གི་སྐོར་རྣམས་ཆབས་གཅིག་ཏུ་བསྡེབས་པ་བཞུགས་

[001B] །ཨོཾ་བདེ་ལེགས་སུ་གྱུར་ཅིག་ཐམས་ཅད་མཁྱེན་པ་ལ་ཕྱག་འཚལ་ལོ། །འདིར་བཀྲ་ཤིས་ཐུབ་བསྟན་བཤད་སྒྲུབ་གླིང་འདིར་བཞུགས་པའི་དགེ་འདུན་བཙུན་པ་རྣམས་ཀྱི་
ཁྲིམས་སུ་བྱ་བ་ནི། དེ་ཡང་གྲྭ་འདི་ཆོས་གྲྭ་ཆེན་པོ་བཀྲ་ཤིས་ལྷུན་པོ་དཔལ་གྱི་བདེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་ཆེན་པོའི་རྗེས་སུ་ཞུགས་པའི་ཕྱིར་ཐོག་མར་གསར་དུ་
འཇུག་པའི་གང་ཟག་རྣམས་ནས་ཆོས་སྤྱོད་རབ་གསལ་ཆ་ཚང་བ་དང། འཇིགས་བྱེད་བདག་བསྐྱེད་ཀྱི་རྒྱུགས་གཙང་སིང་དེ་བ་བླ་མ་དང་དབུ་ཆོས་གཉིས་ཀྱི་མདུན་དུ་འཕྲོད་པར་བྱ་ཞིང། བཙུན་
གསར་བྱེད་པ་ཉུང་བའི་དུས་དམིགས་བསལ་རིགས་བྱུང་ན་མ་གཏོགས་རྒྱུགས་མ་འཕྲོད་པའི་རིགས་མི་འཇུག་གྲྭར་ཞུགས་གོང་དགེ་ཚུལ་གྱི་སྡོམ་པ་ངེས་པར་ཐོབ་པར་བྱེད་ཅིང་ཞུགས་ནས་ཀྱང་

[002A]༄༅། །ཡུལ་དུས་དང་བསྟུན་པའི་རབ་ཏུ་བྱུང་བའི་རྟགས་བླ་གོས་མཐང་གོས་རྡུལ་གཟན་གདིང་བ་སོགས་ལེགས་པར་འཆང། ཚོགས་སུ་འདུ་བའི་ཚེ་དུང་བརྡ་བྱུང་བ་དང་བསྟུན་དགེ་འདུན་རྣམས་ན་
བཟའ་སོགས་སྤྱོད་ལམ་རྣམ་ཐར་གཅིག་གིས་བསྡུས་པས་འཇིག་རྟེན་དྭང་བ་འདྲེན་ངེས་ཀྱིས་འཚོག་ཚོགས་སུ་མདོ་སྔགས་ཀྱི་ཞལ་འདོན་གང་གསུང་བ་རྣམས་དབུ་མཛད་ཀྱིས་ཇི་ལྟར་བསྐུལ་བ་བཞིན་རྟ་
དབྱངས་འཐེན་འཁྱེར་ལ་མ་སོང་བར་འགྲིག་པ་དང་དབུ་མཛད་ཀྱི་གསུང་དང་བསྟུན་པའི་ཕྲ་སྦོམ་དང་འདེགས་ལུགས་མཛད། མང་ཇ་རེ་རེར་དགེ་སྐོས་ཀྱིས་སྦྱིན་བདག་དང་འོས་རིགས་ལ་མང་ཇའི་གནང་བ་ཞུ་
ཞིང༑ ཇ་མཆོད་ཀྱང་མདོ་ལུགས་ཀྱི་ཞལ་འདོན་གནང་དུས་འདྲེན་པ་མཉམ་མེད་མ་གདངས་དང་བཅས་པས་མཛད་ཅིང། སྔགས་ཀྱི་སྐབས་དབྱངས་མེད་པ་དང་གཞན་ཡང་ཇི་ལྟར་རིགས་པ་བསྐུལ། མདོ་
ལུགས་ཀྱི་ཞལ་འདོན་མཛད་དུས་གསོལ་ཇ་མཆོད་ཚར་བསྟུན་ཇ་རྒྱབ་ཏུ་བརྟན་བཞུགས་གང་ཡང་རུང་བ་རེ་བསྐུལ། ཚོགས་བཞུགས་ཚང་མས་ལུས་ངག་གི་ཀུན་སྦྱོད་སྦྱིན་བདག་དྭང་བ་འདྲེན་ཅིང་བསྟན་པའི་

[002B] གཉིད་ལོག་པ། ན་བ་སོགས་ཀྱི་རྐྱེན་མེད་པར་ཕྱི་རོལ་དུ་འགྲོ་བ། ཁ་འདོན་མི་བྱེད་པར་ཁ་རོག་འདུག་པ་སོགས་གཏན་ནས་མི་བྱེད། ཞལ་འདོན་གྱི་རིམ་པའང་ཚེས་ལྔ་བརྒྱད་
བཅུ་གསུམ་ཉེར་ལྔ་རྣམས་ལ་རྒྱུད་སྡེ་ཆེན་པོ་གང་རུང་དང་འབྲེལ་བའི་ཆོ་ག་བདག་འཇུག་བཅས་པ་རེ་ངེས་པར་མཛད་ཅིང། ཚེས་དགུ་བཅོ་ལྔ་བཅུ་དགུ་ཉེར་དགུ་རྣམས་ལ་བཅོམ་ལྡན་འདས་དཔལ་རྡོ་རྗེ་འཇིགས་བྱེད་ཀྱི་བདག་བསྐྱེད་བཟླས་པ་དང་བཅས་པ་
སྔོན་དུ་འགྲོ་བའི་མགོན་དཀར་ཆོས་རྒྱལ་ཕྱི་བ་སྒྲུབ། ལྷ་མོ༑ ཞལ་རྣམ་སྲས། ལྕམ་སྲིང་ཚངས་པ། ནེ་སེར་བ་རྣམས་ཀྱི་བསྐང་འཕྲིན་རྒྱུད་པ་གྲྭ་ཚང་གི་ཕྱག་བཞེས་ལྟར་གཏོང་ཞིང། སྦྱིན་བདག་གི་ངོ་ལྟར་ཟླ་བར་སྦྲེལ་བའི་བསྐང་འཕྲིན་གྲངས་གསོག་
དགོས་རིགས་རྣམས་དང། བསྟན་རིམ་དང་སྦྱིན་བདག་གི་རྐྱེན་སེལ་དུ་གཏོར་བཟློག་མཛད་དགོས་རིགས་རྣམས་ལའང་ཕྱག་ལེན་གོང་དུ་སྨོས་པ་ལྟར་ལ་གཏོར་བཟློག་གི་རིམ་པའང་དྲུག་ཅུ་པ། གདུགས་དཀར་བཟློག་ཆེན། སྒྲོལ་མ་གཡུལ་མདོས་
ཁ་འབར་མ། བརྒྱ་བཞིའི་ཆོ་ག་རྣམས་སྐབས་སུ་གང་བབ་མཛད། ཡང་གདུགས་དཀར་སོགས་ཆོས་སྤྱོད་རིགས་གྲངས་གསོག་དང། བཀའ་བསྟན་གསུང་སྒྲོག་སོགས་གནང་དུས་ཀྱང་གོང་དུ་བཤད་པའི་དུས་རྣམས་ལ་སྒྲུབ་མཆོད་བསྐང་བའི་རིགས་
རྣམས་མ་ཆག་པར་བྱ། དཔྱིད་དང་དབྱར་གྱི་དུས་ཁྱད་པར་ཅན་འགར་དཔལ་རྡོ་རྗེ་འཇིགས་བྱེད་ཆེན་པོའི་དཀྱིལ་འཁོར་རྡུལ་ཚོན་ལ་བརྟེན་པའི་སྒྲུབ་མཆོད་རེ་བྱུང་ན་ལེགས། གྲྭ་འདིར་བཞུགས་པའི་དགེ་འདུན་རྣམས་ཀྱིས་དམ་པའི་ཆོས་འདུས་

[003A]༄༅། །བའི་ཁྲིམས་ཉིས་བརྒྱ་ལྔ་བཅུའི་གནད་རྣམས་ཤེས་པར་བྱས་ཏེ། ལེགས་པར་བསྲུང་ཞིང་སྐྲ་ཚད་ལས་རིང་བར་མི་འཇོག་པ་སོགས་ཕྱག་ལེན་ཕྲ་མོ་ཚུན་ཆད་ལ་སློབ། རྩ་བ་བཞི་གང་རིགས་ཀྱི་ཉེས་པས་གོས་པ་དང། རྨ་ཁྲག་
ཐོན་པའི་བརྡེག་རེས་བྱས་ཚེ་གནས་ནས་འབྱིན། མྱོས་འགྱུར་ལན་གཉིས་གསུམ་འཐུང་བ་ལ་ཟླ་བར་ཙམ་ཚོགས་ཀྱི་ལོངས་སྤྱོད་བཀག་སྟེ་མཐར་རྟེན་དང་མཁན་པོར་སྙན་དར་འབུལ་ཚན་བཅས་སྔོན་དུ་འགྲོ་བས་ཕྱག་ལྔ་བརྒྱ་ནས་བརྒྱའི་བར་
ཉེས་ཚབ་དང་བསྟུན་ནས་འགེལ། དེ་ནས་སླར་ཡང་ལང་ཤོར་གྱིས་འཐུང་བ་བྱུང་ཚེ་གནས་ནས་འབྱིན། གཞན་ཡང་དགེ་སྐོས་ལ་གནང་བ་མ་ཞུས་པར་ཚོགས་སུ་མ་འོངས་པ་དང། མདའ་འཕེན་པ་དང་འདོད་པ་དང་རྗེས་སུ་མཐུན་པའི་གཏམ་སྨྲ་
བ་སོགས་ཁྱིམ་པ་བསུན་འབྱིན་པའི་རིགས་བྱས་ཚེ་བརྒྱ་ཕྱག་འཚལ་དུ་འཇུག་པ་དང་དཀར་མེ་འབུལ་བ་ཚོགས་སུ་མང་ཇ་ཞུ་བ་དགེ་འདུན་གྱི་བསྙེན་བཀུར་གྱི་གཡོས་ཏ་བྱེད་འཇུག་པ་སོགས་གང་འོས་དགེ་སྐོས་ཀྱིས་བབ་བལྟས་ཀྱིས་བྱེད། དགེ་
སྐོས་རང་ཉིད་ནས་ཀྱང་སེམས་དྲང་པོར་བསྲོང་བ་ལས་ངོ་དགའ་ཕྱོགས་ལྷུང་དུ་འགྲོ་བའི་རིགས་གཏན་ནས་མི་བྱེད་ཅིང་གལ་ཏེ་བྱུང་ཚེ་མཁན་པོ་སོགས་དཔང་པོར་བཞུགས་པ་རྣམས་ནས་བརྡ་ལེགས་པར་སྦྱོར། ཆོ་འཕྲུལ་གྱི་དུས་ཆེན་སྐབས་
ཇི་ལྟར་བྱ་བ་ནི་ལོགས་སུ་གསལ་བ་ལྟར་བྱ་ཞིང། མདོར་ན་དམ་པའི་ཆོས་འདུལ་བའི་ཀུན་ཏུ་སྤྱོད་པ་གཞིར་བཟུང་ཕན་པ་དང་བདེ་བའི་འབྱུང་གནས་སངས་རྒྱས་ཀྱི་བསྟན་པ་རིན་པོ་ཆེ་སྤྱི་དང་ཁྱད་པར་ཆོས་ཀྱི་རྒྱལ་པོ་རྒྱལ་བ་གཉིས་པ་ཙོང་

[003B]  ཞེས་པ་འདི་ནི་གཽ་ཤྲི་ངག་དབང་ཐབས་མཁས་ཀྱིས་བསྐུལ་བ་ལྟར། ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་
ཀྱིས་སྦྱར་བའོ།།     ༈    །།ཨོཾ་བདེ་ལེགས་སུ་གྱུར་ཅིག་དེ་ཡང། འགྲོ་བ་ཐམས་ཅད་ལ་ཕན་པ་དང་བདེ་བ་མ་ལུས་པ་འབྱུང་བའི་སྒོ་གཅིག་པུ་ནི་སངས་རྒྱས་ཀྱི་བསྟན་པ་ཉག་གཅིག་ཡིན་ལ། དེ་འཇིག་རྟེན་གྱི་ཁམས་འདིར་དར་ཞིང་རྒྱས་ལ་ཡུན་
རིང་དུ་གནས་པ་ནི། བསྟན་པ་དེ་ལ་བསླབ་པ་གསུམ་གྱི་ཉམས་ལེན་གྱི་རིམ་པས་ནན་ཏན་དུ་སློབ་པའི་བཤེས་གཉེན་དམ་པ་བརྟན་མཁས་ཀྱི་ཡོན་ཏན་དང་ལྡན་པ་དག་གིས། རྒྱལ་བའི་དགོངས་པ་ཇི་ལྟ་བ་བཞིན་ལུང་གི་བསྟན་པ་སྡེ་སྣོད་གསུམ་
ཐོས་བསམ་གྱི་སྒོ་ནས་གཏན་ལ་ཕབ་སྟེ། རྟོགས་པའི་བསྟན་པ་ལམ་དང་འགོག་པས་བསྡུས་པ་རྒྱུད་ལ་བསྐྱེད་ནས་འགྲོ་བ་རྣམས་ལ་ལམ་བཟང་དེ་ཉིད་གསལ་བར་མཛད་པ་ལ་རག་ལས་ཤིང། དེ་ལྟ་བུའི་བཤེས་གཉེན་དམ་པ་གང་ལས་འབྱུང་
བ་ནི་དགེ་འདུན་གྱི་སྡེ་རྣམ་པར་དག་པ་དར་ཞིང་རྒྱས་པ་ལ་རག་ལས་པའི་ཕྱིར། སངས་རྒྱས་ཀྱི་བསྟན་པ་རིན་པོ་ཆེ་ཡུན་དུ་གནས་པ་དང་ཁྱད་པར་དུའང་ཐུབ་བསྟན་སྙིང་པོ་འཇམ་མགོན་རྒྱལ་བ་གཉིས་པ་བློ་བཟང་གྲགས་པའི་བསྟན་པ་རིན་པོ་ཆེ་མཆོག་
ཏུ་རྒྱས་པ་བཅས་ཀྱི་ཆེད་དུ། ཤར་རྒྱལ་མོ་རོང་གི་ཡུལ་གྲུ་དར་མདོ་ཞེས་བྱ་བར་དང་སྟོབས་གཏོང་བ་སོགས་ཀྱི་ཡོན་ཏན་མངོན་པར་འཕགས་པའི་བསྟན་པའི་སྦྱིན་བདག་རྗེ་མོ་བཀྲ་ཤིས་ལྷ་མོ་དང་སྲས་རྒྱལ་བུ་ནོར་བུ་དགྲ་འདུལ་སོགས་ཉེ་འབྲེལ་

[004A]༄༅། །བལྟོས་བཅས་ནས་མདོ་སྔགས་ཟུང་འབྲེལ་གྱི་དགོན་དགའ་ལྡན་བཤད་སྒྲུབ་ཡོངས་འདུའི་གླིང་ཞེས་པ་གསར་དུ་བསྐྲུན་ནས། མཁོ་དགུའི་ཡོ་བྱད་ཀྱིས་ཡང་དག་པར་མཆོད་དེ་བདེ་བར་གཤེགས་པའི་སྐུ་གསུང་ཐུགས་རྟེན་
མང་པོ་དང་དགེ་འདུན་བརྒྱ་ཕྲག་མང་པོ་བཞུགས་སུ་གསོལ་ཏེ། དཀོན་མཆོག་གསུམ་བླ་མར་མཛད་པའི་ཕྱིར་འདིར་བཞུགས་པའི་དགེ་འདུན་བཙུན་པ་རྣམས་ནས་ཀྱང་གང་དུ་བསྟན་པ་རིན་པོ་ཆེ་གནས་པའི་གཞི་མཐར་ཐུག་པ་སོ་སོ་ཐར་པ་ལ་
ནན་ཏན་དུ་མཛད་པ་སྙིང་པོར་བཟུངས། འཆད་རྩོད་རྩོམ་གསུམ་ཐོས་བསམ་སྒོམ་གསུམ་གྱི་སྒོ་ནས་རྒྱལ་བའི་བསྟན་པ་རིན་པོ་ཆེ་བླ་ནས་བླར་སྤེལ་བར་མཛད་དགོས་ཤིང། འཕྲལ་གྱི་ཀུན་སྤྱོད་ཇི་ལྟར་མཛད་པ་ཡང་གྲྭ་འདིར་ཐོག་མར་འཇུག་
པའི་དུས་སུ་མཁན་སློབ་དང་དགེ་རྒན་སོགས་ནས་ལེགས་པར་བརྟགས་ཏེ། སྡོམ་པའི་སྣོད་དུ་མི་རུང་བ་རྣམས་སྤངས་ཤིང་ལོ་ཚོད་སོགས་རུང་བ་རྣམས་སྤངས་ཤིང་ལོ་ཚོད་སོགས་རུང་བ་རྣམས་ལ་དགེ་སྦྱོང་གི་ཡོ་བྱད་དང་དགེ་འདུན་ནང་ཁྲིམས་ཀྱི་ཆ་ལུགས་རྣམས་ཚང་བ་དང་དགེ་
བསྙེན་ནས་དགེ་ཚུལ་གྱི་བར་གྱི་སྡོམ་པས་རྒྱུད་ལེགས་པར་གཏམས་པར་བྱས་ཏེ་འཇུག་ཚོགས་སུ་འདུ་བའི་ཚེ་ཞྭ་ཟླམ་སོགས་རུང་བ་ཚད་མཐུན་གྱིས་ལེགས་པར་ཀླུབས་ཤིང་དུང་གི་བརྡ་དང་བསྟུན་འཇིག་རྟེན་དྭང་བ་འདྲེན་པའི་ཀུན་སྤྱོད་ཀྱིས་
འདུ༑ ཚོགས་སུ་གནས་པའི་ཚེའང་དགེ་ཚུལ་སློང་གི་རིམ་པ་དང་དགེ་སློང་རྣམས་ཀྱང་བསླབ་གྲལ་མ་འཆོལ་བས་འཁོད་ནས་བྱང་འདྲེན་གྱིས་ཇི་ལྟར་བསྐུལ་བའི་ཆོས་སྤྱོད་ཞལ་འདོན་གྱི་རིམ་པ་རྣམས་གདངས་དབྱངས་འགྲིག་པ་དང་ཐེག་པ་

[004B] ཚོགས་སུ་ལོང་གཏམ་སྨྲ་བ་དང་ཁ་རོག་འདུག་པ་དང་གཞོགས་བསྙེས་དང་གཉིད་ལོག་པ་སོགས་ཀུན་སྤྱོད་ངན་པའི་རིགས་ཀུན་ཏུ་སྤངས། སྐྲ་ཚད་ལས་ལྷག་པར་འཇོག་པ་དང་གོས་
ཕུ་དུང་ཅན་གྱོན་པ་དང་ཆང་དང་ཐ་མི་ཁ་འཐུང་བ། ཚོང་དང་ཁེ་སྤོགས་སོགས་ཁྱིམ་པའི་ལས་དང་ཤོ་མིག་མང་མདའ་རྡོ་རྩེ་བ་སོགས་གཏན་ནས་མི་མཛད། ཆོས་གྲྭ་རྣམས་སུ་རང་ལ་སྐབས་སུ་གང་བབས་ཀྱི་འཛིན་གྲྭ་རྣམས་ལ་རྩོད་གྲྭ་དང་འཛིན་ཤར་སོགས་གོ་
བ་གནད་དུ་ཆེ་བ་གཙོ་བོར་བཟུངས་རིགས་ལམ་ལ་སྒྲོ་འདོགས་ཆོད་ངེས་པ་བྱ། དགེ་འདུན་ཕན་ཚུན་འཁྲུག་ལོང་གི་གཞིའི་དབྱེན་གྱི་རིགས་མི་འབྱུང་བ་ལ་ནན་ཏན་དུ་མཛད་ན་བསྟན་པ་རིན་པོ་ཆེའི་མིག་རྒྱན་དུ་ཆེ། བསྟན་པའི་གཞི་མ་ནི་གཞི་གསུམ་གྱི་རྣམ་གཞག་
ཡིན་པས་ཟླ་བ་ཡར་ངོ་དང་མར་ངོའི་གསོ་སྦྱོང་དང་དབྱར་གནས་པ། དགག་དབྱེ་རྣམས་འདུལ་བ་རང་གཞུང་དང་དཔལ་ལྡན་སྨད་རྒྱུད་གྲྭ་ཚང་གི་ཕྱག་ལེན་ལྟར་མཛད། སངས་རྒྱས་ཀྱི་བསྟན་པ་རྒྱལ་བའི་དགོངས་པ་དྲི་མ་ཐམས་ཅད་དང་བྲལ་བ་རྒྱལ་བ་རང་ཉིད་གང་
ལས་གཤེགས་པ་བཞིན་ཉམས་སུ་ལེན་པའི་ཚུལ་ཕྱིན་ཅི་མ་ལོག་པར་སྟོན་པ་ནི་རྒྱལ་བ་གཉིས་པའི་བསྟན་པ་ཉག་གཅིག་ཡིན་པས་གྲྭ་འདིར་ཞུགས་པའི་གང་ཟག་རྣམས་ཀྱིས་ཞྭ་སེར་ཅོད་པན་འཆང་བའི་རིང་ལུགས་ཉག་གཅིག་ལ་ཐོས་བསམ་སྒོམ་གསུམ་
བྱེད་པ་ལས་རྙིང་བོན་སོགས་གཞན་ཕྱོགས་ཀྱི་ཉམས་ལེན་གྱི་རིགས་མི་བྱ་ཞིང། ཡང་ལུགས་དེ་དག་ལ་སྤྱོད་པ་ཉེ་སྐོར་དུ་རྒྱུ་བ་དག་ལ་ཡང་བསྟན་པའི་ཆེད་དུ་ལུང་དང་རིགས་པ་དྲི་མ་མེད་པས་ལོག་རྟོག་རྣམས་བསུན་དབྱུང་བ་དང་རིག་སྔགས་ཀྱི་སྟོབས་ཀྱིས་བཟློག་པའི་

[005A]༄༅། །རིགས་སྒྲུབ་དགོས་བྱུང་ན་བྱ་བ་ལས། ཁ་སྨྲས་ངན་པས་སྙིང་དཀྲུག་པ་དང་མཚོན་ཆ་དང་དམག་གི་ལག་མཐུ་སོགས་ལ་གྲྭ་རིགས་ནས་འཇུག་པ་གཏན་ནས་མི་བྱ། མདོར་ན་རང་གིས་ཇི་ལྟར་ཁས་བླངས་པའི་དམ་ཚིག་དང་སྡོམ་པ་རྣམས་བསྲུང་བ་
ལ་བརྩོན་པ་གཞིར་བཟུངས། མདོ་སྔགས་ཀྱི་ཆོས་སྤྱོད་ཐོས་བསམ་གྱི་རིམ་པ་རྣམས་ཀྱི་ཚིག་བྱང་བ་དང་དོན་གྱི་རིམ་པ་གཏན་ལ་ཕེབས་པ། ངེས་འབྱུང་བྱང་སེམས་ཡང་དག་པའི་ལྟ་བ་ཟབ་ལམ་རིམ་གཉིས་ཀྱི་རྣལ་འབྱོར་ལ་བརྩོན་པའི་འབྲས་རྟགས་མངོན་དུ་
འགྱུར་བ་ལ་འབད་པ་སྙིང་པོར་བྱ། གལ་ཏེ་དེ་དག་ལས་འགལ་བར་ཆད་ལས་ཇི་ལྟར་བྱ་བ་ནི། རྩ་བ་བཞིའི་ཉེས་པས་གོས་པ་དང་རྨ་ཁྲག་ཐོན་པའི་བརྡེག་རེས་བྱས་བ་སོགས་ཆོས་འདུལ་བ་ཉིད་ཀྱི་ཕྱག་ལེན་ལྟར་གནས་ནས་འབྱིན། ཆང་འཐུང་ཚེ་ལན་གཅིག་གཉིས་
ལ་གཙུག་ལག་ཁང་རྣམས་སུ་མར་མེ་མཚན་ཐུབ་ཕུལ་ནས་ཚོགས་སུ་ཕྱག་ལྔ་བརྒྱ་རེ་བྱེད་དུ་འཇུག། ད་དུང་ནན་ཏར་འཐུང་ཚེ་གནས་ནས་འབྱིན། དགེ་འདུན་གྱི་དབྱེན་རིགས་བྱས་པ་རྣམས་ཚབ་ཆེན་གནས་ནས་འབྱིན་ཅིང་འཕྲན་བུར་དགེ་འདུན་ལ་བསྙེན་བཀུར་
ཞུས་ཏེ་ཇི་ལྟར་འོས་པའི་ཕྱག་བྱེད་དུ་གཞུག་འཁྲུག་པའི་རིགས་བྱེད་པ་རྣམས་ལ་དགེ་འདུན་གྱི་གཙོ་བོ་རྣམས་ལ་སྣེ་བཞག་འབུལ་དུ་འཇུག་ཅིང་ཚོགས་སུ་ཕྱག་བརྒྱ་རེ་འཚལ། ཤོ་མིག་མང་མདའ་རྡོ་སོགས་རྩེ་བ་དང་དགེ་འདུན་གྱི་ཆེད་མིན་པའི་ཚོང་
དང་ཁེ་སྦོགས་སོགས་བྱེད་པ་ལ་དགེ་སྐོས་ནས་བྱ་བ་དེ་བཀག་ནས་ཚོགས་སུ་ཕྱག་བརྒྱ་རེ་བྱེད་དུ་འཇུག་ཐ་མི་ཁ་འཐེན་པ། སྐྲ་ཚད་ལས་བརྒལ་བ་ཚོགས་སུ་ཞྭ་ཟླ་གམ་སོགས་མཛེས་པར་མ་གྱོན་པ་ཚོགས་སུ་ལོང་གཏམ་སྨྲ་བ་སོགས་ལ་དགེ་སྐོས་

[005B] ཆོས་ལུགས་གཞན་བྱེད་པ་རྣམས་ཀྱང་ཚིག་གིས་བསྒོས་པས་བཟློག་ན་དང། དེ་མིན་གདིང་བ་འཐེན་ན་ལེགས། གཞན་ཡང་འདིར་གསལ་མིན་ལ་མ་བལྟོས་པར་ཆོས་འདུལ་བའི་བཅས་ཁྲིམས་དང། ཁམྶ་
གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བཞེད་སྲོལ་རྣམ་པར་དག་པ་ཉིད་ཉམས་སུ་བླངས་ཏེ། རྒྱལ་བའི་བསྟན་པ་ཡུན་དུ་གནས་པ་ལ་བརྩོན་པར་བྱའོ། །བསླབ་པ་གསུམ་དང་ལྡན་པ་ཡི། མཁས་མང་འདུས་པའི་སྡེ་ཆེན་པོས། །ཕྱོགས་ཀུན་
ཡོངས་སུ་ཁྱབ་པ་ཡིས། །ཐུབ་བསྟན་སྙིང་པོ་འབར་གྱུར་ཅིག།    ༈    །།ཨོཾ་བདེ་ལེགས་སུ་གྱུར་ཅིག་ཐུབ་དབང་རྡོ་རྗེ་འཆང་དབང་བློ་བཟང་གྲགས། །འཇམ་པའི་དབྱངས་དང་བྱམས་པའི་མཚན་ཅན་སོགས། །དངོས་བརྒྱུད་
བླ་མའི་ཚོགས་ལ་གུས་བཏུད་ནས། །ཕན་བདེའི་ལམ་བཟང་བདག་གིས་གསལ་བར་བྱ། །བདེ་གཤེགས་བསྟན་པ་སྤྱི་དང་ཁྱད་པར་དུ། །བློ་བཟང་གྲགས་བསྟན་མི་ནུབ་བསྐལ་བརྒྱའི་བར། །གནས་ཕྱིར་ལྷག་པ་ཚུལ་ཁྲིམས་བསླབ་པ་ལ། །
སློབ་པའི་མན་ངག་དེང་འདིར་བདག་གིས་བཤད། །རྙེད་དཀའི་དལ་འབྱོར་དོན་དང་ལྡན་བགྱིད་ཅིང། །ཕན་དང་བདེ་བའི་སྒོ་འཕར་ལེགས་ཕྱེ་ནས། །སངས་རྒྱས་གྲོང་ཁྱེར་ཉམས་དགར་འཇུག་འདོད་རྣམས། །ཚུལ་འདིར་འབད་པར་གྱིས་ཞེས་
བདག་ཅག་འདོམས། ཞེས་མཆོད་པར་བརྗོད་ཅིང་ཕན་པ་དང་བདེ་བ་ཐམས་ཅད་ཀྱི་འབྱུང་གནས་སངས་རྒྱས་ཀྱི་བསྟན་པའི་སྙིང་པོ་འཇམ་མགོན་རྒྱལ་བ་གཉིས་པའི་རིང་ལུགས་དྲི་མ་མེད་པ་ལ་ཐོས་བསམ་སྒོམ་གསུམ་གྱིས་འཇུག་པའི་

[006A]༄༅། །ཕྱིར་ལེགས་པར་བསྐུལ་བ་སྔོན་དུ་བཏང་ནས་ཆོས་གྲྭ་ཆེན་པོ་ཕན་བདེ་ལེགས་བཤད་གིང་འདི་ན་བཞུགས་པའི་དགེ་འདུན་རྣམས་ནས་སྤང་བླང་ཇི་ལྟར་བྱ་བའི་རིམ་པ་ནི། སྤྱིར་ཐར་པ་དང་ཐམས་ཅད་མཁྱེན་པ་ཐོབ་པར་འདོད་
པ་དག་གིས་ལམ་བསླབ་པ་གསུམ་ལ་ནན་ཏན་དུ་བསླབ་དགོས་པར་མ་ཟད། འཇམ་དབྱངས་མི་ཡི་གར་མཁན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་རིང་ལུགས་པ་རང་ཅག་དགའ་ལྡན་པ་རྣམས་ཀྱི་ཕྱག་སྲོལ་ནི། སྡེ་སྣོད་རིན་པོ་ཆེ་རྣམ་པ་
གསུམ་དང། རྒྱུད་སྡེ་བཞིའི་ལུང་གི་ཆོས་རྣམས་རྒུད་པ་མཐའ་དག་སེལ་ཞིང། མངོན་མཐོ་ངེས་ལེགས་ཀྱི་ཡོན་ཏན་ཐམས་ཅད་སྟེར་བར་བྱེད་པ་ལ་ལུང་དོན་བསླུ་བ་མེད་པ་ཚད་མར་གྱུར་པའི་གདམས་ངག་མཆོག་ཏུ་ངེས་པ་རྙེད་ནས་དེའི་
དོན་ཐམས་ཅད་སྐྱེས་བུའི་དོན་བསྒྲུབ་པ་དང། དངོས་དང་བརྒྱུད་པ་ཅི་རིགས་པའི་སྒོ་ནས་སངས་རྒྱས་ཀྱི་གོ་འཕང་སྟེར་བའི་ཐབས་སུ་གཅིག་གྲོགས་སུ་གཅིག་འགྲོ་བའི་ཚུལ་གྱིས་ཉམས་སུ་བླངས་ཏེ་བསྟན་པ་ཐམས་ཅད་གྲུ་བཞི་ལམ་གྱིས་
འཁྱེར་ཤེས་པ་དང། ལྷག་པར་མདོ་སྔགས་ཀྱི་ཡོན་ཏན་ཐམས་ཅད་ཀྱི་གཞི་མར་སོ་སོར་ཐར་པའི་ཚུལ་ཁྲིམས་ལ་ནན་ཏན་གཅེས་སྤྲས་སུ་མཛད་པའི་ངོ་མཚར་རྨད་དུ་བྱུང་བའི་རྣམ་པར་ཐར་པ་ལ་བསླབ་པ་བཞིན། སྡེ་འདིར་ཚོགས་པའི་
དགེ་སློང་རྣམས་ཀྱིས་ཀྱང་ཁྲིམས་ཉིས་བརྒྱ་ལྔ་བཅུ་རྩ་གསུམ་ལ་སོགས་པ་ལུང་སྡེ་བཞི་ལས་ཇི་ལྟར་བཅས་པའི་བསླབ་ཁྲིམས་རྣམས་དང། དགེ་ཚུལ་རྣམས་ཀྱིས་ཀྱང་ཁྲིམས་ཉིས་བརྒྱ་ལྔ་བཅུ་རྩ་གསུམ་ལས་ལྟུང་མེད་ཕྱེད་

[006B] ལུང་སྡེ་བཞི་ལས་གསུངས་པའི་
བཅས་མཚམས་གཞིར་བཟུང་ཡུལ་དུས་ཀྱི་དབང་ལས་བྱུང་བའི་དགེ་འདུན་གྱི་ནང་ཁྲིམས་བཅའ་བའི་ཡི་གེ་འགོད་པར་བྱ་བའི་རིམ་པ་ནི། ཐོག་མར་གསར་པ་འཇུག་པའི་སྐོར་ལ། གྲྭ་འདིར་འཇུག་འདོད་པའི་གང་ཟག་འོང་བའི་ཚེ། སྡོམ་པ་
སྐྱེ་བ་གནས་པ་ཁྱད་པར་དུ་འགྱུར་བ་མཛེས་པའི་བར་ཆད་བཞི་དང་བྲལ་ཞིང། མཐུན་རྐྱེན་ལྔ་ཚང་བ། སྣམ་བུ་དཀར་པོ་དྲི་མས་མ་གོས་པ་ལྟ་བུ་དགོས། དེ་ཡང་དགེ་བསྙེན་པར་མ་རབ་བྱུང་དགེ་ཚུལ་རྣམས་རིམ་བཞིན་བསྒྲུབ་པ་ཞིག་མ་
མཐའ་ལའང་ངེས་པ་ཅན་དུ་དགོས་ཤིང། སྔོན་ནས་རབ་ཏུ་བྱུང་ཟིན་པ་ཞིག་ཡིན་ན་རྩ་བཞི་ཆང་དང་བཅས་པ་ལ་མཐོང་ཐོས་དོགས་གསུམ་མེད་པ་ཅིག་ངེས་ཅན་དུ་དགོས་ཏེ། རྣམ་འབྱེད་ལས། ལྕགས་གོང་མེ་ལྕེ་འབར་བ་དག་ཟོས་
པར་གྱུར་པ་མཆོག་ཡིན་གྱི། །ཚུལ་འཆལ་ཡང་དག་མི་སྡོམ་པས། །ཡུལ་འཁོར་བསོད་སྙོམས་ཟ་བ་མིན། ཞེས་གསུངས་པ་ལྟར། ཚུལ་འཆལ་དགེ་འདུན་གྱི་དཀོར་ལ་ལོངས་སྤྱད་པ་དག་རང་ཉིད་འཕུང་ཚབས་ཤིན་ཏུ་ཆེ་ཞིང། དགེ་འདུན་
འབགས་པ་སོགས་སྦལ་པ་རྨ་ཅན་བཞིན་གྱུར་པའི་ཉེས་དམིགས་ཤིན་ཏུ་ཆེ་བས། ཚུལ་འདིར་ནན་ཏན་དུ་བརྟགས་ཏེ་ཕྱོགས་གཞན་ནས་རབ་ཏུ་བྱུང་རིགས་ཀྱང་ཉེས་ཅན་གནས་ནས་བསྐྲད་པ། དགེ་འདུན་གྱི་འཁྲུག་ལོང་བྱས་པ་སོགས་

[007A]༄༅། །འགལ་ཚབས་ཅན་གྱི་རིགས་གཏན་ནས་འཇུགས་མེད། ཁམ་ཚན་མི་ཚན་སོགས་ཀྱི་ཐ་སྙད་ཕྱོགས་འདིར་མེད་ཀྱང་གསར་ཞུགས་རྟེན་སྐོར་བྱེད་མི་གང་ཡིན་པ་དེས་གོང་སྨོས་ཀྱི་ཉེས་སྐྱོན་ཡོད་མེད་ལེགས་པར་བརྟག་དཔྱད་
བྱས་ཏེ། མེད་ཚེ་ཁོ་རང་གིས་ཁག་ཐེག་པ་བྱས་ཏེ་རྒན་པ་ཞིག་དཔང་པོར་ཁྲིད་ནས་བླ་མ་དགེ་བསྐུལ་ལ་སྙན་སྒྲོན་ཞུས་ཏེ་ཚོགས་ལ་འཇུག་གསར་འཇུག་ཡོ་བྱད་ཀྱི་རིམ་པ་ཡང། དགེ་སུལ་རྣམས་ལ་བླ་གོས། མཐང་གོས། གདིང་བ་
ཞྭ་སེར། ཟླ་གམ་དང། དགེ་སློང་རྣམས་ལ་དེའི་སྟེང་དུ་མཐུན་རྐྱེན་འཛོམ་པ་རྣམས་ཀྱིས་སྣམ་སྦྱར་དེས་ཅན་དུ་བྱེད་དགོས། སྤྱི་སོ་ཆེ་བ་ནས་ལོ་ལྟར་དཔྱིད་ཆོས་ཆེན་མོ་དང་བླ་བྲང་ནས་དགུན་ཆོས་ཆེན་མོར་ཇ་སྦག་རེའི་ཕོགས་
ཆག་མེད་བྱེད། རྒྱུན་ཇའི་སྤྱི་སོ་ནས་གཏོང་སྒོའི་རིམ་པ། དགུན་འབྲིང་པོའི་ཚེས་གཅིག་ནས་བཅོ་ལྔའི་བར་རྒྱུན་ཇ་བཅོ་ལྔ། ཟླ་བ་དེ་ཁའི་ཉེར་ལྔ་ནས་འབྲིང་པོའི་ཚེས་གསུམ་བར་བཟང་སྤྱོད། མང་ཇ་ཉི་ཤུ་རྩ་བཞི། ཐུག་བ་བདུན་
དགུན་ཐ་ཆུང་གི་ཉི་ཤུ་ཐམ་པ་ནས་ཉེར་དགུའི་བར་རྒྱུན་ཇ་བཅུ། ཉེར་ལྔ་ནས་ཚོགས་ཐེབས་གསུམ་རེ་འཕར་མར་བཏང་ནས་ལོ་རྙིང་པའི་རིམ་གྲོ་སྒྲུབ། གནམ་ལོ་གསར་པའི་ཚེས་གཅིག་ལ་བླ་བྲང་ནས་ལོ་གསར་དཔྱིད་ར་བའི་ཚེས་
བདུན་ནས་བཅུ་བདུན་བར་སྨོན་ལམ། མང་ཇ་སུམ་ཅུ། ཐུག་པ་དགུ། སྔ་ཇའི་ཕོགས། དཔྱིད་ར་བའི་ཉི་ཤུ་ནས་ཉེར་གསུམ་བར་རྒྱུན་ཇ་གསུམ། དཔྱིད་འབྲིང་པོའི་བཅུ་གསུམ་ནས་ཉེར་བདུན་བར་རྒྱུན་ཇ་བཅུ་གཅིག་ས་ག་

[007B] མང་ཇ་ཉི་ཤུ། རས་འགྱེད་གཅིག་བཅས། ཟླ་བ་དེ་ཁའི་བཅུ་བཞི་ནས་བཅུ་དྲུག་བར་སྨྱུང་གནས་སྦྱིན་བདག་ཟུར་བ་དབྱར་འབྲིང་པོའི་ཚེས་བཞི་ནས་བཅུ་བཞིའི་བར་རྒྱུན་ཇ་བཅུ་
གཅིག། དབྱར་ཐ་མའི་ཚེས་བཅོ་ལྔར་གསོ་སྦྱོང་གི་མཇུག་ཏུ་དབྱར་ཁས་ལེན་གྱི་སྟ་གོན་དནག་བཅུ་དྲུག་གི་ཞོགས་ཁ་དབྱ་ཁས་ལེན་མཛད་ཅིང། དེ་ཉིན་ནས་གནམ་གང་བར་རྒྱུན་ཇ་བཅོ་ལྔ། སྟོ་ནར་བའི་ཚེས་གཅིག་ནས་བཅོ་ལྔའི་བར་
དཔོན་སློབ་ལས་ཐོག་པའི་བླ་བྲང་ནས་རིགས་གྲྭ། ཉིན་རེར་མང་ཇ་གཉིས་རེ། མཐར་ཕོགས་གཅིག་བཅས། སྟོན་འབྲིང་པོའི་ཚེས་གསུམ་ནས་བཅུ་གསུམ་བར་རྒྱུན་ཇ་བཅུག་གཅིག་སྟོན་ཐ་མའི་ཉི་ཤུ་ནས་ཉེར་བདུན་བར་རྒྱུན་ཇ་
བརྒྱད། དགུན་ར་བའི་ཉེར་གསུམ་ནས་ཉེར་བརྒྱད་བར་ལྔ་མཆོད་སྦྱིན་བདག་ཟུར་པ། གཏོང་སྒོ་འདི་རྣམས་ཆད་ལུས་མེད་པ་བྱེད། ཆོས་ཐོག་སྤྱི་སོ་ནས་ལོ་རེར་ཟླ་ཆོས་བཞི། བཅོ་ལྔའི་ཆོས་ཐོག་བཞི་རྣམས་ཆག་མེད་གཏོང་དགོས་
ཕོགས་འགྲོ་མཚམས་ལ་ཀ་བླ་མ་དང། དགེ་བཤེས་རྣམ་གཉིས་ལ་སྐལ་འཕར་གཉིས་རེ། དཔོན་སློབ་ཟུར་པ་གང་ཡོད་ལ་སྐལ་འཕར་གཉིས་རེ། མཁན་པོ་ལས་ཐོག་པ་ལ་སྐལ་བ་ལྔ་རེ། དཔོན་སློབ་ལས་ཐོག་པ་རྣམས་ལ་
སྐལ་བ་བཞི་རེ། རྒྱུད་པའི་བླ་མ་དབུ་མཛད་ལ་སྐལ་བ་གསུམ། སྤྲུལ་སྐུ་ཆེ་ཁག་ཁྲི་རྒྱབ་ཡོལ་ཐོབ་པ་རྣམས་ལ་སྐལ་བ་གསུམ། སྤྲུལ་སྐུ་དང་ཆོས་མཛད་ཆེ་ཁག་གདན་ཐོབ་པ་རྣམས་ལ་སྐལ་བ་གཉིས་རེ། ཚོགས་

[008A]༄༅། །ཆེན་དགེ་སྐོས་ལ་སྐལ་བ་གསུམ། ཚོགས་ཆེན་དབུ་མཛད་སྤྱི་སོའི་སྡེ་པ་བཞི་ལ་སྐལ་བ་གཉིས་རེ། རྒྱུད་པའི་དགེ་སྐོས་དབུ་མཛད་གཉིས། སྐུ་གཉེར་གཉེར་པ་གཉིས། ཆབ་རིལ་དང་ཚོགས་ཆེན་ཆབ་རིལ། ཇ་མ་
རྣམས་ལ་སྐལ་བ་ཕྱེད་གཉིས་རེ། བླ་བྲང་དབོན་པོ་གཉེར་བ་གསོལ་དཔོན། སྐུ་གཉེར་རྣམས་ལ་ངོ་སྐལ་གཏོང་ཞིང། ནང་ཟན་ལྔ། དཔོན་སློབ་རྣམས་ལ་ནང་ཟན་རེ་རེ། སྤྱི་བ་གཉིས་ལ་ནང་ཟན་གཉིས་རེ། རྒྱུད་པ་སྤྱི་ས་ནང་ཟན་གཅིག་
རྣམས་ལ་ངོ་སྐལ་རེ་གཏོང་ཞིང། བཀའ་རབ་འབྱམས་རྣམས་དང་ཆོས་མཛད་ཆེ་ཁག་རྣམས་ལ་འཛོམས་ན་ཕོགས་སྐབས་སུ་རྣམ་གཞག་རེ་གཏོང། འགྱེད་ཀྱི་སྐབས་སུ་ཆེ་ཆུང་གང་ཡིན་ཀྱང་རྣམ་གཞག་ངེས་ཅན་དུ་དགོས། ཇ་ཚུལ་
སྐོར་ཡང། སློབ་དཔོན་སོ་སོ། །སྤྲུལ་སྐུ་ཆེ་ཁག་དམིགས་བསལ་ཅན་གྱི་ཆོས་མཛད་ཆེ་ཁག་རྣམས་ཀྱིས་ཀྱང་མང་ཇ་རེ་ལ་དགེ་འདུན་རེའི་བཞེས་ཚད་ཉིས་འཕར་ལས་ལྷག་པ་མི་ལེན། བསྐང་གསོ་བ་དང་སྐུ་གཉེར་གྱིས་ཀྱང་དགེ་
འདུན་རེའི་བཞེས་ཚད་ལས་ལྷག་པ་ལེན་ས་མེད། སྤྱི་གཉེར་སོ་སོ་ནས་ཀྱང་བབས་ལྟས་བྱས་ནས་ལེན་པ་མ་གཏོགས་བག་མེད་དུ་གཏན་ནས་མི་ལེན། ཚོགས་ལ་མ་འོང་བའི་གྲྭ་པ་སུ་ཐད་ནས་ཀྱང་སྣང་བ་གང་དྲན་བྱས་ནས་ལེན་ས་
མེད༑ གལ་སྲིད་མི་ཐུས་པ་བྱུང་ན་དགེ་སྒོས་ཀྱིས་ཆད་འགེལ་བྱེད། དགོན་འདིར་གནས་པ་སུ་ཐད་ནས་རུང་མཐུན་གྱི་གོས་གྱོན་པ་ལས། གོས་ཕུ་ཐུང་ཅན། འབེར་ཞྭ། གློ་ཆ། སྐེ་རྒྱན། ཚོས་ཁ་མ་བསྒྱུར་བའི་པགས་རིགས། གྲི་རིངས་

[008B] སྐྲ་ཚད་ལས་ལྷག་པ་གཏན་ནས་མི་འཇོག་གླིང་བར་དུ་སྤྱི་སོའི་སྡེ་པ་བཞི་དང། ནང་གཉེར་བླ་བྲང་གཉེར་པ། གསོལ་དཔོན། རྒྱུད་པའི་གཉེར་པ་རྣམས་མ་གཏོགས་པས་པུ་དུང་
མི་གྱོན་ཅིང། དེ་རྣམས་ཀྱིས་ཀྱང་ཚོགས་དམངས་གཟིགས་སར་གྱོན་ས་མེད། ཟུར་འཆད་སློབ་དཔོན་མ་གཏོགས་གླིང་བར་དུ་རྟ་མི་ཞོན། འདི་ཀའི་གྲྭ་རིགས་ཁོང་དུ་འགྲོ་ཚེ་གཟན་ཤམ་མེད་པར་གྲོང་ཆས་སོགས་མི་མཛེས་པའི་རིགས་
བྱེད་ས་མེད། དེ་ལྟར་བྱེད་མཁན་བྱུང་ན་བརྒྱ་ཕྱག་གི་ཆད་འགེལ་བྱེད། ཉེ་རིང་ཕྱོགས་ལྷུང་གིས་ཚོགས་ཆེན་གྱི་འདུ་སྒོ་གྲྭ་ཚང་སོ་སོར་བསྒྱུར་བ་དང། གྲྭ་ཚང་ཁག་ཕན་ཚུན་ཀྱང་འདུ་སྒོ་ཕར་སྒྱུར་ཚུར་སྒྱུར་བྱས་ན་རྣམ་སྨིན་ཤིན་ཏུ་ལྕི་བས་དེ་རིགས་
གཏན་ནས་བྱེད་ས་མེད། ལུས་ཀྱི་རྐྱེན་ཐེག་ཅིང་ཤེས་རབ་ཡོད་བཞིན་དུ། ཆོས་གྲྭ་ཕན་ཚུན་གང་རིགས་ཤིག་མི་འགྲིམ་པར་སོས་དལ་དུ་མི་སྔོད་ཅིང། དགེ་འདུན་སྤྱི་དོན་མ་གཏོགས་རང་དོན་དུ་ཚོང་ཁེ་དཔོགས་བུན་འཇུག་པ་སོགས་མི་
བྱེད༑ ཕྱོགས་གཞན་ནས་འོང་བ་རྣམས་ཆོས་གྲྭའི་ཆོས་སྤྱོད་གཏོར་འབུལ་བློ་ལ་མ་བཟུང་བར་དུ་གཞི་བ་བྱས་ཆོག་དེ་ཕན་གཞི་བ་བྱེད་ས་མེད། མདའ་ཚན་འདི་ཀའི་གྲྭ་པ་ཚོགས་ལ་བཞུགས་ནས་ཡི་གེ་བློ་འཛིན་སློབ་བྱེད་གཞི་བ་བྱས་ནས་ལོ་གཅིག་བསྡང་
ཆོག་པ་བྱེད། དེ་ཕན་སྡོད་ས་མེད། གྲྭ་ཚང་གཅིག་གི་གྲྭ་པས་ཅིག་ཤོས་ཀྱི་སློབ་དཔོན་བར་བརྩི་བཞག་མི་ཉན། མདོ་སྔགས་གང་གི་སྐབས་སུ་ཡང་རང་རེ་ཆོས་ཀྱི་རྒྱལ་པོ་ཤར་ཙོང་ཁ་པ་ཆེན་པོའི་ལུགས་སྲོལ་འདི་ཉིད་ཀྱིས་མི་ཐུས་རྒྱུ་ཅི་

[009A]༄༅། །ཡང་མེད་པས་ཡིད་ཆེས་ཀྱི་ངེས་པ་གཏིང་ནས་དྲངས་ཏེ་ལྟ་གྲུབ་མི་གཅིག་པའི་རིགས་ལ་ཤེས་འདོད་མི་བྱེད། སྒྲིགས་འགལ་སྐོར་རྩ་བཞི་ཆང་དང་བཅས་པ་ལ་མཐོང་ཐོས་དོགས་གསུམ་གྱི་སྒོ་ནས་ངེས་པ་དང། དགེ་སྐོས་ལ་
ལག་ལན་སློག་པ། གྲྭ་ཚང་ཕན་ཚུན་བླ་མ་ལས་སྣེ་གྲྭ་མང་བར་ལ་འཁྲུག་ལོང་ཆེན་པོ་བསྐྱེད་པའི་བསྟན་བཤིག་གཏེ་བོ་རྣམས་ཕྱོགས་གཏོགས་དང་རྒྱབ་བསྟེན་མི་བྱེད་པར་གཎྜི་ཤོག་ཐོད་ཀྱིས་གནས་དབྱུང་གཏོང། དགེ་སྐོས་ལ་ཁ་ལན་
སློག་པ། མི་དཔུང་གྲ་སྡེབས་བྱེད་པ། མི་ཚན་བསྒྲིགས་པ། འཐབ་མོ་བྱས་ཏེ་རྨ་ཁྲག་བྱུང་བ། གྲི་བཏོན་བ་བྱུང་ན་བརྒྱ་ཕྱག་མང་ཇ། ཟླ་བ་གཅིག་གི་ཚོགས་ཆུ། དཀར་མེ་སྙན་ཤལ་གྱི་ཆད་འགེལ། ཁ་འཐབ་སོགས་ཉེས་བྱས་ཀྱི་
རིགས་ལ་དགེ་སྐོས་ཀྱིས་གང་འཚམས་ཀྱི་ཚར་གཅོད་བྱེད། ནག་ཆང་གི་སྐོར་འདི་དགེ་འདུན་གྱི་ནང་ཁྲིམས་འདུལ་བའི་བཅའ་ཁྲིམས་གང་ལ་ཡང་གནོད་ཚབས་ཆེན་པོ་ཡིན་པས། ཡས་མས་ཀྱི་དཔོན་ས་ནས་ཕེབས་པ་དང། ལྔ་མཆོད་
སྨོན་ལམ་ལྟ་བུ་དམིགས་བསལ་འགའ་རེ་མ་གཏོགས། ཐག་རིང་ཐུང་སྦྱིན་བདག་གལ་ཆེ་ཆུང་གང་གིས་ཀྱང་འདུལ་བའི་བཅའ་ཁྲིམས་ཀྱི་ཕྱིར་བུད་མེད་ཞག་སྡོད་གཏན་ནས་མི་བྱེད། ཐག་རིང་པོ་ནས་འོང་མཁན་བླ་བྲང་སྤྱི་སོས་
སྦྲ་རས་གུར་གཡར་པོ་བྱས་ཏེ་སྐོར་ལམ་གྱི་ཕྱིན་ཞག་སྡོད་བྱེད་ཉིན་པར་བུད་མེད་མཇལ་ཕྱག་ལ་སྐོར་ལམ་ནང་དུ་འོང་དགོས་བྱུང་ན་དགེ་སྐོས་ལ་གནང་བ་ཞུས་ནས་འོང་པ་མ་གཏོགས་གཏན་ནས་མི་འོང། དགོན་ཁྲོད་དུ་དམ་

[009B] གླིང་བར་དུ་གྲྭ་པ་ཕྱོགས་ཡོང་གང་གིས་ཀྱང་སྐད་ལོག་ཆེན་པོ་མི་བྱེད། ཐ་མི་ཁ་དྲི་ངན་ཅིང་མྱོས་འགྱུར་གྱི་རིགས་ཡིན་པས་གྲྭ་པ་རྒན་གཞོན་སུས་ཀྱང་གཏན་ནས་མི་འཐེན་
དེར་མ་ཟད་ཚོགས་ཆེན་རུང་ཁང་ནང་དུ་གཞི་སྡོང་ཕྱོགས་ཡོང་གང་གིས་ཀྱང་ཐ་མ་ཁ་འཐེན་ས་མེད། བླ་མའི་དྲུང་དུ་གྲྭ་རྒན་རིགས་མ་གཏོགས་པས་གྲྭ་པ་དགོས་མེད་དུ་མི་འགྲོ། དགོས་པ་ཅན་ཡང་དགོས་པ་མྱུར་དུ་བཅད་དེ་འགྲོ་བ་མ་གཏོགས་
བླ་མའི་བཟླས་བརྗོད་ལ་གནོད་པ་མི་བྱེད། དཔོན་སློབ་གདན་ཟུར་གང་ཡིན་ཀྱང་ལས་སྣེ་རྒན་པ་གྲྭ་མང་སུ་ཐད་ནས་གྲྭ་བ་སྒྲིགས་ལམ་ཞུགས་དག་གི་ཕྱག་སྲོལ་ལྟར་གུས་ཞབས་ལྷུར་ལེན་པ་མ་གཏོགས་འགྲན་སེམས་བརྙས་བཅོས་མ་གུས་
པའི་རིགས་གཏན་ནས་བྱེད་ས་མེད། ངེས་མེད་དེ་འདྲ་བྱུང་ན་དགེ་སྐོས་ཀྱིས་ཚར་གཅོད་དྭག་པོ་བྱེད། དགེ་སྐོས་ལོ་གཅིག་གི་སྒྲིགས་ལམ་སོགས་གང་ཅིའི་བདག་པོ་ཡིན་པས། དེ་ལ་གྲྭ་སའི་དཔེ་ལྟར་མཁན་པོ་སློབ་དཔོན་གང་གི་མདུན་
དུ་ཕེབས་ཚེ་སྟན་འདིང། དྲག་ཞན་མཐའ་དག་ལངས་ནས་རྩི་བཀུར་བྱེད། ལས་སྣེ་གཞན་རྣམས་དང་རྒན་པ་གྲྭ་མང་བཅས་ཀྱིས་སྔོན་དུ་ལྡང་བ་གཟན་སྐྱོར་འབེབས་པ་སོགས་གུས་ཞབས་གང་ཆེ་བྱེད། དགེ་བསྐུལ་གླིང་བར་དུ་འགྲོ་
ཚེ་ལམ་བར་དུ་ཡོད་པ་རྣམས་གཡས་གཡོན་དུ་བྱོལ་བ་མ་གཏོགས་གདོང་ཐུག་བྱེད་ས་མེད། དབུ་མཛད་སྡེ་པ་སོགས་ལས་སྣེ་རྣམས་ལ་རྒན་པ་གྲྭ་མང་བཅས་ཀྱིས་སྔོན་དུ་ལྡང་བ་གཟན་འབེབས་སོགས་རྩི་བཀུར་བྱེད། དེས་མཚོན་ནས་

[010A]༄༅། །རྒན་པ་ནང་ཕན་ཚུན་ཡང་རྒན་རིམ་ལྟར་དང། རྒན་པ་ལ་གྲྭ་མང་གྲྭ་པ་ཡང་འཛིན་གྲྭ་མཐོ་དམན་དང་འཛིན་གྲྭ་གཅིག་པ་ཡང་བློ་ཁ་མཐོ་དམན་གྱིས་རྩི་བཀུར་གང་དྲག་བྱེད་པ་མ་གཏོགས་མཉམ་མཉམ་བྱེད་ས་མེད་
ལས་སྣེ་རྒན་གཞོན་གྱི་རྩི་བཀུར་འདི་འདུལ་བའི་བཅའ་ཁྲིམས། དགེ་འདུན་གྱི་ནང་ཁྲིམས་ཀྱི་གཙོ་བོ་ཞིག་ཡིན་པས་ཐམས་ཅད་ཀྱིས་གལ་པོ་ཆེར་བྱེད། མདའ། རྡོ་སྐོར། མཆོངས། མིག་མངས། ཤ་ད་ར་སོགས་བག་མེད་ཀྱི་སྤྱོད་པའི་
རིགས་དགོན་ཕྱི་ནང་གང་སར་བཀག་ཆ་གང་དམ་བྱེད། བཙུན་ཆུང་རིགས་དགེ་རྒན་མེད་པར་འདུག་ས་མེད། ཞིང་ལས་རིགས་གྲྭ་རིགས་གྲྭ་པས་བྱེད་ས་མེད། གྱང་གཞས་མ་ཡིན་པའི་གླུ་དང་རྒྱང་འབོད་བྱེད་ས་མེད། མགར་བ་ལྷམ་མཁན་
སྤྲང་པོ་སོགས་མི་ནག་གཞིས་སྡོད་བྱེད་མི་འཇུག་བྲེ་སྲང་རྒྱ་མ་སྤྱི་བླ་བྲང་མ་གཏོགས་སུས་ཀྱང་མི་རྒྱུག་ཡས་མས་ནས་ཚོང་བ་འོང་བ་རྣམས་ཀྱང་རྒན་པ་ལས་སྣེ་ནས་གྲོས་བཏིང་རི་གོང་མ་རྒྱབ་པར་ཧབ་ཐོབ་ཀྱིས་ཉོ་ས་མེད། སྔ་མས་ཚོད་
ཐག་མ་བཅད་པར་ཕྱི་མས་ཧབ་ཐོབ་དང་ལྐོག་ཚོང་མི་བྱེད། རང་རང་གི་ཉེ་འཁོར་དུ་བརྟགས་དཔྱད་མ་བྱས་པར་གྲོགས་གསར་པ་འདུག་མི་འཇུག་དགོན་པའི་རྒྱབ་རི་དང་ཉེ་འཁོར་དུ་བྱ་དང་རི་དྭགས་མི་བརྔོན་ཟླ་བ་བྱུང་ངོ་ཅོག་གི་ཉ་སྟོང་དང་
དགུ་བསྐྱུར་ཐོབ་པ་རྣམས་ལ་བླ་མ་དགེ་བསྐུལ་གྱིས་གལ་པོ་ཆེར་བྱས་ཏེ། གྲྭ་ཚང་གཉིས་ཀྱིས་ལྷན་དུ་གསོ་སྦྱོང་ངེས་ཅན་དུ་བྱེད། མིང་རྟགས་སྐོར། དབུས་གཙང་ལ་འགྲོ་བའི་ཆ་རྐྱེན་མ་འཛོམ་པ་དག་ལ་ཡོན་ཏན་བཟང་རིམ་ནས་

[010B] ཡོན་ཏན་ཡོད་རིགས་རྣམས་ཀྱིས་དམ་བཅའ་བཤད་པ་གཙོ་བོར་འདོན། གཏོང་སྒོ་གང་འཛོམ་ཞར་བྱུང་དུ་བྱེད། ཡོན་ཏན་དེ་ཙམ་མེད་ཀྱང་གྲྭ་སར་བསྡད་པའི་དོན་པོར་མིང་བཏགས་བྱེད་འདོད་ཀྱི་རིགས་ཀྱིས་
གཏོང་སྒོ་གང་དྲག་བྱེད། ཡོ་བྱད་སོགས་ཆ་རྐྱེན་འཛོམ་པ་ཡོད་ཚེ། དགོན་འདིར་མིང་བཏགས་སོགས་བྱས་རིགས་དང་བློ་གསལ་དོན་གཉེར་བ་སུ་ཐད་ནས་དབུས་གཙང་དུ་སོང་སྟེ་གྲྭ་ས་ཆེན་པོ་རྣམས་སུ་སློབ་གཉེར་བྱས་ཤིང་རྒྱུད་གྲྭ་སོགས་འགྲིམས་
ན། ད་ལྟར་གྱི་དུས་སུ་སངས་རྒྱས་ཀྱི་བསྟན་པ་གང་ནས་འབྱུང་བའི་གནས་ཀྱི་ཞབས་འདེགས་སུ་འགྱུར་བ་དང། གྲྭ་འདིར་ཡང་ལུང་རྟོགས་ཀྱི་ཡོན་ཏན་རྫིང་ན་གནས་པའི་པདྨ་བཞིན་དུ་རྒྱས་པའི་གནད་ཆེ་བས་དེ་བཞིན་བྱེད། སྤྲུལ་སྐུ་རྣམ་པ་
ལས་སྣེ་ཐོན་ཟིན་ནས་གསར་བུ་བ་ཡན་ཆད་ཀྱིས་དགོངས་པ་ཞུ་གནང་མ་བྱས་པར་སྡོངས་མེད། འོན་ཀྱང་རྒན་པ་རྣམས་ལ་དགེ་སྐོས་ནས་གནང་བ་ཡང་ཆ་བྱེད། སྤྲུལ་སྐུ་ཆེ་ཁག་དགེ་འདུན་གྱི་སྤྱི་དོན་ལ་སོང་བ་ནད་བ་རྐྱེན་མ་ཐེག་པ་མ་གཏོགས་
གནང་བ་སྐད་བསྐུར་བྱེད་ས་མེད། གནང་མཚམས་ལས་འདས་ན་ཆད་འགེལ་བྱེད། ཆོས་ཐོག་དང་འཁོར་ཞག་གི་གནང་བ་བླ་མར་ཞུ། བླ་མར་ཞུས་ནས་གནང་བ་མ་བྱིན་པར་དགེ་སྐོས་ལ་ཞུ་ས་མེད། བླ་མས་གནང་བ་བྱིན་ཀྱང་དགེ་སྐོས་
ནས་བཀག་ཆོག་འཁོར་ཞག་གི་དགོངས་པ་ཞུ་སྐབས་ལ་དེ་མ་ཇ་ཁ་བཏགས་རེ་འབུལ། ཟླ་བ་གཅིག་ཚུན་ལ་དགོན་པར་མི་འཁོར་ན་འཁོར་ཞག་གི་གནང་བ་ཞུ་དགོས། ཕྱག་ཕྱི་རིང་ཐུང་ལ་འགྲོ་བ་རྣམས་ཀྱང་དགོངས་པ་ཞུ་གནང་མ་བྱས་

[011A]༄༅། །བར་མི་འགྲོ་ཞིང། སྐོར་ལམ་དུ་མ་ཕྱིན་པར་ཕུ་ཐུང་གྱོན་ས་མེད། གཞི་པའི་དགེ་སློང་རྣམས་མང་ཇ་གྲྭ་ཇ་སྒྲོལ་འདོན་རྣམས་ལ་ངེས་ཅན་ཡོང་དགོས། ཚོགས་འཚོགས་པ་དང་གྲོལ་སྐབས་མ་གཏོགས་ཟླ་གམ་གྱོན་ནས་གླིང་བར་དུ་
འགྲོས་མེད། བླ་མའི་དྲུང་དུ་ལས་ཀ་དམིགས་བསལ་ཅན་མ་གཏོགས་ཟླ་གམ་ཐུལ་བ་གྱོན་ནས་ཡོང་ས་མེད། གཟན་མེད་པར་གླིང་བར་དུ་འགྲོ་ས་མེད། དགེ་སྐོས་ལ་པགས་ཐུལ་གྱོན་ནས་གནང་བ་ཞུ་ས་མེད། དགེ་སྐོས་གླིང་བར་དུ་འགྲོ་ཚེ་ཕལ་ཆེར་
ཁྲིམས་ཤིང་བཟུང་ཆོས་གོས་ཞྭ་མོ་གྱོན་ནས་འགྲོ་དགོས། ཆོས་མཚམས་བཏང་མ་ཐག་གི་ཞག་རེ་གཉིས་སོང་ནས་སྐྱོར་སྦྱངས་ཀྱི་བསྐུལ་མར་དགེ་སྐོས་ནས་སྐོར་བ་བྱེད་སྐབས་གྲྭ་ཚང་གཉིས་པོའི་གྲྭ་པ་རྣམས་སྟེང་ཁར་ཕྱིན་ཏེ་ཁྲལ་ཆོས་ལ་མ་སེང་
བའི་སྐྱོར་སྦྱངས་རུ་གང་ང་བྱེད་དགོས། ནང་ཆེན་རྣམས་ནས་དགེ་སྐོས་གསར་བ་ལང་སྐབས་གུང་ཚིགས་ཞུས་ཐོག་ཁ་བཏགས་ཕུལ་ཏེ་བབས་འོས་ཀྱི་གནང་ཆེན་ཞུ། དོན་གཅོད་ལ་ཐབས་མེད་འགྲོ་དགོས་པ་རྣམས་དགེ་བསྐུལ་གྱིས་བརྡ་མ་བྱུང་བར་གྱ་
ཚོམ་དུ་ཚོགས་ནས་ལངས་ཏེ་གནང་བ་ཞུ་ས་མེད། དབྱར་གནས་སྨོན་ལམ་བཟང་སྤྱོད་ལྔ་མཆོད་རྣམས་ལ་དགེ་སློང་རྣམས་ཀྱིས་ཆོས་གོས་གྱོན་ནས་ཕེབས་དགོས། སྦྱིན་བདག་ཟུར་བའི་མང་ཇ་གྲྭ་ཇ་ཡིན་ཚེ་བླ་མ། དགེ་སྐོས། དབུ་མཛད། སྤོས་
སྣའི་སྡེ་པ་རྣམས་ལ་སྣེ་བཞག་སྙན་ཤལ་བཅས་སྦྱིན་བདག་ཚོགས་སུ་སྤོས་སྐོར་ལ་འགྲོ། རྒན་མང་འཚོགས་ནས་ལ་རྒྱའི་དོན་བཤད་སྐབས། བློ་གཟུ་བོར་གནས་པའི་སྒོ་ནས་སྤྱི་དོན་ལ་གང་ཕན་བྱེད་པ་མ་གཏོགས་རང་འདོད་སྦུབས་ཚང་བྱེད་

[011B] ཡས་མས་ནས་མ་ཎི་སོགས་ཀྱི་ཕོགས་ཡོང་བ་རྣམས་ཀྱང་དགེ་སྐོས་གཙོ་བོར་བྱས། ལས་སྣེ་རྒན་པ་གཟུ་བོར་གནས་པ་རེ་གཉིས་བཅས་དུས་ཚོད་ཀྱི་ཚོང་བྱས་ཏེ། དགེ་འདུན་ལ་གང་ཕན་བྱེད་པ་ལས། ངོ་འཐེན་སོགས་བྱས་ཏེ་ཕམ་ཚོང་
མི་བྱེད། ཉོ་མི་རྣམས་ནས་དུས་ཚོང་ཁ་ཆད་སྟེང་སྤྲོད་ལེན་བྱེད་པ་ལས་ངོ་སྤྲོད་མི་ཆོག་ཞལ་འདོན་རྣམས་ཆོས་ཐོག་སྟེང་ནས་བསྒྲུབས་ནས་ཕོགས་ཀྱང་ད་དུས་བསྒྲུབ་མཁན་རྣམས་ལ་འབུལ། ཞལ་འདོན་བཅོལ་བ་རྣམས་ཀྱང་སྤྱི་འཇོག་འབུལ་རྔ་རྒྱ་
ཅན་མ་ཡིན་པ་དག་སྤྱི་ས་གཉིས་ཀྱིས་བགོས་ནས་ལེན། དགོན་པའི་ལ་རྒྱ་སྙིང་ལ་བཅངས་ཏེ་སྦྱིན་བདག་རྣམས་ལ་སྟེར་སྦྱིན་མ་ཕམ་པ་སྤྱི་ས་གཉིས་ནས་སྟེར། དོམ་ཤར་མདོ་མན། དོམ་སྒང་མདུན་གྱི་གཞུང་ཡན་ལ་གྲོང་སྡེ་མི་འཇོག། རྒྱབ་
རིར་ལམ་མི་གཏོད། ཚོགས་ཆོས་གྲྭར་འགྲོ་སྐབས་མ་ཡིན་པར་ནང་དུ་འཛིན་སྐྱོར་བྱེད་པ་ལས་དོན་མེད་ཀྱི་འདུ་ལོང་གཏམ་ལ་བ་མང་པོ་བྱེད་ས་མེད། ཟླ་ཆོས་ཡིན་ཚེ་བསྐང་གསོ་ཉིན་གཉིས། བཅོ་ལྔའི་ཆོས་ཐོག་ཡིན་ཚེ་ཉིན་གཅིག་གཏོང་
ཆོས་ཐོག་ཚུགས་པའི་རིམ་པ་ཡང་དགུན་ཟླ་འབྲིང་པོའི་བཅུ་བདུན་ནས་དགུན་ཟླ་ཐ་མའི་བཅུ་དྲུག་པར་དགུན་ཆོས་ཆེན་མོ། དཔྱིད་ཟླར་བའི་ཉེར་ལྔ་ནས་འབྲིང་པོའི་ཚེས་དགུའི་བར་དཔྱིད་ཆོས་དང་པོ། །དཔྱིད་ཟླ་ཐ་མའི་ཚེས་གཅིག་ནས་གནམ་
གང་གི་བར་དཔྱིད་ཆོས་ཆེན་མོ། དཔྱར་ཟླ་ར་བའི་བཅུ་བདུན་ནས་འབྲིང་པོའི་ཚེས་གཅིག་པར་དཔྱིད་ཆོས་གསུམ་པ། འབྲིང་པོའི་དེ་ཁའི་བཅུ་བདུན་ནས་དབྱར་ཟླ་ཐ་མའི་བཅོ་ལྔའི་ཤོག་ཀའི་དབྱར་ཆོས་ཆེན་མོ། སྟོན་ཟླ་ར་བའི་བཅོ་ལྔ་ནས་ཉེར་

[012A]༄༅། །དགུའི་བར་སྟོན་ཆོས་དང་པོ། སྟོན་ཟླ་འབྲིང་པོའི་བཅུ་བདུན་ནས་སྟོན་ཟླ་ཐ་མའི་བཅུ་དྲུག་བར་ལ་སྟོན་ཆོས་ཆེན་མོ། དགུན་ཟླ་ང་བའི་ཚེས་གཅིག་ནས་བཅོ་ལྔའི་བར་སྟོན་ཆེས་ཐ་མ་རྣམས་འཚོག་ཅིང། དཔོན་སློབ་རྣམ་པ་
དགེ་སྐོས་ཆོས་ཐོག་སྡེ་པ་བཅས་ནས་ཁུར་ལེན་བྱས་ཏེ་ཆོས་ཐོག་ཚུགས་ཚོད་གྲོལ་ཚོད་དེ་ལས་ཉིན་གཅིག་གིས་ཀྱང་ཡོལ་བ་མེད་པར་བྱེད། མཚན་ཉིད་གྲྭ་ཚང་གི་ཟླ་ཆོས་རྣམས་ཀྱི་ཐོག་མཐའི་ཞོག་ཁ་གསུམ་རེ་དང། བཅོ་ལྔའི་ཆོས་ཐོག་ཐོག་
མཐའི་ཞོག་ཁ་གཉིས་རེར་ཆོས་འདོན་དང་སྐུ་རིམ་བྱེད་དགོས་ཤིང། དུས་བཟང་གང་ཡིན་གྱི་ཞོག་ཁ་ཆོས་འདོན་བྱེད་དགོས། སྐབས་དེ་མ་གཏོགས་པའི་ཞོག་ཁ་རྣམས་ལ་རྩི་བཞག་དང་གུང་ཚིགས་ལ་ལམ་རིམ་དང་འབྲེལ་བའི་རྩི་བཞག་
དཔོན་སློབ་ཆེ་བས་ཆག་མེད་གཏོང། ལོངས་མ་བྱུང་ཚེ་ཉེ་གནས་ཀྱིས་དགེ་སྐོས་ལ་གནང་བ་ཞུ། དེ་བཞིན་རྒྱུད་པ་དཔོན་སློབ་ནས་ཀྱང་རྒྱུད་པའི་སྒྲིགས་ཡིག་ལྟར་རྩི་བཞག་དང་འགྲེལ་བཤད་ཆག་མེད་བྱེད། བྲེལ་བ་བྱུང་ཚེ་ཉེ་གནས་ཀྱིས་རྒྱུད་
པའི་དགེ་སྐོས་ལ་གནང་བ་ཞུ། སྤྱི་བླ་བྲང་གྲྭ་པ་སོ་སོའི་ཁང་པ་རྣམས་ཀྱི་འཛིན་གྲས་ལེགས་པར་བྱས་ཏེ་ཁང་སྟེང་དུ་རྩྭ་སྐྱེས་པ། དཀར་གསོལ་དང། སྒོ་སྒེ་ཁུང་ལ་ནག་རྩི་མེད་པ། བུ་ཤུ་དང་རྡོ་གཡབ་མེད་པ་ནི་གྲོང་ཁང་དུ་སོང་ནས་ཤིན་ཏུ་མི་
མཛེས་པ་འདུག་པས་དེ་འདྲར་འགྲོ་བ་གཏན་ནས་མི་བྱེད་ཅིང། འདུ་ཁང་གི་འཛིན་གྲྭའི་སྐོར་སྐུ་གཉེར་གྱིས་གང་དྲག་བྱེད་པ་ལས་སྣང་མེད་དུ་མི་འཇོག་རུང་ཁང་དུ་ཇ་མ་ཆུ་ལེན་མི་འབུད་སྦྱིན་བདག་མ་གཏོགས་པ་མི་འགྲོ་ཞིང། རུང་ཁང་གི་ཝ་

[012B] དེ་ཡང་རུ་གང་ང་ལས་སླ་བཅོས་སུ་མ་སོང་བ་བྱེད། རུང་ཁང་གང་བརྡར་ཆོགས་ཟངས་སོགས་སྣོད་ལ་གཙང་སྤྲས་ཐོན་པ། མང་ཇ་བཟང་ན་བཟང་ཁུ་ཐོན་པ། ངན་ན་
ངན་ཁུ་ཐོན་པ་བྱེད། དེ་དག་གི་བཀོད་ཁྱབ་ཆོས་ཐོག་ཚེ་ཆོས་ཐོག་སྡེ་པ། ཆོས་མཚམས་ཡིན་ཚེ་རྒྱུན་ཇའི་སྡེ་པས་རུ་གང་ང་བྱེད། སྤྱི་སོ་ནས་ཀྱང་ཚོགས་པའི་བབས་ལྟས་ཀྱི་མང་ཇ་གང་བཟང་བྱེད་པ་ལས་ཁྲལ་ཆོས་སུ་འགྲོ་བ་མི་བྱེད། གདངས་དབྱངས་
རྔ་ཆིངས། རྐང་གླིང། དུང་ཆེན། རྒྱ་གླིང་སོགས་སློབ་སྦྱོང་འོས་པ་རྣམས་དོ་ཁུར་གྱིས་ཚུལ་བཞིན་ཤེས་པར་བྱེད། རྟེན་གསུམ། རོལ་མོ། སྙན་དར། སྣོད་དཔྱད། ཕྱག་མཚན་སོགས་བཅག་གྲུགས་ཆུད་ཟོས་ལ་བཏང་བ་བྱུང་ན་སྐྱིན་ཚབ་འགེལ་
བྱེད་མི་རྩད་མི་ཆོད་ཅིང་ངོས་མི་ལེན་ན་མདོ་སྒྲབ་མཚམས་གཅོད་བྱེད། ཕྱི་ནང་སྐྱ་སེར་གང་གི་དངོས་སྤྱད་བོར་བརྙེད་ན་བདག་པོ་ངོ་ཤེས་ན་དེ་ལ་སྤྲོད། མ་ཤེས་ན་དགེ་སྐོས་ལ་གཏོད། ཚོགས་སུ་ལོངས་སྤྱོད་ལ་འདུ་བའི་ཚེ། ཆོས་ཐོག་ཡིན་ཚེ་ཞོག་
ཁ་སྐྱ་རེངས་ཐ་མའི་སྐབས་ཚེགས་སྐད་མ་བྱུང་བར་དུ་མི་འབྱོན། ཚོགས་སྐད་བྱུང་བ་དང་བསྟུན་ཀུན་སྤྱོད་ཞི་དུལ་གྱིས་འདུ་བ་ལས། རྒྱུག་མཆོངས་འཕྲོས་གཏམ་ཀུ་ཅོ་སོགས་ཀྱིས་མི་འདུ་ཞིང། ཚོགས་དུང་བཏང་ནས་སྒོ་མ་ཕྱེ་བར་དུ་ཕྱག་མཆོད་
བྱེད་པའང་སྤྱོད་ལམ་གང་མཛེས་ཀྱིས་བཞུགས་པ་ལས་སྤྱོད་རྩིང་མི་བྱེད། ལྟག་སྒོ་སོགས་མགྱོགས་ལམ་གཞན་མི་སྐོར། སྒོ་མ་ཕྱེ་བར་དུ་འདུ་ཁང་ནང་དུ་མི་འགྲོ། མཆིལ་ལྷམ་ཁྱམས་སུ་འཇོག་པ་མ་གཏོགས་འདུ་ཁང་ནང་དུ་འཕུད་ས་མེད་

[013A]༄༅། །སྒོ་ཕྱེ་བ་དང་མང་མས་དབུ་ཞྭ་བཞེས་ནས་དམིགས་བརྩེ་མ་འུར་ཆེམས་ཀྱིས་གསུངས་ཏེ་འདུ། གྲལ་དུ་འཁོད་པའི་རིམ་པ་ཡང་རང་རང་གི་བསླབ་པའི་གོ་རིམ་མ་འཆོལ་བར་བཞུགས་པ་ལས་རྐང་མགྱོགས་མི་བྱེད་ཅིང་
ཀ་བ། ཞལ་བ་སོགས་ལ་མི་སྙེ། གོས་ཀྱིས་མ་གཏུམས་པར་མཆིལ་སྣབས་འདོར་བ། གཉིད། གླེང་མོ། ལག་རྩེད། ཁ་ཡེངས། མིག་ཡེངས། ཁ་གཏུམས། གཞོགས་གཅུས་སོགས་མ་ཡིན་པར་མུ་ཏིག་སྟར་ལ་བརྒྱུས་པ་ལྟར་
སྤྱོད་ལམ་དྭང་བ་འདྲེན་ངེས་ཀྱིས་བཞུགས་དགོས། ཞལ་འདོན་གྱི་རིམ་པ་ལ་ཐུགས་མི་གཡེངས་ཤིང། ཚང་མ་མགྲིན་གཅིག་དབྱངས་གཅིག་གིས་དྭང་བ་འདྲེན་པར་བྱེད། བཟའ་བཏུང་གི་ཚེ་ཧུབ་ཅག་གི་སྒྲ་དང་བཅས་པ་དང། ལྕེས་འབྱོག་
བ་སོགས་མི་མཛེས་པ་རྒྱང་རིང་དུ་སྤངས་ཏེ། ཁ་ཟས་སྨན་དང་འདྲ་བའི་དྲན་ཤེས་ཀྱིས་བསྟན་པར་མཛད་གྲལ་ཁྲོད་དུ་དགེ་འདུན་ལ་བརྡ་སྤྲོད་དོགས་ཀྱི་རིགས་བྱུང་ན་དགེ་སྐོས་ལས་གཞན་གྱིས་བརྡ་མི་གཏོང། བཟང་སྤྱོད་དང་སྨོན་ལམ་གྱི་
སྒྲིགས་ཡིག་ཟུར་གསལ་ལྟར་བྱེད་ཅིང། ཚོགས་ཆེན་དགེ་སྐོས་ནས་ཀྱང་བློ་གཟུ་བོར་གནས་པའི་སྒོ་ནས་སྒྲིགས་ལམ་དཔེ་ཆའི་གཏིང་བསྐུལ་སོགས་གང་ཅི་ལེ་ཤོར་མེད་པ་བྱེད་པ་ལས་ངོ་འཐེན་མ་ནུས་ཇོ་བཟང་སོགས་བྱེད་ས་མེད། མང་མ་
ཚོགས་ལ་བཞུགས་པ། ཆབ་རིལ་གྱིས་སྒོ་གཅོད་པ། དབུ་མཛད་ཀྱིས་ཞལ་འདོན་གྱི་དབུ་ཚུགས་པ་དུས་མཉམ། རྒྱུན་ཇའི་སྐབས་སྐུ་རིམ་དམིགས་བསལ་ཅན་ཡོད་མེད་ཀྱིས་འཇིགས་བྱེད་བཅུ་གསུམ་མ་དང་དཔའ་གཅིག་གང་

[013B] དེ་ཡང་བདག་བསྐྱེད་མཆོད་པའི་མགོར་མང་ཇ་དང་པོ་བཏང། མང་ཇ་གཉིས་པ་བཅུ་གསུམ་མའི་ཚེ་དྲུག་ཅུ་པའི་མགོ་དང། དཔའ་གཅིག་གི་ཚེ་དྲུག་ཅུ་པའི་མཇུག་ཏུ་གཏོང། ཇ་རྒྱབ་ཤེར་སྙིང་ཚར་གསུམ། སེང་གདོང་ཕྲེང་སྐོར་
བཟློག་བཅས། བཟློག་པའི་དམིགས་པ། བསྟན་འགྲོ་སྤྱི་བྱེ་བྲག་ལ་གནོད་པ། དགོན་ཁྲོད་དུ་རྐུན་མ་བྱེད་པ། དགེ་འདུན་གྱི་དབྱེན་བྱེད་པ། རྩ་བཞི་ཆང་དང་བཅས་པ་སྦྱོང་བ། དགོན་པའི་ནང་དུ་བཤས་ར་བྱེད་པ་རྣམས་ལ་དམིགས་བཟློག་པ་ཚར་
གསུམ་བྱེད། བགེགས་རིགས་མ་དང་ཆོས་སྤྱོད་རྣམས་རེ་མོས་བྱས་ཏེ་གཅིག་ལ་གདངས་དང་གཅིག་ལ་འདུར་དལ་བྲེལ་དང་བསྟུན། དེ་ནས་རྟ་མགྲིན་གསང་སྒྲུབ་ཀྱི་སྔགས་འགྲོ་གང་ཆེ་བཏོན་རྗེས། གཏོར་འབུལ་མགོ་བླངས་པ་ན་མང་ཇ་
གསུམ་པ་བཏང། ཇ་རྒྱབ་དམིགས་བརྩེ་མ་རྒྱང་འཐེན། རབ་འབྱམས་རྒྱལ་བ་མའི་ལྟ། ལྷུན་གྲུབ་བདེ་བ་མ། གྲུབ་པའི་དབང་ཕྱུག་མ་སོགས་གཏོར་འབུལ་ལྔ་ཡུལ་ལྷའི་གཏོར་འབུལ་རྣམས་གསུངས། དབུ་ཞྭ་བཞེས་ཏེ་ཆོས་ཀྱི་རྒྱལ་
པོ་སོགས་བཀྲ་ཤིས་ཀྱི་ཚིགས་བཅད་བརྗོད་ནས་ལེགས་པར་གྲོལ། བྱེ་བྲག་ཏུ་ཕན་བདེ་ལེགས་བཤད་གླིང་པའི་ཐུན་མོང་མ་ཡིན་པའི་སྒྲིགས་ལམ་གྱི་རིམ་པ་ཡི་གེར་འགོད་པ་ནི། ཆོས་ཐོག་གང་ཡིན་ཀྱང་ཚུགས་པའི་དགོང་མོ་སྒོར་
འཚོགས་བྱས་ཏེ་རྩོད་པ་ཡུན་རིང་བྱེད། དེ་རྗེས་སྒྲོལ་འདོན་ལ་འཚོགས་ཏེ་སྒྲོལ་མཚར་བཅུ་གཅིག་ཤེར་སྙིང་ཚར་དགུ་དེ་རྗེས་མཁའ་མཉམ་མ། མཁྱེན་སྲིད་མ། དཔལ་ལྡན་ཡོན་ཏན་མ། རྗེ་བཙུན་ཆོས་རྒྱལ་མ། གཏོར་འབུལ་

[014A]༄༅། །རྣམས་གསུངས། བསྟན་འབར་མ་དང་བཀྲ་ཤིས་ཀྱི་ཚིགས་བཅད་གསུངས་རྗེས་དགེ་སྐོས་ནས་ཤིང་སློང་བགོ། །བླ་མས་གྲྭ་ཚང་རང་གི་ཐུན་མོང་མ་ཡིན་པའི་སྒྲིགས་སྐོར་ཚོགས་གཏམ་ཞིབ་རྒྱས་གཏོང། བླ་མ་ཕེབས་
ཕྲལ༑ དྷཱིསྐད་བཏང་ནས་གཉིས་ཆ་བྱས་ཏེ་རྩོང་བ་དཀྱུས་ལྟར་བྱེད། ཤིང་སློང་ཟླ་ཆོས་ཡིན་ཚེ་ཉིན་གཉིས། བཅོ་ལྔའི་ཆོས་ཐོག་ཡིན་ཚེ་ཉིན་གཅིག་དེ་ཡང་གྲྭ་མང་ནས་ཆོས་འཆད་ཉན་བཅག་པའི་དོན་བོར་ཐུགས་ཁུར་ཆེ་བཞེས་གནང་
དགོས། ཞོག་ཁའི་མང་ཇའི་ཞལ་འདོན་གཏོར་བསྔོས་ཀྱི་ཁྱད་པར་ཅུང་ཟད་དང། གཏོར་འབུལ་ཚར་ནས་རྒྱན་འགྲོ་གང་ཆེ་བྱེད་པ་མ་གཏོགས་སྔར་དང་འདྲ། ཚོགས་གྲོལ་འཕྲལ་ཤིང་སློང་ལ་ཕེབས། ཤིང་སློང་ཚར་བ་དང་བསྟུན། འཁར་རྡའི་རི་
སྒུལ་བ་དང་མཉམ་དུ་གྲྭ་ཇར་འཚོགས་ལུགས་ཞོགས་ཁ་ལྟར་བྱེད། ཞལ་འདོན་གནས་བཅུ་ཕྱག་མཆོད། གདུགས་དཀར་སྔགས་རིང་ཐུང་གང་རིགས་ཤིག་ལ་གྲྭ་ཇ་དང་པོ་གཏོང། ཇ་རྒྱབ་ཤེར་སྙིང་ཚ་རེ་གསུམ། སེང་གདོང་ཕྲེང་སྐོར་
དགུ་བཟློག་དང་པོ་གསུམ་བླ་མ་དང་བསྟན་འགྲོའི་སྤྱི་དགྲ་བར་པ་གསུམ་དགོན་གནས་འདི་ཁའི་གྲྭ་རྒྱུན་ཆོས་གཞི་འདུ་སྒོ་འཕྲོག་པ། ཐ་མ་གསུམ་བླ་མ་ལས་སྣེ་གྲྭ་མང་བར་དུ་དབྱེན་བྱེད་མཁན་ལ་དམིགས་ནས་རྒྱག་དེ་རྗེས་ཆོས་སྤྱོད་
གང་རིགས་ཤིག་གདངས་དང་གང་རིགས་ཤིག་འདུར་བྱེད། དེ་ནས་གདུགས་དཀར་གྱི་འཕྲོ་དང་སྦྱིན་བདག་གི་རིམ་གྲོ་བབས་བལྟས་ཀྱིས་གྲྭ་ཇ་གཉིས་པ་རྒྱུག་དེ་ནས་རྟ་མགྲིན་ལྕགས་རལ་དང་སེང་གེ་སྒྲའི་སྔགས་འགྲོ་གང་ཆེ་བྱས་ཏེ་གྲྭ་ཇ་གསུམ་

[014B] དེ་རྗེས་རྟ་མགྲིན་གཏོར་འབུལ་དབུ་མ་འཇུག་པ་འགྲོ་གང་ཆེ་བྱས་ཏེ། ཆོས་ཀྱི་རྒྱལ་པོ་ཞེས་པ་དང་དབུ་ཞྭ་བཞེས་ཏེ་གྲོལ། ཆོས་ཐོག་གི་དཀྱུས་རྣམས་སུའང་ཚོགས་ཐེབས་གཉིས་ཀྱི་ཞལ་འདོན་གོང་བཞིན་བྱ་ཞིང། དུས་བཟང་ཚེ་ཇ་མཆོད་
འདྲེན་པ་མཉམ་མེད་མ་ལྟ་ཆེན་དང། ཇ་རྒྱབ་ཆོས་སྤྱོད་སྤྱོད་འཇུག་ལ་ལྟ་ཆེན་གཏོང། ཕྱི་དྲོ་དུས་བཟང་གི་འདོན་པ་ལག་བསྟར་ལྟར་དང། བསྐང་གསོའི་དུས་ཆོག་གདངས་དབྱངས། རྡ་ཆིང་རྒྱུད་སྨད་པའི་ཕྱག་ལེན་ལས་འདའ་བ་མེད་པར་བྱེད། ལོ་རེ་
བཞིན་དབྱར་དགུན་སྟོན་དཔྱིད་བཞི་ལ་རྒྱུད་སྨད་པའི་ཕྱག་ལེན་ལྟར་གྱི་གཏོར་ཆེན་རེ་རེ་བྱེད། ཆོས་གྲྭའི་སྒྲིགས་ལམ་ནི་ཟླ་ཆོས་ཐོག་མའི་ཞོགས་ཁ་གསུམ་རེ་དང་བཅོ་ལྔའི་ཆོས་ཐོག་གི་ཞོགས་ཁ་གཉིས། དུས་བཟང་གང་ཡོད་ཀྱི་ཞོགས་ཁ། དབྱར་ཆོས་
ཆེན་མོའི་ཞོགས་ཁ་ཚང་མར་ཆོས་འདོན་བྱེད། ཞོག་ཚོགས་གྲོལ་འཕྲལ་འཁར་རྡའི་རི་སྒུལ་བ་དང། ཆོས་གྲྭར་གྲལ་བཤར་བྱས་ཏེ་འཚོགས། འཁར་ཐག་ཆོད་པ་དང། ཆོས་འགྲིམས་ཞིང་ཆོས་འདོན་ཡུན་རིང་བྱེད་པ་མ་གཏོགས། གནས་
སྐབས་ཀྱི་ལས་སྣེས་སྣང་བ་གང་དྲན་མི་བྱེད། དེ་རྗེས་ཤེར་སྙིང་ཚར་བདུན། སེང་གདོང་བཟློག་བཅས། མཐར་བཀྲ་ཤིས། དུས་བཟང་སྐབས་རྒྱུན་བར་དང་མི་འདྲ་བའི་ཁྱད་པར་རྣམས་ལག་ལེན་ལ་འདེབས་པར་བྱེད། དྷཱིསྐད་བཏང་སྟེ་རྩོད་
པ་ཉིས་ཆ་བྱེད། འཁར་རྔ་བཏང་བ་དང་གྲྭ་ཇར་འཚོགས། ཟླ་ཆོས་མཐའི་ཞོགས་ཁ་གསུམ། བཅོ་ལྔའི་ཆོས་ཐོག་མཐའི་ཞོགས་ཁ་གཉིས། ཞོགས་ཁ་རྩི་ཞག་མེད་པ་དག་ལ་ཞོག་ཚོགས་གྲོལ་བ་དང་འཁར་རྔ་བཏང་བ་ན་ཆོས་གྲྭར་སྒོར་

[015A]༄༅། །འཚོགས་བྱས་ཏེ། གདུགས་དཀར་མཛོ་འགྲོས་མཚར་ལྔ་འམ་གསུམ་གང་རིགས། སྒྲོལ་མ་ཚར་ཞེ་གཉིས། ཤེར་སྙིང་ཚར་གསུམ། སེང་གདོང་བཟློག་བཅས། བཀྲ་ཤིས་ཀྱི་ཚིགས་བཅད། དྷཱིསྐད་བཏང་ནས་རྩོད་
པ་ཆོས་འདོན་སྐབས་ལྟར་དང། ཞོགས་ཁ་རྩི་བཞག་ཡོད་སྐབས་ཚོགས་གྲོལ་འཕྲལ་འཁར་རྔ་བཏང་བ་དང་འཛིན་གྲྭ་གོང་མ་བླ་མའི་དྲུང་དུ་འགྲོ་གཞན་མ་རང་རང་གི་གོ་སར་དབུ་ཞྭ་བཞེས་ཏེ་བཞུགས། འཁར་ཐག་ཆོད་པ་དང་འཛིན་གྲྭ་གོང་
མས་རྩི་ཞག་ཉན་པ། མང་མས་ཉིས་ཆ་བྱས་ཏེ་རྩོད་པ་ཚུགས་པ་དུས་མཉམ། རྩི་བཞག་ལེན་སར་ཡར་འགྲོ་དུས་མགྱོགས་པར་འགྲོ། །འཛིན་གྲྭ་གོང་མས་ཁ་སང་གི་རྩི་བཞག་ཡར་འབུལ་མི་དགོས། གཞན་མས་འབུལ་དགོས། བླ་མས་
ཚར་གསུམ་བཟླས་པ་དང། སྐྱོར་དཔོན་གྱིས་ཚར་གཅིག་སྐྱོར། མར་དལ་བུས་ཕེབས་ཏེ་སྒོར་འཚོགས་བྱས་ཏེ་སྐྱོར་དཔོན་གྱིས་ཚར་གསུམ། དེ་ནས་མང་མས་སྐྱོར། རྩི་བཞག་ཟིན་པ་དང་སྒོར་འཚོགས་བྱས་ཏེ་རྩོད་པ་རྒྱུན་རིང་བྱེད་
འདི་སྐབས་རྩི་བཞག་ཉན་རྗེས་དང། ཆོས་འདོན་དང་སྐུ་རིམ་གྱི་ཚེ། ཤེར་སྙིང་སྐབས་དགེ་སྐོས་གྲྭ་ཇའི་ཆུ་ཚོད་ལ་འགྲོ། ཉི་ཚོད་དང་བསྟུན་ཆབ་རིལ་གྱིས་བརྔ་བྱས་པ་དང། དགེ་སྐོས་འཁར་རྔ་གཏོང་སར་འགྲོ། འཛིན་གྲྭ་ཡས་རིམ་ནས་
མངོན་ཆུང་གི་ཕེབས། འཁར་སྐད་བཏང་བ་དང་འཚོགས། གྲྭ་ཇ་གྲོལ་འཕྲལ་རང་རང་གི་འཛིན་གྲྭའི་གོ་སར་སྒོར་འཚོགས་བྱས་ཏེ་རྩོད་པ་རྒྱུན་རིང་བྱེད། ཉི་ཚོད་དང་བསྟུན་འཁར་རྔ་བཏང་བ་ན་རྩི་བཞག་ཡོད་ཚེ་ལྷམ་འཕུད། གྲལ་བཤད་

[015B] ཆོས་འགྲིམས། བླ་མ་ཚོགས་དབུར་ཕེབས་པ་དང་ཆོས་བསྡུས། བླ་མས་ཤེར་སྙིང་དང་པོའི་མགོ་བསྐུལ། དབྱར་དགུན་གྱི་ཁྱད་ཀྱིས་བདུན་ནམ་ལྔ། སེང་གདོང་ཕྲེང་སྐོར་དགུ་བཟློག་བཅས། དེ་ནས་བླ་མས་ཡེ་ཤེས་ཡོན་ཏན་
བཟང་པོའི་བསྟོད་པ། ཨ་ར་པ་ཙ་ཅི་འགྲོ། བརྩེ་ལྡན་སོགས་ཚིགས་བཅད་ཁ་ཤས། ལམ་རིམ་ཆེན་མོའི་རྒྱུད་འདེབས། དེ་ནས་ལམ་རིམ་གྱི་གཟབ་བཤད་ལུང་རིགས་དང་འབྲེལ་བ་རྒྱུན་གང་རིང་དང། དེ་ནས་འཛིན་གྲྭ་གོང་མ་རྩི་བཞག་ཉན་པ་ལ་
འདུག་ཅིང། གཞན་མས་གཟན་རྐྱང་ཞྭ་མོ་བསྣམས་ཏེ་རང་རང་གི་འཛིན་གྲྭའི་གོ་སར་ཉིས་ཆ་བྱས་ཏེ་རྩོད་པ་བྱེད། རྩི་བཞག་ཉན་སྐྱོར་ཞོག་ཁ་ལྟར་དང། ཉན་ཚར་བ་དང་ཞྭ་ཟླ་གམ་འཛིན་གྲྭའི་གོ་སར་བཞག་སྟེ་གསོལ་ཚིགས་ལ་ཕེབས། རྩི་བཞག་
མེད་སྐབས་ཚོས་གྲྭར་སྒོར་འཚོགས་བྱས་ཏེ་གདུགས་དཀར་ཚར་གཅིག་ཤེར་སྙིང་ཚར་བདུན། སེང་གདོང་བཟློག་བཅས། དབུ་ཞྭ་བཞེས་ཏེ་བཀྲ་ཤིས་ཀྱི་ཚིགས་བཅད་གསུངས། རྩོད་པ་ཉིས་ཆ་བྱས་ཏེ། དགེ་སྐོས་ནས་སོར་བ་ཚར་གསུམ་
བྱེད་ཅིང་ཐ་མའི་སྐབས་ཞྭ་གྱོན་ཏེ་ཕེབས་སྐབས་གནང་བ་ཞུ་དགོས་ཡོད་ན་ཞུ། དེ་ནས་རིམ་བཞིན་གྲོལ། གསོལ་ཚིགས་མགྱོགས་པར་བྱས་ཏེ་རང་རང་གི་འཛིན་གྲྭར་སྒོར་འཚོགས་ཀྱིས་རྩོད་པ་རྒྱུན་རིང་བྱེད། དེ་ནས་འཁར་རྔ་བཏང་བ་
དང་ཆོས་གྲྭར་སྒོར་འཚོགས་བྱས་ཏེ་སྒྲོལ་མ་ཉེར་གཅིག་སྒྲོལ་མའི་ཡན་ལག་བདུན་པ། ཤེར་སྙིང་མཛོ་འགྲོས་མ་དབྱར་དགུན་གྱི་ཁྱད་པར་བཅོ་བརྒྱད་དང་བཅུ་བདུན། སེང་གདོང་བཟློག་བཅས། ལོ་མ་གྱོན་མེའི་གཟུངས། ཚེ་གཟུངས། གདུགས་

[016A]༄༅། །དཀར་བསྟོད་པ། མཁའ་མཉམ་མ། མཁྱེན་སྲིད་མ། དཔལ་ལྡན་ཡོན་ཏན་མ། རྗེ་བཙུན་ཆོས་རྒྱལ་མ། གཏོར་འབུལ་གྱི་རིམ་པ། དབུ་ཞྭ་བཞེས་ཏེ་བསྟན་འབར་མ་གསུངས། བསླབ་པ་གསུམ་ལྡན་ལ་ལྟ་གཏོང་དྷཱིསྐད་
བཏང་ནས་རྩོད་པ་སྡོང་རྒན་ལ་མེ་མཆེད་པ་ལྟ་བུ། དང་པོ་ཚུགས་དཀའ་བ། བར་དུ་ཆད་དཀའ་བ། མཐའ་མར་འཕྲོ་ཆད་དཀའ་བ་བྱས་ཏེ་རྒྱུན་རིང་པོ་བྱེད། དགེ་སྐོས་ཀྱིས་བསྐོར་བ་གསུམ་བྱེད་ཅིང་ཐམ་ཞྭ་གྱོན་ནས་སྐོར་བ་བྱེད་སྐབས་གནང་བ་ཞུ་
གནང་བྱེད། ཆོས་ཐོག་གི་མཚན་མོ་འཛིན་གྲྭ་རེ་མོས་ཀྱིས་མཚན་སྐྱོང་དམ་བཅའ་བྱེད་ཅིང། དམ་བཅའ་མ་ཚུགས་པ་རྣམས་ཀྱིས་བཤར་སྦྱངས་རྒྱུན་རིང་བྱེད། ཆོས་ཐོག་གྲོལ་བའི་ཞོགས་ཁ་ཆོས་གྲྭར་སྒོར་འཚོགས་བྱས་ཏེ་སྒྲོལ་མ་ཚར་
བཅུ་གཅིག་སྒྲོལ་མའི་ཡན་ལག་བདུན་པ། ཤེར་སྙིང་ཚར་གསུམ། ལོ་གྱོན་གཟུངས། ཚེ་གཟུངས། གདུགས་དཀར་བསྟོད་པ། མཁའ་མཉམ་མ། མཁྱེན་སྲིད་མ། དཔལ་ལྡན་ཡོན་ཚོགས་མ། གཏོར་འབུལ། བསྟན་འབར་མ་
དེ་ནས་བླ་མས་ཆོས་མཚམས་སྐོར་གྱི་ཚོགས་གཏམ་ཞིབ་རྒྱས་བཏང་སྟེ་བླ་མ་ཆོས་གྲྭའི་སྒོ་ནས་ཕེབས་པ་དང། རྗེ་བཙུན་ཆོས་རྒྱལ་མའི་ལྟ་རིང་གཏོང། དེ་ནས་ཡོན་ཏན་གཞི་གྱུར་མ། བསླབ་པ་གསུམ་ལྡན་མ་ལྟ་གཏོང། དྷཱིསྐད་བཏང་
ནས་རྩོད་པ་བྱེད། སྦྱིན་བདག་ཟུར་པའི་ཡོང་སྒོ་བཟང་བ་དང། བླ་བྲང་སྤྱི་སོ་དཔོན་སློབ་ལས་ཐོག་པ་རྣམས་ལ་འབྱོར་བ་ཆེ་བ་བྱུང་ན་ཆོས་ཐོག་རེར་ཕོགས་རེ་འབུལ་ཐབས་བྱེད། ཆོས་ཐོག་ཕོགས་ཡོད་སྐབས་ཆོས་ཐོག་གྲོལ་བའི་སྔ་ཉིན་གུང་

[016B] ཆོས་མཚམས་ལ་ཡང་གྲྭ་ཇ་ཡོད་མེད་མ་གཏོགས་ཆོས་འཆད་ཉན་ཆོས་ཐོག་དང་ཁྱད་མེད་བྱེད། དེ་ཡང་རྒྱུན་ཇ་གྲོལ་བ་དང་བློ་འཛིན་གཙོ་བོར་བྱེད། གུང་ཚིགས་
ཀྱི་རྒྱབ་དཔོན་སློབ་དྲུང་དུ་རྩི་ཞག་ཉན་ཏེ་རྩོད་པ་རྒྱུན་རིང་བྱེད། དགོང་བཟང་ནས་དཔེ་ཆ་བཤར་སྤྱངས་ཡུན་རིང་དང་དེ་དག་གི་བསྐུལ་མ་དགེ་སྐོས་ཀྱིས་གང་དྲག་བྱེད། ཆོས་ཐོག་གྲོལ་བའི་ཕྱི་ཉིན་ནས་རྩི་བཞག་འདོན་ཆ། གཞུང་ཆེན་མོ་རྣམས་ཀྱི་
རྒྱུགས་གང་བཞག་དཔོན་སློབ་དགེ་སྐོས་དབུ་མཛད་གསུམ་གྱིས་དོ་ཁུར་གང་དྲག་བྱས་ཏེ་རྒྱུགས་ལེན་ཅིང། ཕར་ལ་ཡང་རྒྱུགས་འཇོག་རྒྱུགས་མ་འཕྲོད་པ་རྣམས་ལ་གང་འཚམས་ཀྱིས་ཆད་འགེལ་བྱེད། དེ་དག་ལ་ལས་སྣེས་ལེ་ཤོར་གཏན་
ནས་བྱས་མི་ཆོག་དགོན་པའི་འོ་རྒྱུན་གྱི་མཛོ་མོ་འབྲི། རྟ་སོགས་འཇོག་སའི་རྩ་བཀག་དང། མདུན་རིའི་བཀག་ཤིང་སོགས་ལ་དྲག་ཞན་སུ་ཐད་ནས་གནོད་པ་བྱས་མི་ཆོག་ངེས་མེད་གནོད་པར་བྱེད་མཁན་ཡོད་ན་ཆོས་འཇིག་རྟེན་གཉིས་ཀ་ནས་ཚར་
གཅོད་དྲག་པོ་གཏོང། རྒྱུད་པ་གྲྭ་ཚང་ནས་ཀྱང་རྒྱུད་སྨད་པའི་སྒྲིགས་ལམ་གཞིར་བྱས་ལ་ཡུལ་དུས་ཀྱི་དབང་གིས་སྐབས་ཐོབ་བྱེད་དགོས་རྣམས་བྱས་པས་སྒྲིགས་ལམ་ཟུར་དུ་ཡི་གེར་གསལ་བ་ལྟར་ཉམས་པ་མེད་པར་ཕྱག་ལེན་ལ་ཐེབས་པར་
བྱེད༑ མདོ་སྔགས་ཀྱི་གྲྭ་ཚང་གཉིས་པོ་ཡང་ཁྱེད་ཚོ་དང་དེད་ཚོ་ཞེས་པའི་ཕྱོགས་རིས་མེད་པར་གྲྭ་ཚང་གཅིག་གི་གྲྭ་པ་ལྟར་ཐུགས་མཐུན་པོ་ཅི་ནས་ཀྱང་བྱེད་དགོས་པས། དེ་དོན་ལ་བླ་མ་ལས་སྣེ་རྒན་མང་ནས་ཐུགས་ཁུར་ཆེ་བཞེས་བྱེད། རྩོད་གྲྭ་བ་

[017A]༄༅། །རྣམས་ཀྱིས་ཀྱང་ཐལ་ཕྲེང་གཅིག་པུས་ཆོག་ཤེས་མི་བྱེད་པར་གཞུང་ཆེན་མོ་འཛིན་པ་དང་དཔེ་ལྟས་གཙོ་བོར་བྱེད། ཞལ་འདོན་ཡང་རྒྱན་འཇུག་གཙོ་བོར་བྱེད། བསྡུས་ཚན་ཚུན་ལ་རྒྱན་འཇུག་ཚང་མའི་རྒྱུགས་སྤྲོད་
དགོས། དཔྱིད་ཟླ་འབྲིང་པོའི་བཅོ་ལྔ་ནས་གྲྭ་ཚང་གཉིས་ཀའི་དབྱངས་ར་ཚུགས་ཏེ་བཅོམ་ལྡན་འདས་དཔལ་གསང་བ་འདུས་པ་དང་རྡོ་རྗེ་འཇིགས་བྱེད་ཆོས་སྐྱོང་རྣམས་ཀྱི་གདངས་དབྱངས་རྔ་ཆིངས་དང་རྒྱུད་པའི་ཐུན་མོང་མ་ཡིན་པའི་ཞལ་
འདོན་བདེ་མཆོག་བདག་འཇུག་གསུམ་སྡུད་གཞུང་དང་བཅས་པའི་གདངས་དབྱངས་རྒྱུད་སྨད་ཕྱག་བཞེས་ལྟར་དང། ཀུན་རིག་གི་སྐྱོར་ལྟ་ཕྱག་རྒྱ་བཅས་པ་དང། སེ་ར་བྱེས་པའི་ཕྱག་བཞེས་ཀྱི་ཆོས་སྤྱོད་དུས་བཟང་གི་གདངས་དབྱངས་
ཚགས་སུ་ཚུང་ངེས་བྱེད། མཚན་ཉིད་གྲྭ་ཚང་ལ་རྗེ་བཙུན་པ་ཡབ་སྲས་དང་དེའི་ཕྱོགས་མཐུན་མ་གཏོགས་པའི་ཡིག་ཆ་གཞན་རྩི་བཞག་ལ་མི་གཏོང། མཚན་ཉིད་བ་རྣམས་པོ་ཏི་ལྔ་རྫོགས་ནས་རྒྱུད་ལ་ཞུགས་ཏེ་སྔགས་ཀྱི་སློབ་གཉེར་གང་
དྲག་བྱེད། སྒྲིགས་ལམ་གྱི་རིམ་པ་དག་ཀྱང་ཉིན་གཅིག་ལ་ཆ་བཞག་ཟླ་བ། ཟླ་བ་ལ་ཆ་བཞག་ལོ། ལོ་ལ་ཆ་བཞག་ཇི་སྲིད་རྒྱལ་བའི་བསྟན་པ་རིན་པོ་ཆེ་ནམ་གནས་པར་གོང་འཕེལ་དུ་འགྲོ་བའི་ཐུགས་ཁུར་ཡང་དག་མཛད། མདོ་སྔགས་ཀྱི་གྲྭ་
ཚང་གཉིས་པོར་སློབ་གཉེར་མཐར་ཕྱིན་པ་རྣམས་ཀྱང་དགོན་གནས་འདི་ཁར་རྒྱུན་སྡོད་བྱས་ནས་ཆོས་སྤྱོང་བཅུའི་ཉམས་ལེན་ལ་བརྩོན་པ་དང། རང་རང་གི་ཡུལ་གྲུར་སོང་སྟེ་བསྟན་པ་རིན་པོ་ཆེའི་ཞབས་འདེགས་ཅི་ལྕོགས་བྱེད་པ་དང། དབེན་

[017B] དོན་ཧྲིལ་ཏེ་སྒྲིལ་ན་སྤྱིར་རྒྱལ་བའི་གསུང་རབ་མཐའ་དག་དང། ཁྱད་པར་དུ་ཁམས་གསུམ་
ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་མདོ་སྔགས་ཀྱི་བསྟན་པ་རིན་པོ་ཆེ་འདི་ཉིད་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པ་དང། དེའི་མཐུ་ལ་བརྟེན་ནས་རང་གཞན་སེམས་ཅན་ཐམས་ཅད་ཀྱི་གནས་
སྐབས་དང་མཐར་ཐུག་གི་དོན་གཉིས་ལྷུན་གྱིས་འགྲུབ་པའི་ཐབས་ལ་ནན་ཏན་དུ་འབད་པར་བྱའོ། །འགྲོ་ཀུན་ཕན་དང་བདེ་བའི་འབྱུང་གནས་མཆོག་བསླབ་གསུམ་རིམ་གཉིས་བཤད་སྒྲུབ་ལུང་རྟོགས་ཀྱི། །འོད་བརྒྱའི་སྣང་བསམ་རིག་
མུན་པའི་ཚོགས། །དྲུངས་ཕྱུང་སྐུ་བཞིའི་ཉིན་བྱེད་བཞད་གྱུར་ཅིག་མངྒ་ལཾ། ཞེས་ཕན་བདེ་ལེགས་བཤད་གླིང་གི་དགེ་འདུན་རྣམས་ཀྱི་ཁྲིམས་སུ་བཅའ་བ་འདི་བཞིན་དགོས་ཚུལ་ལྟར་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ། །སསྟི༑ ཕན་བདེའི་འབྱུང་གནས་རྒྱལ་
བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ།། །།



