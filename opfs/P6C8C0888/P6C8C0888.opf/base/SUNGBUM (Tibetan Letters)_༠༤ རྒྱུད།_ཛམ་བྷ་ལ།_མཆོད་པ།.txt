
[000]༄༅། །ཛམ་བྷ་ལ་རིགས་ལྔ་ལ་ཆུ་འབུལ་བའི་ཆོ་ག་དག་བྱེད་བདུད་རྩིའི་བུམ་བཟང་བཞུགས། །

[001A] །ན་མོ་གུ་རུ་ལོ་ཀེ་ཤྭ་རཱ་ཡ། འདིར་ཛ་མྦྷ་ལ་རིགས་ལྔ་ལ་ཆུ་རྒྱུན་འབུལ་བའི་ཆོ་ག་མདོར་བསྡུས་ནི། བརྒྱ་རྩའི་ཁྲུས་གསོལ་བྱས་རྗེས་གཏོར་
སྣོད་སྐད་ཅིག་གིས་རིན་པོ་ཆེའི་སྣོད་ཡངས་ཤིང་རྒྱ་ཆེ་བར་བསྐྱེད་ལ། དེ་ནས། པད་ཟླར་གཡུ་འབྲུག་སྟེང་དུ་ཛ་མྦྷ་ལ། །དཀར་པོ་ཁ་ཊཱཾ་རྩེ་གསུམ་བེ་ཅོན་བསྣམས། །
ཕྱོགས་བཞིར་མཁའ་འགྲོ་རིགས་བཞིས་བསྐོར་བ་ཡི། །སྐུ་ལ་ཉལ་འགྲོའི་རྒྱུན་འབུལ་དངོས་གྲུབ་སྩོལ། །ཨོཾ་པདྨ་ཀྲོ་དྷ་ཨཱརྱ་ཛམྦྷ་ལ་ཧྲཱི་ད་ཡ་ཧཱུཾ་ཕཊ། ཅེས་པའི་
སྔགས་བཟླ་བཞིན་པར་གཏོར་སྣོད་དུ་ཆུ་རྒྱུན་སྦྲེང། ཨརྒྷཾ་སོགས་ཀྱིས་མཆོད། ཤེལ་དཀར་ཞུན་མའི་ཕུང་པོ་དབང་གཞུ་ཡིས། །རབ་དཀྲིས་གར་དགུའི་

[002A]༄༅། །ཉམས་ལྡན་གནོད་སྦྱིན་དབང། །འདོད་དགུའི་དངོས་གྲུབ་ཆར་ལྟར་འབེབས་མཛད་པ། །དཔལ་ལྡན་ཛམྦྷ་ལ་ལ་ཕྱག་འཚལ་ལོ། ཞེས་བསྟོད་
ཡང། པད་ཟླར་ཛཾ་ལས་ཛམ་ལ་སེར་པོ་ནི། །བི་ཛ་པཱུ་ར་ཀ་དང་ནེའུ་ལེ་བསྣམས། །སྐུ་ལ་གཙང་བྱེད་ཕུལ་བས་ཟུག་རྔུ་ཞི། །བདེ་བས་ཚིམ་ནས་དངོས་གྲུབ་སྩོལ་བར་
གྱུར། ཨོཾ་ཛམྦྷ་ལ་ཛ་ལེནྡྲ་ཡ་སཱ་ཧཱ། ཞེས་བཟླ། ཨ་རྒྷཾ་སོགས་ཀྱིས་མཆོད། ནོར་ཀྱི་དབང་ཕྱུག་རིན་ཆེན་གཏེར་མངའ་ཞིང། །གནོད་སྦྱིན་ནོར་འཆང་མང་པོ་ཀུན་
གྱི་རྗེ། །བྱང་ཕྱོགས་སྐྱོང་བའི་མགོན་པོ་ཛ་མྦྷ་ལ། །དངོས་གྲུབ་མཆོག་སྩོལ་མཛད་ལ་ཕྱག་འཚལ་ལོ། ཞེས་བསྟོད། ཡང། པད་རཱག་ཟླ་ཁཾ་ཁང་པར་ཛཾ་ཡིག་ལས། །
ཛ་དམར་ཕྱག་ན་ཨ་རུ་པད་འཕྲེང་དང། །མཚན་ཁྲང་ །ཞལ་དུ་རོ་བརྒྱའི་ཆུ་འབུལ་དངོས་གྲུབ་སྩོལ། ཨོཾ་ཨཱརྱ་ཛ་མྦྷ་ལ་ནཱ་ཐ་ཀུ་ཝེ་
[002B] ཞེས་པ་ཟླ། ཨརྒྷཾ་སོགས་ཀྱིས་མཆོད། པདྨའི་རིགས་ཅན་པདྨ་རཱ་གའི་མདོག་ཞལ་གཅིག་ཕྱག་གཉིས་ཞབས་ཟུང་བརྗིད་པའི་སྐུ། །སྨན་མཆོག་
རྒྱལ་བ་རིན་ཆེན་པད་འཕྲེང་བསྣམས། །གཏེར་བདག་འཁོར་དང་བཅས་ལ་ཕྱག་འཚལ་ལོ། ཞེས་བསྟོད། ཡང། པད་ཟླར་ཛཾ་ལས་ཛམ་ལ་ལྗང་ཁུ་ནི། །ཕྱག་གཉིས་རིན་ཆེན་རྒྱལ་
མཚན་ནེའུ་ལེ་བསྣམས། །ཞལ་དུ་ཡན་ལག་བརྒྱད་ལྡན་ཆུ་ཕུལ་བས། །ཕུན་ཚོགས་ལོངས་སྤྱོད་ཆར་ཆེན་འབེབས་པར་གྱུར། ཨོཾ་ཛམྦྷ་ལ་ཛ་ལེནྡྲ་ཡ་ཨཱ་ཧཱུཾ། ཞེས་བཟླ། ཨརྒྷཾ་
སོགས་ཀྱིས་མཆོད། ལས་ཀྱི་རིགས་ཅན་ཨིནྡྲ་ནཱི་ལའི་མདོག་ཞལ་གཅིག་ཕྱག་གཉིས་ཞབས་ཟུང་བརྗིད་པའི་སྐུ། །རིན་ཆེན་རྒྱལ་མཚན་ནོར་སྐྱུག་ནེའུ་ལེ་བསྣམས། །ནོར་བདག་ཆེན་
པོ་ཁྱོད་ལ་ཕྱག་འཚལ་ལོ། ཞེས་བསྟོད། ཡང། པད་ཉིར་ནང་བདག་སྟེང་དུ་ཧཱུཾ་ཡིག་ལས། །ཛམ་ལ་མཐིང་ནག་ཐོད་ཁྲག་ནེའུ་ལེ་བསྣམས། །སྐུ་ལ་དག་བྱེད་ཕུལ་བས་འགྲོ་བ་ཀུན་
དབུལ་ཕོངས་ལས་གྲོལ་བདེ་འབྱོར་ཕུན་ཚོགས་ཤོག་ཨོཾ་ཛླུཾ་སཱཧཱ། ཞེས་བཟླ། ཨརྒྷཾ་སོགས་ཀྱིས་མཆོད། མགོན་པོ་ནམ་མཁའ་མདོག་ཅན་ནོར་གྱི་ཆར་འབེབས་པ། །མ་སྐྱེས་

[003A]༄༅། །རང་བཞིན་དག་པས་སྐུ་མདོག་སྔོན་པོར་བཞུགས། །ཁྱོད་ནི་རྡོ་རྗེ་སེམས་དཔའ་ཉིད་དེ་བདག་དྲན་ན། །རྟག་ཏུ་ཡིད་ལ་རེ་བའི་འབྲས་བུ་མཆིས་པར་མཛོད། ཅེས་བསྟོད། ཛམྦྷ་
རླ་སིདྡྷི་ཕ་ལ་ཧཱུཾ། ཞེས་ཆུའི་ཐིགས་པ་ཞིག་དངོས་གྲུབ་ཀྱི་དོན་དུ་ལྕེ་ཐོག་ཏུ་བཞག་ལ། བདག་དང་སེམས་ཅན་ཐམས་ཅད་ཀྱང། །ལོག་པའི་འཚོ་བ་ཡོངས་སྤངས་ཏེ། །ཆོས་དང་མཐུན་པའི་འབྱོར་པ་ཀུན། །
ཕུན་སུམ་ཚོགས་པར་མཛད་དུ་གསོལ། ཞེས་འཕྲིན་ལས་བཅོལ། དེ་ནས་མགྲོན་རྣམས་མི་དམིགས་པར་གྱུར་པར་བསམ་ནས་དགེ་བ་བསྔོའོ། ། ཞེས་པ་འདི་ཡང་རྡོ་རྗེ་འཆང་ངག་དབང་བློ་བཟང་ཆོས་ལྡན་གྱི་གསུང་ལ་
དམར་ལྗང་གཉིས་བསྣན་ཏེ་དགེ་སློང་འདུ་གསུམ་པ་དྷརྨ་བྷ་དྲས་བྲིས་པའོ་ ། །    ༈   བུམ་པ་བསྣོལ་བའི་སྟེང་བཞེངས་ནོར་རྒྱུན་མ། །སེར་མོ་འབྲས་སྙེ་རིན་ཆེན་བུམ་པ་བསྣམས། །དར་དང་རྒྱན་ལྡན་ཞལ་དུ་དྭངས་
བ་ །ཕུལ་བས་ཟས་ནོར་ལོངས་སྤྱོད་དངོས་གྲུབ་སྩོལ། ཨོཾ་བ་སུ་དྷ་རི་ཧཱུཾ་སཱཧཱ། ཞེས་བཟླ། ཨརྒྷཾ་སོགས་ཀྱིས་མཆོད། གང་ཞིག་དྲན་པ་ཙམ་གྱིས་དབུལ་བ་ཀུན། །ངེས་པར་ཞི་མཛད་རིན་ཆེན་
གཏེར་གྱི་མཛོད། །གསང་གསུམ་སྒྱུ་འཕྲུལ་སྟོང་གི་རོལ་གར་མཁན། །ཡིད་འཕྲོག་ནོར་རྒྱུན་ལྷ་མོར་ཕྱག་འཚལ་བསྟོད། ཅེས་བསྟོད། འདི་དབྱངས་ཅན་མ་སྒྲུབ་པའི་གེགས་སེལ་ཀྱང་ཡིན།། ། །



﻿   ༈    ཛམ་བྷ་ལ་དཀར་པོ་ལ་ཆུ་སྦྱིན་མདོར་བསྡུས་བྱེད་ན། བརྒྱ་རྩའི་བདེན་སྟོབས་དང། ཆོས་སྦྱིན་གྱི་བར་དེར། རིན་པོ་ཆེའི་གཏོར་
སྣོད་གཙང་མའི་ནང་དུ་བསྐྱེད་པ་ཡིན་པས། པད་ཟླར་གཡུ་འབྲུག་སྟེང་དུ་ཛམ་བྷ་ལ། །དཀར་པོ་ཁ་ཊཱཾ་རྩེ་གསུམ་བེ་ཅོན་བསྣམས། །ཕྱོགས་བཞིར་མཁའ་འགྲོ་རིགས་བཞིས་བསྐོར་བ་ཡི། །
སྐུ་ལ་ཉལ་འགྲོའི་རྒྱུན་འབུལ་དངོས་གྲུབ་སྩོལ། །ཨོཾ་པདྨ་ཀྲོ་དྷ་ཨཱ་རྱ་ཛམྦྷ་ལ་ཧྲཱི་ད་ཡ་ཧཱུཾ་ཕཊ། ཅེས་ཆུ་རྒྱུན་སྦྲེང་ཞིང་བཟླ། ཨོཾ་པདྨ་ཀྲོ་དྷ་ཨཱརྱ་ཛམྦྷ་ལ་ས་པ་རི་ཝཱ་ར་ཨརྒྷཾ་སོགས་ཀྱིས་
མཆོད། ཤེལ་དཀར་ཞུན་མའི་ཕུང་པོ་དབང་གཞུ་ཡིས། །རབ་དཀྲེས་གར་དགུའི་ཉམས་ལྡན་གནོད་སྦྱིན་དབང། །འདོད་དགུའི་དངོས་གྲུབ་ཆར་ལྟར་འབེབས་མཛད་པ། །དཔལ་ལྡན་ཛམ་བྷ་ལ་ལ་ཕྱག་འཚལ་ལོ། །ཞེས་པས་བསྟོད། མགྲོན་རྣམས་མི་དམིགས་པར་བསམས་ལ་ཆུ་མཐེབ་སྲིན་གྱིས་རང་གི་ལྕེ་ཐོག་ཏུ་བཞག་ལ་དངོས་གྲུབ་བླང། ཆུ་ཅུང་ཟད་ཕྱོགས་
བཞིར་གཏོར་ཞིང། ལྷག་མ་གཞན་དུ་མ་འཁྱོར་བར་ལོངས་སྤྱད་ན་ཟས་ནོར་གྱི་དངོས་གྲུབ་ཆར་ལྟར་འབབ་པར་གསུངས་སོ། །དམིགས་པའི་གནད་ནི། ཡན་ལག་བརྒྱད་ལྡན་གྱི་

[142A]༄༅། །ཆུ་ཕུལ་བ་དེ་མུ་ཏིག་གི་འཕྲེང་བར་གྱུར་ནས་གཙོ་འཁོར་ལྔའི་ཞལ་དུ་ཞུགས་པས་སྐུ་གང། བཀྲེས་སྐོམ་དང་ཟུག་རྡུ་ཞི་ཞིང་བདེ་བ་དང་ལྡན་པར་གྱུར། ཞལ་ནས་མུ་ཏིག་སོགས་
རིན་པོ་ཆེ་དང་འབྲུའི་དངོས་གྲུབ་ཀྱི་ཆར་ཕབ་པས། ཡུལ་ཕྱོགས་དང་གནས་ཁང་དང་བང་མཛོད་ཐམས་ཅད་གང་བའི་མོས་པ་བྱེད་པ་ལགས། དམ་རྫས་བཅས་ཕྲན་གྱིས་ཕུལ་



