   ༈   

[075B] གནས་རྣམ་མཁས་པ་དགྱེས་བྱེད་ལས། གནས་བརྟན་འདི་ལྷ་ཡུལ་དུ་བསོད་སྙོམས་ལ་བྱོན་པའི་ཚེ་ལྷའི་བུ་རྣམས་ཀྱིས་གསེར་གྱི་རྣ་རྒྱན་ཕུལ་བ་ཕྱག་
མཚན་དུ་མཛད་པར་གསུངས་པའི་ཕྱིར་རོ། །ཞེས་དགེ་སློང་དྷརྨ་བྷ་དྲས་ཕུལ།།



﻿༄༅། །གནས་བརྟན་ཕྱག་མཆོད་རྒྱལ་བསྟན་འཛད་མེད་སྙིང་པོ་ཞེས་བྱ་བ་བཞུགས།།

[001A] །ན་མོ་གུ་རུ་མུ་ནི་ཨིནྡཱ་ཡ། དེ་ལ་འདིར་ཐུབ་དབང་གནས་བརྟན་བཅུ་དྲུག་དང་བཅས་པ་མཆོད་ཅིང་གསོལ་བ་གདབ་ཚུལ་ཤིན་ཏུ་བསྡུས་ཏེ་བརྗོད་
པ་ནི༑ གནས་ཁང་བྱེ་དོར་བྱས་ལ་སྐུ་གསུང་ཐུགས་རྟེན་དགྲམ་པ་དང། མཆོད་པ་གཡོ་མེད་ཅིང་བཀོད་པ་མཛེས་པར་བཤམས་པ་སོགས་བྱས་ལ། སྟན་བདེ་བ་ལ་འཁོད་
དེ་དགེ་སེམས་ཁྱད་པར་ཅན་གྱི་ངང་ནས། དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་བཅོམ་
ལྡན་འདས་རྣམས་ལ་སྐྱབས་སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ། །འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། །ཐུབ་པ་ཆེན་པོ་

[002A]༄༅། །འཕགས་པ་གནས་བརྟན་བཅུ་དྲུག་གི་ལྷ་ཚོགས་འཁོར་དང་བཅས་པ་རྣམས་ལ་སྐྱབས་སུ་མཆིའོ། དཔལ་མགོན་དམ་པ་ཆོས་སྐྱོང་བའི་སྲུང་
མ་ཡེ་ཤེས་ཀྱི་སྤྱན་དང་ལྡན་པ་རྣམས་ལ་སྐྱབས་སུ་མཆིའོ། །ལན་གསུམ། མ་སེམས་ཅན་ཐམས་ཅད་ཀྱི་དོན་དུ་ཡང་དག་པར་རྫོགས་པའི་སངས་རྒྱས་ཀྱི་གོ་
འཕང་ཐོབ་པར་བྱ། དེའི་ཕྱིར་དུ་ཐུབ་པ་ཆེན་པོ་འཕགས་པ་གནས་བརྟན་བཅུ་དྲུག་གི་ལྷ་ཚོགས་འཁོར་དང་བཅས་པ་རྣམས་ལ་ཕྱག་མཆོད་ཐུགས་དམ་བསྐུལ་
བའི་རིམ་པ་ལ་འཇུག་པར་བགྱིའོ། །ལན་གསུམ། བདག་དང་སྣང་བ་ཐམས་ཅད་ཆོས་ཀྱི་དབྱིངས་ཀྱི་རང་བཞིན་ཡིན་པ་ལ། དེ་ལྟར་མ་རྟོགས་པའི་སེམས་

[002B] སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་བྱ། སྡུག་བསྔལ་མེད་པའི་བདེ་བ་དང་མི་འབྲལ་བར་བྱ། བདེ་སྡུག་གི་
རྒྱུ་ཆགས་སྡང་ཉེ་རིང་གཉིས་དང་བྲལ་བའི་བཏང་སྙོམས་ལ་གནས་པར་བྱའོ། །ཞེས་སྐྱབས་འགྲོ་སེམས་བསྐྱེད་ཚད་མེད་བཞི་བཅས་སྔོན་དུ་བཏང་ནས། མཆོག་བདེན་རྒྱལ་
བ་སྲས་བཅས་བྱིན་རླབས་དང། །ཚོགས་གཉིས་མངའ་ཐང་ཆོས་དབྱིངས་དག་པའི་མཐུས། །ཞིང་འདི་བདེ་བ་ཅན་ལྟར་སྣོད་བཅུད་ཀྱི། །སྲིད་ཞིའི་ཕུན་ཚོགས་འདོད་དགུས་འབྱོར་
གྱུར་ཅིག་ལག་མཐིལ་ལྟར་མཉམ་རིན་ཆེན་རྒྱན་གྱིས་སྤྲས། །ལྗོན་ཤིང་ཆུ་མཚོས་བརྒྱན་པའི་ས་གཞིའི་དབུས། །རིན་ཆེན་ལས་གྲུབ་གྲུ་བཞི་སྒོ་བཞི་པ། །པདྨ་ཉི་ཟླས་བརྒྱན་པའི་
གདན་སྟེང་དུ། །ཐུབ་དབང་གནས་གརྟན་བཅུ་དྲུག་འཁོར་བཅས་རྣམས། །བཞུགས་ནས་གཟུངས་རིག་མོས་སྟོབས་ཀྱིས་བསྐྲུན་པའི། །མཆོད་སྤྲིན་རྒྱ་མཚོས་གང་ཞིང་སྤྱོད་གྱུར་ཅིག་
ཅེས་གནས་དང་ཁང་བཟང་དང་གདན་ཁྲི་དང་མཆོད་པ་རྣམས་བྱིན་གྱིས་བརླབས་ལ། པུས་མོ་བཙུགས་སྤོས་དང་མེ་ཏོག་ཐོགས་ཏེ་གུས་པ་ཆེན་པོས། ཐུགས་རྗེས་རྩོད་པའི་དུས་

[003A]༄༅། །ཀྱི་གདུལ་བྱ་སྣམས། །རྣམ་གྲོལ་ལམ་ལ་འགོད་མཛད་འགྲོ་བའི་མགོན། །ཐུབ་པ་མཆོག་དང་གནས་བརྟན་ཆེན་པོ་རྣམས། །འཁོར་དང་བཅས་པ་གནས་འདིར་
གཤེགས་སུ་གསོལ། ཕྱོགས་བཅུའི་རྒྱལ་བ་སྲས་བཅས་ཐམས་ཅད་དང། །ཤེས་རབ་མེ་འབར་ཉོན་མོངས་མཚོ་སྐེམ་ཞིང། །རྣམ་གྲོལ་བསོད་ནམས་ཞིང་དུ་བཀས་བསྟོད་པའི། །
ཕྱོགས་བཅུའི་ཉན་ཐོས་དགེ་འདུན་བཞུགས་སོ་འཚལ། །ཡོན་སྦྱོར་མཆོད་པའི་གནས་སུ་སྤྱན་འདྲེན་ན། །འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ། །འགྲོ་བའི་མགོན་
པོ་ཤཱཀྱ་སེང་གེ་ཡིས། །སངས་རྒྱས་བསྟན་པ་གང་གི་ཕྱག་ཏུ་བཞག་གསུང་རབ་རིན་ཆེན་སྒྲོམ་གྱི་ཁ་འབྱེད་པ། །ཆོས་སྐྱོང་དགྲ་བཅོམ་ཆེན་པོ་བཞུགས་སོ་འཚལ། །དམ་ཆོས་སྤེལ་
བའི་སླད་དུ་སྤྱན་འདྲེན་ན། །འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ། །ཐུབ་པས་བཀའ་བསྒོས་བསྟན་པའི་རྒྱལ་མཚན་འཛིན། །ཡན་ལག་འབྱུང་དང་མ་ཕམ་ནགས་
ན་གནས། །དུས་ལྡན་རྡོ་རྗེ་མོའི་བུ་བཟང་པོ་དང། །གསེར་བེའུ་བྷ་ར་དྷ་ཛ་གསེར་ཅན་མཆོག་འཕགས་པ་བ་ཀུ་ལ་དང་སྒྲ་གཅན་འཛིན། །ལམ་ཕྲན་བྷ་ད་དྷ་ཛ་བསོད་སྙོམས་ལེན་
[003B] །འཁོར་དང་བཅས་པ་གནས་འདིར་གཤེགས་སུ་གསོལ། །སྤངས་དང་ཡེ་ཤེས་ཕུན་ཚོགས་སངས་རྒྱས་ཀྱང། །གདུལ་བྱའི་དབང་གིས་ཉན་ཐོས་ཚུལ་འཛིན་པ། །ཁྱད་
པར་ཅན་གྱི་འཕྲིན་ལས་ཆོས་སྐྱོང་བའི། །གནས་བརྟན་བཅུ་དྲུག་འདིར་བྱོན་གདན་ལ་བཞུགས། །བདེ་གཤེགས་བཀའ་ལུང་གཙོར་མཛད་བསྟན་པ་སྲུང། །རང་དོན་དོར་ནས་འཁོར་བའི་ནགས་ཚལ་དུ་
ཞན་དོན་ལྷུར་མཛད་གནས་བརྟན་བཅུ་དྲུག་པོ། །དམ་བཅས་ཐུགས་རྗེའི་དབང་གིས་གནས་འདིར་གཤེགས། །དགེ་བསྙེན་སྐྱབས་གསོལ་བདེན་པའི་ཚིག་བརྟན་པ། །དཀོན་མཆོག་གསུམ་གྱི་ཞལ་
བྲིང་མཆིས་སོ་འཚལ། །བསོད་ནམས་རིན་ཆེན་གླིང་དུ་སྤྱན་འདྲེན་ན། །འགྲོ་བའི་དོན་ཕྱིར་མཆོད་ཀྱིས་གཤེགས་སུ་གསོལ། ཞེས་སྤྱན་དྲངས་པས་རྫུ་འཕྲུལ་གྱིས་ཐོགས་པ་མེད་པར་བྱོན་ཏེ་བྱིན་གྱིས་
བརླབས་པའི་ཕོ་བྲང་གི་ནང་དུ་དགྱེས་བཞིན་དུ་བཞུགས་པར་བསམ། སྤྲོ་ན་ཁྲུས་གསོལ་མདོར་བསྡུས་ཀྱང་བྱ། དེ་ནས། བཀའ་དྲིན་མཉམ་མེད་རྩ་བའི་བླ་མ་དང། །ཤཱཀྱའི་རྒྱལ་པོ་འཕགས་མཆོག་ཤ་
རིའི་བུ། །སྒྲ་ཅན་འཛིན་དང་འཕགས་པ་ཀླུ་སྒྲུབ་སོགས། །དངོས་བརྒྱུད་བླ་མ་རྣམས་ལ་ཕྱག་འཚལ་ལོ། །མཁའ་མཉམ་འགྲོ་ལ་མཁྱེན་བརྩེས་རབ་དགོངས་ནས། །གྲངས་མེད་གསུམ་དུ་ཚོགས་

[004A]༄༅། །གཉིས་རབ་རྫོགས་ཏེ། །སྟོང་གསུམ་མི་མཇེད་ཞིང་གི་དཔལ་གྱུར་པ། །འདྲེན་མཆོག་ཤཱཀྱའི་རྟོག་ལ་ཕྱག་འཚལ་ལོ། །ཐུབ་པས་བཀའ་བསྒོས་བསྟན་པའི་རྒྱལ་མཚན་འཛིན། །ཡན་ལག་འབྱུང་
དང་མ་ཕམ་ནགས་ན་གནས། །དུས་ལྡན་རྡོ་རྗེ་མོའི་བུ་བཟང་པོ་དང། །གསེར་བེའུ་བྷ་ར་དྷ་ཛ་གསེར་ཅན་མཆོག། འཕགས་པ་བ་ཀུ་ལ་དང་སྒྲ་གཅན་འཛིན། །ལམ་ཕྲན་བྷ་ར་དཧྭ་ཛ་བསོད་སྙོམས་ལེན། །ལམ་བརྟན་
ཀླུའི་སྡེ་སྤོང་བྱེད་མི་ཕྱེད་པ། །གནས་བརྟན་འཁོར་དང་བཅས་ལ་ཕྱག་འཚལ་ལོ། །ཕྱག་བྱར་འོས་པ་ཐམས་ཅད་ལ། །ཞིང་རྡུལ་ཀུན་གྱི་གྲངས་སྙེད་ཀྱི། །ལུས་བཏུང་པ་ཡིས་རྣམ་ཀུན་ཏུ། །མཆོག་ཏུ་དད་པས་ཕྱག་འཚལ་
ལོ༑ ༑ཇི་སྙེད་སུ་དག་ཅེས་པ་ནས། རྒྱལ་བ་ཀུན་ལ་ཕྱག་འཚལ་མཆོད་པར་བགྱི། །ཡན་ལག་བརྒྱད་ལྡན་ལྷ་ཡི་གད་ག་སོགས། །ཕྱོགས་དུས་ཀུན་ན་མཆོད་ཡོན་ཅི་མཆིས་པ། །ཐུབ་དབང་གནས་བརྟན་འཁོར་
བཅས་མཉེས་ཕྱིར་འབུལ། །བཞེས་ནས་བདག་ལ་དངོས་གྲུབ་སྩལ་དུ་གསོལ། །ཤིན་ཏུ་རྣམ་དག་དྲི་མེད་ཡིད་འོང་བའི། །ཕྱོགས་དུས་ཀུན་ན་མཆོད་ཡོན་ཅི་མཆིས་པ། །ཐུབ་དབང་གནས་བརྟན་འཁོར་
དཀར་པོ་སོགས། །ཕྱོགས་དུས་ཀུན་ན་མེ་ཏོག། ཐུབ་དབང། བཞེས་ནས། མ་ལ་ཡ་ཡི་ཙནྡན་དྲི་ལ་སོགས། །ཕྱོགས་དུས་ཀུན་ན་བདུག་སྤོས། ཐུབ་དབང། བཞེས་ནས། མུན་པ་ཀུན་སེལ་རྩི་བཅུད་

[004B] །ཕྱོགས་དུས་ཀུན་ན་སྣང་གསལ། ཐུབ་དབང། བཞེས་ནས། ཙན་དན་གུར་ཀུམ་དྲིས་བསྒོས་སྤོས་ཆུ་སོགས། །ཕྱོགས་དུས་ཀུན་ན་དྲི་ཆབ། །ཐུབ་དབང། །བཞེས་ནས། དཀར་གསུམ་
མངར་གསུམ་བདུད་རྩིའི་ཟས་ལ་སོགས། །ཕྱོགས་དུས་ཀུན་ན་ཞལ་ཟས། ཐུབ་དབང། བཞེས་ནས། ཡན་ལག་དྲུག་ལྡན་ལྷ་ཡི་སིལ་སྙན་སོགས། །ཕྱོགས་དུས་ཀུན་ན་རོལ་མོ། ཐུབ་དབང། བཞེས་
ནས། གཟུགས་བརྙན་ཀུན་གསལ་རིན་ཆེན་བཻཌཱུར་སོགས། །ཕྱོགས་དུས་ཀུན་ན་གཟུགས་མཆོག། ཐུབ་དབང། བཞེས་ནས། དཔག་བསམ་ལས་བྱུང་བརྗོད་བྲལ་དབྱངས་ལ་སོགས། །ཕྱོགས་
དུས་ཀུན་ན་སྒྲ་སྙན། ཐུབ་དབང། བཞེས་ནས། ཡིད་འོང་ཙན་དན་དཀར་པོའི་དྲི་ལ་སོགས། །ཕྱོགས་དུས་ཀུན་ན་དྲི་མཆོག་། ཐུབ་དབང། བཞེས་ནས། སྟོང་གསུམ་སྙིང་པོ་ཚངས་གནས་བདུད་རྩི་
སོགས། །ཕྱོགས་དུས་ཀུན་ན་རོ་མཆོག། ཐུབ་དབང། བཞེས་ནས་། སྲབ་འཇམ་པ་ཉྩ་ལི་ཀའི་གོས་ལ་སོགས། །ཕྱོགས་དུས་ཀུན་ན་རེག་མཆོག། ཐུབ་དབང། བཞེས་ནས། འཇིག་རྟེན་འདི་ཡི་ཕུན་
སུམ་ཚོགས་པའི་མཆོག་རིན་ཆེན་བདུན་གྱིས་ལྷ་ཡི་ལམ་བཀང་སྟེ། །ཐུབ་དབང། བཞེས་ནས། འདོད་ཆགས་ཞེ་སྡང་ཞེས་པ་ནས། བྱང་ཆུབ་ཕྱིར་བསྔོའོ། །མཎྜལ་རྒྱས་པའམ་མདོར་བསྡུ་ན། ས་

[005A]༄༅། །གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་ཕུལ་བ་ཡིས། །འགྲོ་ཀུན་རྣམ་དག་ཞིང་ལ་སྤྱོད་པར་ཤོག། །ཐུབ་
དབང་གནས་བརྟན་བཅུ་དྲུག་འཁོར་བཅས་རྣམས། །བརྩེ་བ་ཆེན་པོས་བདག་ལ་དགོངས་སུ་གསོལ། །སྔོན་ཚེ་བདེན་ཚིག་སྨོན་ལམ་མཛད་པ་རྣམས། །དེང་འདིར་བདག་ལ་མངོན་སུམ་བསྟན་དུ་གསོལ་
ཞེས་ལན་གསུམ་བརྗོད། དེ་ནས། སྟོན་པ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ། །མཆོད་དོ་སྐྱབས་
སུ་མཆིའོ། །ལན་གསུམ། མཚུངས་མེད་ལྟ་བས་མི་ངོམས་ཤིང། །གསེར་གྱི་མདོག་ཅན་མཛེས་པའི་སྐུ། །ཞལ་གཅིག་ཕྱག་གཉིས་སྐྱིལ་ཀྲུང་བཞུགས། །ས་གནོན་མཉམ་བཞག་མཛད་ཕྱག་འཚལ། །ཐབས་མཁས་
ཐུགས་རྗེས་ཤཱཀྱའི་རིགས་འཁྲུངས་ཤིང། །གཞན་གྱིས་མི་ཐུབ་བདུད་ཀྱི་དཔུང་འཇོམས་པ། །གསེར་གྱི་ལྷུན་པོ་ལྟ་བུར་བརྗིད་པའི་སྐུ། །ཤཀྱའི་རྒྱལ་པོ་དེ་ལ་ཕྱག་འཚལ་ལོ། །དངོས་བཤམས་གཟུངས་རིག་མོས་
སྟོབས་ཀྱིས་སལ་བའི། མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས། །དགེ་ལ་ཡི་རང་བསྐུལ་ཞིང་གསོལ་བ་འདེབས། །འདིས་མཚོན་དགེ་བ་བྱང་ཆུབ་ཆེན་པོར་བསྔོ། །རྒྱལ་བའི་མཚན་ཐོས་དྲན་

[005B] །ཐུབ་པའི་བསྟན་དར་བསྟན་འཛིན་ཞབས་པད་བརྟན། །བདག་དང་མཁའ་མཉམ་འགྲོ་བ་མ་ལུས་པའི། །འགལ་རྐྱེན་ཀུན་ཞི་ལེགས་ཚོགས་འཕེལ་གྱུར་ཅིག་འཕགས་པ་གནས་བརྟེན་ཆེན་
པོ་ཡན་ལག་འབྱུང་འཁོར་དགྲ་བཅོམ་པ་སྟོང་དང་སུམ་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། གངས་རི་ཆེན་པོ་ཏེ་སེ་ལ། །འཕགས་པ་གནས་བརྟན་ཡན་ལག་འབྱུང་
དགྲ་བཅོམ་སྟོང་དང་སུམ་བརྒྱས་བསྐོར། །སྤོས་ཕོར་རྔ་ཡབ་འཛིན་ཕྱག་འཚལ། །གང་སྐུ་མཐོང་ཐོས་དྲན་རེག་ཐམས་ཅད་ལ། །ཉོན་མོངས་མེ་ཡི་གདུང་བཞི་མཛད་ཅིང། །བསླབ་གསུམ་ཡན་ལག་ཉམས་མེད་འབྱུང་
མཛད་པ། །འཕགས་པ་ཡན་ལག་འབྱུང་ལ་ཕྱག་འཚལ་ལོ། །དངོས་བཤམས་གཟུངས་རིག་ནས། ཆེན་པོར་བསྔོ། འཕགས་པའི་མཚན་ཐོས་དྲན་བརྗོད་ཕྱག་མཆོད་མཐུས། །ཐུབ་པའི་བསྟན་དར་བསྟན་
འཛིན་ཞབས་པད་བརྟན། །བདག་དང་མཁའ་མཉམ་འགྲོ་བ་མ་ལུས་པའི། །འགལ་རྐྱེན་ཀུན་ཞི་ལེགས་ཚོགས་འཕེལ་གྱུར་ཅིག་འཕགས་པ་གནས་བརྟན་ཆེན་པོ་མ་ཕམ་པ་འཁོར་དགྲ་བཅོམ་པ་བརྒྱ་
པྲག་གཅིག་གིས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། དྲང་སྲོང་རི་ཡི་ངོས་ཤེལ་ན། །འཕགས་པ་གནས་བརྟན་མ་ཕམ་པ། །དགྲ་བཅོམ་བརྒྱ་ཕྲག་གཅིག་གིས་

[006A]༄༅། །བསྐོར། །ཕྱག་གཉིས་མཉམ་གཞག་མཛད་ཕྱག་འཚལ། །གང་སྐུ་མཐོང་ཐོས་དྲན་རེག་ཐམས་ཅད་ལ། །བྱིད་རྒོད་རྣམ་རྟོག་གཡེང་བ་ཞི་མཛད་ཅིང། །ཞི་གནས་ལྷག་མཐོང་རྟོགས་
པ་རྒྱས་མཛད་པ། །འཕགས་པ་མ་ཕམ་པ་ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་ནགས་ན་གནས་འཁོར་དགྲ་བཅོམ་པ་སྟོང་དང་བཞི་བརྒྱག་བསྐོར་
བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། ལོ་མ་བདུན་པའི་རི་ཕུག་ན། །འཕགས་པ་གནས་བརྟན་ནགས་ན་གནས། །དགྲ་བཅོམ་སྟོང་དང་བཞི་བརྒྱས་བསྐོར། །སྡིགས་མཛུབ་རྔ་
ཡབ་འཛིན་ཕྱག་འཚལ། །འཕགས་ནོར་ལོ་མ་བདུན་ལྡན་ནགས་ན་གནས། །སྡིགས་མཛུབ་རྔ་ཡབ་ཕྱག་མཚན་མཐོང་ཙམ་གྱིས། །ཕྱི་ནང་ཉེར་འཚོ་ཀུན་ལས་སྐྱོབ་མཛད་པ། །འཕགས་པ་ནགས་ན་གནས་
ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་དུས་ལྡན་འཁོར་དགྲ་བཅོམ་པ་སྟོང་དང་ཆིག་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ།།
ལན་གསུམ། འཛམ་བུ་གླིང་གི་ཟངས་གླིང་ན། །འཕགས་པ་གནས་བརྟན་དུས་ལྡན་ནི། །དགྲ་བཅོམ་སྟོང་དང་ཆིག་བརྒྱས་བསྐོར། །གསེར་གྱི་རྣ་ཀོར་འཛིན་ཕྱག་འཚལ། །གང་གི་སྐུ་མཐོང་གསུང་དབྱངས་

[006B] །བྱམས་དང་སྙིང་རྗེ་བྱང་ཆུབ་སེམས་སྐྱི་ཞིང། །རླབས་ཆེན་རྒྱལ་སྲས་སྤྱོད་ལ་སྦྱོར་མཛད་པ། །འཕགས་པ་དུས་ལྡན་ཞབས་ལ་ཕྱག་འཚལ་ལོ། །དངོས་བཤམས་ནས། །འཕེལ་གྱུར་ཅིག། །འཕགས་པ་གནས་
བརྟན་ཆེན་པོ་རྡོ་རྗེ་མོའི་བུ་འཁོར་དགྲ་བཅོམ་པ་སྟོང་ཕྲག་གཅིག་གིས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། སིང་ག་ལ་ཡི་གླིང་ན་ནི། །གནས་བརྟན་རྡོ་རྗེ་མོ་ཡི་བུ། །དགྲ་བཅོམ་
སྟོང་ཕྲག་གཅིག་གིས་བསྐོར། །སྡིགས་མཛུབ་རྔ་ཡབ་འཛིན་ཕྱག་འཚལ། །གང་སྐུ་མཐོང་ཐོས་དྲན་དང་རེག་པས་ཀྱང། །མི་མཐུན་གནོད་པ་ཀུན་ལས་ཐར་མཛད་ཅིང། །ཐེག་པ་མཆོག་ལ་ངེས་པར་སྦྱོར་མཛད་པ་
འཕགས་པ་རྡོ་རྗེ་མོའི་བུ་ལ་ཕྱག་འཚལ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་བཟང་པོ་འཁོར་དགྲ་བཅོམ་པ་སྟོང་དང་ཉིས་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་
སྐྱབས་སུ་མཆིའོ། །ལན་གསུམ། ཆུ་བོ་ཡ་མུ་ནའི་གླིང་ན། །འཕགས་པ་གནས་བརྟན་བཟང་པོ་ནི། །དགྲ་བཅོམ་སྟོང་དང་ཉིས་བརྒྱས་བསྐོར། །ཆོས་འཆད་མཉམ་གཞག་མཛད་ཕྱག་འཚལ། །རྣམ་སྣང་ཆོས་བདུན་
ལྡན་པ་གང་གི་སྐུ། །མཐོང་བའི་མོད་ལ་སྲིད་ལ་ཞེན་ལོག་སྟེ། །ཡང་དག་ལམ་ལ་ངེས་པར་སྦྱོར་མཛད་པ། །འཕགས་པ་བཟང་པོའི་ཞབས་ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་ཕ་

[007A]༄༅། །གནས་བརྟན་ཆེན་པོ་གསེར་བེའུ་འཁོར་དགྲ་བཅོམ་པ་ལྔ་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། གནས་མཆོག་ཁ་ཆེའི་ཡུལ་ན་ནི། །འཕགས་
པ་གནས་བརྟན་གསེར་བེའུ། །དགྲ་བཅོམ་ཆེན་པོ་ལྔ་བརྒྱས་བསྐོར། །རིན་ཆེན་ཞགས་པ་འཛིན་ཕྱག་འཚལ། །མཆོག་དང་མཐུན་མོང་དངོས་གྲུབ་མ་ལུས་པ། །ཅི་དང་ཅི་འདོད་ང་ཡིས་སྦྱིན་ནོ་ཞེས་
རིན་ཆེན་དོན་ཡོད་ཞགས་པ་ཕྱག་ན་བསྣམས། །འཕགས་པ་གསེར་གྱི་བེའུ་ལ་ཕྱག་འཚལ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་བྷ་ར་དཧྲ་ཛ་གསེར་ཅན་འཁོར་
དགྲ་བཅོམ་པ་བདུན་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། ནུབ་ཀྱི་བ་ལང་སྤྱོད་གླིང་ན། །བྷ་ར་དཧྭ་ཛ་གསེར་ཅན་ནི། །དགྲ་བཅོམ་ཆེན་པོ་བདུན་བརྒྱས་བསྐོར་
ཕྱག་གཉིས་མཉམ་གཞག་མཛད་ཕྱག་འཚལ། །གང་སྐུ་མཉམ་གཞག་མཛད་པའི་ཕྱག་རྒྱ་དེ། །མཐོང་བས་ལུས་སེམས་གདུང་བ་ཀུན་ཞི་ནས། །རྒྱལ་བའི་སྲས་ཀྱི་ས་ལ་འགོད་མཛད་པ། །འཕགས་པ་
བྷ་ར་དཧྭ་ཛ་ལ་ཕྱག་འཚལ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་བ་ཀུ་ལ་འཁོར་དགྲ་བཅོམ་པ་དགུ་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ་

[007B] བྱང་གི་སྒྲ་མི་སྙན་ན་ནི། །འཕགས་པ་གནས་བརྟན་བ་ཀུ་ལ། །དགྲ་བཅོམ་ཆེན་པོ་དགུ་བརྒྱས་བསྐོར། །ཕྱག་གཉིས་ནེ་འུ་ལི་འཛིན་ཕྱག་འཚལ། །གང་སྐུ་ཡིད་ལ་དྲན་ཏེ་གསོལ་བཏབ་ན།།
དུས་མིན་འཆི་དང་བཀྲེས་སྐོམ་དབུལ་ཕོངས་སོགས། །ཕྱི་ནང་ཉེར་འཚེ་ཐམས་ཅད་ཞི་མཛད་པ། །འཕགས་པ་བ་ཀུ་ལ་ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་
བརྟན་ཆེན་པོ་སྒྲ་གཅན་འཛིན་འཁོར་དགྲ་བཅོམ་པ་སྟོང་དང་ཆིག་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། པྲི་ཡང་ཀུ་ཡི་གླིང་ན་ནི། །འཕགས་པ་གནས་བརྟན་སྒྲ་
གཅན་འཛིན། །དགྲ་བཅོམ་སྟོང་དང་ཆིག་བརྒྱས་བསྐོར། །རིན་ཆེན་པྲོག་ཞུ་འཛིན་ཕྱག་འཚལ། །དཔག་མེད་བསྐལ་པའི་སྔོན་ནས་སངས་རྒྱས་ཀྱང། །འགྲོ་ལ་བརྩེ་བས་རྒྱལ་སྲས་ཚུལ་བཟུང་སྟེ། །དྲན་པས་སྲིད་
ཞིའི་འཇིགས་ལས་སྐྱོབ་མཛད་པ། །འཕགས་པ་སྒྲ་གཅན་འཛིན་ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་ལམ་ཕྲན་བརྟན་འཁོར་དགྲ་བཅོམ་
པ་སྟོང་དང་དྲུག་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། བྱ་རྒོད་ཕུང་པོའི་རི་བོ་ལ། །འཕགས་པ་གནས་བརྟན་ལམ་ཕྲན་བརྟན། །དགྲ་བཅོམ་སྟོང་དང་དྲུག་

[008A]༄༅། །བརྒྱས་བསྐོར། །ཕྱག་གཉིས་མཉམ་གཞག་མཛད་ཕྱག་འཚལ། །མཐའ་ཡས་འགྲོ་ལ་ལམ་བཟང་འདོམས་པ་ལ། །གནས་བརྟན་ཀུན་གྱི་ནང་ནས་ཕུལ་བྱུང་བས། །ཆོས་སྨྲ་
རྣམས་གྱི་མཆོག་ཏུ་ར་བབ་སྔགས་པ། །འཕགས་པ་ལམ་ཕྲན་བརྟན་ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་བྷ་ར་དཧྭ་ཛ་བསོད་སྙོམས་ལེན་འཁོར་
དགྲ་བཅོམ་པ་སྟོང་ཕྲག་གཅིག་གིས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། ཤར་གྱི་ལུས་འཕགས་གླིང་ན་ནི། །བྷ་ར་དཧྭ་ཛ་བསོད་སྙོམས་ལེན། །དགྲ་བཅོམ་སྟོང་ཕྲག་
གཅིག་གིས་བསྐོར། །གླེགས་བམ་ལྷུང་བཟེད་འཛིན་ཕྱག་འཚལ། །ཕྱག་མཚན་གླེགས་བམ་མཐོང་དང་རེག་པས་ཀྱང། །མི་ཤེས་རྨོངས་བའི་མུན་པ་རབ་བསལ་ནས། །བསླབ་གསུམ་རྟོགས་པ་རྒྱུད་ལ་བསྐྱེད་
མཛད་པ། །འཕགས་པ་བསོད་སྙོམས་ལེན་ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་ལམ་བརྟན་འཁོར་དགྲ་བཅོམ་པ་དགུ་བརྒྱས་བསྐོར་བ་ལ་ཕྱག་
འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། ལྷ་གནས་སུམ་ཅུ་རྩ་གསུམ་ན། །འཕགས་པ་གནས་བརྟན་ལམ་བརྟན་ནི། །དགྲ་བཅོམ་ཆེན་པོ་དགུ་བརྒྱས་བསྐོར། །གླེགས་བམ་ཆོས་འཆད་
[008B] །གླེགས་བམ་ཆོས་འཆད་ཕྱག་རྒྱ་དྲན་ཙམ་གྱིས། །སྡེ་སྣོད་གསུམ་གྱི་ཚིག་དོན་མཐའ་དག་ལ། །བློ་གྲོས་སྤོབས་པའི་སྣང་བ་སྩལ་མཛད་པ། །འཕགས་པ་ལམ་ཆེན་པ་ལ་ཕྱག་
འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་གླུའི་སྡེ་འཁོར་དགྲ་བཅོམ་པ་སྟོང་དང་ཉིས་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆེའོ། །ལན་
གསུམ། རི་ཡི་རྒྱལ་བོ་ངོས་ཡངས་ལ། །འཕགས་པ་གནས་བརྟན་ཀླུ་ཡི་སྡེ། །དགྲ་བཅོམ་སྟོང་དང་ཉིས་བརྒྱས་བསྐོར། །བུམ་པ་འཁར་གསིལ་འཛིན་ཕྱག་འཚལ། །བྱང་ཕྱོགས་སོ་བདུན་མཚོན་པའི་གསིལ་
བྱེད་སྒྲས། །འགྲོ་ཀུན་མ་རིག་གཉིད་ལས་སློང་མཛད་ཅིང། །བུམ་པ་བཟང་པོས་ཅི་འདོད་སྩོལ་མཛད་པ། །འཕགས་པ་ཀླུ་ཡི་སྡེ་ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པ་
གནས་བརྟན་ཆེན་པོ་སྦེད་བྱེད་འཁོར་དགྲ་བཅོམ་པ་སྟོང་དང་བཞི་བརྒྱས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། རི་ཡི་རྒྱལ་པོ་བི་ཧུ་ལར། །འཕགས་པ་གནས་བརྟན་སྦེད་བྱེད་
ནི༑ ༑དགྲ་བཅོམ་སྟོང་དང་བཞི་བརྒྱས་བསྐོར། །ཕྱག་གཉིས་གླེགས་བམ་འཛིན་ཕྱག་འཚལ། །སྡེ་སྣོད་གསུམ་གྱི་གླེགས་བམ་ཞལ་ཕྱེ་སྟེ། །འགྲོ་ལ་ཐེག་པ་གསུམ་གྱི་ལམ་བསྟན་ནས། །རྒྱལ་བའི་བསྟན་

[009A]༄༅། །པ་ཕྱོགས་བཅུར་རྒྱས་མཛད་པ། །འཕགས་པ་སྦེད་བྱེད་ཞབས་ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པ་གནས་བརྟན་ཆེན་པོ་མི་ཕྱེད་པ་འཁོར་དགྲ་
བཅོམ་པ་སྟོང་ཕྲག་གཅིག་གིས་བསྐོར་བ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། གངས་ཅན་རི་ཡི་རྒྱལ་པོ་ལ། །འཕགས་པ་གནས་བརྟན་མི་ཕྱིད་པ། །དགྲ་བཅོམ་སྟོང་ཕྲག་གཅིག་
གིས་བསྐོར། །བྱང་ཆུབ་མཆོད་རྟེན་འཛིན་ཕྱག་འཚལ། །སྟོན་པ་ཐུབ་པའི་དབང་པོས་བྱིན་བརླབས་པའི། །བྱང་ཆུབ་མཆོད་རྟེན་ཕྱག་གཉིས་ཀྱིས་བཟུང་སྟེ། །འགྲོ་ཀུན་སྨིན་གྲོལ་ལམ་ལ་འགོད་འཛད་པ།།
འཕགས་པ་མི་ཕྱེད་པ་ལ་ཕྱག་འཚལ་ལོ། །དངོས་བཤམས་ནས། འཕེལ་གྱུར་ཅིག་འཕགས་པའི་དགེ་བསྙེན་ཆེན་པོ་དྷརྨ་ཏ་ལ་འཁོར་དགེ་བསྙེན་གྱི་ཚོགས་དཔག་ཏུ་མེད་པས་བསྐོར་བ་ལ་ཕྱག་
འཚལ་ལོ། །མཆོད་དོ་སྐྱབས་སུ་མཆིའོ། །ལན་གསུམ། དགེ་བསྙེན་དྷརྨ་ཏ་ལ་ནི། །རལ་པའི་ཐོད་བཅིངས་གླེགས་བམ་ཁུར། །སྣང་བ་མཐའ་ཡས་མདུན་གནས་ཤིང། །རྡ་ཡབ་བུམ་པ་འཛིན་ཕྱག་འཚལ། །
ཉམ་ཐག་འགྲོ་རྣམས་འཇིགས་པ་བརྒྱད་ལ་སོགས། །ཕྱི་ནང་ཉེར་འཚེ་ཀུན་ལས་སྐྱོབ་པའི་ཕྱིར། །རྔ་ཡབ་བུམ་པ་བཟུང་ནས་སྤྲུལ་པ་འགྱེད། །འཕགས་པ་དྷརྨཱ་ཏ་ལ་ཕྱག་འཚལ་ལོ། །དངོས་བཤམས་

[009B] འཕེལ་གྱུར་ཅིག་རྒྱལ་པོ་ཆེན་པོ་ཡུལ་འཁོར་སྲུང་དང། འཕགས་སྐྱེས་པོ་དང། སྤྱན་མི་བཟང་དང། རྣམ་ཐོས་སྲས་ལ་སོགས་པ་ཆོས་སྲུང་ཡེ་ཤེས་ཀྱི་སྤྱན་དང་ལྡན་པ་རྣམས་ལ་ཕྱག་འཚལ་
ལོ། མཆོད་དོ་སྐྱབས་སུ་མཆིའོ། །ལན་གསུམ། ཡུལ་འཁོར་སྲུང་དང་འཕགས་སྐྱེས་བོ། །སྤྱན་མི་བཟང་དང་རྣམ་ཐོས་སྲས། །རང་རང་འཁོར་འདུལ་སྒོ་བཞི་སྲུང། །རྒྱལ་ཆེན་བཞི་ལ་ཕྱག་འཚལ་ལོ། །
ཐུབ་དབང་གནས་བརྟན་བཅུ་དྲུག་འཁོར་བཅས་རྣམས། །གང་དུ་འགྲོ་དོན་མཛད་དེར་རྗེས་འབྲངས་ནས། །བསྟན་པ་སྲུང་ལ་ནམ་ཡང་མི་གཡེལ་བ། །འཇིག་རྟེན་སྐྱོང་བ་བཞི་ལ་ཕྱག་འཚལ་ལོ། །དངོས་
བཤམས་ནས། བསྔོ༑ རྒྱལ་ཆེན་བཞི་ཡི་མཚན་བརྗོད་ཕྱག་མཆོད་མཐུས། ཞེས་པ་ནས། འཕེལ་གྱུར་ཅིག་ཅེས་སྤྱི་དང་སོ་སོའི་ཕྱག་མཆོད་ཐུགས་དམ་བསྐུལ་བ་ལེགས་པར་བྱས་ནས། ཨོཾ་ན་མོ་
བྷ་ག་ཝ་ཏེ། ཤཱཀྱ་མ་ན་ཡེ། ཏ་ཐཱ་ག་ཏཱ་ཡ། ཨ་རྟ་ཏེ་སམྱ་ཀྶཾ་བུ་དྡྷ་ཡ། ཏདྱ་ཐཱ། ཨོཾ་མུ་ནེ་མུ་ནེ་མ་ཧཱ་མུ་ན་ཡེ་སཱཧཱ། ཞེས་ཅི་མང་བཟླའོ། །དེ་ནས༑ བཀའ་དྲིན་མཉམ་མེད་རྩ་བའི་བླ་མ་དང། །ཤཱཀྱའི་རྒྱལ་
པོ་འཕགས་མཆོག་ཤ་རིའི་བུ། །སྒྲ་གཅན་འཛིན་དང་འཕགས་པ་ཀླུ་སྒྲུབ་སོགས། །དངོས་བརྒྱུད་བླ་མ་རྣམས་ལ་ཕྱག་འཚལ་ལོ། །ཐུབ་དབང་གནས་བརྟན་ཆེན་པོ་བཅུ་དྲུག་དང། །བཀའ་སྡོང་དགེ་

[010A]༄༅། །བསྙེན་དྷ་རྨཱ་ཏ་ལའི་ཞབས། །སྒོ་སྲུང་རྒྱལ་ཆེན་སྡེ་བཞིར་བཅས་པ་ལ། །ཕྱག་འཚལ་མཆོད་ཅིང་སྙིང་ནས་སྐྱབས་སུ་མཆི། དངོས་བཤམས་ནས། བསྔོ༑ སངས་རྒྱས་སྤྲུལ་པ་དགྲ་
བཅོམ་འཕགས་པའི་ཚོགས། །འགྲོ་བའི་དོན་དུ་བསྟན་པ་སྐྱོང་མཛད་པ། །དཀོན་མཆོག་གསུམ་དངོས་གནས་བརྟན་བཅུ་དྲུག་གིས། །བསྟན་པ་ཡུན་རིང་གནས་པར་བྱིན་གྱིས་རློབས། །ཐུགས་རྗེའི་བདག་
ཉིད་གནས་བརྟན་བཅུ་དྲུག་གི། འཁོར་ཚོགས་སྲིད་མཚོ་ལས་བརྒལ་ཉོན་མོངས་མེད། །ཁྲི་དང་དྲུག་སྟོང་བཞི་བརྒྱའི་ཚོགས་རྣམས་ཀྱིས། །བསྟན་པ་ཡུན་རིང་གནས་པར་བྱིན་གྱིས་རློབས། །སེམས་ཅན་
ཀུན་གྱི་གསོས་གྱུར་དགྲ་བཅོམ་པ། །རིག་དང་ཞབས་ལྡན་སྐྱི་རྒུའི་སྤྱིན་གནས་ཆེ། །འཕགས་པའི་གང་ཟག་ཆེན་པོ་ཁྱེད་རྣམས་ཀྱིས། །བསྟན་པ་ཡུན་རིང་གནས་པར་བྱིན་གྱིས་རློབས། །བདག་གཞན་དགེ་
བའི་རྩ་བ་འདི་ཡི་མཐུས། །ཕན་བདེའི་འབྱུང་གནས་བསྟན་པ་འཕེལ་གྱུར་ཅིག་སྡུག་བསྔལ་ཀུན་འབྱུང་མ་ལུས་རབ་སྤངས་ནས། །སྲིད་པའི་རྒྱ་མཚོ་མྱུར་དུ་སྐེམ་པར་ཤོག་བསོད་ནམས་རྒྱ་
མཚོ་ཡོངས་སུ་རྫོགས་གྱུར་ཅིང། །ཡེ་ཤེས་རྒྱ་མཚོ་རྣམ་པར་དག་གྱུར་ཏེ། །ཡོན་ཏན་རྒྱ་མཚོ་མ་ལུས་ཀུན་རྫོགས་ནས། །འཇིག་རྟེན་ཀུན་ལས་ཁྱད་པར་འཕགས་པར་ཤོག་ཐུབ་དབང་གནས་བརྟན་བཅུ་

[010B] །གསོལ་བ་བཏབ་པས་ཕེན་བདེ་ཀུན་གྱི་གཞི། །རྒྱལ་བའི་བསྟན་པ་ཡུན་རིང་གནས་པ་དང། །ཕྱོགས་དུས་ཀུན་ཏུ་དར་ཞིང་རྒྱས་གྱུར་ཅིག་ཅེས་གཏང་རག་གི་མཆོད་པ་དང་འདོད་
གསོལ་བྱས་རྗེས། མ་འབྱོར་བ་དང་ཉམས་པ་དང། །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིང་སྩལ་གང། །དེ་ཡང་བཟོད་པར་མཛད་དུ་གསོལ། ཞེས་བཟོད་པར་གསོལ་ཏེ། རྟེན་ཡོད་
ན། འདིར་ནི་རྟེན་དང་ལྷན་ཅིག་ཏུ། །འགྲོ་བའི་དོན་དུ་བཞུགས་ནས་ཀྱང། །ནད་མེད་ཚེ་དང་དབང་ཕྱུག་དང། །མཆོག་རྣམས་ལེགས་པར་སྩལ་དུ་གསོལ། །ཞེས་བརྟན་བཞུགས་དང། རྟེན་མེད་ན། ཁྱེད་
ཀྱིས་སེམས་ཅན་དོན་ཀུན་མཛོད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང། །སླར་ཡང་ཐུགས་རྗེས་འབྱོན་པར་མཛོད། །ཅེས་གཤེགས་གསོལ་བྱའོ། །དེ་ནས་
ཚོགས་གཉིས་མཐར་ཕྱིན་དུས་གསུམ་རྒྱལ་བ་ཡི། །འཕྲིན་ལས་སྒྲུབ་ཅིང་ཡོན་ཏན་རྣམ་དབྱེར་མེད། །སྐལ་བ་མཉམ་པའི་གདུལ་བྱ་སྨིན་མཛད་པའི། །མཉམ་མེད་བླ་མ་མཆོག་གི་བཀྲ་ཤིས་ཤོག། རྒྱལ་
བའི་ཉི་མ་གཞན་གྱིས་མཐུལ་བ། །མགོན་མེད་ལྔ་བརྒྱ་ཐ་མའི་འགྲོ་བ་ལ། །བདེན་ཚིག་སྨོན་ལམ་རྒྱ་མཚོས་མཆོག་སྒྲུབ་པ། །མཉམ་མེད་ཤཱཀྱའི་རྒྱལ་པོའི་བཀྲ་ཤིས་ཤོག་དུས་གསུམ་རྒྱལ་བ་རྒྱལ་

[011A]༄༅། །སྲས་ཐུགས་རྗེ་ཡིས། །ཉན་ཐོས་ཚུལ་བཟུང་སྲིད་པ་ཇི་སྲིད་བར། །བསྟན་པ་སྐྱོང་ཞིང་འགྲོ་བའི་དོན་མཛད་པའི། །གནས་བརྟན་ཆེན་པོ་རྣམས་ཀྱི་བཀྲ་ཤིས་ཤོག་རྫུ་འཕྲུལ་སྟོབས་དང་མངོན་པར་
ཤེས་པའི་དཔལ། །ཉེ་བར་ཐོབ་ནས་ཐུབ་པའི་བཀའ་བཞིན་དུ། །བསྟན་པ་རིན་ཆེན་བང་མཛོད་ལེགས་སྐྱོང་བའི། །རྡོ་རྗེའི་ཆོས་སྐྱོང་རྣམས་ཀྱི་བཀྲ་ཤིས་ཤོག་བསོད་ནམས་དར་རྒྱས་རི་རྒྱལ་ལྷུན་པོ་བཞིན། །སྙན་
གྲགས་ཆེན་པོས་ནམ་མཁའ་བཞིན་དུ་ཁྱབ། །ཚེ་རིང་ནད་མེད་བཞེད་དོན་ལྷུན་གྱིས་གྲུབ། །ཡོན་ཏན་རྒྱ་མཚོ་མཚོག་གི་བཀྲ་ཤིས་ཤོག།  ཅེས་ཤིས་པ་བརྗོད་ཅིང་མེ་ཏོག་ཆར་དབབ་བོ། །ཞེས་ཐུབ་དབང་གནས་བརྟན་བཅུ་དྲུག་དང་བཅས་
པ་ལ་མཆོད་ཅིང་གསོལ་བ་གདབ་ཚུལ་ཤིན་ཏུ་བསྡུས་པ་འདི་ནི། སྣར་ཐད་བརྒྱ་རྩའི་ནང་གི་གནས་བརྟན་ཕྱག་མཆོད། རྒྱལ་མཆོག་ལྔ་པས་མཛད་པའི་རྒྱལ་བསྟན་འཛད་མེད། ཡོངས་འཛིན་པཎྜེ་ཏ་ཆེན་པོའི་གནས་བརྟན་རྟོགས་བརྗོད་རྒྱས་པ་དང། མཆོད་ཆོག་ཐུབ་
བསྟན་རྒྱས་བྱེད་ཡིད་བཞིན་ནོར་བུ་རྣམས་ལ་ཞིབ་ཏུ་བརྟགས་ཏེ། རང་ཉིད་ཀྱི་ཉམས་ལེན་དུ་དགེ་སློང་དྷརྨ་བྷ་དྲས་མིག་དམར་གྱི་ལོའི་ས་ག་ཟླ་བའི་ཚེས་་ལ་བཞད་དངུལ་ཆུ་རི་ཁྲོད་དགའ་ལྡན་རྩེར་སུག་བྲིས་སུ་བྱས་པ་དགེ་ལེགས་འཕེལ།།
༄༅། སྡེ་དགེའི་པར་རྐོས་བསྟན་པ་དར་རྒྱས་ཀྱིས་ལྷག་བསམ་རྣམ་པར་དག་པའི་སྒོ་ནས་པར་དུ་བསྒྲུབས་པ་དགེའོ། །ཞལ་གྲོ་སརྦ་མངྒ་ལཾ།། །།

[001A]༄༅། །ན་མཿ་སརྦཛྙ་ཡ། འདིར་གནས་བརྟན་ཕྱག་མཆོད་ཀྱི་སྐབས་སུ་ཁྲུས་གསོལ་མདོར་བསྡུས་བྱ་ཚུལ་ནི། ཡོ་བྱད་རྣམས་ཚོགས་པར་བྱས་ལ། གང་འདིར་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས། རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་བསྒྱུར་བ་བླ་ན་མེད་པ། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་དཔའ་
རྒྱལ་བ་ཤཱ་ཀྱ་ཐུབ་པ་འཕགས་པ་གནས་བརྟན་བཅུ་དྲུག་གི་ལྷ་ཚོགས་འཁོར་དང་བཅས་པ་རྣམས་ལ། ཡོ་བྱད་ཐམས་ཅད་དང་ལྡན་པའི་ཁྲུས་འདི་གསོལ་བར་བགྱིའོ། །ཁྲུས་ཀྱི་ཁང་པ། ཇི་ལྟར་བལྟམས་པ། ཨོཾ་སརྦ་
ཏ་ཐཱ། བཀའ་དྲིན་མཉམ་མེད་ཨཱ་ཧཱུཾ། ཐུབ་དབང་གནས་བརྟན་ཆེན་པོ་བཅུ་དྲུག་དང། །བཀའ་སྡོད་དགེ་བསྙེན་དྷརྨཱ་ཏ་ལའི་ཞབས། །སྒོ་སྲུང་རྒྱལ་ཆེན་སྡེ་བཞིར་བཅས་པ་ལ། །གླུ་གར་རོལ་མོར་བཅས་པས་སྐུ་ཁྲུས་གསོལ་
ཨོཾ་སརྦ། ཐུབ་དབང་གནས་བརྟན་འཁོར་དང་བཅས་རྣམས་ལ། །དྲི་ཞིམ་བདུད་རྩིའི་ཁྲུས་ཆབ་འདི་གསོལ་པས། །འགྲོ་བའི་སྒྲིབ་གཉིས་དྲི་མ་ཀུན་བྱང་ནས། །དྲི་བྲལ་སྐུ་གསུམ་ཐོབ་པར་བྱིན་གྱིས་རློབས། །ཨོཾ་སརྦ་། དེ་དག་
སྐུ་ལ་མཚུངས་པ་མེད་པའི་གོས། །གཙང་ལ་དྲི་རབ་བསྒོས་པས་སྐུ་ཕྱིའོ། །ཨོཾ་ཧཱུཾ་། ཐུབ་དབང་གནས་བརྟན་འཁོར་དང་བཅས་རྣམས་ལ། །ཆོས་གོས་རྣམ་གསུམ་གདིང་ལྷུང་གསིལ་བྱེད་སྤོས། །གླེགས་བམ་མཆོད་

[001B] །རྔ་ཡབ་ནེའུ་ལེ་རྣ་ཞགས་ཕུལ་བ་ཡིས། །བསྟན་པ་རིན་ཆེན་ཕྱོགས་བཅུར་རྒྱས་པ་དང། །འཇིག་རྟེན་བདེ་ལེགས་ཆེན་པོས་ཁྱབ་པ་དང། །ལྷར་བཅས་འགྲོ་བའི་གཙུག་གི་རྒྱན་གྱུར་པའི། །སྟོབས་བཅུ་མངའ་
བའི་གོ་འཕང་ཐོབ་པར་ཤོག་བཅོམ་ལྡན་འདིར་ནི་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །ཇི་སྲིད་མཆོད་པ་བདག་འབུལ་ན། །དེ་སྲིད་བཅོམ་ལྡན་བཞུགས་སུ་གསོལ། །ཞེས་པའོ།    ༈    །མཆོད་འཕྲེང་གིས་
ཏན་གདུགས་དཀར་གསེར་ཉ་བུམ་བཟང་པདྨ་དང། །དུང་དཀར་དཔལ་བེའུ་རྒྱལ་མཚན་འཁོར་ལོ་རྣམས། །ཐུབ་དབང་། བཞེས་ནས་། མེ་ལོང་འགིའུ་ཝང་བ་ཞོ་དུར་པ་དང། །བིལ་པ་ཆོས་དུང་ལི་ཁྲི་ཡུངས་ཀར་རྣམས་
ཐུན་པའི་རྫས་པ་ཞེས་ནས། འདི་རྣམས་དྷརྨ་བྷ་དྲས་བྲིས།། །༄༅། །མཆོད་པའི་སྤྲིན་གྱི་གཟུངས་ནི། ཨོཾ་ན་མོ་བྷ་ག་ཝ་ཏེ། བཛྲ་སཱ་ད་པྲ་མརྔ་ནེ། ཏ་ཐཱ་ག་ཏ་ཡ། ཨརྷ་ཏེ། སམྱ་ཀྶཾ་བུདྡྷ་ཡ། ཏདྱ་ཐཱ། ཨོཾ་བཛྲེ་བྫྲེ། མ་ཧཱ་བཛྲེ། མ་ཧཱ་
ཏེ་ཛ་བཛྲེ། མ་ཧཱ་བིདྱ་བཛྲེ། མ་ཧཱ་བོ་དཧི་ཙི་ཏྟ་བཛྲེ། མ་ཧཱ་བོ་དཧི་མཎྜོ་པ་སཾ་ཀྲ་མ་ཎ་བཛྲེ། སརྦ་ཀརྨ་ཨཱ་ཝ་ར་ཎ་བི་ཤོ་དྷ་ན་བཛྲེ་སཱཧཱ། ཞེས་པའོ།    ༈    །འདྲི་ཀློག་ལན་འདོན་མཆོད་སྦྱིན་དང། །འཆད་ཉན་བསམ་སྒོམ་ཆོས་སྤྱོད་བཅུའོ་



