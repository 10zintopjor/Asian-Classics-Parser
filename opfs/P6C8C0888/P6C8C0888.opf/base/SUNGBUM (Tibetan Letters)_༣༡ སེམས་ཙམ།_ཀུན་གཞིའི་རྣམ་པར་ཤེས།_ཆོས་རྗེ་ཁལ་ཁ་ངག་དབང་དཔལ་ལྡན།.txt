༄༅། །ཀུན་གཞིའི་མཐའ་དཔྱོད་ཆོས་རྗེ་ངག་དབང་དང་ལྡན་གྱིས་མཛད་པ་བཞུགས་སོ།།

[001] །ཐུབ་པའི་དབང་པོ་རྒྱལ་ཚབ་མི་ཕམ་མགོན། །ཆོས་ཀྱི་སྤྱན་ལྡན་ཐོགས་མེད་སྐུ་མཆེད་གཉིས། །རྒྱལ་པ་གཉིས་པ་བློ་བཟང་
གྲགས་པ་སོགས། །སྐྱབས་མཆོག་རྣམས་ཀྱིས་བྱིན་བརླབས་ཆར་ཆེན་ཕོབ། །དེ་ཡང་ཀུན་གཞི་ཉོན་ཡིད་ཀྱི་སྤྱི་དོན་རྣམས་དཀའ་འགྲེ་ལེགས་བཤད་རྒྱ་མཚོ་
སོགས་སུ་གསལ་ཡང། འདིར་བློ་གསར་བ་རྣམས་ཀྱི་རིགས་ལམ་འཕེལ་བའི་དོན་དུ་མཐའ་དཔྱོད་ཀྱི་ཡན་ལག་ཙམ་ཅུང་ཟད་བྲིས་པར་བྱའོ། །
དེ་ལ་ཁ་ཅིག་ན་རེ། སོ་སོའི་སྐྱེ་བོའི་རྒྱུད་ཀྱི་མིག་ས་ལ་སོགས་དབང་པོ་ལྔ་པོ་གང་རུང་ཡིན་ན། ཀུན་གཞིའི་སྣང་ཡུལ་ཡིན་པས་ཁྱབ་ཟེར་ན། འདོད་པའི་རྟེན་

[002A]༄༅། །ཅན་གྱི་སོ་སོའི་སྐྱེ་བེའི་རྒྱུད་ཀྱི་ལྷའི་མིག་གི་མདོན་ཤེས་ཀྱི་བདག་རྐྱེན་དུ་གྱུར་པའི་མིག་དབང་ཆོས་ཅན། དེར་ཐལ། དེའི་ཕྱིར། རྟགས་སླ་
འདོད་ན་དེ་ཆོས་ཅན། རང་རྒྱུད་ལ་ལྡན་པའི་གང་ཟག་གི་རྒྱུད་ཀྱི་ཀུན་གཞི་སྣང་ཡུལ་ཡིན་པར་ཐལ། འདོད་པའི་ཕྱིར། འདོད་ན། འདོད་པ་པའི་ཀུན་གཞིའི་
སྣང་ཡུལ་ཡིན་པར་ཐལ། འདོད་པའི་ཕྱིར། འདོད་ན། འདོད་པའི་ས་ས་བསྡུས་ཡིན་པར་ཐལ་ལོ། ཁ་ཅིག་ན་རེ། འཕེན་བྱེད་མི་གཡོ་བའི་ལས་ཀྱི་
འཕངས་འབྲས་སུ་གྱུར་པའི་ཀུན་གཞིའི་སྣང་ཡུལ་ལ་གཟུགས་སོགས་དོན་ལྔ་དང་མིག་སོགས་དབང་པོ་ལྔ་ཡོད་པར་ཐལ། སྤྱིར་ཀུན་གཞི་སྣང་ཡུལ་ལ་དེ་བུར་

[002B] འདོད་མི་ནུས་ཏེ། དེར་གྱུར་པའི་དྲི་རོ་གཉིས་མེད་པའི་ཕྱིར། དེར་ཐལ། གོང་མའི་སས་བསྡུས་ཀྱི་དེ་གཉིས་མེད་པའི་ཕྱིར། ཁྱབ་སྟེ། ཀུན་གཞིའི་སྣང་ཡུལ་ལ་ཀུན་གཞི་དེ་
དང་ས་མཚུངས་ཤིག་དགོས་པ་གང་ཞིག་མི་གཡོ་བའི་ལས་ཀྱི་འཕངས་འབྲས་སུ་གྱུར་པའི་ཀུན་གཞི་དེ་གོང་མའི་སས་བསྡུས་ཡིན་པའི་ཕྱིར། ཁ་ཅིག་ན་རེ། འཕེན་བྱེད་མི་གཡོ་བའི་ལས་ཀྱི་འཕངས་
འབྲས་སུ་གྱུར་བའི་ཀུན་གཞི་སྣང་ཡུལ་ལ་རྟེན་བཅས་ཀྱི་མིག་སོགས་དབང་པོ་ལྔ་ཡོད་པར་ཐལ། དེ་འདྲ་པའི་ཀུན་གཞིའི་སྣང་ཡུལ་ལ་མིག་སོགས་དབང་པོ་ལྔ་ཡོད་པའི་ཕྱིར་ན་མ་ཁྱབ། འདོད་མི་ནུས་སྟེ་
དེར་གྱུར་པའི་རྟེན་བཅས་ཀྱི་སྣ་ལྕེའི་དབང་པོ་གཉིས་མེད་པའི་ཕྱིར། དེར་ཐལ། གཞན་རྒྱུད་ཀྱི་དབང་པོ་སྣང་བའི་ཀུན་གཞི་མེད་པ་གང་ཞིག་ཀུན་གཞི་རྒྱུད་ལྡན་གྱི་ཁམས་གོང་མ་པའི་སྣའི་དབང་པོ་དང་
ལྕེའི་དབང་པོ་གཉིས་པོ་གང་རུང་ཡིན་ན་རྟེན་མཚུངས་ཀྱི་དབང་པོ་ཡིན་པས་ཁྱབ་པའི་ཕྱིར། ཁ་ཅིག་ན་རེ། ཁམས་གོང་མ་པའི་རྒྱུད་ཀྱི་སྣ་ལྕེའི་དབང་པོ་གཉིས་པོ་གང་རུང་ལ་རྟེན་མཚུངས་ཀྱིས་ཁྱབ་
ཟེར་ན། ལོངས་སྐུའི་རྒྱུད་ཀྱི་དེ་གཉིས་ཆོས་ཅན། ཐལ་ཕྱིར། འདོད་ན། ལོངས་སྐུ་དེ་མཚན་བཟང་སོ་གཉིས་དང་མི་ལྡན་པར་ཐལ་པ་དང། སངས་འཕགས་ཀྱི་རྒྱུད་ལ་རྟེན་མཚུངས་ཀྱི་དབང་པོ་ཡོད་པར་
ཐལ་པ་དང། དབང་པོ་ལྔ་རྣམས་གཞན་འགྱུར་བས། །དོན་ཀུན་འཇུག་དང་ཐམས་ཅད་ཀྱི། །ཡོན་ཏན་བརྒྱ་ཕྲག་བཅུ་གཉིས་འབྱུང། །འབྱོར་བ་དམ་པ་ཐོབ་པར་འགྱུར། །ཞེས་སོགས་དུ་མ་དང་འགལ་ལོ་

[003A]༄༅། །ཁ་ཅིག་ན་རེ། སོ་སོ་སྐྱེ་བོའི་རྒྱུད་ཀྱི་རྣམ་སྨིན་གྱི་མིག་སོགས་ལྔ་པོ་གང་རུང་ལ་ཀུན་གཞིའི་སྣང་ཡུལ་ཡིན་པས་ཁྱབ་ཟེར་པ་ལ། སྐྱོན་འཕེན་པ་ཁ་ཅིག་ན་རེ། འདོད་པའི་རྟེན་ཅན་གྱི་
བྱང་སེམས་ཚོགས་ལཾ་པའི་རྒྱུད་ཀྱི་ལྷའི་སྤྱན་གྱི་བདག་རྐྱེན་དུ་གྱུར་པའི་མིག་དབང་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་རྒྱུད་ཀྱི་རྣཾ་སྨིན་གྱི་མིག་དབང་ཡིན་པའི་ཕྱིར། དེར་ཐལ། དེ་ལྟར་ཡིན་པ་དེ་
འཕགས་སེང་གཉིས་དང་རྗེ་བདག་ཉིད་ཆེན་པོའི་དགོངས་པ་ཡིན་པའི་ཕྱིར་སྟེ། གསེར་འཕྲེང་ལས། དེ་དང་ལྷའི་མིག་གཉིས་ལ་ཁྱད་པར་ཅི་ཡོད་ཅེ་ན། འཕགས་པས་སྔ་ཕྱི་གཉིས་རིམ་པ་ལྟར་སྔོན་གྱི་ལས་དང་
ཚེ་འདིར་བསམ་གཏན་བསྒོམ་སྟོབས་ལས་བྱུང་པར་གསུངས་པ་ལྟར་སློབ་དཔོན་འདིས་ཀྱང་དེའི་རྗེས་སུ་འབྲང་སོ། །ཞེས་གསུངས་སོ། །ཁྱབ་སྟེ། དེ་ནི་བསྒོམ་སྟོབས་ཀྱིས་བྱུང་པའི་མིག་དབང་མ་ཡིན་པའི་ཕྱིར་
སྟེ༑ དེ་ཉིད་ལས། དེ་ལྟར་ན་ངོ་བོ་ཉིད་པ་འགྲེལ་ཆེན་ཀ་ཤི་རྣམས་ཀྱིས་ལྷའི་སྤྱན་བསམ་གཏན་གྱིས་བསྒྲུབ་པ་ལ་བཤད་པ་ནི་འཕགས་པ་དང་སློབ་དཔོན་གཉིས་དང་མི་མཐུན་ནོ། །ཞེས་གསུངས་པའི་ཕྱིར། རྩ་བར་འདོད་
མི་ནུས་སྟེ༑ རང་རྒྱུད་ལ་ལྡན་པའི་གང་ཟག་གི་ཀུན་གཞིའི་སྣང་ཡུལ་མ་ཡིན་པ་གང་ཞིག་གང་ཟག་གཞན་གྱི་ཀུན་གཞིའི་སྣང་ཡུལ་མ་ཡིན་པའི་ཕྱིར་ཏེ། དང་པོ་གྲུབ་སྟེ། འདོད་པའི་སས་བསྡུས་མ་ཡིན་པའི་ཕྱིར་ཏེ་
རང་རྒྱུ་ཕྱིན་དྲུག་དང་ཐེག་ཆེན་རྫུན་འཕྲུལ་གྱི་རྐང་པ་བསྒོམ་པའི་རྣམ་སྨིན་ཡིན་པའི་ཕྱིར་ན་མ་ཁྱབ་སྟེ། འདོད་པའི་སས་བསྡུས་ཀྱི་ཕྱིན་དྲུག་དང་ཐེག་ཆེན་རྫུ་འཕྲུལ་རྐང་པ་ཡོད་པའི་ཕྱིར་དང། བསྒོམ་པ་ཡིན་ན་སྒོམ་

[003B]
བྱུང་ཡིན་པས་མ་ཁྱབ་པའི་ཕྱིར། དང་པོ་གྲུབ་སྟེ། མཛོད་ལས། བྱང་ཆུབ་དང་ནི་ལམ་ཡང་ལག་མ་གཏོགས་འདོད་ཁམས་སྲིད་རྩེ་ན། །ཞེས་གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ། དཀའ་འགྲེལ་ལས་
ཀུན་གཞི་ལ་སྣང་པའི་གཞན་རྒྱུད་ཀྱི་དབང་པོ་དེ་གཞན་རྒྱུད་ཀྱི་བང་པོ་མཚན་ཉིད་པ་ཡིན་ན་འགྲོ་བ་རྣཾས་རྒྱུད་གཅིག་ཏུ་འགྱུར་ཏེ། ཞེས་གསུངས་པའི་ཕྱིར། ཁ་ཅིག་ན་རེ། ཁམས་གོང་མར་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་
འབྲས་དུས་ཀྱི་རྣམ་ཤེས་ཀྱི་རྟེན་འབྲེལ་གྱི་ངོ་བོར་ཀུན་གཞིའི་སྣང་ཡུལ་ལ་དྲི་རོ་གཉིས་མེད་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་འདྲ་བའི་འབྲས་དུས་ཀྱི་རྣམ་ཤེས་ཀྱི་རྟེན་འབྲེལ་གྱི་ངོ་བོར་གྱུར་བའི་ཀུན་གཞི་ལ་གོང་མའི་སས་བསྡུས་ཀྱི་ཀུན་
གཞི་ཡིན་དགོས་པའི་ཕྱིར། དེར་ཐལ། དེ་ལ་གོང་མར་སྐྱེ་བ་འཕེན་བྱེད་ཀྱི་ལས་ཀྱི་རྣམ་སྨིན་ཞིག་དགོས་པའི་ཕྱིར། རྩ་བར་འདོད་མི་ནུས་ཏེ། གོང་མར་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་ཀུན་གཞི་ལ་
འདོད་པའི་སས་བསྡུས་ཀྱང་ཡོད་པའི་ཕྱིར། གསེར་ཕྲེང་ལས། ཡན་ལག་དང་པོ་རང་རྒྱུ་དུས་ཀྱི་རྣམ་ཤེས་ནི་ལས་གང་དུ་བསགས་པའི་ས་དེར་གཏོགས་ཏེ། མ་རིག་པ་ནི་ཉོན་ཡིད་ཀྱི་འཁོར་དང་རྣམ་ཤེས་ཀུན་གཞི་ཡིན་ལ་རྟེན་དེའི་རྣམ་ཤེས་དེ་
གཉིས་ཀྱང་ས་དེ་བ་ཡིན་པས་སོ།། ཞེས་གསུངས་པའི་ཕྱིར། ཁ་ཅིག་ན་རེ། འདོད་པའི་དགེ་སེམས་ཀྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་ཡིད་ཀྱི་དམིགས་པ་ལ་ཁམས་གསུཾ་པའི་ཀུན་གཞི་ཡོད་ཟེར། ཁ་ཅིག་དེ་ལ་འདོད་པའི་
ཀུན་གཞི་ཞིག་དགོས་ཟེར་དེ་གཉིས་ཀ་མི་འཐལ་པར་ཐལ། དེ་ལ་འདོད་གཟུགས་ཀྱི་ཀུན་གཞི་གཉིས་ཡོད་ལ། གཟུགས་མེད་ཀྱི་ཀུན་གཞི་མེད་པའི་ཁྱད་པར་ཡོད་པའི་ཕྱིར། དེར་ཐལ། དང་པོ་གཉིས་ཡོད་པ་གང་ཞིག་ཕྱི་མ་མེད་པའི་

[004A]༄༅། །ཕྱིར༑ དང་པོ་གྲུབ་སྟེ། དེ་ལ་འདོད་པའི་དེ་ཡོད། གཟུགས་ཁམས་ཀྱི་དེ་ཡང་ཡོད་པའི་ཕྱིར། དང་པོ་སླ་གཉིས་པ་གྲུབ་སྟེ། བསམ་གཏན་བཞི་པའི་རྟེན་ཅན་གྱི་བྱང་སེམས་འཕགས་རྒྱུད་ཀྱི་མར་འོད་འདོད་སེཾས་
སྤེལ་པའི་ཐོད་རྒལ་གྱི་སྙོམས་འཇུག་གི་སྤེལ་ཆོས་འདོད་སེམས་ཀྱི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ཀྱི་དམིགས་པ་ལ་གཟུགས་ཁམས་ཀྱི་ཀུན་གཞི་ཡོད་པའི་ཕྱིར། ཁྱབ་སྟེ། དེ་འདྲ་པའི་བདུན་ཡིད་ལ་ཉོན་ཡིད་ཡོད་པར་མངོན་ལ་
ཉོམ་མོངས་ཅན་མ་ཡིན་པའི་བདུན་ཡིད་ཡོད་མེད་ནི་དོགས་པའི་གནས་ཡིན་པའི་ཕྱིར། དེར་ཐལ། དེ་འདྲ་པའི་སྤེལ་ཆོས་འདོད་སེམས་ལ་ཟག་བཅས་ཡོད་པར་མདོན་ལ། འདས་ལམ་ཟག་མེད་ཡོད་མེད་ནི་གཞུང་ཁུངས་ཐུབ་རྣཾས་ལས་
གསལ་བར་མ་བཤད་པས་དོགས་གནས་ཡིན་པའི་ཕྱིར། རྩ་རྟགས་གཉིས་པ་གྲུབ་སྟེ། དེ་ལ་གཟུགས་མེད་ཀྱི་ཀུན་གཞི་མེད་པའི་ཕྱིར། དེར་ཐལ། འདོད་པའི་དགེ་སེམས་ཀྱི་དུས་མཉམ་པའི་བདག་རྐྱེན་དུ་གྱུར་བའི་གཟུགས་མེད་
ཀྱི་ཉོན་ཡིད་མེད་པའི་ཕྱིར། དེ་ཐལ། གཟུགས་མེད་ཀྱི་རྒྱུད་ལ་འདོད་པའི་དགེ་སེམས་མེད་པའི་ཕྱིར། དེར་ཐལ། གཟུགས་མེད་རྟེན་ཅན་གྱི་བྱང་འཕགས་མེད་ལ། དེའི་ཉན་ཐོས་འདོད་པའི་དགེ་སེམས་མངོན་དུ་མི་བྱེད་པའི་ཕྱིར་ཏེ་
བསམ་གཏན་གཟུགས་མེད་རང་དང་ནི། །འོག་སའི་རྟེན་ཅན་འོག་དགོས་མེད། །ཅེས་གསུངས་པའི་ཕྱིར། ཁ་ཅིག་སྲིད་རྩེའི་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་ཐོག་མའི་མ་རིག་པ་དང་མཚུངས་ལྡན་གྱི་ཉོན་ཡིད་དམིགས་
པར་གྱུར་པའི་ཀུན་གཞི་ལ་སྲིད་རྩེའི་ཀུན་གཞི་ཡིན་པས་ཁྱབ་ཟེར་ན། དེ་མི་འཐད་པར་ཐལ། དེ་ལ་ཁཾས་གསུཾ་ས་དགུའི་ཀུན་གཞི་ཡོད་པའི་ཕྱིར། དེར་ཐལ། དེ་འདྲ་པའི་ཉོན་ཡིད་ལ་ས་དགུ་ཀའི་ཉོན་ཡིད་ཡོད་པའི་ཕྱིར། དེར་ཐལ་

[004B] གསེར་འཕྲེང་ལས། ས་འོག་མའི་རྟེན་ལ་ནི་ས་དེ་དང་གོང་སར་སྐྱེ་པའི་ལས་སོགས་
པ་ཡོད་ལ། གོང་སའི་རྟེན་ལ་འོག་མར་སྐྱེ་པའི་ལས་སོགས་པ་མེད་དོ། །རང་སའི་རྟེན་ལས་དེར་སྐྱེ་བའི་ལས་སོགས་པ་ཡང་ཡོད་དོ། །ཡན་ལག་དང་པོ་དང་རྒྱུ་དུས་ཀྱི་རྣམ་ཤེས་ཞེས་སོགས་སྔར་དྲངས་པའི་དེའི་ཕྱིར། དེ་ལ་ཁ་ཅིག་འདོད་པར་སྐྱེ་བ་འཕེན་
བྱེད་ཀྱི་ལས་དང་ཚར་གཅིག་པའི་ཐོག་མའི་མ་རིག་པ་དང་མཚུངས་ལྡན་གྱི་ཉོན་ཡིད་ཀྱི་དམིགས་པར་གྱུར་པའི་ཀུན་གཞི་ལ་ཁམས་གསུཾ་ས་དགུ་ཀའི་ཀུན་གཞི་ཡོད་པར་ཐལ། སྲིད་རྩེ་ལ་དེའི་ཕྱིར་ན་ཤིན་ཏུ་མ་ཁྱབ་སྟེ། གོང་སའི་རྟེན་ལ་འོག་མར་སྐྱེ་པའི་
ལས་སོགས་པ་མེད་པར་གསུངས་པ་དེའི་ཕྱིར། ཡང་ཁ་ཅིག། འདོད་པར་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་རྒྱུ་དུས་ཀྱི་རྣཾ་ཤེས་ཀྱི་རྟེན་འབྲེལ་གྱི་ངོ་བོར་གྱུར་པའི་ཀུན་གཞི་ལ་འདོད་པའི་སས་བསྡུས་ཡིན་པས་ཁྱབ་པར་ཐལ། གོང་སའི་རྟེན་ལ་འོག་
སར་སྐྱེ་པའི་ལས་སོགས་པ་མེད་པ་དེའི་ཕྱིར་ན་མ་ཁྱབ་སྟེ། དེ་འདྲ་པའི་ཀུན་གཞི་ལ་ས་དགུ་ཀའི་ཀུན་གཞི་ཡོད་པའི་ཕྱིར། དེར་ཐལ། འདོད་པར་སྐྱེ་བ་འཕེན་བྱེད་ཀྱི་ལས་ཀྱི་བག་ཆགས་སྒོ་བཞིར་གྱུར་བའི་ཀུན་གཞི་ལ་ཁཾ་སུཾ་ས་དགུ་ཀའི་ཀུན་གཞི་ཡོད་པའི་
ཕྱིར༑ དེར་ཐལ། ས་དགུ་ལའི་སོ་སྐྱེ་ལ་འདོད་པར་སྐྱེ་བ་འཕེན་བྱེད་ཀྱི་ལས་ཀྱི་བག་ཆགས་ཡོད་པའི་ཕྱིར། དེར་ཐལ། ས་དགུ་ཀའི་སོ་སྐྱེ་འདོད་པར་སྐྱེ་བ་ཡོད་པའི་ཕྱིར་ཏེ། མཛོད་ལས། གཉིས་ཀྱིས་འདོད་ལས་མི་འདའ་ལ། །གསུམ་པོ་ཡིས་ནི་ཕྱིར་
བཟློག་བྱེད། །ཅེས་པའི་དོན་གྲུབ་པའི་ཕྱིར། ཁ་ཅིག་ན་རེ། འདོད་པར་སྐྱེ་བ་འཕེན་བྱེད་ལས་ཀྱི་བག་ཆགས་བསྒོ་གཞིར་གྱུར་པའི་ཀུན་གཞི་ཡིན་ན། འདོད་པར་སྐྱེ་བ་འཕེན་བྱེད་ཀྱི་ལས་ཀྱི་དང་ཚར་གཅིག་པའི་རྒྱུ་དུས་ཀྱི་རྣཾ་ཤེས་ཀྱི་རྟེན་འབྲེལ་ཡིན་པས་ཁྱབ་པར་

[005A]༄༅། །ཐལ༑ དམ་བཅའ་འཐད་པའི་ཕྱིར། འདོད་ན། བདེ་འགྲོར་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་རྒྱུ་དུས་ཀྱི་རྣམ་ཤེས་དང་ངན་འགྲོར་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་རྒྱུ་དུས་ཀྱི་རྣམ་ཤེས་གཉིས་ཀྱི་
གཞི་མཐུན་ཡོད་པར་ཐལ། འཕེན་བྱེད་དེ་གཉིས་ཀའི་བག་ཆགས་བསྒོ་གཞིར་གྱུར་པའི་ཀུན་གཞི་གཉིས་ཀྱི་གཞི་མཐུན་ཡོད་པའི་ཕྱིར། འདོད་ན། བདེ་འགྲོར་འཕེན་བྱེད་དང་ངན་འགྲོར་འཕེན་བྱེད་གཉིས་ཀྱི་གཞི་མཐུན་ཡོད་པར་ཐལ། །
འཕེན་བྱེད་ཀྱི་ཡན་ལག་གསུམ་པ་གང་རུང་ལ་འཕེན་བྱེད་དངོས་ཡིན་མི་དགོས་པའི་ཕྱིར་ཏེ། གཞན་དུ་ན་རྣམ་སྨིན་འཕེན་བྱེད་ཀྱི་ལུང་མ་བསྟན་ཡོད་པར་འགྱུར་པས་བག་ཆགས་ལ་རྣམ་སྨིན་འཕེན་བྱེད་མེད་པའི་སྐྱོན་སྦོར་མཛད་པ་འབྲེལ་མེད་དུ་འགྱུར་པཱི་ཕྱིར་
མ་ཁྱབ་མཚམས་ཀྱི་རྟགས་གཉིས་པ་གྲུབ་སྟེ། རྟེན་འབྲེལ་མདོ་འགྲེལ་ལས། གང་གི་འཕེན་དང་ཇི་ལྟར་གང། །དེ་སྒྲུབ་བྱེད་དང་དེ་ལ་ཡང། །ཉེས་པ་གང་ཡིན་དེ་དག་རྣཾས། །ཡན་གི་ལག་བཅུ་གཉིས་རྣམས་ཀྱིས་བསྟན། །གཉིས་ཀྱིས་ཡན་
ལག་གཅིག་གིས་དང། །རྣམ་པ་བཞི་དང་གཉིས་ཀྱིས་དང། །གཅིག་གིས་གཅིག་གིས་གཅིག་གིས་ནི། །དོན་བདུན་དག་ཏུ་རབ་ཏུ་བསྟན། །ཞེས་གསུངས་པའི་ཕྱིར། ལུང་འདིས་རྟེན་འབྲེལ་ཡན་ལག་བཅུ་གཉིས་ཡན་ལག་བཞིར་བསྡུས་ཚུལ་
དོན་ཚན་བདུན་གྱིས་བཤད་ལ། ཀུན་བཏུས་ལྟར་ན། ཉེས་དམིགས་ཀྱི་ཡན་ལག་ལོགས་སུ་མ་གྲངས་པར་དོན་ཚན་དྲུག་གིས་བཤད་དོ། ཁ་ཅིག་ན་རི། འཕེན་བྱེད་མི་དགེ་པའི་ལས་དང་ཚར་གཅིག་པའི་བརྒྱད་
པ་སྲེད་པའི་དུས་མཉམ་པའི་བདག་རྐྱེན་དུ་གྱུར་པའི་ཉོན་ཡིད་ཀྱི་དམིགས་པ་ལ་ཁམས་གསུམ་ས་དགུ་ཀའི་ཀུན་གཞི་ཡོད་པར་ཐལ། དེ་འདྲ་པའི་བརྒྱད་སྲེད་པ་མངོན་དུ་ལྡན་པའི་ས་དགུ་ཀའི་རྟེན་ཅན་གྱི་སོ་སོའི་
  ྾  དེ་འདྲའི་རྒྱུས་དུས་ཀྱི་རྣམ་ཤེས་གཉིས་ཀྱི་གཞི་མཐུན་ཡོད་པ་གང་ཞིག་རྒྱུ་དུས་ཀྱི་རྣམ་ཤེས་དེ་འཕེན་བྱེད་ཀྱི་ཡན་ལག་གསུམ་པོ་གང་རུང་ཡིན་པའི་ཕྱིར་ཟེར་ནམ་ཁྱབ་སྙམ་སྟེ་

[005B] དེར་ཐལ། དངོས་ཀྱི་སྐྱེ་བ་གཉིས་པར་ངན་འགྲོར་སྐྱེ་ངེས་ཀྱི་ས་དགུ་ཀའི་སོ་སྐྱེ་ཡོད་པའི་ཕྱིར་ཟེར་ན། དེ་ལ་ལན་བཏབ་ཚུལ་ལ་བཤད་པ་མི་འདྲ་བ་དུ་མ་ཡོད་དེ། བསམ་གཟུགས་ཆེན་པོ་སོགས་ལྟར་ན་འདོད་ལན་
བཏབ་སྟེ། ས་དགུ་ཀའི་རྟེན་ལ་འདོད་སྲེད་སོགས་རགས་པ་མངོན་གྱུར་དུ་ལྡན་པ་སྲེད་པའི་ཕྱིར། བསམ་གཟུགས་ཆེན་མོར་བལྟ་དགོས། དམ་ཆོས་མཚན་གྱི་རྟེན་འབྲེལ་སོགས་ལྟར་ན་ཐལ་འགྱུར་ཕྱི་མ་ལ་ཁྱབ་མེད་ཀྱི་ལན་བཏབ་སྟེ་
གོང་སའི་རྟེན་ལ་འོག་སའི་ཉོན་མོངས་མངོན་གྱུར་དུ་ལྡན་པ་མི་སྲེད་པའི་ཕྱིར་ཏེ། དེ་ལྟར་མངོན་པ་གོང་འོག་དང་རྟེན་འབྲེལ་མདོ་འགྲེལ་སོགས་གཞུང་དུ་མར་གསུངས་པའི་ཕྱིར་ཏེ། མདོ་འགྲེལ་ལས། འདོད་ཆགས་དང་བྲལ་པ་གང་ཞིག་ས་
འོག་མར་སྐྱེས་པས་འོག་མ་དེ་ལ་འདུན་པ་དང་འདོད་ཆགས་དག་ཇི་ལྟར་ཡང་སྲིད་དང་རྗེས་སུ་མཐུན་ཞེ་ན་འཆི་པའི་གནས་སྐབས་ནས་དེའི་བག་ཆགས་དག་འཇུག་པ་རྙེད་པའི་ཕྱིར་རོ།། ཞེས་དང། འགྲེལ་བཤད་ལས། ས་གོང་མར་སྐྱེས་ནས་
འདོད་ཆགས་དང་བྲལ་པ་ཞིག་འཆི་བའི་དུས་བྱས་ནས་གང་གི་ཚེས་འོག་མར་སྐྱེ་བ་དེའི་ཚེ་འཆི་བའི་ཚེ་དེ་ལ་འོག་མའི་འདུན་པ་དང་འདོད་ཆགས་ཀུན་ཏུ་འབྱུང་བ་མ་ཡིན་ཏེ། འདོད་ཆགས་དང་བྲལ་པའི་ཕྱིར་རོ།། ཞེས་གསུངས་པའི་ཕྱིར་
དེར་མ་ཟད་འདོད་པ་ནས་འདོད་པར་སྐྱེ་པའི་དབང་དུ་བྱས་ཀྱང་དགེ་སེམས་ཀྱིས་འཆི་བ་ལྟ་བུ་ལ་སྲིད་ལན་མངོན་དུ་མི་འགྱུར་པར་མདོ་འགྲེལ་གྱི་ལུང་དྲངས་ནས་སྒྲུབ་སྟེ། དེར་བལྟ་བར་བྱའོ། །གསེར་ཕྲེང་ལྟར་ན་རྩ་པའི་ཐལ་འགྱུར་ལ་འདོད་
ལན་བཏབ་སྟེ། གོང་མ་ནས་འག་མར་སྐྱེ་ཚེ་འོག་མའི་ལས་ལ་གོང་མའི་སྲིང་ལེན་གྱིས་གསོལ་བཏབ་པར་གསུངས་པའི་ཕྱིར། གསེར་ཕྲེང་ལས། སྲེད་ལེན་ལ་དོན་གསང་ལས་སྐྱེ་པའི་ས་པ་གང་ཡིན་པ་མངོན་པར་འགྲུབ་པར་བྱེད་པའི་ཉོན་མོངས་

[006A]༄༅། །པ་ཡང་ངེས་པར་དེའི་ས་པོའི་ཞེས་གསུངས་པ་ནི། འོག་ས་ནས་གོང་སར་སྐྱེ་བ་ལ་ས་གོང་མའི་ཉོན་མོངས་མངོན་དུ་རྒྱུ་ཡོད་པས་རིགས་སུ་ཆུག་ཀྱང་གོང་མའི་སྐྱེ་སྲིད་ཀྱི་རྟེན་ལ་འོག་སའི་ཉོན་མོངས་མངོན་གྱུར་ཡོད་
པ་ཆོས་མངོན་པ་བ་སྤྱིའི་ལུགས་དང་མི་མཐུན་ཞིང་རིགས་པས་ཀྱང་མི་ཐོབ་པས་གོང་མ་ནས་འོག་མར་སྐྱེ་བ་ལ་མི་འགྲོག་གོ། འོན་ཀྱང་སྲིད་པ་ནི་ཁམས་གོང་མ་ནས་འདོད་པའི་བདེ་འགྲོ་དང་ངན་འགྲོ་གཉིས་ཀར་སྐྱེ་ཡང་སྐྱེ་སར་གཏོགས་
སོ༑༑ ངན་འགྲོར་སྐྱེ་བ་ལ་ནི་དེའི་ཚེ་མི་དགེ་བའི་བག་ལ་ཉལ་ཙམ་མོ།། ཞེས་སུ་ངའི་ར། ཁྱབ་སྟེ། དེའི་ཚེ་སྲེང་ལེན་གཉིས་སྐྱེ་སར་མི་གཏོགས་པར་བཤད་ཀྱི། སྲེད་ལེན་མེད་པར་མ་བཤད་པའི་ཕྱིར། ཡང་ཁ་ཅིག་ན་རེ། རྒྱུ་དུས་
ཀྱི་རྣམ་ཤེས་ཀྱི་རྟེན་འབྲེལ་གྱི་ངོ་བོར་གྱུར་པའི་ཀུན་གཞི་ཡིན་ན་འབྲས་དུས་ཀྱི་རྣམ་ཤེས་ཀྱི་རྟེན་འབྲེལ་གྱི་ངོ་བོར་གྱུར་པའི་ཀུན་གཞི་ཡིན་པས་ཁྱབ་ཟེར། ཁ་ཅིག། ཕྱི་མ་ཡིན་ན་སྔ་མ་ཡིན་པས་ཁྱབ་ཟེར། དང་པོ་ལ། འོ་ན་དག་ཞིང་
རྟེན་ཅན་གྱི་སོ་སྐྱེའི་རྒྱུད་ཀྱི་འཕེན་བྱེད་ལས་ཀྱི་བག་ཆགས་བསྒོ་གཞིར་གྱུར་བའི་ཀུན་གཞི་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར་ཏེ། དག་ཞིན་རྟེན་ཅན་གྱི་སོ་སྐྱེ་ཡོད་པའི་ཕྱིར་ཏེ། དེ་ཡོད་པར་སྐྱེས་
བུ་གསུམ་གྱི་ཡིག་ཆར་གསུངས་ཤིང། ཆུ་དབབ་ཀྱི་ཡིག་ཆར་བདེ་བ་ཅན་རྟེན་ཅན་གྱི་ལམ་མ་ཞུགས་སོ་སྐྱེ་ཡོད་པར་གསུངས་པའི་ཕྱིར། རྩ་པར་འདོད་ན། རང་དང་ཚར་གཅིག་པའི་འཕེན་བྱེད་ལས་ཀྱི་འཕངས་འབྲས་ཡིན་པར་ཐལ་
འབྲས་དུས་ཀྱི་རྣམ་ཤེས་ཡིན་པའི་ཕྱིར། འདོད་ན། དེའི་རྒྱུད་ལ་འཕངས་འབྲས་ཡོད་པར་ཐལ། འདོད་པའི་ཕྱིར། འདོད་ན། དེའི་རྒྱུད་ལ་འཁོར་བ་ཡོད་པར་ཐལ། འདོད་འདིར། འདོད་མི་ནུས། བྱས་པ་ལ་ཁོ་ན་རེ། འབྲས་དུས་ཀྱི་རྣམ་

[006B] རྒྱུ་དུས་ཀྱི་རྣཾ་ཤེས་ཡིན་རང་དང་ཚར་གཅིག་པའི་འཕེན་བྱེད་ལས་ཀྱི་འཕངས་འབྲས་མ་ཡིན་པས་ཁྱབ་པ་གཉིས་ཀ་ཡོད་པར་ཐལ། ཁྱོད་ཀྱི་དམ་
བཅའ་འཐད་པའི་ཕྱིར་ན་མ་ཁྱབ། འདོད་ན། ལྷ་སྤྱིན་གྱི་རྒྱུད་ཀྱི་མནར་མེད་དུ་སྐྱེ་བ་འཕེན་བྱེད་ལས་ཀྱི་བག་ཆགས་བསྒོ་བཞིར་གྱུར་པའི་རྒྱུ་དུས་ཀྱི་རྣཾ་ཤེས་ཀྱི་རྟེན་འབྲེལ་ཆོས་ཅན། རང་དང་ཚར་གཅིག་པའི་འཕེན་བྱེད་ལས་ཀྱི་འཕངས་
འབྲས་མ་ཡིན་པར་ཐལ། རྒྱུ་དུས་ཀྱི་རྣཾ་ཤེས་ཀྱི་རྟེན་འབྲེལ་ཡིན་བའི་ཕྱིར། རྟགས་སླ། འདོད་མི་ནུས་ཏེ། འཕངས་འབྲས་ཡིན་པའི་ཕྱིར། དེར་ཐལ། འབྲས་དུས་ཀྱི་རྣཾ་ཤེས་ཡིན་པའི་ཕྱིར། ལྷ་སྤྱིན་གྱི་ཀུན་གཞི་ཡིན་འདིར། ཁ་ཅིག་ན་
རེ། དེ་ཆོས་ཅན། རང་དང་ཚར་གཅིག་པའི་འཕེན་བྱེད་ལས་ཀྱི་བག་ཆགས་བསྒོ་གཞི་མ་ཡིན་པར་ཐལ། རང་དང་ཚར་གཅིག་པའི་འཕེན་བྱེད་ལས་ཀྱི་འཕངས་འབྲས་ཡིན་པའི་ཕྱིར་ན་མ་ཁྱབ། ཡར་ཁོ་ན་རེ། དེ་ཆོས་ཅན། རང་དང་
གཅིག་པའི་འཕེན་བྱེད་ལས་ཀྱི་འབྲས་བུ་ཡིན་པར་ཐལ། དེའི་འཕངས་འབྲས་ཡིན་འིར། འདོད་ན། དེ་དང་རྒྱུ་འབྲས་ཏུ་གྲུབ་པར་ཐལ། ཁྱོད་དེའི་འབྲས་བུ་ཡིན་འིར། འདོད་ན། ཁྱོད་དེ་དང་རྒྱུ་འབྲས་བུ་གྲུབ་པའི་ཕྱིར། འདོད་ན་
དེ་ཆོས་ཅན། རང་དང་ཚར་གཅིག་པའི་འཕེན་བྱེད་ལས་དང་རྫས་གཞན་མ་ཡིན་པར་ཐལ། རང་དང་ཚར་གཅིག་པའི་འཕེན་བྱེད་ལས་ཀྱི་བག་ཆགས་བསྒོ་གཞི་ཡིན་པའི་ཕྱིར་མ་ཁྱབ། ཁྱབ་པར་ཐལ། བསྒོ་པར་བྱེད་དང་འབྲེལ་པ་
དང། ཞེས་པའི་དོན་ཡོད་པའི་ཕྱིར་ན་ཡང་མ་ཁྱབ་སྟེ། ཏིལ་དང་སྣ་མའི་མེ་ཏོག་ལྷན་ཅིག་ཏུ་གནས་པའི་སྟོབས་ཀྱིས་ཕྱིས་མེ་ཏོག་སྣ་མེད་པར་གྱུར་ཀྱང་ཤུལ་ན་ལུས་པའི་དི་ལ་དེ་ལ་མེ་ཏོག་སྣ་མའི་དྲི་བྲོ་པ་སྟར། བསྒོ་བྱེད་རྣམ་ཤེས་ཚོགས་བདུན་གང་

[007A]༄༅། །རུང་དང་བསྒོ་གཞི་ཀུན་གཞི་གཉིས་རྒྱུད་གཅིག་ལ་ལྷན་ཅིག་ཏུ་གནས་པའི་སྟོབས་ཀྱིས་ཕྱིས་བསྒོ་བྱེད་བཀག་ཀྱང་ཤུལ་ན་ལུས་པའི་ཀུན་གཞི་ལ་དེའི་བག་ཆགས་གནས་པའི་དོན་ཡིན་གྱི། བག་ཆགས་དེའི་
བསྒོ་གཞི་ཡིན་ན་བག་ཆགས་དེ་བསྒོ་བྱེད་དང་དུས་མཉམ་པས་ཁྱབ་ཅེས་པའི་དོན་མ་ཡིན་པའི་ཕྱིར་དང། བག་ཆགས་དེའི་བསྒོ་གཞི་ཡིན་ན་བག་ཆག་དེ་བསྒོ་བྱེད་དང་དུས་མཉམ་མ་ཡིན་པའི་ཁྱབ་པའི་ཕྱིར། གཞན་དུ་ན་ཚར་གཅིག་པའི་ཡན་
གཉིས་པ་དང་གསུམ་པ་རྒྱུ་འབྲས་སུ་མ་གྲུབ་པར་ཐལ་པ་དང། འདུ་བྱེད་ཀྱི་རྐྱེན་གྱིས་རྣཾ་པར་ཤེས་པ་ཞེས་པའི་མདོ་དང་འགལ་བ་སོགས་མཐའ་ཡས་སོ།། ཡང་ཁ་ཅིག། ལྷའི་སྤྱིན་གྱི་རྒྱུད་ཀྱི་དེ་འདྲ་པའི་རྒྱུ་དུས་ཀྱི་རྣམ་ཤེས་ཆོས་ཅན་
རང་དང་ཚར་གཅིག་པའི་འཕེན་བྱེད་ཀྱི་ལས་ཀྱི་བག་ཆགས་བསྒོ་གཞི་མ་ཡིན་པར་ཐལ། རང་དང་ཚར་གཅིག་པའི་འཕེན་བྱེད་ལས་ཀྱི་བག་ཆགས་དེའི་འབྲས་བུ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། འབྲས་དུས་ཀྱི་རྣཾ་ཤེས་ཡིན་པའི་ཕྱིར་
དང༑ འཕེན་བྱེད་ལས་གཉིས་སོ་སོ་བ་ཡིན་པས་མི་གནོད་པའི་ཕྱིར་ཏེ། གང་ལ་སྟོས་ཏེ་རྒྱུ་དུས་ཀྱི་རྣཾ་ཤེས་སུང་པའི་འཕེན་བྱེད་ལས་དེའི་འཕངས་འབྲས་མིན་ལ། གང་ལ་སྟོས་ནས་འབྲས་དུས་ཀྱི་རྣཾ་ཤེས་སུང་པའི་འཕེན་བྱེད་ལས་དེའི་
བག་ཆགས་བསྒོ་གཞི་མིན་པས་མི་གནོད་པའི་ཕྱིར། འོན་ཀྱང་འཕགས་པ་མ་འགགས་པའི་དངོས་ཀྱི་སྐྱེ་བ་སྔ་མ་པའི་རྒྱུད་ཀྱི་ཀུན་གཞི་དེ་རང་སངས་རྒྱས་སྟེང་གནས་ལ་བསོད་སྙོཾས་ཕུལ་པའི་འཕེན་བྱེད་ལས་དང་ཚར་གཅིག་པའི་རྒྱུ་དུས་དང་འབྲས་
དུས་ཀྱི་རྣཾ་ཤེས་གཉིས་ཀ་ཡིན་མིན་དང། འཁོར་བསྒྱུར་དང་པོའི་རྒྱུད་ལ་དེ་བཞིན་གཤེགས་པའི་དབུ་སྐྲ་དང་སེན་མོའི་མཆོད་རྟེན་ལ་ཕྱག་འཚལ་པའི་འཕེན་བྱེད་ལས་དང་ཚར་གཅིག་པའི་རྒྱུ་དུས་དང་འབྲས་དུས་ཀྱི་རྣམ་ཤེས་གཉིས་

[007B] འཁོར་བསྒྱུར་དང་པོའི་རྒྱུད་ལ་དེ་བཞིན་གཤེགས་པའི་དབུ་སྐྲ་དང་སེན་མོའི་མཆོད་རྟེན་ལ་ཕྱག་འཚལ་པའི་  ྾ ། ཡོད་མེད་དང། སྐྱེ་བ་གཅིག་ཙམ་འཕེན་པའི་དབང་དུ་བྱས་ཀྱང་སྤྱན་ཟིན་པའི་ས་བོན་ལ་འཕེན་བྱེད་ལས་ཀྱི་
བག་ཆགས་ཡོད་མེད་སོགས་སྤྲོས་པས་ཆོག་གོ། གཞན་ཡང། རྩ་པའི་དམ་བཅའ་དང་པོ་ལ་བར་བདོ་ཀུན་གཞི་ཡང་འཕེན་ཚུལ་ཤེས་པར་གྱིས། དམ་བཅའ་གཉིས་པ་ལ། ཁ་ཅིག་ན་རེ། ལས་ཉོན་གྱིས་སྐྱེ་བ་ལེན་པའི་བྱང་སེཾས་
མཐོང་ལཾ་རྣ་ནྲོལ་ལམ་པའི་རྒྱུད་ཀྱི་ཀུན་གཞི་ཆོས་ཅས། རྒྱུ་དུས་ཀྱི་རྣམ་ཤེས་ཡིན་པར་ཐལ། བྲས་དུས་རྣམ་ཤེས་ཡིན་འིར། དེར་ཐལ། ལས་ཉོན་གྱི་འཕངས་བྲས་བུ་གྱུར་པའི་ཀུན་གཞི་ཡིན་འིར་ཏེ། ལས་ཉོན་གྱིས་སྐྱེ་བ་ལེན་པའི་གང་
ཟག་གི་རྒྱུད་ཀྱི་ཀུན་གཞི་ཡིན་འིར། རྩ་པར་འདོད་མི་ནུས་ཏེ། འཕེན་བྱེད་ལས་ཀྱི་བག་ཆགས་བསྒོ་གཞི་མ་ཡིན་པའི་ཕྱིར། དེར་ཐལ། འཕེན་བྱེད་ལས་ཐེག་ཆེན་མཐོང་སྤང་ཡིན་པས་དེའི་ཚེ་ས་བོན་དང་བཅས་པ་སྤངས་པའི་ཕྱིར་
ཟེར་ཏེ་དཔྱད། ཡང་ཁ་ཅིག་ན་རེ། སྒོམ་སྤང་དགུ་པའི་དངོས་གཉེན་བག་ཆད་མེད་ལམ་དུ་འགྱུར་ཁ་མའི་འཕགས་ལཾ་གྱི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ཀྱི་དམིགས་པ་ལ་ཁཾས་གསུཾ་ས་དགུ་ཀའི་ཀུན་གཞི་ཡོད་པར་ཐལ་
ཉོན་མོངས་དགུ་པའི་དངོས་གཉེན་བར་ཆད་མེད་ལཾ་དུ་འགྱུར་ཁ་མའི་འཕགས་ལམ་གྱི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ཀྱི་དམིགས་པ་ལ་ཁས་གསུམ་ས་དགུ་ཀའི་ཀུན་གཞི་ཡོད་འིར་ན་མ་ཁྱབ། རྟགས་གྲུབ་སྟེ། དེ་ལ་འདོད་
པ་ནས་སྲིད་རྩེའི་བར་གྱི་ས་དགུ་ཀའི་ཀུན་གཞི་ཡོད་འིར། དེར་ཐལ། ཉོན་མོངས་དགུ་པའི་དངོས་གཉེན་བར་ཆད་མེད་ལམ་ཐོབ་ཁ་མའི་ས་དགུ་ཀའི་རྟེན་ཅན་གྱི་གང་ཟག་ཡོད་འིར། ཐ་མ་ནི། གསུཾ་དུའོ།། ཞེས་པའི་དོན་ཡོད་པའི་ཕྱིར་

[008A]༄༅། །རྩ་བར་འདོད་མི་ནུས་ཏེ། དེ་འདྲ་པའི་བདུན་ཡིད་ཀྱི་དམིགས་པ་ལ་ཀུན་གཞི་མེད་འིར། དེར་ཐལ། དེ་ཀུན་གཞི་ལྟོག་པའི་སེམས་ཅན་གྱི་རྒྱུད་ཀྱི་བདུན་ཡིད་ཡིན་འིར། དེར་ཐལ། སྒོམ་སྤང་དགུ་པའི་
དངོས་གཉེན་བར་ཆད་མེད་ཐོབ་ཁ་མའི་གང་ཟག་དེ་བྱང་སེམས་དག་ས་པ་ཡིན་འིར། དེར་ཐལ། དེ་འདྲ་པའི་བར་ཆད་མེད་ལཾ་དེ་རྒྱུན་མཐའ་བར་ཆད་མེད་ལཾ་ཡིན་འིར། རྟགས་སླ། ཡང་ཁོ་ན་རེ། ཉོན་མོངས་དགུ་པའི་དངོས་
གཉེན་བར་ཆད་མེད་ལཾ་དུ་གྱུར་ཁ་མའི་དང་པོའི་དངོས་གཞི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ཀྱི་དམིགས་པ་ལས་དགུ་ཀའི་ཀུན་གཞི་ཡོད་པར་ཐལ། ཁྱོད་ཀྱི་དམ་བཅས་འཐད་པའི་ཕྱིར་ན་མ་ཁྱག་
འདོད་མི་ནུས་ཏེ། དེ་ལ་གཟུགས་མེད་ཀྱི་ཀུན་གཞི་མེད་པའི་ཕྱིར། ཡང་ཁ་ཅིག། དེ་འདྲ་པའི་བར་ཆད་མེད་ལཾ་འགྱུར་ཁ་མའི་ཟག་མེད་ས་དགུ་གང་རུང་གི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ཀྱི་དམིགས་
པ་ལས་དགུ་ཀའི་ཀུན་གཞི་མེད་རལ། དེར་འགྱུར་ཁ་མའི་མི་ལྕོག་མེད་པའི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ཀྱི་དམིགས་པ་ལས་དགུ་ཀའི་ཀུན་གཞི་མེད་པ་གང་ཞིག་དེ་བཞིན་དུ་རེ་རེ་ནས་མེད་པའི་ཕྱིར་ན་
མ་ཁྱབ། ཡང་ཁ་ཅིག། ཉོན་མོངས་དགུ་པའི་དངོས་གཉེན་བར་ཆད་མེད་ལཾ་གྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་ཀྱི་དམིགས་པ་ལ་ས་དགུ་ཀའི་ཀུན་གཞི་མེད་པར་ཐལ་
དེ་འདྲ་པའི་བར་ཆད་མེད་ལཾ་དུ་འགྱུར་ཁ་མའི་འཕགས་ལཾ་གྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་ཀྱི་དམིགས་པ་ལ་ས་དགུའི་ཀུན་གཞི་མེད་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་འདྲ་པའི་

[008B] ཡང་ཁ་ཅིག་ན་རེ། ཉོན་མོངས་དགུ་པའི་དངོས་གཉེན་བར་ཆད་མེད་ལཾ་གྱི་དུ་མཉམ་པའི་བདག་རྐྱེན་དུ་གྱུར་པའི་བདུན་ཡིད་ཀྱི་དམིགས་པ་ལ་ཕྱིར་འོང་གི་སྐྱེ་བ་འཕེན་བྱེད་ལས་
དང་ཚར་གཅིག་པའི་འབྲས་དུས་ཀྱི་རྣཾ་ཤེས་མེད་པར་ཐལ། དེ་འདྲ་བའི་བདུན་ཡིད་ཀྱི་དམིགས་པ་ལ་ཕྱིར་འོང་གི་རྒྱུན་ཀྱི་ཀུན་གཞི་མེད་འིར་ན་མ་ཁྱབ། རྟགས་སླ། འདོད་མི་ནུས་ཏེ། ཚེ་གཅིག་བར་ཆད་གཅིག་པ་དང། རྒྱུད་གཅིག་པའི་རྡོ་རྗེ་
ལྟ་བུ་ཏིང་ངེ་འཛིན་པའི་རྒྱུད་ཀྱི་ཀུན་གཞི་ཡིན་འིར། སྤོས་པས་ཆོག་གོ། ཁ་ཅིག། གཟུགས་སུ་ཉེར་འགྲོའི་ཕྱིར་མི་འོང་སྐྱེས་འདའ་བ་དང་རྒྱུད་གཅིག་པའི་གཟུགས་ཀྱི་སྐྱེ་སྲིད་གྲུབ་མ་ཐག་པའི་རྒྱུད་ཀྱི་ཀུན་གཞི་ཡིན་ན། ཕྱིར་མི་འོང་པའི་སྐྱེ་བ་
འཕེན་བྱེད་ལས་དང་ཚར་གཅིག་པའི་འབྲས་དུས་ཀྱི་རྣཾ་ཤེས་རྟེན་འབྲེལ་ཡིན་པས་ཁྱབ་པར་ཐལ། དེ་འདྲ་པའི་གཟུགས་ཀྱི་སྐྱེ་སྲིད་གྲུབ་མ་ཐག་པའི་ཕྱིར་མི་འོང་གི་རྒྱུད་ཀྱི་ཀུན་གཞི་ཡིན་ན་ཕྱིར་མི་འོང་གི་སྐྱེ་བ་འཕེན་བྱེད་ལས་
དང་ཚར་གཅིག་པའི་འབྲས་དུས་རྣམ་ཤེས་ཀྱི་རྟེན་འབྲེལ་ཡིན་པས་ཁྱབ་པའི་ཕྱིར་ན་མ་ཁྱབ། རྟགས་སླ། འདོད་མི་ནུས་ཏེ། དེ་ལ་སྐྱེ་འཕགས་གཉིས་ཀའི་ཀུན་གཞི་ཡོད་འིར། དེར་ཐལ། དེ་འདྲ་པའི་གཟུགས་ཀྱི་སྐྱེ་སྲིད་གྲུབ་མ་ཐག་པ་
དེ་ལ་སྐྱེ་འཕགས་གཉིས་ཀ་ཡོད་འིར། དེར་ཐལ། གཟུགས་སུ་ཉེར་འགྲོ་ཕྱིར་མི་འོང་གོང་འཕོ་འོག་མིན་མཐར་ཐུག་འགྲོ་དང་རྒྱུད་གཅིག་པའི་གཟུགས་ཀྱི་སྐྱེ་སྲིད་ལེན་མ་ཐག་པ་དེ་ལ་སྐྱེ་འཕགས་གཉིས་ཀ་ཡོད་འིར། དེར་ཐལ། གཟུགས་སུ་
ཉེར་འགྲོ་ཕྱིར་མི་འོང་གོང་འགྲོ་སྲིད་རྩེའི་མཐར་ཐུག་འགྲོ་དང་རྒྱུད་གཅིག་པའི་གཟུགས་མེད་ཀྱི་སྐྱེ་སྲིད་གྲུབ་མ་ཐག་པ་རེ་རེ་ལ་སྐྱེ་འཕགས་གཉིས་ཀ་ཡོད་འིར། དེར་ཐལ། དེ་ལ་སོ་སྐྱེ་ཡོད་པ་གང་ཞིག། འཕགས་པ་ཡོད་འིར་

[009A]༄༅། །དང་པོ་མ་གྲུབ་ན། གཟུགས་སུ་ཉེར་འགྲོ་ཕྱིར་མི་འོང་གོང་འཕོ་སྲིད་རྩེའི་མཐར་ཐུག་འགྲོ་ཆོས་ཅན། ཁྱོད་དང་རྒྱུད་གཅིག་པའི་གཟུགས་མེད་ཀྱི་སྐྱེ་སྲིད་གྲུབ་མ་ཐག་པ་རེ་རེ་ལ་སོ་སོ་སྐྱེ་བོ་ཡོད་པར་ཐལ་
ཁྱོད་གང་ཟག་ཡི་ནའི་ར། གཉིས་པ་མ་གྲུབ་ན། དེ་ཆོས་ཅན། དེ་འདྲ་བ་རེ་རེ་ལ་འཕགས་པ་ཡོད་པར་ཐལ། ཁྱོད་སྲིད་རྩེའི་མཐར་ཐུག་འགྲོ་ཡིན་འདི། ཡང་ཁ་ཅིག་ན་རེ། སྲིད་པ་ལན་བདུན་པ་པ་དང་རྒྱུད་གཅིག་པའི་སྒོམ་
ལཾ་རྡོ་རྗེ་ལྟ་བུའི་ཏིང་ངེ་འཛིན་པའི་རྒྱུད་ཀྱི་མཚན་གཞི་རྣཾ་ཤེས་དེ་སྤང་བྱ་རིམ་གྱིས་པའི་ཕྱིར་མི་འོང་གི་རྒྱུད་ཀྱི་ཀུན་གཞི་ཡིན་པར་ཐལ། གཟུང་སུ་ཉེར་འགྲོ་ཕྱིར་མི་འོངས་དང་རྒྱུད་གཅིག་པའི་སྒོ་མ་ལ་རྡོ་རྗེ་ལྷ་བུའི་ཏིང་ངེ་འཛིན་པཱི་
རྒྱུད་ཀྱི་མཚན་གཞི་རྣཾ་ཤེས་དེ་སྤང་བྱ་རིམ་གྱིས་པའི་ཕྱིར་མི་འོང་གི་རྒྱུད་ཀྱི་ཀུན་གཞི་ཡིན་པའི་ཕྱིར་ནམ་ཁྱབ། རྟགས་གྲུབ་སྟེ། དེ་འདྲ་པའི་ཏིང་ངེ་འཛིན་པ་དེ་སྤང་བྱ་རིམ་གྱིས་པའི་ཕྱིར་མི་འོང་ཡིན་འིར་ཏེ། དེ་ཕྱིར་མི་འོང་ཡིན་འིར། རྩ་བར་འདོད་
མི་ནུས་ཏེ། དེ་ལ་དེ་ཡིན་མིན་གཉིས་ཡི་དའི་ར། དེ་འདྲ་པའི་ཏིང་ངེ་འཛིན་པ་དེ་ལ་ཕྱིར་མི་འོང་ཡིན་མིན་ཡོད་པའི་ཕྱིར། དེར་ཐལ། དེ་ལ་ཕྱིར་མི་འོང་དང་ཀྱང་སེམས་རྒྱུན་མཐའ་པ་གཉིས་ཡོ་དའི་ར། སྤོས་པས་ཆོག་གོ། ཁ་ཅིག་ན་རེ། གོང་མ་
ནས་འདོད་པར་སྐྱེ་མ་ཐག་པའི་རྒྱུད་གྱི་ཀུན་གཞི་ཡིན་ན་སྐྱེའི་འཕེན་བྱེད་ལས་ཀྱི་འཕགས་འབྲས་ཡིན་པས་ཁྱབ་པར་ཐལ། གོང་མ་ནས་འདོད་པའི་སྐྱེ་སྲིད་ལེན་མ་ཐག་པའི་རྒྱུད་ཀྱི་ཀུན་གཞི་ཡིན་ན་སྐྱོའི་སྐྱེ་བ་འཕེན་བྱེད་ལས་ཀྱི་
འཕངས་འབྲས་ཡིན་པས་ཁྱབ་པའི་ཕྱིར་ན་མ་ཁྱབ། རྟགས་གྲུབ་སྟེ། གོང་མ་ནས་འདོད་པའི་སྐྱེ་སྲིད་ལེན་མ་ཐག་པ་ཡིན་ན་ལས་ཉོན་གྱིས་སྐྱེ་བ་ལེན་པའི་སོ་སྐྱེ་ཡིན་པས་ཁྱབ་པའི་ཕྱིར། དེར་ཐལ། བྱང་འཕགས་ཀྱིས་གསར་དུ་སྐྱེ་སྲིད་

[009B] ཐེག་དམན་འཕགས་པ་གོང་མ་ནས་འདོད་པའི་སྐྱེ་སྲིད་ལེན་པ་མེ་དའི་ར། དེར་ཐལ། གོང་མ་ནས་འདོད་པར་སྐྱེས་མ་ཐག་པའི་རྒྱུད་ཀྱི་ལས་ཉོན་གྱི་འཕངས་འབྲས་བུ་གྱུར་པའི་ཀུན་གཞི་ཡིན་ན་སྐྱེའི་རྒྱུད་ཀྱིས་བསྡུས་པས་ཁྱབ་བའི་
ཕྱིར༑ རྩ་བར་འདོད་མི་ནུས་ཏེ། གོང་མ་ནས་འདོད་པར་སྙིང་རྗེ་དང་སྨོན་ལཾ་དབང་གིས་སྐྱེས་མ་ཐག་པའི་བྱང་འཕགས་ཀྱི་ཀུན་གཞི་དེ་འཕངས་འབྲས་ཙམ་ཡང་མ་ཡིན་པའི་ཕྱིར་དང། བློ་ལྡན་རྣཾ་ཀྱི་ལས་དང་ནི། །གཞན་
ཡང་སྨོན་ལཾ་དག་དང་ནི། །ཞེས་སོགས་དོན་ཡོད་པའི་ཕྱིར། །བྱས་པ་ལ་ཁོ་ན་རེ། གོང་མ་ནས་འདོད་པར་སྐྱེ་བའི་གང་ཟག་གི་རྒྱུད་ཀྱི་ལས་ཉོན་གྱི་འཕངས་འབྲས་བུ་གྱུར་པའི་ཀུན་གཞི་ཡིན་ན་སོ་སོ་སྐྱེ་པོའི་རྒྱུད་ཀྱིས་བསྡུས་པས་
ཁྱབ་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར་ན་མ་ཁྱབ་སྟེ། གོང་མ་ནས་འདོད་པར་བསྐྱེས་པའི་རྟེན་ལ་འཕངས་ལཾ་ཐོབ་མི་རུང་བར་མདོ་བསྟན་བཅོས་གང་ནས་ཀྱང་མ་བཤད་པའི་ཕྱིར་རོ། ཁ་ཅིག་ན་རེ། འདོད་པའི་མཐར་
ལྷའི་དངོས་གཉེན་བར་ཆད་མེད་ལཾ་གྱི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ཀྱི་རྒྱུན་ཕྱི་མ་ཡིན་ན་ཉོན་ཡིད་མ་ཡིན་པས་ཁྱབ་པར་ཐལ། འདོད་པའི་འཇིག་ལྟ་དངོས་གཉེན་བར་ཆད་མེད་ལཾ་གྱི་དུས་མཉམ་པའི་བདག་
རྒྱེན་དུ་གྱུར་པའི་བདུན་ཡིད་ཀྱི་རྒྱུན་ཕྱི་མ་ཡིན་ན་ཉོན་ཡིད་མ་ཡིན་པས་ཁྱབ་པའི་ཕྱིར་ན་མ་ཁྱབ། ཀྱི་དེས་འདོད་པའི་སྒོམ་སྤང་གཞན་བཞིལ་ཞིབ་ཆ་སྔར་ལྟར་ཅི་རིགས་སྦྱོར། དེ་བཞིན་དུ་ཅི་ཡང་མེད་མན་ཆད་ལ་འདྲ་ཞིང། སྲིད་རྩེ་ལ་སྔར་
དང་མི་འདྲ་པའི་ཁྱད་ཡོད་དོ། འདོད་པའི་སས་བསྡུས་ཀྱི་མཐར་ལྷའི་དངོས་གཉེན་བར་ཆད་མེད་ལམ་དུ་གྱུར་པའི་བསམ་གཏན་དང་པོ་གསུམ་པོ་གང་རུང་གི་དངོས་གཞིའི་དུས་མཉམ་པའི་བདག་རྒྱེན་ཡིན་ན་ཁྱོད་ཀྱི་རྒྱུན་ཕྱི་མར་གྱུར་པའི་ཉོན་

[010A]༄༅། །ཡིད་ཡོད་པས་ཁྱབ། དེར་གྱུར་པའི་མི་ལྕོག་མེད་པའང་བཞི་པའི་དངོས་གཞིའི་དུས་མཉམ་པའི་བདག་རྐྱེན་ཡིན་ན་ཁྱོད་ཀྱི་རྒྱུན་ཕྱི་མར་གྱུར་པའི་ཉོན་ཡིན་ཡོད་པས་མ་ཁྱབ་ཚུལ་ཡང་ཤེས་པར་
བྱའོ༑ འོན་ཀྱང་འདི་ནི་རྒྱུན་མཐའ་བར་ཆད་མེད་ལམ་ལ་བཞི་པའི་དངོས་གཞིས་ཁྱབ་པར་ཁས་ལེན་པའི་དབང་དུ་བྱས་སོ། ཁ་ཅིག། འདོད་པའི་སས་བསྡུས་ཀྱི་འཇིག་ལྟའི་དངོས་གཉེན་བར་ཆད་མེད་ལམ་དང་འདོད་པའི་སས་
བསྡུས་ཀྱི་མཐར་ལྟའི་དངོས་གཉེན་བར་ཆད་མེད་ལཾ་གཉིས་ཀའི་དུས་མཉམ་པའི་བདག་རྐྱེན་དུ་གྱུར་པའི་བདུ་ཉིད་གཉིས་འགལ་པར་ཐལ། ཕྱིར་མི་འོང་གི་རྒྱུད་ཀྱི་དེ་གཉིས་འགལ་པ་ཡིན་པའི་ཕྱིར་ནམ་ཁྱབ་
འདོད་མི་ནུས་ཏེ། རྒྱུན་ཞུགས་དང་རིགས་ངེས་བྱང་སེམས་ཀྱི་རྒྱུད་ཀྱི་དེ་གཉིས་མི་འགལ་བར་མ་ཟད་དོན་གཅིག་པའི་ཕྱིར། ཁ་ཅིག། རྒྱུན་ཞུང་ཀྱི་རྒྱུད་ལ་དེ་འདྲ་པའི་བདུན་ཡིད་གཉིས་མེད་པར་ཐལ། ཕྱིར་འོང་གི་
རྒྱུད་ལ་དེ་གཉིས་པའི་ཕྱིར་ན་མ་ཁྱབ། རྟགས་དེར་ཐལ། དེའི་རྒྱུད་ལ་འདོད་པའི་སས་བསྡུས་ཀྱི་འཇིག་འཇིག་ལྟའི་དངོས་གཉེན་བར་ཆད་མེད་ལམ་མེད་པའི་ཕྱིར་ཏེ། དེའི་རྒྱུད་ལ་རྡོ་རྗེ་ལྟ་བུ་ཏིང་ངེ་འཛིན་མེད་པའི་ཕྱིར་
ཡང་ཁ་ཅིག། འཕགས་རྒྱུད་ལམ་འདྲེས་པའི་མ་རེག་པའི་དུས་མཉམ་པའི་བདག་རྐྱེན་དུ་གྱུར་པའི་ཉོན་ཡིད་ཡོད་པར་ཐལ། འཕགས་རྒྱུད་ལ་མ་འདྲེས་པའི་མ་རིག་པ་ཡོད་པའི་ཕྱིར་ན་མ་ཁྱབ་སྟེ། འཕགས་རྒྱུད་ཀྱི་མ་འདྲེས་པའི་མ་
རིག་པ་ཡིན་ན་ཉོན་ཡིད་ཀྱི་འཁོར་ཡིན་པས་ཁྱབ་པའི་ཕྱིར། དེར་ཐལ། འཇུག་ཤེ་སུ་གྱུར་པའི་མ་འདྲེས་པའི་མ་རིག་པ་མཐོང་སྤངས་ཡིན་པའི་ཕྱིར། ཤེས་བྱེད་མཐའ་དཔྱོད་དང་དོན་གསད་ལས་སོ། འོན་ཀྱང་དོན་

[010B] མཚུངས་ལྡན་མ་འདྲེས་པའི་མ་རིག་པ་ཁས་ལེན་པའི་རྒྱུ་མཚན་གྱིས་འཇུག་ཤེ་སུ་
གྱུར་པའི་མ་འདྲེས་པའི་མ་རིག་པ་མཐོང་སྤངས་ཁོ་ནར་འདོད་པར་སྣང་བས་བཤད་སྦྱར་སོགས་དང་མཐུན་དཔྱད་དགོས། ཁ་ཅིག་ན་རེ། ཞུགས་གནས་བརྒྱད་པོ་གང་རུང་གི་རྒྱུད་ལ་རང་གི་དངོས་
འགལ་གྱི་སྲང་བྱར་གྱུར་པའི་མ་འདྲེས་པའི་མ་རིག་པའི་དངོས་གཉེན་བར་ཆད་མེད་ལམ་གྱི་དུས་མཉམ་པའི་བག་རྐྱེན་མེད་པར་ཐལ། ཕྱིར་འོད་དང་དགྲ་བཅོམ་པའི་རྒྱུད་ལ་དེ་འདྲ་པའི་
བདག་རྐྱེན་མེད་པའི་ཕྱིར་ན་མ་ཁྱབ། ཁ་ཅིག་ན་རེ། རྩ་ཉོན་དྲུག་དང་ཉེ་ཉོན་ཉི་ཤུ་རེ་རེའི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ལ་ཉོན་མལོངས་ཅན་ཡིན་མིན་ཡོད་པར་ཐལ་
སྡེ་ཚན་གཞན་བཞིའི་དུས་མཉམ་པའི་བདག་རྐྱེན་དུ་གྱུར་པའི་བདུན་ཡིད་ལ་དེ་བཞིན་མིན་གཉིས་ཡོང་པའི་ཕྱིར་མ་ཁྱབ། སྙམ་ཡང་གཞན་འགྱུར་གྱི་འགྱོད་པ་ལ་དཔྱད་གཞི་ཡོད་དོ། ཁ་ཅིག་ན་རེ་
གཉིད་འགྱོད་པའི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་འབྲས་གནས་བཞི་ཀའི་རྒྱུད་ལ་ཡོད་པར་ཐལ། རྟོག་དཔྱོད་གཉིས་ཀྱི་དུ་མཉམ་པའི་བདག་
རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་འབྲས་གནས་བཞི་ཀའི་རྒྱུད་ལ་ཡོད་པའི་ཕྱིར་ན་མ་ཁྱབ། ཁ་ཅིག། འདོད་པའི་དགེ་སེམས་ཀྱི་དུས་མཉམ་པའི་གདག་རྐྱེན་དུ་གྱུར་པའི་ཉོན་

[011A]༄༅། །མོངས་ཅན་མ་ཡིན་པའི་བདུན་ཡིད་འབྲས་གནས་བཞི་ཀའི་རྒྱུད་ལ་ཡོད་པར་ཐལ་ཡོད་པའི་ཡོད་པའི་ཕྱིར་ན་མ་ཁྱབ། ཁ་ཅིག། འདོད་པའི་དགེ་སེམས་ཀྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་
མོངས་ཅན་མ་ཡིན་པའི་བདུན་ཡིད་འབྲས་གནས་དང་པོ་གསུམ་གྱི་རྒྱུད་ལ་ཡོད་པར་ཐལ། རྟོག་དཔྱོད་ལ་དེའི་ཕྱིར་ན་མ་ཁྱབ། ཁ་ཅིག་ན་རེ། དེ་འདྲ་བ་དེ་སློབ་པའི་རྒྱུད་ལ་མེད་པར་ཐལ། འབྲས་གནས་དང་
པོ་གསུམ་གྱི་རྒྱུད་ལ་མེད་པའི་ཕྱིར་ན་མ་ཁྱབ། ཁོ་ན་རེ། རྟོག་མེད་དཔྱོད་བཅས་ཀྱི་ཏིང་ངེ་འཛིན་གྱི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་འབྲས་གནས་བཞི་ཀ་འི་རྒྱུད་ལ་ཡོད་པར་ཐལ་
རྟོག་དཔྱོད་ལ་དེའི་ཕྱིར་ན་མ་ཁྱབ། འདོད་ན། འཕགས་པ་ཆགས་བཅས་པའི་རྒྱུད་ལ་བསམ་གཏན་དངོས་གཞིའི་དུས་མཉམ་པའི་བདག་རྐྱེན་ཡོད་པར་ཐོལ། བྱས་པ་ལ་ཁོ་ན་རེ། བ་ཆགས་བཅས་པའི་རྒྱུད་
ལ་དངོས་གཞིའི་བདག་རྐྱེན་མེད་པར་ཐལ། དེའི་དུས་མཉམ་པའི་བདག་རྐྱེན་མེད་པའི་ཕྱིར་ན་མ་ཁྱབ་སྟེ། ཕྱིར་འོང་འབྲས་གནས་ཀྱི་རྒྱུད་ཀྱི་འདོད་ཉོན་དགུ་འདི་དངོས་གཉེན་དུ་གྱུར་བའི་གཙོ་སེམས་དེ་ཡིན་
པའི་ཕྱིར་མཛོད་ལས། དྲུག་པོ་འདས་མ་ཐག་པ་ཡི། །ཞེས་སོགས་གསུངས་པའི་ཕྱིར། ཁ་ཅིག་ན་རེ། མངོན་ཤེས་དང་པོ་ལྔའི་དུས་མཉམ་པའི་བདག་རྐྱེན་དུ་གྱུར་བའི་ཉོན་མོངས་ཅན་མ་ཡིན་པའི་བདུན་
ཡིད་འབྲས་གནས་བཞི་ཀའི་རྒྱུད་ལ་ཡོད་པར་ཐལ། མངོན་ཤེས་དང་པོ་ལྔ་འབྲས་གནས་བཞི་ཀའི་རྒྱུད་ལ་ཡོད་པའི་ཕྱིར་ན་མངོན་པ་གོང་འོག་ད་སོགས་ལྟར་ན་རྟག་མ་གྲུབ་པ་དང། ཡིག་ཆའི་སྐབས་དང་པོ་

[011B] དེ་ལ་ཁ་ཅིག་ན་རེ། ཕྱིར་མི་འོང་གི་རྒྱུད་ལ་མངོན་ཤེས་དང་པོ་ལྔའི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་
ཡིན་ཡོད་པར་ཐལ། ཕྱིར་མི་འོང་གི་རྒྱུད་ལ་བསམ་བཏན་གྱི་དངོས་གཞིའི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་ཡོད་པའི་ཕྱིར་ན་མ་ཁྱབ་སྟེ། སེམས་
ཅན་གྱི་མངོན་ཤེས་དང་པོ་ཟག་བཅས་ཁོ་ན་དང། བསམ་བཏན་དངོས་གཞི་ལ་ཟག་མེད་ཀྱང་ཡོད་པའི་ཁྱབ་པར་འཐད་པའི་ཕྱིར། ཟུར་དང་པོ་གྲུབ་སྟེ། ཀུན་བཏུས་ལས། ཕྱི་རོལ་བའམ་ཉན་
ཐོས་སམ་ཞེས་སོགས་ཀྱོ་དོན་ཡོད་འདིར། ཁ་ཅིག། ཐེག་ཆེན་སེམས་སྐྱེད་ཀྱི་དུས་མཉམ་པའི་བདག་རྐྱེན་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་ཡིན་ན། དག་ས་པའི་རྒྱུད་ཀྱིས་བསྡུས་
པས་ཁྱབ་པར་ཐལ། ལྷར་གྱུར་པའི་བྱང་སེམས་ཀྱི་སའི་བར་ལ་ཡོད་འིར། ཁ་ཅིག། མི་རྟག་པ་མངོན་སུམ་དུ་རྟོགས་པའི་བྱང་སེམས་འཕགས་ལཾ་གྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་
མ་ཡིན་པའི་བདུན་ཡིད་ཡིན་ན་དག་ས་པའི་རྒྱུད་ཀྱིས་བསྡུས་པའི་ཁྱབ་པར་ཐལ། དེ་འདྲ་པའི་ཐེག་དམན་འཕགས་ལཾ་གྱི་དུས་མཉམ་པའི་བདག་རྐྱེན་དུ་གྱུར་པའི་དེ་ཡིན་ན། དགྲ་བཅོམ་པའི་རྒྱུད་ཀྱིས་
བསྡུས་པའི་ཁྱབ་པའི་ཕྱིར་ན་མ་ཁྱབ། ཁ་ཅིག་ན་རེ། ཐེག་ཆེན་འཕགས་ལཾ་གྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་བདུན་ཡིད་ཡིན་ན་ཁྱོད་ཀྱི་རྫས་རྒྱུད་ཕྱི་མར་གྱུར་པའི་

[012A]༄༅། །ཉོན་ཡོད་མེད་པས་ཁྱབ་པར་ཐལ། ཐེག་ཆེན་སེ་སེམས་སྐྱེད་ཀྱི་དུ་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་ཡིན་ན་ཁྱོད་ཀྱི་རྫས་རྒྱུན་ཕྱི་མར་
གྱུར་པའི་ཉོན་ཡིད་མེད་པའི་ཁྱབ་བའི་ཕྱིར་ན་མ་ཁྱབ། རྟགས་གྲུབ་སྟེ། ཐེག་ཆེན་སེམས་སྐྱེད་ཀྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་ཡིན་ན་ཉོན་ཡིད་
གཏན་དུ་ལྡོག་པའི་གང་ཟག་གི་རྒྱུད་ཀྱིས་བསྡུས་པས་ཁྱབ་པའི་ཕྱིར། དེར་ཐལ། རིགས་དེས་ས་བདུན་པ་མན་ཆད་ཀྱི་གང་ཟག་གི་རྒྱུད་ལ་ཐེག་ཆེན་སེམས་སྐྱེད་ཀྱི་དུས་མཉམ་པའི་བདག་རྒྱེན་དུ་གྱུར་པའི་
ཉོན་མོངས་ཅན་མ་ཡིན་པའི་བདུ་ཉིད་མདེ་འིར་ཏེ། དེ་མན་ཆད་གང་ཟག་གི་རྒྱུད་ལ་ཉོན་མོ་ང་ཅན་མ་ཡིན་པའི་བདུན་ཡིད་དང། ཐེག་ཆེན་སེཾས་སྐྱེད་གཉིས་དུས་མཉམ་པའི་དུ་འབྱུང་བ་མེད་པའི་ཕྱིར་ཏེ། དེ་མན་ཆད་ཀྱི་གང་
ཟང་གི་རྒྱུད་ཀྱི་ཉོན་མོངས་ཅན་མ་ཡིན་པའི་བདུན་ཡིད་ཡིན་ན་ཁྱོད་རྒྱུད་ལ་ལྡན་པའི་གང་ཟག་གི་རྒྱུད་ལ་ཐེག་ཆེན་སེམས་སྐྱེད་མེད་པས་ཁྱབ་པའི་ཕྱིར། ཡང་ཁ་ཅིག། འདོད་པའི་དགེ་སེམས་ཀྱི་
དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་ཡིན་ན་ཁྱོད་ཀྱི་རྫས་རྒྱུན་ཕྱི་མར་གྱུར་པའི་ཉོན་ཡིད་མེད་པས་པར་ཐལ། ཐེག་དམན་འཕགས་པའི་རྒྱུད་ཀྱི་འདོད་པའི་དགེ་སེཾས་
ཀྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་ཡིན་ན་ཁྱོད་ཀྱི་རྫས་རྒྱུན་ཕྱི་མར་གྱུར་པའི་ཉོན་ཡིད་མེད་པས་ཁྱབ་པའི་ཕྱིར་ན་མ་ཁྱབ་རྟགས་གྲུབ་སྟེ། ཐེག་དམན་འཕགས་

[012B] དེར་ཐལ། ཐེག་དམན་སློབ་པ་འཕགས་
པའི་རྒྱུད་ལ་འདོད་པའི་དགེ་སེམས་དང། ཉོན་མོངས་ཅན་མ་ཡིན་པའི་བདུན་ཡིད་གཉིས་དུས་མཉམ་པའི་དུ་འབྱུང་བ་མེད་པའི་ཕྱིར་ཏེ། ཐེག་དམན་སློབ་པ་འཕགས་པའི་རྒྱུད་ཀྱི་འདོད་པའི་དགྲེས་སེམས་ཡིན་ན་ཁྱོད་
ཀྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་མེད་པའི་ཁྱབ་པའི་ཕྱིར། རྩ་བར་འདོད་མི་ནུས་ཏེ། ཐེག་ཆེན་སྒོམ་ལམ་བར་ཆད་མེད་ལམ་པའི་རྒྱུད་ཀྱི་འདོད་པའི་དགེ་སེམས་
ཀྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུ་ཉིད་ཡོད་པཱི་ཕྱིར་ཏེ། ཐེག་ཆེན་སྒོམ་ལཾ་བར་ཆད་མེད་ལམ་གྱུར་པའི་འདོད་སེམས་ཡོད་པ་གང་ཞིག་དེ་ཉིད་ས་བདུན་པ་མན་
ཆད་ན་མེད་པར་འདོད་པ་ལ་ཤེས་བྱེས་མེ་དའི་ར། ཁ་ཅིག་ན་རེ། ཐེག་ཆེན་སེམས་བསྐྱེད་ཀྱི་དུས་མཉམ་པའི་བདག་རྐྱེན་དུ་གྱུར་བདུན་ཡིད་ཡིན་ན་ཁྱོ་བྱི་དམིགས་ཡུལ་དུ་གྱུར་པའི་ཀུན་གཞི་མེད་པས་ཁྱབ་པར་ཐལ་
ཐེག་ཆེན་སེམ་སྐྱེད་ཀྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན་མ་ཡིན་པའི་བདུན་ཡིད་ཡིན་ན་ཁྱོད་ཀྱི་དམིགས་ཡུལ་དུ་གྱུར་པའི་ཀུན་གཞི་མེད་པས་ཁྱབ་བའི་ནན། ཁྱ་ཅིག་མི་ཁྱབ་ཟེར། རྟགས་དེར་ཐལ་
བྱང་སེམས་འཕགས་པའི་རྒྱུད་ཀྱི་ཐེག་ཆེན་སེམ་སྐྱིད་ཀྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་མོངས་ཅན། མ་ཡིན་པའི་བདུན་ཡིད་ཡིན་ན་ཁྱོད་ཀྱི་དམིགས་ཡུལ་དུ་གྱུར་པའི་ཀུན་གཞི་མེད་སས་ཁྱབ་པའི་ཕྱིར་

[013A]༄༅། །ན་འདིར་མ་ཁྱབ་ཁ་ཅིག་ན་རེ། རང་གི་དམིགས་ཡུལ་དུ་གྱུར་པའི་ཀུན་གཞི་ལ་དམིགས་ཆོས་ཅན། དེར་ཐལ། དེའི་ཕྱིར། ཁ་ཅིག་ན་རེ། རང་གི་དམིགས་ཡུལ་དུ་གྱུར་བའི་ཀུན་གཞི་ལ་དམིགས་པཱི་
བདུན་ཡིན་ན་སེམས་ཅན་གྱི་རྒྱུད་ཀྱིས་བསྡུས་པས་ཁྱབ་ཟེར་ན། སངས་རྒྱས་འཕགས་ཀྱི་བདུན་ཡིད་ཆོས་ཅན། དེར་ཐལ། དེའི་ཕྱིར། ཡང་ཁ་ཅིག། ཀུན་གཞི་རྣཾ་ཤེས་ཡིན་ན་ཁྱོད་ལ་དམིགས་པའི་ཉོན་ཡིད་ཡོད་པས་
ཁྱབ་པར་ཐལ། དེ་ཡིན་ན་ཁྱོད་ལ་དམིགས་པའི་ཉོན་མོངས་ཅན་མ་ཡིན་པའི་བདུན་ཡིད་ཡོད་པས་ཁྱབ་པའི་ཕྱིར་ན་མ་ཁྱབ། རྟགས་གྲུབ་སྟེ། གཞི་གྲུབ་ན་ཁྱོད་ལ་དམིགས་པའི་བདུན་ཡིད་ཡོད་པས་ཁྱབ་པའི་ཕྱིར་
འདོད་ན། འགོག་སྙོམས་པའི་རྒྱུད་ཀྱི་ཀུན་གཞི་ཆོས་ཅན། ཐལ་ཕྱིར། ཁ་ཅིག་ན་རེ། ཀུན་གཞི་རྣཾ་ཤེས་གང་ཟག་མིན་ཟེར། དེ་ལ་སྐྱོན་འཕེན་པ་ཁ་ཅིག་ན་རེ། ཀུན་གཞི་རྣཾ་ཤེས་ཆོས་ཅན། གང་ཟག་ཡིན་པར་ཐལ་
པར་འཛིན་ལྷན་སྐྱེས་ཀྱི་དམིགས་ཡུལ་ཡིན་པའི་ཕྱིར། ཁྱབ་སྟེ། འཇུག་པར། འདི་ནི་ངར་འཛིན་རྟེན་དུའང་མི་རིགས་ལ། ཞེས་དང། དེའི་རྣཾ་བཤད་ལས། དར་འཛིན་གྱི་རྟེན་ཞེས་པ་ནི་དམིགས་རྣཾ་གཤིས་ཀྱི་ནང་
ནས་དམིགས་ཡུལ་མ་ཡིན་ཞེས་པ་སྟེ། དེའི་ཡུལ་ནི་ང་ཙམ་དར་གང་ཟག་སོགས་ཡིན་ལ། ཞེས་དང། འཇིག་ལྟ་ལྷན་སྐྱེས་ངར་འཛིན་གྱི་དམིགས་རྣམ་གཉིས་ཀྱི་ནང་ནས་དམིགས་པ་ཡིན་ན་བདག་ཡིན་དགོས་པའི་
ཕྱིར་རོ། ཞེས་གསུངས་པའི་ཕྱིར། བྱས་པ་ལ་སྐྱོན་འཕེན་པ་ཁ་ཅིག་ན་རེ། ཀུན་གཞི་རྣཾ་ཤེས་ཆོས་ཅན། གང་ཟག་མ་ཡིན་པར་ཐལ། བཏགས་ཡོད་མ་ཡིན་པའི་ཕྱིར། ཁྱབ་སྟེ། གང་ཟག་ཡིན་ན་བཏགས་

[013B] དེར་ཐལ། སོ་སོ་སྐྱེ་བོ་ཡིན་ན་བཏགས་ཡོད་པས་ཁྱབ་པའི་ཕྱིར་ན་མ་ཁྱབ། རྟགས་གྲུབ་སྟེ། ཀུན་བཏུས་ལས། སོ་སོ་སྐྱེ་བོ་ཉིད་གང་ཞེ་ན། འཕགས་པའི་ཆོས་རྣམས་མ་ཐོབ་པ་
ལ་སོ་སོ་སྐྱེ་བོ་ཞེས་བཏགས་སོ། ཞེ་སུ་པའི་ར། བྱས་པ་ལ་ཁོ་ན་རེ། འོ་ན་སེམས་ཅན་ཡིན་ན་བཏགས་ཡོད་ཡིན་པས་ཁྱབ་ཐལ། སོ་སྐྱེ་ལ་དེའི་ཕྱིར་ན་མ་ཁྱབ། བྱས་པ་ལ་ཁོ་ན་རེ། དེ་གཉིས་མཚུངས་
པར་ཐལ། འཕགས་ལམ་མ་ཐོབ་པའི་གནས་སྐབས་ལ་སོ་སྐྱེ་ཞེས་བཏགས་པ་ལྟར་སྒྲིབ་གཉིས་མ་སྤངས་པའི་གནས་སྐབས་ལ་སེམས་ན་ཞེས་བཏགས་པའི་ཕྱིར་ཏེ། རྒྱུད་བླ་མར། མ་དག་མ་དག་དག་པ་དང།།
ཤིན་ཏུ་རྣམ་དག་གོ་རིམ་བཞིན། །སེམས་ཅན་བྱང་ཆུབ་སེམས་དཔའ་དང། །དེ་བཞིན་གཤེགས་པ་ཞེས་བརྗོད་དོ། །ཞེ་སུ་ངའི་ར། ཞེས་ཟེར། རྩ་བར་འདོད་མི་ནུས་ཏེ། ལྷས་བྱིན་གྱི་རྒྱུད་ཀྱི་ཀུན་གཞི་དེ་སེམས་
ཅན་ཡིན་པའི་ཕྱིར། དེར་ཐལ། དེ་འགྲོ་བ་ཡི་ནའི་ར། དེར་ཐལ། དེ་བདེ་འགྲོ་བ་ཡི་ནའི་ར་ཏེ། བདེ་འགྲོ་བའི་རྒྱུད་ཀྱི་ཀུན་གཞི་དེ་བདེ་འགྲོ་བ་ཡིན་པར་མཐའ་དཔྱོད་གསུང་པའི་ར། བྱས་པ་ལ་ཁོ་ན་རེ་
ངན་འགྲོ་བའི་རྒྱུད་ཀྱི་ཀུན་གཞི་ངན་འགྲོ་བ་ཡིན་པར་ཐལ། བདེ་འགྲོ་བའི་རྒྱུད་ཀྱི་ཀུན་གཞི་བདེ་འགྲོ་བ་ཡིན་འིར། འདོད་ན། དམྱལ་བའི་རྒྱུད་ཀྱི་ཀུན་གཞི་དམྱལ་པ་ཡིན་པར་ཐལ། ངན་འགྲོ་པའི་རྒྱུད་ཀྱི་ཀུན་
གཞི་ངན་འགྲོ་བ་ཡི་ནའི་ར། མ་ཁྱབ་ན། དམྱལ་པའི་རྒྱུད་ཀྱི་ཀུན་གཞི་ཆོས་ཅན། དམྱལ་བ་པ་ཡིན་པར་ཐལ། དམྱལ་པར་སྐྱེས་པའི་གང་ཟག་ཡིན་པའི་ཕྱིར། མ་གྲུབ་ན། དམྱལ་བར་སྐྱེས་མ་མྱོང་བའི་སེམས་

[014A]༄༅། །ཅན་ཡོད་པར་ཐལ། མ་གྲུབ་པ་དེའི་ཕྱིར། འདོད་ན། འཁོར་བར་སྐྱེས་མ་མྱོང་པའི་སེམས་ཅན་ཡོད་པར་ཐལ། འདོད་པའི་ཕྱིར། འདོད་ན། སྲིད་རྩི་ནས་དམྱར་མེད་ཀྱི་པར་འཁོར་བར་འཁོར་མ་
མ་མྱོང་པའི་སེམས་ཅན་ཡོད་པར་ཐལ། འདོད་པའི། འདོད་མི་ནུས་ཏེ། འགྲོ་བར་ལན་བརྒྱར་མ་སོན་འགྲོ་དེ་གང་ཞིག་ཡོད། སྔོན་ཆད་ལན་མང་མ་མྱོང་བདེ་བ་གང་ཞིག། ཞེས་གསུང་པའི་ཕྱིར་ཟེར་
རྩ་པར་འདོད་ན། ངན་འགྲོ་པའི་རྒྱུད་ཀྱི་ཀུན་གཞི་ཆོས་ཅན། བདག་མེད་མངོན་སུམ་དུ་མ་རྟོགས་པའི་གང་ཟག་ཡིན་པར་ཐལ། ངན་འགྲོ་བ་ཡིན་པའི་ཕྱིར། འདོད་ན། སོ་སྐྱེ་ཡིན་པར་ཐལ། འདོད་པའི་ཕྱིར། འདོད་ན་
འཕགས་པའི་རྒྱུད་ཀྱི་ཀུན་གཞི་འཕགས་པ་ཡིན་པར་ཐལ། སོ་སྐྱེའི་རྒྱུད་ཀྱི་ཀུན་གཞི་སོ་སྐྱེ་ཡིན་འིར། འདོད་ན། དེས་ཆོས་ཅན། བདག་མེད་མངོན་སུམ་དུ་རྟོགས་པར་ཐལ། འཕགས་པ་ཡིན་པའི་ཕྱིར། འདོད་མི་ནུས་ཏེ། ཀུན་གཞི་
ཡིན་པའི་ཕྱིར། ཡང་ཁ་ཅིག། དམྱལ་པའི་རྒྱུད་ཀྱི་ཀུན་གཞི་ཆོས་ཅན། སོ་སྐྱེ་ཡིན་པར་ཐལ། ངན་འགྲོ་བ་ཡིན་འིར། མ་ཁྱབ་ན། ངན་འགྲོ་བ་ཡིན་ན་འཕགས་ལམ་མ་ཐོབ་པའི་གང་ཟག་ཡིན་པས་མ་ཁྱབ་པར་ཐལ་
དེ་ཡིན་ན་སོ་སྐྱེ་ཡིན་པས་མ་ཁྱབ་འདིར། འདོད་ན། སེམས་ཅན་ཡིན་ན་རྣཾ་མྱེན་མ་ཐོབ་པའི་གང་ཟག་ཡིན་པས་མ་ཁྱབ་པར་ཐལ། འདོད་པའི་ཕྱིར། འདོད་ན། སེམས་ཅན་ཡིན་ན་སྒྲིབ་གཉིས་མ་སྤངས་པའི་གང་ཟག་
ཡིན་པས་མ་ཁྱབ་པར་ཐལ། འདོད་འདིར། འདོད་ན། སྒྲིབ་པ་རྒྱུད་ལྡན་གྱི་གང་ཟག་ཡིན་ན་སྒྲིབ་གཉིས་མ་སྤངས་པའི་གང་ཟག་ཡིན་པས་མ་ཁྱབ་པར་ཐལ། འདོད་པའི་ཕྱིར། མ་ཁྱབ་ན། ཀུན་གཞི་ཡིན་ན་སྒྲིབ་པ་

[014B] ཁྱབ་པ་མ་གྲུབ་པ་དེའི་ཕྱིར། འདོད་ན། ངན་འགྲོ་བ་ཡིན་ན་ངན་འགྲོའི་ཕུང་པོ་རྒྱུད་ལྡན་གྱི་གང་ཟག་ཡིན་པས་མ་ཁྱབ་པར་ཐལ། འདོད་པའི་ཕྱིར། འདོད་ན་
དེ་ཡིན་ན་གཟུང་ཕུང་རྒྱུད་ལྡན་གྱི་གང་ཟག་ཡིན་པས་མ་ཁྱབ་པར་ཐལ། འདོད་ན། དེ་ཡིན་ནག་གཟུང་ཅན་གྱི་འགྲོ་བ་ཡིན་པས་མ་ཁྱབ་པར་ཐལ། འདོད་ན། གཟུགས་ཅན་མ་ཡིན་པའི་འགྲོ་བ་ལ་ཁམས་གསུམ་ཀའི་
རྟེན་ཅན་ཡོད་པར་ཐལ་ལོ། ཞེས་ཟེར། ཁ་ཅིག། ཀུན་གཞི་རང་ཡུལ་མ་རྟོགས་པའི་གང་ཟག་ཡིན་ཟེར། དེ་ལ་ཁ་ཅིག་ན་རེ། ཀུན་གཞི་ཆོས་ཅན། བདག་མེད་མ་རྟོགས་པའི་གང་ཟག་ཡིན་པར་ཐལ་
རང་ཡུལ་མ་རྟོགས་པའི་གང་ཟག་ཡིན་པའི་ཕྱིར། འདོད་ན། སོ་སྐྱེ་ཡིན་པར་ཐལ། འདོད་འདིར། གཞན་ཡང། དེ་ཆོས་ཅན། སྐྱེས་བུ་ཆུང་དུ་ཡིན་པར་ཐལ། འཆི་བ་མི་རྟོགས་པ་མ་རྟོགས་པའི་གང་ཟག་ཡིན་འིར་
ཡང་ཁ་ཅིག། མཚན་གཞི་རྣཾ་ཤེས་ཡིན་ན་འཕགས་པ་མ་ཡིན་པས་མ་ཁྱབ་པར་ཐལ། བྱང་སེམས་རྒྱུན་མཐལ་པའི་མཚན་གཞི་རྣཾ་ཤེས་དེ་འཕགས་པ་ཡིན་འིར། དེར་ཐལ། དེ་བྱང་སེམས་ས་བཅུ་པ་པ་ཡིན་འིར་
དེར་ཐལ། དེ་འཚང་རྒྱ་ཁ་མའི་གང་ཟག་ཡིན་འིར། དེར་ཐལ། ལོང་སྐུའི་མཚན་གཞི་རྣཾ་ཤེས་དེ་སངས་རྒྱས་པའི་གང་ཟག་ཡིན་འིར། དེར་ཐལ། དེ་སྒྲིབ་གཉིས་སྤངས་པའི་གང་ཟག་ཡིན་འིར། དེར་ཐལ། སེཾས་
ཅན་གྱི་མཚན་གཞི་ཤེས་རྣཾ་ཤེས་དེ་སྒྲིབ་གཉིས་མ་སྤངས་པའི་གང་ཟག་ཡིན་པའི་ཕྱིར་ཏེ། དེ་སེམས་ཅན་ཡིན་འིར། ཞེས་ཟེར། ཡང་ཁ་ཅིག། ངན་འགྲོའི་པར་སྲིད་པའི་རྒྱུད་ཀྱི་ཀུན་གཞི་ངན་འགྲོའི་བར་སྲིད་པ་

[015A]༄༅། །ངན་འགྲོའི་ཀུན་གཞི་ངན་འགྲོ་བ་ཡིན་འིར། འདོད་ན། དེ་ཆོས་ཅན། པར་སྲིད་པ་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། འབྱུང་འགྱུར་གྱི་སྔོན་དུས་ཀྱི་སྲིད་པའི་ཤ་ཚུགས་
ཅན་ཡིན་པར་ཐལ། པར་སྲིད་པ་ཡིན་འིར། ཁྱབ་སྟེ། འདི་ནི་འཕེན་པ་གཅིག་པའི་ཕྱིར། སྔོན་དུས་སྲིད་འབྱུང་ཤ་ཚུགས་ཅན། །ཞེས་སུང་འིར། ཞེས་ཟེར། ཁ་ཅིག་ན་རེ། དགྲ་བཅོམ་པའི་མཚན་གཞི་རྣཾ་ཤེས་དགྲ་
བཅོམ་པ་ཡིན་པར་ཐལ། དེ་ཉོན་མོངས་སྤངས་པའི་གང་ཟག་ཡིན་པའི་ཕྱིར་ཏེ། ཕྱིར་མི་འོང་གི་མཚན་གཞི་རྣཾ་ཤེས་ཉོན་མོངས་མ་སྤངས་པའི་གང་ཟག་ཡིན་པའི་ཕྱིར་ཏེ། སེམས་ཅན་གྱི་མཚན་གཞི་རྣཾ་ཤེས་དེ་སྒྲིབ་
གཉིས་མ་སྤངས་པའི་གང་ཟག་ཡིན་པའི་ཕྱིར་ཏེ། དེ་སེམས་ཅན་ཡིན་པའི་ཕྱིར། ཁྱབ་སྟེ། རྒྱུད་བླ་མར། མ་དག་མ་དག་དག་པ་དང། །ཤིན་ཏུ་རྣཾ་དག་གོ་རིམ་བཞིན། །སེམས་ཅན་བྱང་ཆུབ་སེམས་དཔའ་དང། །
དེ་བཞིན་གཤེགས་པ་ཞེས་བརྗོད་དོ། །ཞེ་སུང་འིར། ཞེས་ཟེར་རོ། ཀུན་གཞི་དང་ཉོན་ཡིད་སྒྲུབ་བྱེད་ཀྱི་རིགས་བ་ནི་དཀའ་འགྲེལ་སོགས་སུ་གསལ་པར་བཤད་མོད་ཀྱང། རྩོད་པ་བྱེད་སྐབས་ཚིག་བསྡུས་ཏེ་བརྗོད་བདེ་བའི་དབང་
དུ་བྱས་པའི་འགོད་ཚུལ་ནི། མའི་མངལ་དུ་ཉིན་མ་ཚམས་སྤྱར་མཐག་པའི་སོ་སྐྱེ་ཆོས་ཅན་ཁྱོད་རྒྱུད་ལ་ལུས་ལེན་པའི་རྣཾ་ཤེས་ཡོད་དེ། ཁྱོད་ལུས་ལེན་པའི་ཕྱིར། དཔེར་ན་བཙས་པའི་དུས་ཀྱི་གྱིད་ཟག་བཞིན་ཞེས་པ་ནི་
ཀུན་གཞི་སྒྲུབ་བྱིད་ཀྱི་རིགས་པ་དང་པོའོ།། འདོད་ན། དེའི་རྒྱུད་རྣཾ་ཤེས་དེ་ཆོས་ཅན། ཚོགས་དྲུག་ལས་ངོ་བོ་ཐད་དང་པའི་རྣཾ་ཤེས་ཡིན་པར་ཐལ། ལུས་ལེན་པའི་རྣཾ་ཤེས་ཡིན་འིར། ཁྱབ་སྟེ། ཚོགས་དྲུག་ནི་རྒྱུད་མཚན་

[015B] དེའི་རྒྱུ་མཚན་ལྔ་ཡོད་དེ། ཚོགས་དྲུག་ནི་སྐྱེ་གནས་སུ་ཉིད་མཚམས་སྦྱོར་པའི་རྗེས་སུ་ཡུལ་དབང་ཡིད་བྱེད་གསུཾ་འདུས་པ་ལས་འབྱུང་དགོས་པ་དང། དུས་རྟག་ཏུ་མ་
སྒྲིབ་ལུང་མ་བསྟན་གྱི་ངོ་བོར་མི་གནས་པ་དང། ཚོ་ཇི་སྲིད་ཀྱི་བར་རྒྱུན་མི་ཆད་དུ་འཇུག་པའི་རྣཾ་སྨིན་མ་ཡིན་པ་དང། ལུས་ཐཾད་ལ་དུས་གཅིག་ཏུ་ཁྱབ་པའི་ནུས་པ་མེད་པ་དང། ཚོགས་དྲུག་གིས་ལུས་
ལེཨྣ་ན་ཚེ་གཅིག་ལ་ལུས་འདོར་ལེན་མང་པོ་བྱེད་པའི་སྐྱོན་དུ་འགྱུར་བའོ།། དེ་ལ་ཀུན་གཞི་མི་འདོད་པ་དག་གིས། ཀུན་གཞི་འདོད་ན་ཡིད་ཀྱི་རྣཾ་ཤེས་རྫས་ཐ་དང་པ་གཉིས་གཅིག་ཆར་སྐྱེ་བར་འགྱུར་པས་
མདོ་དང་འགལ་ལོ། ཞེས་ཟེར་པ་ལ། སེམས་ཙམ་པས། ཁོ་བོ་ཅག་ཀུན་གཞི་རྣཾ་ཤེས་དང་ཡིད་ཀྱི་རྣཾ་ཤེས་རིགས་མི་མཐུན་པ་གཅིག་ཆར་སྐྱེ་པར་འདོད་པ་ལ་ཁྱོད་ཀྱིས་མདོ་དང་འགལ་བའི་སྐྱོན་བརྗོད་པ་མི་
འཐད་དེ། མདོ་ལས་རྣཾ་ཤེས་རེ་རེ་བར་གསུངས་པ་ནི་རིགས་མཐུན་པའི་དབང་དུ་བྱས་པའི་ཕྱིར། གལ་ཏེ་རིགས་མི་འཐུན་པའི་རྣཾ་ཤེས་གཉིས་ཀྱང་གཅིག་ཆར་མི་སྐྱེ་བར་འདོད་ཅེས་ཟེར། རྣཾ་ཤེས་ཚོགས་དྲུག་
ཆོས་ཅན། ཁྱོད་གཅིག་ཆར་སྐྱེ་པ་ཡོད་དེ། ཁྱོད་གྱི་རྒྱུ་རྒྱུ་ཚོགས་གཅིག་ཆར་ཚང་བ་ཡོད་པའི་ཕྱིར། དཔེར་ན་འབྲས་དང་སཱ་ལུའི། མྱུ་གུ་བཞིན། མ་ཁྱབ་ན། ཚོགས་དྲུག་ཀའི་རྒྱུ་ཚོགས་གཅིག་ཚང་པའི་གང་ཟག་
ཆོས་ཅན། ཁྱོད་ཀྱི་རྒྱུད་ལ་དང་དང་པོར་རྣཾ་ཤེས་གཅིག་ཀྱང་མི་སྐྱེ་བར་ཐལ། ཚོགས་དྲུག་ཀའི་རྒྱུ་ཚོགས་ཚང་བ་ལ་ཁྱད་པར་མེད་པས་གཅིག་དང་པོར་སྐྱེ་ཞིང་གཅིག་ཤོས་རྗེ་སུ་སྐྱེ་ཞེས་པའི་ཁྱད་པར་འབྱེད་ཆོས་མེད་

[016A]༄༅། །པའི་ཕྱིར། ཞེས་པ་ནི་རིགས་པ་གཉིས་པའོ།། ཚོགས་དྲུག་ཀའི་རྒྱུ་ཚོགས་གཅིག་ཅར་ཚང་བ་ཡོད་དེ། རྒྱུ་རྐྱེན་རང་རང་གི་ས་བོན་དང་ཡུལ་དྲུག་ཉེ་བར་གནས་དང་དབང་པོ་དྲུག་གཅིག་ཆར་ཚང་བ་
ཡོད་ཅིང། དེ་མ་ཐག་རྐྱེན་ཀྱང་ཡུལ་སཽ་ལ་རིགས་སུ་མ་ཆ་དའི་ཤེས་མའི་ཤེས་པ་ཤ་ཅིག་གིས་ཆོག་པའི་ཕྱིར། མངོན་ཤེས་མ་ཐོབ་པའི་སཽ་སྐྱེ་བོ་ཆོས་ཅན། ཁྱོད་ཀྱི་རྒྱུད་ལ་རྣཾ་ཤེས་དུ་མ་གཅིག་ཆར་སྐྱེ་བ་
ཡོད་དེ། ཁྱོད་ཀྱི་རྒྱུད་ལ་གཟུངས་གསལ་བར་སྣང་བའི་ཡིད་ཤེས་ཡོད་འིར། ཞེས་པ་ནི་རིགས་པ་གསུཾ་པའོ། ཁྱབ་སྟེ། མངོན་ཤེས་མ་ཐོབ་པའི་སོ་སྐྱེ་རང་དགའ་བའི་རྒྱུད་ལ་གཟུགས་གསལ་བར་སྣང་
བའི་ཡིད་ཤེས་སྐྱེ་ན་གཟུགས་མིག་གིས་མཐོང་བཞིན་བའི་དུས་སུ་སྐྱེ་དགོས་པའི་ཕྱིར་ཏེ། དེ་འདྲའི་སོ་སྐྱེའི་རྒྱུད་ཀྱི་གཟུགས་འཛིན་དབང་མངོན་གག་པའི་རྗེས་སུ་སྐྱེས་པའི་གཟུགས་འཛིན་པའི་ཡིད་ཀྱི་རྣཾ་ཤེས་སྣ་
ས་དྲན་ཤེས་ཡིན་འིར། དེས་ན་ལུགས་འདིས་འདིར་བསྟན་ཡིད་མངོན་ནི་དབང་མངོན་གྱི་རྒྱུན་མཐར་སྐྱེ་བར་མི་འདོད་དོ། སོ་སོ་སྐྱེ་བོ་ཆོས་ཅན། ཁྱོད་ཀྱི་རྒྱུད་ལ་བག་ཆགས་སྒོ་གཞི་རྣཾ་ཤེས་ཡོད་དེ། ཁྱོད་ཀྱི་རྒྱུད་ལ་
དགེ་མི་དགེའི་ས་བོན་ཡིད་འིར། དཔེར་ན་ལྷས་སྤྱིན་བཞིན་ཞེས་པ་ནི་པ་རིགས་པ་བཞི་པའོ།། འདོད་ན། ཚོགས་དྲུག་ལས་ངོ་བོ་ཐ་དད་པའི་རྣཾ་ཤེས་ཡོད་པར་ཐལ། ཁྱབ་སྟེ། ཚོགས་དྲུག་ལ། བརྟན་ལུང་མ་བསྟན་བསྒོ་བྱ་
བ༑ ཞེས་སོགས་ཀྱིས་བསྟན་པའི་ཁྱད་པར་ལྔ་མ་ཚང་པའི་ཕྱིར། སོ་སོ་སྐྱེ་བོ་ཆོས་ཅན། ཁྱོད་ཀྱི་རྒྱུད་ལ་རྣཾ་ཤེས་དུ་མ་གཅིག་ཆར་སྐྱེས་པ་ཡོད་དེ། ཁྱོད་ཀྱི་རྒྱུད་ལ་སྣོད་ཀྱི་རྣཾ་རིག། གནས་སྱི་རྣཾ་རིགས་ངའི་སྙམ་པའི་རྣཾ་རིག། ཡུལ་གྱི་

[016B] དཔེར་ན་མགྱོགས་པར་འགྲོ་བའི་སྐྱེས་བུ་བཞིན། ཞེས་པ་ནི་རིགས་པ་ལྔ་པའོ།། རིགས་པ་འདི་ལ་ལས་མི་རུང་བ་ཞེས་པའི་རྒྱུ་མཚན་ཡོ་དེ། རྣམ་རིག་འདི་རྣཾས་ཀྱི་དམིགས་
ཡུལ་ནི་བྱ་བྱེད་ལས་གསུཾ་དུ་ཕྱེ་བའི་ལས་ཡིན་ལ། རྣཾ་རིག་འདི་རྣཾས་གཅིག་ཆར་སྐྱེ་བ་མེད་ན་སོ་སོ་སྐྱེ་བོས་ལས་བཞི་པོས་གཅིག་ཆར་ཡུལ་དུ་བྱེད་མི་རུང་བས་དེ་ལྟར་བརྗོད་འིར། སོ་སོ་སྐྱེ་བོ་ཆོས་ཅན། ཁྱོད་ཀྱི་
རྒྱུད་ལ་ཚོགས་དྲུག་ལས་ངོ་བོ་ཐ་དད་པའི་རྣམ་ཤེས་ཡོད་དེ། ཁྱོད་ཡུལ་ལ་ལྷག་པར་ཡིད་གཏད་བཞིན་པའི་སྐབས་སུ་ལྕགས་གོང་མེ་འབར་བ་ལ་རྐང་པས་བརྗིས་པའི་སྐྱེས་བུ་བཞིན། ཞེས་པ་ནི་རིགས་པ་དྲུག་པའོ།། ཁྱབ་སྟེ། ཚོགས་དྲུག་
ལས་ངོ་བོ་ཐ་དད་པའི་རྣཾ་ཤེས་མེད་ན་མྱོང་བ་དེ་ལ་རྟེན་སྤྱིན་བཞི་སྒོ་ནས་ལུས་ལ་སྐྱེས་པར་འཇུག་པའི་རྣཾ་ཤེས་མེད་པར་གྱུར་བས་ཤི་བའི་རོ་དང་འདྲ་བར་ལུས་ཤེས་ཀྱིས་བདེ་སྡུག་མྱོང་བ་མི་སྲིད་པར་འགྱུར་པའི་ཕྱིར་
སེམས་མེད་སྙོམས་འཇུག་གཉིས་ལ་གནས་གང་ཟག་ཆོས་ཅན། ཁྱོད་ཀྱི་རྒྱུད་ལ་རྣཾ་ཤེས་ཡོ་དེ། གང་ཟག་ཡིན་པའི་ཕྱིར། དཔེར་ན་སྙོམས་འཇུག་མ་ཐོབ་པའི་གང་ཟག་བཞིན། ཞེས་པ་ནི་རིགས་པ་བདུན་པའོ།། འདོད་ན། ཚོགས་
དྲུག་ལས་ངོ་བོ་ཐ་དད་པའི་རྣཾས་ཤེས་ཡོད་པར་འགྱུར་ཞིང། རྟགས་མ་གྲུབ་ན། སེམས་མེད་ཀྱི་སྙོམས་འཇུག་གཉིས་མི་སྲིད་པར་འགྱུར་རོ། སཽ་སྐྱེ་བོ་ཆོས་ཅན། ཁྱོད་དྲི་རྒྱུད་ལ་ཚོགས་དྲུག་ལས་ངོ་བོ་ཐ་དད་པའི་རྣཾ་ཤེས་ཡོ་དེ་
ཁྱོད་ལུས་ཀྱི་སྨད་ནས་དྲོད་ཚོར་རིམ་གྱིས་བསྡུས་པའི་སྒོ་ནས་འཆི་འཕོ་བ་ཡོད་དེ་བའོ་འིར། དཔེར་མངལ་སྐྱེ་སྱི་མིའི་རྟེན་ཅན་གྱི་སོ་སྐྱེ་བཞིན། ཞེས་པ་ནི་རིགས་པ་བརྒྱད་པའོ།། ཁྱབ་སྟེ། དྲུག་པ་ཡིད་ཤེས་ནི་དུས་གཅིག་ཏུ་ལུས་རིལ་

[017A]༄༅། །པོ་ལ་ཁྱབ་མི་ནུས་པས། གསོན་པའི་ཚེ་ལུས་རིལ་པོར་ཁྱབ་ཅིང་འཆི་བའི་ཚེ་སྟོད་སྨད་ནས་རིམ་གྱིས་བསྡུས་པའི་ཁྱད་པར་མི་འཐད་པའི་ཕྱིར། རྟགས་སྦྱོར་དེ་དག་གི་བཟློག་དོན་ཐལ་འགྱུར་འཕེན་ཚུལ་ནི་གོ་བར་ཟ་དོ། སཽ་སྐྱེ་
བོ་ཆོས་ཅན། ཁྱོད་ཀྱི་རྒྱུད་ལ་དུས་རྟགས་ཏུ་མདོ་ནྱུར་དུ་འཇུག་པའི་ཉོན་མོངས་ཅནྱི་སེཾས་ཡོ་དེ། ཁྱོ་དཡི་རྒྱུད་ལ་དུས་རྟག་ཏུ་མངོན་ནྱུ་རུ་འཇུག་པའི་མ་འདྲེས་པའི་མ་རིགས་པ་ཡོད་འིར། དཔེར་ན་དུས་རྟག་ཏུ་ངའོ་སྙམ་པའི་སོ་སྐྱེ་བཞིན། ཞེས་པ་ནི་
ཉོན་ཡིད་སྒྲུབ་བྱེད་ཀྱི་རིང་པ་དང་པའོ།། དྲུག་པ་ཡིད་ཤེས་ཆོས་ཅན། ཁྱོད་ཡི་དུས་མཉམ་པའི་རྟེན་ཡོ་དེ། འཇུག་ཤེས་ཡིན་འིར། དཔེར་ན་མིག་ཤེས་བཞིན། ཞེས་པ་ནི་རིགས་པ་གཉིས་པའོ།། སེམས་མེ་དཡི་སྙོམས་འཇུག་གཉིས་ལ་གང་ཟག་
ཆོས་ཅན། ཁྱོ་དཡི་རྒྱུད་ལ་ཉོན་མོངས་ཅ་ནྱི་སེམ ་མངོ་རྒྱུར་ཡོད་མེད་ཀྱི་ཁྱད་པར་ཡོ་དེ། སེམས་མེད་ཡི་སྙོམས་འཇུག་གཉིས་ལ་ཞི་བ་དང་མ་ཞི་པའི་བྱེ་བྲག་ཡོད་འིར། དཔེར་ན་འགོག་པ་ལ་སྙོམས་པར་འཇུག་པའི་ཕྱིར་མི་འོང་ལུས་མདོན་ནྱེད་
དང་འདུ་ཤེས་མེད་པའི་སྙོམས་འཇུག་ལ་གནས་པའི་མུ་སྟེགས་པ་བཞིན། ཞེས་པ་ནི་རིགས་པ་གསུཾ་པའོ།། སཽ་སྐྱེ་བོ་ཆོས་ཅན། ཁྱོད་ཀྱི་རྒྱུད་ལ་དུས་རྟག་ཏུ་ངར་སེམས་པའི་རྣཾ་ཤེས་ཡོ་དེ། ཁྱོད་ཀྱི་རྒྱུད་ལ་རྟག་ཏུ་ངར་སེམས་པས་ན་ཡི་དོ་
ཞེས་པའི་ཡིད་མཐུན་མོངས་ཡིན་པའི་དེར་ཆོག་ཚང་བའི་རྣཾ་ཤེས་ཡོད་འིར། དཔེར་ན་ངར་སེམས་བློ་མངོན་དུ་གྱུར་བའི་སོ་སྐྱེ་བཞིན། ཞེས་པ་ནི་རིགས་པ་བཞི་བ་བའོ།། སྐྱེ་སེམས་འཆི་སེམས་གཉིས་ལ་མི་གནས་པའི་འདུ་ཤེས་མེད་པའི་
ལྟ་ཆོས་ཅན། ཁྱོད་ཀྱི་རྒྱུད་ལ་ངན་འཛིན་མངོ་ནྱུར་བ་ཡོད་སོ་སྐྱེ་ཡིན་འིར། དཔེར་ན་སོ་སྐྱེ་ཆགས་བཅས་བཞིན། ཞེས་པ་ནི་རིགས་པ་ལྔ་པའོ།། དགེ་སེམས་དངོན་ནྱུར་པའི་སོ་སྐྱེ་ཆོས་ཅན། ཁྱོད་ཀྱི་རྒྱུད་ལ་ངའོ་སྙོམ་པའི་རྣཾ་ཤེས་

[017B] ཁྱོད་ཀྱི་རྒྱུད་ངར་འཛིན་དུས་ཐཾ་དུ་ཀུན་ཏུ་འབྱུང་པའི་ཕྱིར། དཔེར་ན་བདག་འཛིན་མངོན་དུ་གྱུར་པའི་སོ་སྐྱེ་བཞིན། ཞེས་པ་ནི་རིགས་པ་དྲུག་པའོ། །མདོ་དང་བསྟན་བཅོས་རྣཾ་སུ་རྣམ་ཤེས་ཚོགས་བརྒྱད་རྒྱས་པར་གསུངས་
པའི་དགོས་པ་ཡོད། ཐེག་ཆེན་གྱི་རིགས་ཅན་རྣམས་ཀྱིས་རྣམ་ཤེས་ཚོགས་བརྒྱད་ཀྱི་ཁྱད་པར་ལེགས་པར་ཤེས་ནས་སྤངས་བླང་ཚུལ་བཞིན་དུ་བྱས་པ་ལ་བརྟེན་ནས་རྣཾ་ཤེས་ཚོགས་བརྒྱད་རང་རང་གི་གནས་སྱུར་མཐར་ཐུག་ཐོབ་པར་
བྱ་བའི་ཆེད་ཡིན་འིར་ཏེ། མདོ་སྡེ་རྒྱན་ལས། དབང་པོ་ལྔ་རྣམས་གཞན་འགྱུར་ན། དོན་ཀུན་འཇུག་དང་ཐམས་ཀྱི། །ཡོན་ཏན་བརྒྱ་ཕྲག་བཅུ་གཉིས་འབྱུང། །འབྱོར་བར་དམ་པ་ཐོབ་པར་འགྱུར། །ཡིད་ནི་གཞན་དུ་གྱུར་
པ་ན། །འབྱོར་དང་མཐུན་སྤྱོད་མི་རྟོག་པའི། །ཡིད་ཤིན་ཏུ་དྲི་མེད་ལ། །འབྱོར་བ་དམ་པ་ཐོབ་པར་འགྱུར། །ཞེས་སོགས་གསུངས་པའི་ཕྱིར་རོ། འདིར་འབད་ལེགས་བྱས་ལྷ་ཆེན་རལ་པའི་ཀླུང། །དུས་གསུཾ་རྣམ་དཀར་
མཚོར་འབབ་སྟོད་དང་བཅས། །ཕན་བདེ་ཆུ་ཡི་འདྲེ་དག་བྱེད་བཞིན་པར། །སྐུ་གསུམ་ཟླ་པའི་མ་མར་མྱུར་འཇུག་ཤོག། ཅེས་པ་འདི་ནི་བློ་གསལ་ཆོས་ལ་གཅིག་གཞོལ་པ་སྤྲུལ་པའི་སྐུ་རཏྣ་བཛྲས་བསྐུལ་ངོར།    ༈   
   ༈   །



