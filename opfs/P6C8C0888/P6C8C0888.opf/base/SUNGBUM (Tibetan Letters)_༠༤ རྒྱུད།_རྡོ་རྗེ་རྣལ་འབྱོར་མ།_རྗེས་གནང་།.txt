༄༅། །རྗེ་བཙུན་རྡོ་རྗེ་རྣལ་འབྱོར་མའི་སྔགས་བཏུའི་རྗེས་གནང་བྱ་ཚུལ་གནས་གསུམ་མཁའ་འགྲོའི་སྙིང་ཐིག་ཅེས་བྱ་བ་བཞུགས། །

[001A] །ན་མོ་གུ་རུ་བཛྲ་ཡོ་གི་ཉེ། དབང་སྔོན་རྡུལ་བརྩེགས་ལྷུན་པོ་ལ། །ཐུན་མཚམས་སྤྲིན་གྱིས་འཁྱུད་པ་ལྷའི། །ཧེ་རུ་ཀ་དཔལ་ཡབ་ཡུམ་དང། །དབྱེར་
མེད་བླ་མའི་ཞབས་བཏུད་དེ། །དཔའ་མོ་མཁའ་འགྲོ་མ་ལུས་པའི། །གསང་བའི་རིག་སྔགས་ཨོཾ་གསུམ་མ། །བཏུས་ནས་བྱིན་རླབས་བྱ་བའི་ཚུལ། །ཚད་ལྡན་གཞུང་བཞིན་
བརྗོད་པར་བྱ། །འདིར་རྗེ་བཙུན་རྡོ་རྗེ་རྣལ་འབྱོར་མའི་གཟུངས་སྔགས་ཨོཾ་གསུམ་མ་བཏུས་ནས་བྱིན་རླབས་བྱ་ཚུལ་ལ་གསུམ། སྔོན་འགྲོ་དངོས་གཞི། མཇུག་ཆོག་གོ་དང་
པོ་ལ་གཉིས། སློབ་དཔོན་གྱིས་བྱ་བའི་སྔོན་འགྲོ་དང། སློབ་མ་ལ་བྱ་བའི་སྔོན་འགྲོའོ། །དང་པོ་ནི། མཚན་ཉིད་དང་ལྡན་པའི་སློབ་དཔོན་གྱིས་གནས་ཁང་བདུད་རྩིས་བྱུགས་
པ་ལ་མེ་ཏོག་གི་སིལ་མ་གཅལ་དུ་བཀྲམས། རྡོར་དྲི་ལ་ཅང་ཏེའུ། ལས་བུམ། ཕྱི་ནང་གི་མཆོད་པ། གཏོར་མ། ཚོགས་རྫས། བགེགས་སྦྱོང་གི་ཆས། འཐོར་འབྲུ་སོགས་འོག་ཏུ་དགོས་

[002A]༄༅། །པའི་ཡོ་བྱད་སྤྱི་དང། ཁྱད་པར་རས་སོགས་འདྲི་གཞི་གཙང་མ་ལ། ཕག་མོ་གཞུང་དྲུག་གི་ནང་ཚན་རི་ཁྲོད་དབང་ཕྱུག་གིས་མཛད་པའི་ཞལ་གཉིས་མ་ཆུང་
བའི་སྒྲུབ་ཐབས་ལས། དེ་ནས་གཞན་ཡང་བཤད་བྱ་བ། །གསང་སྔགས་བཏུ་བའི་ཆོ་ག་མཆོག་གྲུ་གསུམ་དཀྱིལ་འཁོར་ཉམས་དགའ་བ། །རྡོ་རྗེ་རོལ་པ་ལས་བྱུང་བ།།
ཆོས་ཀྱི་འབྱུང་གནས་ཞེས་བཤད་ཅིང། །བཙུན་མོའི་བྷ་ག་ཞེས་ཀྱང་ངོ། །ཨཱ་ལི་ཀཱ་ལིའི་དབྱེ་བས་དེར། །སྡེ་ཚན་བརྒྱད་ཀྱི་རིམ་པ་ནི། །གཟུགས་མེ་མདའ་དང་ཐུབ་པ་དང། །
བུག་པ་དྲག་པོ་འདོད་པ་ཉིད། །རེ་མིག་རྣམས་ལ་རིམ་བཞིན་དུ། །མན་ངག་གིས་ནི་དགོད་པར་བྱ། །དང་པོ་ཨ་ཡིག་ནས་བརྩམས་ཏེ། །ཡི་གེ་ཧ་ཡི་མཐར་ཐུག་པར། །གཡོན་
སྐོར་གྱི་ནི་སྦྱོར་བ་ཡིས། །བདེ་མཆོག་རྒྱ་མཚོར་གསུངས་བཞིན་བྱ། །ཞེས་གསུངས་པ་ལྟར། ཆོས་འབྱུང་ཕྱི་དཀར་ལ་ནང་དམར་བའི་ནང་དུ་རེའུ་མིག་ཞེ་དགུ་བྱས་པ་ལ། ཀྵ་

[002B]
སྐོར་དུ་བཤམ། རྗེ་བཙུན་མའི་མངོན་རྟོགས་བསྒོམ། གསང་ཆུ་བསྒྲུབ། གཏོར་མགྲོན་སྤྱན་དྲངས་པ་ལ་གཏོར་མ་དབུལ་བ་རྣམས་བྱའོ། །གཉིས་པ་སློབ་མ་ལ་
བྱ་བའི་སྔོན་འགྲོ་ནི། མཚན་ཉིད་དང་ལྡན་པའི་སློབ་མ་ལ་ཁྲུས་ཕྱག་མཎྜལ་བགེགས་སྦྱོང་ཆོས་བཤད་ཅི་རིགས་ཀྱི་རྗེས་སུ། དཔའ་མོ་རྣལ་འབྱོར་མ་ཀུན་གྱི། །རིག་
སྔགས་བླ་ན་མེད་པའི་གསུང། །བཀླགས་པས་དོན་ཀུན་འགྲུབ་བྱེད་པ། །དཔའ་བོ་ཆེན་པོས་བདག་ལ་སྩོལ། །ཅེས་གསོལ་བ་ལན་གསུམ་འདེབས་སུ་བཅུག་ལ་
མཐུན་མོང་དང་མཐུན་མོང་མིན་པའི་སྡོམ་པ་འབོག་གོ་གཉིས་པ་དངོས་གཞི་ལ་གསུམ། སྔགས་བཏུ་གཞི་ལས་ཇི་ལྟར་བཏུ་བ། སྔགས་བྱིན་གྱིས་བརླབས་ནས་
མཆོད་པ། སྔགས་ཀྱི་རྗེས་གནང་བྱ་ཚུལ་ལོ། །དང་པོ་ནི། སློབ་དཔོན་གྱིས་གཞུང་ཚིག་རྣམས་དག་པར་བཀླགས་པའི་བརྗོད་དོན་དང་མཐུན་པར། ལས་ཀྱི་རྡོ་

[003A]༄༅། །རྗེས་ཁྲུས་ལོང་དྲི་བཟང་གིས་ཕྱུགས་པ་ལ། སིནྡྷུ་ར། གུར་ཀུམ། འགིའུ་ལྦང། བདུད་རྩི་ལྔ་རྣམས་མཚལ་དང་བསྲེས་པའི་སྣག་ཚ་དང། གསེར་
རམ་མི་རུས་སོགས་ཀྱི་སྨྱུ་གུས། ཆོས་འབྱུང་གྲུ་གསུམ་ཉིས་བརྩེགས་ཀྱི་མདུན་རྒྱབ་གཉིས་སྤངས་པའི་གྲྭ་བཞིར་དགའ་འཁྱིལ་དང། ནང་གི་དབུས་སུ་བཾ་ཡིག་
དེའི་མདུན་ནས་གཡོན་སྐོར་དུ་ཨོཾ་གསུམ་མ་དབུ་ཕྱིར་བསྟན་འཕྲེང་གཅིག་ལ་སྙོམས་པར་འདྲིའོ། །གཞུང་ཚིག་ནི། ཐ་སྟེང་ ཨ་ཨོ་  སུམ་འགྱུར་བྱས་ནས་ནི། །ཐིག་ ཾར་  
ནཱ་ངས་རྣམ་ དྷ་  པར་བརྒྱན། བྷ་སྟེང་ ས་  ཚ་སྟེང་ བ་  ཡི་གེ་ཉིད། །ཊ་ཡི་སྟེང་མས་ །ཙ་སའི་ ཨཱ་བ་  དབུས་ནས་བླངས་ནས་ནི།  ཀྲ་  །ཌ་ཡི་འོག་ ཨ་  མས་འོག་ཏུ་བརྒྱན། །ཤ་   སྟེང་
ཤ་ལོག་ ཨི་  སྟེང་ དྷ་  མ་ནི། །དེ་བཞིན་ཡང་ ཡ་  དག་སྦྱར་བའོ། །ལྀ་ཐུང་འོག་གི་ ཨི་  ཡི་གེ་ལ། །ཉ་ཡི་འོག་མས་རྣམ་ བ་  པར་བརྒྱན། །པ་ ཀ་  སྟེང་ཏ་ལོག་འོག་མས་བརྒྱན། །ཕ་སྟེང་ ན་  ཐ་
ལོག་ ཨཱིའོག་མས་བཅིང། །ཧ་ཊའི་དབུས་ མ་  གནས་ཡི་གེ་ལ། །ཎ་ཡི་སྟེང་ ཨ་  ན་གནས་པས་བརྒྱན། །ཥ་ཡི་ བ་  འོག་ན་གནས་པ་བཟུང། །བྷ་འོག་སྟན་དུ་ཎ་འོག་བྱ། །ཧ་ཡི་

[003B] །ར་ཡི་སྟེང་མ་ ཎ་  ཉིས་བརྩེགས་ལ། །ཊ་ཡི་ ར་  སྟེང་མ་སྤྱི་བོར་སྦྱར། །ཕ་ཡི་ ན་  སྟེང་ན་གནས་པ་ལ། །ཋ་ཡི་ ཨི་  འོག་ན་གནས་པས་བརྒྱན། །ཉ་ ཡ་  སྟེང་ཎ་ ཨེ་  སྟེང་གིས་བརྒྱན་པ། །མན་ངག་བཞིན་
དུ་ཤེས་པར་བྱ། །ཙ་སའི་ བ་  བར་ན་གནས་པ་བླང། །བྷ་འོག་སྟན་དུ་ཎ་ ར་  འོག་སྦྱར། །དེ་བཞིན་ཚ་ཡི་སྟེང་ བ་  མ་བླང། །ཏ་ཡི་སྟེང་ ཨེ་  ན་གནས་པས་བརྒྱན། །ཎ་ཡི་ ར་  འོག་མར་ཐ་སྟེང་ ཨོ་  སྦྱར། །ཕ་ཡི་ ཙ་  འོག་ན་གནས་
པ་བླང། །དྷ་པའི་ ན་  དགུས་གནས་ཡི་གེ་ལ། །ཋ་ཡི་ ཨཱི་  འོག་མས་རྣམ་པར་བརྒྱན། །ཉ་ལའི་ ཡ་  དབུས་གནས་ཡི་གེ་ལ། །ཎ་ཡི་ ཨེ་  སྟེང་མས་བརྒྱན་པར་བྱ། །ལྦ་མའི་ ཧ་  དབུས་གནས་ཡི་གེ་ལ། །རཱྀ་རིང་ ཨཱུ་  འོག་མ་གདགས་
པར་བྱ། །ཐིག་ལེ་ནཱ་དེ་ཡང་དག་ལྡན། །སུམ་འགྱུར་དུ་ནི་བྱ་བ་ཡིན། །ན་ ཕ་  འོག་ར་ཡི་ ཅ་  འོག་མས་དབྱེ། །སྔ་མ་བཞིན་དུ་སུམ་འགྱུར་བྱ། །ཤ་ཡི་ ས་  འོག་མ་ཐ་འོག་བཞོན། །ཉ་ཡི་ ཨཱ་  འོག་ན་གནས་པ་སྦྱར། །ལྦ་མའི་
 ཧ་  བར་ན་གནས་པ་གཟུང། །ཛྷ་ཡི་ ཨཱ་  མདུན་གྱི་དབྱངས་ཀྱིས་བརྒྱན། །བླ་མའི་མན་ངག་ལམ་གྱིས་ནི། །གསང་སྔགས་བཏུ་བའང་ཤེས་པར་བྱ་
།ཞེས་པའོ། །གཉིས་པ་སྔགས་བྱིན་གྱིས་བརླབས་ནས་མཆོད་པ་ནི། བཏུས་པའི་སྔགས་འཁོར་དེ་བཏུ་གཞིའི་དཀྱིལ་འཁོར་གྱི་སྟེང་

[004A]༄༅། །དུ་མཉྫི་བཙུགས་པའི་ཁར་བཞག་ལ། ཁཎྜ་རོ་ཧེས་བསངས། སྭ་བྷ་ལྦ་ས་སྦྱངས། སྟོང་པའི་ངང་ལས་ཡཾ་ལས་རླུང་དཀྱིལ། ཞེས་པ་ནས། མཁའ་སྤྱོད་ཆེན་པོའི་གོ་འཕང་
ཐོབ་པར་ཤོག་ཅེས་པའི་བར་མདུན་བསྐྱེད་ལྟར་སྒྲུབ་ཅིང་མཆོད། དེ་ནས་མཚམས་འདིར་ཡིག་ཆ་ལོགས་སུ་གསལ་བ་ལྟར་ཚོགས་འཁོར་སྦྱོར་དངོས་རྗེས་གསུམ་ཚང་བར་བྱའོ། །གསུམ་
པ་སྔགས་ཀྱི་རྗེས་གནང་བྱ་ཚུལ་ནི། སློབ་མ་རྣམས་ཁཎྜ་རོ་ཧེས་བསངས། སྭ་བྷཱ་ལྦས་སྦྱངས། སྟོང་པའི་ངང་ལས་སློབ་མ་རྣམས་ཀྱི་གོ་སར་ཨེ་ཨེ་ལས་ཆོས་འབྱུང་དམར་པོ་གྲུ་གསུམ་ཉིས་
བརྩེགས་ཀྱི་ནང་དུ་  ྾ ། ཉི་མའི་དཀྱིལ་འཁོར་གྱི་སྟེང་དུ། སློབ་མ་རྣམས་རྗེ་བཙུན་རྡོ་རྗེ་རྣལ་འབྱོར་མའི་སྐུར་གྱུར་པ་ནི། ཞེས་པ་ནས། ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། །ཞེས་
པའི་བར་གྱིས་ལྷར་བསྐྱེད་ལ། མདུན་བསྐྱེད་ཀྱི་རྗེ་བཙུན་མ་དང། སློབ་དཔོན་དང་སློབ་མ་རྗེ་བཙུན་མར་གསལ་བ་གསུམ་གའི་ཐུགས་ཀར་ཆོས་འབྱུང་དམར་པོ་གྲུ་གསུམ་ཉིས་བརྩེགས་ཀྱི་ནང་
དུ་ཟླ་བའི་དཀྱིལ་འཁོར་གྱི་དབུས་སུ་བཾ་ཡིག་ལ་ཨོཾ་གསུམ་མའི་སྔགས་འཕྲེང་ཁ་དོག་དམར་པོས་གཡོན་སྐོར་དུ་བསྐོར་བར་བླ་སློབ་གཉིས་ཀས་གསལ་བཏབ་སྟེ། ཨོཾ་གསུམ་མའི་རྗེས་

[004B] ལན་རེ་རེ་ལ་མདུན་བསྐྱེད་དང་སློབ་དཔོན་གཉིས་ཀའི་ཐུགས་ཀའི་བཾ་ཡིག་སྔགས་འཕྲེང་དང་བཅས་པ་ལས་རང་འདྲ་གཉིས་པ་རེ་ཆད་པ་ཞལ་ནས་ཐོན། སློབ་
མ་རྣམས་ཀྱི་ཁ་ནས་ཞུགས་ཏེ། སྙིང་གའི་བཾ་ཡིག་སྔགས་འཕྲེང་དང་བཅས་པ་ལ་ཐིམས་པས་གསང་སྔགས་རིག་སྔགས་གཟུངས་སྔགས་ཐམས་ཅད་ཀྱི་བྱིན་རླབས་ཐོབ་པར་བསམ་ལ་སུམ་
བསྲེས་བྱས་པའི་མཐར། སློབ་མ་རྣམས་ཀྱིས་རང་རང་གི་སྙིང་གའི་བཾ་ཡིག་སྔགས་འཕྲེང་དང་བཅས་པ་ལ་དམིགས་ལ། ཉི་མ་རེ་རེ་བཞིན་གཟུངས་སྔགས་ཆག་མེད་དུ་བཟླའོ། སྙམ་པས་
ལན་བདུན་ནམ། ཉེར་གཅིག་གམ། བརྒྱ་རྩ་བརྒྱད་ལ་སོགས་པ་དམ་བཅའ་དང་མཐུན་པར་བཟླའོ། །དེ་ནས་སློབ་དཔོན་གྱིས་བཏུ་གཞི་དང་བཏུས་པའི་འཁོར་ལོའི་ཡི་གེ་རྣམས་ལ་གཡོན་པའི་
མཐེབ་སྲིན་གྱིས་བྱུག་ཅིང། སློབ་མ་རྣམས་ཀྱི་སྤྱི་མགྲིན་སྙིང་ག་གསུམ་དུ་རེག་ནས། དབྱངས་གསལ་དང་ཨོཾ་གསུམ་མ་བརྗོད་པས། མདུན་བསྐྱེད་ཀྱི་ལྷ་ཚོགས་ཐམས་ཅད་འོད་དུ་ཞུ་ནས་
དབྱངས་གསལ་དང་ཨོཾ་གསུམ་མའི་ཡིག་འབྲུའི་རྣམ་པར་གནས་གསུམ་ནས་ལུས་ལ་ཞུགས་པས་རྒྱུད་བྱིན་གྱིས་བརླབས་པར་བསམ་མོ། །དེ་ནས། བཅོམ་ལྡན་བདག་ལ་སྩལ་ལགས་ཀྱིས། །

[005A]༄༅། །བཅོམ་ལྡན་བདག་ལ་བྱིན་གྱིས་རློབས། །ཞེས་ལན་གསུམ་ཟློས་ལ། མེ་ཏོག་བླ་མ་ལ་དབུལ། བླ་མས་དེ་བླངས་ཏེ་སྔགས་ཀྱི་འཕྲེང་བར་བྱིན་གྱིས་བརླབས་ལ། སློབ་མ་
རྣམས་ཀྱི་སྤྱི་བོར་བཞག་ལ། བཅོམ་ལྡན་འདི་ལ་སྩལ་ལགས་ཀྱིས། །བཅོམ་ལྡན་འདི་ལ་བྱིན་གྱིས་རློབས། །ཞེས་པ་དང། རྗེ་བཙུན་རྡོ་རྗེ་རྣལ་འབྱོར་མའི་སྐུ་གསུང་ཐུགས་ཀྱི་བྱིན་རླབས་ཐམས་
ཅད་འཇུག་པར་གྱུར་ཅིག་ཅེས་བརྗོད་དོ། །དེ་ནས་ནང་མཆོད་ཀྱིས་བཏུ་གཞི་དང་བཏུས་པའི་ཡི་གེ་རྣམས་བཀྲུས་ལ། བླ་མ་རང་གིས་ཀྱང་བཏུང་ཞིང་ལུས་ལ་བྱུག་སློབ་མ་རྣམས་ཀྱི་ཡང་གནས་
གསུམ་དུ་བྱུག་ཅིང། ཁྱོར་བར་བྱིན་པ་འཐུངས་ཤིང་ལུས་ལ་བྱུག་པས། ལུས་ཀྱི་ཆ་ཤས་རྣམས་སུ་དེ་བཞིན་གཤེགས་པ་དང། དཔའ་བོ་དང། རྣལ་འབྱོར་མའི་ཚོགས་རྣམས་ཐིམ་པས་རྒྱུད་
བྱིན་གྱིས་བརླབས་པར་བསམ་མོ། །གསུམ་པ་མཇུག་ཆོག་ནི། སློབ་མ་རྣམས་ཀྱི་གནས་རྣམས་སུ་ཟླ་བའི་དཀྱིལ་འཁོར་གྱི་སྟེང་དུ་ལྟེ་བར་ཨོཾ་དམར་མོ། ཞེས་སོགས་གོ་ཆ་དང། ཨོཾ་
སུམ་བྷ་ནི་སུམ་བྷ་ཧུཾ་ཧཱུཾ་ཕཊ།  གཏང་རག་གི་མཎྜལ་བུལ་རྗེས། དགེ་བ་འདི་ཡིས་མྱུར་དུ་བདག་ཅེས་སོགས་སྨོན་ལམ་དང། ཕུན་ཚོགས་

[005B] ཞེས་སོགས་ཤིས་བརྗོད་བྱའོ། །སྨྲས་པ། འཁོར་ལོ་སྔོམ་པའི་རྩ་བཤད་རྒྱུད་ཀྱི་དོན། །ཤ་བ་རི་དང་སྟོང་ཉིད་ཏིང་ངེ་འཛིན། །བིརྦ་པ་ཡི་གཞུང་གིས་བཀྲལ་
བ་གང། །སྦས་དོན་ཀུན་གསལ་ཉི་མས་ཕྱེ་མཐོང་ནས། །ཨ་འདུས་ཀ་འཕྲེང་ལྡན་པའི་མཚོ་འཇིང་ལས། །ཨོཾ་གསུམ་རྒྱན་མཛེས་གསང་སྔགས་ནོར་བུའི་འཕྲེང། །བཏུས་ནས་སྣོད་རུང་གདུལ་བྱའི་
མགུལ་རྒྱན་དུ། །བྱིན་འདི་ཁྱོ་མིན་སྐྱེས་པས་སྦྲུམས་བཞིན་སྔ། །འདི་ལྟར་བསྐྲུན་ལས་བྱུང་བའི་རྣམ་དཀར་དགེས། །ཕྱི་ནང་མཁའ་ལ་སྤྱོད་པའི་དཔལ་ཐོབ་ནས། །སྡུག་བསྔལ་རྒྱ་མཚོའི་ཀློང་
བྱིངས་མ་རྒན་འགྲོའི། །སྐྱབས་མགོན་དཔུང་གཉེན་མཆོག་ཏུ་བདག་གྱུར་ཅིག་ཅེས་རྗེ་བཙུན་རྡོ་རྗེ་རྣལ་འབྱོར་མའི་སྔགས་བཏུའི་རྗེས་གནང་བྱ་ཚུལ་གནས་གསུམ་མཁའ་འགྲོའི་སྙིང་ཐིག་ཅེས་བྱ་བ་འདི་ནི་
བདེ་མཆོག་གི་རིན་ཆེན་བཞིའི་སྔགས་བཏུ་དང། ནཱ་རོ་མཁའ་སྤྱོད་མའི་ལུང་གསུམ་གྱི་རྗེས་གནང་གི་རྒྱུན་ལེགས་པར་ཐོབ་པའི་བེནྡ་དྷརྨ་བྷ་དྲས་ས་སྐྱོང་གི་ལོར་དངུལ་ཆུའི་རི་ཕུག་ཏུ་སྦྱར་བའོ།། །།

[006A]༄༅། །ཨོཾ་སྭ་སྟི། ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་
ཀུན་ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་དགེ་འཕེལ་ཆོས་གྲྭ་ནས། །ཆོས་སྦྱིན་འཛད་མེད་དལ་
འགྲོའི་རྒྱུན་འདི་སྤེལ། །སརྦ་མངྒ་ལཾ། །སྡེ་དགེའི་པར་རྐོས་ཤེས་རབ་བཟང་པོས་པར་དུ་བསྒྲུབས་པ་དགེའོ། །ཞལ་གྲོ་



