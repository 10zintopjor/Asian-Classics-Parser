
ད་་༄༅། །གདུགས་དཀར་ཟློག་ཆེན་གྱི་ཆོ་ག་འཕྲིན་ལས་ཀུན་སྒྲུབ་ཅེས་བྱ་བ་བཞུགས་སོ། ། ་

[001B] །ན་མོ་གུ་རུ། འདིར་བཅོམ་ལྡན་འདི་ས་མ་གདུགས་དཀར་མོ་ཅན་ལ་བརྟེན་ནས་འགལ་རྐྱེན་ཉེར་འཚེ་ཐམས་ཅད་ཉེ་བར་ཞི་བར་བྱེད་
པའི་ལས་ཀྱི་ཆོ་ག་ཟློག་ཆེན་དུ་གྲགས་པ་བརྗོད་པར་བྱའོ། །དེ་ཡང་བདག་མདུན་སྒྲུབ་པ། འབྱུང་པོའི་ཟས་གཏོང་པ། གཏོར་ཟོར་བྱ་བ་དང་གསུམ་ལས། དང་པོ་
གདུགས་དཀར་མོ་ཅན་གྱི་བདག་མདུན་བསྒོམ་པ་ནི་འདུལ་འཛིན་རིན་པོ་ཆེའི་གསུང་ལ་བརྟེན་ནས་ཁོ་བོས་ལོགས་སུ་བྲིས་པ་ལྟར་བྱ་ལ། དེ་དང་སྤྲེལ་ནས་ཟློག་ཆེན་
བྱེད་པ་ལ། མདུན་བསྐྱེད་ཀྱི་གཏོར་མ་ཕྱེ་མར་སོགས་ལས་བྱས་པ། དེའི་གཡས་སུ་ཆོས་སྐྱོང་སྤྱིའི་གཏོར་མ། གཡོན་དུ་ལེགས་ལྡན་གྱིས་གཏོར་མ་དང་
ཆོས་སྐྱོང་གི་ཕྱི་ནང་གི་མཆོད་པ། །གཞི་བདག་གཏོར་མ་རྣམས་བཤམས་ལ། །མདུན་བསྐྱེད་ཀྱི་བཟླས་པའི་མཇུག་གི་མཆོད་བསྟོད་ཀྱི་རྗེས་སུ། གཙོ་བོ་

[002A] །འཁོར་བཅས་ཀྱི་གཏོར་མ། ཏྲཾ་བ་ན་དྷ་ས་བསང། ཏེ་ཛཿ་ས་གཟི་བྱིན་བསྐྱེད། གཏོར་མ་ཟག་པ་མེད་པའི་ཡེ་ཤེས་ཀྱི་
བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱ་ཧཱུཾ་ལན་གསུམ་གྱིས་བྱིན་གྱིས་བརླབ། བཅོམ་ལྡན་འདས་མ་འཁོར་དང་བཅས་པའི་ལྗགས་འོད་ཟེར་གྱི་སྤུ་
གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར། ཨོཾ་སརྦ་ཏ་ཐཱ་ག་ཏ་ཨུཥྞི་ཥ་སི་ཏཱ་ཏ་བ་ཏྲེ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་
ལན་བདུན་ནམ་གསུམ་གྱིས་ཕུལ། ཨོཾ་སརྦ་ཏ་ཐཱ་ག་ཏ་ཨུཥྞི་ཥ་སི་ཏཱ་ཏ་པ་ཏྭེ་ས་པ་རི་ཝཱ་ར་ཨརྒྷཾ་ནས། ཤཔྟ་པྲ་ཏཱི་ཙྪི་ཧཱུཾ་སཱ་ཧཱ་ས་མཆོད། གཞན་
གྱིས་མི་ཐུབ་གཙུག་ཏོར་གདུགས་དཀར་ཞེས། །ཡོངས་སུ་གྲགས་པས་ས་གསུམ་ཀུན་ཁྱབ་པ། །དུས་གསུམ་གྱལ་བ་ཀུན་གྱི་ཡུམ་གཅིག་

[002B] །བཅོམ་ལྡན་འདས་མ་ཁྱོད་ལ་བདག་ཕྱག་འཚལ། །གདོན་དང་རྒྱུ་སྐར་གཟའ་ཡི་གནོད་པ་དང། །དུས་མིན་འཆི་དང་སྡིག་པའི་རྨི་ལམ་དང། །དུག་མཚོན་མེ་དང་ཆུ་ཡི་གནོད་པ་སོགས། །
མ་ལུས་ཞི་མཛད་ཁྱོད་ལ་ཕྱག་འཚལ་ལོ། །སྐུ་ཡིད་ཀྱིས་འཁོར་ཁྱོན་ནི་ཤིན་ཏུ་ཡངས། །དུ་མའི་ཉམས་ཅན་དབུ་ནི་སྟོང་ཕྲག་དང། །འབར་པའི་ཕྱག་མཚན་ལྡན་པའི་ཕྱག་སྟོང་ཅན། །ས་
གསུམ་དཀྱིལ་འཁོར་ཀུན་ལ་དབང་མཛད་མ། །དྲག་ཤུལ་ཚེ་སོགས་ཉེར་གཉིས་ཕྱག་རྒྱའི་འཁོར། །གདུག་པ་འདུལ་བའི་ལས་ལ་ཐོགས་མེད་པས། །ནག་པོའི་སྡེ་རྣམས་རྡུལ་དུ་བརླག་མཛད་
པའི། །རིག་སྔགས་ལྷ་མོའི་ཚོགས་ལ་ཕྱག་འཚལ་ལོ། །ཞེས་བསྟོད། ཆོས་སྐྱོང་སྤྱིའི་གཏོར་མ་ནི། རང་ཉིད་བཅོམ་ལྡན་འདས་མ་གདུགས་དཀར་མོར། །གསལ་བའི་ཐུགས་ཀའི་ཧཱུཾ་ལས་
འོད་འཕྲོས་པས། །མཆོད་གཏོར་ཀུན་གྱི་ཉེས་པའི་སྐྱོན་སྦྱངས་ནས། །ཟག་མེད་བདུད་རྩིའི་རྒྱ་མཚོ་ཆེན་པོར་གྱུར། །ཨོཾ་ཨཱ་ཧཱུཾ་ལན་གསུམ་གྱིས་བརླབ། ཧཱུཾ་བསྟན་བསྲུང་གཙོ་བོ་མགོན་པོ་
ཕྱག་དྲུག་པ། །ཚེ་བསོད་དཔལ་སྟེར་མགོན་དཀར་ཡིད་བཞིན་ནོར། །འཇམ་མགོན་བླ་མའི་བཀའ་སྡོད་ཆོས་ཀྱི་རྒྱལ། །འདོད་ཁམས་དབང་ཕྱུག་ལྷ་མོ་རེ་མ་ཏི། །ལེགས་ལྡན་རྡོ་རྗེ་ནག་པོ་

[003A]༄༅། །བྱ་རོག་མཚན། །ཟབ་མོའི་ཆོས་སྐྱོང་ཆེན་པོ་ཞལ་བཞི་པ། །མ་རུངས་གདུག་པ་ཚར་གཅོད་གུར་གྱི་མགོན། འདོད་དགུའི་མཆོག་སྟེར་རྒྱལ་ཆེན་རྣམ་ཐོས་སྲས། །
དྲེགས་པའི་སྡེ་དཔོན་གིང་ཆེན་བེག་ཅེ་ཅན། །ཐོགས་མེད་མཐུ་ལྡན་ཆོས་རྒྱལ་སྐུ་ལྔའི་ཚོགས། །བསྟན་དགྲ་ཐལ་བར་བརླག་མཛད་རྡོ་རྗེ་ལེགས། །བྱང་ཕྱོགས་བསྟན་སྐྱོང་གཙོ་བོ་སྤྲིན་རིང་
རྒྱལ། །བཀའ་ཉན་འཁོར་ཚོགས་དམ་ཅན་རྒྱ་མཚོར་བཅས། །སྙིང་ནས་གུས་པའི་དབྱངས་ཀྱིས་སྤྱན་འདྲེན་ནི། །བརྩེ་བས་གཟིགས་ལ་གནས་འདིར་གཤེགས་ནས་ཀྱང། །རང་རང་དགྱེས་
པའི་སྟན་ལ་བཞུགས་སུ་གསོལ། །བདེ་སྟོང་དབྱེར་མེད་རོལ་བ་ལས་བྱུང་ཞིང། །ཟག་མེད་བདེ་བ་ཆེན་པོ་བསྐྱེད་པ་ཡི། །ཆུ་གཉིས་ཉེར་སྤྱོད་རོལ་མོ་ནང་མཆོད་བཅས། །བསྟན་བསྲུང་
ཆེན་པོ་འཁོར་དང་བཅས་ལ་འབུལ། །རོ་བཅུད་ནུས་པ་ཕུལ་དུ་བྱུང་བ་ཡི། །བཟའ་བཅའ་བཏུང་བའི་བྱེ་བྲག་སྣ་ཚོགས་པ། །མཛེས་པར་བཤམས་པའི་དམ་རྫས་གཏོར་མའི་ཚོགས། །ཆོས་
སྐྱོང་འཁོར་དང་བཅས་པ་མཉེས་ཕྱིར་འབུལ། །ཆོས་བཞིན་སྤྱོད་པའི་སྐྱེ་བོ་མཐའ་དག་གི་ཆོས་དང་མཐུན་པའི་ལེགས་ཚོགས་མ་ལུས་པ། །བགེགས་མེད་བསམ་བཞིན་སྒྲུབ་ལ་གཡེལ་

[003B] །ཆོས་སྐྱོང་བསྲུང་མ་རྣམས་ལ་ཕྱག་འཚལ་བསྟོད། །རྣལ་འབྱོར་བདག་ཅག་དམ་ཆོས་སྒྲུབ་པ་ལ། །བགེགས་བྱེད་ཕྱི་ནང་འགལ་རྐྱེན་མི་འབྱུང་ཞིང། །ཇི་ལྟར་འདོད་པའི་བྱ་བ་
ཇི་སྙེད་ཀུན། །བསམ་བཞིན་ལྷུན་གྱིས་འགྲུབ་པའི་འཕྲིན་ལས་མཛོད། །ཁྱེད་ལ་ཡིད་ཆེས་གུས་པས་གསོལ་པ་ཡི། །རེ་བ་འབྲས་བུ་མེད་པར་མི་མཛད་པར། །མཐུ་ལྡན་ཆོས་སྐྱོང་བསྲུང་
མ་ཞེས་གྲགས་པའི། །རྨད་བྱུང་མཐུ་རྩལ་མངོན་སུམ་བསྟན་དུ་གསོལ། །ཞེས་བ་ལྟར་ནམ། ཡང་ན་ཆོ་ག་གང་འོས་ཀྱིས་བྱ། ལེགས་ལྡན་གྱི་གཏོར་མ་ནི། མགོན་པོ་འཁོར་དང་བཅས་པའི་ལྗགས་
འོད་ཟེར་གྱི་སྤུ་གུས་གཏོང་མའི་བཅུད་དྲངས་ཏེ་གསོལ་པར་གྱུར། ཨོཾ་ཤྲི་མ་ཧཱ་ཀཱ་ལས་པ་རི་ཝ་ར་ཨི་ངཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བདུན་ནམ་གསུམ་ཀྱིས་ཕུལ། ཨརྒྷཾ་སོགས་ཀྱིས་ཕྱི་མཆོད་དང་
ཨོཾ་ཨཱ་ཧཱུཾ་བཏགས་ཏེ་ནང་མཆོད་འབུལ། སྲིན་པོའི་གཟུགས་ཀྱིས་གདུག་པ་ཅན། །ཚར་གཅོད་བྱང་ཆུབ་སེམས་དཔའ་སྟེ། །གྲོང་ཁྱེད་སུམ་བརྩེགས་འཇིག་བྱེད་པ། །གཏུམ་པོ་འཁོར་དང་བཅས་
ལ་བསྟོད། །གཞི་བདག་གཏོར་མ་སྤྱི་ལྟར་གཏོང། དེ་ནས། སརྦ་དེ་བེ་བྷྱ་ཕཊ། ཅེས་པ་ནས། །མཚམས་བཅིང་བར་བགྱིའོ། །ཞེས་པའི་བར་བརྗོད། བདག་ཅག་གི་དགེ་བའི་རྩ་བ་འདི་

[004A]༄༅། །སྦྱིན་བདག་གི་ནང་གདོན་བར་ཆད་ཐམས་ཅད་ཞི་ཞིང། ཚེ་བསོད་རྒྱས་པ་ལ་སོགས་པའི་དངོས་གྲུབ་ཀྱི་རྒྱུད། བཅོམ་ལྡན་འདས་མ་གདུགས་དཀར་མོ་ཅན་གྱི་ལྷ་ཚོགས་
ལ་འབུལ་ལོ། །མགོན་པོ་ཁྱོད་ཀྱིས་ཅི་འདོད་པའི་དངོས་གྲུབ་སྩལ་དུ་གསོལ། །ཞེས་དགེ་རྩ་འབུལ། །དེ་ནས་འཕགས་མ་གཙོ་འཁོར་ལ་འཕྲིན་ལས་ཞུ་བ་ནི། ཧཱུཾ་ཕས་རྒོལ་འཇོམས་ལ་མཐུ་
ལྡན་གཙོ་མོ་དང། །དྲག་ཤུལ་ཆེ་སོགས་འཇིགས་རུང་ཕྱག་རྒྱའི་ཚོགས། །བདུད་འདུལ་ལེགས་ལྡན་ནག་པོ་འཁོར་བཅས་ཀྱིས། །མཐུན་པའི་མཆོད་གཏོར་རྒྱ་མཚོ་འདི་བཞེས་ལ། །རྣལ་
འབྱོར་བདག་ཅག་སྦྱིན་བདག་འཁོར་བཅས་ལ། །གདོན་དང་རྒྱུ་སྐར་གཟའ་ཡི་གནོད་པ་དང། །དུས་མིན་འཆི་དང་སྡིག་པའི་རྨི་ལམ་དང། །དུག་མཚོན་མེ་ཆུ་དགྲ་ཡི་འཇིགས་པ་རྣམས། །ཁྱོད་
ཞབས་དྲན་པ་ཙམ་གྱིས་བཟློག་པར་མཛོད། །རླུང་མ་ཁྲིས་པད་ཀན་འདུས་པའི་ནང་རྣམས་དང། །མཛེ་དང་ཕོལ་མིག་གཡན་པ་ལྷོག་པ་དང། །གཞོགས་ཕྱེང་ན་སོགས་ནད་རིམས་མཐའ་
དག་དང། །ལྷ་ཀླུ་ལྷ་མིན་སོགས་ཀྱི་གདོན་ཆེན་རྣམས། །ཁྱོད་ཞབས་དྲན་པ་ཙམ་གྱིས་བཟློག་པར་མཛོད། །སྲོག་དང་གཟི་བརྗིད་མདངས་རྣམས་འཕྲོག་པ་དང། །མདལ་དང་ཤ་ཁྲག་ལ་

[004B] །ཉིན་རེ་བ་སོགས་རིམས་ཀྱི་གནོད་པ་དང། དམག་དང་ཆོམ་རྐུན་རྒྱལ་པོའི་འཇིགས་པ་སོགས། །ཁྱོད་ཞབས་དྲན་པ་ཙམ་གྱིས་བཟློག་པར་མཛོད། །སེང་གེ་སྟག་སོགས་
གཅན་གཟན་གནོད་པ་དང། །གཞན་ཡང་གདོན་ཆེན་རིགས་རྣམས་མཐའ་དག་དང། །ཀུན་དུ་རྒྱུ་དང་ཚངས་པ་སྲེད་མེད་བུ། །དྲང་སྲོང་དམོད་པ་གྲུབ་པའི་ངན་སྔགས་སོགས། །ཁྱོད་ཞབས་དྲན་
པ་ཙམ་གྱིས་བཟློག་པར་མཛོད། །མདོར་ན་རྣལ་འབྱོར་སྦྱིན་བདག་འཁོར་བཅས་ཀྱི། །སྔོན་ལས་འཕྲལ་རྐྱེན་ངན་པས་བསྐྱེད་པ་ཡི། །གཞན་གྱི་བསམ་ངན་སྦྱོར་བ་རྩུབ་པ་དང། །ལུས་
སྲོག་ལོངས་སྐྱོད་ཚེ་ཡི་བར་གཅོད་རྣམས། །ཁྱོད་ཞབས་དྲན་པ་ཙམ་གྱིས་བཟློག་པར་མཛོད། །གང་གི་སྒོ་ནས་མི་བསྲུན་སྐྱེ་བོ་ཡིས། །བདག་ཅག་བདེ་ལེགས་འཕྲོག་པའི་རིགས་སྔགས་
སོགས། །མ་ལུས་བཅད་དང་འབར་བའི་ཕུར་བུ་ཡིས། །དེ་དག་རྣམས་ལ་གདབ་པའི་འཕྲིན་ལས་མཛོད། །བསྟན་པ་བཤིག་ཅིང་དཀོན་མཆོག་སྨོད་པ་དང། །རྣལ་འབྱོར་དཔོན་སློབ་
དམ་ཆོས་སྒྲུབ་པ་ལ། །གནོད་ཅིང་འཚེ་བའི་དགྲ་བགེགས་མ་ལུས་པ། །འབར་བའི་ཕུར་བུས་ཐོབ་ལ་བརླག་པར་མཛོད། །ཅེས་བརྗོད། གཏོར་མ་ཆ་གསུམ་གཏོང་ན་སྤྱི་ལྟར་བྱའོ།། །།

[005A]༄༅། །    ༈    །གཉིས་པ་མི་ཟ་དགུ་ཟའི་གཏོར་མ་གཏོང་བ་ལ། །མགྲོན་དགུག་པ་ནི། །ཧཱུཾ་ལྷ་ཆེན་ཚངས་པ་འཁོར་བཅས་དང། །རྒྱལ་ཆེན་བཞི་དང་ཕྱོགས་སྐྱོང་བཅུ། །ལྷ་ཀླུ་གནོད་སྦྱིན་
འབྱུང་པོ་དང། །གཟའ་སྐར་ས་བདག་ལྷ་མ་ཡིན། །མིའམ་ཅི་དང་མཁའ་འགྲོ་མ། །རྣལ་འབྱོར་མ་དང་མ་མོའི་ཚོགས། །དྲི་ཟ་མཁའ་ལྡིང་ལྟོ་འཕྱེ་དང། །རིགས་དྲུག་ལན་ཆགས་བུ་ལན་གཉིས་
གདོན་དང་བགེགས་ཀྱི་རིགས་རྣམས་བཅས། །མགྲོན་དུ་འོས་པ་མ་ལུས་པ། །མཆོད་སྦྱིན་གནས་འདིར་གཤེགས་སུ་གསོལ། །བཛྲ་ས་མ་ཡ་ཛཿ་ཛཿ་མགྲོན་རྣམས་རང་རང་གི་བབས་དང་མཐུན་
པར་དགའ་བའི་སེམས་ཀྱིས་འཁོད་པར་གྱུར་པར་བསམ། །མཆོད་གཏོར་རྣམས་བརླབ་པ་ནི། །ཏྲི་བནྡྷ་བསང། སྭ་བྷཱ་ཝས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་
ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་གཏོར་ཐམས་ཅད་མགྲོན་རྣམས་རང་རང་ཇི་ལྟར་འདོད་པའི་འདོད་དགུའི་བཟའ་བཏུང་ལོངས་སྤྱོད་ཕུན་སུམ་ཚོགས་པ་ནམ་མཁའ་དང་མཉམ་པར་གྱུར་
ཨོཾ་ཨཱ་ཧཱུཾ་ལན་གསུམ་དང། སྔགས་དྲུག་བདེན་སྟོབས་བཅས་བརྗོད། གཏོར་མ་འབུལ་བའི་ཡུལ་མགྲོན་གྱི་རིགས་སོ་སོར་ཕྱེ་ན་ཉེར་དགུ་ཡོང་ཅིང། དེ་རྣམས་ལ་འབུལ་ཚུལ་རྒྱས་པ་ནི་སོ་སོར་འབུལ་བ་ཡིན། འབྲིང་ནི་སྡེ་

[005B] བསྡུས་པ་ནི་ཐམས་ཅད་གཅིག་ཏུ་བྱས་ཏེ་འབུལ་བ་ཡིན་ནོ། །འདིར་འབྲིང་གི་ཚུལ་དུ་བྱེད་པ་ལ། སྡེ་ཚན་དང་པོ་ཚངས་པ་དང་རྒྱལ་ཆེན་བཞི་འཁོར་བཅས་ལ་གཏོར་མ་དང་པོ་ལྔ་འབུལ་བ་ནི། ཨོཾ་པྲ་ཧྨ་
ཎ་ཡེ། ཨོཾ་ཏྲི་དྷ་རཥྚ་ཡེ། ཨོཾ་བི་རུ་ཎ་ཀ་ཡེ། ཨོཾ་པི་རུ་པཱ་ཀྵ་ཡེ། ཨོཾ་བཻ་ཤྲ་མ་ཎ་ཡེས་པ་རི་ཝ་ར་ན་མཿ་སརྦ་ཏ་ཐཱ་ག་ཏ་བྷྱོ་བི་ཤྭ་མུ་ཁེ་བྷྱ་སརྦ་ཏ་ད་ཁཾ་ཨུང་ག་ཏེ་སྥ་ར་ཎ་ཧི་མཾ་ག་ག་ན་ཁཾ་སཱ་ཧཱ། །
ཉེས་ལན་བདུན་ནམ་གསུམ་ཀྱིས་བསྡོས་ལ། །ཨོཾ་པྲ་ཧྨ་ཎ་ཡེ། ཝར་ཨགྷཾ་ནས། །ཤཔྟ་པྲ་ཏཱི་ཙྪ་ཧཱུཾ་སཱ་ཧཱ་མཆོད་པས་ཚིམ་པར་བསམ། འཕྲིན་ལས་བཅོལ་བ་ནི། ཧཱུཾ་ལྷ་ཆེན་ཚངས་པ་ཡབ་ཡུམ་དང། །
སྲས་བློན་འཁོར་དང་བཅས་པ་ལ། །འདོད་ཡོན་ལྔ་ལྡན་མཆོད་གཏོར་འདི། །གུས་པས་ཕུལ་ནས་ཕྱག་འཚལ་བསྟོད། །ཟས་སུ་ཕྲེང་བ་ཟ་ལ་སོགས། །སྟེང་ཕྱོགས་གདོན་གྱི་རིགས་རྣམས་
ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། འབྲུ་བཅུད་སྦྱར་བ་འདིས་ཕུལ་བས། །སྟེང་ཕྱོགས་གདོན་བགེགས་གནོད་པ་དང། །ནང་རིམས་ལ་
སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །ཤར་ཕྱོགས་རྒྱལ་པོ་ཡུལ་འཁོར་བསྲུང། །སྲས་བློན་འཁོར་དང་བཅས་པ་ལ། །འདོད་ཡོན་ལྔ་ལྡན་མཆོད་གཏོར་འདི། །

[006A]༄༅། །གུས་པས་ཕུལ་ནས་ཕྱག་འཚལ་བསྟོད། །ཟས་སུ་སྲོག་འཕྲོག་བྱེད་པ་སོགས། །ཤར་ཕྱོགས་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་
པར་བཤམས་པའི་གཏོར་མ་ནི། །འབྲུ་བཅུང་སྦྱར་བ་འདི་ཕུལ་བས། །ཤར་ཕྱོགས་གདོན་བགེགས་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །
ལྷོ་ཕྱོགས་རྒྱལ་པོ་འཕགས་སྐྱེས་པོ། །སྲས་བློན་འཁོར་དང་བཅས་པ་ལ། །འདོད་ཡོན་ལྔ་ལྡན་མཆོད་གཏོར་འདི། །གུས་པས་ཕུལ་ནས་ཕྱག་འཚལ་བསྟོད། །ཟས་སུ་འབྲས་བུ་ཟལ་
སོགས། །ལྷོ་ཕྱོགས་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་པས། །ལྷོ་ཕྱོགས་
གདོན་བགེགས་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །ནུབ་ཕྱོགས་རྒྱལ་པོ་སྤྱན་མི་བཟང། །སྲས་བློན་འཁོར་དང་བཅས་པ་ལ། །
འདོད་ཡོན་ལྔ་ལྡན་མཆོད་གཏོར་འདི། །གུས་པས་ཕུལ་ནས་ཕྱག་འཚལ་བསྟོད། །ཟས་སུ་སྐྱུགས་པ་ཟ་ལ་སོགས། །ནུབ་ཕྱོགས་གདོན་གྱི་རིགས་རྣམས་ལའང། །ཁ་དོག་དྲི་རོ་

[006B] །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། ནུབ་ཕྱོགས་གདོན་བགེགས་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་
ཆད་ཟློག་ཏུ་གསོལ། །བྱང་ཕྱོགས་རྒྱལ་པོ་རྣམ་ཐོས་སྲས། །སྲས་བློན་འཁོར་དང་བཅས་པ་ལ། །འདོད་ཡོན་ལྔ་ལྡན་མཆོད་གཏོར་འདི། །གུས་པས་ཕུལ་ནས་ཕྱག་འཚལ་བསྟོད། །ཟས་སུ་
བདུག་བ་ཟ་ལ་སོགས། །བྱང་ཕྱོགས་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །
བྱང་ཕྱོགས་གདོན་བགེགས་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །སྡེ་ཚན་གཉིས་པ་ཕྱོགས་མཚམས་ཀྱི་ལྷ་ཆེན་བརྒྱད་འཁོར་
བཅས་ལ་གཏོར་མ་བརྒྱད་འབུལ་བ་ནི། ཨོཾ་ཨིནྡྲ་ཡེ། ཨོཾ་ཨགྣེ་ཡེ། ཨོཾ་ཡ་མ་ཡེ། ཨོཾ་ནི་རི་ཏེ་ཡེ། ཨོཾ་མ་རུ་ཎ་ཡེ། ཨོཾ་བཱ་ཡུ་བེ་ཡེ། ཨོཾ་ཀུ་བེ་ར་ཡེ། ཨོཾ་མ་ཧཱ་ཤྭ་རི་ས་པ་རི་ཝར་
ནམ་སརྦ་སོགས་བདུན་ན་མ་གསུམ་གྱིས་བསྡོས་ལ། ཨརྒྷཾ་སོགས་གྱིས་མཆོད། ཧཱུཾ་ཤར་ཕྱོགས་དབང་པོ་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་མངལ་ཟ་ལ་

[007A]༄༅། །སོགས་པ། །ཤར་ཕྱོགས་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུང་སྦྱར་བ་འདི་ཕུལ་
བས། །ཤར་ཕྱོགས་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །འོག་མ་རྣམས་ལ་ཕྱོགས་མཚམས་ཀྱི་མིང་བརྡེབ་སོགས་ཚིག་འགའ་མ་
གཏོགས་སྔ་མ་ལ་འགྲེ། ཤར་ལྷོ་མེ་ལྷ་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་སྦྱིན་བསྲེག་ཟ་ལ་སོགས། །ཤར་ལྷོའི་གདོན་གྱི་རིགས་རྣམས་ལའང།།
ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུབ་ཅུང་སྦྱར་བ་འདི་ཕུལ་བས། །ཤར་ལྷོའི་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་
དང། །ཚེ་སྲོག་བར་ཆད་ཟློག་ཏུ་གསོལ། །ལྷོ་ཕྱོགས་གཤིན་རྗེ་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་ཤ་ཟ་ལ་སོགས་པ། །ལྷོ་ཕྱོགས་གདོན་
གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛས་པར་བཤམས་པའི་གཏོར་མ་ནི། །འབྲུ་བཅུང་སྦྱར་བ་འདི་ཕུལ་བས། །ལྷོ་ཕྱོགས་གདོན་གྱི་གནོད་པ་དང། །

[007B] །ཚེ་སྲོག་བར་ཆད་ཟློག་ཏུ་གསོལ། །ལྷོ་ནུབ་སྲིན་པོ་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་རྐང་ཟ་ལ་སོགས་
པ། །ལྷོ་ནུབ་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །ལྷོ་ནུབ་གདོན་གྱི་གནོད་པ་དང། །
ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །ནུབ་ཕྱོགས་ཆུ་ལྷ་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ་ཟས་སུ་མེ་ཏོག་ཟ་ལ་
སོགས། །ནུབ་ཕྱོགས་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །ནུབ་ཕྱོགས་གདོན་
གྱི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །ནུབ་བྱང་རླུང་ལྷ་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་
སུ་མཆིལ་མ་ཟ་ལ་སོགས། །ནུབ་བྱང་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས།།

[008A]༄༅། །ནུབ་བྱང་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །བྱང་ཕྱོགས་གནོད་སྦྱིན་འཁོར་བཅས་ལ། །ཕྱག་
འཚལ་བསྟོད་དེ་མཆོད་གཏོར་འབུལ། །ཟས་སུ་ལོ་ཏོག་ཟ་ལ་སོགས། །བྱང་ཕྱོགས་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་
གཏོར་མ་ནི། །འབྲུ་བཅུང་སྦྱར་བ་འདི་ཕུལ་བས། །བྱང་ཕྱོགས་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་པར་ཆད་ཟློག་ཏུ་གསོལ། །བྱང་ཤར་དབང་
ལྡན་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་འཁུར་བ་ཟ་ལ་སོགས། །བྱང་ཤར་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །
མཛེས་པར་བཤམས་པའི་གཏོར་མ་ནི། །འབྲུ་བཅུང་སྦྱར་བ་འདི་ཕུལ་བས། །བྱང་ཤར་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚོ་དང། །ཚེ་སྲོག་བར་ཆད་ཟློག་ཏུ་
གསོལ།། །།སྡེ་ཚན་གསུམ་པ་འབྱུང་པོ་སོགས་སྡེ་བརྒྱད་ལ་གཏོར་མ་བརྒྱད་འབུལ་བ་ནི། ཨོཾ་བཧུ་ཏ་ཨ་ཏི་པ་ཏ་ཡེ། ཨོཾ་སརྦ་གྲ་ཧ་བྷྱ་ཨོཾ་སརྦ་ན་ཀྵ་ཏྲ། ཨོཾ་བཧུ་མི་པ་ཏི། ཨོཾ་

[008B] ཨརྒྷཾ་སོགས། ཧཱུཾ་འབྱུང་པོའི་བདག་པོ་འཁོར་བཅས་ལ། །ཕྱག་
འཚལ་བསྟོད་དེ་མཆོད་གཏོར་འབུལ། །ཟས་སུ་མི་གཙང་ཟ་ལ་སོགས། །འབྱུང་པོའི་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་
མ་ནི། །འབྲུ་བཅུད་སྦྱར་བ་འདི་ཕུལ་བས། །འབྱུང་པོའི་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །གཟའ་ཡི་ཚོགས་རྣམས་འཁོར་
བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་ཚིལ་ཟ་ལ་སོགས་པ། །གཟའ་ཡི་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་
གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །གཟའ་ཡི་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །རྒྱུ་སྐར་ཚོགས་
རྣམས་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་མདར་གསུམ་ཟ་ལ་སོགས། །རྒྱུ་སྐར་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་

[009A]༄༅། །ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུང་སྦྱར་བ་འདི་ཕུལ་བས། །རྒྱུ་སྐར་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་དང་
ཚེ་སྲོག་བར་ཆད་ཟློག་ཏུ་གསོལ། །ས་བདག་ཚོགས་རྣམས་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་སྣབས་ཟ་ལ་སོགས་པ། །ས་བདག་གདོན་གྱི་
རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །ས་བདག་གདོན་གྱི་གནོད་པ་དང། །ནད་རིམས་
ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །ལྷ་མིན་ཚོགས་རྣམས་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་རྣག་ཟ་ལ་སོགས་
པ། །ལྷ་མིན་གདོན་གྱི་རིགས་རྣམས་པའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །ལྷ་མིན་གདོན་གྱི་གནོད་པ་
དང། །ནང་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །མིའམ་ཅི་ཚོགས་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་

[009B] །མི་འམ་ཅི་ཡི་གདོན་རིགས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །
མིའམ་ཅི་ཡི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །མ་མོའི་ཚོགས་རྣམས་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་
འབུལ། །ཟས་སུ་ཞག་ཟ་ལ་སོགས་པ། །མ་མོའི་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་པ་
འདི་ཕུལ་བས། །མ་མོའི་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །མཁའ་འགྲོའི་ཚོགས་རྣམས་འཁོར་བཅས་ལ། །ཕྱག་
འཚལ་བསྟོད་དེ་མཆོད་གཏོར་འབུལ། །ཟས་སུ་ཁྲག་འཐུང་བ་ལ་སོགས། །མཁའ་འགྲོའི་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་
པའི་གཏོར་མ་ནི། །འབྲུ་བདུད་སྦྱར་བ་འདི་ཕུལ་བས། །མཁའ་འགྲོའི་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ།། །

[010A]༄༅། །སྡེ་ཚན་བཞི་པ་ཀུ་སོགས་གདོན་རིགས་ལྔ་ལ་གཏོར་མ་ལྔ་འབུལ་བ་ནི། ཨོཾ་བ་རུ་ཎ་ཡེ་བྷྱ་ཨོཾ་ག་རུ་ཊ་བྷྱ་ཨོཾ་ཙ་ཏུར་བྷྱོ་བྷྱ་ཨོཾ་རཀྵ་སི་བྷྱ་ཨོཾ་མ་ཧོར་གེ་བྷྱ་
ས་པ་རི་ཝ་ར་ན་མཿ་སརྦ་སོགས་བདུན་ནམ་གསུམ། ཨརྒྷཾ་སོགས། ཧཱུཾ་ཀླུ་ཡི་ཚོགས་རྣམས་འཁོར་བཅས་ལ། །ཕྱག་འཚལ་བསྟོང་དེ་མཆོད་གཏོར་འབུལ། །ཟས་སུ་སྟོང་ཁུང་འབབ་
འཐུང་སོགས། །ཀླུ་ཡི་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །ཀླུ་ཡི་གདོན་
གྱི་གནོད་པ་དང། །ནང་རིམས་ལ་སོགས་ཉེར་འཚེ་དང། །ཚེ་སོག་བར་ཆང་ཟློག་ཏུ་གསོལ། །མཁའ་ལྡིད་ཚོགས་རྣམས་འཁོར་བཅས་ལ། །ཕྱག་འཚལ་བསྟོང་དེ་མཆོད་གཏོར་
འབུལ། །ཟས་སུ་བཙས་པ་ཟ་ལ་སོགས། །མཁའ་ལྡིང་གདོན་གྱི་རིགས་རྣམས་ལའང། །ཁ་དགོ་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། འབྲུ་བཅུད་
སྦྱར་བ་འདི་ཕུལ་བས། །མཁའ་ལྡིང་གདོན་གྱི་གནོད་པ་དང། །ནང་རིམས་ལ་སོགས་ཉེར་འཚེ་དང། །ཚེ་སྲོག་པར་ཆད་ཟློག་ཏུ་གསོལ། །སྲིད་མོ་བཞི་ཚོགས་འཁོར་བཅས་ལ།།

[010B] །ཟས་སུ་གཅིན་འཐུང་ལ་སོགས་པ། །སྲིད་མོའི་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་
པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །སྲིད་མོའི་གདོན་གྱི་གནོད་པ་དང། །ནད་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་གསོལ། །སྲིན་མོའི་ཚོགས་
རྣམས་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་ལྷག་མ་ཟ་ལ་སོགས། །སྲིན་མོའི་གདོན་གྱི་རིགས་རྣམས་ལའང། །ཁ་དོག་དྲི་རོ་ཕུལ་བྱུང་ཞིང། །
མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །སྲིན་མོའི་གདོན་གྱི་གནོད་པ་དང། །ནང་རིམས་ལ་སོགས་ཉེར་འཚེ་དང། །ཚེ་སྲོག་བར་ཆད་ཟློག་ཏུ་
གསོལ། །ལྟོ་འབྱེའི་ཚོགས་རྣམས་འཁོར་བཅས་ལ། །ཕྱག་འཚལ་བསྟོད་དེ་མཆོད་གཏོར་འབུལ། །ཟས་སུ་དྲི་ཟ་བ་ལ་སོགས། །ལྟོ་འཕྱེའི་གདོན་གྱི་རིགས་རྣམས་ལའང། །
ཁ་དོག་དྲི་རོ་ཕུལ་བྱུང་ཞིང། །མཛེས་པར་བཤམས་པའི་གཏོར་མ་ནི། །འབྲུ་བཅུད་སྦྱར་བ་འདི་ཕུལ་བས། །ལྟོ་འཕྱེ་ཞི་གདོན་གྱི་གནོད་པ་དང། །ནང་རིམས་ལ་སོགས་ཉེར་

[011A]༄༅། །འཚེ་དང། །ཚེ་སྲོག་བར་ཆང་ཟློག་ཏུ་གསོལ།། །།སྡེ་ཚན་ལྔ་པ་ལ་མགྲོན་རིགས་གསུམ་ལས། དང་པོ་གདོན་བགེགས་སྤྱི་དང་ལན་ཆགས་ཤ་ཁོ་ན་གཉེར་པ་རྣམས་
ལ་འབུལ་པ་ནི། བར་འདིར་སྔགས་བཏབ་པའི་ཆུས་ཡོན་བདག་རྣམས་ལ་ཁྲུས་བྱས་པའི་ཆུ་ནི་གཏོར་མ་དང་ལྷན་དུ་བཞག་སྟེ་བསྔོས་ནའང་རུང། དེ་ཡང། ཨོཾ་གུད་ཀ་རི་གུང་ཀ་རི་སཱཧཱ། ཨོཾ་པི་ཙི་པི་ཙི་སཱཧཱ་
ཨོཾ་གུང་གུང་སཱཧཱ་ས་པ་རི་ཝ་ར་ན་མཿ་སརྦ་སོགས་བདུན་ནམ་གསུམ། ཨརྒྷཾ་སོགས་ཀྱིས་མཆོད། ཧཱུཾ་བདུད་རྩིའི་རྒྱ་མཚོའི་གཏོར་མ་འདི། །གདོན་བགེགས་འབྱུང་པོའི་ཚོགས་ལ་འབུལ། །
བཞེས་ནས་གནོད་འཚེའི་སེམས་སོར་ལ། །མར་གྱུར་བྱམས་པས་སྐྱོང་བར་མཛོད། །བགེགས་རིགས་སྟོང་ཕྲག་བརྒྱད་ཅུ་དང། །གདོན་རིགས་སུམ་བརྒྱ་དྲུག་ཅུང་དང། །བྱིས་པའི་
གདོན་ཆེན་བཅོ་ལྔ་སོགས། །སྟེང་འོག་བར་གསུམ་དབྱེ་བ་ཡི། །གདོན་བགེགས་འབྱུང་པོའི་ཚོགས་རྣམས་དང། །ཐོག་མ་མེད་ནས་ད་ལྟའི་བར། །བསད་དང་བཅིངས་དང་བརྡེག་
པ་དང། །འཕྲོགས་དང་བརྐུས་པ་ལ་སོགས་པའི། །ལན་ཆགས་ཤ་ཁོན་གཉེར་བ་དང། །བུ་ལོན་ཆགས་པ་རྣམས་ལ་བསྔོ། །གནོད་འཚེའི་བསམ་སྦྱོར་རྒྱུན་ཆོད་ལ། །

[011B] །རྒྱན་གྱིས་བརྒྱན་བར་བྱས་ཀྱང་ཆོས་སྦྱོད་ཅིང། །དུལ་ཞིང་ཡང་དག་སྡོམ་ལ་ཚངས་པར་སྦྱོང། །འབྱུང་པོ་ཀུན་ལ་ཆད་པ་སྤངས་པ་སྟེ། །དགེ་
སློང་དགེ་སྦྱོང་དེ་ཡིན་བྲམ་ཟེ་དེ། །མཚོན་ཆས་མི་འཇིགས་གང་ཡང་མེད། །འཚོ་བའི་སྲོག་ལ་ཀུན་ཀྱང་འཛེམ། །རང་གི་ལུས་ལ་དཔེ་ལོང་ལ། །གཞན་ལ་གནོད་པ་མ་བྱེད་
ཅིག། །།གཏོར་མ་གཉིས་པ་རིགས་དྲུག་གི་སེམས་ཅན་ཐམས་ཅད་དང། གློ་བུར་དུ་ལྷགས་པ་རྣམས་ལ་འབུལ་བ་ནི། ནམ་ས་མན་དྷ་བུད་དྷ་ནཾ། ནམ་སརྦ་ཏ་ཐཱ་ག་ཏ་ཨ་ཝ་ལོ་
གི་ཏེ་ཨོཾ་སམ་བྷ་ར་སམ་བྷ་ར་ཧཱུཾ། བདུན་ནམ་གསུམ་གྱིས་བསྔོ། ཧཱུཾ་ཡང་ཡང་དྲིན་གྱིས་བསྐྱངས་པ་ཡི། །མར་གྱུར་རིགས་དྲུག་འགྲོ་ཀུན་དང། །སྐལ་ཆད་གློ་བུར་ལྷགས་རྣམས་
ལ། །ཡེ་ཤེས་བདུད་རྩི་དབྱིན་བརླབས་པའི། །འདོད་ཡོན་ལྔ་ལྡན་གཏོར་མ་འདི། །ཕུལ་བསམ་ཉེས་ཤིང་ཚིམ་གྱུར་ཏེ། །གནས་སྐབས་སྡུག་བསྔལ་མཐའ་དག་བྱང། །
སྒྲིབ་གཉིས་བག་ཆགས་བཅས་པ་དག་བྱང་ཆུབ་སེམས་ཀྱིས་རྒྱུད་གང་ཞིང། །མྱུར་དུ་སངས་རྒྱས་ཐོབ་གྱུར་ཅིག་ཆོས་རྣམས་ཐམས་ཅད་རྒྱུ་ལས་བྱུང། །དེ་རྒྱུ་

[012A]༄༅། །དེ་བཞིན་གཤེགས་པས་གསུངས། །རྒྱུ་ལ་འགོག་པ་གང་ཡིན་པ། །དགེ་སྦྱོང་ཆེན་པོས་འདི་སྐད་གསུངས། །སྡིག་པ་ཅི་ཡང་མི་བྱ་ཞིང། །དགེ་བ་
ཕུན་སུམ་ཚོགས་པར་སྦྱར། །རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །བདག་གི་བསམ་པའི་སྟོབས་དང་ནི། །དེ་བཞིན་གཤེགས་པའི་བྱིན་སྟོབས་
དང། །ཆོས་ཀྱི་དབྱིངས་ཀྱི་སྟོབས་རྣམས་ཀྱིས། །དོན་རྣམས་གང་དག་བསམས་པ་ཀུན། །དེ་དག་ཐམས་ཅད་ཅི་རིགས་པར། །ཐོགས་པ་མེད་པར་འབྱུང་གྱུར་ཅིག་ཅེས་ཆོས་སྦྱིན་བྱ།། །།
   ༈    ཨོཾ་སརྦ་བཾ་གྷ་ན་ན་བྷྱ་ས་པ་རི་ཝ་ར་ནམ་སརྦ་སོགས་བདུན་ནམ་གསུམ། ཧཱུཾ་ཁམས་གསུམ་བདག་པོ་སྤྲིན་སྒྲོན་མ། །
རྡོ་རྗེ་བི་ན་ཡ་ཀ་སོགས། །ཕྱོགས་བཞིའི་བགེགས་ཚོགས་ཐམས་ཅད་ལ། །མཆོད་སྦྱིན་གཏོར་མ་འདི་འབུལ་ལོ། །གང་ཞིག་མཚན་མོ་རྒྱུ་པ་ཡི། །འབྱུང་པོ་རྣམས་དང་ཤ་ཟ་དང། །
སྲིན་པོ་ཤ་རྗེན་ཟ་བ་དང། །སེམས་ཅན་རྣམས་པ་སྣ་ཚོགས་དང། །ལྗོན་ཤིང་གེལ་པ་སོགས་གནས་པ། །དེ་དང་དེ་ལ་གཏོར་མ་ནི། །བཟའ་བ་ཤ་ཆང་ལ་ཕུག་བཅས། །འབྲས་ཆན་

[012B] །མཆོད་པ་འདི་ཡིས་མགུ་བྱོས་ལ། །གནོད་པའི་བསམ་པ་ཞི་བ་དང། །བདག་ཅག་རྣམས་ལ་ཕན་པའི་ཡིད། །དེ་རིང་ཕན་ཆད་བསྐྱེད་པར་གྱིས། །ཨོཾ་ཆེན་
པོའམ་ཆུད་དུ་གང་དག་གི། །ལུས་ལ་མདོན་པར་གནོད་གྱུར་པའི། །ནང་དེ་ཉེ་བར་ཕྱུང་ནས་སུ། །གདོན་དེ་རང་གི་གནས་སུ་དེངས། །དེ་ལྟར་བདག་གིས་ཅི་ནུས་ཀྱི། །མཆོད་
དང་བསྙེན་བཀུར་བྱས་པ་ཡིས། །དམ་ཚིག་གནས་ལ་གནས་ནས་སུ། །བདག་གི་འདོད་པ་བསྐད་པར་མཛོད། །རྟག་ཏུ་དམ་ཚིག་ལ་གནས་ཤིང། །འདིར་ནི་སྦྱིན་བདག་འཁོར་བཅས་ཀྱི་
ནད་དེ་ཉེ་བར་སོལ་མཛོད་ལ། །གདོན་རྣམས་རང་གི་གནས་སུ་དེངས། །ཞེས་བརྗོད་དེ། གདོན་བགེགས་ཀྱི་རིགས་རྣམས་རྒྱུད་སྨིན་ཅིང་གྲོལ་ནས་རང་རང་གི་གནས་སུ་སོང་བར་
བསམ་ལ་རོལ་མོའི་ཚམ་རྡམས་བྱ། སུམ་བྷ་ནི་སོགས་དྲག་སྔགས་བཟླ། གུ་གུལ་གྱིས་བདུག་ཡུངས་དཀར་གྱིས་ཟབ། ཡོན་བདག་ལ་སྲུང་སྐུད་འདགས་དགོས་ཡོད་ན་བྱ། །མི་ཟ་དགུ་ཟའི་གཏོར་མ་རྣམས་སྡུས་
ཏེ་སྣོད་གཅིག་ཏུ་བླུགས་ནས་ཕྱི་རོལ་དུ་བཞག་པར་བྱའོ།། །།གསུམ་པ་བར་གཅོད་བཟློག་པའི་གཏོར་ཟོར་བྱ་བ་ལ། ལེགས་ལྡན་ཚངས་པ་རྒྱལ་ཆེན་རྣམས་ཀྱི་ཟོར་དང་སྦྱི་ཟོར་རྣམས་བྱིན་གྱིས་བརླབ་པ་ལ་

[013A]༄༅། །རང་འཇིགས་བྱེད་དུ་བསྐྱེད། ཧྲཱི་ཥྚི་ས་བསངས་སྦྱངས། ཡཾ་ལས་རླུང་གི་སོགས་ཀྱིས་བྱིན་གྱིས་བརླབས། ཆོས་སྐྱོང་འཁོར་དང་བཅས་པའི་ལྗགས་ཧཱུཾ་ལས་སྐྱེས་པའི་
རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་གྱིས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་སརྦ་དྷརྨ་པཱ་ལ་ས་པཱ་རི་ཝ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་
ཕུལ་ལ། བསྟན་བསྲུང་འཁོར་བཅས་ཁྱེད་རྣམས་ཀྱིས། །གཏོར་ཚོགས་རྒྱ་མཚོ་འདི་བཞེས་ལ། །བདག་ཅག་དཔོན་སློབ་འཁོར་བཅས་ལ། །ཉིན་གསུམ་རྒྱང་ནས་བྱ་ར་དང། །
མཚན་གསུམ་དྲུང་ནས་མེལ་ཚེ་མཛོད། །ནད་གདོན་བར་ཆང་ཀུན་ཞི་ཞིང། །ཚེ་དཔལ་ལོངས་སྤྱོད་རྒྱས་པར་མཛོད། །ཁམས་གསུམ་དབང་དུ་འདུ་བ་དང། །དགྲ་བགེགས་མ་ལུས་
ཚར་ཆོད་ལ། །མཆོག་དང་ཐུན་མོང་དངོས་གྲུབ་སྩོལ། །མདོར་ན་བདག་ཅག་བསམས་པའི་དོན། །མ་ལུས་ཡིད་བཞིན་འགྲུབ་པར་མཛོད། །ཅེས་གཏོར་རྫོངས་བྱ། ཟོར་བསྐྱེད་པ་ནི་
འཕེན་གཏོར་ཐམས་ཅད་ཧྲཱི་ཥྚཱི་ས་བསང། སྤྱངས། སྟོང་པའི་ངང་ལས་ཧཱུཾ་ལས་ཟོར་རྣམས་ཐོག་དང་མཚོན་ཆ་མེ་དཔུང་རབ་ཏུ་འབར་བ་དགྲ་བགེགས་བར་གཅོད་ཐམས་ཅད་བཟློག་པའི་

[013B] ཧཱུཾ་བདེ་གཤེགས་གཙུག་ཏོར་ལས་འཁྲུངས་ཤིང། །ས་གསུམ་སྐྲག་མཛད་བཅོམ་ལྡན་མ། །འཇིགས་རུང་ཕྱག་རྒྱའི་ཚོགས་བཅས་
པས། །ཟོར་ཆེན་རྫས་ཀྱི་སྟོབས་སྐྱེད་ཅིག་ལེགས་ལྡན་མཆེད་གསུམ་ཚངས་པ་དང། །རྒྱལ་ཆེན་བཞི་དང་ཕྱོགས་སྐྱོང་བཅུ། །དྲེགས་པ་སྡེ་བརྒྱད་བཅས་པས་ཀྱང། །ཟོར་
ཆེན་རྫས་ཀྱི་སྟོབས་སྐྱེད་ཅིག་ཅེས་བསྐྱེད་ཅིང་བྱིན་གྱིས་བརླབས། ལམ་སེལ་གྱི་གཏོར་མ་ནི། ཨོཾ་ཨཱ་ཧཱུཾ་གསུམ་གྱིས་བརླབས། ཨ་ཀ་རོ་གསུམ་གྱིས་བསྔོ། དེ་བཞིན་གཤེགས་པ་བཞིའི་མཚན་བརྗོད་
དམ་རྫས་བདུད་རྩི་འབར་བའི་གཏོར་མ་འདི། ཡུལ་ལྷ་གཞི་བདག་སྤྱི་དང་ཁྱད་པར་སྒོ་ཁང་དང་ལམ་སྲང་ལ་གནས་པའི་མི་མ་ཡིན་རྣམས་ལ་འབུལ་བས། ཁྱེད་རྣམས་ཀྱིས་
གཏོར་མ་འདི་བཞེས་ལ་རྣལ་འབྱོར་པ་བདག་ཅག་དོ་ནུབ་དྲག་པོ་གཏོར་མའི་ཟོར་ལས་བྱེད་པ་ལ། ཀོ་ལོང་རུང་ཕྲག་དོག་མ་བྱེད་པར་ཟོར་སྣ་སྡང་དགྲ་གནོད་བགེགས་ཀྱི་སྟེང་དུ་
ཐོགས་པ་མེད་པར་དྲོངས་ལ། ཐལ་བའི་རྡུལ་ཕྲན་ཙམ་ཡང་མ་ལུས་པར་བརླག་པར་མཛོད་ཅིག་བདག་གི་བསམ་པའི་སྟོབས་དང་ནི། །   ྾  འབྱུང་གྱུར་ཅིག་ཅེས་བརྗོད་

[014A]༄༅། །དེ་གཏོར་མ་ཕྱིར་གཏོང། ཟོར་ལམ་དབྱེ་པ་ནི། ཧཱུཾ་ཉི་ཟླ་གཟའ་དང་རྒྱུ་སྐར་ཚོགས་རྣམས་དང། །ཚངས་པ་ལ་སོགས་སྟེང་ན་གནས་པ་ཡི། །མཐོ་བའི་ལྷ་རྣམས་
ཐམས་ཅད་ཞབས་བསྐུམས་ལ། །དེ་རིང་རྣལ་འབྱོར་བདག་ལ་ཟོར་ལམ་ཕྱེ། །ས་ཡི་ལྷ་མོ་བསྟན་མ་འཁོར་བཅས་དང། །གདེངས་ཅན་དབང་པོ་ས་བདག་ཀླུ་གཉན་སོགས། །འོག་
ན་གནས་པ་ཀུན་ཀྱང་དབུ་ཆུམས་ལ། །དེ་རིང་རྣལ་འབྱོར་བདག་ལ་ཟོར་ལམ་ཕྱེ། །དབང་པོ་མེ་ལྷ་གཤིན་རྗེ་སྲིན་པོ་སོགས། །ཕྱོགས་དང་མཚམས་ན་གནས་པ་ཐམས་ཅད་དང། །དྲི་
ཟ་ལ་སོགས་བར་སྣང་གནས་པ་རྣམས། །གཡས་དང་གཡོན་དུ་ཅུང་ཟང་གཟུར་མཛོད་ལ། །དེ་རིང་རྣལ་འབྱོར་བདག་ལ་ཟོར་ལམ་ཕྱེ། །དྲེགས་པ་སྔེ་བརྒྱང་འཁོར་བཅས་ཐམས་ཅད་
དང། །ཡུལ་འདིའི་གཞི་བདག་གཉན་པོ་འཁོར་བཅས་ཀྱིས། །ཀོ་ལོང་རུ་ང་ཕྲག་དོག་མ་མཛད་པར། །དེ་རིང་རྣལ་འབྱོར་བདག་ལ་ཟོར་ལམ་ཕྱེ། །དེ་ནས་སླར་ཡང་འཕྲིན་ལས་
བསྐུལ་བ་ནི། ཧཱུཾ་ཤཱཀྱའི་རྒྱལ་པོའི་མཚན་མཆོག་གཙུག་ཏོར་ནས། །ལེགས་འཁྲུངས་བདུད་ཀྱི་རིགས་ཀྱིས་མི་ཐུབ་ཅིང། །ཕས་ཀྱི་རྒོལ་བ་ཐམས་ཅད་ཕྱིར་བཟློག་པ། །

[014B] །དྲག་ཤུལ་ཆེ་སོགས་ཉེར་གཉིས་ཕྱག་རྒྱའི་ཚོགས། །གདུག་པ་འདུལ་བའི་ལས་ལ་ཐོགས་མེད་པས། །ནག་པའི་སྡེ་
རྣམས་རྡུལ་དུ་བརླག་མཛད་པའི། །རིག་སྔགས་ལྷ་མོའི་ཚོགས་རྣམས་འཁོར་བཅས་དང། །རྣལ་འབྱོར་བུ་བཞིན་སྐྱོང་མཛད་མཐུ་སྟོབས་ཅན། །ལེགས་ལྡན་ནག་པོ་མཆེད་གསུམ་འཁོར་
བཅས་དང། །ལྷ་ཆེན་ཚངས་པ་ཆེན་པོ་འཁོར་བཅས་ཀྱིས། །དེ་རིང་བདག་གི་ལས་འདི་གྲུབ་པར་མཛོད། །མཆོག་གསུམ་བསྟན་བསྲུང་རྒྱ་མཚོར་བཅས་པ་དང། །དཀར་ཕྱོགས་
སྐྱོང་བའི་ལྷ་རྣམས་ཐམས་ཅད་དང། །དྲང་སྲོང་བདེན་ཚིག་གྲུབ་པ་ཀུན་གྱིས་ཀྱང། །དེ་རིང་བདག་གི་ལས་འདི་གྲུབ་པར་མཛོད། །དཔལ་མགོན་བདུན་ཅུ་དྲེགས་པ་སྡེ་བརྒྱད་བཅས། །
ཡུལ་ལྷ་གཞི་བདག་གཉན་པོ་འཁོར་བཅས་ཀྱང། །ཀོ་ལོང་རུ་ང་ཕྲག་དོག་མ་མཛད་པར། །དེ་རིང་བདག་གི་ལས་འདི་གྲུབ་པར་མཛོད། །ཅེས་བསྐུལ་བྱ། དེ་ནས་གཏོར་མ་རྣམས་ཕྱི་རོལ་
དུ་བསྒྲིགས། རོལ་ཆ་སོགས་བཅས་འཕེན་སར་ཕྱིན་ཏེ། གསེར་སྐྱེམས་འབུལ་བ་ནི། ཨོཾ་ཨཱ་ཧཱུཾ་གསུམ་གྱིས་བརླབ། ཧཱུཾ་རྩ་རྒྱུད་བླ་མ་མཆོག་གསུམ་དང། །བཅོམ་ལྡན་གདུགས་དཀར་འཁོར་

[015A]༄༅། །བཅས་ཀྱིས། །གསེར་སྐྱེམས་མཆོད་པ་འདི་བཞེས་ལ། །མགོན་སྐྱབས་དཔུང་གཉེན་མཛད་དུ་གསོལ། །ཆོས་སྐྱོང་བསྲུང་མ་ཐམས་ཅད་དང། །འཇིག་
རྟེན་སྐྱོང་བ་འཁོར་བཅས་ཀྱིས། །གསེར་སྐྱེམས་མཆོད་པ་འདི་བཞེས་ལ། །མགོན་སྐྱབས་དབུང་གཉེན་མཛད་དུ་གསོལ། །གནས་འདིའི་ལྷ་ཀླུ་གཞི་བདག་སོགས། །
དཀར་ཕྱོགས་སྐྱོང་བ་འཁོར་བཅས་ཀྱིས། །གསེར་སྐྱེམས་མཆོད་པ་འདི་བཞེས་ལ། །མགོན་སྐྱབས་དཔུང་གཉེན་མཛད་དུ་གསོལ། །ཅེས་ཕུལ།། །།
དེ་ནས་གཏོར་མ་འཕེན་པའི་ཚེ། ཧཱུཾ་བཅོམ་ལྡན་གདུགས་དཀར་ལྷ་ཚོགས་དང། །ཆོས་སྐྱོང་བསྲུང་མ་འཁོར་བཅས་རྣམས། །མཐུ་སྟོབས་ཐོགས་པ་མི་མངའ་ཞིང། །
ཐུགས་རྗེ་སྨོན་ལམ་མཐུ་བཙན་པས། །བདག་གིས་གསོལ་བ་བཏབ་པ་བཞིན། །སངས་རྒྱས་བསྟན་པ་དར་བ་དང། །སེམས་ཅན་ཐམས་ཅད་བདེ་གྱུར་
ཅིག་རྒྱུ་སྦྱོར་ཡོན་བདག་འཁོར་བཅས་ཀྱི། །ཆགས་ཆེ་ཉམ་ང་ཟློག་ཏུ་གསོལ། །དེ་རྡེས་གཏོར་མ་འཕེན་པ་པོས་བསྲེག་ཁང་གི་ཉེ་བར་ཕྱིན་ཏེ་གཏོར་མ་ལག་ཏུ་བཟུང་

[015B] རྨི་ལམ་མཚན་ལྟས་ངན་པ་ཟློག་རྟགས་དང་རྟེན་འབྲེལ་ངན་པ་ཟློག་དགྲ་འདྲེའི་བསམ་སྦྱོར་ངན་པ་ཟློག་ལྟས་ངན་བརྒྱད་ཅུ་རྩ་བཞི་ཟློག་
ཡེ་འབྲོག་སུམ་བརྒྱ་དྲུག་ཅུ་ཟློག་ནད་རིགས་བཞི་བརྒྱ་རྩ་བཞི་ཟློག་བགེག་རིགས་སྟོང་ཕྲག་བརྒྱད་ཅུ་ཟློག་གདོན་རིགས་སུམ་བརྒྱ་དྲུག་ཅུ་ཟློག་
བྱིས་པའི་གདོན་ཆེན་བཅྭོ་ལྔ་ཟློག་དུས་མིན་འཆི་བ་རྣམ་བརྒྱད་ཟློག་ཡས་ཀྱི་བདུད་དུ་གཡོས་པ་ཟློག་མས་ཀྱི་སྲི་རུ་ལངས་པ་ཟློག་དཔྲལ་བའི་
གཤེད་དུ་བཀོས་པ་ཟློག་ཕ་མེས་དུར་སྲི་ལངས་པ་ཟློག་མི་ལ་ནང་དུ་གནོད་བ་ཟློག་ཕྱུགས་ལ་གོང་ཁ་བྱེད་པ་ཟློག་གནམ་གྱི་ངལ་ཁ་ཐེབས་པ་ཟློག་
ས་ཡི་དུག་མངའ་གཡོས་པ་ཟློག་སྨེ་བ་སྤར་ཁ་ངན་པ་ཟློག་སྐེག་དང་འཕུང་སྲི་ལངས་པ་ཟློག་ཚེ་དང་སྲོག་ལ་གནོད་པ་ཟློག་ལུས་དང་ལོངས་སྤྱོད་
གནོད་པ་ཟློག་བསམ་དོན་སྒྲུབ་ལ་གནོད་པ་ཟློག་ལོ་སྐེག་ཟླ་སྐེག་ཞག་སྐེག་ཟློག་རྦད་འདྲེ་རྦོད་གཏོང་ཐམས་ཅད་ཟློག་མི་འདོད་མི་ཤིས་ཐམས་ཅད་

[016A]༄༅། །ཟློག་འགལ་རྐྱེན་བར་ཆད་མ་ལུས་ཟློག་ཉེར་འཚེ་ཐམས་ཅད་བཟློག་ཏུ་གསོལ། །ཞེས་པའི་འདོན་ཆ་དང་བསྟུན་ནས་རིམ་པར་འཕེན། འདིར་འཕེན་
གཏོར་ཉེར་བརྒྱད་བྱས་ནས་རྐང་པ་རེ་རེ་དང་སྤྲགས་པའི་དབང་དུ་བྱས་པ་ཡིན་ལ། མཇུག་ཏུ་སྤྱི་ཟོར་འཕེན་ན་འཇིགས་བྱེད་རྟ་མགྲིན་ལྟ་བུའི་ཁྲེ་བོ་གང་རུང་གི་སྔགས་བརྗོད་ནས་འཕེན་པར་བྱའོ། །ནང་དུ་ལོག་ནས་བསྲུང་
འཁོར་བསྒོམ་པ་དང། །གཏང་རག་སོགས་གཞན་རྣམས་ནི་མདུན་བསྐྱེད་ཀྱི་ཆོ་གའི་མཇུག་དང། སྨོན་ལམ་ཤིས་བརྗོད་ལོགས་སུ་བཀོད་བ་ལྟར་ལ། འདིར་གཙོ་མོའི་མཆོད་བསྟོད་ཀྱི་རྗེས་སུ་ཆོས་སྐྱོང་
སྦྱི་དང་བྱེ་བྲག་གི་མཆོད་བསྟོད་སྦྱར་བར་བྱའོ།། །།མངྒ་ལཾ།། །

[016B][BLANK PAGE]


﻿
[001A]
༄༅། །ཟློག་ཆེན་གྱི་གཏོར་མ་བཟོ་ཚུལ་བཞུགས། །

[001B] །གདུགས་དཀར་ཟློག་ཆེན་གྱི་སྐབས་སུ་གཏོར་མ་བཟོ་ཚུལ་ལ། མདུན་བསྐྱེད་ཀྱི་གཏོར་མ། མི་ཟ་དགུ་ཟའི་གཏོར་
མ། འཕེན་པའི་གཏོར་མ་སྟེ་གསུམ་ལས། དང་པོ་ནི། གཙོ་མོའི་གཏོར་མ་ཟན་གཙང་མ་ལ་དཀར་གསུམ་མངར་གསུམ་སོགས་རོ་
བཅུད་དང། འབྲས་བུ་གསུམ་སོགས་ནུས་པ་དང། ཙན་དན་ག་བུར་དྲི་བཟང་བསྲེས་པ་ལས་དཀར་གཏོར་ཟླུམ་པོ། མར་རྒྱན་སོགས་
ཀྱིས་སྤྲས་པ། རིལ་བུ་མང་པོས་བསྐོར་བ་བྱ། ལྷ་སོ་ལྔ་མ་ལྟ་བུ་བསྐྱེད་པ་ཡིན་ཚེ། འཁོར་རྣམས་ཀྱི་གཏོར་མ་བཤོས་བུ་སོ་བྮིའམ་
དགུ་སོགས་རིལ་བུ་བཅས་བྱ། ཆོས་སྐྱོང་སྤྱི་དང་ལེགས་ལྡན་གྱི་གཏོར་མ་དམར་པོ་ཟུར་གསུམ་པ་མཐེབ་ཀྱུ་བཅས་པ་རྣམས་རྟེན་གྱི་

[002A] །མདུན་དུ་བཤམ། ཡང་ན་ཐམས་ཅད་ཤིང་ཏོག་འབྲུ་དང་ཕྱེ་མར་གྱིས་བྱ། གཞན་ཡང་གཞི་བདག་གཏོར་མ་དང་
ཆ་གསུམ་གཏོང་ན་དེ་ཡང་བཤམ། མཆོད་པ་རྣམས་ཀྱང་ཆོ་ག་དང་མཐུན་པར་བཤམ་མོ།། །།གཉིས་པ་མི་ཟ་དགུ་ཟའི་
གཏོར་མ་ནི། ཉེར་དགུ་ལས། དང་པོ་ཕྲེང་བ་ཟ་བའི་གདོན་ཚངས་པའི་འཁོར་ལ་རུ་ར་ཀ་ཤ་དང་ཤིང་གི་ཕྲེང་བ་དང་ཟན་ལས་ཕྲེང་བ་ལྟ་བུར་
བཟོས་པའོ། །དེ་དག་གི་གཙོ་བོ་ཚངས་པ་འཁོར་བཅས་ལ་དཀར་གཏོར་གཙང་མ་བྱ་ཞིང་བཤོས་བུ་རིལ་བུ་མར་གྱིས་བརྒྱན་པ་བྱ། ཟ་བ་
པོ་དང་གཙོ་བོ་རྣམས་ཀྱི་གཏོར་མ་ལ་འབྲུའི་རིགས་དང་རོ་བཅུད། མེ་ཏོག་བ་དན་སོགས་ཀྱིས་མཛེས་པར་བྱ་བ་ནི་འོག་མ་ཀུན་ལ་

[002B] །གཉིས་པ་སྲོག་འཕྲོག་པའི་གདོན་གྱི་བདག་པོ་ཡུལ་འཁོར་བསྲུང་ལ་དཀར་གཏོར། འཁོར་རྣམས་ལ་ཞོའོ་མར་ཏེ་དཀར་པོའི་རིགས། །གསུམ་པ་འཕགས་སྐྱེས་པོའི་
འཁོར་འབྲས་བུ་ཟ་བའི་གདོན་ལ་ཤིང་ཏོག་སྣ་ཚོགས། བཞི་པ་སྤྱན་མི་བཟང་གི་འཁོང་སྐྱུགས་པ་ཟ་བའི་གདོན་ལ་སྤྲང་རྩི། ལྔ་པ་རྣམ་སྲས་ཀྱི་འཁོར་བདུག་པ་ཟ་བའི་གདོན་ལ་སྤོས་དམར་སེར་
རྣམས་བཤམ་པ་སྟེ། འདི་ཡན་གྱི་གཏོར་མ་ལྔ་པོ་སྡེ་ཚན་གཅིག་ཏུ་བྱས་ནས་བཤམ། གཙོ་བོ་སོ་སོའི་གཏོར་མ་ནི་འཁོར་རྣམས་ཀྱི་གཏོར་མ་ལས་སྣོད་གཞན་དུ་བཤམ་ན་ལེགས། །
   ༈    །དྲུག་པ་བརྒྱ་བྱིན་གྱི་འཁོར་མངལ་ཟ་བའི་གདོན་ལ་ཀ་ར་བུ་རམ་སྦྲང་རྩི་སྟེ་མངར་གསུམ། བདུན་པ་མེ་ལྷའི་འཁོར་སྦྱིན་སྲེག་ཟ་བའི་གདོན་ལ་འབྲས་ཡོས་དང་འབྲས་ཟན་སྦྱིན་སྲེག་
གི་རྫས་ལྟར་སྦྱར་བ། བརྒྱད་པ་གཤིན་རྗེའི་འཁོར་ཤ་ཟ་བའི་གདོན་ལ་ཤ་ཚོས་པ་དང་རྗེན་པ། དགུ་པ་བདེན་བྲལ་གྱི་འཁོར་རྐང་ཟ་བའི་གདོན་ལ་རྐང་མར་དང་རུས་པ། བཅུ་པ་ཆུ་ལྷའི་
འཁོར་མེ་ཏོག་ཟ་བའི་གདོན་ལ་ཆུ་དང་ཐང་སོགས་ལས་སྐྱེས་པའི་མེ་ཏོག་སྣ་ཚོགས། བཅུ་གཅིག་པ་རླུང་ལྷའི་འཁོར་མཆིལ་མ་ཟ་བའི་གདོན་ལ་སྤྲད་རྩི། བཅུ་གཉིས་པ་ཀུ་བེ་རའི་

[003A]༄༅། །འཁོར་ལོ་ཏོག་ཟ་བའི་གདོན་ལ་སྙེ་མ་དང་གང་བུ་དང་བཅས་པའི་འབྲུ་སྣ་ཚོགས། བཅུ་གསུམ་པ་དབང་ལྡན་གྱི་འཁོར་གཏོར་མ་ཟ་བའི་གདོན་ལ་འཁུར་བ་སྣ་
ཚོགས་ཏེ་འདི་ཡན་བརྒྱད་པོ་ཚན་གཅིག་ཏུ་བཤམ་མོ།    ༈    །བཅུ་བཞི་པ་འབྱུང་པོའི་རིགས་མི་གཙང་བ་ཟ་བའི་གདོན་ལ་སྒོག་ཙོང་ལ་ཕུག་བཅྭོ་ལྔ་པ་གཟའི་རིགས་ཚིལ་ཟ་བའི་
གདོན་ལ་ཕྱི་ཚིལ་ནད་ཚིལ། བཅུ་དྲུག་བ་རྐྱུ་སྐར་གྱི་རིགས་འབྲས་བུ་ཟ་བའི་གདོན་ལ་ཞོ་འོ་མར་དང་སྦྲད་ཀར་བུ་རཾ་ཏེ་དཀར་གསུམ་མང་ར་གསུམ། བཅུ་བདུན་པ་ས་བདག་གི་རིགས་
སྣབས་ཟ་བའི་གདོན་ལ་བྱ་མོའི་སྒོ་ང། བཅོ་བརྒྱད་པ་ལྷ་མིན་ཀྱི་རིགས་རང་ཟ་བའི་གདོན་ལ་ཤ་རུ་ལ་བ་དང་བསུང་བ། བཅུ་དགུ་པ་མིའམ་ཅིའི་རིགས་དར་སྣབས་ཟ་བའི་གདོན་ལ་
བྱ་ཕོའི་སྒོང། ཉི་ཤུ་པ་མ་མོའི་རིགས་ཞག་ཟ་བའི་གདོན་ལ་ཤ་ཚོས་བའི་ཁུ་བ་ཞག་ཉེར་གཅིག་པ་མཁའ་འགྲོའི་འཁོར་ཁྲག་འཐུང་བའི་གདོན་ལ་ཁྲག་སྣ་སྟེ་འདི་ཡན་བརྒྱད་པོ་ཚན་
གཅིག་ཏུ་བཤམ་མོ།    ༈    །ཉེར་གཉིས་པ་ཆུ་ལྷའི་རིགས་སྟོར་ཁུང་ནས་འབབ་པ་འཐུང་པའི་གདོན་ལ་ཆུ་སྣ། ཉེར་གསུམ་བ་མཁའ་ལྡིང་ཤི་རིགས་བཙས་པ་ཟ་བའི་

[003B] ཉེར་བཞི་བ་སྲིད་མོ་བཞིའི་རིགས་གཅིན་འཐུང་བའི་གདོན་ལ་འབྲས་ཆང་རྒུན་ཆང་སོགས་ཆང་སྣ། ཉེར་ལྔ་པ་སྲིན་མོའི་རིགས་ལྷག་མ་ཟ་བའི་གདན་
ལ་བཟའ་བཏུང་གི་ལྷག་མ་མང་པོ་བསགས་པ། ཉེར་དྲུག་པ་ལྟོ་འཕྱེའི་རིགས་དྲི་ཟ་བའི་གདོན་ལ་ག་བུར་གུར་གུམ་ཙན་དན་ཛ་ཏི་སུག་མེལ་ཀ་ཀོ་ལ་སྟེ་བཟང་དྲུག་སོགས་སྨན་སྣ་སྟེ་
འདི་ཡན་ལྔ་བོ་ཚན་གཅིག་ཏུ་བཤམ་མོ། །གོང་དུ་ཚངས་བའི་སྐབས་སུ་བཤད་པ་ལྟར་འདི་ཡན་གྱི་གཙོ་བོ་ཉེར་དྲུག་པོ་ལ་དཀར་གཏོར་སོ་སོར་བཤམ་ན་ལེགས།    ༈    །ཉེར་བདུན་
པ་ལན་ཆགས་གཉེར་བ་སོགས་འབྱུང་པོ་སྦྱི་ལ་དཀར་གཏོར་རྐེང་དཀྲིས་ཅན་གསུམ་མམ་དགུ། དར་མི་བཅུ་གསུམ། ཕྲེང་བ། མེ་ཏོག་དྲི། །བདུག་པ་དང་བྱུག་པའི་རྫས་སྤོས་
དང་མར་རྣམས་བཤམ། །དྲི་གླུད་བཅོས་ནས་ཁྲུས་ཆུ་བཅས་གཏོང་ནའང་རུང། །ཉེར་བརྒྱད་པ་རིགས་དྲུག་སྦྱི་དང་གློ་བུར་པ་རྣམས་ལ་དཀར་གཏོར་བདུན། །རིལ་བུ་བརྒྱ་
ཆུ་དང་བཅས་བཤམ།    ༈    །ཉེར་དགུ་པ་བགེགས་ལ་དམར་གཏོར་ཟླུམ་པོ་རྐེད་དཀྲིས་ཅན་གསུམ། །ཏིད་ལོ་ཆད་བུ་གསུམ་རེ། ཤ་ཆད་ལ་ཕུག་བཅས་པ་བཤམ། གཏོར་མ་

[004A]༄༅། །འདི་ཡན་གསུམ་པོ་ཚན་གཅིག་ཏུ་བཤམ་ན་སྡེ་ཚན་ལྔར་འགྱུར་རོ། །གཏོར་མ་ཐམས་ཅད་ལ་འབྲུ་བཅུད་བླུག་པ་དང་མེ་ཏོག་བ་དན་སོགས་ཀྱིས་བརྒྱན་པ་ནི་
སྔར་བཤད་པ་ལྟར་རོ།    ༈    །གཏོར་མ་འདི་རྣམས་སྒྲུབ་པ་པོའི་མདུན་ནམ་གྲལ་གྱི་མཐའ་ལྟ་བུའི་འོས་པའི་གནས་སུ་ཅོག་ཅེའི་ཁར་རས་ཤོག་བཏིང་བ་ལ་གོ་རིམ་མ་འཆོལ་བར་
བཤམ་ལ། ཆུ་གཉིས་ཉེར་སྤྱོད་ཀྱི་མཆོད་པ་ཚར་ཉེར་བདུན་ནམ་ཚར་ལྔ་མགྲོན་རྣམས་ཚུར་བལྟ་བའི་གཡས་ནས་བརྩམས་ཏེ་བཤམ། །གཏོར་མ་འཕེན་པའི་སྐབས་སུ་སྣོད་གཅིག་ཏུ་
བསྡུས་ནས་བསྲེག་ཁང་གི་ཕྱི་རོལ་དུ་གཏོར་བར་བྱ།    ༈    ལེགས་ལྡན་གསུམ། ཚངས་པ། རྒྱལ་ཆེན་བཞིའི་ཟོར་རྣམས་རང་རང་གི་མགོ་བརྙན་
ཅན། ཐམས་ཅད་དམར་པོ། མེ་རིས་དང་རྩེ་མོར་རྡོ་རྗེ་ཕྱེད་པ་ནག་པོ། དེའི་འོག་ཏུ་མགོ་བརྙན་སོ་སོའི་མདོག་ཅན་བྱ། མཇུག་ཏུ་འཕེན་རྒྱུའི་སྦྱི་ཟོར་ནི། ཐོད་སྐམ་ཅན་
དུ་བྱ། མངའ་ནི་འུག་པའི་སྒྲོ་དང་སྐྱེར་པའི་མདེའུ་ཅན་ནམ་སྦྱིའི་མདའ་གཞུས་ཀྱང་རུང་ཞིད་མེའི་ཕྱི་རོལ་དུ་འཕེན་ནོ། །སྒོང་ཟོར་ནི་བྱའི་སྒོ་ང་ཟུར་གསུམ་པའི་དབྱིབས་ཅན་དུ་སྤུངས་

[004B] ཟན་ལས་བཟོས་ནས་ཤིང་དང་ཟན་གྱིས་མར་མི་ལྟུང་བའི་ཐབས་བྱས་ནའང་རུང། རྡོ་ཟོར་ནི་རྡོ་ཆུང་མང་པོ་སྤུངས་བ་འམ། ཟན་ལས་ཟུར་གསུམ་བཅོས་པ་ལ་རྡེའུ་མང་པོ་
བཙུགས་ཀྱང་རུང། རྐོང་ཟོར་ནི་མར་མེ་གྲུ་གསུམ་མམ་ཟུར་གསུམ་གྱི་རྩེ་དང་ལོགས་རྣམས་སུ་རྐོང་བུ་བྱས་ཏེ་དེར་མར་བླུགས། སྡོང་བུ་བཙུགས་ནས་སྤར་ཏེ་འཕེན། ཁྲག་ཟོར་ནི་
ཟུར་གསུམ་རྩེ་བཅད་པ་ལྟ་བུའི་ནང་དུ་བྲུས་ནས་ཁྲག་བླུགས་པ་བྱའམ། སྒོ་ང་ལ་ཁྲག་བླུགས་པའང་རུང། ཚེར་ཟོར་ནི་ཚེར་མ་ཅན་གྱི་རྩྭ་ཤིང་ཟུར་གསུམ་ལ་འཛུགས་པའམ་རྩྭ་ཤིང་
གི་ཕོན་པོ་ཉིད་འཕན་ནའང་རུང། ཡུངས་ཟོར་ནི་ཡུངས་དཀར་སྒང་བུ་ཅན་ཟུར་གསུམ་ལ་འཛུགས་པའམ་ཡུངས་འབྲུ་ཟུར་གསུམ་ལ་འབྱར་བའམ། རྩྭའི་ཕོན་བོས་ཀྱང་རུང་ངོ། །
མཇུག་ཏུ་འཕེན་རྒྱུའི་སྤྱི་ཟོར་ནི་མདོག་དབྱིབས་སྤྱི་འགྲོ་ལྟར་རོ།    ༈    །ཟོར་གྱི་གྲངས་ནི། ལེགས་ལྡན་སོགས་ལྷའི་ཟོར་བརྒྱད་གྲངས་ངེས། གཞན་ལ་དེས་གཟུང་
མེད་ཀྱང། མངའ་ཟོར་བཞི། སྒོང་ཟོར་གཉིས། རྡོ་ཟོད་གཉིས། རྐོང་ཟོར་གཉིས། ཁྲག་ཟོར་གཉིས། ཚེར་ཟོར་བཞི། ཡུངས་ཟོར་བཞི། མཇུག་ཏུ་

[005A]༄༅། །འཕེན་རྒྱུའི་ཟོར་ཆེན་གཅིག་བྱེད་ན་གྲངས་ཉེར་དགུར་འགྱུར་རོ།། །།༄༅། །བཟློག་ཆེན་གྱི་གཏོར་མ་འཕེན་ཚུལ་བཞུགས།། །། གདུགས་
དཀར་བཟློག་ཆེན་གྱི་གཏོར་ཟོར་འཕེན་པ་ལ། འཕེན་སར་ཕྱིན་ཏེ་གསེར་སྐྱེམས་བསྐུ་ལ་བ་བྱས་རྗེས། གཡོན་ཕྱོགས་སུ་གཏོར་མ་འཛིན་མཁན་བསྒྲིག་གཡས་གཡོན་དུ་གཏོར་མ་
ལེན་པ་དང་སྣོང་བསྡུ་བ་པོ་བཅས། ཐོག་མར་ལེགས་ལྡན་གསུམ་གྱི་གཏོར་མ་རིམ་བཞིན་འཕེན་བའི་ཚེ། ལེགས་ལྡན་གཙོས་པའི་ཡི་དམ་ཆོས་སྐྱོང་རྣམས་ཀྱིས་བགེགས་རིགས་སྟོང་
ཕྲག་བརྒྱད་ཅུའི་གནོད་པ་ཐམས་ཅད་ཞི་བར་མཛོད་ཅིག་དེ་བཞིན་དུ་གདོན་རིགས་ནང་རིགས་ལ་དམིགས་ནས་བྱ། དེ་ནས་ཚངས་གཏོར་ལ། ཚངས་པ་སོགས་ཕྱོགས་སྐྱོང་རྣམས་
ཀྱིས་གནོད་བྱེད་ཐམས་ཅད་ཞི་བར་མཛོད་ཅིག་རྒྱལ་ཆེན་བཞི་ལ། ཤར་ཕྱོགས་དྲི་ཟ་སོགས་ཀྱི་གནོད་པ། ལྷོ་གྲུལ་བུམ། ནུབ་ཀླུ། བྱང་གནོད་སྦྱིན། མདའ་བཞི་ལ། གནོད་བྱེད་
ལ་མདའ་ཆར་བབས་ནས་བསམ་ངན་སྦྱོར་རྩུ་བ་ཐམས་ཅད་ཞི་བར་མཛོད་ཅིག་སྒོང་ཟོར་ལ། བུ་ཡུག་ལྟ་བུའི་རྦབ་འདྲིལ་པ་དང། རྡོ་ཟོར་ལ། རི་བྲག་ཆེན་པོས་མནན་པ། རྐོད་ཟོར་ལ་

[005B] ཁྲག་ཟོར་ལ། ཤྭ་པོ་ཆེན་པོས་འཁྱེར་པ། ཚེར་ཟོར་ལ། ཤལ་མ་ལིའི་ཚེར་མ་ལྟ་བུས་འབིགས་པ། ཡུངས་ཟོར་ལ། ཁྲོ་བོ་དཔག་ཏུ་མེད་པ་མཚོན་ཆ་ཐོགས་པས་བརླག་
བར་བྱེད་པར་བསྐུལ་བའི་བསམ་པས་འཕེན་ཞིང། མེ་མཚོན་སོགས་ཀྱིས་གནོད་བྱེད་ཐམས་ཅད་ཞི་བ་དང་བསང་བསྐྲང་སོགས་བྱས་པར་བསམ། ཟོར་སོ་སོ་ལ་བཞི་རེ་ཡོད་པའི་དང་པོས་ཤར། གཉིས་
པས་ལྷོ་སོགས་ཕྱོགས་བཞིའི་གནོད་བྱེད་འཇོམས་པའོ། གནོད་བྱེད་ཀྱི་ངོ་བོ་ནི་སྒྲུབ་བྱའི་ལས་ངན་བག་ཆགས་བཅས་པ་ཡིན་པ་ལ། རྣམ་པ་གདོན་བགེགས་སོགས་སྣ་ཚོགས་པའི་རྣམ་པ་ཅན་རྣམས་རང་
རང་གི་གནས་སུ་འམ། རླུང་གིས་རྩྭ་སྦུར་འདེང་པ་ལྟར་དབང་མེད་དུ་བསྲེག་ཁང་གི་ནང་དུ་འོངས་པ་ལ་མདའ་ཆར་སོགས་ཀྱིས་བརླག་པར་བྱེད་ཀྱང་རུང། མདའ་ཟོར་སོགས་རེ་རེའམ། འགའ་ཞིག་མེད་ཀྱང་
ཆོག་ཅིང། བཟློག་པ་བཏོན་ཚར་བའི་རྗེས་སུ་སོ་སོའི་དམིགས་པ་དང་བཅས་འཕེན་བ་འམ། གདུགས་དཀར་སོགས་ཀྱི་སྔགས་བརྗོད་པའམ། བཟློག་པ་དང་མཉམ་དུ་འཕེན་པ་གང་བྱས་ཀྱང་རུང། མཉམ་དུ་འཕེན་
པ་ལ་བཟློག་ཚིག་དང་སྦྱར་མ་སྦྱར་ཅི་རིགས་ཡོད་དོ། །སྒོང་ཟོར་ལྟ་བུ་ཁ་ཅིག་བཞི་བོ་གཅིག་ཏུ་བསྡེབས་ནས་འཕེན་ཀྱང་རུང། བསྲེག་ཁང་གི་མེ་ནི་དང་པོ་ནས་སྤོར་བའམ། འཕེན་ཚར་བར་ཉེ་བན་སྤོར་

[006A]༄༅། །ཀྱང་རུང་ངོ། །མི་ཟ་དགུ་ཟའི་གཏོར་ལྷག་རྣམས་གཏོར་ཟོར་གྱི་སྣོད་དུ་ཆར་བགོས་ནས་བླུགས་ཏེ་མེར་འཕང་བ་ཡང་འདུག་ཅིང། བསྲེག་ཁང་གི་ཕ་རོལ་དུ་བསྐྱལ་ནས་
འབྱུང་པོ་རྣམས་ཀྱིས་འཁྱེར་བར་བསམ་ན་འང་རུང། མི་མོ་སོགས་ཀྱི་གཟུགས་རྣམས་ནི་ཉེར་བདུན་པ་ལན་ཆགས་ཀྱི་མགྲོན་རྣམས་ལ་བསྔོ་བ་ཡིན། ལན་ཆགས་ཀྱི་གཏོར་མ་འདི་ལན་གསུམ་བྱས་
ནའང་ལེགས། གཞན་ཡང་ཁ་མཆུའི་དོགས་པ་ཡོད་ན་བར་འདིར་གདུགས་དཀར་གྱི་ལས་ཚོགས་ནས་འབྱུང་བ་ལྟར་བྱད་དགྲོལ་དང་བཀྲུ་བྱབས་བསྲུང་བ་བྱ་བ་དང། དེ་བཞིན་དུ་སྲི་མནན་དང་ཕྱུགས་ནང་
དང་གོད་ཁ་ཞི་བར་བྱེད་པ་ལྟ་བུའི་དམིགས་བསལ་ཅན་གྱི་དགོས་པ་ཡོད་ན་བྱས་ཀྱང་རུང་ངོ། །འཕེན་པའི་གོ་རིམ་ནི། ལེགས་ལྡན་མཆེད་གསུམ། ཚངས་པ། རྒྱལ་ཆེན་བཞིའི་གཏོར་མ་རྣམས་གོ་
རིམ་ངེས་ཤིང། གཞན་ལ་ངེས་པ་མེད་ཀྱང། མངའ་བཞི། སྒོང། རྡོ། །རྐོད་པོ། ཁྲག་ཚེར། །ཡུངས་རྣམས་རིམ་པར་འཕངས་བས་ཆོག་གོ། །།མངྒ་ལཾ།། །།
།།

[006B][BLANK PAGE]


