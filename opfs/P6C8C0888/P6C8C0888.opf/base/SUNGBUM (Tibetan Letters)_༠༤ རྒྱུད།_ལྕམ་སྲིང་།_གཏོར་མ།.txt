༄༅། །ན་མོ་བཛྲ་བཧཻ་ར་ཝཱ་ཡ། ཆོས་སྐྱོང་དྲེགས་པ་ལྕམ་སྲིང་འཁོར་དང་བཅས། །དད་དང་དམ་ཚིག་དབང་གིས་སྤྱན་འདྲེན་ན། །གཤེགས་ཤིང་གནས་འདིར་བརྟན་པར་བཞུགས་ནས་ཀྱང། །རྣལ་འབྱོར་
བཅོལ་བའི་འཕྲིན་ལས་འགྲུབ་པར་མཛོད། །ཤ་ཁྲག་གཏོར་མའི་ཚོགས་ནི་རི་ལྟར་སྤུངས། །ཁྲག་ཆང་བདུད་རྩི་རྒྱ་མཚོ་ལྟ་བུར་བསྐྱིལ། །དམ་རྫས་སྤྱན་གཟིགས་མཆོད་པའི་སྤྲིན་བཀོད་དེ། །ཆོས་སྐྱོང་ལྕམ་
སྲིང་འཁོར་དང་བཅས་ལ་འབུལ། །དགྱེས་བཞིན་བཞེས་ནས་རྒོད་ཚང་རི་ཁྲོད་ཀྱི། །ཕྱི་ནང་ཡོ་བྱད་རྩི་ཤིང་ནགས་ཚལ་ལ། །བརྐུ་འཕྲོག་བྱེད་པའི་མི་དང་འབྱུང་པོའི་ཚོགས། །དྲག་པོའི་ཆད་པས་མྱུར་དུ་
ཚར་གཅོད་མཛོད། ཅེས་པ་འདི་ཡང་བཙུན་པ་བློ་བཟང་ཆོས་ཀྱི་རྒྱལ་མཚན་གྱིས་སྨྲས་པ་དགེ་ལེགས་འཕེལ།། །།



﻿༄༅། །ཆོས་སྐྱོང་དྲེགས་པ་ལྕམ་སྲིང་ནང་སྒྲུབ་ལ་མཆོད་གཏོར་འབུལ་བའི་ཆོག་བསྒྲིགས་ཙིནྟ་མ་ཎི་ཞེས་བྱ་བ་བཞུགས་སོ། །

[001B] །ན་མོ་གུ་རུ་བཛྲ་དྷ་ར་ཡ། ཀུན་བཟང་གདོད་མའི་མགོན་པོ་ཧེ་རུ་ཀཿ་གཉིས་མེད་བླ་མ་གདན་གསུམ་ཚང་བའི་ཞ། །བྱང་
ཆུབ་བར་དུ་མི་འབྲལ་སྤྱི་བོའི་གཙུག་བསྟེན་ནོ་དུས་ཀུན་འབྲལ་མེད་རྗེས་སུ་སྐྱོངས། །སྣང་མཐའི་མགོན་པོ་སྙིགས་དུས་བརླིང་སྤྱོད་ལ། །མ་བཟོད་ཁྲོ་
བའི་གར་མཛད་ནང་སྒྲུབ་ཅེས། །ལྕམ་སྲིང་དབང་དྲག་སྐུར་བཞེངས་དེ་ཉིད་ལ། །མཆོད་པའི་འཁྲིགས་ཆོག་གཞུང་བཞིན་འདིར་སྤེལ་བྱ།  །དེ་ལ་འདིར་རྒྱལ་
བའི་བསྟན་སྲུང་ཀུན་གྱི་གཙོ་བོ་ཆོས་སྐྱོང་དྲེགས་པ་ལྕམ་སྲིང་ནང་སྒྲུབ་ཏུ་གྲགས་པར་མཆོད་གཏོར་འབུལ་བར་འདོད་པ་དག་གིས། འབུལ་གཏོར་ཟླུམ་པོ་གསུམ་བསྒྲིགས་དམར་པོ་ལ་

[002A] །བཅད་ཁམ་དང་ཟས་སྣས་བསྐོར་བ། ཕྱི་ནང་གི་མཆོད་པ་གྱ་ནོམ་པ་བཤམས། རང་ཡི་དམ་རྟ་མགྲིན་ཡང་གསང་ངམ་གསང་སྒྲུབ་སོགས་བྱེད་ཚེ་རྩ་
གསུམ་གྱི་གཏོར་མ། ཕྱི་ནང་གི་མཆོད་པ་ཆོས་སྐྱོང་གི་གོང་གནོན་ཙམ་དུ་སྟེགས་མཐོ་བར་བསྒྲིགས། སྒྲུབ་པ་པོ་རྣམས་སྐྱབས་སེམས་ཚད་མེད་བཞི་རྒྱུད་དང་འདྲེས་ངེས་སུ་བསྒོམ། རང་
ཡི་དམ་གྱི་བདག་བསྐྱེད་ལས་བྱང་རྣམས་གང་བྱེད་སྔོན་དུ་བཏང་ནས། རྣལ་འབྱོར་ལ་གནས་བཞིན་པའི་ངང་ནས་ཕྱི་ནང་གི་མཆོད་རྫས་རྣམས་བྱིན་གྱིས་བརླབས་ལ། རྟེན་བསྐྱེད་པ་ནི་
ཡི་དམ་གང་བྱས་ཀྱི་ལས་སྔགས་ཀྱིས་བསངས།  སྭ་བྷཱ་ཝས་སྟོང་བར་སྦྱངས། སྟོང་པའི་ངང་ལས་རང་གི་མདུན་དུ་དུར་ཁྲོད་འཇིགས་སུ་རུང་བའི་གཞལ་ཡས་ཁང་གི་

[002B] པཾ་ལས་སྣ་ཚོགས་པདྨ་དང་རཾ་ལས་ཉི་མའི་དཀྱིལ་འཁོར། ཨ་ལས་ཟླ་བའི་
གདན་རྣམས་ཀྱི་སྟེང་དུ། ཧཱུཾ་ལས་ཚེ་བུམ་མནྡྷ་ར་བ་དང་བཅས་པ་ཧཱུཾ་གིས་མཚན་པ་ལས། འོད་ཟེར་ཕྱོགས་བཅུར་འཕྲོས། འཕགས་པ་མཆོད། སེམས་ཅན་རྣམས་ཀྱི་ཚེ་ཡི་བར་ཆད་དང་དབུལ་
འཕོངས་གི་སྡུག་བསྔལ་སེལ། སྲིད་ཞིའི་ལེགས་ཚོགས་ཐམས་ཅད་བསྡུས་ཏེ་ཕྱག་མཚན་ས་བོན་དང་བཅས་པ་ལ་ཐིམ། དེ་ཡོངས་སུ་གྱུར་བ་ལས། བཅོམ་ལྡན་འདས་བསམ་འཕེལ་དབང་རྒྱལ་སྐུ་མདོག་
དམར་པོ་མེ་ལྟར་འབར་བ། ཞལ་གཅིག་ཕྱག་གཉིས་པ། གཡས་པས་འཆི་མེད་ཚེའི་བདུད་རྩིས་གང་བའི་བུམ་པ་ལྷའི་མེ་ཏོག་མནྡྷ་ར་བའི་ཁ་བརྒྱན་ཅན་ཐུགས་ཀར་འཛིན་པ། གཡོན་པས་བདེ་སྐྱོང་གི་སྣོད་དུ་རིན་
པོ་ཆེ་སྣ་ཚོགས་ཀྱིས་བཀང་བ་དགུ་གཡོན་དུ་འཆང་བ་དབུ་སྐྲ་ཁམ་སེར་གྱེན་དུ་བརྫེས་ཤིང། སྤྱན་གསུམ་དམར་ལ་ཟླུམ་པ་མཆེ་བ་རྣོན་པོ་བཞི་གཙིགས་པ། སྐུ་ལ་རུས་པ་དང་རིན་པོ་ཆེའི་རྒྱན་གྱིས་བརྒྱན་པ་
ཟངས་ཁྲབ་དང་དར་དམར་པོའི་རལ་ཁ་གསོལ་བ། གསེར་གྱི་སྐ་རགས་བཅིང་ཞིང། ཞབས་ལ་བསེའི་ལོ་ཁྲམ་གསོལ་བ། སྐྱེ་འགྲོ་ཡོངས་ཀྱི་སྲོག་བདག་ཉི་མ་འབུམ་གྱི་གཟི་མདངས་ཅན། ཞལ་ནས་

[003A]༄༅། །སྒྲུབ་པ་པོ་ལ་དངོས་གྲུབ་ཀྱི་ཆར་འབེབས་ཤིང། མི་བཟད་ནམ་མཁའི་མཛོད་ལ་མངའ་བརྙེས་པ། ཞབས་གཡས་བསྐུམ་ཤིང་གཡོན་བརྐྱང་བའི་གར་སྟབས་ཀྱིས་མེ་དཔུང་
དྲག་ཏུ་འབར་བའི་ཀློང་དཀྱིལ་ན་བཞུགས་པ། དེའི་གཡོན་དུ་ཧཱུཾ་ལས་ཡུམ་ཆེན་ལྷ་མོ་ཚེ་དཔག་མེད་མ་སྐུ་མདོག་དམར་སེར། ཞལ་གཅིག་ཕྱག་གཉིས་མ་ཕྱག་གཡས་དངོས་གྲུབ་འགུགས་པའི་
ལྕགས་ཀྱུ་དང་དུང་ཆེན་གྱི་ཕྲེང་བ་བསྣམས་པ། ཕྱག་གཡོན་གྱིས་ཚེ་བུམ་ཐུགས་ཀར་འཛིན་པའི་ཁྲོ་ཆགས་འདྲེས་པའི་ཉམས་དང་ལྡན་པ། ཕོ་ཉ་མོའི་ཆ་ལུགས་ཅན་སྤྱན་གསུམ་པ། གཅེར་བུ་
རུས་པ་དང་རིན་པོ་ཆེའི་རྒྱན་གྱིས་བརྒྱན་པ་རབ་ཏུ་སྒྲིམ་པའི་སྐུ་ཅན། པད་ཟླ་ཉི་མ་ནོར་བདག་བྱི་བ་སྔོན་པོའི་གདན་ལ་ཞབས་གཡས་བསྐུམ་ཤིང་གཡོན་བརྐྱང་བའི་རོལ་བའི་སྟབས་ཀྱིས་བཞུགས་
པ༑ གཙོ་བོའི་གཡས་སུ་པྲཾ་ལས་ལས་མཁན་འཆི་བདག་འཇོམས་པ། སྐུ་མདོག་པདྨ་རཱ་གའི་མདོག་ཅན་ཞལ་གཅིག་ཕྱག་གཉིས་ཀྱིས་རལ་གྲི་དང་གཏེར་བུམ་འཛིན་པ། བསེ་ཁྲབ་དང་བསེ་
རྨོག་གྱོན་ཞིང་ཞབས་ལ་བསེའི་ལོ་ཁྲམ་གསོལ་བ། དར་དང་རུས་པ་དང་རིན་པོ་ཆེའི་རྒྱན་གྱིས་བརྒྱན་པ་གནོད་བྱེད་དགྲ་བགེགས་རྣམས་ཀྱི་སྲོག་དབུགས་ལེན་པ་ལ་རིངས་པ། ཁམས་གསུམ་

[003B] ཞབས་གཡས་བསྐུམ་ཤིང་གཡོན་བརྐྱང་བས་ཡེ་ཤེས་ཀྱི་མེ་དཔུང་འབར་བའི་དབུས་ན་པད་ཉི་དགྲ་བགེགས་
བསྣོལ་བའི་གདན་ལ་བཞུགས་པའོ། །དེ་རྣམས་ཀྱི་ཕྱི་རོལ་ཏུ་བདུད་གཅོད་ཀྱི་བཤན་ འཕྲིན་ལས་བསྒྲུབ་པའི་དམག་ཚོགས། ལྷ་ཀླུ་གནོད་སྦྱིན་ནོར་ལྷ་དཔལ་
མགོན་དང་བཅས་ཕ་ཉི་ཟེར་གྱི་རྡུལ་བཞིན་འཁོར་ཚོགས་རྒྱ་མཚོས་བསྐོར་བར་གྱུར། གཙོ་འཁོར་ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་ཕྱོགས་
བཅུར་འཕྲོས་པས་རང་བཞིན་གྱི་གནས་ནས་བསྒོམ་པ་དང་འདྲ་བའི་ཡེ་ཤེས་པ་རྣམས་སྐད་ཅིག་གིས་སྤྱན་དྲངས་ པར་བསམ་ལ། སྤོས་སྦྱོར་བ་བསྲེགས་ལ། རོལ་མོ་དབྱངས་དང་བཅས་པས། འདི་ལྟར།  ཧཱུཾ་ལྷུན་གྲུབ་
བདེ་སྟོང་ཟུང་འཇུག་རོལ་པ་ལས། །གཏུམ་དྲག་གར་དགུའི་ཉམས་ལྡན་གནོད་སྦྱིན་གཙོ། །བསྒྲུབ་ལ་ཚེ་དཔལ་ལོངས་སྤྱོད་འདོད་རྒུའི་ཆར། །འབེབས་མཛད་བསམ་འཕེལ་དབང་རྒྱལ་སྐུར་
བཞེངས་ཤིག་ཁྱོད་ཀྱི་གཡོན་ན་དཔའ་མོའི་དབང་ཕྱུག་གཙོ། །བདེ་ཆེན་དགའ་བཞི་འདྲེན་མཛད་ལྷ་མོ་མཆོག་ཚེ་དཔག་མེད་མ་ཐུགས་རྗེ་གཞན་དབང་གིས། །རྣལ་འབྱོར་འཕྲིན་ལས་སྒྲུབ་ཕྱིར་

[004A]༄༅། །སྐུར་བཞེངས་ཤིག་གཞན་ཡང་ཁྱོད་འཁོར་བཀའ་ཉན་ཕོ་ཉའི་ཚོགས། །རྣལ་འབྱོར་འཕྲིན་ལས་གཡེལ་མེད་སྒྲུབ་པའི་ཕྱིར། །སྔོན་གྱི་དམ་ཚིག་གཉན་ཕོ་མ་བསྙེལ་བར། །
འཆི་བདག་འཇོམས་པ་འཁོར་བཅས་སྐུར་བཞེངས་ཤིག་ཨེ་ཧྱ་ཧེ། ས་མ་ཡ་ཛཿ་ཛཿ་ཛཿ་ཧཱུཾ་བཾ་ཧོཿ་ཡེ་ཤེས་པ་དམ་ཚིག་པ་སོ་སོ་དང་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་
ཟེར་འཕྲོས་དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་འདི་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་བཀང་བའི་བུམ་པ་ཐོགས་
ནས༑ ཨོཾ་སརྦ་ཏ་ཐཱ་ག་ཏཱ་ཨབྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་གསུངས་ཤིང་དབང་བསྐུར་བས་ལུས་ཐམས་ཅད་གང། དྲི་མ་ཐམས་ཅད་དག་ཆུའི་ལྷག་མ་ཡར་ལུད་པ་ལས་གཙོ་འཁོར་
ཐམས་ཅད་ལ་སྤྲུལ་སྐུ་ཚེ་དཔག་མེད་ཀྱིས་དབུ་བརྒྱན་པར་ གྱུར་བར་བསམ། མཆོད་པ་བྱིན་གྱིས་བརླབས་ལ།  ཧཱུཾ་ཏིང་འཛིན་སྔགས་དང་ཕྱག་རྒྱས་བྱིན་རླབས་པའི། །སྟོང་གསུམ་ཁྱོན་གང་ལྷ་རྫས་མཆོད་ཡོན་
འདི༑ ༑བླ་མ་དབང་ཆེན་བཀའ་སྡོད་འཁོར་བཅས་ལ། །འབུལ་ལོ་བཞེས་ནས་དངོས་གྲུབ་མཆོག་སྩོལ་མཛོད། །ཨོཾ་གུ་རུ་ཧ་ཡ་གྷྲི་ཝར་ཀྨོ་པྲ་ན་ཨཏྨ་ས་པ་རི་ཝཱ་ར་ཨརྒྷཾ་པྲ་ཏི་ཙྪ་པཱུ་ཛ་མེགྷ་ས་མུ་དྲ་

[004B]  ཞེས་སོགས་སྦྱར་ནས་ཆུ་བཞི་ཉེར་སྤྱོད་རོལ་མོ་འདོད་ཡོན་ལྔ་རྒྱལ་སྲིད་སྣ་བདུན་བཀྲ་ཤིས་རྟགས་བརྒྱད་དང་བཅས་པ་འབུལ། གོང་སྔགས་ལ་འབྲུ་གསུམ་བཏགས་པའི་ནང་མཆོད་དང་མཎྜལ་ཅི་ནུས་སུ་ཕུལ་ནས་
ཡིག་བརྒྱ་མ་མཐའ་ཉེར་གཅིག་ཙམ་བཟླས་ནས་བཤགས་པ་བྱ་བ་ནི།  ཧཱུཾ་བླ་མ་ཡི་དམ་མཁའ་འགྲོ་ཆོས་སྐྱོང་རྣམས། །རབ་རྨོངས་བདག་ལ་བརྩེ་བས་དགོངས་སུ་གསོལ། །མ་རིག་འཁྲུལ་བས་བསྐྱེད་པའི་འཁོར་བ་
འདིར། །རྨོངས་པའི་དབང་གྱུར་སྒོ་གསུམ་ཉེས་ཚོགས་དང། །ལེགས་ཚོགས་རྩ་བ་བླ་མར་སྨོད་པ་དང། །དངོས་གྲུབ་རྩ་བ་ཡི་དམ་སྤོང་ལེན་བྱེད། །འཕྲིན་ལས་རྩ་བ་གཏང་རག་དུས་གཏོར་སོགས་
དངོས་གྲུབ་བགེགས་གྱུར་ཉམས་ཆགས་ཅི་མཆིས་བཤགས། །མདོར་ན་སྐུ་གསུང་ཐུགས་དང་འགལ་བ་ཡི། །ཉེས་ཚོགས་ཅི་མཆིས་ཁྱེད་ལ་བཟོད་པར་གསོལ། །མཆོད་རྫས་མི་གཙང་ངན་ཞིང་
བཤམས་ཉེས་སོགས། །མཐོལ་ཞིང་བཤགས་སོ་ཚངས་པའི་དངོས་གྲུབ་སྩོལ།  ཞེས་བཤགས་པ་བྱ། དེ་ནས་བསྐང་རྫས་མཆོད་རྫས་རྣམས་སྤྱི་ལྟར་བྱིན་གྱིས་བརླབས་ལ་རོལ་མོ་དབྱངས་དང་བཅས་ཐུགས་དམ་བསྐང་བ་
ནི༑  ཧཱུཾ་རྨད་བྱུང་ཀུན་བཟང་བདེ་སྟོང་རོལ་བ་ལས། །ཤར་བའི་ཕྱི་ནང་གསང་བའི་མཆོད་པའི་སྤྲིན། །ས་དང་བར་སྣང་ནམ་མཁའི་ཁྱོན་གང་བ། །སྔགས་དང་ཏིང་འཛིན་ཕྱག་རྒྱས་བྱིན་རླབས་པས། །

[005A]༄༅། །ཟག་མེད་བདེ་སྟེར་རེ་བ་སྨིན་བྱེད་འདི། །ཆོས་རྒྱལ་བསམ་འཕེལ་དབང་རྒྱལ་འཁོར་བཅས་ཀྱི། །སྤྱན་ལམ་སྨིན་ཞིང་ཐུགས་དམ་བསྐོང་གྱུར་བའི། །དགྱེས་བྱེད་མཐུན་
པའི་དམ་རྫས་བསྐྱེད་གྱུར་ཅིག་དག་བྱེད་ཆུ་ཀླུང་གཙང་མའི་མཆོད་ཡོན་དང། །ཁྲག་གི་ཨརྒྷཾ་དམར་པོ་སྤུ་འཕྲེང་འཁྲིགས། །པདྨ་ཨུཏྤལ་ཆུ་སྐྱེས་མདངས་བཀྲག་མཚར། །དབང་པོ་སྣ་ལྔའི་མེ་
ཏོག་འཁྲིགས་པ་འདི། །ཆོས་རྒྱལ་བསམ་འཕེལ་དབང་རྒྱལ་ཐུགས་དམ་བསྐང། །ཡུམ་ཆེན་ཚེ་དཔག་མ་ཡི་ལས་མཁན་འཆི་བདག་འཇོམས་པའི་འཁོར་གྱི་ནོར་བདག་བྱེ་བའི་འཁོར་
ཚོགས་དམ་ཅན་རྒྱ་མཚོའི་ཐུགས་དམ་བསྐང་ཞིང་ཉམས་ཆགས་གསོས་གྱུར་ཅིག་མི་མཐུན་རྐྱེན་ངན་བར་ཆད་བཟློག་པ་དང། །འདོད་པའི་དངོས་གྲུབ་ཆར་ལྟར་འབབས་པར་མཛོད། །དྲི་ལྡན་ཤིང་
སྣའི་དུད་སྤྲིན་ལང་ལོང་གཡོ། །བམ་ཆེན་རོ་སོལ་མེར་བསྲེགས་དུད་སྤྲིན་འཐུལ། །ཉི་ཟླ་ནོར་བུ་ཞུན་མའི་སྣང་གསལ་དང། །ཚིལ་ཆེན་རོ་སྐྲར་ཞུགས་ཕུང་འབར་བ་འདི། །ཆོས་སྐྱོང་ག་བུར་གུར་གུམ་
ཙནྡན་དྲི་ངད་ལྡང། །ཁྲག་དང་མཁྲིས་པ་ཐུགས་ཀར་བྱུགས་པའི་རྫས། །ལྷ་མིའི་རྫས་མཆོག་རོ་བརྒྱའི་བཅུད་ལྡན་བཤོས། །ཤ་རུས་ནང་ཁྲོལ་ཞག་ཚིལ་ཕུང་པོ་འདི། །ཆོས་སྐྱོང་པི་ཝཾ་གླིང་བུ་རྫ་རྔ་

[005B] །ཐོད་རྔ་རྐང་གླིང་སྙན་བརྗིད་རོལ་མོའི་ཚོགས། །དམ་རྫས་གཏོར་མའི་རི་བོ་མཁའ་ལ་སྙེགས། །ཁྲག་ཆང་ཇ་རྒྱའི་བཏུང་བ་རྒྱ་མཚོ་འདི། །ཆོས་སྐྱོང་འདོད་ཡོན་ལྔ་དང་རྒྱལ་སྲིད་རིན་ཆེན་
བདུན། །བཀྲ་ཤིས་རྟགས་རྫས་ཉེ་བའི་རིན་ཆེན་བདུན། །རིན་ཆེན་བདུན་དང་གཏེར་བུམ་དཔག་བསམ་ཤིང། །འདོད་འཇོའི་བ་དང་མ་རྨོས་ལོ་ཏོག་བཅས། །ཆོས་སྐྱོང་རབ་མཛེས་ཁང་བཟང་གདན་
གསུམ་བླ་བྲེ་གདུགས། །རྒྱལ་མཚན་བ་དན་ཚེ་བུམ་རིན་ཆེན་ཐོད། །ལྕགས་ཀྱུ་རུས་འཕྲེང་ཚེ་བུམ་རྒྱན་ལྡན་དང། །རལ་གྲི་གཏེར་བུམ་སྣ་ཚོགས་ཕྱག་མཚན་འདི། །ཆོས་སྐྱོང་བསེ་ཁྲབ་བསེ་རྨོག་
དར་གྱི་རལ་ཁ་དང། །རིན་ཆེན་གསེར་གྱི་སྐ་རག་བསེ་ཡི་ལྷམ། །ལྷ་རྫས་དར་དང་རིན་ཆེན་རུས་པའི་རྒྱན། །ཞི་དྲག་རྒྱན་གྱིས་ཁྱད་པར་འཕགས་པ་འདི། །ཆོས་སྐྱོང་རྟ་མཆོག་གཉིས་འཐུང་བསེ་
ཡི་ར་སྐྱེས་དང། །སྟག་གཟིག་དོམ་དྲེད་གཡི་འཕར་གཅན་གཟན་ཚོགས། །ཁྱུང་ཆེན་བྱ་རྒོད་འུག་ཁྲ་འདབ་ཆགས་རིགས། །སེངྒེ་རྐང་བརྒྱད་ཆུ་སྲིན་ཁྲི་སྙམ་རྣམས། །ཆོས་སྐྱོང་རི་ཀླུང་ཁང་ཁྱིམ་ནོར་འཛིན་
དཔལ་མོ་དང། །བླ་རྡོ་སྤྱན་གཟིགས་གོ་མཚོན་རྣོ་ངར་ལྡན། །ཚོགས་འཁོར་གསེར་སྐྱིམས་ཇ་ཆང་བཟའ་བཅའི་ཕུད། །བདུད་རྩི་ལྔ་དང་ཤ་ཁྲག་གཏོར་མའི་ཚོགས། །ཆོས་སྐྱོང་འབྲུ་སྨན་དྲི་སྙིང་རིན་
[006A]༄༅། །ཆེན་ལྔ་ཕྲག་ལྔ། །སྲིད་འདིར་ཡོད་དགུའི་དཀོར་ཆ་སྣ་ཚོགས་དང། །ཕྱི་ནང་གསང་བའི་མཎྚལ་རྣམ་པ་བཞི། །བླ་མེད་གསང་བའི་རྟེན་མཆོག་དམ་པ་འདི། །ཆོས་སྐྱོང་གཞན་
ཡང་དངོས་གཤམས་ཡིད་ཀྱིས་སྤྲུལ་པ་ཡི། །མཐའ་ཡས་ཞིང་ཀུན་ཁྱབ་པར་བློས་བསླང་ནས། །ཀུན་བཟང་མཆོད་སྤྲིན་ནམ་མཁའ་བཀང་བ་འདི། །ཆོས་སྐྱོང་ཁྲོ་གཏུམ་གནོད་སྦྱིན་འཇིགས་པའི་
སྐུར་བསྟན་ཡང། །སྣང་མཐའི་ཟློས་གར་ཉིད་དུ་ངེས་རྙེད་ནས། །ཡིད་ཆེས་གསོལ་འདེབས་བླ་མེད་རྟེན་མཆོག་འདི། །ཆོས་སྐྱོང་ དེ་ནས་སྤྱི་བཟློག་ཆོས་སྐུ་མ་དང་མཐུན་གྲུབ་མ་འདོན་ཐུན་མོང་མ་ཡིན་པའི་
བཟླས་དམིགས་གསལ་བཏབ་ལ་བཟླས་པ་བྱ་བ་ནི།  ཨོཾ་པྲ་ཎ་ཨཏྨ་ཀྵི་རུ་ཕུ་རུ་ཥ་ལོ་ཧི་ཏ་ཧཱུཾ་ཕཊ། ཨོཾ་རཀྨོ་ཡ་མ་ཙི་ཏྟ་ཛྭ་ལ་རཾ་པྲ་ཏི་དེ་ཝི་ཧཱུཾ་མ་མ་ཨཱ་ཡུར་བུ་རྞྱེ་ཛྙཱ་ན་དྷརྨ་བུ་ཥྚིཾ་ཀུ་རུ་ཨོཾ།  ཞེས་པ་ཅི་ནུས་སུ་བཟླ་
གཞན་དོན་དུ་བྱེད་ན་མ་མའི་ཚབ་ཏུ་ཨ་མུ་ཀར་བསྒྱུར་ཞེས་བཤད་སྣང་ངོ། །དེ་ནས་གཏོར་མ་ནང་མཆོད་ལྟར་བྱིན་གྱིས་བརླབས་ནས།  ཆོས་སྐྱོང་དྲེགས་པ་ལྕམ་སྲིང་ནང་སྒྲུབ་འཁོར་དང་བཅས་པའི་ལྗགས་འོད་ཟེར་གྱི་སྦུ་གུས་
གཏོར་མའི་བཅུད་ཐམས་ཅད་དྲངས་ཏེ་གསོལ་བར་གྱུར་བར་ བསམ་ལ། ཆོས་སྐྱོང་ཡབ་ཡུམ་གྱི་སྔགས་ལ་ཨ་ཀཱ་རོ་བཏགས་པ་ལན་གསུམ་གསུམ། ལས་མཁན་སོགས་འཁོར་སྤྱི་ལ་ཐུན་མོང་དུ་ཨ་ཀཱ་རོ་གསུམ་གྱིས་འབུལ། ཕྱི་ནང་གི་མཆོད་པ་

[006B]  ཧོ་བླ་མ་ཡི་དམ་མཁའ་འགྲོ་ཆོས་སྐྱོང་དྲེགས་པ་ལྕམ་སྲིང་ནང་སྒྲུབ་འཁོར་དང་བཅས་པ་ཁྱེད་རྣམས་ཀྱིས་དམ་རྫས་རྒྱན་དང་ལྡན་པའི་གཏོར་མ་འདི་བཞེས་ལ། སངས་རྒྱས་ཀྱི་བསྟན་པ་སྲུངས་དཀོན་
མཆོག་གི་དབུ་འཕང་བསྟོང། དགེ་འདུན་གྱི་ཆོས་འཁོར་སྐྱོངས། ཆོས་མི་ནུབ་པའི་རྒྱལ་མཚན་ཚུགས། བདག་ཅག་དཔོན་སློབ་འཁོར་དང་བཅས་པ་རྣམས་ཀྱི་ཚེ་བསོད་དཔལ་འབྱོར་མངའ་ཐང་སྙན་གྲགས་
རླུང་རྟ་བསྟན་འགྲོར་སྨན་པའི་བསམ་དོན་སྤྱི་དང་ཁྱད་པར་འཁོར་ལོ་གསུམ་གྱི་བྱ་བ་ཐམས་ཅད་ཡིད་སྨོན་ལྟར་སྒྲུབས་ཤིག་རང་སྣང་དབང་དུ་འདུ་ཞིང་གཞན་སྣང་ཟིལ་གྱིས་གནོན་པའི་རེ་འདོད་མཐའ་དག་
ཡིད་བཞིན་ཏུ་སྒྲུབས་ཤིག་བསྟན་པ་དང་འགྲོ་བ་བདག་ཅག་རྣམས་ལ་དངོས་དང་བརྒྱུད་ནས་གནོད་ཅིང་འཚེ་བར་བྱེད་པའི་གནོད་བྱེད་གདོན་བགེགས་དགྲ་འདྲེ་བྱུར་གསུམ་གང་མཆིས་དྲག་པོའི་ལས་ཀྱིས་
ད་ལྟ་ཉིད་དུ་ཚར་བཅད་ནས་ཐལ་བའི་རྡུལ་དུ་བརློག་པའི་འཕྲིན་ལས་མཛོད་ཅིག་ཆོས་སྐྱོང་ནང་སྒྲུབ་འཁོར་བཅས་ལ།། ་མ་ར་ཡ་ཕཊ།  མཁན་འགྲོ་སྤྱི་གཏོར་དང་གཞི་བདག་ལ་གཏོར་མ་འབུལ། དེ་ནས་བསྟོད་
པ་བྱ་བ་ནི།  ཧཱུཾ་ཁྱོད་མཚན་རྣ་བར་ལྷུང་ཞིང་དྲན་པའི་མོད། །མཐར་བྱེད་སྡེ་བཅས་མིང་གི་ལྷག་མར་གྱུར། །སྣང་མཐའི་མགོན་པོ་བསྟན་དགྲ་འཇོམས་པའི་སླད། །ཁྲོ་བོའི་གར་མཛད་ལྕམ་སྲིང་ཁྱོད་ལ་

[007A]༄༅། །བསྟོད། །པད་ཉི་ཟླ་བའི་གདན་སྟེང་ཚ་ཟེར་འབུམ། །པད་རཱ་ག་ལྷུན་པོར་འཁྱུད་པ་ཇི་བཞིན་སྐུ། །ཁྲོ་ཆགས་འཛུམ་པའི་ཉམས་ལྡན་གནོད་སྦྱིན་དབང། །ཚེ་ཡི་བར་
ཆད་སེལ་མཛད་ཁྱོད་ལ་བསྟོད། །ཞལ་གཅིག་ཕྱག་གཉིས་གཡས་པའི་ཀ་ལ་ཤས། །འཆི་མེད་ཚེ་ཡི་བདུད་རྩི་ཆར་ལྟར་འབེབས། །གཡོན་པས་རིན་ཆེན་ཐོད་པས་ཅི་འདོད་ཀུན། །འབད་མེད་ལག་རྩེར་
སྩོལ་མཛད་ཁྱོད་ལ་བསྟོད། །སྐུ་ལ་བསེ་ཁྲབ་དར་གྱི་རལ་ཁ་དང། །རིན་ཆེན་རུས་པའི་བརྒྱན་ཆ་སྐར་ལྟར་བཀྲ། །བརྐྱང་བསྐུམ་ཞབས་ལ་བསེ་ཡི་ལོ་ཁྲམ་གསོལ། །དྲན་བས་བགེགས་དཔུང་ཀུན་འཇོམས་
ཁྱོད་ལ་བསྟོད། །ཁྱོད་ཀྱི་གཡོན་ན་ཚེ་དཔག་མེད་མ་ནི། །སྐུ་མདོག་གུར་གུམ་གཞོན་ནུའི་མདངས་འཛིན་ཅིང། །ཕྱག་གཉིས་རུས་འཕྲེང་ཀྱོ་བ་ཚེ་བུམ་གྱིས། །ཚེ་དཔལ་སྟེར་མཛད་ཁྱོད་ལ་གུས་
པས་བསྟོད། །གཡས་སུ་ལས་མཁན་འཆི་བདག་འཇོམས་པ་དམར། །གཡས་པས་རལ་གྲི་དགྲ་བགེགས་རྩང་ནས་གཅོད། །གཡོན་པའི་བུམ་པས་འདོད་རྒུའི་དངོས་གྲུབ་སྟེར། །གནོད་
སྦྱིན་སྲོག་བདག་ཆེན་པོ་ཁྱོད་ལ་སྟོད། །བཀའ་ཡི་ལས་བྱེད་བདུད་འདུལ་བཤན་པའི་ཚོགས། །ལྷ་ཀླུ་གནོད་སྦྱིན་ནོར་ལྷ་དཔལ་མགོན་རྣམས། །ཚེ་ཡི་བར་ཆད་ལ་སོགས་རྐྱེན་ངན་ཀུན། །སྐད་

[007B] །དེ་ལྟར་འདོད་པའི་དགེ་བས་མདོ་སྔགས་བསྟན། །བཤད་སྒྲུབ་འཁོར་ལོ་གསུམ་གྱི་བྱ་བ་ལ། །བར་དུ་གཅོད་པའི་མིང་ཡང་མི་འབྱུང་བར། །ཆོས་སྲིད་ལེགས་
ཚོགས་མཚོ་ལྟར་འཕེལ་བར་མཛོད། །མཆོག་ཐུན་དངོས་གྲུབ་ཀུན་སྩོལ་བླ་མ་དང། །བར་ཆད་ཀུན་སེལ་ཡི་དམ་ཆོས་སྐྱོང་དང། །མཐུན་རྐྱེན་ཀུན་སྒྲུབ་དམ་ཅན་ནོར་ལྷའི་ཚོགས། །མཁོ་རྒུའི་ལོངས་
སྤྱོད་ཆར་ལྟར་འབེབས་པར་མཛོད། །ལྕམ་དྲལ་ཁྱོད་ཀྱི་འཕྲིན་ལས་མེ་ལྕེ་ཡིས། །མི་མཐུན་བདུད་སྡེ་ཚང་ཚིང་ཀུན་བསྲེགས་ནས། །གནས་སྐབས་ལས་བཞིའི་འཕྲིན་ལས་ཀུན་འགྲུབ་ཅིང། །མཐར་
ཐུག་ཀུན་མཁྱེན་རྒྱལ་སར་བཀོད་པར་མཛོད།  །དེ་ནས་གཏང་རག་གི་མཆོད་བསྟོད་རྣམས་ཀྱུས་ལྟར་བཏང། འདོད་གསོལ་ནོངས་བཤགས་ཡིག་བརྒྱས་ཁ་བསྐང། ཡེ་ཤེས་པ་རྣམས་རྟེན་ཡོད་ན་བརྟན་བཞུགས་དང་མེད་ན་གཤེགས་
གསོལ་བྱ། མཐར་བསྔོ་སྨོན་བཀྲ་ཤིས་ཀྱིས་མཐའ་བརྒྱན་པར་བྱའོ།། ཞེས་ཆོས་སྐྱོང་དྲེགས་པ་ལྕམ་སྲིང་ནང་སྒྲུབ་ལ་མཆོད་གཏོར་འབུལ་བའི་ཚེག་བསྒྲིགས་ཙིནྟ་མ་ཎི་ཞེས་བྱ་བ་འདི་ཡང་་སྐུ་འབུམ་འཆམ་པ་གྲྭ་ཚང་གི་འཆམ་
དཔོན་ཆུ་དུ་ཁ་དགེ་འདུན་དར་རྒྱས་དང། འཆམ་དཔོན་བསྟན་པ་ཉི་ཀྱཱ་ཕུན་ཚོགས་བཅས་ནས་འདི་ལྟ་བུ་ཞིག་དགོས་ཞེས་རིན་གཉིས་དབང་པོའི་གྲངས་ལྡན་དང་ལྷ་རྫས་བཅས་ལོ་སྔ་ཕྱིར་ཡང་ཡང་བསྐུལ་བའི་ངོ་མ་བཟློག་པར། རིག་པ་འཛིན་

[008A]༄༅། །པ་ཆོས་ཀྱི་རྡོ་རྗེས་སྒྲོལ་གིང་གསང་རྒྱུད་ལས་འོངས་པའི་མན་ངག་ལ་དམ་པ་རྣམས་ཀྱིས་ཆོག་བསྒྲིགས་མཛད་པའི་དོན་བསྡུས་ཏེ་བསྐང་བཤགས་མདོར་བསྡུས་བྲིས་པ་འདི་ལ་དམ་མེད་ལོག་ལྟ་ཅན་རྣམས་ཀྱིས་
བྱུང་རྒྱལ་དུ་སྤྱོད་ན་ལས་མཁན་སྲོག་བདག་དམར་པོས་ཙིཏྟ་ལ་རོལ་ཞིག་གུ་ཧྱ་ས་མ་ཡཿ་



﻿༄༅། །ལྕམ་སྲིང་ཕྱི་སྒྲུབ་ཀྱི་གཏོར་ཆོག་ད་མ་ཉམས་སྲོག་གི་སྤུ་གྲི་ཞེས་བྱ་བ་བཞུགས་སོ། །

[001B] །ན་མ་ཤྲཱི་ཡ་མཱ་ནྟ་ཀཱ་ཡ། རྡོ་རྗེ་འཆང་ཆེན་པདྨ་ཀ་ར་དང། །གཉིས་མེད་བླ་མ་གཤིན་རྗེ་གཤེད་པོ་ལ། །སྒོ་གསུམ་མི་ཕྱེད་དད་པས་རབ་
བཏུད་ནས། །བྱང་ཆུབ་བར་དུ་མི་འབྲལ་རྗེས་སུ་སྐྱོངས། །ངེས་དོན་རྡོ་རྗེ་འཇིགས་མཛད་སྤྲུལ་པ་དང། །དྲང་དོན་གྲགས་ལྡན་གྲགས་སྐྱེའི་སྐྱེས་བརྒྱུད་ལྟར། །
ཤཱཀ་ཐུབ་བསྟན་པ་བསྲུང་བར་དམ་བཅས་པའི། །གནོད་སྦྱིན་སྲོག་བདག་ཡམ་ཤུད་དམར་པོ་ཡི། །མཆོད་གཏོར་བསྐངས་བཤགས་ཇི་ལྟར་བྱ་བའི་ཚུལ། །གོ་
སླའི་ངག་གིས་དམ་པའི་གསུང་བཞིན་སྤེལ། ། དེ་ལ་འདིར་ཆོས་སྐྱོང་དྲེགས་པ་ལྕམ་སྲིང་ལ་མཆོད་གཏོར་བྱ་བར་འདོད་པའི་གང་ཟག་གིས་ཆོས་སྐྱོང་འདི་ཉིད་ཀྱི་རྗེས་གནང་སོགས་མནོས་ཏེ་དམ་ཚིག་

[002A] །དང་སྡོམ་པ་ཚུལ་བཞིན་དུ་བསྲུང་སྡོམ་ལ་གཅེས་སྤྲས་བྱེད་པ་དག་གིས་གནས་དཔེན་པར། སྟེགས་མཐོ་བར་རྟེན་ཁེབས་སོགས་གཡོགས་པའི་ཁར་མ་ཉྫིའི་སྟེང་དུ་བསེ་སྡེར་རམ་ཟངས་
གཞོང་ལྟ་བུའི་ནང་དམར་གཏོར་ཟུར་གསུམ་གཉིས་ཆེ་ཆུང་གི་མཐར་བཅད་ཁ་མང་པོས་བསྐོར་བརྒྱན་བཅས་བཞག་བསྐངས་གཏོར་འབུལ་ན་ཡང་དེ་མཚུངས་ཞིག་འདུ་བྱས། མཐའ་མཆོད་པས་བསྐོར་བའམ་
འཕྲེང་བསྒྲིགས་གང་བདེ། བསྐངས་གཏོར་རམ་འཕྲལ་གཏོར་ལ་སྤྱི་སྐབས་ལྟར་ཤ་ཁྲག་དམར་གཏོར། གཙང་མ་ཕུད་ཀྱི་གསེར་སྐྱེམས། ར་དམར་ཁྲག་ཆང་གི་མཆོད་ཡོན་སོགས་ཀྱང་འདུ་བྱས་
གཞི་བདག་གི་དཀར་གཏོར། རང་གཤིན་རྗེ་གཤེད་ཀྱི་ང་རྒྱལ་ལ་གནས་ནས། ཡི་དམ་གྱི་གཏོར་མ་སྤྱི་འགྲོ་ལྟར་དང། རྟ་མགྲིན་བྱེད་ན་དེ་ལུགས་ཀྱི་མཆོད་གཏོར་མཐོང་བརྒྱུད་ལྟར་བཤམས། བསང་

[002B] རང་ཡི་དམ་གང་བྱེད་ཀྱི་རྣལ་འབྱོར་རྫོགས་པར་བསྒོམ་ནས་ང་རྒྱལ་ལ་གནས་བཞིན་པའི་ངང་ནས་ཡི་དམ་གང་བྱས་ཀྱི་ལས་སྔགས་ཀྱིས་བསངས་ཏེ་མཆོད་གཏོར་བྱིན་གྱིས་བརླབས། དེ་ནས་ལས་སྔགས་ཀྱིས་བསངས་ཏེ་རྟེན་བསྐྱེད་པ་ནི།  སྭ་བྷཱ་
ཝས་ སྦྱངས།  སྟོང་པ་ཉིད་དུ་གྱུར། སྟོང་པའི་ངང་ལས་རང་གི་མདུན་དུ་རྟ་ཁྲག་དང་མི་ཁྲག་གི་རྒྱ་མཚོ་དམར་ལ་དྭངས་པ། རྦ་ཀློང་གྲུ་གསུམ་བསྣོལ་མར་འཁྲུགས་པའི་དབུས་སུ་ཟངས་ཀྱི་རི་རབ་གྲུ་བཞི་བའི་སྟེང་དུ་
རྟ་རོ་མི་རོ་བརྩེགས་པའི་གདན་ལ། བྲཾ་དང་ཟངས་ཀྱི་རལ་གྲི་ལས་སྐྱེས་པའི་གནོད་སྦྱིན་ཆེན་པོ་སྐུ་མདོག་དམར་པོ་ཞལ་གཅིག་ཕྱག་གཉིས་པ། ཕྱག་གཡས་འབར་བ་དང་བཅས་པའི་ཟངས་ཀྱི་རལ་གྲི་ནམ་
མཁའ་ལ་འཕྱར་བས་དམ་ཉམས་ཀྱི་སྲོག་རྩ་གཅོད་ཅིང། གཡོན་མདའ་གཞུ་དང་དགྲ་བགེགས་ཀྱི་གློ་སྙིང་ཐུགས་ཀར་འཛིན་པའི་མཆན་ཁུང་གཡོན་དུ་བསེའི་རུ་མཚོན་དམར་པོ་བསྣམས་པ། ཞལ་རབ་ཏུ་
གདངས་ཤིང་མཆེ་བ་རྣོན་པོ་བཞི་གཙིགས་ནས་ལྗགས་རྣམ་པར་བསྐྱོད་པ། སྤྱན་གསུམ་དང་ལྡན་ཞིང་ཁྲོ་གཉེར་ཤིན་ཏུ་བསྡུས་པ། སྨིན་མ་དང་སྨ་ར་དུས་མཐའི་མེ་ལྟར་རབ་ཏུ་འབར་ཞིང་དབུ་སྐྲ་ཁམ་སེར་
ལྟག་པར་བཅིངས་པ། མི་མགོ་སྐམ་པོ་ལྔའི་དབུ་རྒྱན་དང། ཁྲག་འཛག་པའི་མགོ་པོ་རློན་པ་ལྔ་བཅུའི་དོ་ཤལ་ཅན། སྐུ་ལ་ཟངས་ཀྱི་བེ་ག་ཙེ་དང་དར་གྱི་རལ་གུ་དམར་པོས་བརྒྱན་ཅིང། ཞབས་ལ་

[003A]༄༅། །སག་ལྷམ་དམར་པོ་གསོལ་པ། སྒེག་པ་དཔའ་བ་མི་སྡུག་པའི་གཟུགས་ཅན། གཡས་བསྐུམས་ཤིང་གཡོན་བརྐྱངས་པའི་གར་སྟབས་ཀྱིས་ཡེ་ཤེས་ཀྱི་མེ་འབར་བའི་ཀློང་དཀྱིལ་
ན་བཞུགས་པ། དེའི་གཡོན་དུ་མ་ལས་རིག་པའི་ལྷ་མོ་གདོང་དམར་མ། སྐུ་མདོག་སྔོ་ནག་གདོང་བ་བསེ། སོ་དུང། སྨིན་མ་གཡུ། མེའི་རལ་བ་ལ་མ་ཆོང་དང་མུ་མེན་གྱིས་བརྒྱན་ཅིང་གསེར་གྱི་རྣ་
རྒྱན་འཕྱང་བ། གཅེར་མོ་སྤྱན་དང་ཞལ་བགྲད་པ། གཡས་ཟངས་ཀྱི་རལ་གྲི་དགྲ་ལ་འཕྱར་བ། གཡོན་ལྕགས་ཀྱི་ཕུར་བུ་བགེགས་ལ་འདེབས་པ། དྲེད་མོ་མི་ཟན་ལ་བཞོན་པ། གཙོ་བོའི་གཡས་སུ་
པྲཾ་ལས་ལས་མཁན་སྲོག་བདག་དམར་པོ་ཞལ་གཅིག་ཕྱག་གཉིས་པ། ཕྱག་གཡས་མདུང་དམར་འཕྱར་ཞིང་གཡོན་བཙན་གྱི་ཞགས་པ་དགྲ་ལ་འདེབས་པ། བསེ་ཁྲབ་དང་བསེ་རྨོག་གྱོན་ཞིང་ལྕེ་
སྦྱང་ལ་བཞོན་པ། མཚན་མོ་རྒྱུ་ཞིང་དགྲ་བགེགས་ལ་འོ་དོད་འབོད་པ། གཙོ་འཁོར་གསུམ་གྱི་ཤར་དུ་མི་དམར་ཁྲ་མ། ལྷོར་རི་ཙི་མི་དམར། ནུབ་ཏུ་ཀྲོ་ཏི་མི་དམར། བྱང་དུ་སྲོག་བདག་ཀོ་ཤང་
ཤར་ལྷོར་ཨཾ་ཀྲི་མི་དམར། ལྷོ་ནུབ་ཏུ་རོ་ཀྲི་མི་དམར། ནུབ་བྱང་དུ་ཧཾ་ཤང་མི་དམར། བྱང་ཤར་དུ་སྲོག་བདག་ཐལ་བ་སྟེ་གྲི་ཐོགས་བརྒྱད་དང་བཤན་པ་ཉི་ཤུ་རྩ་གཅིག་པོ་ཐམས་ཅད་ཀྱང་སྐུ་མདོག་དམར་པོ་

[003B] གཡོན་ལ་ལ་རྒྱུ་མའི་ལག་དོགས་བྱེད་པ། ལ་ལ་གློ་སྙིང་མཆིན་པ་འགྲད་པ། ལ་ལ་སྙིང་ཁྲག་ཀླད་པ་བལྡག་པ། ལ་ལ་ཤ་ཁྲག་སྤར་གྱིས་འདེབས་པ། ལ་ལ་རུས་པ་རྐང་
དམར་འཆའ་བ། ལ་ལ་པགས་པ་དམར་བཤུས་བྱེད་པ། ལ་ལ་ཤ་གདན་དམར་པོ་འདིངས་པ། ཐམས་ཅད་ཀྱང་དགྲ་བོའི་སྲོག་ལེན་པ། མི་པགས་ཀྱི་གཡང་གཞི་དང་བ་ལང་གི་ཀོ་བ་རློན་པ་གྱོན་པ། གཞན་
ཡང་བཙན་དམར་སྟོང། བདུད་དང་གནོད་སྦྱིན་སྲིན་པོ་སུམ་སྟོང། མ་མོ་འབུམ་སྡེ། ཐེའུ་རང་སྟོང་ལ་སོགས་པ་དམ་ཅན་རྒྱ་མཚོའི་དམག་ཚོགས་དཔག་ཏུ་མེད་པས་བསྐོར་བའི་གཙོ་འཁོར་ཐམས་ཅད་ཀྱི་སྤྱི་
པོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས། བྱང་ཤར་མ་རུ་ཅེའི་དུར་ཁྲོད་བྲག་དམར་པོ་མཆོང་ལྡིང་གི་ཕོ་བྲང་ནས་གནོད་སྦྱིན་དྲེགས་པ་ལྕམ་སྲིང་འཁོར་དང་བཅས་
པ་སྐད་ཅིག་གིས་གནས་འདིར་བཛྲ་ས་མཱ་ཛཿ་ སྤྱན་འདྲེན་ནི། ཡུལ་གཅིག་མའམ། ཡང་ན།  ཀྱཻ་དབང་ལྡན་མ་རུ་ཙེ་ཡི་དུར་ཁྲོད་ནས། །མཆོང་དམར་བྲག་ལ་བརྟེན་པའི་གནས་བཅས་པ། །སྲོག་བདག་ཡམ་ཤུད་དམར་
པོ་གཤེགས་སུ་གསོལ། །ལས་མཁན་སྲོག་བདག་དམར་པོ་གཤེགས་སུ་གསོལ། །འཁོར་ཚོགས་བཤན་པའི་ཚོགས་རྣམས་གཤེགས་སུ་གསོལ། །བདུད་དང་གནོད་སྦྱིན་སྲིན་པོ་སུམ་སྟོང་དང། །བཙན་

[004A]༄༅། །དམར་སྟོང་གི་དམག་ཚོགས་གཤེགས་སུ་གསོལ། །སྟོན་པའི་བཀའ་བཞིན་སྒྲུབ་པའི་སྲུང་མའི་ཚོགས། །རྣལ་འབྱོར་བདག་གི་ལས་ཀུན་བསྒྲུབ་པའི་ཕྱིར། །ད་ལྟ་ཉིད་དུ་ད་ནས་འདིར་གཤེགས་
སུ་གསོལ། །གནས་འདིར་བྱོན་ནས་མཆོད་གཏོར་འདི་བཞེས་ལ། །གང་ལ་དམིགས་པའི་གནོད་བྱེད་དགྲ་བགེགས་རྣམས། །སྐད་ཅིག་ཉིད་ལ་ཐལ་པའི་རྡུལ་དུ་རློག་རཀྨོ་པྲ་ཎ་ཨ་ཏྨ་ས་པ་རི་ཝཱ་ར་ཨ་ཀ་རྵ་ཡ་
ཛཿ་ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་པར་གྱུར། པདྨ་ཀ་མ་ལ་ཡེ་སྟྭཾ། ཆོས་ཉིད་ཞི་བའི་ངང་ལས་མ་གཡོས་ཀྱང། །མ་རུངས་འདུལ་ཕྱིར་དྲག་པོའི་སྐུར་བསྟན་ནས། །མཐུ་སྟོབས་ཕུན་ཚོགས་
བསྟན་པ་བསྲུང་མཛད་པའི། །སྒྲོལ་གིང་སྲོག་བདག་དམར་པོ་ལ་ཕྱག་འཚལ། །བཀའ་ཡི་འཁོར་གནས་ཡེ་ཤེས་སྲུང་མའི་ཚོགས། །རྣལ་འབྱོར་འདོད་པའི་བདེ་སྟེར་གསང་བའི་ཡུམ། །ལས་བྱེད་བཤམ་པ་
གཏུམ་པོ་སྡེ་ལྔ་དང། །མ་མོ་ཐེའུ་རང་ཚོགས་ལ་གུས་པས་འདུད། ། ཅེས་ཕྱག་བྱ།  ཧཱུཾ་ར་དམར་ཁྲག་ཆང་མཆོད་ཡོན་རྒྱ་མཚོར་འཁྱིལ། །དབང་པོའི་མེ་ཏོག་ཤ་སྣའི་དུད་སྤྲིན་འཁྲིགས། །ཚིལ་ཆེན་མར་མེ་
མཁྲིས་པའི་དྲི་ཆབ་གཡོ། །ཤ་རུས་ཞལ་ཟས་རྐང་གླིང་ཐོད་རྔ་སོགས། །བརྗིད་ལྡན་སྣ་ཚོགས་རོལ་མོ་མཐའ་ཡས་པ། །གནོད་སྦྱིན་དྲེགས་པ་ལྕམ་སྲང་འཁོར་བཅས་ལ། །འབུལ་ལོ་བཞེས་ནས་བསྟན་

[004B] །ཨོཾ་རཀྨོ་པྲ་ཎ་ཨཏྨ་ས་བ་རི་ཝཱ་ར་ཨ་རྒྷཾ་པྲ་ཏཱི་ཙྪ་ཡེ་སཱཧཱ།  དེ་བཞིན་དུ་  ཤཔྟའི་ བར་སྦྱར་ལ་མཆོད་པ་འབུལ། གོང་སྔགས་ལ་  ཨོཾ་ཨཱ་ཧཱུཾ་ བཏགས་པས་ནང་མཆོད་འབུལ།  ཧཱུཾ་རྡོ་རྗེ་འཆང་དང་པདྨ་ཀར་སོགས། །
དངོས་བ་རྒྱུད་བླ་མའི་ཚོགས་རྣམས་དགོངས་སུ་གསོལ། །བདག་ཅག་གསང་ཆེན་སྔགས་ཀྱི་སྒོར་ཞུགས་ནས། །དངོས་གྲུབ་རྩ་བ་བླ་མར་སྨོད་པ་དང། །ཡི་དམ་ལྷ་ལ་སྤོང་ལེན་བགྱིས་པ་དང། །ཆོས་སྲུང་
རྣམས་ལ་དུས་གཏོར་ཆག་པ་སོགས། །གསང་བ་སྔགས་ཀྱི་དམ་ཚིག་ཉམས་པ་བཤགས། །ཁྱད་པར་དམ་ཉམས་གཏམ་འདྲེས་ཟས་ཟོས་དང། །རྒྱུ་ངན་ཕུད་ཉམས་མི་གཙང་སྤགས་པ་དང། །གཏང་རག་
དུས་སུ་མ་གཏང་ལོ་ཟླ་འདས། །དམ་ཉམས་དབང་བསྐུར་བྱས་པ་མཐོལ་ལོ་བཤགས། །བསྟན་དང་བསྟན་འཛིན་རྣམས་ལ་ལྡང་བའི་དགྲ་སྣ་ཚོགས་ཐབས་དང་ཆོ་འཕྲུལ་སྣ་དགུ་ཡིས། །རང་གཞན་ཕུང་ལ་
སྦྱོར་བའི་སྡིག་ཅན་རྣམས། །བསྒྲལ་འོས་མཛའ་བཤེས་བསྟེན་པ་མཐོལ་ལོ་བཤགས། །མདོར་ན་ཆོས་སྐྱོང་ཁྱོད་ཀྱི་དམ་ཚིག་ལས། །འགལ་ཞིང་ཉམས་པར་གྱུར་བ་ཅི་མཆིས་པ། །གནོད་སྦྱིན་ཁྱོད་ལ་བཟོད་
པར་གསོལ་ལགས་ཀྱིས། །ཚང་པར་བསྩལ་ནས་དངོས་གྲུབ་བདག་ལ་སྩོལ། ། ཞེས་གདུང་ཤུགས་དྲག་པོས་བཤགས་པ་བྱའོ། །དེ་ནས། བསྐང་རྫས་སྤྱི་ལྟར་བྱིན་གྱིས་བརླབས་ལ། བསྐང་བ་བྱ་བ་ནི།  ཀྱཻ་དུས་གསུམ་རྒྱལ་བའི་

[005A]༄༅། །བསྟན་བསུང་མཐུ་རྩལ་ཅན། །སྲོག་བདག་དམར་པོ་འཁོར་བཅས་སྤྱན་ལམ་དུ། །ནམ་མཁའ་གང་བའི་དམ་རྫས་སྤྱན་གཟིགས་ཚོགས། །འབྱུང་ཞིང་རྒྱས་ལ་ཐུགས་དམ་བསྐོང་གྱུར་ཅིག་
ར་དམར་ཁྲག་ཆང་མཆོད་ཡོན་མཚོ་ལྟར་འཁྱིལ། །དབང་པོ་ལྔ་ཡི་མེ་ཏོག་རི་ལྟར་སྤུངས། །ཤ་ཆེན་ཚིལ་ཆེན་དུད་པ་སྤྲིན་ལྟར་འཁྲིགས། །ཞུན་ཆེན་སྒྲོན་མེ་ཉི་ལྟར་འབར་བ་འདིས། །གནོད་སྦྱིན་དྲེགས་པ་ལྕམ་
སྲིང་ཐུགས་དམ་བསྐངས། །ལས་མཁན་སྲོག་བདག་དམར་པོའི་ཐུགས་དམ་བསྐངས། །གྲི་ཐོགས་བཤད་པའི་ཚོགས་ཀྱི་ཐུགས་དམ་བསྐངས། །འཁོར་ཚོགས་དམ་ཅན་རྒྱ་མཚོའི་ཐུགས་དམ་བསྐངས། །
འཁོར་དང་བཅས་པའི་ཐུགས་དམ་བསྐངས་གྱུར་ནས། །རྣལ་འབྱོར་དཔོན་སློབ་ཉམས་ཆགས་སོས་གྱུར་ཅིག་མི་མཐུན་རྐྱེན་དང་བར་ཆད་བཟློག་པ་དང། །མཐུན་པའི་དངོས་གྲུབ་མ་ལུས་སྩལ་དུ་གསོལ། །
གསེར་ཞུན་འཁྱིལ་འདྲི་མཁྲིས་པའི་དྲི་ཆབ་དང། །དགྲ་བགེགས་ཤ་ཁྲག་སྤུངས་པའི་ཞལ་ཟས་དང། །སྙན་བརྗིད་རོལ་མོའི་སྒྲ་ཡིས་སྟོང་གསུམ་ཁྱབ། །རོ་བརྒྱ་ལྡན་པའི་གསེར་སྐྱེམས་དམ་པ་འདིས། །
གནོད་སྦྱིན་དྲེགས་པ་ལྕམ་སྲིང་ལས་མཁན་སྲོག་བདག་དམར་པོའི་གྲི་ཐོགས་བཤན་པའི་ཚོགས་ཀྱི་འཁོར་ཚོགས་དམ་ཅན་རྒྱ་མཚོའི་འཁོར་དང་བཅས་པའི་རྣལ་འབྱོར་དཔོན་སློབ་

[005B] །རྣོ་སྡུག་རྭ་གཡོ་ཤ་རྒྱས་དལ་གྱིས་འགྲོ་མཛེས་པའི་སྤུ་ལྡན་མཚམས་སྤྲིན་ཕུང་པོ་བཞིན། །འཇའ་ཚོན་ལྟར་བཀྲ་དར་གྱི་རྒྱན་ཆ་ཅན། །སྤྱན་གཟིགས་བསེ་
ཡི་ར་སྐྱེས་ཁམ་པ་འདིས། །གནོད་སྦྱིན་ལས་མཁན་གྲི་ཐོགས་འཁོར་ཚོགས་འཁོར་དང་རྣལ་འབྱོར་མི་མཐུན་མཐུན་པའི་གསོལ། །ཞོལ་གཡག་ཁམ་པ་རྣམས་ནི་ངར་འཇོ་བྱེད། །
མཛེས་ལྡན་རྟ་མཆོག་རྣམས་ནི་གློག་བཞིན་འགྱུ། །དུར་བྱ་སྲིན་བྱ་གར་གྱིས་མཁའ་ལམ་ཁྱབ། །བསེ་ཁྲ་དམ་ཉམས་ཀླད་ལ་ལྡིང་བ་འདིས། །གནོད་སྦྱིན་ལས་མཁན་གྲི་ཐོགས་འཁོར་ཚོགས་
འཁོར་དང་རྣལ་འབྱོར་མི་མཐུན་མཐུན་པའི་གསོལ། །སྲ་ཞིང་བརྟན་པ་རྡོ་རྗེའི་གོ་ཁྲབ་དང། །རྣོ་ངར་མི་ཟད་སྣ་ཚོགས་མཚོན་ཆ་དང། །དུར་བྱའི་སྒྲོས་བརྒྱན་དར་དམར་གཡོ་བས་མཛེས། །དགྲ་བགེགས་
སྙིང་ལ་ཐོག་ལྟར་རྒྱུག་པ་འདིས། །གནོད་སྦྱིན་ལས་མཁན་གྲི་ཐོགས་འཁོར་ཚོགས་འཁོར་དང་རྣལ་འབྱོར་མི་མཐུན་མཐུན་པའི་གསོལ། །ཤ་ཁྲག་གཏོར་མའི་ཚོགས་ཀྱིས་ས་གཞི་
གང༑ ༑ཕྱི་ནང་འདོད་ཡོན་ཚོགས་ཀྱིས་བར་སྣང་གང། །རྒྱལ་སྲིད་རིན་ཆེན་བདུན་གྱིས་ནམ་མཁའ་གང། །དངོས་བཤམས་ཡིད་ཀྱིས་སྤྲུལ་པའི་མཆོད་སྤྲིན་འདིས། །གནོད་སྦྱིན་ལས་མཁན་
[006A]༄༅། །གྲི་ཐོགས་་འཁོར་ཚོགས་་འཁོར་དང་་རྣལ་འབྱོར་་མི་མཐུན་་མཐུན་པའི་དངོས་གྲུབ་མ་ལུས་སྩལ་དུ་གསོལ། །སེམས་ཉིད་རང་བཞིན་མཁའ་ལྟར་རྣམ་དག་ཀྱང། །གློ་བུར་
ཉོན་མོངས་སྤྲིན་གྱིས་གཡོག་པའི་མཐུས། །ནོངས་པ་གང་གྱུར་བཤགས་དང་བཤགས་ཡུལ་དང། །བཤགས་བྱ་དམིགས་མེད་ངང་དུ་དག་པར་བགྱི། །སྒྲོལ་གིང་སྲོག་བདག་དམར་པོ་འཁོར་བཅས་
ཀྱིས། །གནོད་བྱེད་དགྲ་བགེགས་ཐམས་ཅད་ཚར་གཅོད་ལ། །ཡིད་བཞིན་ནོར་དང་དཔག་བསམ་ཤིང་བཞིན་དུ། །མཆོག་དང་མཐུན་མོང་དངོས་གྲུབ་ཆར་དུ་ཕོབ། ། སྤྱི་བཟློག་བྱ། བཟླས་དམིགས་ནི།  རང་གི་
ཐུགས་ཀའི་ཧཱུཾ་ལས་འོད་ཟེར་འཕྲོས། ཆོས་སྐྱོང་འཁོར་བཅས་ཀྱི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ཡིག་གི་མཐར་སྔགས་ཕྲེང་གིས་བསྐོར་བ་ལ་ དམིགས་ནས།  ཨོཾ་ར་ཀྨོ་ཕྲ་ཎ་ ཡབ་ཡུམ་གྱི་སྔགས་ཅི་
ནུས་བཟླས་མཐར་ཡིག་བརྒྱ་བཟླ། གཏོར་མ་ནང་མཆོད་ལྟར་བྱིན་གྱིས་བརླབས་ལ།  ཆོས་སྐྱོང་དྲེགས་པ་ལྕམ་སྲིད་འཁོར་དང་བཅས་པའི་ལྗགས་ཧཱུཾ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་དུ་གྱུར་
ནས་གཏོར་མའི་བཅུད་ཐམས་ཅད་དྲངས་ཏེ་གསོལ་པར་ བསམ་ལ།  ཨོཾ་རཀྨོ་པྲ་ཎ་ཨ་ཏྨ་ས་པ་རི་ཝཱ་ར་སརྦ་བིགྷྣ་ན་ཤ་ཏྲུཾ་ཨི་དཾ་བ་ལི་དྟ་ཁ་ཁ་ཁཱ་ཧི་ཁཱ་ཧི།  ཞེས་པ་ལན་བདུན་གྱིས་གཏོར་མ་ཕུལ། སླར་ཡང་མཆོད་པ་དང་ནང་མཆོད་

[006B]  ཀྱཻ་རྒྱ་གར་ཡུལ་གྱི་དགྲ་ལྷ། མ་རུ་ཙེའི་གནས་སྲུང། ལི་ཡུལ་ཆོས་ཀྱི་སྲུང་མ། མཧཱ་དེ་བའི་བཀའ་ཉན། གཤིན་རྗེ་གཤེད་ཀྱི་བཀའ་སྡོད། ཡབ་གནོད་སྦྱིན་ཟངས་ཀྱི་རལ་བ་ཅན་དང་ཡུམ་སྲིན་མོ་
ཁྲག་གི་རལ་བ་ཅན་གྱི་སྲས་གནོད་སྦྱིན་ཟངས་ཀྱི་བེག་ཙེ་ཅན། སྲིང་མོ་སྲིད་པའི་ལྷ་མོ་གདོང་དམར་མ། འཁོར་སྲོག་གཅོད་བཤན་པའི་ཚོགས་དང་བཅས་པ་ཁྱེད་རྣམས་ཀྱིས་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་
བཞེས་ལ། སངས་རྒྱས་ཀྱི་བསྟན་པ་སྲུངས། དཀོན་མཆོག་གི་དབུ་འཕང་སྟོད། དགེ་འདུན་གྱི་སྡེ་སྐྱོངས། རྣལ་འབྱོར་བ་བདག་ཅག་དཔོན་སློབ་ཡོན་མཆོད་འཁོར་དང་བཅས་པའི་བར་ཆད་མི་མཐུན་པའི་ཕྱོགས་
ཐམས་ཅད་ཞི་བ་དང། བསམ་དོན་ཆོས་མཐུན་ཡིད་བཞིན་དུ་འགྲུབ་ཅིང་བྱང་ཆུབ་མཐོབ་ཀྱི་བར་དུ་སྲུང་སྐྱོབ་སྦ་བའི་འཕྲིན་ལས་སྡོང་གྲོགས་རྒྱ་ཆེན་པོ་མཛད་དུ་གསོལ། ། ཞེས་བརྗོད་ལ། དེ་ནས་བསྐངས་གཏོར་ཐོག་ཁར་
ཁ་བྱང་དུ་ཕྱོགས་པར་སྟེགས་ཀྱི་ཁར་མཆོད་གཏོར་རྣམས་བཤམས་ལ།  ཀྱཻ་དབང་ལྡན་མ་རུ་ཙེ་ཡི་དུར་ཁྲོད་ནས། །མཆོད་དམར་བྲག་ལ་བརྟེན་པའི་གནས་བཅས་བ། །སྒྲོལ་གིང་ཆེན་པོ་སྲོག་བདག་དམར་པོ་དང། །སྲོག་
བདུད་ཆེན་པོ་བསེ་ཡི་ལན་ཕྲན་ཅན། །ལྕམ་སྲེང་ཁྱེད་ཀྱི་བཀའ་ལས་མི་འདའ་བའི། །ལས་མཁན་སྲོག་བདག་དམར་པོ་འཁོར་དང་བཅས། །སྒྲོལ་བྱེད་བཤན་པ་གྲི་ཐོགས་བརྒྱད་པོ་དང། །རོ་བཤན་ཉི་ཤུ་

[007A]༄༅། །རྩ་གཅིག་འཁོར་དང་བཅས། །བདུད་དང་གནོད་སྦྱིན་སྲིན་པོ་སུམ་སྟོང་དང། །བཙན་དམར་སྟོང་གི་དམག་ཚོགས་འཁོར་དང་བཅས། །མ་མོ་འབུམ་དང་ཐེའུ་རང་སྟོང་ལ་སོགས། །སྟོན་
པའི་བཀའ་བཞིན་སྒྲུབ་པའི་སྲུང་མའི་ཚོགས། །འདིར་གཤེགས་རྒྱན་གྱི་གཏོར་མ་འདི་བཞེས་ཤིག་དགྲ་ཤ་ཁྲག་གི་མཆོད་གཏོར་འདི་བཞེས་ཤིག་གཙང་མ་ཕུད་ཀྱི་གསེར་སྐྱེམས་འདི་བཞེས་ཤིག་
ར་དམར་ཁྲག་ཆང་མཆོད་ཡོན་འདི་བཞེས་ཤིག་སྔར་བཅོལ་ལེགས་པའི་གཏང་རགས་གཉན་པོ་འབུལ། །ད་བཅོལ་ལེགས་པའི་གསོལ་འདེབས་རྟེན་དུ་འབུལ། །རྒྱལ་བའི་བསྟན་དང་བསྟན་འཛིན་
གཅེས་པར་སྐྱོངས། །རྣལ་འབྱོར་བདག་གི་གནས་ལུས་ལོངས་སྤྱོད་དང། །འཁོར་དང་ཡོ་བྱད་བཞོན་པ་ལ་སོགས་པ། །བཅོལ་ལོ་གཏད་དོ་སྲུང་མ་མཐུ་རྩལ་ཅན། །ཉིན་གསུམ་བྱར་རྒྱང་ནས་མ་གཡེལ་
ཞིག་མཚན་གསུམ་མེལ་ཚེ་དྲུང་ནས་མ་གཡེལ་ཞིག་རྟག་ཏུ་སྒྲུབ་བོའི་སྡོང་གྲོགས་མ་གཡེལ་ཞིག་བླ་མས་བཅོལ་བའི་འཕྲིན་ལས་སྒྲུབ་པར་མཛོད། །སྡང་བའི་དགྲ་ལ་མངོན་པའི་རྟགས་
ཐོས་ལ། །རྣལ་འབྱོར་བདག་གི་མགོན་སྐྱབས་དཔུང་གཉེན་མཛོད། །བླ་མའི་སྐུ་དགྲ་བསྟན་པའི་སྤྱི་དགྲ་དང། །རྣལ་འབྱོར་སྒོས་དག་སེམས་ཅན་ཡོངས་ལ་འཚེ། །མ་ཉེས་ལོག་པར་ལྟ་བའི་དགྲ་དང་

[007B] །དཔལ་མགོན་ཁྱོད་ཀྱིས་སྒྲོལ་ལ་བསྟན་པ་སྲུངས། ། ཞེས་བརྗོད་དེ། གཞི་བདག་ལ་གཏོར་མ་ཕུལ། ཁྲག་ཆང་སྦྱར་བའི་གསེར་སྐྱེམས་འདུ་བྱས་ལ་བྱིན་གྱིས་བརླབས་ཏེ།  ཧཱུཾ་རྡོ་རྗེ་འཆང་སོགས་རྩ་རྒྱུད་བླ་མ་དང། །ཁམས་
གསུམ་ཟ་བྱེད་ཁྲོ་བོ་གཤིན་རྗེ་གཤེད། །རྡོ་རྗེ་རོ་ལངས་བཅུ་གསུམ་འཁོར་ལོའི་ཚོགས། །བདུད་རྩི་གསེར་སྐྱེམས་རྒྱ་མཚོ་འདི་བཞེས་ལ། །འཇམ་དཔལ་ཁྲོ་བོའི་གསུང་གི་སྦྲུལ་པ་ཆེ། །གནོད་སྦྱིན་དྲེགས་པ་
ཆེན་པོ་སྲོག་གི་བདག་ལས་མཁན་སྲོག་ལ་རྡམས་པའི་མེ་ལྕེ་ཡིས། །གསེར་སྐྱེམས་འདི་བཞེས་བསྟན་དག་རྩད་ནས་ཆོད། །སྲོག་བདུད་ཆེན་མོ་བསེ་ཡི་ལན་ཕྲན་ཅན། །སྲིད་པའི་ལྷ་མོ་འབར་བའི་གདོང་
དམར་མ། །ཁྲག་ཆང་སྦྱར་བའི་གསེར་སྐྱེམས་འདི་བཞེས་ལ། །ནད་ཡམས་དལ་ཡམས་དགྲ་དང་བགེགས་ལ་ཐོངས། །སྲོག་བདག་དམར་པོ་མཚན་མོ་རྒྱུ་བའི་ལྷ། །སྒྲོལ་བའི་གིང་ཆེན་མདུང་ཞགས་ཅེ་སྦྱང་
ཅན༑ ༑གསེར་སྐྱེམས་རབ་ཏུ་ཁོལ་བའི་བཏུང་བ་འདི། །བཞེས་ལ་རིངས་པར་དགྲ་བོའི་སྟེང་དུ་ཆོས། །སྒྲོལ་བྱེད་འབར་བའི་གྲི་ཐོགས་བཤན་པ་བརྒྱད། །བདུད་རྩིར་བྱིན་རླབས་ར་དམར་གསེར་སྐྱེམས་བཞེས། །
རྡམས་པའི་དགྲ་དང་བགེགས་ཀྱི་ཤ་ཁྲག་ལ། །རྒྱུགས་ཤིག་རྒྱུགས་ཤིག་བསྟན་པའི་བྱ་ར་མཁན། །སྲོག་ལ་རྡམས་པའི་རོ་བཤན་ཉི་ཤུ་གཅིག་སྙིང་ཁྲག་བཏུང་བ་གསེར་དང་སྦྱར་བ་འདི། །གསོལ་པར་མཛོད་

[008A]༄༅། །ལ་དགྲ་དང་བགེགས་ཀྱི་ཡུལ། །ཆོམས་ཤིག་ཆོམས་ཤིག་ཐལ་བའི་རྡུལ་དུ་རློག་བདུད་དང་གནོད་སྦྱིན་སྲིན་པོ་སུམ་སྟོང་དང། །བཙན་དམར་མ་མོ་ཐེའུ་རང་དཔུང་གི་ཚོགས། །ནམ་
མཁའ་གང་བའི་གསེར་སྐྱེམས་འདི་བཞེས་ལ། །ཟོ་ཞིག་དགྲ་བགེགས་འབྱུང་བོ་གདུག་པ་ཅན། །གཞན་ཡང་གདུག་པའི་འཁོར་ཚོགས་མང་པོ་དང། །སྲིན་བྱའུ་ག་བ་ཁྭ་དང་དུར་བྱའི་ཚོགས། །ལས་
མཁན་ཕོ་ཉ་གཅན་ཟན་ཐམས་ཅད་ཀྱང། །གསེར་སྐྱེམས་བཏུང་བ་འདི་ཡིས་ཚིམ་པར་མཛོད། །རིན་ཆེན་བཏུང་བ་རྒྱ་མཚོ་འདི་བཞེས་ལ། །ཁམས་གསུམ་མ་ལུས་དབང་དུ་བསྡུ་བ་དང། །རྣལ་འབྱོར་ཚེ་
དཔལ་འཁོར་དང་ལོངས་སྤྱོད་རྣམས། །བསམ་པ་ཡིད་བཞིན་འགྲུབ་པའི་བཀྲ་ཤིས་སྩོལ། ། ཞེས་གསེར་སྐྱེམས་བསྒྲེང་ལ། བསྟོད་པ་ནི།  ཀྱཻ་སྣ་ཚོགས་པདྨ་ཉི་མའི་དཀྱིལ་འཁོར་སྟེང། །རྟ་རོ་མི་རོ་བསྣོལ་བའི་
ཁྲི་སྟེང་ན། །གཏུམ་ཆེན་དགྲ་བགེགས་སྲོག་འཕྲོག་བཤན་པ་ནི། །པདྨ་རཱ་གའི་མདོག་ཅན་ཁྱོད་ལ་བསྟོད། །བདུད་དཔུང་ཚར་གཅོད་འབར་བའི་ཟངས་གྲི་གཡས། །གཡོན་པས་མདའ་གཞུ་དགྲ་བགེགས་
གློ་སྙིང་དང། །ལྷབ་ལྷུབ་བདན་གཡོ་བའི་མདུང་དམར་འཛིན། །དམ་ཉམས་ཀུན་གྱི་སྲོག་འཕྲོག་ཁྱོད་ལ་བསྟོད། །ཞལ་དང་མཆེ་བ་གཙིགས་ཤིང་རྡམས་པའི་ཞལ། །དུས་མཐའི་མེ་ལྟར་སྤྱན་གསུམ་

[008B] །དམར་སེར་རལ་བ་ལྟག་པའི་ཕྱོགས་སུ་བཅིངས། །སྒྲོལ་གིང་སྲོག་བདག་དམར་པོ་ཁྱོད་ལ་བསྟོད། །ཁྱོད་ཀྱི་གཡོན་ན་ལྷ་མོ་གདོང་དམར་ཅན། །ཕྱག་གཡས་ཟངས་གྲི་ལྕགས་ཀྱི་ཕུར་བུ་
གཡོན། །སྲིན་མོའི་གཟུགས་ཅན་དྲེད་མོ་མི་ཟན་ཆི་བས། །ཆར་སྤྲིན་ལྟར་སྔོ་གཅེར་མོ་ཁྱོད་ལ་བསྟོད། །གཡས་ན་ལས་མཁན་ཆེན་པོ་དབང་གི་མདོག་བསེ་ཡི་ཁྲབ་རྨོག་གྱོན་ཞིང་མདུང་དམར་གཡས། །
གཡོན་པས་ཞགས་པ་འདེབས་ཅིང་ལྕེ་སྦྱང་ཆིབ། །སྐྱེ་འགྲོ་ཀུན་གྱི་སྲོག་ལེན་ཁྱོད་ལ་བསྟོད། །གཞན་ཡང་དཔལ་མགོན་ཁྱོད་ཀྱི་བཀའ་འཁོར་ན། །སྲོག་གཅོད་ལས་བྱེད་བཤན་པ་བུན་ནུ་ནུ། །བཙན་དམར་
བདུད་དང་སྲིན་པོ་ཉེ་རེ་རེ། །ཐེའུ་རང་སྟོང་གིས་མཚོན་ཆ་སྣ་ཚོགས་འགྱེད། །མ་མོ་འབུམ་ནི་ནད་ཡམས་བུ་ཡུག་འཚུབ། །མི་བསྲུན་འཁོར་ཚོགས་དང་བཅས་ཁྱེད་རྣམས་ཀྱིས། །དམ་རྫས་མཆོད་གཏོར་རྒྱ་མཚོ་
འདི་བཞེས་ལ། །དམ་ཉམས་དགྲ་བགེགས་ཐལ་བའི་རྡུལ་དུ་རློག་ཚེ་དང་བསོད་ནམས་དཔལ་འབྱོར་རྒྱས་པ་དང། །ཁམས་གསུམ་འགྲོ་བ་ཐམས་ཅད་དབང་དུ་བསྡུས། །ཞི་རྒྱས་དབང་དྲག་འཕྲིན་ལས་ཐམས་ཅད་
སྒྲུབས། ། ཞེས་བསྟོད། དགོས་པ་ཁྱད་པར་ཅན་གྱི་ཚེ་བསྐུལ་བ་བྱ་བ་ནི།  ཀྱཻ་མ་རུ་ཙེ་ཡི་དུར་ཁྲོད་ནས། །སྲོག་བདག་ཟངས་ཀྱི་བེག་ཙེ་ཅན། །སྲིད་པའི་ལྷ་མོ་གདོང་དམར་མ། །སྒྲོལ་གིང་ལས་མཁན་སྲོག་བདག་

[009A]༄༅། །དམར། །སྒྲོལ་བྱེད་བཤན་པ་གྲི་ཐོགས་བརྒྱད། །རོ་བཤན་ཉེར་གཅིག་འཁོར་དང་བཅས། །བདུད་དང་གནོད་སྦྱིན་སྲིན་པོ་སྟོང། །བཙན་དམག་སྟོང་དང་མ་མོ་འབུམ། །ཐེའུ་རང་སྟོང་གི་
དམག་ཚོགས་དང། །དམ་ཅན་རྒྱ་མཚོས་གནམས་གང། །ཀུན་ཀྱང་ད་ལྟ་དགྲ་ལ་འཆོས། །ཁྱོད་ཀྱི་ཐུགས་དམ་དུས་ལ་བབས། །བོས་བའི་ཚེན་སྙན་མ་སྲ། །གཡབ་པའི་ཚེ་ན་སྤྱན་མ་བརྟུལ། །རྦད་
པའི་ཚེ་ན་མཐུ་མཆུང། །བསྐུལ་བའི་ཚེ་ན་བང་མ་བུལ། །གསོལ་འདེབས་ཚེ་ན་སྙིང་མ་རིངས། །རྣལ་འབྱོར་བདག་ཅག་འཁོར་བཅས་ལ། །སྡང་ཞིང་གདུག་པའི་སེམས་འཆང་བའི། །གནོད་བྱེད་དམ་
ཉམས་དགྲ་བོ་འདིས། །བླ་མ་དམ་པའི་སྐུ་དགྲ་བྱས། །རྡོ་རྗེ་ཐེག་པ་སུན་འབྱིན་ཅིང། །དགེ་འདུན་སྡེ་རྣམས་དཀྲུགས་ཅིང་བཅོམས། །སྡོམ་བརྩོན་ཀུན་ལ་བརྙས་ཤིང་སྨོད། །རྣལ་འབྱོར་ལྷ་མེད་ཟེར་
ནས་བརྙས། །ལྷ་ཁྱོད་མཐུ་མེད་ཟེར་ནས་སྨོད། །ངན་དགུ་སྡིག་དགུ་སྣ་ཚོགས་བྱས། །བསྟན་པའི་དགྲ་བོར་གྱུར་བ་འདི། །ལོ་ཟླ་ཞག་ཏུ་མ་བཞག་པར། །ཡད་ཡུད་བཏང་སྙོམས་གནས་མིན་པའི། །
བསྒྲལ་བའི་ཞིང་བཅུ་ཚང་བ་འདི། །མཐུ་སྟོབས་རྫུ་འཕྲུལ་རབ་བསྐྱེད་དེ། །དགྲ་བོའི་ཡུལ་ཁམས་ཐལ་བར་རློག་རིགས་བརྒྱུད་རྩད་ནས་ཆོད་ལ་ཤོག་མིང་བརྡའ་ཐ་སྙད་ཙམ་མ་ལུས། །རྗེས་

[009B]འཆོས་འཆོས་དགྲ་དང་བགེགས་ལ་འཆོས། །དུས་ལ་བབ་པོ་ས་མ་ཡཿ་ ཞེས་བསྐུལ་ནས། མངའ་གསོལ་བྱ་བ་ནི།  ཀྱཻ་དངོས་གྲུབ་མཆོག་སྩོལ་རྩ་བརྒྱུད་བླ་མ་དང། །བསླུ་མེད་དཀོན་
མཆོག་གསུམ་དང་ཡི་དམ་ལྷ། །རབ་འབྱམས་དཔའ་བོ་མཁའ་འགྲོ་མ་ལུས་པའི། །བདག་ཉིད་སྐྱབས་ཀྱི་དམ་བར་མངའ་གསོལ་ལོ། །རྟ་རོ་མི་རོ་བརྩེགས་པའི་གདན་སྟེང་ན། །དཔལ་ལྡན་པས་ཡི་སྐྱེས་
བུ་དབང་གི་མདོག་ཞིང་བཅུ་བསྒྲལ་ཞིང་བསྟན་པའི་བྱར་མཛད། །དྲེགས་པ་ལྕམ་སྲིང་ཡབ་ཡུམ་མྔའ། །དྲན་པ་ཡིས་ཀྱང་བར་གཅོད་ཀུན་སེལ་ཞིང། །ཞི་རྒྱས་དབང་དང་དྲག་པོའི་འཕྲིན་ལས་རྣམས། །
མ་ལུས་ཐོགས་པ་མེད་པར་བསྒྲུབ་མཛད་པའི། །བཀའ་སྲུང་ཀུན་གྱི་གཙོ་བོར། །རྣལ་འབྱོར་བྱང་ཆུབ་བསྒྲུབ་པའི་མཐུན་པའི་རྐྱེན། །ནོར་དང་ལོངས་སྤྱོད་འཁོར་དང་བཞོན་པ་སོགས། །བསྲུང་དང་སྐྱོབ་དང་སྤེལ་
བར་བྱེད་པ་ཡི། །གཉེར་མཛད་ནོར་གྱི་བདག་པོར། །མདོར་ན་རྣལ་འབྱོར་དཔོན་སློབ་འཁོར་བཅས་ཀྱི། །ཕྱི་ནང་དངོས་པོ་མི་ནོར་དགོན་གནས་བཅས། །བཅོལ་ལོ་བལྟོས་སོ་དེང་ནས་བྱང་ཆུབ་བར། །མགོན་
སྐྱབས་དཔུང་གཉེན་གཡེལ་བ་མེད་པར་མཛོད། ། ཅེས་མངའ་གསོལ་བྱ། མཇུག་ཏུ་གཏང་རག་གི་མཆོད་བསྟོད་བཟོད་གསོལ་བསྔོ་སྨོན་བཀྲ་ཤིས་ཀྱིས་མཐའ་བརྒྱན་པར་བྱའོ།།  སྨྲས་པ། འཇམ་དཔལ་གཤིན་རྗེའི་གསུང་གི་སྦྲུལ་

[010A]༄༅། །བ་ཆེ། །གནོད་སྦྱིན་དྲེགས་པ་ལྕམ་སྲིང་མཆོད་པའི་ཐབས། །དགྱེས་བྱེད་གཏོར་ཆོག་སྲོག་གི་སྤུ་གྲི་འདིས། །དམ་ཉམས་བདུད་སྡེ་མིང་གི་ལྷག་མར་བྱས། །འདིར་འབད་དགེ་བས་རང་
གཞན་ཐམས་ཅད་ཀྱིས། །ཕྱི་ནང་ཉེར་འཚོའི་གཡུལ་ལས་རབ་རྒྱལ་ཞིང། །མཐུན་རྐྱེན་དགོས་འདོད་ཡིད་བཞིན་ལེགས་འགྲུབ་སྟེ། །བདུད་བཞིའི་དགྲ་ལས་རྒྱལ་བའི་དཔལ་ཐོབ་ཤོག་ །། ཅེས་ལྕམ་
སྲིང་ཕྱི་སྒྲུབ་ཀྱི་གཏོར་ཆོག་དམ་ཉམས་སྲོག་གི་སྤུ་གྲི་ཞེས་བྱ་བ་འདི་ཡང། སྐུ་འབུམ་མཁན་ཆེན་གདན་ས་པ་མི་ཉག་རིན་པོ་ཆེས་རིན་གཉིས་ལྷ་རྫས་སྲིད་དུ་རིང་བའི་སྐྱེས་དང་བཅས་བཀས་ཡང་ཡང་བསྐུལ་བའི་བཀའ་ལན་ལྡོག་མ་ནུས་པར། ཆོས་མེད་པན་རྒན་
༸ཆོས་ཀྱི་རྡོ་རྗེས། མཁས་གྲུབ་ཚད་མའི་སྐྱེས་བུ་རྣམས་ཀྱི་གསུང་བྱིན་རླབས་ཅན་རྣམས་ཕྱོགས་གཅིག་ཏུ་བསྡུས་ཏེ་བསྒྲིགས་ཤིང་གསར་སྤེལ་མཆོད་འཕྲེང་སྤྱན་འདྲེན་བསྐུལ་བཅས་ཞལ་འདེབས་སུ་ཕུལ་ཏེ་གཡར་ཁྲལ་ཙམ་དུ་སུག་ལས་སུ་
བགྱིས་པའོ།། །།།



﻿༄༅། །ན་མོ་གུ་རུ་བཛྲ་བཧཻ་ར་ཝཱ་ཡ། འདིར་ཆོས་སྐྱོང་དྲེགས་པ་ལྕམ་སྲིང་ལ་མདོར་བསྡུས་པའི་ཚུལ་གྱིས་མཆོད་གཏོར་འབུལ་བར་འདོད་པས། རང་ཉིད་ལྷའི་ང་རྒྱལ་དང་ལྡན་པས། མཆོད་གཏོར་རྣམས་

[120B] སྦྱངས། བྱིན་གྱིས་བརླབས་ཏེ། འདི་ལྟར། ཀྱཻ། དབང་ལྡན་མ་རུ་ཙེ་ཡི་དུར་ཁྲོད་སོགས། །གར་བཞུགས་རྡོ་རྗེའི་ཕོ་བྲང་དམ་པ་ནས། །ཆོས་སྐྱོང་དྲེགས་པ་ལྕམ་སྲིང་འཁོར་དང་བཅས། །ཐོགས་མེད་རྫུ་འཕྲུལ་
ཤུགས་ཀྱིས་གནས་འདིར་གཤེགས། །མདུན་དུ་ཁྲག་མཚོ་མཆོང་བྲག་པད་ཉིའི་སྟེང། །རྟ་རོ་མི་རོ་བརྩེགས་པའི་གདན་ཁྲི་ལ། །ཞལ་གཅིག་ཕྱག་གཉིས་རབ་དམར་སྲིན་པོའི་གཟུགས། །ཟངས་གྲི་མདའ་གཞུ་གློ་
སྙིང་རུ་མཚོན་འཛིན། །སྲིང་མོ་གདོང་དམར་སྔོ་ནག་འཇིགས་གཟུགས་ཅན། །འབར་བའི་ཟངས་གྲི་ལྕགས་ཀྱི་ཕུར་བུ་འདེབས། །སྲོག་བདག་དམར་པོ་ལ་སོགས་བཤན་པའི་ཚོགས། །འཁོར་བཅས་མེ་དཔུང་འབར་
བའི་དབུས་སུ་བཞུགས། །ཕྱི་ནང་གསང་བའི་མཆོད་སྤྲིན་རྒྱ་མཚོ་དང། །ཤ་ཁྲག་གཏོར་མས་ཞིང་གི་ཁྱོན་གང་བ། །ཟག་མེད་ཡེ་ཤེས་བདུད་རྩིར་བྱིན་བརླབས་ཏེ། །གནོད་སྦྱིན་ལྕམ་སྲིང་འཁོར་དང་བཅས་ལ་
འབུལ། །ཨོཾ་རཀྨོ་པྲཱ་ཎ་ཨཱཏྨ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་པ་གསུམ་མམ། བདུན་གྱིས་གཏོར་མ་ཕུལ། ཨརྒྷཾ་སོགས་ཀྱིས་མཆོད། ཨོཾ་ཨཱ་ཧཱུཾ་གིས་ནང་མཆོད་ཕུལ། མཐུ་ལྡན་བསྟན་པ་བསྲུང་མཛད་
ཆོས་སྐྱོང་ཆེ། །རྣལ་འབྱོར་བུ་བཞིན་སྐྱོང་མཛད་དམ་ཚིག་ཅན། །གནོད་སྦྱིན་དྲེགས་པ་ལྕམ་སྲིང་འཁོར་བཅས་ལ། །སྒོ་གསུམ་དང་བའི་སེམས་ཀྱིས་བདག་བསྟོད་དོ། །བདག་ཅག་བྱང་ཆུབ་བསྒྲུབ་པའི་མཐུན་པའི་

[121A]༄༅། །རྐྱེན༑ ༑ཚེ་དང་བསོད་ནམས་འཁོར་དང་ལོངས་སྤྱོད་སོགས། །རྟག་ཏུ་བསྲུང་ཞིང་སྐྱོང་དང་སྤེལ་བ་ལ། །སྐད་ཅིག་ཙམ་ཡང་གཡེལ་བ་མེད་པར་མཛོད། །རྐྱེན་ངན་བར་གཅོད་མ་ལུས་
ཞི་བ་དང། །བཤད་བསྒྲུབ་མཐུན་རྐྱེན་དང་ལ་འབྱོར་རྒྱས་པ་དང། །སྲིད་ཞིའི་སྐྱེ་འགྲོ་མ་ལུས་དབང་བསྡུ་ཞིང། །ཕྱི་ནང་དགྲ་བགེགས་ཐལ་བའི་རྡུལ་དུ་རློག་མདོར་ན་དེང་ནས་བྱང་ཆུབ་སྙིང་པོའི་བར། །བདག་
ཅག་དཔོན་སློབ་དགོན་གནས་ནོར་རྫས་བཅས། །ཆོས་སྐྱོང་ཆེན་པོ་ཁྱོད་ལ་གཉེར་གཏད་པས། །རྟག་ཏུ་གཡེལ་མེད་མགོན་དང་སྐྱབས་མཛོད་ཅིག་ཅེས་ཆོས་སྐྱོང་ལྕམ་སྲིང་ལ་མཆོད་གཏོར་ཕུལ་ནས། འཕྲིན་
ལས་འཚོལ་བ་འདི་ཡང། །ཆོས་རྗེ་དཔལ་འབྱོར་དབང་པོའི་ཐུགས་དམ་དུ། ཤཱཀྱའི་དགེ་སློང་བློ་བཟང་ཆོས་ཀྱི་རྒྱལ་མཚན་གྱིས་འཕྲལ་དུ་བགྱིས་པའོ།། །།



