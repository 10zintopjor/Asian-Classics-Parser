   ༈    ཨོཾ་སྭ་སྟི་སིརྦྷཾ། ཡང་དག་རྫོགས་པའི་སངས་རྒྱས་རྡོ་རྗེ་འཆང། །ལྷན་སྐྱེས་བདེ་སྟེར་
རྡོ་རྗེ་བདག་མེད་མ། །རྣལ་འབྱོར་དབང་ཕྱུག་དཔལ་ལྡན་བིརྭ་བར། །གསོལ་བ་འདེབས་སོ་མཆོག་མཐུན་དངོས་གྲུབ་སྩོལ། །ཌེཾབྷ་བེ་དར་ཨ་ལ་ལ་བཛྲ། །ནགས་ཁྲོད་པ་དང་གྲྦྷ་རི་བའི་ཞབས། །རྒྱལ་བ་དཔལ་ཡེ་མི་ཐུབ་ཟླ་བ་ལ། །གསོལ་བ་་ཤེས་རབ་དབང་མཛེས་ཤཱཀྱ་ཡེ་ཤེས་དང། །

[050A]༄༅། །གསལ་བའི་སྙིང་པོ་འཁོན་དགེ་ཤཱཀྱ་འབར། །ཀུན་དགའ་སྙིང་པོ་བསོད་ནམས་རྩེ་མོ་ལ། །གསོལ་བ་་གྲགས་བརྒྱལ་མཚན་ཀུན་དགའ་རྒྱལ་མཚན་དང། །བློ་གྲོས་རྒྱལ་མཚན་ནང་སྟོན་དཀོན་མཆོག་དཔལ། །བསོད་ནམས་དཔལ་དང་བསོད་ནམས་
རྒྱལ་མཚན་ལ། །གསོལ་བ་་བྱང་ཆུབ་སེངྒེ་འཇམ་དཔལ་གྲགས་པ་དང། །གཞོན་ནུ་བློ་གྲོས་ཀུན་དགའ་རྒྱལ་མཚན་ཞབས། །དགེ་ལེགས་དཔལ་བཟང་ལེགས་པ་རྒྱལ་མཚན་ལ། །གསོལ་བ་་ཤེས་རབ་བཟང་པོ་ཉི་མ་བཀྲ་ཤིས་དང། །བདི་ལེགས་ཉི་མ་ནམ་མཁའ་རྒྱལ་
མཚན་ཞབས། །ཆོས་ཀྱི་རྒྱལ་མཚན་དགེ་འདུན་དོན་གྲུབ་ལ། །གསོལ་བ་་བསྟན་འཛིན་འཕྲིན་ལས་བློ་བཟང་མཁས་བཙུན་དང། །བློ་བཟང་རིན་ཆེན་ངག་དབང་བྱམས་པའི་ཞབས། །བློ་བཟང་དོན་གྲུབ་དཀོན་མཆོག་འཇིགས་མེད་ལ། །གསོལ་བ་་ཐུབ་བསྟན་འཇིགས་མེད་རྡོ་རྗེ་གྲགས་
པ་དང། །རྩ་བའི་བླ་མ་བློ་བཟང་བསྟན་འཛིན་སོགས། །སྤྱི་ཟུར་རྩ་བརྒྱུད་བླ་མ་ལྷ་ཚོགས་ལ། །གསོལ་བ་་སྐྱེ་ཀུན་དལ་འབྱོར་རྡོ་རྗེའི་རྟེན་ཐོབ་ཅིང། །མཚན་ལྡན་སློབ་དཔོན་མཆོག་གིས་རྗེས་གཟུང་སྟེ། །སྐྱེས་བུ་གསུམ་གྱི་ལམ་གྱིས་རྒྱུད་འབྱོངས་ནས། །རྒྱུད་ལམ་དབང་བཞིས་
སྨིན་པར་བྱིན་གྱིས་རློབས། །ཁས་བླངས་དམ་ཚིག་མིག་འབྲས་ལྟར་བསྲུང་ཞིང། །སྐུ་གསུམ་ལམ་དུ་འཁྱེར་བའི་བསྐྱེད་རིམ་གྱིས། །སྐྱེ་ཤི་བར་དོའི་སྣང་ཞེན་ཀུན་སྤངས་ནས། །དག་པའི་སྣང་ཞེན་འགྲུབ་པར་བྱིན་གྱིས་རློབས། །ཕྱི་ནང་ཙྵྜ་ལཱཨ་ཡིས་ཕྲ་རགས་རླུང། །མི་ཤིགས་ཟིག་
ལེ་མཆོག་ལ་བསྡུས་ནས་ནི། །སྒྱུ་འོད་ཟུང་འཇུག་ལམ་བཟང་མངོན་གྱུར་ཏེ། །ཁ་སྦྱོར་བདུན་ལྡན་ཐོབ་པར་བྱིན་གྱིས་རློབས། །ཞེས་ཀྱཻ་རྡོར་ཌོཾ་བཧི་ལུགས་ཀྱི་དབང་བསྐུར་གྱི་བླ་མ་བརྒྱུད་པའི་གསོལ་འདེབས་འདི་ཡང་རྣམ་པར་དཔྱོད་པའི་བློ་ལྡན་དགེ་སློང་བློ་བཟང་རྡོ་རྗེ་

[050B]།



