
[365A]༄༅། །རྗེ་བཙུན་མ་ཀུ་རུ་ཀུ་ལླེ་གསང་སྒྲུབ་ལྷ་ལྔའི་སྒྲུབ་ཐབས་ཁམས་གསུམ་དབང་དུ་སྡུད་པའི་ཡེ་ཤེས་ལྕགས་ཀྱུ་ཞེས་བྱ་བ་བཞུགས་སོ། །

[366A] །ཤྲི་ཀུ་རུ་ཀུ་ལླེ་ཡ། རབ་འབྱམས་རྒྱལ་བའི་ངོ་བོ་གར་གྱི་དབང། །འཛུམ་ཁྲོའི་ཉམས་ཀྱིས་རོལ་བ་རིག་བྱེད་མའི། །གདམས་ཟབ་མཁའ་འགྲོའི་སྙིང་ཁྲག་ལྟ་བུ་འདི་
ཡི་གེར་འགོད་ལ་ཆོས་བདག་གནང་བ་སྩོལ། དེ་ལ་འདིར་རྒྱུད་བརྟགས་གཉིས་པ་ལས། འདི་ཉིད་སྒོམ་པ་ཙམ་གྱིས་ནི། །སྲིད་པ་གསུམ་ཡང་དབང་དུ་བྱེད། ཅེས་གསུངས་པའི་རྗེ་བཙུན་མ་ལ་ཕྱི་ནང་གསང་བའི་སྒྲུབ་ཚུལ་
གསུམ་ལསྨ་ཤིན་ཏུ་སྒྲུབ་མྱུར་ཞིང་བྱིན་རླབས་ཆེ་བ་ད་ཡོང་སུ་གྲགས་པ་གྲུབ་མཆོག་ཌོ་མ་བཧི་ཧེ་རུ་ཀ་ནས་བརྒྱུད་པའི་གསང་སྒྲུབ་ལྷ་ལྔ་བསྒོམ་པར་འདོད་པས་ལྷ་འདིའི་དབང་དང་བྱིན་རླབས་ཐོབ་ཅིང་དམ་སྡོམ་ལ་གནས་པའི་སྒྲུབ་པ་པོས། བྲིས་སྐུ་རབ་
གནས་ཅན་གྱི་དྲུང་དུ་མཆོད་གཏོར་ཕྱག་ལེན་བཞིན་བཤམ། རང་ཁ་ནུབ་ཏུ་ཕྱོགས་བའམ་དེར་མོས་ནས་སྟན་དམར་པོ་ལ་འཁོད་དེ་སྐྱབས་སེམས་རྒྱུད་དང་འདྲེས་ངེས་པ་བྱ། དེ་ནས། རང་ཉིད་སྐད་ཅིག་གིས་རྗེ་བཙུན་མར་གསལ་བའི་

[367A]༄༅། །ཐུགས་ཀར་པདྨ་དང་ཉི་མ་ལ་གནས་པའི་ཧྲཱི་ཡིག་གི་འོད་ཟེར་གྱིས་བླ་མ་འོད་དཔག་མེད་དང་གཙོ་མོས་དབུ་བརྒྱན་པའི་ཀུ་རུ་ཀུ་ལླེ་ལྷ་ལྔ་ལ་སངས་རྒྱས་དང་བྱང་ཆུབ་སེམས་
དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས་པར་བསམས་ལ། ན་མོ་གུ་རུ་བྷྱ་ཤྲི་ཀུ་རུ་ཀུ་ལླེ་མཎྜལ་བྷྱ་ཞེས་བླ་མ་དང་ལྷ་ལ་ཕྱག་བྱ། ཨོཾ་ཀུ་རུ་ཀུ་ལླེ་མཎྜ་ལ་ས་པཱ་རི་ཝ་ར་ཨརྒྷཾ་སོགས་ཀྱིས་
མཆོད། རྒྱུན་བཤགས་ལན་གསུམ། ཚད་མེད་བཞི་བསྒོམ། ཚོགས་ཞིང་རྣམས་རང་ལ་ཐིམ་པས་རྒྱུད་བྱིན་གྱིས་བརླབས་པར་བསམ། དེ་ནས། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བཧཱ་ཝ་ཨཏམ་ཀོཉ་ཧཾ། སྣང་སྲིད་ཐམས་ཅད་
སྟོང་པ་ཉིད་དུ་གྱུར། སྟོང་པའི་ངང་ལས་པད་ཉིའི་སྟེང་དུ་ཧཱུཾ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་ཟེར་འཕྲོས་པས་རྡོ་རྗེའི་ས་གཞི། རྭ་བ། དྲ་བ་གུར་དང་བཅས་པའི་ཕྱི་རོལ་

[368B] ཨོཾ་བཛྲ་རཀྵ་རཀྵ་ཧཱུཾ་ཧཱུཾ་ཧཱུཾ་ཕཊ། ཅེས་བསྲུང་འཁོར་བསྒོམ། དེ་ནས། བསྲུང་འཁོར་གྱི་དབུས་སུ་པཾ་ལས་པདྨ་དམར་པོ་འདབ་མ་བཞི་པའི་ལྟེ་བར་རམ་ལས་ཉི་མའི་དཀྱིལ་འཁོར་གྱི་སྟེང་དུ་དབང་ཕྱུག་
ཆེན་པོ་དང། ལྷ་མོ་ཨུ་མ་བསྣོལ་བའི་སྟེང་དུ་རཱ་ཧུ་ལ་ནག་པོ་རྭའི་མདའ་གཞུ་འཛིན་པ་ཁ་བུབ་ཏུ་བསྐྱེལ་བ། དེའི་སྟེང་དུ་ཧྲཱི་དམར་པོ་ལས་ཨུཏྤ་ལ་དམར་པོ་ཧྲཱི་ས་མཚན་པ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ལ་
ཕོག་པས་སེམས་ཅན་ཐམས་ཅད་རྗེ་བཙུན་མའི་སྐུར་གྱུར། ཚུར་བསྡུས། ཧྲཱི་ཡིག་ལ་ཐིམ། དེ་ཡོངས་སུ་གྱུར་པ་ལས་རང་ཉིད་རྗེ་བཙུན་མ་ཀུ་རུ་ཀུ་ལླེ་སྐུ་མདོག་དམར་པོ་ཞལ་གཅིག་ཕྱག་བཞི་མ། རྩ་ཕྱག་དང་པོ་གཉིས་ཀྱིས་ཨུཏྤ་
ལ་དམར་པོའི་མདའ་ཨུཏྤ་ལ་དམར་པོའི་གཞུ་དང་སྦྱར་ཏེ་རྣ་བ་གཡས་པའི་དྲུང་དུ་འགེངས་པ། གཡས་འོག་མས་ཨུཏྤ་ལ་དམར་པོའི་ལྕགས་ཀྱུ་དང། གཡོན་འོག་མས་ཨུཏྤལ་དམར་པོའི་ཞགས་པ་འཛིན་པ། སྤྱན་གསུམ་མ། དབུ་སྐྲ་སེར་པོ་
གྱེན་དུ་བརྫེས་པ། ཞལ་ནས་ཧྲཱིའི་སྒྲ་སྒྲོགས་པའི་བདག་ཉིད་ཅན། མཆེ་བ་ཅུང་ཟད་གཙིགས་ཤིང། ལྗགས་དྲིལ་བ། འཛུམ་ཁྲོའི་ཚུལ་ཅན། མཐོང་ཐོས་དྲན་པས་སྐྱེ་དགུའི་ཡིད་འཕྲོག་ཅིང་དབང་དུ་སྡུད་པ། ཕྱག་རྒྱ་ལྔ་དང་ལྡན་ཞིང་
སྟག་ལྤགས་རློན་པའི་ཤམ་ཐབས་མནབས་པ། ཞབས་གཡས་བསྐུམ་ཞིང་གཡོན་བརྐྱངས་པའི་གར་སྟབས་ཀྱིས་འོད་དམར་པོ་དང་མེ་དཔུང་འབར་བའི་དབུས་ན་བཞུགས་པ། ཕྱོགས་བཞིའི་འདབ་མར་རོའི་གདན་གྱི་སྟེང་དུ་ཧ་རི་ནི་ས་

[369A]༄༅། །ལས་ཤར་དུ་རྡོ་རྗེ་མཁར་འགྲོ་དཀར་མོ། ལྷོར་རིན་ཆེན་མཁའ་འགྲོ་མ་སེར་མོ། ནུབ་ཏུ་པདྨ་མཁའ་འགྲོ་མ་དམར་མོ། བྱང་དུ་ལས་ཀྱི་མཁའ་འགྲོ་མ་ལྗང་གུ། བཞི་གའང་ཞལ་གཅིག་ཕྱག་གཉིས་མ། གཡས་ཌ་མ་རུ་
དང། གཡོན་ཐོད་པ་ཁྲག་གིས་གང་བ་འཛིན་པ། གཅེར་བུ། སྤྱན་གསུམ་མ། རལ་བ་ཐུར་དུ་འཕྱང་བ། སྒེག་པའི་ཉམས་ཅན། གྲུ་མོ་ན་ཁ་ཊཱཾ་ག་འཆང་བ། ཞབས་གཡོན་བརྐྱང་བའི་གར་སྟབས་ཀྱིས་བཞུགས་པ། གཙོ་
མོའི་སྤྱི་བོར་ཧྲཱི་ལས་ཁྲོ་རྒྱལ་རྟ་མགྲིན་སྐུ་མདོག་དམར་པོ་ཞལ་གཅིག་ཕྱག་གཉིས་པ། གཡས་དབྱུག་པ་དང། གཡོན་སྡིགས་མཛུབ་མཛད་པ། ཁྲོ་བོའི་རྒྱན་ཐམས་ཅད་ཀྱིས་བརྒྱན་པའི་ཐུགས་ཀར་ཧྲཱི་དབུའི་སྟེང་ན་རྟ་མགོ་
ལྗང་གུ་རྟ་སྐད་འཚེར་བས་ཁམས་གསུམ་དབང་དུ་སྡུད་པ། དེའི་མདུན་དུ་རྩ་བའི་བླ་མ་ཀྱཻ་རྡོ་རྗེའི་རྣམ་པ་ཅན་གྱིས་བརྒྱན་པ། རང་གི་སྙིང་གར་པདྨ་འདབ་བཞིའི་ལྟེ་བ་དང་འདབ་མ་རྣམས་ལ་ཧྲཱི་ཧ་རི་ནི་ས་ལས་གཙོ་མོ་མཁའ་འགྲོ་མ་
བཞི་དང་བཅས་པར་གྱུར། གཙོ་མོའི་ཐུགས་ཀར་འདབ་མ་བཞི་པའི་ལྟེ་བར་ཉི་མའི་སྟེང་དུ་ཧྲཱི་རིགས་བཞིའི་མཁའ་འགྲོའི་ཐུགས་ཀར་ཧ་རི་ནི་ས། དེ་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་
སྔོན་པོས་མཚན་པ། ཐུགས་ཀའི་ཧྲཱི་ལས་འོད་ཟེར་འཕྲོས། ལྷོ་ཕྱོགས་ཀུ་རུ་ཀུ་ལླེའི་ཕུག་དང་རང་བཞིན་གྱི་གནས་ནས་རྗེ་བཙུན་མ་གཙོ་འཁོར་ལྔ་ལ་སངས་རྒྱས་དང་བྱང་སེམས་ཀྱིས་བསྐོར་བ་སྤྱན་དྲངས། ཛཧཱུཾ་བཾ་ཧོཿ་ས་རང་ལ་

[370B] སླར་ཡང་ཐུགས་ཀའི་ཧྲཱི་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། པཉྩ་ཀུ་ལ་ས་པཱ་རི་ཝ་ར་ཨ་རྒྷཾ་སོགས་ཀྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་
གསོལ་བ་བཏབ་པས། དབང་ལྷ་རྣམས་ཀྱིས་ཨོཾ་བཛྲ་བྷ་ཝ་ཨ་བཧི་ཥིཉྩ་ཧཱུཾ། ཞེས་གསུངས་ཤིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང། དྲི་མ་དག་ཆུའི་ལྷག་མ་ཡར་ལུད་པ་ལས་གཙོ་མོ་ལ་འོད་དཔག་མེད་དང། འཁོར་
རྣམས་ལ་གཙོ་མོ་ཉིད་ཀྱིས་དབུ་བརྒྱན་པར་གྱུར། ཕྱི་ནང་གི་མཆོད་པ་ཀྱི་རྡོར་ལྟར་བྱིན་གྱིས་བརླབས་ལ། ཨོཾ་ཀུ་རུ་ཀུ་ལླེ་ས་པཱ་རི་ཝ་ར་ཨ་རྒྷཾ་ནས་ཤཔྟ་པྲ་ཏཱི་ཙྪ་སཱཧཱའི་བར་གྱིས་མཆོད། མཚན་སྔགས་ལ་འབྲུ་གསུམ་བཏགས་པས་ནང་མཆོད་འབུལ། ཐུགས་ཀ་ནས་སྤྲོས་
པའི་ལྷ་མོ་བརྒྱད་ཀྱིས་མཆོད་པར་བསམས་ལ། དཀར་མོ་རི་དྭགས་མཚན་མ་འཛིན། ནས། འདི་རྣམས་ཀྱིས་ནི་ལྷ་མོ་མཆོད། །འདོད་ཆགས་ཆེན་པོས་རྗེས་ཆགས་པ། །གཡུང་མོས་སྐུ་ལ་འཁྱུད་པ་ཉིད། ཅེས་ལྷ་མོ་བརྒྱད་ཀྱིས་མཆོད་
དེ་ནས། མེ་འགྱུར་མཉམ་པའི་དང་ལས་མ་གཡོས་ཀྱང། །སོ་སོར་རྟོག་པས་འགྲོ་བའི་དོན་མཛད་པ། དམར་པའི་འོད་འཕྲོས་ཉི་མ་སྟོང་གི་གཟི། །ཞལ་གཅིག་ཕྱག་བཞི་མ་ལ་ཕྱག་འཚལ་ལོ། །ཧྲཱི་ལས་བྱུང་བའི་ལྷ་མོ་ནི། །
ཁ་དོག་དམར་ཞིང་ཕྱག་བཞི་མ། །མདའ་དང་གཞུ་ཡི་ལག་པ་མ། །ལྕགས་ཀྱུ་འཛིན་ལ་ཕྱག་འཚལ་ལོ། །བསྐལ་བའི་མེ་ལྟར་འབར་བའི་འོད། །ཞལ་གཅིག་སྤྱན་ནི་གསུམ་པ་སྟེ། །དབུ་སྐྲ་དམར་སེར་གྱོན་དུ་འབར།།

[371A]༄༅། །ཨུཏྤལ་འཛིན་ལ་ཕྱག་འཚལ་ལོ། །དཀྱིལ་ཀྲུང་ཕྱེད་པའི་གར་གྱིས་བཞུགས། །གཏུམ་པོའི་ཁྲོ་ཚུལ་འགྱིང་བག་ཅན། །ཐོད་པ་ལྔ་ཡིས་དབུ་ལ་བརྒྱན། །སྟག་ལྤགས་བསྣམས་ལ་ཕྱག་འཚལ་ལོ། །མཆེ་
གཙིགས་དམར་པོ་མི་བཟད་སྐུ། །དྲག་ཆེན་ཕྱག་རྒྱ་ལྔ་ཡིས་བརྒྱན། །བརྒྱ་ཕྱེད་ཕྲེང་བའི་དོ་ཤལ་ཅན། །བདུད་འཇོམས་མ་ལ་ཕྱག་འཚལ་ལོ། །ཨ་ལི་ཀ་ལི་སྙོམས་འཇུག་པའི། །བདེ་བ་རྟག་དགྱེས་བྱང་ཆུབ་མ། །འོད་དཔག་
མེད་ཀྱིས་དབུ་ལ་བརྒྱན། །གར་གྱིས་དགྱེས་ལ་ཕྱག་འཚལ་ལོ། །མདའ་དང་གཞུ་ཡིས་བདུད་རྣམས་སྡིགས། །ཨུཏྤལ་ཡིས་དབང་དུ་བྱེད། །ལྕགས་ཀྱུས་ཉོན་མོངས་འདམ་ལས་འདྲེན། །བདུད་དག་ཕྱག་བཞི་མ་ལ་
འདུད། ཅེས་སློབ་དཔོན་ཌོ་མ་བཧི་ཧེ་རུ་ཀས་མཛད་པ་འདིས་བསྟོད། རང་གི་སྙིང་གའི་ཧྲཱི་ཡིག་དམར་པོའི་མཐའ་སྐོར་དུ་ཡི་གེ་བཅུ་གཉིས་པའི་སྔགས་བྱུ་རུའི་ཕྲེང་བ་ལྟ་བུ་ལས་འོད་ཟེར་དམར་པོ་བསམ་གྱིས་མི་ཁྱབ་པ་འཕྲོས། སྣོད་བཅུད་ཐམས་
ཅད་ལ་ཕོག་པས་དབང་དུ་གྱུར། འོད་ཟེར་རྣམས་ཚུར་བསྡུས། སྙིང་གའི་ཧྲཱི་དང་སྔགས་ཕྲེང་ལ་ཐིམ་པའི་དམིགས་པ་གསལ་བཏབ་བཞིན་པའི་ངང་ནས། སྤྱི་བོའི་དཔའ་བོ་མར་བྱོན། ཡུམ་དང་སྙོམས་པར་ཞུགས་པས་ལྷ་ཐམས་ཅད་མཉེས་
པར་བསྒོམ་སྟེ། དེ་ལ་དྲན་པ་རྩེ་གཅིག་པས་ཡུན་རིང་མཉམ་པར་འཇོག་དེ་ནས་བཟླས་པ་བྱེད་པའི་ཚེ། རང་གི་སྙིང་གའི་ཧྲཱི་ལས་འོད་འཕྲོས་སྣ་བུག་གཡོན་ནས་ཐོན། རྟ་མགྲིན་གྱི་ཤངས་བུག་གཡས་ནས་སོང་སྟེ་ཐུགས་ཀའི་ཧྲཱི་ལ་ཐིམ་པས་ཐུགས་

[372B] སླར་ཡང་ཤངས་བུག་གཡོན་ནས་ཐོན། རང་གི་སྣ་བུག་གཡས་ནས་ཞུགས། སྙིང་གའི་ཧྲཱི་ལ་ཐིམ་ཞིང་རྒྱུན་མི་ཆད་པར་འཁོར་བ་ལ་སེམས་གཏང་དེ། སྙིང་གའི་ཧྲཱི་ལས་འོད་ཟེར་ལྕགས་ཀྱུ་ལྟ་བུ་འཕྲོས། དཔའ་བོ་རྟ་མགྲིན་
དབང་དུ་འདུས་ཏེ་དེས་ཌཱ་ཀི་བཞི་བསྐུལ། དེ་རྣམས་ལས་འོད་ཟེར་ལྕགས་ཀྱུ་ལྟ་བུས་མཁའ་འགྲོ་མ་ཐམས་ཅད་དབང་དུ་བསྡུས། དེ་རྣམས་ཀྱིས་འཇིག་རྟེན་ཁམས་ཀྱི་དངོས་གྲུབ་ཐམས་ཅད་བསྡུས་ནས་རང་ལ་བྱིན། ཁྱད་པར་
བསྒྲུབ་བྱ་དབང་དུ་བསྡུས་པར་བསམས་ལ། བྱུ་རུ་འམ་ཙནྡན་དམར་པོའི་ཕྲེང་བ་འདྲེན་ཅིང། ཨོཾ་ཀུ་རུ་ཀུ་ལླེ་ཧྲཱི་ཧ་རི་ནི་ས་སཱཧཱ། ཞེས་པའི་ཡི་གེ་བཅུ་གཉིས་པ་བཟླས་པའི་སྐྱོན་དྲུག་སྤངས་ཤིང་ཡིད་གཞན་དུ་མ་ཡེངས་པར་བཟླ། རེས་འགའ་ཏིང་ངེ་འཛིན་དེ་ལྟ་བུའི་ངང་ནས་ཨོཾ་ཀུ་རུ་
ཀུ་ལླེ་ཧྲཱི་ཧཱུཾ་ཧཱུཾ་ཕཊ་ཕཊ་ཨོཾ་ཨཱ་ཧཱུཾ་ཧྲི་ཧྲི་ཧྲི་ཧ་རི་ནི་ས་ཆེ་གེ་མོ་ཧྲི་ཛཿ་ཨ་ཀརྵ་ཡ་ཧཱུཾ་ཛཿ་བ་སུ་ཝ་ཤཾ་ཀུ་རུ་ཨངྐུ་ཤ་ཧྲི་ཝ་ཤཾ་ཀུ་རུ་ཧཱུཾ་ཧཱུཾ་ཛ་ཛཿ་ཞེས་པའི་སྔགས་ཀྱང་ཅི་མང་བཟླས་ཏེ་ཡིག་བརྒྱས་ཁ་བསྐང་ལ་མཆོད་བསྟོད་མདོར་བསྡུས་བྱ། གཏོར་མ་འབུལ་བ་ལ། ཕྱི་ནང་གི་
མཆོད་པ་མངར་གསུམ་དང་ཟས་མཆོག་སྦྱར་བའི་གཏོར་མ་རྣམས་ཀྱཻ་རྡོར་ལྟར་བྱིན་གྱིས་བརླབས་ལ། རང་གི་སྙིང་གའི་ཧྲཱི་ལས་འོད་ཟེར་འཕྲོས། ལྷོ་ཕྱོགས་ཀུ་རུ་ཀུ་ལླེའི་ཕུག་ནས་རྗེ་བཙུན་མ་ལྷ་ལྔ་ལ་སངས་རྒྱས་བྱང་སེམས་པདྨ་མཁའ་འགྲོའི་ཚོགས་ཀྱིས་
བསྐོར་བ་སྤྱན་དྲངས། པདྨ་ཀ་མ་ལ་ཡེ་སྟྭཾ། ཞེས་གདན་འབུལ། ལྷའི་ལྗགས་རྡོ་རྗེའི་འོད་ཟེར་གྱི་སྤུ་གུས་གཏོར་མའི་བཅུད་དྲངས་ཏེ་གསོལ་བར་བར་བསམས་ལ། བད་སྐོར་སྔོན་དུ་འགྲོ་བས་རྡོ་རྗེ་ཐལ་མོ་ཁ་ཕྱེ་བའི་མཐར་སེ་གོལ་ཏོག་པ་དང་བཅས། ཨོཾ་ཀུ་རུ་ཀུ་ལླེ་

[373A]༄༅། །ཧྲཱི་ཧ་རི་ནི་ས་སཱཧཱ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ། ཕྱི་ནང་གི་མཆོད་པ་དབུལ། ཙན་དན་དམར་པོའི་མཎྜལ་ཚར་ཉེར་གཅིག་ཙམ་བྱ། དེ་ནས། མ་ལུས་རྒྱལ་བའི་ཡེ་ཤེས་ཀློང་འཁྱིལ་བ། །འཇོ་སྒེག་ལྷ་མོའི་ཟོལ་ལ་བསྟེན་པ་
གང། །ཕྱོགས་ཀུན་ངོ་མཚར་གུར་གུམ་གྱིས་བྲིས་པར། །མཐའ་དག་རྒྱལ་བའི་ཡུམ་གྱུར་ཁྱོད་ཕྱག་འཚལ། །བྱེ་བ་ཕྲག་བརྒྱའི་ཉི་འོད་རྩེ་དགའ་དང། །རབ་འགྲོགས་པདྨ་རཱ་གའི་ལྷུན་པོ་ཞིག་སྲིད་འདིར་ཁྲོ་ཆགས་གར་གྱིས་རོལ་པ་ནི་
མཛེས་སྡུག་དཔའ་མོའི་དབང་ཕྱུག་ཁྱོད་དང་མཚུངས། །ཞབས་སེན་བནྡུ་ཛི་བའི་འདབ་ཕྲེང་རྡུལ། །ཁྱབ་འཇུག་རི་སྲས་དང་བཅས་བདེ་བྱེད་ཀྱི། །མགོ་བོར་བཀོད་པས་བདུད་སྡེ་འཁུ་བ་ཡི། །སློབ་མའི་གཡུལ་ལས་རྒྱལ་བའི་རྒྱལ་མཚན་
མཐོ། །ཁྱོད་སྐུ་སྐམ་རློན་ཐོད་པའི་ཕྲེང་བ་དང། །སྟག་ལྤགས་གསར་པས་ཀྱང་ནི་རྣམ་མཛེས་ཏེ། །ལྷ་དང་མི་ལས་འདས་པའི་རིན་ཆེན་ཚོགས། །རྣམ་མང་རྒྱན་གྱི་ཕྲེང་བ་བཅས་པས་ཀྱང། །རིན་ཆེན་ཞགས་པ་ཀྱོ་བའི་སྦྱོར་བ་ཡིས། །
ས་གསུམ་དྲེགས་ལྡན་འབྱུང་པོ་མ་ལུས་དང། །རྣ་བར་བཀང་བའི་ཨུཏྤལ་ཉག་ཕྲན་གྱིས། །འཇིག་རྟེན་གསུམ་པོ་མཐའ་དག་དབང་དུ་མཛད། །གང་གི་གྲིབ་བསིལ་སྲིད་གསུམ་མ་ལུས་ཁྱབ། །འབྲས་བཟང་མཆོག་དེ་ལག་རྩེར་
སྩོལ་མཛད་ན། །འདོད་རྒ་འབྲས་བུའི་ཆར་འབེབས་སྨོས་ཅི་དགོས། །དཔག་བསམ་མཆོག་འདི་འགྲོ་འདིའི་སྐལ་བས་རྙེད། །སྙིང་ནས་ཁྱོད་སྐུའི་སྣང་བརྙན་མི་འབྲལ་བ། །འདི་ལ་སྐུ་གསུམ་གོ་འཕང་མི་རིང་སྟེ། །བསྐལ་མང་ཐུགས་

[374B] །འགྲོ་བའི་དོན་སྒྲུབ་ཁོ་ན་མིན་ནམ་ཅི། །དྲི་བྲལ་འོད་ཟེར་སྟོང་ལྡན་རྟ་ལྗང་ཅན། །ཚ་ཟེར་དབྱིག་གི་བློ་གྲོས་མར་ལྷུང་བས། །ཆུ་སྐྱེས་དམར་པོའི་ཚལ་རབ་རྒྱས་པ་ལ། །མཐའ་དག་རྐང་དྲུག་མྱོས་པའི་
དར་དིར་སྒྲོག་ཁྱོད་ཀྱི་མཚན་དང་སྔགས་ཙམ་འཛིན་རྣམས་ཀྱང། །སྲིད་འདིར་རང་བྱུང་ཕྱུགས་བདག་མདའ་ལྔ་པ། །བདེ་སོགས་བདག་པོས་མཆོད་ན་གཞན་ཅི་སྨོས། །བསླུ་མེད་སྐྱབས་ཀྱི་དམ་པ་ཁྱོད་ཕྱག་འཚལ། །ཞི་སོགས་རབ་
འབྱམས་ལས་དང་གྲུབ་ཆེན་བརྒྱད། །དེ་བཞིན་དབང་ཕྱུག་བརྒྱད་ཀྱི་གོ་འཕང་ཡང། །ཁྱོད་སྐུ་དྲན་པའི་མོད་ལ་ལེགས་སྩལ་ནས། །མ་ལུས་འགྲོ་བའི་རེ་བ་འབྲས་ལྡན་མཛོད། ཅེས་བསྟོད་ཅིང། བཅོམ་ལྡན་འདས་མ་འཁོར་དང་བཅས་པས་སྣོད་
བཅུད་ཐམས་ཅད་བདག་གི་དབང་དུ་བསྡུ་བར་མཛད་དུ་གསོལ། ཞེས་འདོད་དོན་ལ་གསོལ་བ་བཏབ། ཡིག་བརྒྱ་བཟོད་གསོལ་བརྟན་བཞུགས་ཉེར་བསྡུ་སྨོན་ལམ་རྣམས་བྱ་ཞིང་ཤིས་བརྗོད་ཀྱིས་མཐའ་བརྒྱན་པར་བྱའོ། །དེ་ལྟར་ཚུལ་བཞིན་ཉམས་སུ་བླངས་བས་མི་དང་མི་མིན་སྟོབས་ལྡན་དག་དབང་
དུ་བྱས་ཏེ་བསྟན་པའི་ཞབས་འདེགས་སུ་འགྱུར་བ་དང། ནོར་ལོངས་སྤྱོད་དབང་དུ་བྱས་ནས་ཞེན་མེད་དུ་བཅངས་ཏེ་ལམ་གྱི་ཁུས་ཡོངས་སུ་རྫོགས་པའི་དགེ་སྦྱོར་ལ་འབད་པ་གལ་ཆེ། གཞན་དུ་ན་རང་ཁོ་ནའི་ཕྱིར་འདི་ལྟ་བུའི་སྒྲུབ་པ་ཉམས་སུ་ལེན་ན་མངལ་གྱི་སྲིན་བུ་སོགས་སུ་སྐྱེ་བས་ཚུལ་འདི་ལ་བག་དང་
ལྡན་པར་བྱའོ། །འཛམ་གླིང་ཁྱོན་ལངས་གསེར་གྱིས་བཀང་བ་ལས། །ཆེས་ཆེར་དགའ་བའི་གྲུབ་མཆོག་སྙིང་ནོར་འདི། །ཀུན་ལ་སྤེལ་ན་རྡོ་རྗེའི་ཆོས་སྲུང་རྣམས། །སྤེལ་མཁན་སྤེལ་ཡུལ་སྙིང་ཁྲག་དགེས་པར་རོལ། །རྗེ་བཙུན་མ་ཀུ་རུ་ཀུ་སླེ་གསང་སྒྲུབ་

[375A]༄༅། །ལྷ་ལྔའི་སྒྲུབ་ཐབས་ཁམས་གསུམ་དབང་དུ་སྡུད་བའི་ཡེ་ཤེས་ལྕགས་ཀྱུ་ཞེས་བྱ་བ་འདི་ནི་ཧལ་ཧ་གཡོན་རུ་ནས། རྒྱལ་དབང་ཡབ་སྲས། ས་པཎ་སྐུ་མཆེད་སོགས་མཁས་གྲུབ་མང་པོའི་ཞབས་ལ་གཏུགས་ནས་ཟབ་ཆོས་ཀྱི་བཀའ་དྲིན་མནོས་ཤིང་ཐུབ་བསྟན་རིན་པོ་ཆེའི་
ཞབས་འདེགས་ལ་གཅིག་ཏུ་བརྩོན་པ་ས་སྐྱོང་མིའི་དབང་པོ་ཡེལ་ཏེན་ཇང་ཅུང་ཝང་ཡང་གསང་དཔལ་གྱི་ཐུགས་དམ་གསལ་འདེབས་སུ། ་ཞྭ་སེན་ཅོད་པན་འཛིན་བ་དགའ་ལྡན་བསྟན་པའི་གསལ་བྱེད་ལྕང་ལུང་ཨརྱ་པཎྜི་ཏར་གྲགས་པས་གསེར་འཕྱང་ཞེས་པ་མེ་བྱ་ལོའི་དབྱར་གྱི་དགའ་མདར་ལ་བབས་པ་འདོད་
འཕེལ་ཟླ་བའི་ཚེས་བརྒྱད་ཀྱི་ཉིན་རབ་ཞི་བདེ་ལྡན་དགའ་ཚལ་ནས་བྲིས་པ་དགེ།། །།

[000]

[377A]༄༅། །ཁྱབ་བདག་རྡོ་རྗེ་སེམས་དཔའི་ངོ་བོ་ལྕང་སྐྱ་རོལ་བའི་རྡོ་རྗེ་ཡེ་ཤེས་བསྟན་པའི་སྒྲོན་མེ་དཔལ་བཟང་པོའི་གསུང་འབུམ་དཀའ་རྒྱ་མའི་ཐོ་ཡིག་གསེར་གྱི་སྐུད་པར་བརྒྱུས་པའི་རིན་ཆེན་དོ་ཤལ་ཞེས་བྱ་བ་བཞུགས་སོ། །

[378A] །ན་མོ་གུ་རུ་བྷྱ་ཡེ་ཤེས་ལྔ་ལྡན་ཁྱབ་བདག་རྡོ་རྗེ་འཆང། །ཞིང་འདིར་བསྟན་པའི་སྒྲོན་མེ་སྦོར་བའི་སླད། །རིག་སྔགས་འཆང་བའི་དགེ་སྦྱོང་ཚུལ་འཛིན་པ་ལ། །རྗེ་བཙུན་
བླ་མའི་ཞབས་པད་སྤྱི་བོས་བསྙེན། །གང་དེའི་ཞལ་ལུང་སྲིད་གསུམ་འགྲོ་བའི་མིག་སྔོན་མེད་ལེགས་བཤད་ཡིད་བཞིན་དབང་གི་རྒྱལ། །བདག་སོགས་བློ་མུན་སེལ་བའི་འོད་བརྒྱ་པ་
ཐར་འདོད་སྐལ་བཟང་འཇུག་ངོགས་འདི་རྨད་བྱུང། །སྔོན་ཆད་ཡི་གེ་མེད་པའི་སྙན་བརྒྱུད་དག་ཡི་གེར་བཀོད་འདི་སྣོད་མིན་འཁྱར་གྱུར་ན། །ཧམ་ཅན་བཟང་བརྫུས་འགའ་ཡིས་ང་
མཁས་ཞེས། །ལུང་མེད་ཆོས་ཀྱིས་རྒྱལ་ཁམས་འགེངས་ཏ་རེ། །དེ་སླད་སྙིང་དང་འདྲ་བའི་གདམས་པ་འདི། །ཀུན་ལ་མི་སྦྱིན་གསང་བའི་དཀའ་རྒྱ་ཡོད། །སྣོད་ལྡན་རང་གི་བསྟན་

[379A] །པ་འཛིན་ངེས་ལས། །གཞན་གྱི་རྣ་བར་མིང་ཙམ་མི་བསྒྲག་ཅིང། །སྙིང་ནས་དད་ཀྱང་བསྟན་པ་མི་ཟིན་ན། །ཆོས་རྒྱུན་ཤོད་ལ་དཔེ་རྒྱུན་སྦ་བར་བྱོས། །མང་པོར་སྤེལ་
ན་སྟོབས་འཕྲོག་དབང་པོ་ཡིས། །སྤེལ་ཡུལ་སྟོན་མཁན་གཉིས་ལ་དགོངས་པར་རིགས། དེ་ཡང་བདག་ཅག་གི་འདྲེན་མཆོག་དམ་པ། ་གོང་མའི་ལུང་གིས་བྱམས་བརྩེས་ཀུན་
གྱི་སྤྱི་བོ་ནས་དབང་བསྐུར་བའི་ཀུན་མཁྱེན་བླ་མ་ཆེན་པོར་བསྔགས་པ་ལྕང་སྐྱ་རོལ་བའི་རྡོ་རྗེ་ཡེ་ཤེས་བསྟན་པའི་སྒྲོན་མེ་ཞེས་མཚན་ཙམ་གྱིས་ཀྱང་སྲིད་པའི་གདུང་བ་འཕྲོག་པར་
མཛད་པ་དེ་ཉིད་ཀྱི་གསུང་འབུམ་རྒྱ་མཚོ་ལྟ་བུ་བཞུགས་པའི་ནང་ནས་དཀའ་རྒྱ་ཆེས་དམ་པར་གྱུར་པའི་ཆོས་ཚན་གླེགས་བམ་གྱི་ཐོ་ཡིག་ནི་འདི་ལྟར། ལམ་ཟབ་མོ་བླ་མ་ལྷའི་རྣལ་

[380B] འཇམ་དབྱངས་ནང་སྒྲུབ་དང་འབྲེལ་བའི་ཟབ་ལམ་བླ་མའི་རྣལ་འབྱོར་ཐུན་མོང་མ་ཡིན་པ་བདེ་ཆེན་རྒྱས་པའི་དགའ་སྟོན། བླ་མ་དང་
འཁོར་ལོ་སྡོམ་པ་དབྱེར་མེད་ཀྱི་རྣལ་འབྱོར་ཉམས་སུ་ལེན་ཚུལ་དངོས་གྲུབ་འགུགས་པའི་ལྕགས་ཀྱུ། བདེ་མཆོག་ལུས་དཀྱིལ་དང་འབྲེལ་བའི་བླ་མའི་རྣལ་འབྱོར་སྙན་བརྒྱུད་མ། བླ་མའི་རྣལ་འབྱོར་དང་འབྲེལ་བའི་རྫོགས་
རིམ་སྒོམ་ཚུལ་ཤིན་ཏུ་ཟབ་པ། བདེ་མཆོག་མཁའ་སྤྱོད་མ་མགོན་པོ་གསུམ་དང་འབྲེལ་བའི་བླ་མའི་རྣལ་འབྱོར་ཟུང་འཇུག་བགྲོད་པའི་ཐེམ་སྐས། བླ་མའི་རྣལ་འབྱོར་སྙན་བརྒྱུད་ཀྱི་མན་ངག་གིས་བརྒྱན་པ་མདོར་བསྡུས་
བླ་མའི་རྣལ་འབྱོར་འཁྲུལ་འཁོར་དང་འབྲེལ་བ། བདེ་མཆོག་ལྷན་སྐྱེས་ཀྱི་བླ་མའི་རྣལ་འབྱོར་ཐོན་འཇིགས་མེད་རྣམ་རྒྱལ་ལ་གནང་བ། གྲུབ་ཆེན་བྲིལ་བུ་བའི་ལུགས་ཀྱི་འཁོར་ལོ་སྡོམ་པའི་ལུས་དཀྱིལ་གྱི་དམར་ཁྲིད་
ཞལ་ཤེས་བདེ་ཆེན་གསལ་བའི་སྒྲོན་མེ། བདེ་མཆོག་ལུ་ཨི་པའི་ལུགས་ཀྱི་རིམ་གཉིས་ཀྱི་གནད་ཐུན་མོང་མ་ཡིན་པ། ཟབ་ལམ་གཏུམ་མོའི་གདམས་པ་ཉམས་སུ་ལེན་པའི་ཁྲིད་ཡིག་བདེ་བ་ཆེན་པོའི་རྒྱ་མཚོ་
རྫོགས་རིམ་ལ་ཉེ་བར་མཁོ་བའི་གཏུམ་མོ་སྒོམ་ཚུལ། བདེ་མཆོག་གི་རྒྱུད་ལས་གསུངས་པའི་རྩ་དབུ་མའི་ནང་རླུང་སྒོམ་ཚུལ་དཧུ་དཧི་གསང་ཐིག་གི་ཕྲེང་བ། རྒྱུད་ཀྱི་རྒྱལ་པོ་བརྟག་པ་གཉིས་པ་མལས་གསུངས་པའི་རྡོ་རྗེ་གླུའི་

[381A]༄༅། །རྣམ་པར་བཤད་པ་མཁའ་འགྲོའི་ཞལ་ལུང་གསང་བའི་མཛོད། རྡོ་རྗེ་གླུའི་འགྲེལ་པའི་ཟུར་རྒྱན་རྣམ་བཞི། བདེ་མཆོག་དཀར་པོའི་ཚེ་སྒྲུབ་ཐུན་མོང་མ་ཡིན་པ། བདེ་མཆོག་ཡབ་ཡུམ་ལ་བརྟེན་པའི་འཕོ་བ་
མཁའ་སྤྱོད་བགྲོད་པའི་བདེ་ལམ། རྗེ་བཙུན་རྡོ་རྗེ་རྣལ་འབྱོར་མའི་བསྙེན་སྒྲུབ་ཀྱི་རིམ་པ་གསལ་བར་བཤད་པ་གསང་ཆེན་བཅུད་ཀྱི་ཐིག་ལེ། ཤིན་ཏུ་གསང་བའི་མགུར་དབྱངས་རྡོ་རྗེ་མཁའ་འགྲོ་མ་རྣམས་ཀྱི་སྙིང་གི་ཐིག་
ལེ་བསྐུལ་བའི་སྒྲ་དབྱངས། འཆི་མེད་རྡོ་རྗེ་ལྷ་མོའི་སྒོ་ནས་ཚེ་སྒྲུབ་བྱ་ཚུལ་འཆི་མེད་བདུད་རྩིའི་རྒྱ་མཚོ། རྩ་སྔགས་ཀྱི་ངེས་དོན་ཟབ་མོ་ལམ་གྱི་རིམ་པར་བསྒྲིགས་པ། ཡབ་ཀྱི་རྩ་སྔགས་ཀྱི་དོན་འགྲེལ་པཎ་ཆེན་བློ་བཟང་
ཆོས་རྒྱན་གྱི་ཟུར་རྒྱན། ཡབ་ཡུམ་གྱི་སྙིང་པོ་ཉེ་སྙིང་གོ་ཆའི་སྔགས་ཀྱི་འགྲེལ་པ། གཉིད་མོ་ཆེའི་རྨི་ལམ་གྱི་རོལ་མཚོར་ཤར་བའི་བསྟན་བཅོས་ངོ་མཚར་ཟླ་བའི་གཟུགས་བརྙན། རྩ་རླུང་ཐིག་ལེའི་རྣམ་བཞག་དུས་
འཁོར་ལུགས་ཀྱི་རྩ་རླུང་ཐིག་ལེའི་རྣམ་བཞག་ལྷ་གང་ལའང་སྦྱར་ཆོག་པའི་ཚེ་སྒྲུབ་རྒྱུན་འཁྱེར་མདོར་བསྡུས་ཚེ་སྲོག་བརྟན་བྱེད་རྡོ་རྗེའི་གོ་ཆ། དཔལ་རྡོ་རྗེ་འཇིགས་བྱེད་ཀྱི་བདག་འཇུག་རྒྱུན་གྱི་རྣལ་འབྱོར་བྱ་ཚུལ་མདོར་
བསྡུས་དངོས་གྲུབ་འགུགས་པའི་ལྕགས་ཀྱུ། དཔལ་རྡོ་རྗེ་འཇིགས་བྱེད་དང་གཙུག་ཏོར་འཁོར་སྒྱུར་ལ་བརྟེན་པའི་སྦྱིན་སྲེག་གི་ཆོ་ག་བསྐལ་བའི་མེ་ལྕེ་བསྐྱོད་པའི་ཚ་ཟེར། ལས་བཞི་སྦྱིན་སྲེག་གི་མན་ངག་ཐུན་མོང་མ་

[382B] བླ་མ་མགོན་པོ་སྙིང་ཞུགས་དང་འབྲེལ་བའི་བླ་མའི་རྣལ་འབྱོར། བླ་མ་མགོན་པོ་དབྱེར་མེད་ལ་གསོལ་བ་འདེབས་པ་དངོས་གྲུབ་འགུག་པའི་ལྕགས་ཀྱུ། མགོན་པོ་ཕྱག་དྲུག་པ་ལ་བསྟོད་ཅིང་འཕྲིན་ལས་བཅོལ་
བའི་རབ་ཏུ་བྱེད་པ་བདུད་ལས་རྣམ་པར་རྒྱལ་བའི་རུ་མཚོན། དཔལ་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པའི་བསྙེན་སྒྲུབ་ལས་གསུམ་གྱི་རྣམ་བཞག་དགྲ་བགེགས་སྲོག་གི་སྙིང་འབྱིན། ཚེ་བདག་མགོན་པོའི་ཚེ་
སྒྲུབ་ཡིད་བཞིན་དབང་རྒྱལ། དམ་ཅན་ཆོས་ཀྱི་རྒྱལ་པོའི་བསྙེན་སྒྲུབ་ལས་གསུམ་གྱི་རྣམ་བཞག་བསྟན་པ་བསྲུང་བའི་རྡོ་རྗེའི་རུ་མཚོན། དམ་ཅན་ཆོས་ཀྱི་རྒྱལ་པོ་ལ་མཆོད་གཏོར་འབུལ་ཞིང་འཕྲིན་ལས་བཅོལ་བའི་
ཚིགས་བཅད་གདོང་ལྔའི་སྒྲ་དབྱངས། གཏོར་སྒྲུབ་ཀྱི་སྐབས་སུ་མཁོ་བའི་གཤིན་རྗེ་གཤེད་དཀར་སེར་དམར་གསུམ་གྱི་བསྟོད་པ་འཕྲིན་བཅོལ་དང་བཅས་པ། དམག་ཟོར་མའི་ཟོར་སྒྲུབ་ཐུན་མོང་མ་ཡིན་པ། རྣམ་སྲས་ཀྱི་
གཏོར་འབུལ་རྒྱས་པ་ཤྲི་ཕེས་ལེ་ལ་གནང་བ། ཆོས་སྐྱོང་ལྕམ་སྲིང་ལ་ཇ་ཕུད་འབུལ་ཚུལ། ཆོས་སྐྱོང་སྤྱི་བསྐུལ་རྡོ་རྗེའི་ཐོག་འབེབས། དམ་ཅན་རྡོར་ལེགས་ཀྱི་གསོལ་མཆོད་འགོར་ཧཱུཾ་ཏྲི་ཛཿ་ཞེས་ཡོད་པ་གསལ་གསལ་
ལྷུག་ལྷུག་གདམས་སོ་ཞེས་པའི་མཐའ་ཅན་རྣམས་སོ། །དེ་ལྟར་ཀུན་མཁྱེན་བླ་མའི་ཞལ་གྱི་ལུང། །མདོ་སྔགས་གནད་གསང་བསྡུས་པའི་ཡིད་བཞིན་ནོར། །མོས་གུས་གསེར་གྱི་སྐུད་པར་ལེགས་བརྒྱུས་པའི། །དོ་ཤལ་

[383A]༄༅། །མཆོག་འདི་སྐལ་ལྡན་སྤྱི་བོའི་རྒྱན། །ཆེར་རློམ་འགའ་ཞིག་རྣམ་དག་བཀའ་བསྟན་ལས། །དོན་མེད་ཡིག་ཧྲུལ་སྣ་ཚོགས་བརྩིས་ཆེན་བྱེད། །གླེང་རྨོངས་ཕལ་ཆེར་ལྟོ་གོས་འཚོལ་བའི་ཆེད། །དབུ་ཞབས་མ་
ཚང་གཏོ་མདོས་དཔེ་མང་སྡུད། །ཁོ་བོ་ཀུན་ཤེས་ཤར་པོའི་མཁས་པ་ཞིག་མིན་ཡང་སྔོན་སྨོན་བསོད་ནམས་བསགས་རྒྱབ་མཐུས། །དམ་པའི་ཞབས་པད་རིང་དུ་བསྟེན་པ་ལས། །བླ་མའི་མཛད་པ་མཆོག་ལ་དད་པ་ཐོབ། །དེ་ལྟ་
མོད་ཀྱི་ཡིད་འོང་པདྨོའི་ཚལ། །འཆི་མེད་རྐེད་ཕྲའི་ཀུན་སྤྱོད་ཅེས་གྲགས་ནའང། །ལེགས་ཉེས་རྟོག་དཔྱོད་མི་ཤེས་ལུག་བོང་གི་སྙིང་ལ་འབབ་པའི་གོ་སྐབས་ག་ལ་ཡོད། །ལེགས་བཤད་འོ་མའི་རྒྱ་མཚོ་འདི་མཐོང་ཚེ། །གཟུར་
གནས་སྐྱེད་མོའི་ཚལ་ལ་གནས་བཅས་པའི། །དཔྱོད་ལྡན་མཁས་པ་འཁོར་ལོའི་ལག་ལྡན་དག་དགའ་བས་ལུས་ངག་རྣམ་འགྱུར་ནི་ཡང་བྲེལ། །དྲིན་ཆེན་ཕ་རྒོད་རོལ་པའི་རྡོ་རྗེ་ཡི། །སྐུ་དྲིན་བསམ་བཞིན་དད་པའི་མཆི་མ་
འཁྲུགས། །དགའ་ལྡན་མངོན་དགའ་བདེ་ལྡན་མཁའ་སྤྱོད་སོགས། །དག་ཞིང་གར་གནས་དེ་རུ་བདག་ཅག་དྲོངས། །སྐྱབས་རྗེའི་གསུང་ལ་གཅེས་པར་འཛིན་པའི་བློས། །ཆོས་ཚན་ཐོ་དང་གོ་རིམ་མ་ནོར་པར། །ལེགས་བསྒྲིགས་
འདིས་མཚོན་རྣམ་དཀར་གང་བགྱིས་པ། །དེ་ཀུན་བླ་མ་མཉེས་པའི་རྒྱུ་རུ་བསྔོ། ཞེས་ཁྱབ་བདག་རྡོ་རྗེ་སེམས་དཔའི་ངོ་བོ་ལྕང་སྐྱ་རོལ་བའི་རྡོ་རྗེ་ཡེ་ཤེས་བསྟན་པའི་སྒྲོན་མེ་དཔལ་བཟང་པོའི་གསུང་འབུམ་དཀའ་རྒྱ་མའི་ཐོ་ཡིག་གསེར་གྱི་

[384B] གླེགས་བམ་རིན་པོ་ཆེ་འདི་ཉིད་རང་གི་དད་རྟེན་དུ་གསར་དུ་བཞེངས་སྐབས། ་རྗེ་བཙུན་བླ་མ་དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་དེ་ཉིད་ཀྱི་ཞབས་རྡུལ་སྤྱི་བོས་བརྟེན་ཅིང་
གསུང་གི་བདུད་རྩི་མྱང་བའི་བཙུན་ཆུང་ལྕང་ལུང་ཨརྱ་པཎྜི་ཏ་ངག་གི་དབང་ཕྱུག་བློ་བཟང་བསྟན་པའི་རྒྱལ་མཚན་དཔལ་བཟང་པོས། ་འཇམ་དབྱངས་གོང་སའི་ལུང་གིས་དགེ་འཕེལ་དགའ་ལྡན་ཆོས་མཛོད་གླིང་ཞེས་བསྔགས་པའི་གཙུག་
ལག་ཁང་གི་བླ་བྲང་དུ་བྲིས་པ་ཛ་ཡནྟུ།། །།



﻿
[339A]༄༅། །རྗེ་བཙུན་མ་ཀུ་རུ་ཀུ་ལླེའི་སྒྲུབ་ཐབས་ཐུན་མོང་མ་ཡིན་པ་ཨུ་ཏྤལ་གསར་པའི་མ་ལྀ་ཀྐ་ཞེས་བྱ་བ་བཞུགས་སོ། །

[340A] །ན་མོ་གུ་རུ་ཤྲི་ཀུ་རུ་ཀུ་ལླེ་ཡ། བྱང་ཆུབ་རྡོ་རྗེ་དུས་མཐར་ངུར་སྨིག་གི་ཟོལ་ལ་ཉེར་བསྟེན་ཟབ་ཆོས་བཅུད་བཟང་པོས། །རྟག་ཏུ་བསྐྱངས་
པའི་བླ་མ་རྣམ་པ་གསུམ། །སྙིང་ནས་དྲན་ནོ་ཚད་མེད་ཐུགས་རྗེས་སྐྱོངས། །བརྩེ་བས་རྗེས་ཆགས་འོད་རྣོན་ལྕགས་ཀྱུ་ཡིས། །སྲིད་གསུམ་ལེགས་ཚོགས་
མཐའ་དག་དབང་བྱེད་མ། །རིགས་ལྡན་ལྷ་མོའི་ཞབས་ཟུང་རྐང་དྲུག་པ། །བདག་སྙིང་པདྨོའི་ཟེའུ་འབྲུར་དགྱེས་པར་རོལ། །གང་དེའི་སྒྲུབ་ཐབས་ཟབ་གནད་ཀུན་
ཚང་ཞིང། །སྙན་བརྒྱུད་གདམས་པའི་དྲི་བསུང་ངད་ལྡང་བའི། །སྔོན་མེད་ཨུཏྤལ་གསར་བའི་མ་ལྀ་ཀྐ། །སྤེལ་ལ་ཆོས་བདག་རྣམས་བཀྱིས་གནང་བ་སྩོལ།།

[341A]༄༅། །དེ་ཡང་རྗེ་བཙུན་མ་ཀུ་རུ་ཀུ་ལླེ་ཞེས་གྲགས་པ་འདི་ནི་རྒྱུད་བརྟག་པ་གཉིས་པ་ལས། ཧྲཱི་ལས་བྱུང་བའི་ལྷ་མོ་ནི། །ཁ་དོག་དམར་ཞིང་ཕྱག་བཞི་མ། །ཨུཏྤལ་དང་ལྕགས་
ཀྱུ་འཛིན། །འདི་ཉིད་བསྒོམ་པ་ཙམ་གྱིས་ནི། །སྲིད་པ་གསུམ་ཡང་དབང་དུ་བྱེད། །ཅེས་པ་ལྟར་ཁམས་གསུམ་མ་ལུས་པའི་དྲན་པ་གཅིག་ཆར་འཕྲོག་པའི་བྱིན་བརླབས་ཕུལ་དུ་བྱུང་བའི་གདམས་
པ་སློབ་དཔོན་ཆེན་པོ་ལྷན་སྐྱེས་རོལ་པ་ནས་ཉེ་བར་བརྒྱུད་དེ་དཔལ་ལྡན་ས་སྐྱ་པའི་གསེར་ཆོས་བཅུ་གསུམ་གྱི་ནང་ཚན་ཐུན་མོང་སྒྲུབ་པས་མཆོག་ཞར་ལ་འབྱུང་བ་དམར་པོ་སྐོར་གསུམ་གྱི་ཡ་གྱལ་ཀུ་རུ་ཀུ་ལླེ་ཕྱི་
སྒྲུབ་ཏུ་གྲགས་པ་ཉམས་སུ་ལེན་པར་འདོད་པའི་རྣལ་འབྱོར་པ་རབ་ལྷ་འདིའི་དབང་དང། དེ་མིན་ཡང་བླ་མེད་ཀྱི་ཡི་དམ་གང་ཡང་རུང་བའི་དབང་བཞི་བརྡ་འཕྲོད་ངེས་སུ་ཐོབ་ཅིང། ཁྱད་པར་དུ་རྗེ་བཙུན་མ་འདིའི་

[342B] རབ་བཞི་པོ་གང་ཡང་རུང་བའམ། ཧོར་ཟླ་དགུ་པའང་དབང་གི་ལས་འགྲུབ་པ་ལ་བསྔགས་པས་དེ་ལྟ་བུའི་ཚེས་བརྒྱད་དམ། རྒྱལ་ཕུར་གྲུབ་སྦྱོར་རམ། སྐར་མ་རྒྱལ་ལ་སོགས་པ་
དབང་གི་ལས་ལ་ཤིས་པའི་གཟའ་ཚེས་ལེགས་པར་མྱ་ངན་མེད་པའི་ཤིང་གི་གྲིབ་བསིལ་སོགས་ཡིད་དང་མཐུན་པའི་གནས་སུ་སྒྲུབ་ཁང་བྱི་དོར་བྱས། རང་དང་ཞལ་སྤྲོད་ལྟ་བུར་རྗེ་བཙུན་མའི་བྲིས་སྐུ་འདིའི་མན་ངག་ལས་འབྱུང་བ་ལྟར་བྲིས་ནས་བཤམས་པའི་རླུང་
དུ་ཕྱི་ནང་གི་མཆོད་པ། སྐྱུ་རུར་བསྲེས་པའི་གཏོར་མ་ཟླ་གམ་པད་འདབ་ཀྱེས་བསྐོར་བ། ནང་མཆོད། རྡོར་དྲིལ། ཌ་མ་རུ། ཙན་དན་དམར་པོའམ་དེས་བྱུག་པའི་མཎྜལ་ཚོམ་བུ་འགོད་རྒྱུའི་མེ་ཏོག་དམར་པོ་དང་བཅས་པ་བཤམ། མཆོད་གཏོར་སོགས་
ཡོ་བྱད་ཐམས་ཅད་ཁ་དོག་དམར་པོ་འབའ་ཞིག་བྱེད། དགོང་མོ་ཉི་མ་དམར་པོར་གྱུར་པའི་དུས་སུ་དཔྲལ་བར་རྒྱ་སྐྱེགས་ཀྱི་ཐིག་ལེ་གདབ། རྩི་རྩིའི་ཚོད་མ་འཐུང་བའམ། མྱོས་པྱད་ཀྱི་འབྲས་བུ་ཞེས་པ་པོ་སོ་ཆ་ལེ་ཁར་འཆའ་ཞིང་ཁ་ནུབ་ཏུ་ཕྱོགས་ནས་སྟན་དམར་པོ་ལ་པདྨའི་
དཀྱིལ་ཀྲུང་གིས་འཁོད་དེ། དབང་གི་ལྷ་མོ་དགོས་པ་ཅིའི་ཕྱིར་དུ་སྒྲུབ་སྙམ་རང་གི་སེམས་ཀྱི་ཕུགས་འདི་ལ་ལེགས་པོ་ཞིག་བརྟག་དེའི་ཚེ་རང་ཉིད་ཆེ་འདོད་དང་ཉོན་མོངས་པའི་དབང་དུ་སོང་འདུག་ན་དེ་ཐམས་ཅད་ལེགས་ཚོགས་སུ་མི་འགྱུར་ཚུལ་ངེས་པར་
བྱས་ལ་འཁོར་བའི་སྡུག་བསྔལ་དང་མི་རྟག་པ་ཡིད་ལ་བསམས་ཏེ་སེལ་བར་བྱའོ། །འོ་ན་བསམ་པ་ཇི་ལྟ་བུ་དགོས་སྙམ་ན། འདི་ལྟར་དབང་གི་ལྷ་མོ་མྱུར་བ་ཉིད་དུ་སྒྲུབ་པར་བྱ་སྟེ། སེམས་ཅན་མ་རུངས་པ་རྣམས་ཡང་དག་པའི་ལམ་ལ་སྦྱོར་བ་དང། ཚངས་

[343A]༄༅། །དཔར་འཁོར་སྒྱུར་སོགས་སྟོབས་ལྡན་རྣམས་དབང་དུ་བསྡུས་ཏེ་བསྟན་པའི་སྦྱིན་བདག་ཏུ་འཇུག་པ་དང། འཇིག་རྟེན་པའི་དཔའ་བོ་མཁའ་འགྲོ་རྣམས་དབང་དུ་བྱས་ཏེ་ཐུན་མོང་གི་དངོས་གྲུབ་དུ་མ་སྒྲུབ་པ་དང། ནོར་རྫས་ལོངས་
སྤྱོད་སོགས་དབང་དུ་བྱས་ནས་རང་གིས་སྦྱིན་པའི་བྱ་བ་སྒྲུབ་པ་དང། དཀོན་མཆོག་མཆོད་པའི་རྒྱུ་ལ་སོགས་པའི་ཆོས་མཐུན་གྱི་བྱ་བ་རྒྱ་ཆེན་པོ་བྱེད་སྙམ་པ་དང། ཁྱད་པར་དུ་དབང་དུ་བསྡུས་པའི་མི་དང་མི་མིན་རྣམས་མྱུར་བ་མྱུར་བར་བྱང་ཆུབ་ཆེན་པོའི་
ལམ་ལ་འགོད་པར་བྱའོ་སྙམ་པའི་ཀུན་སློང་གསལ་ལེགས་པར་བཏབ། ཆོས་ཐམས་ཅད་བདེ་སྟོང་གི་རྣམ་རོལ་དུ་བལྟ་བ་དང། གནས་ཁང་ཡང་དབང་གི་གཞལ་ཡས་ཁང་པདྨ་རཱ་ག་ལས་གྲུབ་པའི་དག་གསལ་གཉིས་མེད་དུ་བསམ། མདུན་གྱི་
ནམ་མཁར་པདྨ་འདབ་མ་བཞི་པའི་དབུས་སུ་བླ་མ། ཤར་གྱི་འདབ་མར་ཡི་དམ། ལྷོར་སངས་རྒྱས། ནུབ་ཏུ་ཆོས། བྱང་དུ་དགེ་འདུན་དཀོན་མཆོག་རྣམས་གསལ་གདབ་སྟེ། བདག་དང་འགྲོ་བ་ནམ་མཁའ་དང་མཉམ་པའི་སེམས་
ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་བཅོམ་ལྡན་འདས་རྣམས་ལ་་དམ་
པའི་ཆོས་རྣམས་ལ་་འཕགས་པའི་དགེ་འདུན་རྣམས་ལ་་ཞེས་པ་ཚར་བདུན་ལ་སོགས་པ་བརྗོད། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་ཕྱག་འཚལ་ཞིང་སྐྱབས་སུ་མཆིའོ། །ཁྱེད་རྣམས་

[344B] ཚར་གཅིག་བདག་གིས་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་རབ་འབྱམས་དབང་གི་འཕྲིན་ལས་
སྒྲུབ་པར་བྱ་བའི་ཕྱིར་རྗེ་བཙུན་མ་ཀུ་རུ་ཀུ་ལླེའི་བསྒོམ་བཟླས་ཀྱི་རིམ་པ་ཉམས་སུ་བླངས་པར་བགྱིའོ། །ལན་གསུམ་གྱིས་སེམས་བསྐྱེད། མདུན་གྱི་ནམ་མཁར་རྩ་བརྒྱུད་ཀྱི་ཟླ་བ་རྣམས་མཐོ་བརྩེགས་སམ་ཁྲོམ་ཚོགས་སུ་
བཞུགས་པ་གང་བདེ་གསལ་བཏབ་ལ། སྲིད་གསུམ་དབང་བྱེད་རྗེ་བཙུན་རིག་བྱེད་མ། །གང་ངེས་རྗེས་བཟུང་ལྷན་སྐྱེས་རོལ་བའི་ཞབས། །རྡོ་རྗེ་གདན་པ་ཨ་མོ་གྷ་བཛྲ། །གསོལ་བ་འདེབས་སོ་དབང་གི་
དངོས་གྲུབ་སྩོལ། །སྐད་གཉིས་སྨྲ་བའི་དབང་པོ་རིན་ཆེན་གྲགས། །སྙན་བརྒྱུད་རྒྱ་མཚོའི་མངའ་བདག་ས་སྐྱ་པ། །སྲས་ཀྱི་ཐུ་བོ་རྗེ་བཙུན་སྐུ་མཆེད་གཉིས། །གསོལ་བ་་ས་སྐྱ་པཎ་
ཆེན་གློ་བོ་ལོ་ཙཱ་བ། །འགྲོ་མགོན་འཕགས་པ་རྒྱལ་ཚ་ཆོས་དབང་ཞབས། །མཁས་མཆོག་ཡོན་ཏན་ཁྲི་དང་སེང་གེ་བཟང། །གསོལ་བ་་ཡར་ཀླུངས་པ་དང་དབོན་སྲས་རྒྱལ་བ་མཆོག་
འཇམ་དབྱངས་ཆེན་པོ་བདག་ཆེན་རྡོ་རྗེ་འཆང། །ཀུན་སྤངས་ཆོས་རྗེ་བློ་གསལ་རྒྱ་མཚོ་ལ། །གསོལ་བ་་མཁྱེན་བརྩེའི་དབང་ཕྱུག་བསོད་ནམས་ཆོས་འཕེལ་ཞབས། །དབང་ཕྱུག་རབ་

[345A]༄༅། །བརྟན་བསོད་ནམས་མཆོག་ལྡན་དཔལ། །རིན་ཆེན་རྒྱ་མཚོ་མང་ཐོས་རྒྱ་མཚོ་ལ། །གསོལ་བ་་བདེ་བའི་རྡོ་རྗེ་བློ་གྲོས་རྒྱ་མཚོ་དང། །འཇམ་དབྱངས་འཕྲིན་ལས་དཀོན་
མཆོག་བསྟན་སྒྲོན་ཞབས། །བཀའ་དྲིན་མཉམ་མེད་རྩ་བའི་བླ་མ་ལ། །གསོལ་བ་་དེ་ལྟར་རྩ་བརྒྱུད་བླ་མའི་བྱིན་བརླབ་དང། །རྗེ་བཙུན་དབང་མོའི་ཐུགས་རྗེའི་ལྕགས་ཀྱུ་ཡིས། །བརྟན་
གཡོའི་དངོས་ཀུན་བདག་གི་དབང་གྱུར་ནས། །པདྨ་གར་དབང་གྲུབ་པའི་ས་ཐོབ་ཤོག་ཅེས་བརྒྱུད་འདེབས་ཀྱི་ཚིག་དལ་བུས་འདོན་ཅིང། དེའི་ཚེ་བླ་མ་རེའི་མཚན་རེ་བྱུང་བའི་ཚེ་དེ་དང་དེའི་སྐུའི་རྣམ་པ་གསལ་བཏབ། གསོལ་བ་
འདེབས་སོ་དབང་གི་དངོས་གྲུབ་སྩོལ། །ཞེས་པའི་སྐབས་སུ་བླ་མ་དེ་རྣམས་ཀྱི་སྐུ་ལས་བདུད་རྩེ་དང་འོད་ཟེར་གྱི་ཚོགས་དཔག་ཏུ་མེད་པ་བབས་པས་རང་གི་སྤྱི་བོ་ནས་ཞུགས། ལུས་ཀྱི་ནང་ཐམས་ཅད་གང་བས་ནད་གདོན་སྡིག་སྒྲིབ་བར་ཆད་ཐམས་ཅད་བྱང་ཞིང་དག་
ཚེ་བསོད་དཔལ་འབྱོར་སོགས་ལེགས་པའི་ཡོན་ཏན་ཐམས་ཅད་འཕེལ་ཞིང་རྒྱས་པར་བྱས། དབང་གི་དངོས་གྲུབ་ཐམས་ཅད་བདེ་བླག་ཏུ་ཐོབ་པར་བསམ། འདིར་དབང་གི་དངོས་གྲུབ་ནི། རྒྱལ་བློན་སོགས་དབང་དུ་བསྡུ་བ་ལྟ་བུའི་ཉེ་ཚེ་ཙམ་ལ་མི་བྱེད་པར་ཕྱིའི་
སྣང་བ་ནང་གི་རླུང་སེམས་དང་བཅས་པ་དབང་དུ་གྱུར་པའི་དངོས་གྲུབ་ཁྱད་པར་ཅན་ལ་གཙོ་བོར་བྱ་དགོས། གསོལ་འདེབས་ཀྱི་མཐར་བླ་མ་རྣམས་གཅིག་ལ་གཅིག་ཐིམ་གྱི་ཚུལ་གྱིས་མཐར་རང་ལ་ཐིམ་པར་བསམ་མོ། །མཚམས་འདིར་རྡོར་སེམས་སྒོམ་

[346B] རང་གི་སྤྱི་བོར་པདྨ་དང་ཟླ་བའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས་རྡོ་རྗེ་སེམས་དཔའ་དཀར་པོ་རྡོར་དྲིལ་འཛིན་པ་རྡོ་རྗེའི་དཀྱིལ་ཀྲུང་གིས་བཞུགས་པ། ཡུམ་རྡོ་རྗེ་སྙེམས་མ་དཀར་
མོ་ཞལ་གཅིག་ཕྱག་གཉིས་ཀྱིས་གྲི་ཐོད་འཛིན་པས་འཁྱུད་པ། གཉིས་ཀའང་དར་དང་རིན་པོ་ཆེའི་རྒྱན་གྱིས་སྤྲས་པ། གཉིས་ཀའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་པས་ཡེ་ཤེས་པ་
སྤྱན་དྲངས། ཛཿ་ཧཱུཾ་བཾ་ཧོཾ་གཉིས་སུ་མེད་པར་གྱུར། ཡང་ཧཱུཾ་ལས་འོད་འཕྲོས་དབང་ལྷ་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་་ཤྲི་ཡེ་
ཧཱུཾ། ཞེས་དབང་བསྐུར། སྐུ་གང། དྲི་མ་དག་ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་མི་བསྐྱོད་པས་དབུ་བརྒྱན་པར་གྱུར། ཐུགས་ཀར་ཟླ་བའི་སྟེང་དུ་ཧཱུཾ་གི་མཐར་ཡི་གེ་བརྒྱ་པའི་སྔགས་ཀྱིས་བསྐོར་བར་གྱུར་
བཅོམ་ལྡན་འདས་རྡོ་རྗེ་སེམས་དཔའ་བདག་གཞན་སེམས་ཅན་ཐམས་ཅད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་དག་པར་མཛད་དུ་གསོལ། ཞེས་གསོལ་བ་བཏབ་པས། ཐུགས་ཀའི་ཧཱུཾ་ལས་འོད་ཟེར་འཕྲོས། སེམས་ཅན་
ཐམས་ཅད་ཀྱི་་སངས་ཀྱིས་དག་པར་གྱུར་བར་བསམ་ལ། ཨོཾ་བཛྲ་ཧི་རུ་ཀ་ས་མ་ཡ་་ས་ཏྭ་ཨཱ་ཧཱུཾ་ཕཊ། བདག་ནི་མི་ཤེས་་བདག་སྐྱབས་མཆི། །རྡོ་རྗེ་སེམས་དཔའ་ཡབ་ཡུམ་རང་ལ་ཐིམ་པས་རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་

[347A]༄༅། །ཐུགས་དབྱེར་མེད་དུ་གྱུར་པར་བསམ། དེ་ནས། རང་ཉིད་སྐད་ཅིག་གིས་རྗེ་བཙུན་མ་ཀུ་རུ་ཀུ་ལླེ་ཞལ་གཅིག་ཕྱག་གཉིས་པའི་སྐུར་བཞེངས་པར་གྱུར། མཆོད་པ་རྣམས། ཨོཾ་བཛྲ་གྷ་སྨྲ་རི་སཧཱས་
བསངས། སྭ་བྷ་ཝས་སྟོང་པར་སྦྱངས། སྟོང་པའི་ངང་ལས་ཀཾ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན། ཞེས་པ་ནས། རོལ་མོ་རྣམས་རང་བཞིན་བདེ་སྟོང་རྣམ་
པ་མཆོད་རྫས་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྷཾ་ཨཱ་ཧཱུཾ་ནས། ཤྤོཏ་ཨཱ་ཧཱུཾ་གི་བར་བརྗོད། ནང་མཆོད་བསང་སྦྱངས། སྟོང་པའི་ངང་ལས་མདུན་དུ་
རླུང་མེ་མི་མགོའི་སྐྱེ་དབུ་གསུམ་གྱི་སྟེང་དུ་ཨཱ་ལས་ཐོད་པ་ཕྱི་དཀར་ལ་ནང་དམར་བའི་ནང་དུ་ཀོ་ཀུ་ད་ཧ་ན་ལས་ཤ་ལྔ། བིར་ཤུ་མ་མུ་ལས་བདུད་རྩི་ལྔ་རྣམས་བཧྲུཾ་ཨོཾ་ཛྲིཾ་ཁཾ་ཧཱུཾ་གིས་མཚན་པ། དེའི་སྟེང་དུ་ཨོཾ་ཨཱ་ཧཱུཾ་གསུམ་
མགོ་ཐུར་དུ་བསྟན་པ། རང་གི་སྙིང་གའི་ས་བོན་ལས་འོད་ཟེར་འཕྲོས། རླུང་གཡོས་མེ་སྦར་ཐོད་པའི་ནང་གི་རྫས་རྣམས་ཞུ་ཞིང་ཁོལ། འབྲུ་གསུམ་གྱི་འོད་ཀྱིས་ཡེ་ཤེས་ཀྱི་བདུད་རྩི་བཀུགས་ཏེ་རོ་གཅིག་ཏུ་འདྲེས་
པར་གྱུར། ཨོཾ་ཨཱ་ཧཱུཾ་ཧ་ཧོ་ཧྲིཿ་ལན་གསུམ་བརྗོད་ལ་བྱིན་གྱིས་བརླབ། རང་ཉིད་རྗེ་བཙུན་མར་གསལ་བའི་ཐུགས་ཀར་ཉི་མ་ལ་གནས་པའི་ཧྲཱི་དམར་པོའི་འོད་ཟེར་གྱིས། ལྷོ་ཕྱོགས་ཀྱི་རི་ཀུ་རུ་ཀུ་ལླེ་ནས། རྗེ་བཙུན་

[348B] ན་མོ་གུ་རུ་བྷྱ་
ན་མཿ་ཤྲི་ཀུ་རུ་ཀུ་ལླེ་ས་པ་རི་ཝཱ་ར་བྷྱ་ཞེས་ཕྱག་བྱ། ཨོཾ་ཤྲི་ཀུ་རུ་ཀུ་ལླེ་ས་པཱ་རི་ཝ་ར་ཨརྒྷཾ་ནས་ཤྤྟ་པྲ་ཏཱི་ཙྪ་ཡེ་སཱཧཱ། ཞེས་མཆོད། དཀོན་མཆོག་གསུམ་ལ་བདག་སྐྱབས་མཆི། །ཞེས་པ་ནས། འགྲོ་ལ་ཕན་
ཕྱིར་སངས་རྒྱས་འགྲུབ་པར་ཤོག་ཅེས་པས་རྒྱུན་བཤགས་བྱ། སེམས་ཅན་ཐམས་ཅད་བདེ་བ་དང་ལྡན་པར་གྱུར་ཅིག་ཅེས་སོགས་ཀྱིས་ཚད་མེད་བཞི་བསྒོམ་ཏེ་བསོད་ནམས་ཀྱི་ཚོགས་བསགས། ཚོགས་ཞིང་རྣམས་
འོད་དམར་པོའི་རྣམ་པར་གྱུར་ཏེ་རང་ལ་ཐིམ། སྣོད་བཅུད་ཐམས་ཅད་ཀྱང་འོད་དུ་ཞུ་ནས་རང་ཉིད་རྗེ་བཙུན་མར་གསལ་བ་ལ་ཐིམ། རང་ཡང་སྙིང་གའི་ཧྲཱི་དང། དེ་ཡང་རིམ་གྱིས་འོད་གསལ་སྟོང་པ་
ཉིད་དུ་གྱུར། ཨོཾ་ཤུ་ཉ་ཏ་ཛྙཱ་ན་བཛྲ་སྭ་བྷ་ཝ་ཨ་ཏམ་ཀོཉ་ཧཾ། ཞེས་བརྗོད་ཅིང་དོན་དྲན་པས་ཡེ་ཤེས་ཀྱི་ཚོགས་བསགས་ཤིང་འཆི་བ་ཆོས་སྐུའི་ལམ་འཕྱེར་བསྒོམ། སྟོང་པའི་ངང་ལས་པད་ཉིའི་སྟེང་དུ་ཧཱུཾ་ལས་སྣ་ཚོགས་
རྡོ་རྗེ་ཧཱུཾ་གིས་མཚན་པ་ལས་འོད་ཟེར་འཕྲོས་པས་རྡོ་རྗེའི་ས་གཞིར་བ་གུར་བླ་རེ་དང་བཅས་པའི་ཕྱི་རོལ་ཏུ་ཁ་དོག་སྣ་ལྔ་པའི་ཡེ་ཤེས་ཀྱི་མེ་དཔུང་འབར་ཞིང་འཁྲུགས་པར་གྱུར། ཨོཾ་བཛྲ་རཀྵ་རཀྵ་ཧཱུཾ་ཧཱུཾ་ཕཊ་

[349A]༄༅། །སཱཧཱ། ལན་གསུམ་བརྗོད། བསྲུང་འཁོར་གྱི་ནང་དུ་དུར་ཁྲོད་ཆེན་པོ་བརྒྱད་ཀྱིས་བསྐོར་བའི་དབུས་སུ་པཾ་ལས་པདྨ་དམར་པོ་འདབ་མ་བརྒྱད་པའི་སྟེང་དུ་རཾ་ལས་ཉི་མའི་དཀྱིལ་འཁོར་གྱི་ལྟེ་བར་
མགོ་གཡོན་དུ་ཕྱོགས་པའི་རོ་གདན་གྱི་སྙིང་གར་རང་སེམས་ཧྲཱི་ལས་ཨུཏྤ་ལ་དམར་པོ་ཧྲཱི་ཡིག་གིས་མཚན་པར་བསམས་ལ་བར་དོ་ལོངས་སྐུའི་ལམ་འཁྱེར་བསྒོམ། ཧྲཱི་ལས་འོད་ཟེར་དམར་པོ་ཕྱོགས་བཅུར་འྥྲོཨྶ་
འཕགས་པ་མཆོད། སེམས་ཅན་གྱི་མ་དག་པའི་ཁམས་སྦྱངས། བརྟན་གཡོ་སྣོད་བཅུད་ཐམས་ཅད་ཀུ་རུ་ཀུ་ལླེའི་རྣམ་པར་དབང་དུ་བསྡུས་ཏེ། ཚུར་འདུས་ཧྲཱི་ལ་ཐིམ། དེ་ཡོངས་སུ་གྱུར་པ་ལས་
བདག་ཉིད་རྗེ་བཙུན་མ་ཀུ་རུ་ཀུ་ལླེ་ཡེ་ཤེས་ཀྱི་སྐུ་ཅན། སྐུ་མདོག་དམར་ཞིང་སྣུམ་པ་རྒྱ་སྐྱེགས་ཀྱི་མེ་ཏོག་གསར་བའི་མདངས་ཅན་ཞལ་གཅིག་ཕྱག་བཞི་མ། ལང་ཚོ་བརྒྱད་གཉིས་ལོན་པའི་དཔལ་
ཡོན་ཅན། ཅུང་ཟད་འཛུམ་ཞིང་ཁྲོ་བའི་ཞལ་གྱི་དཀྱིལ་འཁོར་མཆུའི་སྒྲོས་ལེགས་པའི་པདྨ་ཚེམས་དཀར་གྱི་ཟེའུ་འབྲུས་སྤྲས་པའི་ཁྲོད་ན་ལྗགས་ཀྱི་བུང་བ་གར་བསྒྱུར་བ། དམར་ཟླུམ་གྱི་སྤྱན་གསུམ་
གཡོན་ཕྱོགས་སུ་ཟུར་གྱིས་གཟིགས་པས་སྐལ་ལྡན་གྱི་སྙིང་ལ་བདེ་བ་སྟེར་བ། དབུ་སྐྲ་ཁམ་ཞིང་སྣུམ་པ་གྱེན་དུ་ཅུང་ཟད་རླུང་གིས་བསྐྱོད་པའི་རྣམ་པ་ལ་ཐོད་སྐམ་ལྔ་དང་དར་དཔྱངས་ཀྱིས་བཅིངས་པ། མགོ་

[350B] རྩ་ཕྱག་དང་པོ་གཉིས་ཀྱིས་ཨུཏྤ་ལ་དམར་པོའི་མྱུ་གུའི་མདའ་མེ་ཏོག་སྔོན་པོ་ཁ་ཕྱེ་ལ་ཁད་པས་མདེའུ་ཚུལ་དང། ཨུཔྟ་ལ་དམར་པོའི་གཞུ་གཞུ་རྒྱུད་དང་སྦྱར་ཏེ་རྣ་བའི་
དྲུང་དུ་འགེངས་པ། གཡས་འོག་མས་ཨུཏྤ་ལ་དམར་པོའི་ལྕགས་ཀྱུ་དང། གཡོན་འོག་མས་ཨུཏྤ་ལ་དམར་པོའི་ཞགས་པ་འཛིན་པ། རབ་ཏུ་སྒེག་ཅིང་འོ་འཛིན་དང་ཆུ་འཛིན་རྣམ་པར་རྒྱས་པ་
རིན་པོ་ཆེའི་ཕྲ་ཚོམ་གྱིས་སྤྲས་པའི་མི་རུས་ལས་གྲུབ་པའི་འཁོར་ལོ། རྣ་རྒྱན། མགུལ་རྒྱན། དགུང་རྒྱན། གདུབ་བུ། སྐ་རག་རྣམས་ཀྱིས་བརྒྱན་ཅིང། སྟག་ལྤགས་གསར་བའི་ཤམ་
ཐབས་སྡེར་ཕྲེང་དང་བཅས་པས་སྐུ་སྨད་དཀྲིས་པ། ཞབས་གཡས་བསྐུམས་ཤིང་གཡོན་བརྐྱངས་པའི་གར་སྟབས་ཀྱིས་འགྱིང་ཞིང་ཆགས་པའི་ཉམས་ཅན། མཐོང་ཐོས་དྲན་པས་སྐྱེ་དགུའི་
ཡིད་འཕྲོག་ཅིང་དབང་དུ་བསྡུད་པ། ཉི་མའི་དཀྱིལ་འཁོར་ཀུན་ནས་གཟི་འོད་འབར་བའི་རྒྱབ་ཡོལ་དང། འོད་དམར་པོའི་དཀྱིལ་འཁོར་གྱི་དབུས་ན་བཞུགས་པ་གསལ་བཏབ་ལ་སྐྱེ་པ་སྤྲུལ་སྐུར་འཁྱེར་བའི་ལམ་
འཁྱེར་བསྒོམ། དེ་ནས་དེའི་སྤྱི་བོར་ཨོཾ་དཀར་པོ། མགྲིན་པར་ཨཱ་དམར་པོ། ཐུགས་ཀར་ཧཱུཾ་སྔོན་པོ་རྣམས་རིམ་པ་བཞིན། ས་འོག་སྤྱོད་མ། ས་སྤྱོད་མ། མཁའ་སྤྱོད་མའི་ངོ་བོར་བསམ། ཧྲཱི་ཡིག་གིས་

[351A]༄༅། །མཚན་པ། དེ་ལས་འོད་ཟེར་འཕྲོས། རང་བཞིན་གྱི་གནས་ནས་རང་འདྲའི་རྗེ་བཙུན་མ་ཡེ་ཤེས་སེམས་དཔའ་སྤྱན་དྲངས། ཨོཾ་ཀུ་རུ་ཀུ་ལླེ་ས་པ་རི་ཝཱ་ར་ཨརྒྷཾ་སོགས་ཀྱིས་མཆོད་
ཛཿ་ཧཱུཾ་བཾ་ཧོཿ་རང་དང་གཉིས་སུ་མེད་པར་གྱུར། སླར་ཡང་ཐུགས་ཀའི་འོད་ཟེར་གྱིས་དབང་ལྷ་འཁོར་བཅས་སྤྱན་དྲངས། ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྷཾ་སོགས་ཀྱིས་མཆོད། དེ་བཞིན་གཤེགས་པ་རྣམས་
ཀྱིས་བདག་ལ་མངོན་པར་དབང་བསྐུར་བ་སྩལ་དུ་གསོལ། ཞེས་གསོལ་བ་བཏབ་པས། དབང་ལྷ་རྣམས་ཀྱིས། སངས་རྒྱས་རྣམས་ནི་ཐམས་ཅད་ཀྱི། །གསང་གསུམ་གནས་ལས་བྱུང་བ་ཡི། །
ཁམས་གསུམ་ཀུན་གྱིས་ཕྱག་བྱས་པའི། །རྡོ་རྗེ་དབང་བསྐུར་ཆེན་པོ་སྦྱིན། །ཨོཾ་བྫྲི་བྷཱ་ཝ་ཨ་བཧི་ཥིཉྩ་ཧཱུཾ། ཞེས་གསུངས་ཤེང་བུམ་པའི་ཆུས་དབང་བསྐུར། སྐུ་གང་དྲི་མ་དག་ཆུའི་ལྷག་མ་ཡར་ལུད་
པ་ལས་འོད་དཔག་མེད་ཀྱིས་དབུ་བརྒྱན་པར་གྱུར་པར་བསམ། ཨོཾ་ཀུ་རུ་ཀུ་ལླེ་ཨརྒྷཾ་པྲ་ཏི་ཙྪ་ཡེ་སཱཧཱ། ཞེས་སོགས་ཆུ་གཉིས་ཉེར་སྤྱོད་རོལ་མོ་དང་བཅས་པས་མཆོད། རང་གི་ལྗགས་ཧཱུཾ་ལས་བྱུང་བའི་རྡོ་རྗེ་དཀར་པོའི་སྦུ་གུས་
ནང་མཆོད་དྲངས་པས་ལུས་ཀྱི་རྩ་གནས་ཐམས་ཅད་གང་སྟེ་བདེ་ཆེན་གྱི་ཡེ་ཤེས་སྐྱེས་པར་བསམས་ལ། ཨོཾ་ཀུ་རུ་ཀུ་ལླེ་ཧྲཱིཾ་སཱཧཱ། ཨོཾ་ཨཱ་ཧཱུཾ། ཞེས་བརྗོད་ཅིང་བདུད་རྩི་ལག་པ་གཡོན་པའི་མཐེབ་སྲིན་གྱིས་བླངས་ལ་ལྕེ་ཐོག་ཏུ་བཞག་སྟེ་

[352B] སྤྲོ་ན། ཐུགས་ཀའི་ས་བོན་ལས་སྤྲོས་པའི་ལྷ་མོ་བརྒྱད་ཀྱིས་མཆོད་པར་བསམས་ལ། དཀར་མོ་རི་དྭགས་མཚན་མ་འཛིན། །ཆོམ་རྐུན་བདུད་ལས་རྒྱལ་བའི་སྣོད། །རོ་ལངས་མ་ནི་ཆུ་ལ་ག་མ། །གྷ་སྨ་རི་ནི་
སྨན་འཛིན་ཅིང། །པུཀྐ་སི་ནི་རྡོ་རྗེའི་ལག་དེ་བཞིན་རི་ཁྲོད་མ་རོ་འཛིན། །གདོལ་བ་མོ་ནི་ཅང་ཏེའུ་བརྡུངས། །འདི་རྣམས་ཀྱིས་ནི་ལྷ་མོ་མཆོད། །ཅེས་བདུད་རྩི་ལྔ་དང་རོ་དང་ཅང་ཏེའུ་ཐོགས་པའི་ལྷ་མོ་
བདུན་གྱིས་མཆོད་ཅིང། འདོད་ཆགས་ཆེན་པོས་རྗེས་ཆགས་པ། །གཡུང་མོས་སྐུ་ལ་འཁྱུད་པ་ཉིད། །ཅེས་པས་གསང་མཆོད་ཀྱང་འབུལ། དེ་དག་གི་ཚིག་དོན་ཡང་དཀར་མོ་ཞེས་དབང་ཕྱུག་གི་ཆུང་མ་སྟེ་དེའི་མིང་
ཅན་གྱི་ལྷ་མོའོ། །རི་དྭགས་མཚན་མ་ནི་ཟླ་བ་སྟེ་དེའི་མིང་ཅན་གྱི་བྱང་སེམས་དཀར་པོས་གང་བའི་ཐོད་པ་འཛིན་པ་དང། ཆོམ་རྐུན་མའི་མིང་ཅན་གྱི་ལྷ་མོ་བདུད་ལས་རྒྱལ་ཞེས་པ་ཉི་མ་སྟེ་དེའི་མིང་ཅན་གྱི་བྱང་སེམས་དམར་པོས་གང་བའི་སྣོད་ཐོད་པ་འཛིན་
པ་དང། རོ་ལངས་མའི་མིང་ཅན་གྱི་ལྷ་མོ་དྲི་ཆུས་གང་བའི་ཐོད་པ་འཛིན་པ་དང། ལྷ་མོ་གྷ་སྨ་རི་སྨན་སྒྲོན་མེ་ལྔར་གྲགས་པའི་ཤ་ལྔ་འཛིན་པ་དང། ལྷ་མོ་པུཀྐ་སི་རྡོ་རྗེ་སྟེ་དྲི་ཆེན་གྱིས་གང་བའི་ཐོད་པ་འཛིན་པའི་ལག་པ་ཅན་དང། དེ་བཞིན་དུ་
ལྷ་མོ་རི་ཁྲོད་མ་ནེ་རོ་ཞེས་པ་སྤྲང་ཆང་གིས་བཀང་བའི་ཐོད་པ་འཛིན་པའོ། །གདོལ་བ་མོ་ནི་ཆོས་ཐམས་ཅད་སྒྲ་བརྙན་ལྟ་བུར་སྒྲོགས་པའི་ཅང་ཏེའུ་བརྡུངས་པ་སྟེ། མཆོད་པ་འདི་རྣམས་ཀྱིས་མཆོད་པར་བསམ། དེ་ནས་ལྷ་མོ་དྲུག་དང་ཅང་ཏེའུ་མ་སྟེ་བདུན་

[353A]༄༅། །པོ་གཡུང་མོ་ལ་བསྡུས་ནས། རང་རྗེ་བཙུན་མར་གསལ་བའི་རྟགས་བསྒྱུར་ཏེ་དེ་དང་སྙོམས་པར་ཞུགས་པས་བདེ་སྟོང་གི་ཡེ་ཤེས་སྐྱེས་པར་བསམ། དེ་ནས་ལྷ་མོ་རྣམས་ཀྱིས་བྲག་ཆའི་དབྱངས་བཞིན་བསྟོད་པར་བསམ་སྟེ་
རྡོ་རྗེ་དཔག་མེད་རྒྱལ་པོ་ཆེ། །མི་རྟོག་ནམ་མཁའ་རྡོ་རྗེ་འཛིན། །འདོད་ཆགས་ཕ་རོལ་ཕྱིན་པ་བརྙེས། །པདྨ་མཁའ་འགྲོ་ལ་ཕྱག་འཚལ། །ཞེས་དང། རྒྱལ་བའི་ཡེ་ཤེས་གཅིག་བསྡུས་བཅོམ་
ལྡན་མ། །ཡིད་འཕྲོག་པདྨ་རཱ་གའི་མདངས་ཅན་མ། །སྲིད་གསུམ་དབང་དུ་སྡུད་པའི་མྱོས་བྱེད་མ། །རྗེ་བཙུན་མ་ཁྱོད་སྙིང་ནས་དང་བས་བསྟོད། །ཆུ་སྐྱེས་ལྟེ་བར་དབུགས་བྲལ་སྙིང་གི་རྩེར། །
ཉིན་བྱེད་དཀྱིལ་འཁོར་བཞད་པའི་གདན་སྟེང་ན། །བྱི་རུའི་སྨིན་ལེགས་ཉམས་བརྒྱའི་རོལ་རྩེད་མཁན། །ཡིད་འོང་མིག་གི་བདུད་རྩི་ཨེ་མ་མཚར། །ཟུང་གཉིས་ཕྱག་གི་འཁྲི་ཤིང་མྱུ་གུ་ནི། །ཁམས་
གསུམ་སྙིང་འབིགས་ཨུཏྤལ་མདའ་གཞུ་དང། །ལྕགས་ཀྱུ་ཞགས་པའི་སྣང་བརྙན་མེ་ཏོག་འཕྲེང། །སྐལ་བཟང་བུང་བ་བསྡུ་བའི་དྲི་བསུང་གཡོ། །རབ་འབར་དབུ་རྒྱན་ཐོད་སྐམ་ནོར་བུས་
མཚན། །ཁྲག་གིས་སྦགས་པའི་མགོ་འཕྲེང་སྟག་ཤམ་དང། །དུང་ཆེན་ཕྲེང་བས་སྤྲས་པའི་སྒེག་མཛེས་སྐུ། །ཉི་གཞོན་འབར་བའི་འོད་ཀྱི་གུར་ཁང་བཞུགས། །སྐྱིལ་ཀྲུང་ཕྱེད་པའི་གར་

[354B] །སྤྱན་ཟུར་གཡོ་བས་འགྲོ་ཀུན་དབང་དུ་མཛད། །འོ་འཛིན་ཆུ་འཛིན་བཞད་པས་སྐལ་ལྡན་གྱི། །སྙིང་གི་པདྨོ་གཡོ་བའི་རྗེ་བཙུན་མ། །ཁྱོད་ལ་དད་པས་བསྟོད་པའི་བྱིན་
བརླབས་ཀྱིས། །ཀུན་རྫོབ་ཅིར་ཡང་སྣང་བའི་ཟློས་གར་འདི། །རང་སེམས་དག་པའི་དབྱིངས་སུ་དབང་བྱས་ཏེ། །བདེ་ཆེན་ཡེ་ཤེས་རང་ཞལ་མཐོང་བར་ཤོག་གནས་སྐབས་འདིར་ཡང་ཚེ་དང་
བསོད་ནམས་དང། །དཔལ་འབྱོར་ལེགས་ཚོགས་དབྱར་མཚོ་ལྟར་རྒྱས་ཤིང། །མི་དང་མི་མིན་འགྲོ་བ་མ་ལུས་པ། །དབང་དུ་བསྡུས་ནས་བདེ་ལ་འགོད་པར་ཤོག་ཅེས་པ་འདིས་བསྟོད་
ལ་ལྷ་མོ་རྣམས་སྙིང་གར་བསྡུ། ཡི་གེ་སྔགས་རྣམས་རྣམ་པར་སྤངས། །སྒྲ་དང་ཐིག་ལེ་བསམ་དུ་མེད། །འདི་ནི་མཆོག་ཏུ་བདེ་ཆེན་ཉིད། །བདག་མེད་གཞན་ཡང་མེད་པ་ཉིད། །ཅེས་བརྗོད་ཅིང་རང་སེམས་
བདེ་བ་ཆེན་པོའི་ངོ་བོར་གྱུར་པ་དེས་ཆོས་ཐམས་ཅད་རང་བཞིན་མེད་པའི་སྟོང་པ་ཉིད་ཡུལ་དུ་བྱས་པའི་ཡུལ་ཡུལ་ཅན་གཉིས་སྣང་ཕྲ་མོ་ཙམ་ཡང་མེད་པར་ཆུ་ལ་ཆུ་བཞག་པ་བཞིན་དུ་དབྱེར་མི་ཕྱེད་པའི་བདེ་སྟོང་གི་ཡེ་ཤེས་ལ་མཉམ་པར་གཞག་ཅིང་
ཡེ་ཤེས་དེ་ཉིད་ཀྱི་གཟུང་རྣམ་ལྷའི་རྣམ་པར་ཤར་བ་ལ་ང་རྒྱལ་འཛིན་པ་དང། རྒྱན་ཆ་ལུགས་སོགས་སྐུའི་རྣམ་པ་གསལ་འདེབས་པའི་གསལ་སྣང་སྒྲུབ་པ་ལ་འབད། སྒོམ་པས་སྐྱོན་བཟླས་པ་བྱ་བ་ནི། རང་གི་སྙིང་གར་ཉི་གདན་གྱི་

[355A]༄༅། །སྟེང་དུ་ཧྲཱི་དམར་པོའི་མཐར་གཡས་བསྐོར་དུ་ཨོཾ་ཀུ་རུ་ཀུ་ལླེ་ཧྲཱི་སཱཧཱ་ཞེས་པའི་སྔགས་བྱི་རུའི་འཕྲེང་བ་ལྟ་བུ་འོད་ཟེར་དམར་པོ་འབར་བ་དང་བཅས་པ་ལ་སེམས་གཏད་དེ། སྙིང་གའི་སྔགས་ཕྲེང་
ལས་འོད་འཕྲོས་པས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་དང། ཉན་ཐོས་དང། རང་རྒྱལ་དང། ཚངས་པ་ལ་སོགས་པ་འཇིག་རྟེན་སྐྱོང་བའི་མཐུ་བོ་
ཆེ་རྣམས་དང། པཎྜི་ཏ་དང། རྒྱལ་པོ་ལ་སོགས་པ་བསོད་ནམས་ཅན་དང། ནོར་བུ་དང་སྨན་ལ་སོགས་པ་རྣམས་ཀྱི་མཐུ་ནུས་དང། དཔལ་འབྱོར་དང། ཡོན་ཏན་ཐམས་ཅད་འོད་དམར་པོའི་རྣམ་པར་
བསྡུས་ཏེ་རང་ལ་ཐིམ་པས་ཁམས་གསུམ་ཐམས་ཅད་དབང་དུ་བསྡུས་ཤིང་གཡོ་བར་བྱས། རང་ཉིད་དབང་གི་ནུས་པ་དང་ལྡན་ཞིང་ཡོན་ཏན་དང་དཔལ་འབྱོར་ཡེ་ཤེས་མཐའ་དག་རབ་ཏུ་རྒྱས་པར་བསམས་ལ། བྱི་རུ་འམ་
ཙན་དན་དམར་པོའི་ཕྲེང་བ་གཞོན་ནུ་མས་བཀལ་བའི་སྐུད་པ་དགུ་དྲིལ་ལ་བརྒྱུས་པ་མིང་མེད་ལ་བཀལ་བ། མཐེ་བོས་ཕྲེང་རྡོག་འདྲེན་ཅིང། ཨོཾ་ཀུ་རུ་ཀུ་ལླེ་ཧྲཱེཾ་སཱཧཱ། ཞེས་པའི་ཡི་གེ་བརྒྱད་པ་ཧ་ཅང་མྱུར་བ་དང། བུལ་བ་དང་མི་གསལ་བ་དང། ལྷག་ཆད་
རྣམས་སྤངས་ཏེ་ཚིག་གཞན་གྱིས་བར་མཆོད་པར་དམིགས་པ་དང་མ་བྲལ་བའི་ངང་ནས་བཟླའོ། །བསམ་གཏན་གྱི་ལས་སྦྱོར་ནི། གཙོ་བོར་བསྙེན་པ་སྔོན་དུ་སོང་ནས་བྱེད་པ་ཡིན་ཀྱང། རྒྱུན་བསྙེན་གྱི་དུས་སུའང་སྒྲུབ་བྱ་དམིགས་བསལ་བ་ཡོད་ན་དབང་དུ་

[356B] བཟླས་པའི་མཇུག་ཏུ་རང་ཀུ་རུ་ཀུ་ལླེར་གསལ་བའི་ཐུགས་ཀར་རང་འདྲའི་ཡེ་ཤེས་སེམས་དཔའ་མཐེབ་སོར་གྱི་ཚད་ཙམ་ཞིག་བསྒོམ། དེའི་ཐུགས་ཀར་ཏིང་ངེ་འཛིན་སེམས་དཔའ་ཧྲཱི་དམར་པོ་ནས་འབྲས་ཙམ་ཞིག་དང། རང་གི་
ལྟེ་བར་པདྨ་དམར་པོ་འདབ་མ་བརྒྱད་པ་བསམ། ཧྲཱི་ལས་འོད་ཟེར་དམར་པོ་ལྕགས་ཀྱུ་ཞགས་པ་ལྕགས་སྒྲོག་གི་རྣམ་པ་ཅན་དཔག་མེད་འཕྲོས། གང་དབང་དུ་བྱ་བར་འདོད་པ་དེའི་སྙིང་གར་ལྕགས་ཀྱུས་བཏབ། མགྲིན་པ་ནས་ཞགས་པས་བཅིངས། ཡན་
ལག་ལྕགས་སྒྲོག་གིས་བསྡོམས། ཁོ་རང་གི་ལས་རླུང་དམར་པོ་འཚུབ་ཅིང་འཁྱིལ་བ་འཁོར་རོ་རོ་བསྐྱོད་ནས་རང་གི་མདུན་དུ་ཡུད་ཀྱིས་ཁྱེར་བྱུང་བ་ལ། རང་གི་ཕྱག་གི་ཨུཏྤལ་ལའི་མདའ་བཀང་ནས་རྒྱབ་པས་མོའི་པདྨ་དང། ཕོའི་སྙིང་ཀར་ཕོག་པས་གཞན་
དྲན་པ་ཐམས་ཅད་འགག་ནས། བདག་ཉིད་ཁོ་ན་ཡིད་ལ་བྱེད་ཅིང་སྙིང་ནས་འདུད་པས་བྲན་གྱི་ཚུལ་དུ་རྐང་པའི་དྲུང་དུ་ཐལ་མོ་སྦྱར་བའི་མཐར་འོད་དམར་པོའི་དྲ་བས་བསྡུམས་ཏེ་ཆགས་པས་འདར་ཞིང་གནས་པར་བསམ། དེའི་ཚེ་རང་གི་སྙིང་གའི་ཧྲཱི་ཡིག་
ལས་འོད་ཟེར་ལྕགས་ཀྱུ་ལྟ་བུ་འཕྲོས་པས་བཀུག་ནས་རང་གི་བྷ་གར་ཞུགས། ལྟེ་བའི་པདྨ་འདབ་བརྒྱད་ཀྱི་ལྟེ་བར་ཙོག་པུའི་འདུག་སྟངས་ཐལ་མོ་སྦྱར་བས་འཁོད་པར་བསམས་ལ་འོག་རླུང་འཐེན། སྟེང་རླུང་མནན་ལ་སྙིང་གའི་ཡེ་ཤེས་སེམས་དཔའི་བྷ་གནས་
ཁྲག་རྒྱུན་དམར་པོ་བབས་པས་བསྒྲུབ་བྱའི་ལུས་ཀྱི་ཕྱི་ནང་ཐམས་ཅད་བཀྲུས་པས་རང་ཉིད་ལ་མ་དད་པ་མ་གུས་པའི་དྲི་མ་ཐམས་ཅད་དག་ནས་རང་སེམས་དང་དབྱེར་མེད་དུ་དབང་དུ་འདུས་པར་བསམ་ཞིང། སྟེང་རླུང་མནན་ལ་རླུང་ཁ་སྦྱར་ཅི་ཐུབ་འཛིན། རེས་

[357A]༄༅། །འགའ་ཏིང་ངེ་འཛིན་དེ་ལྟ་བུའི་ངང་ནས་སྔགས་ཀྱང་བཟླའོ། །དེ་དག་ནི་བསྐྱེད་རིམ་གྱི་ཏིང་ངེ་འཛིན་གྱིས་དབང་དུ་བྱ་བའི་རིམ་པ་ཡིན་ལ། ཤིན་ཏུ་ཟབ་པ་བདག་བྱིན་རླབས་ཀྱི་རིམ་པར་གྲགས་པ་རྫོགས་རིམ་ལ་བརྟེན་ནས་
དབང་གི་དངོས་གྲུབ་སྒྲུབ་པའི་དམིགས་པ་ནི་བཟླས་པའི་རྗེས་སུ་ལུས་གནད་བཅོས་ཏེ་རླུང་རོ་བསལ། དེ་ནས་རྩ་གསུམ་འཁོར་ལོ་བཞི་ཀྱེ་རྡོར་བཞིན་གསལ་བཏབ་སྟེ་སྙིང་གའི་རྩ་འཁོར་གྱི་དཧུ་ཏཱིའི་ནང་གི་ཧཱུཾ་ཡིག་གི་མདུན་དུ་ཧྲཱི་ཡིག་དམར་པོ་འོད་འབར་བ་ཞིག་བསམས་ལ་
ལྟེ་བའི་གཏུམ་མོའི་མེ་འོད་དབུ་མའི་ལམ་ནས་གྱེན་དུ་སོང་བ་ཧྲཱི་ལ་ཕོག་པས་ཤིན་ཏུ་གསལ་ཞིང་འཚེར་བར་གྱུར། དེ་ལས་འོད་ཟེར་དཔག་ཏུ་མེད་པ་འཕྲོས་ཤིང་གཏུམ་མོའི་མེ་འོད་དང་འདྲེས་ནས་དབུ་མའི་ལམ་ནས་གྱེན་དུ་སོང་སྟེ་མགོ་བོའི་ནང་ནས་གཡོན་སྐོར་དུ་བྱས་
ལ་རྣ་བ་གཡས་པའི་བུ་གནས་ཐོན། མདའ་གཞུ་རྣ་བའི་དྲུང་དུ་བཀང་བའི་མདའི་ལྟོང་ནས་ཞུགས་ཏེ་དེའི་ནང་བརྒྱུད་ཅིང་ཨུཏྤ་ལའི་མདེའུ་རྒྱས་པར་བྱས་པའི་རྩེ་མོ་ནས་ཕྱིར་འཕྲོས། འཇིག་རྟེན་གསུམ་པོ་ཐམས་ཅད་འོད་ཀྱིས་ཁྱབ་པར་བྱས། མཐར་སྣོད་
བཅུད་ཐམས་ཅད་ཀྱང་ལྷན་སྐྱེས་ཀྱི་བདེ་བ་ཆེན་པོའི་རང་བཞིན་འོད་ཟེར་དམར་པོའི་རྣམ་པར་ཞུ། ཚུར་འདུས་ཏེ་མདེའུ་རྩེ་ནས་སྔར་བཞིན་ཞུགས་པ་རྣ་བ་གཡས་པ་བརྒྱུད། མགོ་བོར་གཡས་སུ་བསྐོར་ནས་མཛོད་སྤུའི་ཐད་ནས་དཀྱིལ་དུ་སོན་པ་སྤྱི་བོའི་ཧཾ་
ཡིག་དབ་འདྲེས་ཏེ་བྱང་ཆུབ་ཀྱི་སེམས་སུ་ཞུ་བས་བདེ་ཆེན་གྱི་འཁོར་ལོ་གང་ཞིང་རྒྱས་པར་བྱས། རིམ་གྱིས་དབུ་མའི་ལམ་ནས་མར་བབས། མགྲིན་པ་སྙིང་ག་ལྟེ་བ་གསང་གནས་རྣམས་སུ་བབས་པས་དགའ་བཞི་དྲངས། ཁྱད་པར་ལྷན་སྐྱེས་ཀྱི་ཚེ་

[358B] མཐར་ནཱ་ད་ཙམ་ཡང་མི་དམིགས་པར་བྱ་སྟེ། དེར་ནི་ཐོག་མ་དབུས་མཐའ་མེད། །སྲིད་མེད་མྱ་ངན་འདས་པ་མེད། །བདག་མེད་གཞན་ཡང་མེད་པ་ཉིད། །འདི་ནི་མཆོག་ཏུ་བདེ་ཆེན་
ཉིད། །ཅེས་པའི་དོན་བཞིན་སྐྱེ་འགག་གནས་གསུམ་དང་བྲལ་ཞིང། འཁོར་འདས་ཀྱི་མཐའ་ལས་གྲོལ་བ། གང་ཟག་དང་ཆོས་ཀྱི་བདག་མེད་པའི་དེ་ཁོ་ན་ཉིད་དང་ལྷན་སྐྱེས་ཀྱི་བདེ་བ་དེ་ཉིད་སྦྱར་ཏེ་རྩེ་གཅིག་ཏུ་མཉམ་པར་གཞག་རྫོགས་རིམ་ལ་
བརྟེན་པའི་དབང་སྡུད་ཀྱི་དམིགས་པ་འདི་ནི་གཞན་དག་ལ་གྲགས་པའི་དབང་སྡུད་ཀྱི་མན་དག་འུད་ཆེན་པོ་ཅན་དག་གིས་བསྐྲུན་དུ་མེད་པ་ཡིན་པས་ཐུན་མོང་སྒྲུབ་པས་མཆོག་ཞར་ལ་བྱུང་བ་ཞེས་བསྔགས་པའང་གནད་འདི་ལ་དགོངས་པ་ཡིན་ནོ། །དེ་ནས་ཡིག་
བརྒྱས་ཁ་བསྐང་ལ་མཆོད་བསྟོད་མདོར་བསྡུས་བྱའོ། །གཏོར་མ་འབུལ་བ་ནི། ཕྱི་མཆོད་གཏོར་མ་དང་བཅས་པ་གོང་བཞིན་བྱིན་གྱིས་བརླབས། རང་གི་སྙིང་གའི་ཧྲཱི་ལས་འོད་ཟེར་འཕྲོས། ལྷོ་ཕྱོགས་ནས་རྗེ་བཙུན་མ་ཀུ་རུ་ཀུ་ལླེ་
ལ་སངས་རྒྱས་དང་བྱང་ཆུབ་སེམས་དཔའ་པདྨ་མཁའ་འགྲོའི་ཚོགས་ཀྱིས་བསྐོར་བ་མདུན་གྱི་ནམ་མཁར་ཨོཾ་བཛྲ་ས་མ་ཛཿ་ཞེས་པས་སྤྱན་དྲངས། པདྨ་ཀ་མ་ལ་ཡེ་སྟཾ་གྱིས་གདན་ཕུལ། ལྷའི་ལྗགས་རྡོ་རྗེའི་འོད་
ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་བསམས་ལ། པད་སྐོར་སྔོན་དུ་འགྲོ་བས་རྡོ་རྗེ་ཐལ་མོ་ཁ་ཕྱེ་བའི་མཐར་སེ་གོལ་གཏོགས་པ་དང་བཅས། ཨོཾ་ཀུ་རུ་ཀུ་ལླེ་ཧྲཱི་སཱཧཱ་ཨེ་དཾ་པ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་གཏོར་

[359A]༄༅། །མ་དང། བདག་བསྐྱེད་ཀྱི་སྐབས་ལྟར་ཕྱི་ནང་གི་མཆོད་པ་འཕུལ། བརྩེ་བས་རྗེས་ཆགས་པདྨ་རཱ་གའི་མདོག་ཞལ་གཅིག་ཕྱག་བཞི་ཞབས་ཟུང་མཛེས་པའི་སྐུ། །ཨུཏྤལ་མདའ་གཞུ་ལྕགས་
ཀྱུ་ཞགས་པ་འཛིན། །བཅོམ་ལྡན་རིག་བྱེད་མ་ལ་ཕྱག་འཚལ་ལོ། །ཞེས་བསྟོད། ཙན་དན་དམར་པོའི་མཎྜལ་ཚར་ཉེར་གཅིག་ཙམ་བྱ། དེ་ནས། གང་ཞིག་གུས་པའི་ཡིད་ཀྱིས་གསོལ་གདབ་ན། །བརྒྱ་བྱིན་ཚངས་པ་རྒྱལ་
པོ་བཞི་ལ་སོགས། །སྟོབས་ལྡན་རྣམས་ཀྱི་ཚེ་དང་བསོད་ནམས་དང། །ཡོན་ཏན་མ་ལུས་དབང་དུ་བསྡུ་བར་མཛོད། །འགྲོ་ཀུན་བདག་གི་དབང་དུ་གྱུར་ནས་ཀྱང། །དེ་ཡི་མི་མཐུན་ཉེས་པ་ཀུན་བཅོམ་སྟེ། །རྙེད་
པར་དཀའ་བ་རྡོ་རྗེ་ཐེག་པ་ཡི། །སྨིན་གྲོལ་ཟབ་མོའི་སྣོད་དུ་འགྱུར་བར་མཛོད། །ལྷ་མཆོག་སྒྲུབ་ལ་བར་དུ་གཅོད་པ་ཡི། །ནད་དང་གདོན་དང་དུས་མིན་འཆི་བ་སོགས། །ཕྱི་དང་ནང་གི་ཉེ་བར་འཚེ་བ་ཀུན། །
མཐུ་སྟོབས་ལྷ་མོས་གཞོམ་པར་མཛད་དུ་གསོལ། །ཚེ་རབས་ཀུན་ཏུ་ཁྱོད་ཞལ་བལྟ་བ་དང། །གསང་སྔགས་ཟབ་མོའི་བཟླས་བརྗོད་ལ་བརྩོན་པར། །ཁྱོད་ཀྱི་བརྩེ་བའི་ཕྱག་གིས་བདག་གཟུང་ནས། །
འདོད་པའི་རེ་བ་མ་ལུས་འགྲུབ་པར་མཛོད། །ཅེས་བརྗོད་ཅིང་འདོད་དོན་ལ་གསོལ་བ་གདབ། ཡིག་བརྒྱ་བརྗོད། མ་རྙེད་ཡོངས་སུ་ཞེས་སོགས་ཀྱིས་ནོངས་པ་བཟོད་གསོལ་བྱ། འདིར་ནི་རྟེན་དང་ལྷན་ཅིག་ཏུ། །ཞེས་སོགས་ཀྱིས་

[360B] རྟེན་མེད་ན། གཏོར་མགྲོན་གྱི་ལྷ་རང་གི་སྙིང་གར་ཐིམ་པར་གྱུར་པར་བསམ། ཉེར་བསྡུ་ནི། སྣོད་བཅུད་ཐམས་ཅད་རང་ལ་ཐིམ། རང་ཡང་ཐུགས་ཀའི་ཧྲཱི་དང། དེ་ཡང་རིམ་གྱིས་འོད་
གསལ་སྟོང་པ་ཉིད་དུ་གྱུར། སྟོང་པའི་ངང་ལས་རང་ཉིད་རྗེ་བཙུན་མ་ཞལ་གཅིག་ཕྱག་གཉིས་པའི་རྣམ་པར་གྱུར་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པར་གྱུར་པར་བསམ། སྨོན་ལམ་ནི་
མཚན་ཙམ་ཐོས་པས་ཡིད་བཞིན་རེ་བ་སྐོང། །གསོལ་བ་བཏབ་ན་དགོས་འདོད་ཆར་བཞིན་འབེབས། །ཚུལ་བཞིན་བསྒྲུབ་ན་སྲིད་གསུམ་དབང་དུ་བསྡུད། །ཉེ་བར་བསྟེན་ན་དགའ་བཞིའི་དཔལ་སྟེར་མ། །
མཛེས་ལྡན་ལྷ་མོས་བདག་ཅག་རེང་དུ་སྐྱོངས། །འོད་དཔག་མེད་མགོན་ཆོས་སྐུའི་སྣང་བརྙན་ནི། །སྲིད་ཞིའི་མིག་འཕྲུལ་ཅི་ཡང་འཆར་བ་ལས། །དེང་འདིར་རིག་བྱེད་དཔལ་མོ་ཡིད་འོང་མ། །སྙིང་
ནས་དྲན་ནོ་འཁྱུད་པའི་རྩེ་དགས་སྐྱོངས། །བདེ་ཆེན་ཞིང་ན་པདྨ་ཌཱ་ཀི་མ། །ལྷོ་ཕྱོགས་གནས་ན་ཀུ་རུ་ཀུ་ལླེ་ཞེས། །རྒྱལ་པོའི་ཁབ་ན་དམར་སེར་མིག་གཡོ་མ། །རྣལ་འབྱོར་བདག་གི་སྐྱབས་
མཆོག་རྗེ་བཙུན་མ། །ཁྱོད་ནི་སེམས་ཉིད་སྟོང་པའི་རང་རྩལ་ཏེ། །རྡོ་རྗེའི་གྲོང་ན་ཧྲཱི་ཡིག་ལི་ཁྲིའི་མདོག་སྒྱུ་མའི་གླིང་ན་འཇིགས་རུང་གནོད་སྦྱིན་མོ། །རེས་འགའ་འཛུམ་དཀར་གཡོ་ཞིང་མཛེས་

[361A]༄༅། །མའི་ཚུལ། །བདག་གིས་ཇི་ལྟར་བཙལ་ཡང་འཕགས་མ་ཁྱོད། །བདེན་པར་གྲུབ་པའི་ངེས་པ་མ་རྙེད་ནས། །སྤྲོས་པས་དུབ་པའི་སེམས་ཀྱི་གཞོན་ནུ་དེ། །བརྗོད་བྲལ་ནགས་
ཀྱི་ཁང་བུར་ངལ་གསོ་བརྟེན། །ཨེ་མ་ད་ནི་ཌཱ་ཀི་དབྱིངས་ནས་བཞེངས། །དགྱེས་པ་རྡོ་རྗེའི་རྒྱུད་ཀྱི་རྒྱལ་པོ་ལས། །པདྨ་བཙུན་མོའི་ཐུགས་ཀྱི་སྙིང་པོ་མཆོག་བཀླགས་པས་འགྲུབ་ཅེས་གསུངས་
པའི་བདེན་པས་སྐྱོངས། །སྔོན་ཚེ་འཕགས་ཡུལ་རྒྱ་གར་ལྷོ་ཕྱོགས་སུ། །གྲུབ་པའི་དབང་པོ་ལྷན་སྐྱེས་རོལ་པའི་ཞབས། །འཁྱུད་དང་ཙུམྦྷའི་བདེ་བས་རྗེས་བཟུང་ནས། །ཁ་སྦྱོར་མཆོག་གིས་རོལ་
བཞིན་བདག་ཀྱང་སྐྱོངས། །གངས་རིའི་ཁྲོད་འདིར་བློ་གསལ་རྒྱ་མཚོའི་སྡེ། །རྗེས་གཟུང་དབུགས་དབྱུང་གཟེངས་བསྟོད་མཛད་པ་དང། །རྗེ་བཙུན་མཁྱེན་བརྩེའི་དབང་ཕྱུག་རྗེས་གཟུང་ལྟར། །བདག་ཀྱང་རིག་
བྱེད་དགའ་མས་རྟག་ཏུ་སྐྱོངས། །གང་གི་ཞབས་སེན་ཡིད་ལ་དྲན་ཙམ་གྱིས། །དབུལ་འཕོངས་བདུད་ལས་རྒྱལ་བའི་དཔལ་ཡོན་ཅན། །འདོད་དགུའི་མཆོག་སྩོལ་རྗེ་བཙུན་རིག་བྱེད་མས། །ཚེ་རབས་ཀུན་
ཏུ་རྗེས་སུ་འཛིན་པར་ཤོག་ཅེས་སོགས་སྨོན་ལམ་བཏབ། ཤིས་བརྗོད་ནི། རབ་འབྱམས་ལྷ་ཡི་དཀྱིལ་འཁོར་འབྱུང་བའི་གནས། །རྡོ་རྗེ་འཆང་དབང་ཀུ་རུ་ཀུལླེ་དང། །ལྷན་སྐྱེས་རོལ་བ་རྡོ་རྗེ་གདན་པ་སོགས། །རྩ་བརྒྱུད་

[362B]ཉིན་བྱེད་འོད་འཕྲོ་པདྨ་རཱ་གའི་མདོག་མཚན་དང་དཔེ་བྱད་མེ་ཏོག་ཕྲེང་བས་བརྒྱན། །ཁམས་གསུམ་དབང་བསྡུད་མདའ་གཞུ་འོག་ངས་མཛད་མ། །རིག་བྱེད་དབང་མོའི་སྐུ་ཡི་བཀྲ་ཤིས་
ཤོག་རབ་མཛེས་མགྲིན་པའི་འདབ་འཕྲེང་ལས་འོངས་པའི། །གསུང་སྙན་བུང་བ་བྱེ་བའི་གླུ་དབྱངས་ཀྱིས། །སྐལ་བཟང་རྣ་བའི་བཅུད་ལེན་རྒྱས་མཛད་མ། །རིག་བྱེད་དབང་མོའི་གསུང་གི་བཀྲ་ཤིས་ཤོག་སྒྲིབ་པ་ཀུན་
བྲལ་ཡེ་ཤེས་མེ་ལོང་ནང། །རབ་འབྱམས་ཤེས་བྱའི་གཟུགས་བརྙན་མ་ལུས་པ། །མ་འདྲེས་གསལ་བར་འཆར་བའི་ཆོས་ཀྱི་སྐུ། །རིག་བྱེད་དབང་མོའི་ཐུགས་ཀྱི་བཀྲ་ཤིས་ཤོག་བཅོམ་ལྡན་འདས་མའི་
འཕྲིན་ལས་ལྕགས་ཀྱུ་ཡིས། །སྣང་སྲིད་དྲེགས་ལྡན་མཐའ་དག་དབང་བསྡུས་ཏེ། །ཆོས་སྲིད་དགའ་སྟོན་དར་བའི་འབྲས་བུ་ལ། །ཅི་དགར་ལོངས་སུ་སྤྱོད་པའི་བཀྲ་ཤིས་ཤོག་ཅེས་ཤིས་བརྗོད་ཀྱིས་མཐའ་བརྒྱན་པར་བྱའོ། །དེ་ལྟ་བུའི་
ཚུལ་གྱིས་ཐུན་བཞིར་བཅད་དེ་སྟན་ཐོག་གཅིག་ཏུ་བསྙེན་གྲངས་རྫོགས་པར་བྱེད་པ་ཡིན་ན་སྤང་བླང་གྱི་རིམ་པ་སོགས་གཞན་དུ་ཤེས་བར་བྱ་ཞིང་སྔགས་ཀྱི་གྲངས་རབ་བྱེ་བ། འབྲིང་ས་ཡ་དྲུག་དང་བཞི་འབུམ། མ་མཐའ་འབྲུ་འབུམ་བཟླ་དགོས་སོ། །དེ་ལྟར་ཚུལ་བཞིན་ཉམས་སུ་བླངས་
པའི་ཕན་ཡོན་ནི། གནས་སྐབས་སུ་སྐྱེ་བོ་ཀུན་དགའ་ཞིང་དབང་དུ་འདུ་བ་དང། ཀུན་གྱིས་བཀུར་ཞིང་ཇི་ལྟར་བསྒོ་བ་ཉན་པ་དང། ཤེས་རབ་འཕེལ་ཏེ་མཁས་པར་འགྱུར་བ་དང། བསོད་ནམས་འཕེལ་ནས་འབྱོར་བ་དང་ལྡན་པ་དང། བཅོམ་ལྡན་འདས་མ་ཉིད་ཀྱིས་ཞལ་བསྟན་ནས་མིག་སྨན་

[363A]༄༅། །སོགས་ཐུན་མོང་གི་དངོས་གྲུབ་རྣམས་སྩོལ་ཞིང། མཐར་རྗེ་བཙུན་མ་ཉིད་ཀྱི་གོ་འཕང་མངོན་དུ་བྱེད་ནས་རང་གཞན་གྱི་དོན་མཐའ་དག་འབད་མེད་ལྷུན་གྱིས་འགྲུབ་པར་འགྱུར་རོ། རྨད་བྱུང་གདམས་པ་སེངྒེའི་འོ་མ་འདི། །སྣོད་མཆོག་རིན་ཆེན་
ཡོལ་གོར་ཆགས་མོད་ཀྱི། །སྣོད་མིན་འཆལ་སྤྱོད་ཆག་གྲུམ་སློང་ཕོར་དུ། །སྤྱོད་པའི་གོ་སྐབས་མེད་པ་ཆོས་ཉིད་ཡིན། །ཚེ་འདིའི་བདེ་སྐྱིད་སྙན་གྲགས་དོན་གཉེར་ནས། །གསང་སྔགས་ཟབ་མོའི་བཟླས་བརྗོད་ལྷུར་ལེན་པ། །བྱིས་པས་
འཇའ་ཚོན་སྤར་འཛིན་འདོད་པ་ལྟར། །དོན་ལྡན་འབྲས་བུ་འབྱུང་བ་མི་སྲིད་དོ། །དགེ་འདིས་སྐྱེ་ཀུན་ཐེག་མཆོག་ལམ་སྟོན་པའི། །བཤེས་གཉེན་བཟང་པོ་རྣམས་དང་མི་འབྲལ་ཞིང། །ལྷོ་ཕྱོགས་ཀུ་རུ་ཀུ་ལླེའི་ཕུག་དམ་པར། །རིག་བྱེད་མ་དང་
ལྷན་ཅིག་གར་བྱེད་ཤོག་ཅེས་རྗེ་བཙུན་མ་ཀུ་རུ་ཀུལ་ལླེའི་སྒྲུབ་ཐབས་ཐུན་མོང་མ་ཡིན་པ་ཨུཏྤལ་གསར་བའི་མ་ལླཱི་ཀ་ཞེས་བྱ་བ་འདི་ནི། སྐུ་ཚེ་དུ་མར་རྒྱལ་བའི་བསྟན་པ་ལ་བྱ་བ་མཛད་པའི་སྐྱེས་ཆེན་མཚོ་བདུན་པཎྜི་ཏ་ཤི་རི་གེ་ཐུན་ནོ་ཡོན་ཆོས་རྗེའི་སྤྲུལ་པའི་སྐུ་བློ་བཟང་ཨེ་ཝཾ་ལུང་རིགས་བསྟན་
པའི་རྒྱལ་མཚན་གྱིས་སྔ་མོ་ནས་བསྐུལ་མ་མཛད་པར་ཕུལ་དུ་འདྲི་ལོང་མ་བྱུང་ཡང་ཉེ་ལམ་དོན་གཉེར་ཅན་འགའ་ཞིག་གིས་ནན་ཏན་དུ་བསྐུལ་ངོར། རྒྱལ་བ་གཉིས་པའི་རྒྱལ་ཚབ་ཁྲི་ཆེན་རྡོ་རྗེ་འཆང་ས་མ་ཏི་བྐཤི་ངག་དབང་ཚུལ་ཁྲིམས་དཔལ་བཟང་པོ་དང། ངེས་པ་དོན་གྱི་ཐམས་ཅད་མཁྱེན་པ་རྡོ་རྗེ་
འཆང་ཕ་བོང་ཁ་པ་རྒྱ་མཚོ་མཐའ་ཡས་དཔལ་བཟང་པོ་དང། རྗེ་བདག་ཉིད་ཆེན་པོ་དང་དབྱེར་མ་མཆིས་པ་རྡོ་རྗེ་འཆང་དཀོན་མཆོག་བསྟན་པའི་སྒྲོན་མེའི་ཞལ་སྔ་ནས་ཏེ་བླ་མ་དམ་པ་གསུམ་གྱི་བཀའ་དྲིན་ལས་ལྷག་པའི་ལྷ་མོ་འདིའི་དབང་ལུང་རྗེས་གནང་མང་དུ་ཐོབ་པ། སྔགས་འཆང་དུ་ཁས་འཆེ་བའི་

[364B]
མཐའ་དག་བགེགས་མེད་བདེ་བླག་ཏུ་འགྲུབ་པར་འགྱུར་ཅིག་



﻿   ༈    རྗེ་བཙུན་རིག་བྱེད་དབང་མོའི་སྒྲུབ་ཐབས་མདོར་བསྡུས་པདྨ་རཱ་གའི་ལྕགས་ཀྱུ་ཞེས་བྱ་བ་བཞུགས་ །།    ༈    འདིར་རྗེ་བཙུན་རིག་བྱེད་དབང་མོའི་སྒྲུབ་ཐབས་མདོར་བསྡུས་ཉམས་སུ་ལེན་པ་
ལ་སྔོན་འགྲོ་ནི། སྐྱབས་ཡུལ་གསལ་བཏབ་སྟེ། དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །དམ་པའི་ཆོས་རྣམས་ལ་
སྐྱབས་སུ་མཆིའོ། །འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། །ལན་གསུམ་གྱིས་སྐྱབས་འགྲོ་དང། བདག་གིས་བསྟན་པ་དང་སེམས་ཅན་གྱི་དོན་དུ་རབ་འབྱམས་དབང་གི་འཕྲིན་ལས་བསྒྲུབ་པར་
བྱ༑ དེའི་ཕྱིར་དུ་རྗེ་བཙུན་མ་ཀུ་རུ་ཀུ་ལླེའི་བསྒོམ་བཟླས་ཟབ་མོ་ཉམས་སུ་བླང་བར་བྱའོ། །ལན་གསུམ་གྱིས་སེམས་བསྐྱེད། རང་སྐད་ཅིག་གིས་རྗེ་བཙུན་མ་ཀུ་རུ་ཀུ་ལླེར་གསལ་བའི་ཐུགས་ཀའི་ཧྲིཿ་ཡིག་གི་འོད་
ཟེར་གྱིས་ལྷོ་ཕྱོགས་ཀུ་རུ་ཀུལླེའི་གནས་ནས་རྗེ་བཙུན་མ་འོད་དཔག་མེད་ཀྱིས་དབུ་བརྒྱན་པ་ལ་སངས་རྒྱས་དང་བྱང་ཆུབ་སེམས་དཔའ་པདྨ་མཁའ་འགྲོའི་ཚོགས་ཀྱིས་བསྐོར་བ། ཨོཾ་བཛྲ་ས་མཱ་ཛཿ་ཞེས་ཚོགས་

[036A] ན་མོ་གུ་རུ་བྷྱ་ན་མཿ་ཀུ་རུ་ཀུ་ལླེ་ས་པ་རི་ཝཱ་རེ་བྷྱ་ཞེས་ཕྱག་བྱ། ཨོཾ་ཀུ་རུ་ཀུ་ལླེ་ས་པ་རི་ཝཱ་ར་ཨརྒྷཾ་པྲ་ཏཱི་ཙྪ་ཡེ་སཱ་ཧཱ། པཱ་དྱཾ་པྲ་ཏཱི་ཙྪ་ཡེ་སཱ་ཧཱ། བཛྲ་པུཥྤེ། དྷཱུ་
པེ༑ ཨཱ་ལོ་ཀེ། གནྡྷེ༑ ནཻ་ཝི་དཡེ། ཤཔྟ་ཨཱ་ཧཱུཾ། ཞེས་མཆོད། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རང། །སངས་རྒྱས་
བྱང་ཆུབ་ཡིད་ཀྱིས་གཟུང། །ལན་གསུམ་གྱིས་རྒྱུན་བཤགས་དང། སེམས་ཅན་ཐམས་ཅད་བདེ་བ་དང་ལྡན་པར་གྱུར་ཅིག་སྡུག་བསྔལ་དང་བྲལ་བར་གྱུར་ཅིག་བདེ་བ་དང་མི་འབྲལ་བར་གྱུར་ཅིག་བཏང་
སྙོམས་ལ་གནས་པར་གྱུར་ཅིག་ཅེས་ཚད་མེད་བཞི་བསྒོམ། དེ་ནས་དངོས་གཞི་ནི། ཨོཾ་ཤཱུ་ནྱ་ཏཱ་ཛྙཱ་ན་བ་ཏྭ་སྭ་བྷཱ་ཝ་ཨཱ་ཏྨ་ཀོ་ཉ་ཧཾ། ཆོས་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས་སྲུང་འཁོར་
གྱི་ནང་དུ་དུར་ཁྲོད་ཆེན་པོ་བརྒྱད་ཀྱི་དབུས་སུ། པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བར་རཾ་ལས་ཉི་མའི་དཀྱིལ་འཁོར་གྱི་སྟེང་དུ་མི་རོ་མགོ་གཡོན་དུ་ཕྱོགས་པའི་སྙིང་གར་ཧྲཱི་ལས་ཨུཏྤལ་
ཧྲཱི་ས་མཚན་པ། དེ་ལས་འོད་ཟེར་འཕྲོས། དོན་གཉིས་བྱས། འདུས་ཡོངས་སུ་གྱུར་པ་ལས་རང་ཉིད་རྗེ་བཙུན་མ་ཀུ་རུ་ཀུ་ལླེ་སྐུ་མདོག་དམར་མོ་ཞལ་གཅིག་ཕྱག་བཞིའི། དང་པོ་གཉིས་ཀྱིས་ཨུཏྤལ་དམར་

[036B] འོག་མ་གཉིས་ཀྱིས་ཨུཏྤ་ལ་དམར་པོའི་ལྕགས་ཀྱུ་དང་ཞགས་པ་བསྣམས་པ། འོ་འཛིན་དང་ཆུ་འཛིན་རྒྱས་ཤིང་ལང་ཚོ་བཅུ་དྲུག་ལོན་པའི་ན་ཚོད་ཅན། མཆེ་
བ་ཅུང་ཟད་གཙིགས་ནས་དམར་ལ་ཟླུམ་པའི་སྤྱན་གསུམ་གཡོན་ཕྱོགས་སུ་གཟིགས་ཤིང་དབུ་སྐྲ་ཁམ་སྣུམ་གྱེན་དུ་བརྫེས་པ་ལ་སོགས་པ་ཁྲོ་འཛུམ་ཆགས་པའི་ཉམས་དང་ལྡན་པ། ཐོད་པ་སྐམ་རློན་
དང་རུས་པ་དང་རིན་པོ་ཆེའི་རྒྱན་གྱིས་བརྒྱན་ཅིང་སྟག་ལྤགས་ཀྱི་ཤམ་ཐབས་གསོལ་བ། ཉི་མའི་རྒྱབ་ཡོལ་དང་གཟི་འོད་འབར་བའི་དབུས་ན་ཞབས་གཡས་བསྐུམས་ཤིང་གཡོན་བརྐྱངས་པའི་
གར་སྟབས་ཀྱིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་པས། བསྒོམས་པ་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་ཨོཾ་བཛྲ་ས་
མཱ་ཛཿ་ཛཿ་ཧཱུཾ་བཾ་ཧོཿ་དམ་ཚིག་པ་དང་གཉིས་སུ་མེད་གྱུར། དབང་གི་ལྷས་དབང་བསྐུར་འོད་དཔག་མེད་ཀྱིས་དབུ་བརྒྱན་པར་གྱུར། ཅེས་ཡན་ལག་བཞི་རྫོགས་སུ་བསྐྱེང་ལ། ཨོཾ་ཀུ་རུ་ཀུ་ལླེ་ས་པ་རི་ཝཱ་ར་ཨརྒྷཾ་ནས་
ཤཔྟ་ཨཱ་ཧཱུཾ་གི་བར་གྱིས་ཕྱི་མཆོད་དང། ཨོཾ་ཀུ་རུ་ཀུ་ལླེ་ས་པ་རི་ཝཱ་ར་ཨོཾ་ཨཱ་ཧཱུཾ་གིས་ནང་མཆོད་ཕུལ། བརྩེ་བས་རྗེས་ཆགས་པདྨ་རཱ་གའི་མདོག་ཞལ་གཅིག་ཕྱག་བཞི་ཞབས་གཉིས་མཛེས་པའི་སྐུ། །ཨུཏྤལ་

[037A]༄༅། །མདའ་གཞུ་ལྕགས་ཀྱུ་ཞགས་པ་འཛིན། །རྗེ་བཙུན་རིག་བྱེད་མལ་ཕྱག་འཚལ་ལོ། །ཞེས་པས་བསྟོད། རང་གི་ཐུགས་ཀར་ཉི་མའི་སྟེང་དུ་ཧྲཱི་དམར་པོའི་མཐར་བྱུ་རུའི་འཕྲེང་བ་ལྟ་བུའི་
སྔགས་འཕྲེང་གིས་བསྐོར་བ་ལས་འོད་ཟེར་འཕྲོས་པས་འཇིག་རྟེན་དང་འཇིག་རྟེན་ལས་འདས་པའི་ལེགས་ཚོགས་ཐམས་ཅད་འོད་ཟེར་དམར་པོའི་རྣམ་པར་བསྡུས་ཏེ་རང་ལ་ཐིམ་པར་གྱུར་པར་བསམས་ལ་
ཨོཾ་ཀུ་རུ་ཀུ་ལླེ་ཧྲཱི་སཱཧཱ་ཞེས་བཟླས་ནས། རྒྱུན་འཁྱེར་ཙམ་ལ་སྔར་བཞིན་མཆོད་བསྟོད་དང་ཡིག་བརྒྱས་བརྟེན་པར་བྱས་ནས་མཇུག་ཆོག་བྱ་ཞིང། བསྙེན་པའི་སྐབས་གཏོར་མ་འབུལ་ན། ཕྱི་དང་གི་མཆོད་
པ་དང། གཏོར་མ་ཟླ་གམ་པད་འདབ་ཀྱིས་བསྐོར་བ་བཅས་བཤམས་ལ་ནང་མཆོད་དང་གཏོར་མ། ཨ་མྲྀ་ཏས་བསངས། སྭ་བྷཱ་ཝས་སྦྱངས། ཨོཾ་ཨཱ་ཧཱུཾ་ཧ་ཧོ་ཧྲཱི་ཞེས་པ་ལན་གསུམ་དང། ཕྱི་མཆོད་
བསངས་སྦྱངས། སྟོང་པའི་ངང་ལས་ཨཱ་ལས་བྱུང་བའི་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཧཱུཾ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག་བདུག་སྤོས། མར་མོ། དྲི་
ཆབ༑ ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨརྒྷཾ་ཨཱ་ཧཱུཾ་ནས། བཛྲ་ཤཔྟ་ཨཱ་ཧཱུཾ་གི་བར་གྱིས་བྱིན་གྱིས་བརླབས་ཏེ། རང་གི་ཐུགས་ཀ་ནས་འོད་ཟེར་

[037B] བཅོམ་ལྡན་འདས་མ་འཁོར་བཅས་མདུན་གྱི་ནམ་མཁར་ཨོཾ་བཛྲ་ས་མཱ་ཛཿ་ས་སྤྱན་དྲངས། པདྨ་ཀ་མ་ལ་ཡེ་སྟྭཾ་གྱིས་གདན་ཕུལ། རྗེ་བཙུན་མའི་ཞལ་ནས་འོད་ཀྱི་སྤུ་གུ་བྱུང་བས་གཏོར་མ་དངས་ཤིང་གསོལ་
བར་གྱུར། ཨོཾ་ཀུ་རུ་ཀུ་ལླེ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་ལྔས་ཕུལ། སྔར་ལྟར་ཕྱི་ནང་གིས་མཆོད་ཅིང་བསྟོད་ལ། རྗེ་བཙུན་བཅོམ་ལྡན་འདས་མ་ཀུ་རུ་ཀུ་ལླེ་བདག་ལ་དགོངས་སུ་གསོལ། སྒྲུབ་
བྱ་ཆེ་གེ་མོས་གཙོ་བྱས་པའི་ཁམས་གསུམ་སྣོད་བཅུད་ཐམས་ཅད་རང་དབང་མེད་པར་བདག་གི་དབང་དུ་འདུས་པར་མཛད་དུ་གསོལ། ཞེས་འདོད་དོན་ལ་གསོལ་བ་གདབ། ཡིག་བརྒྱ་ལན་གསུམ་བརྗོད་པའི་མཐར། མ་འབྱོར་
བ་དང་ཉམས་པ་དང། །གང་ཡང་བདག་རྨོངས་རྗེ་ཡིས་ནི། །བགྱིས་པ་དང་ནི་བགྱིད་སྩལ་གང། །དེ་ཡང་བཟོད་པར་མཛད་དུ་གསོལ། །ཞེས་ལྷག་ཆད་བསྐང་ཞིང་བཟོད་པར་གསོལ་ཏེ། ཨོཾ་ཨཱ་ཧཱུཾ་བཛྲ་མུཿ་ཡེ་ཤེས་
པ་རྣམས་རང་གནས་སུ་གཤེགས་པར་གྱུར་པ་བསམ་མོ། །མཇུག་ནི། རང་གི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པར་གྱུར། ཅེས་གནས་གསུམ་བྱིན་གྱིས་བརླབས་ཏེ། དགེ་འདིས་ལྷ་
མོའི་འཛུམ་ཞལ་ཉེར་མཐོང་ཞིང། །རབ་འབྱམས་དབང་གི་ལས་ཀུན་འགྲུབ་གྱུར་ནས། །ལྷན་ཅིག་ལྷོ་ཕྱོགས་རི་བོའི་ངོས་ཡངས་སུ། །ཡིད་འོང་ལྷ་མོར་རྩེ་དགས་རོལ་བར་ཤོག་གནས་སྐབས་འདིར་ཡང་ཚེ་དང་བསོད་

[038A] །དཔལ་འབྱོར་ལེགས་ཚོགས་དབྱར་མཚོ་ལྟར་རྒྱས་ཤིང། །མི་དང་མི་མིན་འགྲོ་བ་མ་ལུས་པ། །དབང་དུ་འདུས་ཏེ་བདེ་ལ་འགོད་པར་ཤོག་ཡིད་འཕྲོག་པད་མ་རཱ་གའི་རི་རྦོ་བཞིན་
ཡིད་ཅན་སྙིང་རྩ་འགུགས་པའི་ལྕགས་ཀྱུ་ཡིས། །ཡིད་བཞིན་དངོས་གྲུབ་སྟེར་མཛད་ལྷག་པའི་ལྷ། །ཡིད་འོང་རིག་བྱེད་ལྷ་མོའི་བཀྲ་ཤིས་ཤོག་ཅེས་བསྔོ་སྨོན་དང་ཤིས་བརྗོད་བྱའོ། །ཞེས་རྗེ་བཙུན་རིག་བྱེད་
དབང་མོའི་སྒྲུབ་ཐབས་པད་མ་རཱ་གའི་ལྕགས་ཀྱུ་ཞེས་བྱ་བ་འདི་ཡང་ཚར་ཆེན་རྡོ་རྗེ་འཆང་གིས་མཛད་པའི་ཁམས་གསུམ་དབང་དུ་བསྡུ་བའི་གནད་ཡིག་གངྒཱའི་ཆུ་རྒྱུན་གྱི་དགོངས་དོན་ལྟར་བཧུ་སུ་ཀུ་དྷརྨ་
བྷ་དྲས་སྦྱར་བས་སརྦ་སཏཱ་མ་མ་ཝ་ཤཾ་ཀུརྦནྟུ།།    ༈    དཔལ་གསང་བ་འདུས་པ་ཡབ་ཡུམ་ལྷན་སྐྱེས་ཀྱི་མངོན་རྟོགས་རྣལ་འབྱོར་དག་རིམ་སྙིང་པོ་ཞེས་བྱ་བ་བཞུགས་སོ།།།



