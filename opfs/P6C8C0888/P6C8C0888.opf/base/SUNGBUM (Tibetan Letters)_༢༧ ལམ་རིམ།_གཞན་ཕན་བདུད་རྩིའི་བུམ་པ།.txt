༄༅། །བྱང་ཆུབ་ལམ་གྱི་རིམ་པའི་དམར་ཁྲིད་གཞན་ཕན་བདུད་རྩིའི་བུམ་པ་ཞེས་བྱ་བ་བཞུགས།།

[001] །ན་མོ་གུ་རུ་མཉྫུ་གྷོ་ཥཱ་ཡ། ཐུབ་དབང་རྡོ་རྗེ་འཆང་དབང་བློ་བཟང་གྲགས། །ཆོས་ཀྱི་རྒྱལ་མཚན་དགེ་ལེགས་རྒྱ་མཚོའི་ཞབས། །བཀའ་དྲིན་མཉམ་མེད་ངག་དབང་བྱམས་པ་ལ། །
གསོལ་བ་འདེབས་སོ་ཐུགས་རྗེའི་ལྕགས་ཀྱུས་ཟུདས། །དེ་ཡང་བྱང་ཆུབ་ལམ་གྱི་རིམ་པ་ཉམས་སུ་ལེན་ཚུལ་དམར་ཁྲིད་ཀྱི་རིམ་པ་མདོར་བསྡུས་ཤིག་འདྲི་བར་བྱ་སྟེ། དེ་ལ་ལམ་གྱི་རིམ་པ་དེ་ཇི་ལྟ་བུ་ཞེ་ན་
བྱང་ཆུབ་ནི་སངས་རྒྱས་ཀྱི་བྱང་ཆུབ་དང། རང་རྒྱལ་གྱི་བྱང་ཆུབ་དང། ཉན་ཐོས་ཀྱི་བྱང་ཆུབ་སྟེ་གསུམ་ཡོད་ལ། འདིར་ནི་ཉན་རང་གི་བྱང་ཆུབ་གཉིས་པོ་སངས་རྒྱས་ཀྱི་བྱང་ཆུབ་ཏུ་བགྲོད་པའི་ལམ་གྱི་རིམ་
པའི་གྲོགས་སུ་བྱས་ཏེ་སྟོན་བས་ན། བྱང་ཆུབ་ལམ་གྱི་རིམ་པ་ཞེས་བྱའོ། །དེ་ཉམས་སུ་ལེན་པ་ལ། ཉམས་སུ་ལེན་པ་པོའི་གང་ཟག་གིས་བླ་མ་གསེར་གླིང་པ་དང་ཇོ་བོ་རྗེ་ཡབ་སྲས་ཀྱི་ཕྱག་ལེན་ལས་

[002A]༄༅། །འབྱུང་བ་ལྟར། གནས་ཁང་བྱི་དོར་བྱས་ཏེ་སྐུ་གསུང་ཐུགས་ཀྱི་རྟེན་བཀྲམ། མཆོད་པ་སེམས་གཡོ་སྒྱུས་མ་བསླད་ཅིང་ཆོས་བརྒྱད་དུ་མ་སོང་བའི་བཀོད་པ་མཛེས་པར་བཤམས། སྟན་བདེ་
བ་ལ་ལུས་འདུག་ལུགས་བརྒྱད་དམ་སྤྱོད་ལམ་གང་བདེས་འཁོད་ནས། རང་རྒྱུད་ལ་ལེགས་པར་བརྟགས་ཏེ་ཀུན་སློང་ངན་པར་མ་སོང་བར་སེམས་ཅན་ཐམས་ཅད་ཀྱི་དོན་དུ་རྫོགས་བྱང་ཐོབ་འདོད་ཀྱི་བློ་དྲག་པོས་
ཀུན་ནས་བསླངས་ཏེ། སྐྱབས་འགྲོ་ཇི་ལྟར་རིགས་པ་ཞིག་བྱ། དེ་བྱེད་སྐབས་མདུན་གྱི་ནམ་མཁར་རང་གི་དྲིན་ཅན་རྩ་བའི་བླ་མ་དང་དབྱེར་མི་ཕྱེད་པའི་ཐུབ་དབང་རྡོ་རྗེ་འཆང་ལ་སངས་རྒྱས་དང་བྱང་ཆུབ་སེམས་
དཔའི་ཚོགས་ཀྱིས་བསྐོར་བ་གསལ་བཏབ་ཅིང། དེ་དག་གི་སྐུ་ལས་བདུད་རྩི་སྣ་ལྔའི་འོད་ཟེར་དང་བཅས་པའི་རྒྱུན་བབས། རང་གི་ལུས་ལ་ཞུགས་པས་སྡིག་སྒྲིབ་དག་སྐྱབས་ཡུལ་རྣམས་ཀྱི་སྐྱབས་འོག་ཏུ་
ཆུད་པའི་མོས་པ་དང། ཚད་མེད་བཞི་བསྒོམས་ཟིན་རྗེས་ཚོགས་ཞིང་རྣམས་འོད་དུ་ཞུ་ནས། ཐུབ་པའི་དབང་པོ་ལ་ཐིམ་ཞིང། ཐུབ་པའི་དབང་པོ་རང་ཉིད་ལ་ཐིམ་པར་བསྒོམ་པར་བྱའོ། །དེ་ནས། མདུན་གྱི་ནམ་

[002B] ངོ་བོ་རང་གི་དྲིན་ཅན་རྩ་བའི་བླ་མ་ཡིན་པ་ལ་རྣམ་པ་ཐུབ་དབང་རྡོ་རྗེ་འཆང་སྐུ་མདོག་གསེར་བཙོམ་
ལྟ་བུ་དབུ་གཙུག་ཏོར་དང་ལྡན་པ། ཞལ་གཅིག་ཕྱག་གཉིས་གཡས་ས་གནོན་དང། གཡོན་མཉམ་གཞག་གི་སྟེང་ན་བདུད་རྩིས་གང་བའི་ལྷུང་བཟེད་བསྣམས་པ། སྐུ་ལ་ཆོས་གོས་དུར་སྨྲིག་གི་མདོག་ཅན་གསུམ་མཇོས་པར་གསོལ་བ། མཚན་དཔེས་
བརྒྱན་པའི་དྭངས་གསལ་འོད་ཀྱི་རང་བཞིན་ཅན། སྐུ་ལས་སྐྱེས་པའི་འོད་ཀྱི་ཕུང་པོའི་དབུས་ན་ཞབས་གཉིས་རྡོ་རྗེ་སྐྱིལ་ཀྲུང་གིས་བཞུགས་པའི་སྐུའི་གཡས་ཕྱོགས་སུ་བྱམས་པ་ལ་རྒྱ་ཆེན་སྦྱོད་བརྒྱུད། གཡོན་ཕྱོགས་སུ་འཇམ་དབྱངས་ལ་ཟབ་མོ་
ལྟ་བརྒྱུད། རྒྱབ་ཕྱོགས་སུ་རྒྱལ་བ་རྡོ་རྗེ་འཆང་ལ་ཉམས་ལེན་བྱིན་རླབས་བརྒྱུད། མདུན་དུ་དྲིན་ཅན་རྩ་བའི་བླ་མ་ལ་ཆོས་འབྲེལ་ཡོང་པའི་བླ་མ་རྣམས་ཀྱིས་བསྐོར་ནས་བཞུགས་པའི་མཐའ་སྐོར་དུ་བླ་མ་ཡི་དམ་སངས་རྒྱས་བྱང་སེམས་དཔའ་བོ་
མཁའ་འགྲོ་བསྟན་བསྲུང་ཡེ་ཤེས་པའི་ཚོགས་ཀྱིས་བསྐོར་བ་གསལ་བཏབ་ལ། སྤྱན་འདྲེན་དང་ཡན་ལག་བདུན་པ། ལམ་རིམ་གསོལ་འདེབས་ཀྱི་སྒོ་ནས་གསོལ་འདེབས་བདུད་རྩི་འབེབ་སྦྱངས་དང་བཅས་པ། མཐར་ཚོགས་ཞིང་རྣམས་ཐུབ་
པའི་དབང་པོ་ལ་རིམ་གྱིས་བསྡུས་ཤིང། ཐུབ་པའི་དབང་པོ་རང་གི་སྤྱི་བོར་བྱོན་པའི་མོས་པ་བྱེད་པ་རྣམས་བྱང་ཆུབ་བདེ་ལམ་དང་མྱུར་ལམ་སོགས་ལས་འབྱུང་བ་ལྟར་བྱས་རྗེས། རང་གི་བླ་མ་རྣམས་ཀྱི་སྐུའི་རྣམ་པ། གསུང་གི་གདངས། མཛད་

[003A]༄༅། །པའི་རྣམ་པ་སྟོན་ཚུལ་རྣམས་ཡིད་ལ་བྱས་ཏེ། བདག་གི་བླ་མ་འདི་རྣམས་རྫོགས་པའི་སངས་རྒྱས་དངོས་རང་ཡིན་ཨང་སྙམ་དུ་བསམ། འོ་ན་སངས་རྒྱས་ལ་སྐྱོན་མི་མངའ་ལ། བླ་མ་འདི་རྣམས་ལ་སྐུ་ཆས་ལ་སེར་སྣ། ཆོས་འཆད་
པ་ལ་མི་མཁས་པ། ཕྱོགས་ཞེན་གྱི་མཛད་པ་ལ་སོགས་པ་སྐྱོན་འདི་འདྲ་འདུག་གོ་སྙམ་ན། གཡའ་ཡཱ། ཁྱོད་རེ་སྡུག་ཁྭ་ཏས་མི་གཙང་ཟོས་པའི་མཆུ། །ས་གཙང་དག་ལ་འབད་དེ་འཕྱིད། ཅེས་པའི་ངང་ཚུལ་ལྟར། ཁྱོད་རང་གི་བློ་ཉོན་
མོངས་པས་བསྒྲིབ་སྟེ་སྣང་པ་མ་དག་པའི་སྐྱོན་རྣམས་བླ་མ་ལ་འགེབས་པ། མིག་རབ་རིབ་ཀྱིས་བསླད་པ་ལས་ཚེས་བརྒྱད་ཀྱི་ཟླ་བ་ལ་གཟའ་འཛིན་བྱུང་བར་སྣང་བ་དང་འདྲའོ་སྙམ་དུ་རང་ཉིད་སུན་ཕྱུང། བདག་གི་བླ་མ་འདི་རྣམས་བདག་ལ་བཀའ་
དྲིན་ཤིན་ཏུ་ཆེ་སྟེ། བདག་སྔར་ཀ་ཁ་ཙམ་ཡང་མི་ཤེས་པའི་འབུ་དང་འདྲ་བ་ལ། བླ་མ་འདི་རྣམས་ཀྱི་བཀའ་དྲིན་ལས། ལྷ་ཆོས་དང་མི་ཆོས་འདི་ལྟ་བུ་ཤེས་སོ་སྙམ་དུ་བླ་མས་བཞུན་མཐར་བཅད་ནས་རང་ལ་ཡོད་པའི་ཡོན་ཏན་རྣམས་དྲན་པར་
བྱས་ཏེ། འདི་ཐམས་ཅད་བླ་མ་འདི་རྣམས་ཀྱི་བཀའ་དྲིན་ཡིན་ནོ་སྙམ་དུ་དད་པ་ལྷང་ལྷང་བ་བསྒོམས། ཡང་དེ་ལྟ་ན། བདག་གིས་བླ་མ་འདི་རྣམས་ཀྱི་བཀའ་དྲིན་བསབ་པར་བྱ། དེ་ལ་ཡང། བླ་མ་མཉེས་པར་བྱ་བ་ནི། བཀའ་དྲིན་བསབ་པའི་ཐབས་
མཆོག་ཡིན་པས་ཅི་ནས་ཀྱང་བླ་མའི་བཀའ་བཞིན་བསྒྲུབས་ཏེ་ཆོས་ཡང་དག་པ་ཞིག་བྱེད་སྙམ་པ་དང། བླ་མའི་སྐུ་ལུས་ཀྱི་སྙུན་གཡོག་ལ་སོགས་པ་ཐམས་ཅད་ཀྱང་བཀའ་ལས་མི་འདའ་བར་བསྒྲུབ་སྙམ་དུ་བློ་སྤྱོང་ཞིང། ལག་ལེན་ལ་འགེལ་བ་

[003B] ག་རེ། བླ་མའི་བཀའ་བཞིན་བསྒྲུབ་པ་ལ་ངའི་ལུས་རྟེན་འདི་ལ་སྙིང་པོ་ལེན་དགོས། དེ་གང་ཡིན་ན། ངའི་ལུས་རྟེན་འདི་ལ་མི་ལུས་ཟེར། མི་ལུས་ཀྱི་ནང་ནས་ཀྱང་དལ་འབྱོར་ཚད་བའི་རྟེན་ཡིན། འདི་ལ་རང་གིས་
ཉམས་ལེན་ཡགས་པོ་ཞིག་བྱས་ན་སངས་རྒྱས་ཚེ་འདི་རང་ལ་ཐོབ་ཡོང། ཆུད་ཟོས་སུ་ཤོར་ནས་ཤིན། སླར་འདི་འདྲ་ཐོབ་མི་ཐུབ། དེ་གང་ལས་ཤེས་ན། སངས་རྒྱས་བཅོམ་ལྡན་འདས་ཀྱིས་ཕྱག་སེན་གྱི་རྩེ་མོས་ས་རྡུལ་བཞེས་ནས། དགེ་སློང་དག་ངན་འགྲོ་ནས་
ཤི་འཕོས་ཏེ་བདེ་འགྲོར་འགྲོ་བ་དང། བདེ་འགྲོ་ནས་ཤི་འཕོས་ཏེ་བདེ་འགྲོར་འགྲོ་བ་ནི་ངའི་སེན་མོའི་རྩེའི་རྡུལ་དང་འདྲ། ངན་འགྲོ་ནས་ཤི་འཕོས་ཏེ་ངན་འགྲོར་འགྲོ་བ་དང། བདེ་འགྲོ་ནས་ཤི་འཕོས་ཏེ་ངན་འགྲོར་འགྲོ་བ་ནི་ས་ཆེན་པོའི་རྡུལ་དང་
འདྲའོ། ཞེས་དང། འཇམ་མགོན་ཆོས་ཀྱི་རྒྱལ་པོས་ཀྱང། དལ་བའི་རྟེན་འདི་ཡིད་བཞིན་ནོར་ལས་ལྷག་འདི་འདྲ་རྙེད་པ་ད་རེས་ཙམ་ཞིག་ཡིན། ཞེས་གསུངས་པའི་ལུང་ལས་ཤེས་ཤིང། རང་གི་ཉམས་མྱོང་གིས་ཀྱང་ངེས་པར་ཤེས་ཏེ། མི་
ལུས་འཐོབ་པ་ལ། དགེ་བརྒྱ་ཆེན་པོ་བྱེད་པ་དང། དེ་ཡང་སྡིག་དང་མ་འདྲེས་པ་ཞིག་དགོས་པ་ལ། རང་རེ་ལ་དེ་འདྲ་མི་འདུག་པ། སྙམ་དུ་ཐབས་སྣ་ཚོགས་ནས་བསྒོམ་པ་དལ་འབྱོར་རྙེད་དཀའ་བསྒོམ་པ་ལ་བློ་སྦྱོང། དེ་ལྟར་རྙེད་དཀའ་ཞིང་
དོན་ཆེ་བའི་དལ་འབྱོར་གྱི་རྟེན་དེ་ལ་སྙིང་པོ་ལེན་པ་ལ་སྐྱེས་བུ་གསུམ་གྱི་ལམ་གྱི་རིམ་པ་ལ་བློ་སྦྱོང་བ་ཡིན། དེ་ལ། སྐྱེས་བུ་ཆུད་དུའི་ལམ་གྱི་རིམ་པ་ལ་བློ་སྦྱོང་བར་བྱེད་པ་ལ། འཆི་བ་མི་རྟག་པ་དང། ངན་འགྲོའི་སྡུག་བསྔལ་བསམས་པ། སྡིག་སྤོད་

[004A]༄༅། །དགེ་བ་བསྒྲུབ་པ། དཀོན་མཆོག་ལ་སྐྱབས་འགྲོ་རྣམས་བྱ་ཞིང། དེ་ལ་མྱོང་བ་ཐོན་པ་ན། ཐབས་དེ་དག་ལ་བརྟེན་ནས་མཐོ་རིས་ཙམ་ཐོབ་ཀྱང། དེ་མི་བརྟན་པས་འཁོར་བ་སྦྱི་ལ་ངེས་འབྱུང་གི་བློ་བསྐྱེད་དེ། ལམ་བསླབ་པ་
གསུམ་ལ་བསླབས་ནས་མྱང་འདས་ཀྱི་གོ་འཕང་བསྒྲུབ་པ་འབྲིང་དང། དེ་ལྟར་ཤེས་ནས་ཐབས་ངེས་མྱུང་འདས་ཐོབ་ཀྱང། དམན་པའི་མྱང་འདས་ཉན་རང་གི་ལམ་ཡིན་པས། སེམས་ཅན་ཐམས་ཅད་སྡུག་བསྔལ་ལས་སྒྲོལ་བའི་ཕྱིར་ཏུ་
སངས་རྒྱས་ཀྱི་གོ་འཕང་ཐོབ་པར་བྱེད་པ་སྐྱེས་བུ་ཆེན་པོའི་ལམ་སྟེ། སྐྱེས་བུ་གསུམ་གྱི་ལམ་ལ་བློ་སྦྱོང་བར་བྱེད་དགོས་པ་ཡིན། དེ་ལ་དང་པོར། སྤྱི་བོར་བླ་མ་ཐུབ་དབང་བསྒོམ་བཞིན་པས། བདག་ངེས་པར་འཆི། ནམ་འཆི་ནི་ངེས་པ་མེད་
འཆི་བའི་ཚེ་ཆོས་མ་གཏོགས་གང་གིས་ཀྱང་མི་ཕན་ཨང། སྙམ་དུ་སྒོམས། དེས་པར་འཆི་སྟེ། ང་མི་ཡིན། སོ་སོ་སྐྱེ་བོའི་མི་སྔར་མ་ཤི་བ་སུ་ཡོད། ད་སུ་མི་འཆི་བ་ཡིན་སྙམ་དུ་བསམས། དེ་ཡང། ནམ་འཆི་མི་ངེས་ཏེ། སྤྱིར་འཛམ་བུ་
གླིང་པའི་ཚེ་ལ་ངེས་པ་མེད། ཁྱད་པར་དུ་དའི་ལུས་འདི་ཉིད་འཆི་རྐྱེན་ཤིན་ཏུ་མང། ཇི་འདྲ་བྱས་ཏེ་མང་བ་ཡིན་ན། ལུས་འདི་ལ་རླུང་མཁྲིས་བད་ཀན་གྱི་ནད་ཡོད། ན་ཚ་དེ་ལྟ་བུ་དྲག་པོ་ཞིག་གློ་བུར་ངུ་ལངས་ཏེ། ད་ལྟ་རང་མི་འཆི་བའི་ངེས་
པ་གང་ལ་ཡོད། དེར་མ་ཟད། གསོན་རྐྱེན་ཀུན་ཡང་འཆི་རྐྱེན་ཡིན་ཏེ། ཁང་པ་རྡིབ་པའི་འོག་ཏུ་ཤོར་ནས་འཆི། རྟས་བརྡབས་ནས་འཆི། ལྟོ་མ་བཞུ་བར་ན་ནས་འཆི། དེ་དག་ཡིན་པ་གསོན་རྐྱེན་དུ་འབད་རྩོལ་བྱས་ནས་བསྒྲུབ་པ་ཡིན་

[004B] དེས་ན། ཇོ་བོ་རྗེས། ཚེ་འདི་ལ་ཁའི་སྤུད་མ་འདྲ། །རླུང་པོ་གར་ཆེའི་རྐྱེན་དབང་ཡིན། ཞེས་དང། ཀླུ་སྒྲུབ་ཀྱིས། ས་དང་ལྷུན་པོ་རྒྱ་མཚོ་ཉི་མ་བདུན། །འབར་བས་བསྲེགས་པའི་ལུས་ཅན་འདི་དག་ཀྱང། །ཐལ་བ་ཡང་ནི་ལུས་པར་
མི་འགྱུར་ན། །ཤིན་ཏུ་ཉམ་ཆུང་མི་ལྟ་སྨོས་ཅི་འཚལ། ཞེས་གསུངས། སྙམ་དུ་བསྒོམས་ཏེ། ད་ལྟ་རང་འཆི་ཉེན་ཡོད་སྙམ་དུ་འཇིགས་ཞུམ་པ་བསྐྱེད། ཡང། ཤི་ཚར་བའི་རྗེས་དེར་ད་གང་བྱས་འགྲོ་སྙམ་དུ་སྒོམས། གང་བྱེད་རྒྱུ་མེད། སྐྱེབ་
ཞིག་བླང་འགྲོ་སྐྱེ་ས་ངན་འགྲོ་དང་བདེ་འགྲོ་གང་རུང་ལས་མ་འདས། དན་འགྲོར་སྐྱེས་ན་ངན་སོང་གསུམ་ཡོད་པས། དམྱལ་བར་སྐྱེས་ན་ང་མེ་ལ་བསྲེགས་ཡོད། སོག་ལེས་གཤེགས་ཡོང། མདུང་ལ་བརྒྱུས་ཡོང། ལྕགས་ཁང་སྒོ་མེད་མེ་འབར་བར་
བཅུག་ཡོང། སྡུག་བསྔལ་དེ་འདྲ་མྱོང་ཡང་ལས་མ་ཟད་བར་དུ་མི་འཆི། དེར་ཚེ་ཚད་ནི། ཐུང་ཤོས་ཀྱི་ཉིན་ཞག་རེ་ལ་ཡང་རྒྱལ་ཆེན་རིགས་བཞི་བའི་ཚེ་ཚད་རེ་ཡོད། མིའི་ལོ་ལྔ་བཅུ་ལ་རྒྱལ་ཆེན་རིགས་བཞའི་ཉིན་ཞག་གཅིག་ཡིན། དེ་ལྟ་བུར་སྐྱེས་
ནས་ལུས་ནང་ང་ག་འདྲ་བྱེད། སྙམ་དུ་ཀླད་པ་ཚ་ཀ་མ་པ་མ་བྱུང་པར་དུ་བསྒོམས། དེ་བཞིན་དུ། ཡི་དྭགས་ཀྱི་བཀྲེས་སྐོམ། དུད་འགྲོའི་གཅིག་ལ་གཅིག་ཟ་སོགས་ཀྱི་སྡུག་བསྔལ་ཡང་ལེགས་པར་བསམས་ཏེ། ད་ངན་སོང་དེ་འདྲ་ལ་མ་ཤོར་བ་ཞིག་
ངེས་པར་རད་བྱ། དེ་ལ་ཡང། སྐྱབས་གནས་ཤིག་ལ་སྐྱབས་ཞུ་བ་དང། ངན་སོང་དུ་སྐྱེ་བའི་རྒྱུ་ལས་འབྲས་ལ་འཛེམ་བག་བྱེད་པ་གཉིས་པོ་ཡིན། དེ་ཡང་སངས་རྒྱས་དཀོན་མཆོག་ནི། སྐྱབས་སྟོན་པ་ལ་མི་བསླུ་སྟེ། སངས་རྒྱས་ཀྱིས་གང་

[005A]༄༅། །གསུངས་པ་བྱས་ན་འདི་ཕྱིའི་འདོད་དོན་ཐམས་ཅད་འགྲུབ། ཆོས་ནི་སྐྱབས་དངོས་ཡིན་ཏེ། ཆོས་ཚུལ་བཞིན་དུ་ཉམས་སུ་བླངས་ན། ངན་སོང་དང་འཁོར་བ་ཐམས་ཅད་ལས་གྲོལ་བ་ཐག་ཆོད། དགེ་འདུན་ནི། དེ་ལྟར་བྱེད་པའི་
གྲོགས་ཡིན་པས་སངས་རྒྱས་མ་ཐོབ་བར་དུ་ཤི་གསོན་སྐྱིད་སྡུག་ཅི་འདྲ་ཞིག་བྱུང་ཡང་སྐྱབས་ཁྱེད་གསུམ་ལ་བློ་འགེལ། བདག་འཁོར་བ་དང་ངན་སོང་གི་སྡུག་བསྔལ་ཐམས་ཅད་ལས་བསྐྱབ་ཏུ་གསོལ། སྙམ་དུ་སྐྱབས་འགྲོ་དང། བདག་གིས་
སྡིག་པའི་ལས་ཆུང་དུ་ཞིག་ལས་མ་བྱས་ཀྱང་འབྲས་བུ་ཤིན་ཏུ་ཆེ་བའི་སྡུག་བསྔལ་དང། དགེ་བ་ཆུང་དུ་ཞིག་ལས་མ་བྱས་ཀྱང་འབྲས་བུ་ཤིན་ཏུ་ཆེ་བའི་བདེ་བ་འོང་སྟེ། སྔོན་དགེ་སློང་ལུས་རྩལ་ཡང་བ་ཞིག་ལ་རྩེད་མོའི་ཚུལ་དུ་སྤྲེའུ་དང་འདྲའོ་
ཞེས་སྨྲས་པ་ལས་ཆོ་རབས་ལྔ་བརྒྱར་སྤྲེའུ་སྐྱེས་པ་དང། ཁྱིམ་བདག་དཔལ་སྐྱེས་ཤ་སྦྲད་དུ་སྐྱེས་པའི་དུས་སུ་དེ་བཞིན་གཤེགས་པའི་མཆོད་རྟེན་གྱི་མཐའ་སྐོར་ལ་རྟ་བཏགས་པའི་སྦང་གི་དྲི་ལ་སྣོམ་གྱིན་ཕྱིན་པས་མཆོད་རྟེན་ལ་སྐོར་བ་འཁོར་
བའི་དགེ་རྩ་ལ་བརྟེན་ནས་མིར་སྐྱེ་པའི་ལས་བསགས་པ་ལྟ་བུ་ལས་གང་བྱས་པ་ལས་འབྲས་བུ་ཆེན་པོ་རེ་ངེས་པར་འོད་བ་ལ་ཡིད་ཆེས་དུང་དུང་བ་དང། དེས་ན་བདག་གིས་མི་དགེ་བ་བཅུ་སྤངས་ཏེ་དགེ་བ་བཅུའི་ལམ་ལ་བློ་སྦྱོང་ཅི་ནུས་སུ་བྱ་སྙམ་དུ་
སྒོམས་ཏེ། དེ་ནི་སྐྱེས་བུ་ཆུང་དུའི་ལམ་ལ་བློ་སྦྱོང་པ་ཡིན། དེ་ནས། བདག་གིས་ཐབས་དེ་ལྟ་བུས་མི་དགེ་བཅུ་སྤོང་གི་ལམ་ལ་བསླབས་པས་མཐོ་རིས་ཀྱི་རྟེན་ལྷ་མི་གང་ཡང་རུང་བ་ཞིག་ཐོབ་ཀྱང། དེ་ལ་ཡིད་བརྟན་ཅུང་ཟད་ཀྱང་འཆའ་རྒྱུ་མེད་

[005B] དེར་མ་ཟད་ལྷ་མིའི་རྟེན་རྣམས་ཀྱང་སྡུག་བསྔལ་གྱི་རང་བཞིན་ཅན་འབའ་ཞིག་ཡིན་ཏེ། མདོ་དྲན་པ་ཉེར་གཞག་ལས། སེམས་ཅན་དམྱལ་བ་དམྱལ་མེས་
ཉམས། །ཡི་དྭགས་བཀྲེས་ཤིང་སྐོམ་པས་ཉམས། །དུད་འགྲོ་གཅིག་ལ་གཅིག་ཟས་ཉམས། །མི་རྣམས་འཚོ་བ་ཐུང་བས་ཉམས། །ལྷ་རྣམས་བག་མེད་པ་ཡིས་ཉམས། །འཁོར་བ་ཁབ་ཀྱི་རྩེ་ཙམ་ན། །བདེ་བ་ནམ་ཡང་ཡོད་མ་ཡིན། ཞེས་གསུངས་
བའི་དོན་ལྟར། འཁོར་བ་འདིར་བསྡད་ཕྱིན་སྡུག་བསྔལ་འབའ་ཞིང་ལས་མེད། དེ་གང་ཡིན་ན་སེམས་ཅན་འཁོར་བ་པ་ཐམས་ཅད་ཀྱི་རྒྱུད་ལ་ཁྱབ་པ་འདུ་བྱེད་ཀྱི་སྡུག་བསྔལ་ཡོད། དེ་གང་ལ་ཟེར་ན། དཔེར་ན་མེ་ལྕགས་དང། མེ་རྡོ་དང། སྤྲ་བ་གསུམ་
འཕྲད་ན་མེ་འབྱིན་པའི་ནུས་པ་ཡོད་པ་ལ་བརྟེན། ད་ལྟ་ཁོ་རང་རྣམས་སོ་སོར་བཞག་པའི་དུས་མེ་མི་མངོན་ཀྱང། །ཐག་ཅེས་བརྡབ་པའི་ཚེ་མེ་དམར་ཇིང་གིས་འབར་བ་ལྟར། ཁྱབ་པ་འདུ་བྱེད་ཀྱི་སྡུག་བསྔལ་ནི་སྡུག་བསྔལ་ཀུན་གྱིས་བོན་ཕྲ་མོ་དང། དེ་འཁོར་
བ་པ་ཐམས་ཅད་ཀྱི་ལུས་ངག་ཡིད་གསུམ་ལ་ཁྱབ་ནས་གནས་ཤིང། ད་ལྟ་མངོན་གྱུར་དུ་མེད་ཀྱང། རྐྱེན་ཞིང་དང་འཕྲད་པའི་ཚེ་སྡུག་བསྔལ་ཀར་གྱིས་ལང་བར་བྱེད། དེས་ན། དུས་རྟག་ཏུ་སྐྱིད་པོ་ཞིག་དགོས་རྒྱུ་ཡིན་ཕྱིན། སྡུག་བསྔལ་དེ་གསུམ་རྩ་བ་ནས་
དྲུངས་ཕྱུང་བའི་མྱང་འདས་ཤིག་ཐོབ་པར་བྱེད་དགོས། དེ་བྱེད་པ་ལ་འཁོར་བའི་རྩ་བ་དྲུངས་ཕྱུང་དགོས། དེ་ལ་འཁོར་བའི་རྩེ་བ་རིག་དགོས། དེས་ན་འཁོར་བའི་རྩ་བ་ནི་འཇིག་ལྟ་ཡིན་ལ། འཇིག་ལྟ་དེའི་འཛིན་སྟངས་སུན་ཕྱུང་བའི་སྒོ་ནས་འཁོར་བའི་

[006A]༄༅། །རྩ་བ་དྲུངས་ཕྱུད་དགོས། དེ་བྱད་པ་ལ་འཇིག་ལྟ་ངོས་ཟིན་དགོས། དེ་ནི་རང་གི་ཕུང་པོ་ལྔ་པོ་འདི་འཇིག་མཁན་ཡང་ཡིན་ཅིང། ལྔ་པོ་དེ་ཚོགས་པ་ལ་བལྟོས་ཏེ་བདག་ཏུ་ལྟ་བས་འཇིག་ཚོགས་ལ་ལྟ་བ་ཞེས་བྱ་བ་ཡིན། དེའི་རྩ་བ་
ཡང་མ་རིག་པ་ཁོན་ལ་རག་ལུས། གནས་ལུགས་ཡང་དག་པ་མ་རིག་པས་ཕུང་པོ་ལྔ་ལ་བལྟོས་ཏེ་བདག་ཏུ་འཛིན་པར་འདུག་དེས་ན་དེའི་ཞེན་ཡུལ་སུན་ཕྱུང་བའི་ཕྱིར་བདག་མེད་རྟོགས་པར་བྱ། དེའི་ཕྱིར་ཏུ་ལམ་བསླབ་པ་རིན་པོ་ཆེ་གསུམ་ལ་
སློབ། དེ་ཡང་ཏིང་ངེ་འཛིན་ཡང་དག་པ་འགྲུབ་པ་ཚུལ་ཁྲིམས་ལ་རག་ལུས། ཏིང་ངེ་འཛིན་མེད་ན་ཤེས་རབ་མི་འབྱུང། ཤེས་རབ་མེད་ན་འཇིག་ལྟ་དེའི་ཞེན་ཡུལ་སུན་ཕྱུང་མི་ནུས་པས། དེ་ཐམས་ཅད་ཀྱི་རྩ་བ་ཚུལ་ཁྲིམས་རྣམ་པར་དག་པར་
བྱ་དགོས། མགོན་པོ་ཀླུ་སྒྲུབ་ཀྱིས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་ལགས་པར་གསུངས། ཞེས་གསུངས་པས་ཚུལ་ཁྲིམས་ནི་དེས་པར་ཡོན་ཏན་ཐམས་ཅད་ཀྱི་རྩ་བ་ཡིན། དེས་ན་ངེས་པར་བདག་གིས་རང་
རྒྱུད་ཀྱི་ཚུལ་ཁྲིམས་རྣམ་པར་དག་པར་བྱ། དེའི་ཕྱིར་ཏུ་བདག་གིས་ལྟུང་བས་རང་རྒྱུད་མི་གོས་པའི་ཐབས་ལ་འབད་པར་བྱའོ། །སྙམ་དུ་མྱང་འདས་བསྒྲུབ་པའི་ལམ་ལ་སློབ་པ་སྐྱེས་བུ་འབྲིང་དང། དེ་ལྟར་འཁོར་བའི་གནས་ལས་བདག་ཉིད་ཐར་
ཏེ༑ མྱང་འདས་ཀྱི་གོ་འཕར་ཐོབ་ཀྱང། ཐེག་དམན་གྱི་མྱང་འདས་ཡིན་པས་གར་ཡང་མི་ཕྱིན། དེས་ན་བདག་གིས་རྒྱལ་བའི་སྲས་པོ་རྣམས་ཀྱི་སྤྱོད་པ་ལ་བསླབ་དགོས། དེ་ལ་བྱང་ཆུབ་ཀྱི་སེམས་སྐྱེ་དགོས། དེ་ལ་སེམས་ཅན་ཐམས་ཅད་འཁོར་བ་

[006B] དེ་ལ་སེམས་ཅན་ཐམས་ཅད་ཕ་མ་དྲིན་ཅན་དུ་ཤེས་དགོས། དེ་ལ་བློ་བཏང་སྙོམས་པ་བསྒྲུབ་དགོས་ཏེ། ཆོས་ཀྱི་རྒྱལ་པོ་ཙོང་ཁ་པ་ཆེན་པོས། དེ་ལ་ཐོག་མར་སེམས་ཅན་ཁ་ཅིག་ལ་ཆགས། ཁ་ཅིག་ལ་སྡང་བའི་ཕྱོགས་རིས་སུ་
སྤྱོད་པ་བཀག་ནས་སེམས་སྙོམས་པ་མ་བསྒྲུབ་ན། བྱམས་པ་དང་སྙིང་རྗེ་གང་སྐྱེ་བ་དེ་ཕྱོགས་རིས་ཅན་དུ་སྐྱེ་ཡི། ཕྱོགས་རིས་མེད་པ་ལ་དམིགས་ནས་མི་སྐྱེ་བས་བཏང་སྙོམས་བསྒོམ་པར་བྱའོ། ཞེས་གསུངས། དེས་ན་སྐྱེ་སླ་བས་རང་གི་མདུན་དུ་རང་ལ་
གནོད་པ་ཡང་མ་བྱས་ཤིང་ཕན་ཡང་མ་བཏགས་ལ། ངོ་ཤེས་པའི་མི་ཞིག་གསལ་བཏབ་ལ། ག་རེ། ང་ལ་འདིས་དོན་མེད་དུ་འགྲམ་ལྕག་ཅིག་རྒྱབ་བྱུང་ན་ག་འདྲ་འོང། སྙམ་དུ་དམིགས་པ་གསལ་པོར་བསྒོམས། དེར་ཚིག་པ་ཟ་ཀར་ཏེ་འོང་བས། ཧ་
ཧ་རྒོད་རེ་བྲོ། དོན་མེད་དུ་ཁོང་ཁྲོ་ལང་བ། ཁྱོད་དོན་མེད་ཀྱི་ལས་ཀ་དེ་ཁ་རང་བྱེད་ཀྱིན་བསྡད་པས་འདི་འདྲ་ཞིག་ལས་མ་བྱུང་བ་འདུག་གང་ལ་ཚིག་བ་ཟ། ཁོས་འགྲམ་ལྕག་ག་རུ་རྒྱབ་བྱུང་སྙམ་དུ་རང་གིས་རང་སུན་ཕྱུང་སྟེ། ཁོས་འགྲམ་ལྕག་རྒྱབ་པའི་
འདུན་པ་ནམ་བྱས་པའི་ཚེ་ཚིག་པ་ཟ་ཀར་བ་མི་སྐྱེ་བ་ཞིག་བྱུང་བྱུང་བསྐྱངས། ཡང་སྐབས་འགར་མི་དེས་རང་ལ་བསྙེན་བཀུར་དང་གཟེངས་སྟོད་ཡགས་པོ་ཞིག་བྱས་བྱུང་ན་ག་འདྲ་ཞིག་འོང་སྙམ་དུ་ལྟ། དེར་བློ་དགའ་ལྷང་གིས་འབྱུང་བས། ཧུ་ཧུ་ཆོ་རེ་ཆུང་
གང་དུ་ཆས་ཀ་དང་བསྟད་ར་སྟེར་བྱུང། གང་ལ་དགའ་པ་ཡིན་སྙམ་དུ་བརྟག་དེ་ལྟར་བྱས་པས་བཟང་པོ་བྱས་པ་དང་གནོད་པ་བསྐྱལ་བའི་བསམ་མནོ་གང་བཏང་ཡང་དེའི་ཆོ་དགའ་སྡུག་གི་རྟོག་པ་མི་སྐྱེ་བ་དེའི་ཚེ་མི་དེ་ལ་བཏང་སྙོམས་ཀྱི་བློ་སྐྱེས་པ་

[007A]༄༅། །ཡིན། དེ་བྱད་ནས་རང་སེམས་དགའ་ངེས་ཤེས་པའི་མི་གཅིག་གམ། ཡང་ན་འགའ་ཞིག་མདུན་དུ་བསྒོམས་ནས། མི་འདི་ཚོ་ག་འདྲ་ཡིན་སྙམ་དུ་བསྒོམས། དེའི་ཚེ་འདི་ཚོ་དགའ་མོ་ཡིན། ང་ལ་སྔར་ཕན་འདི་འདྲ་བཏགས། ང་
འདི་འདྲ་འདོགས་སྙམ་དུ་དགའ་ལྷང་བ་རེ་འོང། དེར་འོ་ན། ཁྱོད་ལ་མི་འདིས་གནོད་པ་བསྐྱལ་ཏེ། ངེད་རྣམས་དང་སྔར་འཕྲད་པའི་ཚེ་ངེད་ཚོའི་ནང་ནས་ཆས་ཀ་འདི་འདྲ་རེ་ཚང་མ་བྱུང། དེ་གྲོགས་མཆེད་ཀྱིས་ཁུར་བ་རང་ནི་མིན་ནམ། ཟེར་བྱུང་ན་ཅི་
འདྲ་འོང། སྙམ་དུ་བློ་གསལ་པོས་བརྟག་དེ་ལ། ཨ་མ་དཔེ་རང་མེད་དམ་སྟེ། དེ་འདྲ་ཟེར་བྱུང་ན་ཁོ་ཡས་བ་རང་ཡིན། ངས་ཁོ་ལ་ཕན་ནི་འདི་ཙམ་བཏགས་སྙམ་པའི་བློ་ཞིག་ཤུགས་ཀྱིས་འོང། དེ་ལྟར་བྱུང་བའི་ཚེ་སླར་བློ་བཀུག་ནས། ཨ་ཡ་མཚན་
ད་གི་བསམ་མནོ་སྔ་མ་བཏར་དུས་དགའ་ཚོར་སྐྱེ། ཕྱི་མ་བཏང་དུས་ཚིག་པ་ཟ་བ་དེ་འདྲ་གང་རེད། ཡང་ཏིག་མི་འདི་ཚོ་ལ་དགའ་ཚོར་བྱེད་དོན་མི་འདུག་འདི་ཚོས་གནོད་པ་བསྐྱལ་ན་ནི་དེ་མ་ཐག་དགྲར་འཛིན་པ་འདུག་གནོད་པ་མི་བྱེད་ཟེར་ཐག་
ཆོད་པའི་གདེངས་ཚད་ནི་གང་ཡང་མི་འདུག་གང་ཡིན་ཟེར་ན། འདི་ཚོ་ཡད་ཆགས་སྡང་མ་སྤང། ང་རང་ཡང་ཆགས་སྡང་མ་སྤང། གཞན་ཡང་ཆགས་པ་ཟེར་བ་འདི་བློ་སྡུག་ཤོས་རང་ཞིག་ཡིན། སྔོན་གྱི་དགྲ་བཅོམ་སངས་རྒྱས་ཀྱི་ཉན་ཐོས་ཐམས་
ཅད་གསེར་དང་བོང་བ་མཉམ་པ། ནམ་མཁའ་དང་ལག་མཐིལ་སྙམ་པའི་བློ་ཐོབ་པས་ཉོན་མོངས་མ་ལུས་པ་སྤངས་པ་ཡིན། འུ་ཚོ་གསེར་ལ་ཨ་འཐས་བྱས། ཐལ་བ་ལ་ཁྲུག་ཁྲུག་བྱེད་ཀྱིན་བསྡད་ཀྱང། དཀའ་ཚེགས་ཆེ་རུ་རང་འགྲོ་གིན་མི་འདུག་

[007B] ཕཊ། སྙམ་དུ་བསྦོམས། གཞན་ཡང། བུ་མོ་ཟླ་མཆོག་གིས་ཞུས་པ་ལས། བདག་གིས་སྔོན་ཆད་ཁྱེད་རྣམས་ཐམས་ཅད་བསད། །བདག་ཀྱང་ཁྱེད་ཀྱིས་སྔོན་ཆད་གཤགས་ཤིང་གཏུབས། །ཀུན་ཀྱང་ཕན་ཚུན་དགྲ་དང་གསོད་པ་ཡིན། །ཁྱེད་ཅག་ཇི་ལྟར་འདོད་ཆགས་
སེམས་ཀྱང་སྐྱེ། ཞེས་གསུངས་པ་ལྟར། ཚེ་སྔ་མ་ལས་ཀྱང་བསྐོར་ཅིང་བསམས་པ་བྱས་ནས་ཆགས་བ་བཀག་ཆགས་པ་ཁེགས་བའི་མཚན་མ་བརྟན་པོ་བྱུང་བ་ན། སེམས་མི་དགའ་ངེས་ཤེས་པའི་དགྲ་ཞིག་མདུན་དུ་བསྒོམས་ནས། འདི་གང་ཡིན་སྙམ་དུ་བསམས་
འདི་ལྟ་ངས་ཤེས། སྔར་ལ་གནོད་པ་འདི་འདྲ་བསྐྱལ། ད་འདི་སྐྱེལ་སྙམ་དུ་ན་ཀར་ཀར་ཁོང་ཁྲོ་ལང་ཡོད་དེ་ལ། དེ་འདྲ་མ་ཟེར། ཁོ་ཡང་ནི་སྡུག་མི་འདོད། ང་ཡང་ནི་སྡུག་མི་འདོད། ཁོ་ཁོ་རང་གི་བློ་ལ་ཡོད་པ་ལྟར་མ་བྱུང་བས་ཁོང་ཁྲོ་བྱེད་པ་བདེན་གྲགས། ད་རང་
ལ་ཡང་མནོ་བསམ་ཐོངས་དང་སྙམ་དུ་བསམ་སྟེ་སྡང་བ་བཀག། དེ་ལ་སེམས་བྱད་བ་ན། སེམས་ཅན་ཐམས་ཅད་མདུན་དུ་བསྒོམས་ནས། འདི་རྣམས་སོ་སོའི་ངོས་ནས་བདེ་བ་འདོད་སྡུག་བསྔལ་མི་འདོད་པ་འདྲ་ཞིང། རང་ལ་ནི་བན་བཏགས་ན་གཉེན་དང་གནོད་པ་
བསྐྱལ་ན་དགྲར་འགྱུར་ཞིང། དེ་ཡང་ནི་མཐའ་གཅིག་ཏུ་མ་ངེས་པས་གང་ལ་ཡང་ཆགས་སྡང་མི་བྱའོ་སྙམ་དུ་བློ་སྦྱོང་སྟེ། དེ་ནི་བཏང་སྙོམས་ཚད་མེད་སྒྲུབ་བར་བྱེད་པའི་ཐབས་དམ་པའོ། །སེམས་ཅན་ལ་མར་ཤེས་སོགས་ཀྱི་བློ་སྦྱོང་བའི་སྔོན་དུ་དགྲ་གཉེན་བར་མ་སེམས་ཅན་སྦྱི་
རྣམས་ལ་དམིགས་ནས་བཏང་སྙོམས་བསྒོམ་པ་འདི་ནི། ཆོས་ཀྱི་རྒྱལ་པོ་ཙོང་ཁ་པ་ཆེན་པོས། དེ་ལྟར་བཏང་སྙོམས་དང། བྱམས་པ་དང། སྙིང་རྗེ་ལ་ཡུལ་སོ་སོར་ཕྱེ་ནས་རིམ་ཅན་དུ་བསྒོམ་པ་དེ་ནི་ཆོས་མངོན་པའི་མདོའི་རྗེས་སུ་འབྲངས་ནས། སློབ་དཔོན་ཀ་མ་ལ་ཤཱི་ལས་

[008A]༄༅། །མཛད་པ་ཡིན་ལ། དེ་ནི་གནང་ཤིན་ཏུ་ཆེ་སྟེ། སོ་སོར་མ་ཕྱེ་བར་དང་བོ་ནས་སྤྱི་ལ་དམིགས་ནས་སྦྱངས་པ་ལ་སྐྱེ་བ་ལྟར་སྣང་ཡང། རེ་རེ་ནས་བསམས་ན་གང་ལ་ཡང་མི་སྐྱེ་བར་སྣང་ལ། རེ་རེ་ནས་ཡིད་འགྱུར་གྱི་མྱོང་བསྔར་བཤད་པ་ལྟར་
བཏོན་ནས། ཇེ་མང་དུ་བཏང་སྟེ་མཐར་སྤྱི་ལ་དམིགས་ནས་སྦྱངས་ན་ཚོགས་པ་དང་སོ་སོ་བ་གང་ལ་དམིགས་ཀྱང་རྣམ་དག་སྐྱེ་བའི་ཕྱིར་རོ། ཞེས་གསུངས་པའི་དོན་འདིར་ཡང་བླང་དགོས་པའི་དགོངས་པ་ཐུན་མོང་མ་ཡིན་པའོ། །དེ་ལྟར་བསྒོམས་
པས་ཕན་གནོད་པར་མ་གང་ལ་ཡང་ཆགས་སྡང་རྨོངས་གསུམ་གྱི་བློ་མི་སྐྱེ་བའི་བཏང་སྙོམས་ཡགས་པོ་ཞིག་འོང། དེ་བྱུང་ནས། མར་ཤེས་འདི་ལྟར་བསྒོམས་ཏེ། སྔར་ཀྱི་བར་མའི་སེམས་ཅན་དེ་མདུན་དུ་གསལ་བཏབ་ནས། འདི་ད་ལྟ་སྐྱེ་བས་
བར་ཆོད་པས་བཏང་སྙོམས་ཡིན་པ་ལྟ་བུ་ཞིག་ལས་མི་འདུག་ཀྱང། འདིས་ཚེ་རབས་སྔོན་མ་མང་པོ་ལ་བདག་གི་མ་བྱས་པའི་དྲིན་ཅན་ཡིན་སྙམ་དུ་བསམས། དེ་འདྲ་ག་འདྲ་བྱས་ཏེ་ཡིན་སྙམ་ན། ད་སྔར་འདི་འདྲ་ཞིག་ནས་བྱུང་བ་ཡིན། ལུས་རྟེན་
འདི་ལྟ་བུ་ཞིག་རྟག་པར་བླངས་པ་ཡིན། དེ་དུས་སེམས་ཅན་འདི་འདྲ་ཞིག་གིས་རང་གི་ཨ་མ་བྱས་པ་ཡིན་ཟེར་རྒྱུ་ཨེ་ཡོད་སྙམ་དུ་བསྒོམས་པས། དེ་འདྲ་མི་འདུག་བསམ་འོང། དེར་འོ་ན་ཁྱོད་སྟང་ཞན། ཚེ་སྔ་མ་ཨ་མ་ཡོད་མེད་ཀྱང་ཤོད་རྒྱུ་མི་
འདུག་མི་ཡོང་བའི་ཕེར་རྒྱའི་ཆགས་སྡང་དེ་ཞོག་ལ། སངས་རྒྱས་ཀྱི་བཀའ་ལ་ཉོན་དང་དེ་རང་ཡགས་བ་འོང། བཅོམ་ལྡན་འདས་ཐུགས་རྗེ་ཅན་གྱིས། སེམས་ཅན་འདི་དག་ཐམས་ཅད་རང་གི་མར་གྱུར་པར་གསུངས་པ་ཡིན། དེ་ལ་ཆ་ཞོག་ལ་

[008B] དེ་འདྲ་མི་ཡོང་སྟེ། ཚེ་སྔོན་མ་ལ་མ་བྱས་ཡོད་ཤས་ཆེ་ཡང་དེས་ཚེ་འཕོས་ཟིན་པས་མའི་གོ་མི་ཆོད། ཨ་མ་ཡིན་པ་ལ་ཚེ་འདིའི་མ་ཡིན་པ་ཞིག་དགོས་སྙམ་ན། ཁྱོད་ལ་སྔར་དཔེ་ཆ་སློབ་པའི་དགེ་རྒན་ད་ལྟ་བསླབ་པ་འཆལ་ཏེ་སྤྲང་པོ་
བྱེད་པ་ཞིག་ཡོད་པའི་དབང་དུ་བྱས་ནས། དེ་ཁྱོད་ཀྱི་དགེ་རྒན་ཡིན་ནམ་མིན། ཁྱོད་ཀྱི་དགེ་རྒན་མིན་ན། ཁྱོད་ལ་དཔེ་ཆ་དེ་ཚོ་སུས་བསླབ་བྱུང། ཁྱོད་རང་གིས་ཤེས་པ་ཨེ་ཡིན། དེ་མིན༑ ད་ལན་གྱི་སྤྲང་པོ་དེ་སྔར་བཙུན་པའི་དུས་སུ་བསླབ་པ་ཡིན་
འོ་ན་དགེ་རྒན་མིན་པར་ག་ལ་འགྲོ་ཨ་ཁ་བདེན། དགེ་རྒན་ཡི་འདུག་དེ་དང་མི་འདི་ཨ་མ་ཡིན་མིན་ལ་ཁྱད་གང་འདུག་སྙམ་དུ་སྦྱང་ཞིང། གཞན་ཡང། རིགས་པའི་དབང་ཕྱུག་གིས། སྐྱེ་བ་ཡོངས་སུ་ལེན་པ་ན། །འབྱུང་རྡུབ་དབང་པོ་བློ་དག་ནི། །
རང་གི་རིགས་ལ་བལྟོས་མེད་ཅན། །ལུས་ཉིད་འབའ་ཞིག་ལས་སྐྱེ་མིན། ཞེས་སོགས་གསུངས་པའི་རིགས་པ་ལྟར་བསྐྱངས་ཏེ། ཆགས་པ་དང་བཅས་པའི་རིག་པ་ཏིང་འཛིན་གྱི་གཉེན་པོས་མ་ཟིན་པ་ཡིན་ཕྱིན། རང་གི་འབྲས་བུར་གྱུར་པའི་རིག་པ་ཕྱི་མར་
མཚམས་སྦྱོར་བ་དང། རིག་པ་ཡིན་ཕྱིན། རང་གི་རིག་པ་སྔ་མ་སྔོན་དུ་སོང་བའི་ཚུལ་ལ་བསམ་མནོ་བཏང་བས། འཁོར་བ་ཐོག་མ་མེད་པ་དང། འཁོར་བ་ཐོག་མ་མེད་པས་སྐྱེ་བ་ཐོག་མ་མེད་པ་དང། སྐྱེ་བ་ཐོག་མ་མེད་པས་སྐྱེ་བ་གྲངས་མེད་པ་དང། གྲངས་མེད་པས་ཡུལ་ཕྱོགས་དང་
ས་ཕྱོགས་འདིར་མ་སྐྱེས་ཞེས་པ་དང། སེམས་ཅན་འདིའི་ལུས་མ་བླང་ཞེས་པ་མེད་པ་དང། དེས་ན། འདིས་མ་མ་བྱས་ཞེས་པ་མེད་སྙམ་དུ་ཡང་ཡང་བློ་སྦྱང་སྟེ། བར་མའི་སེམས་ཅན་དེ་ཨ་མར་ངོ་འཕྲོད་ངེས་ཤེས་པ་བྱ། དེ་ལ་བློ་བྱང་ནས། དགྲ་དང་དེ་

[009A]༄༅། །ནས་གཉེན་དང། དེ་ནས་སེམས་ཅན་ཐམས་ཅད་ལ་བསྒོམ་པར་བྱའོ། །དེ་དག་ཐམས་ཅད་ལ་མའི་ངེས་ཤེས་བརྟན་པོ་སྐྱེས་པའི་ཚེ། དྲིན་དྲན་པ་བསྒོམ་སྟེ། ཆོས་ཀྱི་རྒྱལ་པོ་བློ་བཟང་གྲགས་པའི་དཔལ་གྱི་མན་ངག་ལས་འབྱུང་བ་ལྟར། རང་
གི་ཚེ་འདིའི་ཨ་མ་དེ། མདུན་དུ་རྒས་པའི་རྣམ་པ་ནད་ཀྱིས་ཅུང་ཟད་བཏབ་པ་ཉམ་ཐག་པ་ཞིག་གསལ་བཏབ་ནས། ཨ་མ་འདིས་ད་ལྟར་དུ་མ་ཟད་འཁོར་བ་ཐོག་མ་མེད་པ་ནས་མ་བྱེད་བྱེད་པ་ཞིག་ཡིན། མ་ནམ་བྱས་རེས་ཀྱིས་ཚེ་འདིའི་ཨ་མ་རང་གིས་ཇི་ལྟར་དྲིན་
གྱིས་བསྐྱངས་པ་ལྟར། དྲིན་གྱིས་བསྐྱངས་པ་ཡིན། ཨ་མའི་དྲིན་ཁྱེར་ས་མེད་པ་ཡོད། གཞན་ཕར་ཞོག་ང་མངལ་དུ་ཆགས་པ་ནས་བཟུངས་ཏེ་ཨ་མ་ལ་གནོད་པ་འབའ་ཞིག་བསྐྱལ་ཡང། ཨ་མས་ཕན་འབའ་ཞིག་བཏགས་པ་འདི་གཅིག་པུའི་
དྲིན་གནས་ཁྱེར་སྙམ་དུ་བསམས། དེ་འདྲ་ཨ་མ་ལ་སུས་གནོད་པ་སྐྱེལ་སྙམ་ན། ཁྱོད་སྡོད། ང་རྒྱུས་ཆེ། སྡོད་ས་དཔྲལ་བར་བྱས་ཐལ་བ་མིག་ལ་འདེབས་མཁན་ཁྱོད་ཡིན་མོད། ཁྱོད་ཨ་མ་ལ་ལན་ཆགས་ནས། མངལ་དུ་སྐྱེས་མ་ཐག་ཏུ་ཨ་མ་ལ་
ཚད་པ་དང་འདྲེས་པའི་ན་ཚ་ཆེན་པོ་བཟོས། རིག་པ་ཉོབ་དིང་གིས་འགྲོ་བར་བྱས། ལུས་ཆེར་སྐྱེས་ནས་ཨ་མའི་བསམ་པར་ཁྱོད་ལ་གནོད་དོགས་ནས་ལྟོ་གྲང་མོ་ཟ་ཐེབས་མ་བྱུང། ཚ་མོ་ཟ་ཐེབས་མ་བྱུང། གང་འདོད་དུ་ཉལ་ཐབས་མ་བྱུང། རྒྱུག་
ཐེབས་མ་བྱུང། ཁྱོད་ཀྱིས་པར་འགུལ་ཚུར་འགུལ་བྱས་ཏེ་ཨ་མ་ཁོག་པ་ནས་དཀྲུགས། ཁྱོར་སྐྱེ་བའི་དུས་སུ་ཨ་མའི་ལུས་ཐམས་ཅད་བརྒྱངས་ནས་ཟུག་རྡུ་བཟོད་གླགས་བྲལ་བ་བཟོས། ལུས་ཀྱི་གཤེད་ཐམས་ཅད་ཕྱུང་ནས་མ་ཤི་ཙམ་བཟོས། ཨ་

[009B] ཁྱོད་དངུལ་ཆུ་རིལ་བུ་ཞིག་ཟོས་ནས་བཤིག་ན་གང་བྱེད་རྒྱུ་ཡིན། ཁྱོད་རང་གཟན་ཆང་བུ་ཞིག་མ་བཞུ་བ་ལ་འཇུ་སྨན་ག་ཙམ་ཟ་ཡི་ཡོད། མནོ་བསམ་ཐོངས། ཁྱོད་ཆུང་ཆུང་གི་དུས་ལྟོགས་འཁྱགས་སྐོམ་གསུམ་ཅུང་ཟད་
ཙམ་བྱུང་བ་ལ་སྡུག་སྐད་གཙམ་རྒྱབ། ཕར་ཚད་ནས་ཉན་མཁན་ཚོ་ཡང་སུན་དུ་བཅུག་ཨ་མས་ད་དུང་དགའ་ཚོར་དང་སྙིང་རྗེ་བྱས་ཏེ། གང་དྲག་གང་དྲག་བུ་ཆུང། བུ་ཆུང། ཤོག་ཤོག་མ་དུ། མ་དུ། གཡའ། གཡའ། འདི་ཟོ། འདི་འཐུང་
ངའི་འདི་མ་དུ་ཅིག་ཟེར་ག་ཙམ་བྱས། ཁྱོད་རང་ད་ལྟ་ཨ་མ་ནང་ལ་ཡོད་ནས་ཞག་འགའ་ཞིག་འགོར་བ་དང། མགྲོན་པོ་ལབ་ལབ་མང་བ་རེ་ནང་དུ་ཞག་པོར་བསྡད་ཀྱང་སུན་སྣང་ག་འདྲ་འདུག་མགོ་འཐོམས་པ་ཁྱོད་འདྲ་འོང་བ། ཁྱོད་ད་ལྟ་མི་ཞིག་
གི་ལུད་པ་རང་གི་ལྷ་མ་ལ་གོས་པ་མཐོང་ན་ཡང། ཨ་ཁ་ཁ། སྐྱུག་དྲོན་འདི་འདྲ་གོས་འདུག་ཟེར། ཁ་གཉེར་གྱིན་སྒོ་རྒྱབ་ཏུ་ཕྱིན་ནས་ཐལ་ཕུང་ཞིག་ལ་ཕྱིས་འགྲོ་ཨ་མས་ཁྱོད་ཀྱི་སྣ་བུག་འགགས་ནས་ལུས་དོགས་སྣབས་ལུད་ཁས་ཕྱིས། མི་གཙང་
བ་ལག་པས་ཕྱིས། ག་འདྲ་བྱས། བསམ་མནོ་ཐོངས་ཤིག་དྲང་པོ་ཡིན། ཨ་མས་ཁྱོད་ལ་བསྟོད་ར་བཏང། དེ་ལ་གཞན་གྱིས་ཞེ་སུན་བྱས་ནས་ཨ་མ་ཁོང་ཁྲོ་གཙམ་ལང་ཡོད། ན་ཚོད་ཡར་ཙམ་ལོངས་ནས་ཁྱོད་འགང་ཆེན་དཔེ་མི་སྲིད་པ་ཞིག་བཟོ་འདོད་
དེ༑ བཞུན་མཐར་གཅོད་པ་ལ་དཀའ་ཚེགས་ག་འདྲ་བྱས། ཁྱོད་གློ་ཁོག་ཁོག་པ་ནད་དུ་མངོན་པར་བྱུང་ན་ངོ་ནག་ཏིང་གིས་འགྲོ་ཁ་འཛུམ་པ་རེ་བྱུང་ན་དགའ་ཚོར་གྱིས་འགྲོ་དྲིན་ཁྱེར་ས་འདུག་གམ་སྙམ་དུ་བསམ། དེ་ལྟར་སེམས་བློང་བློང་བ་མ་བྱུང་

[010A]༄༅། །བར་དུ་བསྒོམས། དེ་ལ་ཡིད་འགྱུར་བ་ན། ཕ་ལ་སོགས་པའི་གཉེན་དང། བར་མའི་སེམས་ཅན་རྣམས་དང་དགྲ་རྣམས་དང། མཐར་སེམས་ཅན་ཐམས་ཅད་མདུན་དུ་བསྒོམས་ནས། འདི་ཐམས་ཅད་ཀྱང་སྔར་བསྒྲུབ་པ་
ལྟར་ཨ་མ་ཡིན། ཨ་མ་ནམ་བྱས་དུས་ཕན་འདོགས་ལུགས་ཚེ་འདིའི་ཨ་མ་དང་འདྲ་སྙམ་དུ་བསམས། དེ་ལ་མྱོང་བ་ཐོན་པ་ན། དྲིན་གཟོ་བསྒོམས་ཏེ། དྲིན་ཆེ་བ་བདེན་འདུག་ཀྱང། ད་གང་བྱེད་དགོས་རྒྱུ་ཡིན་སྙམ་ན། གཞན་གང་བྱེད་རྒྱུ་
ཡོད། དྲིན་ལན་གསོབ། ཨ་མ་འདི་འཁོར་བ་ན་བསྡད་འདུག་སེམས་རྒྱུད་ནི་སྡིག་བས་གང་འདུག་སྡིག་འབྲས་ནི་དམྱལ་བ་སོགས་ངན་སོང་གསུམ་ལས་མེད། ཨ་མ་དམྱལ་བར་སྐྱེས་ནས་མེ་ལ་བསྲེགས་ནག་འདྲ་བྱེད། ཁྱོད་རང་དང་
སེམས་ཤིན་ཏུ་ཉེ་བའི་མི་ཞིག་མེའི་དཀྱིལ་ལ་ཤོར་སོང་ན། ཁྱོད་ག་འདྲའི་ཆ་དྲག་འོང། དེ་ལ་དེ་འདྲ་ན་ཨ་མ་བསྐལ་པའི་བར་མེ་ལ་བསྲེགས་པ་བཟོད་འདུག་གམ། ཆོས་ཀྱི་རྒྱལ་པོ་ཙོང་ཁ་པ་ཆེན་པོས། དེས་ན་དེ་ལྟ་བུའི་དྲིན་ཅན་འདོར་བ་ནི་མ་
རབས་རྣམས་ལའང་མི་རིགས་ན་བདག་གི་ཚུལ་དང་ག་ལ་མཐུན་སྙམ་དུ་བསམས་ནས། དྲིན་ལན་བསྐོར་བའི་ཁུར་བཟུང་ངོ། ཞེས་པའི་བཀའ་རྡོ་རྗེའི་རི་བོ་ལྟ་བུ་འདི་ལ་ཡང་བསམ་མནོ་བཏང་པས་ཤེས་སྙམ་དུ་བསྒོམ་ཞིང་དོན་བསམས། དེ་
ལྟར་དྲིན་གཟོ་རྣམ་དག་རྒྱུད་ལ་སྐྱེས་ནས་དྲིན་ལན་གཞལ་བར་བྱེད་པ་ལ། བྱམས་པ་དང་སྙིང་རྗེ་ལེགས་པར་སྦྱངས་པའི་ལྷག་བསམ་གྱིས་སྣ་དྲངས་ཏེ། བྱང་ཆུབ་ཀྱི་སེམས་བསྒོམ་དགོས་པས། དེ་ལ་བྱམས་པ་ལ་བློ་འདི་ལྟར་སྦྱོང་སྟེ། རང་གི་

[010B] འདི་རྣམས་ད་ལྟ་བདེ་བ་འདོད། སྡུག་བསྔལ་མི་འདོད་པ་ཡིན་ཀྱང། བླང་དོར་གྱི་གནས་ལ་ཀུན་ནས་འཐོམས་པའི་བློས་ཡིན་ལུགས་མིན་ལུགས་མི་ཤེས་པར། བདེ་
བ་བསྒྲུབ་རྒྱུ་ཡིན་སྙམ་དུ་སྡེག་རེ་བསགས། དེས་འབྲས་བུ་སྡུག་བསྔལ་རེ་མྱོང་བར་འདུག་འདི་བདེ་བ་དང་ལྡན་ན་ཅི་མ་རུང། སྡུག་གེ་འདི་རྣམས་ཀྱིས་བདག་དྲིན་གྱིས་དེ་ཙམ་ཞིག་བསྐྱངས་པ་ཡིན། བདག་གིས་དྲིན་ལན་དུ་འདི་རྣམས་ཟག་མེད་ཀྱི་
བདེ་བ་དང་འཕྲད་པར་བྱའོ་སྙམ་པ་དང། སྙིང་རྗེ་ནི། མ་སོགས་མདུན་དུ་རིམ་པ་བཞིན་བསྒོམ་པ་ལ། ཕའུ༑ འདི་ཚོ་སྡིག་པ་བསགས་པའི་འབྲས་བུ་སྡུག་བསྔལ་ཆེན་པོ་དམྱལ་བའི་མེས་བསྲེགས་པ་ལ་སོགས་པ་མྱོང་ན་ག་འདྲ་བྱེད། མྱོང་ནི་ཐག་
ཆོད༑ གཞན་ཕར་ཞོག་ངག་འཁྱལ་སྨྲས་པའི་འབྲས་བུ་ལ་ཡང་དམྱལ་བར་སྐྱེ་བར་གསུངས། འདི་རྣམས་ཀྱིས་ཉི་མ་རེ་རེ་ལ་ཡང་དག་འཁྱལ་ནི་བསམ་གྱིས་མི་ཁྱབ་པ་ཟེར། སྡིག་པ་སྣ་གཅིག་པོ་དེ་ལ་རང་ཡང་དེ་འདྲན་ད་གང་དྲག་འདི་རྣམས་
སྡུག་བསྔལ་དང་བྲལ་ན་ཅི་མ་རུང། ང་ལ་དྲིན་ནི་དེ་ཙམ་ཡིན། བདག་གིས་སྡུག་བསྔལ་དང་བྲལ་བར་བྱའོ་སྙམ་པ་དང། ད་ནི་ཅི་བྱེད། བྱ་བཞག་གཞན་རྣམས་སྐྱུར་ལ་ཐོངས། ཁྱོད་ཕོ་རྒོད་ཀྱི་རབ་ཅིག་གྱིས། ཨ་མ་གྲངས་མེད་པ་སྡུག་བསྔལ་དུ་བཅུག་
ནས་གང་བྱེད། འདི་རྣམས་སྡུག་བསྔལ་ལས་སྒྲོལ་བའི་ཁུར་དེ་ང་རང་ལ་བབས། དེས་ན་ཐབས་གང་ལ་བརྟེན་ནས་འདི་རྣམས་ཨྶྡུག་བསྔལ་ལས་སྒྲོལ་ནུས་པར་འདུག་ཀྱང། དཀའ་ཚེགས་ལམ་བལྟོས་པར་བདག་གིས་བྱེད་སམ་པའི་ལྷག་བསམ་རྣམས་

[011A]༄༅། །ལ་བློ་སྦྱོང། དེ་རྣམས་ལ་མྱོང་བ་ཐོན་ནས་བྱང་ཆུབ་ཀྱི་སེམས་ལ་བློ་སྦྱོང་སྟེ། དང་པོར་ད་གཡའ། ཁྱོད་ཀྱིས་སེམས་ཅན་གྱི་དོན་བྱེད་རྒྱུ་ཡིན་ན། སེམས་ཅན་འདི་ཚོ་འཁོར་བ་འདི་ནས་ཇི་འདྲ་བྱས་ཏེ་འདྲེན་རྒྱུ་ཡིན། ཟེར་ན། ད་ལྟ་ནུས་པ་
མེད༑ འོ་ན་ག་འདྲ་བྱེད་རྒྱུ་ཡིན་ན། སེམས་ཅན་འདི་རྣམས་ལ་ཕན་པའི་ཕྱིར། སངས་རྒྱས་ཐོབ་པ་ཞིག་བྱེད་དགོས། དེ་ཐོབ་ན་སེམས་ཅན་གྱི་དོན་ཐམས་ཅད་ཇི་ལྟ་བ་བཞིན་དུ་བྱེད་ནུས་པས་གཞན་གྱི་དོན་ཕུལ་དུ་ཕྱིན། རང་ཡང་སྡུག་ཐམས་ཅད་ཟད་
སྐྱིད་ཐམས་ཅད་རྫོགས་པས་རང་དོན་ཡང་མཐར་ཕྱིན་པ་ཡིན་པས། དམ་རྒན་འདི་ཚོའི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱེད་དགོས། དེས་ན་བདག་གིས་སེམས་ཅན་ཐམས་ཅད་ཀྱི་དོན་དུ་བླ་ན་མེད་པ་ཡང་དག་པར་རྫོགས་པའི་སངས་རྒྱས་
ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱའོ་སྙམ་པའི་བྱང་ཆུབ་ཏུ་སེམས་བསྐྱེད་པའི་སྨོན་སེམས་དང། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་ཏུ་བདག་གིས་རྒྱལ་བའི་
སྲས་ཀྱི་སྤྱོད་པ་ཐམས་ཅད་ལ་བསླབ་པར་བྱའོ་སྙམ་དུ་འཇུག་སྡོམ་སྟེ་སྨོན་འཇུག་གི་སེམས་གཉིས་བསྐྱེད། འདི་ནི་ཇོ་བོ་རྗེའི་ལུགས་ཀྱི་བྱང་སེམས་སྤྱོད་ལུགས་ཡིན། ཞི་བ་ལྷའི་ལུགས་ནི་བདག་གཞན་མཉམ་བ་རྗེ་ཡིན་ཏེ། སྤྱོད་འཇུག་ལས། གང་ཞིག་
བདག་དང་གཞན་རྣམས་ནི། །མྱུར་དུ་སྐྱོབ་པར་འདོད་པ་དེས། །བདག་དང་གཞན་དུ་བརྗེ་བྱ་བ། །གསང་བའི་དམ་པ་སྤྱད་པར་བྱ། ཞེས་དང། འཇིག་རྟེན་བདེ་བ་ཇི་སྙེད་པ། །དེ་ཀུན་གཞན་བདེ་འདོད་ལས་བྱུང། །འཇིག་རྟེན་སྡུག་བསྔལ་ཇི་སྙེད་པ། །དེ་ཀུན་བདག་བདེ་

[011B] །མང་དུ་བཤད་ལྟ་སྨོས་ཅི་དགོས། །བྱིས་པ་རང་གི་དོན་བྱེད་དང། །ཐུབ་པ་གཞན་གྱི་དོན་མཛད་པ། །འདི་གཉིས་ཀྱི་ནི་ཁྱད་པར་ལྟོས། །བདག་བདེ་གཞན་གྱི་སྡུག་བསྔལ་དག་ཡང་དག་བརྗེ་བར་མ་བྱས་ན། །སངས་རྒྱས་ཉིད་དུ་མི་
འགྲུབ་ཅིང། །འཁོར་བ་ན་ཡང་བདེ་བ་མེད། ཅེས་གསུངས་པ་ལྟར། བདག་གཅེས་འཛིན་ལ་དགྲར་བལྟས་ཏེ། དེ་ལ་འབུར་འཇོམས་བྱེད་དགོས་པ་ཡིན་པས། དེའི་ཚུལ་ནི། རང་གི་མདུན་དུ་ཚེ་འདིའི་མ་ལ་སོགས་པའི་སྐྱེ་བོ་མང་པོ་གསལ་བཏབ་སྟེ། འདི་
རྣམས་ལ་རྒྱུ་གཟེར་གྱི་རིམས་ནད་ཕོག་པ་ཙམ་གྱིས་ཟུག་རྡུ་དྲག་པོ་དང་བཅས་ཏེ་རྟག་ཏུ་འཁྲུ་ཞིང། ཞག་གསུམ་ནས་འཆི་བ་ཞིག་བྱུང་ཞིང། དེ་ལ་ཕན་པའི་ཐབས་ནི་རང་གིས་ཤེས་ལ། འོག་བ་ནི་ཤིན་ཏུ་སླ་བ་ཞིག་ཡོད་ན་ཇི་འདྲ་ཞིག་འོང། སྙམ་དུ་
བློ་གསལ་པོས་བརྟག་དེར་འརྫི། དེ་འདྲ་འགོས་ན་ང་བརླག་འགྲོ་བས་བྲོས་འགྲོ་སྙམ་པ་ཞིག་འོང། ཕཊ། ཁྱོད་ཀྱིས་ཨ་མ་སྡུག་བསྔལ་དུ་བཅུག་ནས་ཁྱོད་བྲོས། ངོ་ཚ་མི་ཤེས་པ། ཁྱོད་འདི་ཁ་རང་བྱེད་ཀྱིན་བསྡད་པས་སྐྱིད་པ་དང་གཏན་བྲལ་བྱས་
འདུག་སྔ་མོ་ཞིག་ནས། ཨ་མ་རྣམས་ཀྱི་སྡུག་བསྔལ་སེལ་ཐབས་ལ་བརྩོན་པར་བྱས་ནད་ཙམ་གཤིན་རྗེ་ཆོས་རྒྱལ་དང། ཚངས་པ་དང། བརྒྱ་བྱིན་རྣམས་ཀྱིས་ཕྱག་བྱས་ཆོག་པའི་རྣམ་དཔྱོད་ཅན་ཡོད་རྒྱུ་ལ་ཁྱོད་ཁྱོད་རང་སྐྱིད་འདོད་ཀྱིས་བསྡད་པས་ནག་ཐོམ་
མེ་འདི་རུ་ལུས་འདུག་བཅོམ་ལྡན་འདས་ཀྱིས། སྟག་མོ་ལྟོགས་པ་དང། གནོད་སྦྱིན་ལྟོགས་པ་དང། སྐྱེ་བོ་ལྟོགས་པ་རྣམས་ལ་རང་གི་སྐུ་ལུས་བྱིན་འདུག་ཁྱོད་ཤིག་གིས་ཟས་ཀྱང་ཆུང་བ་ལ་རྒྱང་བསྐྱུར་དང། ཆེ་བ་ལ་སེན་བཅར་གྱི་གནོད་པ་བྱེད་

[012A]༄༅། །འདུག་སངས་རྒྱས་ཡར་ཐལ། ཁྱོད་འདི་རུ་ལུས་པ་འདི་ཁ་གང་ལ་ཐུག་འདུག་མགོ་མཇུག་ངོ་མི་ཤེས་པ་ཁྱོད་འདྲ། ངས་ཤེས། མི་ལན། དགུ་ལན། མི་བྱེད་དགུ་བྱེད་ཐམས་ཅད་ཁྱོད་སྐྱིད་འདོད་འདི་རང་ལ་ཐུག་སོང་
ད་ཤེས། ཉི་མ་དེ་རིང་ནས་བཟུངས་ཏེ། ཁྱོད་ཡལ་བར་དོར། སེམས་ཅན་རྣམས་གཅེས་པར་འཛིན་རྒྱུ་ཡིན། ཁྱོད་སེམས་ཅན་རྣམས་ཀྱི་གཡོག་པོར་ཅི་བདེར་མ་བྱིན་ན། ཁྱོད་ཀྱིས་ང་དམྱལ་བར་བསྐྱུར་ཐག་ཆོད། ད་སེམས་ཅན་རྣམས་
གཅེས་པར་བཟུང། རང་ཡལ་བར་འདོར་བར་བྱའོ་སྙམ་དུ་བསམས་ནས། སྣ་བུག་གཡས་ནས་རླུང་ཕྱིར་འབྱུང་བ་དང་སྙམ་དུ་འོད་ཟེར་ཞིག་སོང་བ། སེམས་ཅན་རྣམས་ཀྱི་སྣ་བུག་གཡོན་ནས་ཞུགས། སེམས་ཅན་རྣམས་ཀྱི་སྙིང་ལ་གཟུགས་
རང་གིས་ཚེ་འཁོར་བ་ཐོག་མ་མེད་པ་ནས་བསགས་པའི་དགེ་བ་དང་དེའི་འབྲས་བུ་བདེ་བ་མྱོང་རྒྱུ་ཐམས་ཅད་བདུད་རྩི་དཀར་པོའི་རྣམ་པར་འོད་དེ་ལ་འཁྲིལ་ནས། སེམས་ཅན་རྣམས་ཀྱི་སྙིང་ཁར་ཐིམ་པས་བདེ་བ་གང་ཡོད་སེམས་ཅན་རྣམས་
ལ་ཐོབ་པས་སེམས་ཅན་རྣམས་སྐྱིད་སངས་ཀྱིས་སོང། འོད་ཚུར་འོང་བ་དང་མཉམ་དུ་སེམས་ཅན་དེ་དག་གིས་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་ལྟུང་གི་ཕུང་པོ་ཇི་སྙེད་པ་དང། དེའི་འབྲས་བུ་སྡུག་བསྔལ་གྱི་ཚོགས་ཇི་སྙེད་པ་
ཐམས་ཅད་དུད་ཁུ་ནག་ཅིང་དྲི་རུལ་བྱིང་ང་བའི་རྣམ་པར་བཀུག་སེམས་ཅན་གྱི་སྣ་བུག་གཡས་ནས་ཐོན། རང་གི་སྣ་བུག་གཡོན་པ་ནས་ཞུགས་ཏེ། །སྙིང་ཁར་ང་ང་སྣམ་པའི་བློ་དེའི་མགོ་ལ་རྒྱབ་པས་སྡུག་བསྔལ་ཐམས་ཅད་རང་གི་ཐོག་ཏུ་བྱུང་

[012B] ཁྱོད་སྙིང་ཚིམ། ད་གྱིས། ད་དུང་འདི་ལས་ཀྱང་ཆེ་བའི་སྡུག་བསྔལ་འོང་བར་གྱུར་ཅིག་སྙམ་དུ་དབུགས་འབྱུང་རྔུབ་དང་བཅས་ཏེ་བློ་སྦྱངས། དེའི་ཚེ་རང་གི་མཐའ་སྐོར་དུ་དམྱལ་བ། ཡི་དྭགས། དུད་འགྲོ་ལྷ་མི་ལྷ་མ་ཡིན་ལ་
སོགས་པ་ཐམས་ཅད་བསྒོམས་ཏེ། དེ་ཐམས་ཅད་ཀྱི་སྡུག་བསྔལ་ལེན་པའི་དམིགས་པ་བྱ་སྟེ། དཔེར་ན་བྱིའུ་ལ་ཁྲའི་འཇིགས་པ་དང། བྱི་བ་ལ་བྱི་ལའི་འ་པ་ཡོད་པ་ལ་སོགས་པ་རྣམས་ཀྱང་བདག་གི་སྟེང་དུ་ལེན་པར་བྱ་བ་ལྟ་བུ་ཡིན་ཅིང་
བདག་གིས་རང་ཡལ་བར་དོར་ནས་གཞན་གཅེས་པར་བཟུངས་ཏེ་སེམས་ཅན་གྱི་དོན་དུ་དཀའ་བ་ཇི་སྙེད་པ་ཐམས་ཅད་བཟོད་པར་བྱས་ནས་སངས་རྒྱས་ཐོབ་པར་བྱའོ་སྙམ་དུ་བློ་སྦྱངས། དེ་ལྟར་བློ་ལེགས་པར་འབྱོངས་ནས་སམ་སྐབས་གང་ཡང་རུང་
བར་སྨོན་འཇུག་གི་སེམས་ཆོགས་བསྐྱེད་པ་ལམ་རིམ་བདེ་ལམ་ལས་འབྱུང་བ་བཞིན་བྱ། དེ་ནས་བདག་གིས་རྒྱལ་བའི་སྲས་ཀྱི་མཛད་པ་དང་མཐུན་པར་བློ་སྦྱངས་ཏེ། གཏོང་བའི་སེམས་རྒྱ་ཆེར་སྤེལ་ནས། བཅོམ་ལྡན་འདས་རྒྱལ་བུ་སྙིང་སྟོབས་ཆེན་
པོ་དང། ནམ་མཁའ་དང། ཉའི་རྒྱལ་པོ་སོགས་སུ་འཁྲུངས་པའི་དུས་ལྟར། སྦྱིན་པའི་ཕར་ཕྱིན་ལ་སློབ་སྙམ་པ་དང། འཕགས་པ་རྟ་ཐུལ་དང་ཉེ་བ་འཁོར་དང། སྔོན་གྱི་དགེ་སློང་གཞོན་ནུ་ཆུ་སྲོག་ཆགས་མེད་བ་མ་འབྱོར་བར་ཤི་བ་དང། བུམ་པ་
ཅན་གྱི་སྐྱེས་རབས་ལྟར་ཚུལ་ཁྲིམས་ཀྱི་ཕར་ཕྱིན་ལ་སློབ་སྙམ་པ་དང། དྲང་སྲོང་བཟོད་པ་སྨྲ་བ་དང། སྤྲེའུ་རྒྱལ་པོ་དང། སེངྒེ་ཡི་དམ་བརྟན་པ་དང། དགེ་དོན་དུ་འཁྲུངས་པའི་དུས་ལ་སོགས་པ་ཇི་ལྟ་བར་བཟོད་པའི་ཕ་རོལ་ཏུ་ཕྱིན་པ་ལ་སློབ་སྙམ་

[013A]༄༅། །པ་དང། སྟོན་པས་སྔོན་བྱང་ཆུབ་ཀྱི་སྤྱད་པ་སྤྱོད་པའི་ཚེ་ཆོས་ཚིགས་སུ་བཅད་པ་རེ་རེའི་ཕྱིར་ཏུ་སྐུ་ལུས་ལ་ལྕགས་གཟེར་སྟོང་བཏབ་པ་དང། སེམས་ཅན་གྱི་དབུལ་ཕོངས་སེལ་བའི་ཕྱིར་རྒྱ་མཚོ་ལས་ནོར་བུ་བཞེས་པའི་དུས་སུ་ནོར་
བུ་ཆུར་ཤོར་བ་ལེན་པའི་ཕྱིར་རྒྱ་མཚོ་སྐེམ་པར་ཆས་པ་ལྟ་བུར་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་སློབ་སྙམ་པ་དང། སྲིང་མོ་ཐེ་ཚོམ་སེལ་བ་ལྟ་བུར་བསམ་གཏན་གྱི་ཕ་རོལ་ཏུ་ཕྱིན་པ་ལ་སློབ་སྙམ་པ་དང། ཤེས་རབ་ཀྱི་ཕ་རོལ་ཏུ་ཕྱིན་པ་ལ་འཇམ་
པའི་དབྱངས་ལྟ་བུ་བྱེད་སྙམ་དུ་བསླབ་པ་དང། གཞན་ལ་ཐོག་མར་ཟང་ཟིང་གི་སྒོ་ནས་ཕན་བཏགས་ཏེ། འཁོར་དུ་བསྡུས་ནས་ཆོས་ཀྱི་སྦྱིན་པས་ཚིམ་པར་བྱ་ཞིང་སྙན་པའི་ཚིག་གིས་ཆོས་སློབ་པ་དང། རང་གིས་ཀྱང་གཞན་ལ་བསྟན་པ་ལྟར་ཉམས་
སུ་ལེན་པར་བྱའོ། །སྙམ་དུ་བསྡུ་བཞི་ལ་བློ་སྦྱོང། ཁྱད་པར་དུ་ཕར་ཕྱིན་མཐའ་མ་ཞི་གནས་དང་ལྷག་མཐོང་གཉིས་ལ་བློ་སྦྱོང་སྟེ། ཞི་གནས་ཐོབ་པ་ནི་ཏིང་ངེ་འཛིན་གྱི་བསླབ་པ་ལ་སློབ་པ་དང། ལྷག་མཐོང་ནི་ཤེས་རབ་ཀྱི་བསླབ་པ་ལ་སློབ་པའོ། །དེས་ན་
དང་པོར་ཞི་གནས་དང་རྗེས་སུ་མཐུན་པའི་གནས་སུ་འཁོད་ནས། ལུས་འདུག་ལུགས་བརྒྱད་ཀྱིས་འཁོད་ནས་སྤྱི་བོའི་བླ་མ་ཐུབ་པའི་དབང་པོའི་ཐུགས་ཀ་ནས་བླ་མ་ཐུབ་པའི་དབང་པོའི་སྐུ་རྒྱ་སྲན་ཙམ་ཞིག་སྤྲོས་ཏེ། རང་གི་ལྟེ་བའི་ཐད་ཀྱི་ནམ་མཁའ་ལ་
བཞག་ནས། དེ་ལ་སེམས་བྱིང་རྒོད་དང་བྲལ་བར་གཟུང། དེ་ལ་ཉེས་པ་ལྔ་སྤོང་བའི་གཉེན་པོར་འདུ་བྱེད་བརྒྱད་བསྟེན་ནས་བསྒྲུབ་པས་ཐོག་མར་དམིགས་པ་ལ་མི་གནས་ཤིང་ཆེར་མི་གསལ་བ་དང། དེ་ནས་ཅུང་དམིགས་པ་ལ་རྒྱང་ཙམ་རྒྱང་ཙམ་གནས་

[013B] ཡང་ཡང་བར་ཆད་པ་དང། དེ་ནས་རྒྱུན་ཆགས་སུ་འགྲོ་ཞིང་ཅུང་ཟད་ཆད་པ་དང། དེ་ནས་རྩོལ་བ་དང་བཅས་ཏེ་རྒྱུན་ཆགས་སུ་འགྲོ་བ་དང། དེ་ནས་རྩོལ་བ་མེད་པར་རྒྱུན་ཆགས་སུ་ཏིང་ངེ་འཛིན་ལ་དམིགས་པ་ཁྱུར་གྱིས་འགྲོ་བ་འབྱུང་
ཞིང༑ དེའི་རྗེས་ལ་ཀླད་པ་ལྕི་བེམ་པ་ཞིག་དང། ཤ་ལྤགས་ཀྱི་མཚམས་ལ་རླུང་ཁྱད་པར་ཅན་རྒྱུགས་ཏེ། དགའ་བདེས་སེམས་མི་ཟིན་ལ་ཁྱད་པ་འབྱུང་སྟེ། དེའི་རྗེས་སུ་གནས་ངན་ལེན་གྱི་རླུང་རྣམས་འགགས་ནས། ལུས་སེམས་ཤིན་སྦྱངས་དང་
བཅས་པའི་ཞི་གནས་འགྲུབ་པར་འགྱུར་རོ། །འདི་ནི་རྒྱལ་བ་གཉིས་པ་ཙོང་ཁ་པ་ཆེན་པོས། ཡིད་ལ་བྱེད་པ་ནི་སྐབས་འདིར་ཞི་གནས་སོ། །སྒོམ་རིམ་ལས་ཀྱང། དེ་ལྟར་ཞི་གནས་གོམས་པར་བྱས་པ་དེ་ལུས་དང་སེམས་གང་གི་ཚེ་ཤིན་ཏུ་སྦྱངས་པར་
གྱུར་པ་དང། ཇི་ལྟར་འདོད་པ་བཞིན་དུ་དམིགས་པ་ལ་སེམས་དབང་དུ་གྱུར་པ་དེའི་ཚེ་ཞི་གནས་འགྲུབ་པ་ཡིན་པར་རིག་པར་བྱའོ། ཞེས་གསལ་བར་གསུངས་སོ། ཞེས་གསུངས་པའི་དགོངས་པ་དམ་པ་ཡིན། དེ་ལྟར་ཞི་གནས་བསྒྲུབས་ནས། བསག་
སྦྱངས་ལ་འབད་པ་དང། གཞུང་ཆེན་མོ་ལ་བལྟ་བ་དང་བླ་མ་དང་ལྷག་པའི་ལྷ་དབྱར་མེད་དུ་བྱས་ནས་གསོལ་བ་འདེབས་པའི་ལྷག་མཐོང་གི་ཚོགས་བསྟེན་ནས། སྤྱི་བོར་བླ་མ་ལྷ་བསྒོམ་བཞིན་པ་ནས། ང་ལྷག་མཐོང་བསྒོམ་གྱི་ཡོད་སྙམ་དུ་ལྷང་བ་ཞིག་བསྐྱེད་
ལ༑ བློ་དེས་གཟུང་བ་ལྟར་གྱིང་དེ་རང་གི་ཕུང་པོ་ལྔ་དང་གཅིག་གམ་ཐ་དད་གང་དུ་འདུག་བརྟག་པར་བྱའོ། །དེ་ལ། དེ་ཕུང་པོ་ལྔ་དང་གཅིག་ཏུ་འདུག་གོ་སྙམ་ན། གསེར་གྱི་ཐུར་མ་ལྔ་དང་ལྕགས་ཀྱི་ཐུར་མ་གཅིག་འདྲེས་ཡང་མ་འདྲེས་ལ། གཅིག་

[014A]༄༅། །ཏུ་ཡང་ཡོང་བཞིག་ཡོང་ཨེ་ཤེས། མི་ཤེས་ན་དེ་དང་འདྲ། ང་དེ་ཕུང་པོ་ལྔ་དང་གཅིག་ཏུ་ཡོད་ན། ཡོང་ལུགས་དེ་འདྲ་ཞིག་རང་དགོས། ཕུང་པོ་ལྔ་ནི་སོ་སོ་ཡིན། ང་དེ་ཡང་ནི་དེ་ལྔ་ལས་སོ་སོ་ཡིན། དེ་ཇི་ལྟར་ཡིན་ན། གཟུགས་
ཀྱི་ཕུང་པོ་ནི། དའི་གཟུགས་ཀྱི་ཕུང་པོ་ཡིན། ཚོར་བའི་ཕུང་པོ་ནི་ངའི་ཚོར་བའི་ཕུང་པོ་ཡིན། འདུ་ཤེས་ཀྱི་ཕུང་པོ་ནི། ངའི་འདུ་ཤེས་ཀྱི་ཕུང་པོ་ཡིན། འདུ་བྱེད་ཀྱི་ཕུང་པོ་ནི། ངའི་འདུ་བྱེད་ཀྱི་ཕུང་པོ་ཡིན། རྣམ་པར་ཤེས་པ་ནི། ངའི་སེམས་ཡིན་
གཡའ། ད་ཅི་ཟེར། ང་ཕུང་པོ་ལྔ་དང་གཅིག་ཡིན་ཟེར་བ་དང། ང་ཕོར་པ་དང་གཅིག་ཡིན་ཟེར་བ་ལ་ཁྱད་གང་འདུག་ཅེས་བརྟག་ཡང་བདེན་བདེན། ད་ཕུང་པོ་ལྔ་དང་ཐ་དད་ཡིན་ནོ། སྙམ་ན། འོ་ན་ཕུང་པོ་ལྔ་སོ་སོར་ཕྲལ་བའི་རྗེས་སུ་ང་རྙེད་
དགོས་ཏེ། དབེར་ན་གསེར་ཐུར་ལྔ་བསལ་བའི་རྗེས་སུ་ལྕགས་ཐུར་རྙེད་པ་བཞིན་ནོ། །དེ་ལྟར་བཙལ་བས་ང་ག་ན་འདུག་ཁྱེར་ཤོག་མཛུབ་མོ་ཚུགས། དེ་ལྟར་བལྟས་པས་ང་རྙེད་རྒྱུ་མི་ཡོད། ཨ་ཁ་ད་མེད་པ་འདྲ་སྙམ་ན། ང་ཡོད་དེ། ང་
ལྷག་མཐོང་བསྒོམ་གྱིན་ཡོད་མོད། ཆང་གིས་ཟི་མ་བྱུང་ངམ། གཉིད་འཆལ་བཞིན་ནི་མིན་ནམ། འོན་ད་གིའི་ལབ་ལབ་དེ་ཚོ་གང་རེད། ཟེར་ན། ཧོ་ཧོ། འདི་འདྲ་ཡིན་ཏེ། ང་རང་ཚོའི་བློ་ལ་སྣང་བ་ལྟར་གྱི་ད་དེ་ནི་རྩ་བ་ནས་མེད་དེ། རིགས་པ་ཡང་
ངག་གིས་ད་གི་དཔྱད་པ་དེའི་ཚེ་ཞིག་སོང་མོད། ཕུང་པོ་ལྔ་ཚོགས་པ་འདིའི་སྟེང་དུ་ང་ཞེས་ཐ་སྙད་སྦྱར་བའི་ང་ཙམ་པ་དེ་ནི་ཡོད་དེ། དེ་ལྷག་མཐོང་བསྒོམ་མཁན་དེ་ཡིན། དེས་ན་ངང་ཚུལ་དེ་ནི། ང་རང་བཞིན་གྱིས་གྲུབ་པའམ། བདེན་པར་

[014B] རང་རེའི་བློ་ལང་བདེན་བདེན་མོར་སྣང་བ་དེ་ཁེགས་པའི་སྟོང་སངས་འབྱུང་སྟེ། སྟོང་སངས་དེ་ལ་མཉམ་པར་བཞག་ནས་སླར་ཡང་མཉམ་གཞག་དེའི་སྟོབས་ཀྱིས་དྲངས་པའི་ཞི་གནས་
འབྱུང་བ་ནི་ཞི་ལྷག་ཟུང་འབྲེལ་གྱི་ཏིང་ངེ་འཛིན་ཏོ། །འདི་ལ་གནད་ཟུང་ཟད་ཅིག་ཕྱེན། ཁམས་གསུམ་འགྲོ་བའི་བླ་མ་ཙོང་ཁ་པ་ཆེན་པོས། ལམ་གཙོར། སྣང་བརྟན་འབྲེལ་བསླུ་བ་མེད་པ་དང། །སྟོང་པ་ཁས་ལེན་བྲལ་བའི་གོ་བ་གཉིས། །ཇི་
སྲིད་སོ་སོར་སྣང་བ་དེ་སྲིད་དུ། །ད་དུང་ཐུབ་པའི་དགོངས་པ་རྟོགས་པ་མེད། །ནམ་ཞིག་རེས་འཇིག་མེད་པ་ཅིག་ཅར་དུ། །རྟེན་འབྲེལ་མི་བསླུར་མཐོང་བ་ཙམ་ཉིད་ནས། །ངེས་ཤེས་ཡུལ་གྱི་འཛིན་སྟངས་ཀུན་འཇིག་ན། །དེ་ཚེ་ལྟ་བའི་དཔྱད་པ་རྫོགས་པ་
ལགས། ཞེས་གསུངས་པའི་དགོངས་པ་སྟོང་པ་རྟེན་འབྱུང་གི་དོན་དུ་འགྲོ་ལུགས་འདི་ཤེས་པ་ཤིན་ཏུ་གནང་ཆེ་བས། བཞི་བརྒྱ་པ་ལས། གང་ལ་བརྟེན་ནས་འབྱུང་ཡོད་པ། །དེ་ནི་རང་དབང་མི་འགྱུར་རོ། ཞེས་གསུངས། ད་གི་ང་དེ་རང་ཚུགས་ཐུབ་ནས་
རང་གི་བློ་ལ་སྣང་བ་ལྟར་ཡོད་ན། ངས་ལས་བསགས་ཏེ་འབྲས་བུ་མྱོང་བ་མི་སྲིད་དེ། ཁོ་རང་རང་དབང་འདུས་པའི་ཚུགས་ཐུབ་ཅིང། །དེ་ལས་གནས་སྐབས་གཞན་དུ་མི་འགྱུར་ལ། གནས་སྐབས་གཞན་དུ་མ་གྱུར་ན་ལས་ཇི་ལྟར་མྱོང། །དེས་ན་ཕུང་པོ་
ལྔ་ཚོགས་ཙམ་པ་ལ་བརྟེན་པས་གཞི་བྱས་ཏེ། བློས་བཏགས་ནས་བཞག་པའི་དབང་གིས་ད་དེ་ཀུན་རྫོབ་ཏུ་ཡོད་ལ། དོན་དམ་པར་མ་རྙེད་པ་དེ་ཡིན། དེ་ལྟར་བློ་ལ་ཤར་ན་རང་ཚུགས་མ་ཐུབ་པའི་སྟོང་བ་ངེས་ན། ཚོགས་ཙམ་གྱི་ཀུན་རྫོབ་རྟེན་འབྲེལ་ལ་

[015A]༄༅། །ངེས་པ་འདྲེན་ཞིང། ཀུན་རྫོབ་ཚོགས་ཙམ་དུ་ཡོད་པ་ལ་ངེས་པ་རྙེད་པ་ན་རྟེན་འབྱུང་ཡིན་པས་དོན་དམ་དུ་མེད་པ་ལ་ངེས་པ་འདྲེན་ཐུབ་པས་ལས་འབྲས་མི་བསླུ་བར་མཐོད་བ་ཙམ་གྱིས་རང་བཞིན་གྱིས་མ་གྲུབ་པ་ལ་ངས་པ་རྙེད་པ་
འོང་བ་ཡིན། དེ་ལྟ་བུའི་ཏིང་ངེ་འཛིན་དེའི་རྩེ་གཅིག་པའི་མཉམ་གཞག་བྱེད་པ་ནི་ད་ལྟའི་བློ་ལ་སྣང་བ་ལྟར་གྱི་མ་རྙེད་པའི་སྟོང་སངས་དེའོ། །མཉམ་གཞག་ཏུ་དེ་ལྟར་བསྐྱངས་ནས། རྗེ་ཐོབ་ཀྱི་དུས་སུ་ཡང་སྣང་བ་ཐམས་ཅད་སྒྱུ་མ་མཁན་གྱིས་
སྤྲུལ་པའི་རྟ་གླང་ལྟ་བུར་བལྟའོ། །དེ་ལྟར་ལམ་གྱི་རིམ་པ་ལ་བློ་སྦྱོང་བའི་དུས་སུ། དམིགས་རྣམ་སོ་སོའི་བར་དུ་སྤྱི་བོའི་བླ་མ་ལྷ་ལས་བདུད་རྩི་འབེབ་སྦྱང་སོགས་བྱ་བ་ལ་རིམ་བདེ་ལམ་ལྟར་བྱའོ། །ད་ལྟར་བློ་སྦྱངས་ཟིན་པའི་རྗེས་སུ་རྡོ་རྗེ་ཐེག་པ་
ལ་ཞུགས་ནས། སྙིགས་དུས་ཀྱི་ཚེ་ཐུང་འདི་ཉིད་ལ་ཟུང་འཇུག་གི་ལམ་མངོན་དུ་བྱའོ། །དེ་ལྟར་ཉམས་སུ་བླངས་པའི་འབྲས་བུ་ལ་སངས་རྒྱས་བཅོམ་ལྡན་འདས་ཀྱི་གོ་འཕང་མདོན་དུ་འགྱུར་བ་ཡིན་ཅིང། ཞིབ་ཆའི་གནད་རྣམས་ནི་རྗེ་རྒྱལ་བ་གཉིས་པའི་
ལམ་རིམ་ཆེ་ཆུང་གཉིས་དང་ཉམས་མགུར། དབེན་ས་པའི་གསུང་ལེ་ཚན། པཎ་ཆེན་གོང་འོག་དང་རྒྱལ་དབང་ཐམས་ཅད་མཁྱེན་པའི་གསུང་རྣམས་ལས་ཤེས་པར་བྱའོ། །སངས་རྒྱས་ཁང་བཟང་ཉམས་དགའ་བར། །བགྲོད་པའི་བདེ་ལམ་ཟབ་མོ་
འདི༑ ༑འགྲོ་ཀུན་རྒྱལ་བའི་ཕོ་བྲང་དུ། །འཁྲིད་པའི་ཐེམ་སྐས་མཆོག་གྱུར་ཅིག། ཅེས་བྱང་ཆུབ་ལམ་གྱི་རིམ་པའི་དམར་ཁྲིད་གཞན་ཕན་བདུད་རྩིའི་བུམ་པ་ཞས་བྱ་བ་འདི་ནི་སོག་པོའི་ཡུལ་གྲུ་ཨུ་རད་ནས། དགེ་སློང་ཤེས་རབ་ཀྱིས་ལམ་རིམ་གྱི་ཁྲིད་ཆིག་དོན་གོ་བདེ་བ་ཞིག་དགོས་ཞེས་བསྐུལ་བ་ལྟར་

[015B]
མངྒ་ལཾ།།    ༈    ཐེག་པ་ཆེན་པོའི་ལམ་ལ་བློ་སྦྱོང་བར་འདོད་པའི་གང་ཟག་གིས། བྱི་དོར་བྱས་པའི་གནས་ཁང་དུ་སྐུ་གསུང་ཐུགས་ཀྱི་རྟེན་བཀྲམ་ནས་མཆོད་པ་ལེགས་པར་བཤམས། སྟན་བདེ་བ་ལ་ལུས་
འདུག་ལུགས་བརྒྱད་དམ་སྤྱོད་ལམ་གང་བདེར་འཁོད་ནས་སྐྱབས་འགྲོ་སེམས་བསྐྱེད་ཚད་མེད་བཞི་བསྦོམས་པ་སྔོན་དུ་བཏང་ནས་སེམས་མནལ་དུ་ཕབ་སྟེ། འདི་ལྟར་བསྒོམ་པར་བྱའོ། །བདག་གིས་ཐོབ་པའི་ལུས་རྟེན་འདི་ནི་དལ་འབྱོར་
ཚད་བའི་རྟེན་ཡིན། འདི་དོན་མེད་དུ་མི་བཏང་བར་སྙིང་པོ་ཞིག་བླང་དགོས། དེ་ཡང་རང་གཅིག་པུའི་དོན་དུ་སྙིང་པོ་བླངས་ཀྱང་དོན་ཆེན་པོ་མི་འགྲུབ་པས་སེམས་ཅན་ཐམས་ཅད་ཀྱི་དོན་དུ་སྙིང་པོ་ལེན་དགོས་པས། དེའི་ཕྱིར་ཏུ་བདག་གིས་བྱང་
ཆུབ་ཀྱི་སེམས་བསྒོམ་སྙམ་པ་དུང་དུང་བ་བྱ། དངོས་གཞི་ནི། རང་གི་མདུན་དུ་སེམས་ཅན་ཐམས་ཅད་བསྒོམས་ནས། འདི་རྣམས་ཚོ་འཁོར་བ་ཐོག་མ་མེད་པ་ནས་ལན་ཅིག་མིན་པར་ལེགས་པར་བསྐྱངས་པའི་དྲིན་ཅན་གྱི་མ་ཤ་སྟག་ཡིན། འདི་
རྣམས་འཁོར་བའི་གནས་སུ་སྡུག་བསྔལ་དུ་བཅུག་པ་ན་བདག་ཁྲེལ་དང་ངོ་ཚ་ཅུང་ཟད་ཀྱང་མེད་པར་འགྱུར་བས། དེས་ན་བདག་གིས་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་ཏུ་བདག་གིས་རྒྱལ་

[016A]༄༅། །སྲས་ཀྱི་སྡོམ་པ་བླངས་ལ་ཚུལ་བཞིན་དུ་སློབ་སྙམ་པ་བྱས་ལ། སངས་རྒྱས་བྱང་ཆུབ་སེམས་དཔའ་ཀུན། །བདག་ལ་དགོངས་པར་མཛད་དུ་གསོལ། །ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང། །བྱང་
ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པ་ལྟར། །བདག་ཀྱང་འགྲོ་ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང། །བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། ཞེས་ལན་གསུམ་གྱིས་
བྱང་ཆུབ་ཏུ་སེམས་བསྐྱེད་དེ། བྱང་ཆུབ་སེམས་དཔའི་བསླབ་པ་ལ་བསླབ་པར་བྱའོ།། ཞེས་བློ་སྦྱོང་མདོར་བསྡུས་འདི་ནི།    ༈   །  དུས་གསུམ་
གྱི་བདེ་གཤེགས་མ་ལུས་པ། །ཡོངས་གཅིག་ཏུ་བསྡུས་པའི་ཡེ་ཤེས་སྐུ། །དཔལ་བླ་མེད་རྡོ་རྗེ་འཆད་དབང་མགོན། །མི་བདག་གི་སྙིང་དབུས་རྟག་ཏུ་རོལ། །ཡུལ་མང་པོས་བསྐལ་བའི་ས་ཕྱོགས་ནས། །ཡིད་རྩེ་གཅིག་སྡུད་འདོད་གང་ཟག་གིས་
དོན་སྙིང་པོ་ལེན་ཕྱིར་འདྲི་བ་ལ། །ཆིག་འདི་དག་གཏམ་དུ་གླེང་བར་བྱ། །རང་ཐོབ་པའི་ལུས་འདི་དལ་འབྱོར་ཟེར། །རྟེན་ཡིད་བཞིན་ནོར་བུ་བས་ཀྱང་ལྷག་འདི་ཤིན་ཏུ་རྙེད་དཀའ་ད་རེས་ཙམ། །དོན་དེའི་ཕྱིར་སྙིང་པོ་ལེན་པ་གཅེས། །ལར་མི་
རྟག་བཅོས་མན་མ་དྲན་ན། །སེམས་ཁུག་གོ་ཁུག་གི་བྱས་ན་ཡང། །རྐྱེན་འཕྲད་ཚེ་དུག་གསུམ་ཞགས་པ་ཡིས། །ཡིད་ཁྱིའུ་རང་དབང་མེད་པར་འཆིང། །སེམས་འདོད་ཆགས་ཞེ་སྡང་གཏི་མུག་གསུམ། །འཕྲལ་དགའ་དགའ་འདྲ་བའི་འཇོ་

[016B] །བལྟ་འདོད་པའི་སྲེད་པ་མ་བོར་བར། །ཉམ་ང་བའི་འཆི་བདག་སྦར་མོ་འདེབས། །དེ་ཤེས་ནས་ལེ་ལོ་ཕར་བསྐྱུར་ཞིང། །བརྩོན་འགྲུས་པའི་ལྕག་གིས་རྒྱུད་བསྐུལ་ནས། །བློ་དཀོན་མཆོག་གསུམ་ལ་འགེལ་བ་དང། །ལས་འབྲས་
བུའི་སྤང་བླང་བྱེད་པ་གཅེས། །དེ་ཀུན་དང་ཁྱད་པར་ལས་འབྲས་ལ། །ཡིད་ཤིན་ཏུ་བསྒྲིམས་ནས་བརྟག་བྱས་ཏེ། །དགེ་ཆུང་དུའང་ཉམས་སུ་ལེན་པ་དང། །སྡིག་ཆུང་དུའང་སྤོད་ལ་འབད་པ་གཅེས། །དེ་ཐམས་ཅད་བྱང་ཆུབ་སེམས་མཆོག་གིས་
ཟིན་དེ་ནས་ཆུ་ཐིགས་བྱིན་ཚུན་ཆད། །རྫོགས་སངས་རྒྱས་གོ་འཕང་རྒྱུར་འགྱུར་བའི། །དེ་བསྐྱེད་པའི་ཐབས་ལ་འབད་པ་གཅེས། །དེ་སྒོམ་ཚུལ་ཇི་ལྟ་བུ་ཞེ་ན། །སེམས་སྙིང་རྗེའི་ཆུ་ཡིས་རབ་བརླན་ཏེ། །འགྲོ་འདི་དག་དྲིན་ལན་གཞལ་བའི་ཕྱིར།།
བདག་སངས་རྒྱས་ཐོབ་འདོད་འབད་པས་བསྐྱེད། །དེ་ཕྱིན་དྲུག་རྟ་ཕོ་ལ་བསྐྱོན་ནས། །ཆོས་ཀུན་གྱི་གནས་ལུགས་སྟོང་པ་དང། །རབ་མཉམ་པར་སྦྱར་བའི་ཞི་ལྷག་གིས། །ལམ་བགྲོད་པ་མཐའ་རུ་ཕྱིན་པར་བྱ། །ཐབས་ཉེ་ལམ་ཟབ་མོའི་
གྲུ་གཟིངས་ལ། །དོན་དེ་ཉིད་ཟུང་དུ་འབྲེལ་བ་ཡིས། །དཔལ་རྡོ་རྗེ་འཆང་གི་གོ་འཕང་དེ། །དུས་མྱུར་བ་ཉིད་དུ་ཐོབ་པར་གྱིས།། ཞེས་ལམ་གྱི་གཙོ་བོ་རྣམ་གསུམ་གྱི་ཉམས་མགུར་འདི་ལྟ་བུ་ཞིག་དགོས་ཞེས་ཆ་ཀྭན་ཞབས་དྲུང་བསྐལ་བཟང་དགེ་ལེགས་ཀྱིས་བསྐུལ་བ་ལྟར་
   ༈    །བཀྲ་ཤིས།།



