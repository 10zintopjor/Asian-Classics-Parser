༄༅། །པར་བྱང་སྨོན་ཚིག་མཆོག་གསུམ་ཐུགས་རྗེ་བསྐུལ་བའི་སྒྲ་དབྱངས་ཞེས་བྱ་བ་བཞུགས་སོ། །

[001B] །ཨོཾ་སྭ་སྟི་པྲཉྫ་བྷྱ། དུས་གསུམ་བདེ་གཤེགས་རྒྱལ་དང་རྒྱལ་སྲས་དང། །སྲིད་ཞིའི་འཇིགས་ལས་སྐྱོབས་མཛད་དམ་པའི་ཆོས། །
རིག་གྲོལ་གཉིས་ལྡན་འཕགས་ཚོགས་དགེ་འདུན་སྡེ། །སྐྱབས་མཆོག་རིན་ཆེན་རྣམ་གསུམ་གཙུག་ན་རྒྱལ། །ཨེ་མ་རྙེད་པར་དཀའ་བའི་རྟེན་བཟང་
ཐོབ༑ ༑མཇལ་བར་དཀའ་བ་རྒྱལ་བསྟན་སྒོར་ཞུགས་ནས། །ཕྲད་པར་དཀའ་བ་མཚན་ལྡན་བཤེས་གཉེན་གྱི། །ཞབས་རྡུལ་གཙུག་བརྟེན་དོན་བཟང་
བཅུད་མཆོག་མྱོང། །འོན་ཀྱང་རྨོངས་པས་ཐོས་དོན་རྒྱུད་མ་སྦྱངས། །ཐོས་བསམ་བསྒོམ་པ་ཡ་བྲལ་སོང་བ་ཡིས། །ཕན་བདེའི་ལེགས་ཚོགས་བསྒྲུབ་

[002A] །ལ་ཆེར་བརྩོན་ཀྱང། །གཏན་བདེའི་འབྲས་བུ་སྨིན་ལ་རེ་བ་སྐྱུངས། །ནག་མིན་ལས་ཀྱིས་བདས་ཏེ་ཞིང་འདི་རུ། །བ་ཀུ་ལ་དང་མི་
ཕྱེད་པ་ཡི་སྤྲུལ། །དམ་པའི་མཚན་གྱིས་གཟི་བྱིན་བསྒྱུར་བ་ཡི། །མིང་སྙན་གཡེར་ཁ་ཁྲོལ་བའི་རིགས་སུ་སྐྱེས། །དེ་ཕྱིར་གསེར་དང་གསེར་མིན་འབྱེད་པ་
ཡི༑ ༑བློ་ཡི་མཐུ་དམན་དག་གིས་ར་གན་ལ། །ས་ལེ་སྦྲམ་དུ་དགོངས་ཏེ་སྙིང་པོའི་ནོར། །ཡོད་པར་བསམ་ནས་དོན་ལ་རྩེ་གཅིག་འབད། །འདི་ན་འགལ་
འདུ་ཚིག་གི་སྲད་བུ་ལ། །སྣ་ཚོགས་ཚོས་ཀྱིས་བཙོས་པའི་དོ་ཤལ་སྤེལ། །བཀོད་ལེགས་བྱས་ཁུལ་འདྲ་མིན་དངོས་སྒྱུ་ཡི། །རྟགས་དཔྱད་མཁན་པོས་གསལ་

[002B] །དེང་འདིར་ལྷག་བསམ་མི་དམན་དད་བརྩོན་ཆེ། །གཏོང་བའི་སྒོ་ཡངས་འབྱོར་ལྡན་ཐུས་ལག་ཆི། །འཇིགས་མེད་རྣམ་རྒྱལ་ཞེས་བྱས་མཚམས་སྦྱར་ཏེ། །གཅུང་པོ་མཁན་པོ་བྱམས་པ་ཤཱཀྱ་
དང༑ ༑དྲུང་ཡིག་ཚྭ་འདམ་ངག་དབང་རྒྱ་མཚོ་ཆེ། །ཧར་ཆེན་ཆོས་ནོར་སོགས་ཀྱིས་ར་འདེགས་ཏེ། །ཡང་ཡང་བསྐུལ་བའི་རྔ་གསང་རབ་ལྡེར་བས། །བླུན་རྨོངས་རྨ་བྱ་དགའ་བས་ཡིད་དྲངས་བྱས། །
སོར་མོ་འཕྲུལ་འདེགས་ལྷ་ཡི་བླ་མ་དང། །མི་གཉིས་བྱེད་པོ་བློ་བཟང་དཀོན་མཆོག་དང། །བཤེས་གཉེན་ཆེན་པོ་དཀོན་མཆོག་དགེ་བའི་བཤེས། །དུས་གྲྭའི་གྲྭ་རིགས་ངག་དབང་རྒྱ་མཚོ་བཅས། །རྣམ་
གསུམ་གཅིག་ཏུ་ངལ་བ་ཁྱད་བསད་དེ། །བརྩོན་པ་ཆུ་བོའི་རྒྱུན་བཞིན་བརྟེན་ལས་གྲུབ། །དེ་བཞིན་ལྗོན་ཤིང་ངོས་ལ་ཡི་གེའི་གཟུགས། །འཕྲུལ་བསྒྱུར་བྱེད་པོ་ཡེ་ཤེས་དར་རྒྱས་དང། །སངས་རྒྱས་འོད་ཟེར་
ལག་གཡོག་བཅས་པ་དང། །ཐོགས་མེད་དགེ་འདུན་ཡར་འཕེལ་དཀོན་མཆོག་བཅས། །བྱ་ཁྱུང་ཆོས་སྡེ་ཐེག་ཆེན་དར་གླིང་ནས། །ལེ་དུང་བློ་བཟང་ཆོ་ཐུང་ལ་སོགས་བཅས། །ལྔ་ཕྲག་ཟུང་བཅས་གཅིག་
གིས་ལྷག་པ་ཡི། །སོར་མོའི་འདུ་བྱེད་འཕྲུལ་ལས་ལེགས་འཐོན་པའི། །འདོད་ཡོན་གྲངས་ལྡན་པུ་སྟི་ཀ་ཡི་གཟུགས། །མིག་གི་བདུད་རྩིར་གྱུར་པ་བསྐྲུན་པའི་དགེ་འདི་ལས་འོངས་བའི་རྣམ་དཀར་ཆ་གང་མཆིས། །

[003A]༄༅། །དུང་དང་པད་རྩ་ལྟ་བུར་རབ་དཀར་བའི། །དགེ་ཚོགས་ཇི་སྙེད་བསགས་པའི་མཐུ་ལ་བརྟེན། །ཀུན་མཁྱེན་རྒྱལ་བའི་བསྟན་པ་རྒྱས་གྱུར་ཅིག་ཐུབ་བསྟན་སྙིང་པོ་བློ་བཟང་གྲགས་པ་ཡི། །
མདོ་སྔགས་བསྟན་པ་ཕྱོགས་བཅུར་རྒྱས་པ་དང། །དེ་འཛིན་ཞབས་པད་རྡོ་རྗེའི་ཁམས་སུ་བརྟན། །གསང་གསུམ་མཛད་འཕྲིན་འོད་སྣང་ཁྱབ་གྱུར་ཅིག་འཁོར་ལོ་གསུམ་དང་བཤད་སྒྲུབ་ཆོས་ཀྱི་སྡེ། །
ཕན་ཚུན་ཐུགས་མཐུན་ཁྲིམས་གཙང་ཆོས་སྤྱོད་འཕེལ། །ཐེག་གསུམ་རིམ་གཉིས་དལ་འགྲོའི་རྒྱུན་བཟང་མཆོག་མི་ཉམས་ས་སྟེང་ཀུན་ལ་ཁྱབ་གྱུར་ཅིག་འཇིག་རྟེན་ཀུན་ཏུ་ནད་ཡམས་འཁྲུགས་
རྩོད་དང། །སད་སེར་བཙའ་ཐན་མུ་གེ་ལོ་ཉེས་སོགས། །མིང་ཡང་མི་གྲགས་ཕན་ཚུན་བློ་མཐུན་ཞིང། །ཆོས་འབྱོར་བདེ་དགས་རྟག་ཏུ་འཚོ་བར་ཤོག་ལྷག་པར་རྒྱུ་སྦྱོར་དད་སྟོབས་འབྲེལ་ཐོགས་
ཀུན༑ ༑གནས་སྐབས་མི་འདོད་ཉེར་འཚེ་ཞི་བ་དང། །ཐུན་རྐྱེན་ཚེ་བསོད་རླུང་རྟ་རིགས་བརྒྱུད་སོགས། །བསམ་པའི་དོན་ཀུན་ཡིད་བཞིན་འགྲུབ་པར་ཤོག་ལས་བྱེད་བཟོ་བོ་བླ་མའི་འཁོར་གཡོག་དང། །
ཡི་གེའི་འདུ་བྱེད་རྣམ་གསུམ་ངོ་གཡོག་དང། །ཁྱད་པར་བཀྲ་ཤིས་དཔལ་བཟང་ལས་འདི་ཡི། །འགོ་མཇུག་ཀུན་ཏུ་བྱ་བྱེད་ལས་གསུམ་ལ། །རྟག་ཏུ་བརྩོན་པ་ཆུ་བོའི་རྒྱུན་བཞིན་བརྟེན། །ལྷག་དོན་

[003B] །ཕྱི་ནང་ཉེ་འབྲེལ་ལྟོས་བཅས་ལ་སོགས་དང། །རང་གི་ནུ་བོ་མཁན་པོ་ཤཱཀྱ་དཔལ། །མཛོད་པ་མཁན་པོ་བྱང་ཆུབ་རྒྱ་མཚོ་དང། །ཚྭ་འདམ་རྒྱ་མཚོ་ཆོས་ནོར་ལ་སོགས་པ། །འབྲེལ་
ཐོགས་ཕྱི་ནང་ཇི་སྙེད་ཡོད་པ་ཀུན། །གནས་སྐབས་མི་འདོད་ཉེར་འཚེ་ཀུན་ཞི་ཞིང། །ཇི་ལྟར་བསམ་པའི་དོན་རྣམས་འགྲུབ་པ་དང། །རྟག་ཏུ་བདེ་སྐྱིད་དཔལ་ལ་རོལ་གྱུར་ཏེ། །ཁྱད་པར་ཕྱི་མའི་སྐྱས་ཆེན་འདེགས་
པའི་ཚེ། །སྐད་ཅིག་ཉིད་ལ་བདེ་ལྡན་ཞིང་མཆོག་ཏུ། །སྐྱེ་བར་གྱུར་ཅིག་ཅེས་ནི་སྨོན་ལམ་འདེབས། །དེ་ལྟར་འགྲུབ་མཛོད་བླ་མ་དཀོན་མཆོག་མཁྱེན།  །ཅེས་པར་བྱང་སྨོན་ཚིག་མཆོག་གསུམ་ཐུགས་རྗེ་བསྐུལ་
བའི་སྒྲ་དབྱངས་ཞེས་བྱ་བ་འདི་ཡང། གོང་དུ་བརྗོད་མ་ཐག་པ་རྣམས་ཀྱི་མོས་བློ་ལྟར་བསྒྲིགས་པ་པོ་ནི། ཤཱཀྱའི་དགེ་སྦྱོང་གི་ཤ་གཟུགས་འཛིན་པ། བན་རྒན་འདུ་གསུམ་སྙོམ་ལས་པ་་ཆོས་ཀྱི་རྡོ་རྗེས་སོ། །ཡི་གེ་པ་ནི་རིག་གནས་ཀུན་ལ་
བློ་གྲོས་ཀྱི་རྩལ་མི་དམན་པ་ཨ་རུ་ཧོར་ཆེན་དགེ་རྒྱས་གླིང་གི་གྲྭ་རིགས་དགེ་བཤེས་བློ་བཟང་དཀོན་མཆོག་གོ་ཛ་ཡནྟུ།། །།འདིར་བརྩམ་ཆོས་ཀྱི་བར་གསར་བསྐྲུན་བྱེད་སྐབས་དད་ལྡན་རྣམས་ཀྱིས་ཞལ་འདེབས་ཆེ་ཆུང་སྣ་ཚོགས་ཕུལ་
བའི་ཐོ་བཀོད་པ་ལ། ཐོག་མར་པོཏ་དང་པོའི་སྦྱིན་བདག་ཧོ་ཤོའི་སུམ་མུའི་ཏཱ་བླ་མ་རྡོ་རམས་པ་བརྩོན་འགྲུས་གྲགས་པ་ནས་གོར་མོ་བརྒྱ་ཐམ་པ། ཡང་ཧོ་ཤོའི་སུམ་མུའི་ཏཱ་བླ་མ་རབ་འབྱམས་པ་དར་རྒྱས་ནས་གོར་མོ་སུམ་ཅུ་ཐམ་པ། ཞབས་དྲུང་

[004A]༄༅། །ནས་གོར་མོ་བཞི་བཅུ་ཐམ་པ། དེམ་ཆི་ཡན་ལག་བྱུང་ནས་གོར་མོ་བརྒྱ་ཐམ་པ། ཧེ་ཤིག་ཐན་རབ་འབྱམས་པ་ངག་དབང་མཁྱེན་གསུམ་ནས་གོར་མོ་བདུན་ཅུ་ཐམ་པ། རྡོ་རམས་པ་ངག་དབང་བསྟན་འཛིན་ནས་གོར་མོ་ང་དྲུག་
གཉེར་བ་འཕྲིན་ལས་ནས་གོར་མོ་ཉི་ཤུ་ཐམ་པ། དེ་དག་ནི་པོཏ་དང་པོའི་ཡོན་བདག་གོ་དེ་ནས་ཟུར་པ་ཏཱ་བླ་མ་ནམ་མཁའ་ནས་གོར་མོ་གཉིས། དམར་སྙུང་ཧུ་ཐོག་ཐུ་ནས་གོར་མོ་གཉིས། པའི་ཟིའི་ཧུ་བལ་ཀན་བླ་མ་ཧ་ནས་གོར་མོ་ཉི་ཤུ་ཐམ་པ་
མཁན་པོ་བླ་མ་ནས་གོར་མོ་གཉིས། ཨ་ཀྱ་མ་མའི་ཞབས་དྲུང་ནས་གོར་མོ་ལྔ། ཝང་གི་ཞབས་དྲུང་བླ་མ་ནས་གོར་མོ་བདུན་ཅུ་ཐམ་པ། དགེ་བསྐོས་སྐལ་བཟང་ནས་གོར་མོ་ལྔ། ཟུར་བ་ཏཱ་བླ་མ་དཀའ་བཅུ་འདོད་རྒྱལ་ནས་གོར་མོ་དྲུག་དགེ་བསྐོས་
འཇམ་དཔལ་ནས་གོར་མོ་གཅིག་དེམ་ཆི་ཤེས་རབ་ནས་གོར་མོ་གཉིས། དེམ་ཆི་འཆི་མེད་ནས་གོར་མོ་བཅུ་ཐམ་པ། དབུ་མཛད་གནས་བརྟན་ནས་གོར་མོ་ལྔ། མཚན་ཉིད་གྲྭ་ཚང་བླ་མ་དཔལ་ལྡན་ནས་གོར་མོ་གཉིས། ཆོས་གྲྭའི་དགེ་བསྐོས་རིན་ཆེན་ནས་
གོར་མོ་གཅིག་ལམ་རིམ་གྲྭ་ཚང་བླ་མ་ཤེས་རབ་ནས་གོར་མོ་གཅིག་ཆོས་གྲྭའི་དབུ་མཛད་བརྩོན་འགྲུས་ནས་གོར་མོ་གཅིག་རྩིས་རམས་པ་རབ་རྒྱས་ནས་གོར་མོ་གཅིག་ཀུ་ཤྲཱི་འུ་ལན་གྲགས་པ་ནས་གོར་མོ་བདུན་ཅུ་ཐམ་པ། རབ་འབྱམས་
པ་གྲགས་པ་ནས་གོར་མོ་གསུམ། དབྱར་གནས་སྤྱི་ས་ནས་གོར་མོ་ལྔ་བཅུ་ཐམ་པ། ཕྱག་མཛོད་དོན་ལྡན་ནས་གོར་མོ་བཅུ་ཐམ་པ། རབ་འབྱམས་པ་བསྟན་པའི་ནས་གོར་མོ་གསུམ། རབ་འབྱམས་པ་པུ་ཐུམ་ཅི་ནས་གོར་མོ་སུམ་ཅུ་ཐམ་པ་

[004B] གཉེར་པ་བུར་གེད་ནས་གོར་མོ་གཉིས། རབ་འབྱམས་པ་བློ་བཟང་བཟོད་པ་ནས་གོར་མོ་གཉིས། རབ་འབྱམས་པ་ཆོས་སྲུང་ནས་གོར་མོ་གཅིག་རབ་འབྱམས་པ་ཐུགས་རྗེ་ནས་གོར་མོ་གཉིས། དགེ་
བཤེས་རྦོ་རོད་བཛྲ་སྐྱབས་ནས་གོར་མོ་གཅིག་དགེ་བཤེས་རྟེན་འབྲེལ་ནས་གོར་མོ་གཅིག་གཉེར་པ་བརྩོན་འགྲུས་ནས་གོར་མོ་གཅིག་དགེ་བཤེས་ཚུལ་ཁྲིམས་ནས་གོར་མོ་ལྔ། ཀུ་ཤྲཱི་དཔལ་ལྡན་ནས་གོར་མོ་གཉིས། གཉེར་པ་
དམ་ཆོས་ནས་གོར་མོ་གཉིས། བློ་བཟང་བསྟན་དར་ནས་གོར་མོ་གཅིག་གཉེར་པ་མཆོག་གྲུབ་བཟང་པོ་ནས་གོར་མོ་བཅུ་ཐམ་པ། དཀའ་བཅུ་བཟོད་པ་ནས་གོར་མོ་གཅིག་ཀུ་ཤྲཱི་བཟོད་པ་ནས་གོར་མོ་གཉིས། ཞིབ་འཇིགས་མེད་ནས་
གོར་མོ་གཅིག་ཅྭོ་ཆི་འབྱུང་གནས་ནས་གོར་མོ་གཅིག་ཀུ་ཤྲཱི་མཁས་བཙུན་ནས་གོར་མོ་གཅིག་ཀུ་ཤྲཱི་དངོས་གྲུབ་ནས་གོར་མོ་གཅིག་ཆ་ཧར་ཨ་ཡུ་ཤི་ནས་གོར་མོ་གཅིག་ཐཱ་ཧིལ་ཆི་བསྟན་པ་ནས་གོར་མོ་གཅིག་ནང་སོ་རབ་རྒྱས་ནས་
གོར་མོ་ལྔ། གཉེར་པ་གྲགས་པ་ནས་གོར་མོ་གཅིག་རབ་འབྱམས་པ་ངག་བརྟན་ནས་གོར་མོ་ལྔ། གཉེར་པ་ཆོས་འཕེལ་ནས་གོར་མོ་གཉིས། དཀའ་བཅུ་བློ་མཆོག་ནས་གོར་མོ་བཅུ་གཅིག་དབུ་མཛད་རབ་བརྟན་ནས་གོར་མོ་གཉིས། ཅར་གལ་
ནས་གོར་མོ་གཅིག་དགེ་བསྐོས་ཆོས་གྲོགས་ནས་གོར་མོ་གཅིག་དཔལ་ལྡན་འོད་ཟེར་ནས་གོར་མོ་གཅིག་སྐད་སྒྲ་པ་བསྟན་འཛིན་ནས་གོར་མོ་གཅིག་ཏཱ་བླ་མའི་བྱང་ཆུབ་ནས་གོར་མོ་གཅིག་ཧོ་ཤོའི་སུམ་མུའི་ཞ་བི་ཨ་རག་སན་

[005A]༄༅། །ཅ་ལང་བུ་ལག་དང། ཅང་གི་མ་གཅིག་གཉིས་ཀྱི་གོར་མོ་བཅུ་གཉིས། དབུ་མཛད་ཕུལ་བྱུང་ནས་གོར་མོ་གཅིག་ལུང་རྟོགས་ཡོན་ཏན་ནས་གོར་མོ་གཅིག་བློ་བཟང་རིག་གྲོལ་ནས་གོར་མོ་གཅིག་ཅོ་ནང་ཐུས་
ལག་ཆི་རྟ་མགྲིན་སྲུང་ནས་གོར་མོ་བདུན། ཐུ་ས་ལག་ཆི་བསོད་ནམས་བཟང་པོ་ནས་གོར་མོ་བདུན། དར་ཧན་པཱི་ཟིའི་གོར་མོ་ལྔ། མིའི་རིན་དོན་ནོས་ཀྱི་གོར་མོ་སུམ་ཅུ་ཐམ་པ། ཨད་ཧ་ཀུན་བཟང་ནས་གོར་མོ་སོ་ལྔ། ཅ་ལང་རྒྱལ་ཕང་ང་ནས་
གོར་མོ་བཅུ་ཐམ་པ། ཅ་ལང་ཀུན་དགའ་སྙིང་པོ་ནས་གོར་མོ་བཅུ་ཐམ་པ། ཨ་རག་སན་མིའི་རིན་རྟ་མགྲིན་ནས་གོར་མོ་བཞི། ཕས་ཏན་ཏཱ་ཚེ་རིང་རྡོ་ནས་གོར་མོ་བདུན། པཱོའི་ཏཱ་ལྷ་མོ་སྐྱབས་ནས་གོར་མོ་བདུན་ཅུ་ཐམ་པ། ཐས་ཅི་སྣང་མཛད་ནས་
གོར་མོ་ལྔ་བཅུ་ཐམ་པ། ཐས་ཅི་ཧེ་ཤིག་ཐོག་ཐོག་ནས་གོར་མོ་ཉི་ཤུ་ཐམ་པ། མིའི་རིན་རྡོ་རྗེ་སྲུང་ནས་གོར་མོ་བཅུ་ཐམ་པ། ཅ་ལང་ཐུབ་ཞིང་པཱ་ཡར་ནས་གོར་མོ་བཞི། ཅ་ལང་འཇམ་དཔལ་སྲུང་ནས་གོར་མོ་བཞི། ཐུ་ཤི་མེལ་ཨེང་ཧེ་བཱ་ཡར་
ནས་གོར་མོ་ལྔ། ཅང་གི་ཚེ་རིང་ནས་གོར་མོ་གསུམ། ཅང་གི་སངས་རྒྱས་ནས་གོར་མོ་བཅོ་ལྔ། ཅང་གི་ཚེ་དཔག་ནས་གོར་མོ་གཉིས། པི་ཆི་ཆེ་ཐུག་སུ་ནས་གོར་མོ་དྲུག་ཅང་གི་ཚེ་ལྡན་ནས་གོར་མོ་གཉིས། ཧུན་དེ་གུ་རུ་ནས་གོར་མོ་གསུམ་
ཧུན་དེ་སུ་ཧེ་ནས་གོར་མོ་གསུམ། ཧུན་དེ་ཡི་དམ་ནས་གོར་མོ་གཅིག་ཧུན་དེ་ཀོ་ནས་གོར་མོ་གཉིས། གོལ་སྭོམ་ནི་ཅང་གི་པཱ་ཐར་ནས་གོར་མོ་གཅིག་ཡ་མན་པཱོའི་ཏཱ་དབང་ཆེན་ནས་གོར་མོ་གསུམ། ཧུན་དེ་ཚེ་རིང་ནས་གོར་མོ་གཅིག་

[005B]ཏཱ་རག་འོས་ཧེན་ནས་གོར་མོ་གཅིག་ཥ་བཛྲ་ནས་གོར་མོ་གཅིག་ཤར་འོས་ཧེན་ནས་ཞོ་གསུམ། བཀྲ་ཤིས་ནས་གོར་མོ་གཅིག་ཐས་ཅི་ཧ་ས་ཆུ་ལུ་ནས་གོར་མོ་ལྔ། ཅ་ལང་དབང་རྒྱལ་ནས་གོར་
མོ་གཅིག་ཥ་འཇིགས་བྱེད་སྲུང་ནས་གོར་མོ་གཅིག་ཧུ་ཧེན་དཔལ་སྦྱིན་ནས་གོར་མོ་གཉིས། ནང་སོ་ཚེ་རིང་ནས་གོར་མོ་གཅིག་ཏཱ་མལ་སྭོམ་ནི་རྟ་མགྲིན་སྲུང་ནས་གོར་མོ་གཅིག་པཱ་རུའི་སྭོམ་ནི་ཅང་གི་འུལ་ཅི་པུ་རན་ནས་གོར་མོ་བཅུ་བཞི། ཐས་ཅི་
གཙུག་ཏོར་ནས་གོར་མོ་གཅིག་ཧུན་དེ་པཉྩ་རཀྵ་ནས་གོར་མོ་གཉིས། ཧ་ཝན་ཕུན་ཚོགས་ནས་གོར་མོ་བཞི། ཧ་ཝན་དོན་བཟང་ནས་གོར་མོ་གཉིས། ཧལ་ཧ་བག་ཨ་རག་སྭན་མིའི་རིན་ཀུན་དགའ་བཟང་པོ་ནས་གོར་མོ་བཞི། ཐས་ཅི་ཀོ་ནས་གོར་མོ་གཉིས་
ཟླ་བ་ནས་གོར་མོ་གཉིས། འུལ་ཅི་མེན་དེ་ནས་གོར་མོ་གཅིག་ཨེམ་གེད་བག་ཧ་ཝན་ཐུ་མུན་པཱ་ཡར་ནས་གོར་མོ་བཅུ་བཞི། ཐས་ཅི་མཐུ་སྟོབས་ནས་གོར་མོ་གཉིས། ཨ་རད་དོན་གྲུབ་ནས་གོར་མོ་གསུམ། ཨ་རད་ངག་དབང་འཇམ་དཔལ་ནས་གོར་མོ་
གཅིག་ཧྭོབ་རག་ཉི་མ་ནས་གོར་མོ་ལྔ། ཨ་རད་རྟ་མགྲིན་ནས་གོར་མོ་གསུམ། དབུ་རྒྱན་ནས་གོར་མོ་བཅུ་བཞི། མོ་བག་ནང་སོ་སྐལ་ལྡན་ནས་གོར་མོ་གཅིག་ཐས་ཅི་ཆ་ཀན་བླ་མ་ནས་གོར་མོ་གཉིས། ཐས་ཅི་འཆི་མེད་ནས་གོར་མོ་གཅིག་ཐས་
ཅི་རྟ་མགྲིན་སྲུང་ནས་གོར་མོ་གཅིག་ཨ་རད་ཆིང་གེལ་ནས་གོར་མོ་གཅིག་ཨ་རད་དོན་གྲུབ་ནས་གོར་མོ་གཅིག་བསམ་འཕེལ་ནས་གོར་མོ་གཉིས། འྭ་རད་སྭོམ་ནི་ཅང་གི་གོ་ཐོབ་ནས་གོར་མོ་ལྔ། ཨ་རག་སན་ཅང་གི་ཀོ་ནས་གོར་མོ་བཅུ་བཞི་

[006A]༄༅། །ཧུན་དེ་ཡི་དམ་ནས་གོར་མོ་གསུམ། ཥ་རྣམ་རྒྱལ་ནས་གོར་མོ་གཅིག་ཥ་འོད་ཧན་ནས་གོར་མོ་ལྔ། རྟ་མགྲིན་ནས་གོར་མོ་བཞི། དཔལ་རྣམ་རྒྱལ་ནས་གོར་མོ་གཅིག་བདེ་བ་ཅན་ནས་གོར་མོ་གསུམ། ཅྭོ་བཀྲ་
ཤིས་ནས་གོར་མོ་གཉིས། ཤེས་རབ་ནས་གོར་མོ་གཅིག་ཇུ་གུའི་སྭོམ་ནི་ཐས་ཅི་དོན་གྲུབ་ནས་གོར་མོ་གཉིས་དོང་ཚེ་གྱི་གོར་མོ་གཉིས་དང་བཞི། ཇུ་གུའི་ཧོ་ཆེད་ཝང་ཐན་ནས་གོར་མོ་བརྒྱ་ཐམ་པ། ཀེ་ཀེའི་སུམ་མུའི་རི་ཁྲོད་བླ་མ་ནས་གོར་
མོ་དྲུག་ཅུ་ཐམ་པ། དཀའ་བཅུ་དར་རྒྱས་ནས་གོར་མོ་དྲུག་ཏཱ་ལའི་ཚ་ཧྭ་གི་ནས་མ་ནས་གོར་མོ་བཞི། ཀེ་ཀེའི་སུམ་མུ་ནས་གོར་མོ་ང་ལྔ། གྲུ་ཀྱཱ་ཀེ་ཀེའི་ཚང་ནས་གོར་མོ་བདུན་ཅུ་ཐམ་པ། འུབ་བར་བར་ཀའི་སྭོམ་ནི་ཀུ་ཤྲཱི་འཇམ་དཔལ་
ནས་གོར་མོ་ལྔ། ཧ་ཝན་དཔའ་བོ་དོན་གྲུབ་ནས་གོར་མོ་དྲུག་ཅུ་ཐམ་པ། ཧ་ཝན་བསོད་ནམས་དབང་རྒྱལ་ནས་གོར་མོ་ལྔ་བཅུ་ཐམ་པ། ཕྱག་མཛོད་དཀོན་མཆོག་སྐྱབས་ནས་གོར་མོ་བཅོ་ལྔ། ཨ་རད་བཀྲ་ཤིས་ནས་གོར་མོ་ཉི་ཤུ་ཐམ་པ། ཧུན་
དེ་སས་འང་པཱ་ཡར་ནས་གོར་མོ་གཅིག་ཐས་ཅི་ཀུན་གྲུབ་ནས་གོར་མོ་གཉིས། ཧོབ་རག་དབང་རྒྱལ་ནས་གོར་མོ་གཅིག་ཧུན་དེ་བོར་ནས་གོར་མོ་གཉིས། ཞབ་ཀན་ཆི་མེ་ཏོག་མ་ནས་གོར་མོ་གསུམ། ཨ་རད་བསོད་ནམས་དབང་རྒྱལ་ནས་
གོར་མོ་གཉིས། དབང་ཕྱུག་བཀྲ་ཤིས་ནས་གོར་མོ་གཅིག་ཡིད་གེལ་ནས་གོར་མོ་གཅིག་གེར་རིལ་ཆོག་ཐུ་ནས་གོར་མོ་གཅིག་བསྟན་པའི་རྒྱལ་མཚན་ནས་གོར་མོ་གཅིག་རིན་ཆེན་རྡོ་རྗེ་དང་མེ་ཏོག་མ་རྣམས་ཀྱི་གོར་མོ་གཅིག་དགེ་

[006B]ཐས་ཅི་རྟ་མགྲིན་ནས་གོར་མོ་གསུམ། ཧ་ཝན་ཀུན་བཟང་ནས་གོར་མོ་གསུམ། བསོད་ནམས་ནས་གོར་མོ་གཉིས། ཨེ་ཧེ་ནར་ཀརྨ་ནས་གོར་མོ་གསུམ། རྣམ་འཇོམས་ནས་གོར་མོ་བཞི། རྟ་མགྲིན་སྲུང་ནས་གོར་
མོ་གསུམ། གཙུག་ཏོར་དང་དབང་རྒྱལ་རྣམས་ཀྱི་གོར་མོ་བཞི། དགེ་བཤེས་བསམ་གཏན་ནས་གོར་མོ་གསུམ། ཨ་རད་ཀོ་ནས་གོར་མོ་བཅུ་གསུམ། ཉི་མ་ནས་གོར་མོ་གཅིག་ཧུན་དེ་དགའ་སྐྱེད་ནས་གོར་མོ་གཉིས། མཁྱེན་རབ་དགའ་བ་ནས་གོར་
མོ་གཅིག་གོལ་སྭོམ་ནི་ཐས་ཅིག་ག་ནས་གོར་མོ་གཅིག་ཆོས་སྲུང་ནས་གོར་མོ་ཉི་ཤུ་ཐམ་པ། ཆོས་སྐྱོང་སྐྱབས་ནས་གོར་མོ་བཅུ་ཐམ་པ། ཨར་ཐལ་ཚེ་དཔག་སྭོམ་ནིས་གོར་མོ་གོ་ལྔ། ཚེ་དཔག་སྭོམ་ནི་ཤྲཱི་གེ་ཐུ་ཇ་སག་བླ་མ་ཚུལ་ཁྲིམས་ནས་
གོར་མོ་གཅིག་ངག་དབང་ནས་གོར་མོ་གཅིག་ཐས་ཅི་ཨ་ཡུར་ནས་གོར་མོ་གཅིག་རྒྱ་མཚོ་ནས་གོར་མོ་གཅིག་བཛྲ་པཱ་ཎིའི་སྭོམ་ནི་མཁས་གྲུབ་ནས་གོར་མོ་གཅིག་ཨར་དའས་ཆེན་སྭོམ་ནི་ཏཱ་བླ་མ་བཟང་པོ་ནས་གོར་མོ་བཞི། དེམ་ཆི་རྒྱལ་
མཚན་ནས་གོར་མོ་གསུམ། ཨོང་ནོད་ཤོག་གི་དགེ་སློང་བཀྲ་ཤིས་དཔལ་བཟང་ནས་གོར་མོ་བཅུ་ཐམ་པ། བློ་བཟང་ཉི་མ་ནས་གོར་མོ་གསུམ། དཔལ་འབྱོར་སོགས་ཀྱི་གོར་མོ་ང་ལྔ། གཱ་ཅི་ནའི་གོར་མོ་བཅུ་གཉིས། དའལ་ལྷའི་སྭོམ་ནི་དགེ་བསྐོས་
བསྟན་འཛིན་ནས་གོར་མོ་བཅུ་ཐམ་པ། བསྟན་འཛིན་ཉི་མ་ནས་གོར་མོ་གཅིག་འཇམ་དཔལ་མཁས་གྲུབ་ནས་གོར་མོ་གཅིག་ཨབ་ཧ་ནར་བག་གི་གོར་མོ་བཞི། ཨ་ཡུར་སྭོམ་ནས་གོར་མོ་ཞེ་ལྔ། སྟོབས་སྲུང་སྭོམ་ནས་གོར་མོ་ང་གསུམ་

[007A]༄༅། །དགེ་གཡོག་ཤེས་རབ་དང་དངོས་གྲུབ་རྣམས་ཀྱི་གོར་མོ་གཉིས། ཆོས་སྐོར་ནས་གོར་མོ་གཅིག་ཧ་ཐན་རྣམས་ཀྱི་གོར་མོ་གཅིག་རབ་འབྱམས་པ་བཤད་བསྒྲུབ་ནས་གོར་མོ་ཉེར་བདུན། ཧོ་ལོ་ཐུའི་སུམ་མུའི་ཧུ་
བལ་ཀན་བླ་མ་ནས་གོར་མོ་བཅུ་ཐམ་པ། ཨ་བག་ཇ་སག་ཀུན་ཐན་ནས་གོར་མོ་དྲུག་བཅུ་ཐམ་པ། བའར་རུའི་སྭོ་ཉིད་ཝང་ཐན་ནས་གོར་མོ་བརྒྱ་སོ་དགུ། དེད་ཏཱ་ཝང་ཐན་ནས་གོར་མོ་བདུན་ཅུ་ཐམ་པ། བའར་རུའི་ཨབ་ཧ་ནར་པི་ལིའི་གོར་
མོ་ཉེར་གཉིས། ཀུ་ཤྲཱི་བསྟན་འཛིན་བཀྲ་ཤིས་ནས་གོར་མོ་གསུམ། དགེ་སློང་སྙན་གྲགས་ནས་གོར་མོ་གཅིག་དགེ་བཤེས་མཆོག་གྲུབ་ནས་གོར་མོ་གཅིག་ཧན་ཅ་ནས་གོར་མོ་གཉིས། ཡེར་གེན་ཨ་ཡུ་ཤི་ནས་གོར་མོ་ལྔ། དགེ་
འདུན་སྲུང། ཧོབ་རག་བཀྲ་ཤིས། སས་འང་ཆ་གྭོན། ལྷུན་གྲུབ། ནང་སོ་ཐབས་མཁས། ཥ་ཀུན་བཟང། སེར་རེ་དར། སེར་གེ་ལིང། །ཧེ་ཤིག་ཐོག་ཐག་ཕྱག་རྡོར། ནཱ་ས་ཐ། ཥ་ཐུ་མུན། གོ་ཐོབ། དགེ་འཕེལ། དངོས་
གྲུབ༑ ཐུལ་ཧུར་ཆི་ཚེ་ལྡན། ཥ་བརྟེན་འབྲེལ། ཧོབ་རག་བསྟན་འཛིན། ཥ་ཚེ་དཔག་སྲུང་རྣམས་ཀྱི་གོར་མོ་སོ་དྲུག་ཡང་གནས་བརྟན། ཨ་ཡུ་རེ། ཕྱོགས་རྒྱལ། པོ་ཞག་སྣ་ཚོགས། ཐ་ཧ་ར་རྡོ། ཨེ་ཧེ་ནར་འོ་ཆར། དཔལ་འབར་
ཐུ་མང་པཱ་ཡར་རྣམས་ཀྱི་གོར་མོ་གཉིས་དང་ཞོ་བཞི། ཐས་ཅི་གཙུག་ཏོར་དང་ཞབ་ཀན་ཆི་ཐམས་ཅད་གཉིས་ཀྱི་དོང་ཚེ་བདུན་བརྒྱ། ཨོང་ནེད་ཤོག་ཁ་ད་ཐུ་སུམ་མུའི་ཞབས་དྲུང་བླ་མ་ནས་གོར་མོ་ཉེར་ལྔ། ཨུ་ཤི་བྲག་དགོན་པའི་གྲྭ་རིགས་བསྟན་

[007B] བཅས་སོ།  །སྐྱེས་པ་ཀུན་ཏུ་འཇམ་དབྱངས་བླ་མ་ཁྱེད། །ཚེ་རབས་པདྨོའི་འཕྲེང་བར་རྗེས་བཟུང་སྟེ། །ས་ལམ་སྤངས་རྟོགས་བགྲོད་པ་མཐར་ཕྱིན་ནས། །བཅུ་གསུམ་རྡོ་རྗེ་འཛིན་པའི་ས་
ཐོབ་ཤོག་སརྦ་མངྒ་ལཾ།། །།



﻿༄༅། །དཔར་བྱང་སྨོན་ཚིག་གི་སྐོར་བཞུགས་སོ། །

[001B] །སྣང་སྲིད་ཆོས་ཀུན་ལྷན་སྐྱེས་བདེ་ཆེན་ངོར། །སྡོམ་མཛད་དཔལ་ལྡན་ཁྲག་འཐུང་ཧེ་རུ་ཀའི། །དཀྱིལ་འཁོར་ལྷ་ཚོགས་མཆོད་བསྟོད་བགྱིས་
པའི་མཐུས། །བཤེས་གཉེན་དམ་པས་རྟག་ཏུ་རྗེས་འཛིན་ཤོག་ཐུན་མོང་ལམ་སྦྱངས་བདག་གི་རྒྱུད་སྨིན་ཅིང། །མ་དག་སྐྱེ་ཤི་བར་དོའི་དྲི་མ་གསུམ། །དག་བྱེད་རིམ་པ་
དང་པོའི་རྣལ་འབྱོར་གྱིས། །ཐ་མལ་སྣང་ཞེན་དྲི་མ་འཁྲུད་པར་ཤོག་ཀུན་རྟོག་གཡོ་བའི་ལས་རླུང་རྒྱུན་གཅོད་དེ། །དྷཱུ་ཏིར་ས་ཧ་ཛ་ཡི་བདེ་ཆེན་ལ། །བརྟེན་ནས་ཁ་སྦྱོར་བདུན་ལྡན་
རྡོ་རྗེ་སྐུ། །མངོན་གྱུར་མཁའ་མཉམ་སེམས་ཅན་དོན་བྱེད་ཤོག་ །ཅེས་པ་འདི་ཡང་རི་ཁྲོད་པ་དགེ་སློང་ཐུབ་བསྟན་ནས་འདི་ལྟ་བུ་ཞིག་དགོས་ཤེས་བསྐུལ་བའི་ངོར་་ཆོས་མེད་སྙོམ་ལས་བ་ཤཱཀྱའི་བཙུན་གཟུགས་བློ་བཟང་བྱང་ཆུབ་བསྟན་སྒྲོན་གྱིས་སུག་བྲིས་སུ་བགྱིས་པའོ། །།

[002A]༄༅། །ཨོཾ་སྭ་སྟྭི། བགྲང་ཡས་བསྐལ་བའི་ཚོགས་གཉིས་འོ་མའི་མཚོ། །རླབས་ཆེན་སྙིང་རྗེས་སྲུབས་སྐྱིས་འོད་ཀྱི་མཛོད། །འགྲོ་འདིའི་སྐལ་བཟང་ལྷ་ཡི་རྫིང་
རིང་དུ། །གཞན་ཕན་འོད་བརྒྱའི་དྲ་བ་འགྱེད་ལ་འདུད། །བདེ་གཤེགས་ཉིན་མོར་བྱེད་པའི་སྣང་བ་ཡི། །སྐྱེས་རབས་སོ་བཞིའི་ངོ་མཚར་སྣང་བརྙན་གང་
གཟུགས་སྐུ་མཐོང་བ་དོན་ལྡན་དཀྱིལ་འཁོར་མཆོག་ཞིང་འདིའི་བསྟན་འགྲོའི་དཔལ་མགོན་དམ་པར་ཤར། །གང་ཞིག་གདུལ་བྱའི་ཡིད་ལ་ཤར་བ་ཡིས། །
དད་ལྡན་སྙིང་གི་ཆུ་སྐྱེས་རྟག་བཞད་ཅིང། །རྣམ་དག་དོན་གཉིས་གེ་སར་ཡོངས་སྨིན་པས། །གཏན་བདེའི་སྒོ་འཕར་མཆོག་ཏུ་ཡངས་པོར་བྱས། །དེ་

[002B] །རབ་འབྱམས་སྨྲ་པ་བྱམས་པ་བསྟན་འཛིན་དང། །བློ་བཟང་བསྟན་པ་དཀོན་མཆོག་གྲགས་པ་སོགས། །འཁོར་གསུམ་ཡོངས་དག་ཆགས་མེད་བློས་བསླངས་ཏེ། །
བཞེངས་པའི་ལེགས་ཚོགས་འོད་སྟོང་འབར་བའི་གཟིས། །ཡིད་ཅན་སྙིང་གི་མུན་པ་རབ་བཅོམ་ཏེ། །མཐའ་དག་ཆོས་ཀུན་གསལ་བར་བྱེད་པའི་མཆོག་ཀུན་མཁྱེན་ཡེ་ཤེས་སྣང་བ་རྒྱས་ཕྱིར་བསྔོ།  །ཞེས་པ་
འདི་ནི་བློ་བཟང་བསྟན་པའི་འདོད་མོས་ལྟར་་བཙུན་པའི་གཟུགས་བརྙན་འཆང་བ་ཆེ་ཤོས་སྐྱེས་མིང་བར་རློམ་པས་བྲིས་པའོ།།  ༄༅། །ཨོཾ་སྭ་སྟི། བདེ་གཤེགས་རྒྱལ་བ་སྲས་བཅས་མ་ལུས་པ། །གང་
གི་མཐུ་ལས་བྱུང་བའི་གཞི་རྟེན་མཆོག་རིན་ཆེན་བྱང་ཆུབ་སེམས་ཉིད་ཆོ་ག་ཡིས། །འཛིན་ཚུལ་ཡོངས་འཛིན་ཞལ་ལུང་གངྒཱ་མ། །གང་གི་ལེགས་བཤད་ཚངས་པའི་རལ་ཀླུང་ལས། །ལྷག་བསམ་
ཛ་ཧྣུ་ཡིས་ཉེར་དྲངས་ཏེ། །སྐལ་ལྡན་གདུལ་བྱ་ཡོངས་ལ་སྨན་སླད་དུ། །འཛད་མེད་ཆོས་སྦྱིན་ཉལ་འགྲོ་འདི་ནས་བབས། །འདི་ལས་འོང་བའི་རྣམ་དཀར་དགེ་ཚོགས་ལ། །བརྟེན་ནས་འགྲོ་ཀུན་ཕྲ་རགས་
འཁོར་བ་ལས། །བརྒལ་ཏེ་སྐུ་གསུམ་ཡེ་ཤེས་སྣང་བ་མཆོག་མངོན་དུ་བྱས་ནས་འགྲོ་ཀུན་དོན་བྱེད་ཤོག་ །ཅེས་པ་འདི་ཡང་དཔར་ཁང་སྤྱི་གཉེར་ཆེ་ཆུང་ནས་སེམས་བསྐྱེད་ཀྱི་ཆོ་ག་དང་འདོན་བགྲིགས་བཅས་དཔར་གསར་བསྐྲུན་

[003A]༄༅། །བྱེད་སྐབས་འདི་ལྟ་བུ་ཞིག་དགོས་ཞེས་བསྐུལ་ངོར་་སྐུ་འབུམ་གདན་ས་པ་ཆེ་ཤོས་པཎྜི་ཏ་མཁན་པོས་བྲིས་པའོ། །  ༄༅། །རྒྱལ་བའི་དབང་པོ་བློ་བཟང་གྲགས་པ་ལ། །བརྟེན་པའི་ལས་
ཚོགས་དངོས་གྲུབ་འབྱུང་གནས་གང། །དགའ་བའི་དཔལ་ལྡན་སྐུ་འབུམ་བྱམས་གླིང་འདིར། །ཆོས་སྦྱིན་རྒྱ་ཆེར་སྤེལ་སླད་དཔར་འདི་བསྐྲུན།  །ཅེས་པ་འདི་ནི་ཆབ་མདོ་ལྕགས་ར་ཆོས་རྗེས་མཛད་པའི་དམིགས་བརྩེ་
མའི་འཁོར་ལོའི་ལས་ཚོགས་དཔར་གསར་བསྐྲུན་པའི་སྐབས་་ཆེ་ཤོས་མཁན་མིང་བས་བྲིས་པའོ།།  ༄༅། །སྨྲས་པ། བློ་བཟང་རྒྱལ་བའི་གཞུང་ལུགས་གསེར་ལྡན་མ། །ཟབ་གནད་མངལ་
ཁུར་ལྗིད་ཀྱིས་དམན་བློའི་མཚོར། །བྱིང་བར་མ་བཟོད་བཤད་སྒྲུབ་རྒྱལ་མཚན་རྩེར། །འགོད་མཁས་ཆོས་གྲགས་མཆེད་ཟླར་གྱུར་བ་གང། །མཐའ་བྲལ་གཞུང་གི་རིན་ཆེན་རྩིག་ངོས་སུ། །མཐས་ཡས་
དཀའ་གནད་གཟུགས་བརྙན་འབུམ་འཆར་ཡང། །མཐའ་དག་ཞིབ་མོའི་བློ་ཡིས་འཆད་མཁས་པ། །མཐའ་དབུས་ཀུན་ཏུ་ཁྱོད་མིན་ལས་གཞན་ཅི། །རྣམ་དག་གྲུབ་མྠའ་མྠའ་ཡས་ཟབ་རྒྱས་ཀུན། །
མ་ལུས་གཟིགས་དོན་དོན་གཉེར་བགོ་སྐལ་དུ། །ཡོངས་སུ་སྟེར་མཁས་མཁས་མཆོག་གང་གི་གསུང། །གསུང་རབ་རབ་འབྱམས་འབྱམས་ཀླས་བལྟ་བའི་མིག་དེ་ཕྱིར་ལྷག་བསམ་དགེ་བའི་ཀུན་

[003B] །དབང་ཕྱོགས་བསྟན་པའི་པད་ཚལ་བཞད་པའི་གཉེན། །ངག་དབང་བློ་བཟང་བསྟན་འཛིན་ཨེ་ཝཾ་གྱིས། །གང་མཁོ་མཐུན་རྐྱེན་ལེགས་སྦྱར་དཔར་དུ་བསྒྲུབས། །འདིས་མཚོན་དགེ་བས་རྒྱལ་བསྟན་
དར་ཞིང་རྒྱས། །དེ་འཛིན་དགེ་འདུན་ཐུགས་མཐུན་བཤད་སྒྲུབ་འཕེལ། །ཁྱད་པར་དམ་པའི་ཞབས་བརྟན་མཛད་འཕྲིན་འོད། །མི་ཉམས་འགྲོ་ཀུན་ཆོས་ལ་སྦྱོར་གྱུར་ཅིག་དཔལ་ལྡན་ཡོན་ཏན་མ་དྲོས་
ཆུ་ཀླུང་ཆེར། །བཤད་སྒྲུབ་འྫམྦུ་པྲྀཀྵས་ཉེར་མཚན་པའི། །དགེ་ལྡན་གླིང་འདིར་ལེགས་བཤད་ཆོས་ཀྱི་སྒྲ། །དུས་ཀུན་སྒྲོག་པའི་དགའ་ཚལ་ཆེར་རྒྱས་ཤོག་འབྲེལ་ཐོགས་བདག་སོགས་མ་རྒན་
འགྲོ་བ་ཀུན། །ཚངས་སྤྱོད་བསླབ་གསུམ་ལྡན་པའི་རྟེན་རྙེད་ཅིང། །མཚན་ལྡན་དམ་པས་རྗེས་བཟུང་ས་ལམ་གྱི། །བགྲོད་པ་མཐར་ཕྱིན་བདེ་གཤེགས་སྐུ་ཐོབ་ཤོག་ །ཅེས་ཀུན་གཞིའི་མཐའ་དཔྱོད་འདི་ཉིད་རྗེ་བཙུན་
ཁས་ལེན་དང་མཐུན་པར་གནང་གཤིས། ཕྱོགས་འདིར་མཁོ་ཆེ་བར་མཐོང་ནས་དཔར་གསར་བསྐྲུན་བགྱིས་སྐབས་དཔར་བྱང་སྨོན་ཚིག་ཏུ་ཆེ་ཤོས་པཎྜི་ཏ་མཁན་པོས་བྲིས་པའོ། །  ༄༅། །རྣམ་ཀུན་མཆོག་ལྡན་ཕྲ་རབ་རྡུལ་ཆོས་འདས། །
ཕྱི་ནང་གཞན་གསུམ་སྒྲིབ་བྲལ་རྡོ་རྗེ་དབྱིངས། །རྣམ་རོལ་མཚན་དཔེའི་དཀྱིལ་འཁོར་སྒྱུ་འཕྲུལ་གར། །བཅོམ་ལྡན་དུས་ཀྱི་འཁོར་ལོར་གུས་ཕྱག་འཚལ། །རིགས་ལྡན་གྲགས་པའི་བསྡུས་རྒྱུད་ཡང་

[004A]༄༅། །སྙིང་ནོར། །གྲུབ་དབང་མཆོག་གི་བཀའ་དྲིན་ལ་བརྟེན་ནས། །བོད་ཡུལ་ཕན་བདེ་གསོས་སྨན་གྱུར་བའི་ཚེ། །སྣང་མཐའི་མགོན་པོས་མཆོག་ཏུ་ལེགས་པར་བསྔགས། །དེ་ལྟའི་ངོ་
མཚར་རྒྱུད་རྒྱལ་གླེགས་བམ་འདི། །དད་བརྩོན་དཀའ་བཅུ་དཀོན་མཆོག་ཤེས་རབ་དང། །དབུ་མཛད་ཀུ་ཤྲཱི་ངག་དབང་བཟོད་པ་དང། །དགེ་ཚུལ་དཀོན་མཆོག་བློ་འཕེལ་ལ་སོགས་པའི། །གཞན་ཕན་ལྷག་
བསམ་པད་རྩ་ལྟར་དཀར་པས། །འཛད་མེད་དཔར་གྱི་ཆོས་སྦྱིན་བགྱིས་པའི་དགེས། །རྒྱལ་བསྟན་སྤྱི་དང་འཇམ་མགོན་བླ་མ་ཡི། །དྲི་མེད་རིང་ལུགས་གསལ་དྭངས་དར་རྒྱས་ཤོག་བསྟན་འཛིན་
ཞབས་བརྟན་དགེ་འདུན་སྡེ་ཚོགས་འཕེལ། །གནམ་བསྐོས་ས་ཡི་ཚངས་ཆེན་མི་དབང་གི་སྐུ་ཚེ་ཁྲི་ཕྲག་བརྟན་ཅིང་ཆབ་སྲིད་དར། །འཇིག་རྟེན་ཁམས་སུ་བདེ་ལེགས་དཔལ་ཐོབ་ཤོག་རྒྱུར་སྦྱོར་དཀའ་
བཅུ་བཟོ་བོ་ངོ་གཡོག་བཅས། །གནས་སྐབས་རྐྱེན་ངན་ཉེར་འཚེ་ཀུན་ཞི་ཞིང། །མཐུན་རྐྱེན་ལེགས་ཚོགས་འདོད་རྒུ་ཡིད་བཞིན་འགྲུབ། །མཐར་ཐུག་གཏན་གྱི་བཙན་ས་ཟིན་གྱུར་ཅིག་ཁྱད་པར་
ཀ་ལཱ་པ་ཡི་གྲོང་ཁྱེར་དུ། །རིགས་ལྡན་དྲག་པོ་འཁོར་ལོའི་ཞབས་འཁོད་ཚེ། །འདུས་པའི་གཙོར་གྱུར་ས་ལམ་མཐར་ཕྱིན་ནས། །སྟང་གཟུགས་ཕྱག་ཆེན་གོ་འཕང་མྱུར་ཐོབ་ཤོག་ །ཅེས་པ་འདི་ནི་

[004B]
རྒྱུད་འདི་ཉིད་སྐུ་འབུམ་དཔར་ཇི་བཞིན་པཱ་ཡན་ཆ་གྷན་ཧུ་རལ་ཞེས་པའི་དགོན་པར་དཔར་གསར་བསྐྲུན་བགྱིས་སྐབས་དཔར་བྱང་སྨོན་ཚིག་འདི་ལྟ་བུ་ཞིག་དགོས་ཞེས་བསྐུལ་ངོར་་ཆེ་ཤོས་སྐྱེས་མིང་བ་བློ་བཟང་བྱང་ཆུབ་བསྟན་པའི་སྒྲོན་མེས་
སྦྱར་བའོ། །  ༄༅། །ཨོཾ་སྭ་སྟི། བསོད་ནམས་སྟོབས་ཀྱིས་མངོན་པར་ཕྱུག་པ་ཡི། །མི་དབང་ཇུན་ཝང་ཚེ་དབང་རྒྱ་མཚོ་གང། །གང་ཞིག་ལྷག་བསམ་དག་པས་ཀུན་བསླང་སྟེ། །
སྟོང་ཁུན་རྒྱལ་མོའི་སོར་འཕྲུལ་དར་ཡུག་འདི། །ཕུལ་བའི་དགེ་བས་མི་མཐུན་རྐྱེན་དང་བྲལ། །མཐུན་རྐྱེན་ཚེ་བསོད་སྟོབས་འབྱོར་རྒྱས་པ་དང། །འཇམ་དབྱངས་གོང་མའི་ཞབས་འདེགས་སྒྲུབ་པ་ལ། །
བགེགས་མེད་བསམ་དོན་ཡིད་བཞིན་འགྲུབ་པར་མཛོད།། །། ༄༅། །ཨོཾ་སྭ་སྟི། མདོ་སྔགས་ཟབ་གནད་སྟོབས་ལྡན་འགྱིང་བག་ཀྱང། །ཤེས་རབ་མིའུ་ཐུང་གིས་བཅོམ་ས་གསུམ་
པོར། །ཟླ་མེད་དམ་པའི་གོམ་གཅིག་གིས་བརྫིས་པའི། །འདྲེན་མཆོག་མཉམ་མེད་ཙོང་ཁ་པ་དེ་རྒྱལ། །གནས་གསུམ་མཁའ་འགྲོའི་གཙོ་མོ་རྒྱལ་བ་ཀུན། །བསྐྱེད་པའི་ཡུམ་གཅིག་སྡུག་བསྔལ་

[005A]༄༅། །དག་པའི་ཞིང། །མཁའ་ལ་སྤྱོད་གནས་ཊཱ་ཀི་མ་ཁྱོད་ཀྱི། །གདུང་རྟེན་རིན་ཆེན་བདེ་སྐྱོངས་ཆ་ཤས་གང། །གང་གི་མཚན་ཙམ་གྱིས་ཀྱང་ཕྱོགས་རྣམས་སུ། །ཉེས་ཚོགས་
སེལ་བའི་གསེར་འོད་འགྱུར་བའི་རྩི། །ལྕགས་ཁམས་རིན་ཐང་མེད་བའི་དཔལ་ལྡན་པ། །འཇིག་རྟེན་ཀུན་གྱི་བསོད་ནམས་ཆེས་གྲུབ་དེར། །གསེར་ལྡན་ལྟོ་བར་གནས་པའི་ཨལ་ཐའི་ཕྱོགས། །
མི་དབང་ཆིང་ཝང་ལས་ཀྱི་དོན་གྲུབ་དང། །དེའི་སྲས་མི་ཤིག་དོན་གྲུབ་ལ་སོགས་པས། །ལྷག་བསམ་དག་པས་འགྱུར་མེད་སུ་ཝ་རྞ། །མེ་ཡི་གྲངས་ལྡན་མུ་ཏིག་སྤུས་ལེགས་བཅས། །གཞན་ཡང་
མཁན་པོ་ངག་དབང་བསྟན་འཛིན་གྱིས། །བསྲེགས་བཅད་བརྡར་བའི་རིན་ཆེན་ས་ལེ་སྦྲམ། །གཟུགས་ཀྱི་གྲངས་བཅས་ལྷག་བསམ་མ་ཆགས་བློས། །འཁོར་གསུམ་དམིགས་མེད་ངང་ནས་ཕུལ་
བ་ཡི། །དགེ་དེས་ལེགས་བྱས་ཟླ་བ་གཞོན་ནུའི་འོད། །གང་ལ་ཕོག་པའི་འགྲོ་རྣམས་དག་གྲོལ་གྱི། །ས་ལམ་ཀུ་མུད་རབ་ཏུ་བཞད་གྱུར་ཅིག་མཆོག་ལྡན་དྲི་མེད་ཞྭ་སེར་རིང་ལུགས་ཆེ། །
མཆོག་ཏུ་ཡོངས་ཁྱབ་འཇིག་རྟེན་བཀྲ་ཤིས་མཚན། །མཆོག་གསུམ་ཐུགས་རྗེའི་ནམ་མཁར་རོ་གཅིག་པའི། །མཆོག་གི་ཉི་འོད་གསལ་དྭངས་དར་རྒྱས་ཤོག་ །ཅེས་པ་འདི་ནི། ་དཔལ་ལྡན་སྨད་

[005B] མིང་གཞན་
ཆེ་ཤོས་སྤྲུལ་མིང་འཛིན་པ་བློ་བཟང་བྱང་ཆུབ་བསྟན་པའི་སྒྲོན་མེས་ཕྲལ་དུ་སྦྱར་བ་ཛ་ཡནྟུ།།  ༄༅། །རྒྱལ་མཚན་གྱི་ཁ་བྱང་བཞུགས། སྨད་རྒྱུད་རིག་འཛིན་འདུས་སྡེའི་གཙུག་ལག་ཁང། །རྒྱན་བྱེད་རབ་མཛེས་
རྒྱལ་མཚན་ལེགས་ཕུལ་བས། །དད་ལྡན་ཆོས་མཆོག་ཆོས་སྙིང་བསླབ་གསུམ་ནོར། །དབང་བསྒྱུར་ཐར་པའི་རྒྱལ་མཚན་འཛིན་པར་ཤོག་ །ཞེས་དང། ཡང་གཅིག་ན།  སྔགས་འཆང་འདུས་སྡེའི་ཀུན་
དགའ་ར་བ་མཆོག་ལེགས་པར་རྒྱན་བྱེད་རྒྱལ་མཚན་འདི་ཕུལ་བས། །གུས་ལྡན་ཆོས་མཆོག་ཆོས་སྤྱོད་བཤད་སྒྲུབ་ཀྱིས། །མི་ནུབ་བསྟན་པའི་རྒྱལ་མཚན་འཛིན་པར་ཤོག་ །ཞེས་དང།    ༈   
ཁ་བྱང་ལ།  ཨོཾ་སྭ་སྟི། ཕུན་ཚོགས་འབྱུང་གནས་ཡོངས་འཛིན་རིན་ཆེན་གསུམ། །ཟླ་མེད་སྟོན་པ་གང་དེའི་རྒྱལ་ཚབ་མགོན། །གང་གི་སྣང་བརྙན་ལ་སོགས་བྱིན་རྟེན་ནོར། །དད་པའི་རྒྱལ་མཚན་རྩེར་
མཆོད་དགེ་ལེགས་སྩོལ། །བསོད་ནམས་ཞིང་མཆོག་རིག་འཛིན་འདུས་པའི་གནས། །ངོ་མཚར་རྨད་བྱུང་ཡིད་འཕྲོག་གཙུག་ལག་ཁང། །ཀུན་ནས་མཛེས་ཕྱིར་སུ་ཝ་རྞ་ཡི་ཏོག་གུས་ལྡན་བློ་བཟང་འབྱུང་
[006A]༄༅། །གནས་ཞེས་བྱས་བསྐྲུན། །འདི་ཡི་དགེ་བས་ཚེ་རབས་ཐམས་ཅད་དུ། །དལ་འབྱོར་ཚང་བའི་རྟེན་བཟང་ལེགས་བརྒྱུད་དེ། །ཐེག་མཆོག་བཤེས་ཀྱིས་རྗེས་བཟུང་ས་ལམ་གྱི། །བགྲོད་པ་
མཐར་ཕྱིན་ཟུང་འཇུག་སྐུ་ཐོབ་ཤོག་ ཅེས་པ་འདི་ཡང་ཆེ་ཤོས་སྐྱེས་མིང་པས་བྲིས་པའོ།། ༄༅། །བཤད་སྒྲུབ་གླིང་གི་ཚོགས་སླང་གི་ཁ་བྱང་སྨོན་ཚིག་བཀྲ་ཤིས་དབྱངས་སྙན་ཞེས་བྱ་བ་བཞུགས་སོ།།  ༄༅། །ཨོཾ་སྭ་སྟི་
འཇིག་རྟེན་མིག་གཅིག་སྟོན་པས་ང་ཉིད་འདས་རྗེས་སུ། །ཁྱོད་ནི་གཞོན་ནུའི་ཚུལ་འཆང་རྒྱལ་བ་གཉིས་པ་རུ། །དྲེགས་ལྡན་ལ་སོགས་འཁོར་དབུས་དགོན་གནས་ལུང་བསྟན་པའི། །རྒྱལ་ཀུན་ཡབ་གཅིག་
འཇམ་མགོན་བླ་མས་རྟག་ཏུ་སྐྱོངས། །མགོན་ཁྱོད་གང་དུ་བལྟམས་པའི་གནས་སུ་དགའ་ལྡན་ཞིང། །འཕོས་བ་ཇི་བཞིན་ངོ་མཚར་ཆོས་ཀྱི་སྡེ་ཆེན་པོར། །གླིང་བཞི་ལྟར་མཛེས་རྨད་བྱུང་བཤད་གྲྭ་རིགས་
བྱེད་ཀྱིས། །བརྒྱན་པས་རྩེར་འཕགས་དཔལ་ལྡན་བཤད་སྒྲུབ་གླིང་བ་ཡི། །སྔ་ན་མཆིས་པའི་ཚོགས་སླང་ཉམས་རྐྱེན་འདུས་སྤྱི་ནས། །རིན་ཆེན་གཉིས་པ་ཐུར་སྲང་དགུ་བཅུ་ཉེར་རེག་པའི། །འདོད་རྒུ་
ཡོངས་འཁྱིལ་གྲྭ་སླང་གསར་བསྐྲུན་སྤུས་ལེགས་འདི། །སྲིད་འབར་རྒྱལ་པོའི་གནམ་ལོ་བཅུ་བཞི་ས་བྱི་ལོའི། །ཧོར་ཟླ་བདུན་པའི་དཀར་ཕྱོགས་ཟླ་བའི་དཔལ་ཤར་ཉིན། །བསྒྲུབ་པའི་དགེ་བས་གནས་

[006B] །ཟས་ནོར་འདོད་རྒུ་འཛད་མེད་ཆུ་བོའི་རྒྱུན་བཞིན་དུ། །ནམ་ཡང་མི་ཉམས་ཉམས་པ་མེད་པའི་དཔལ་ཐོབ་ཤོག་ཕུན་ཚོགས་དགེ་ལེགས་བྱེ་བས་བསྐྲུན་པའི་གནས་མཆོག་འདིར། །
ཕུན་ཚོགས་བཤད་སྒྲུབ་ཆོས་ཀྱི་འབྱོར་བས་རབ་ཕྱུག་པའི། །ཕུན་ཚོགས་གཟི་ལྡན་མཁས་མང་འབུམ་སྡེས་ཡོངས་བཀང་སྟེ། །ཕུན་ཚོགས་བདེ་ལེགས་འོད་སྣང་ཕྱོགས་ཀུན་ཁྱབ་གྱུར་ཅིག་ ཅེས་ཚོགས་ཁྲོའི་
ཁ་བྱང་འདི་ཡང་ས་བྱི་ལོར་བཤད་སྒྲུབ་གླིང་གི་ཚོགས་སླང་གསར་བསྐྲུན་བགྱིས་སྐབས་འདི་ལྟ་བུ་ཞིག་དགོས་ཞེས་ངག་ལམ་ནས་བསྐུལ་རོང་་ཆེ་ཤོས་པཎྜི་ཏ་མཁན་པོས་སུག་བྲིས་སུ་བགྱིས་པའོ།།  ༄༅། །དུས་གསུམ་རྒྱལ་བ་
ཀུན་གྱི་བགྲོད་གཅིག་ལམ། །རྒྱལ་ཡུམ་ཤེར་ཕྱིན་སྟོང་ཕྲག་བརྒྱ་པ་ཡི། །གླེགས་བམ་ལྗོན་ཤིང་ངོས་ལ་དབྱངས་གསལ་གཟུགས། །འབུར་དུ་འདོད་པའི་རྒྱུ་སྦྱོར་བྱེད་པོ་གང། །ཐོར་གོད་དགེ་སློང་བློ་བཟང་
འོད་ཟེར་དང། །དོ་དམ་བྱེད་པོ་དྲི་མེད་ནོར་བུ་ཡིས། །འཛད་མེད་ཆོས་སྦྱིན་རྒྱ་ཆེར་སྤེལ་བའི་སླད། །རིགས་ལྡན་བློ་གསལ་གླིང་འདིར་པར་དུ་བསྐྲུན། །འདིར་འབད་དགེ་ཚོགས་ཆོས་སྦྱིན་གངྒཱའི་རྒྱུན་
རྟག་ཏུ་བབས་པས་མཁའ་མཉམ་སྐྱེ་དགུའི་ཚོགས། །ཁྱད་པར་རྒྱུ་སྦྱོར་འབྲེལ་ཐོགས་གང་མཆིས་ཀུན། །སྡིག་སྒྲིབ་ཉེས་ཚོགས་མ་ལུས་བྱང་གྱུར་ཅིག་རྟག་ཏུ་མཐོ་རིས་རྟེན་བཟང་རྒྱུད་མར་ཐོབ། །དམ་པའི་

[007A]༄༅། །མགོན་གྱིས་རྗེས་བཟུང་ཆོས་སྤྱོད་བཅུས། །ནམ་ཡང་མི་གཡེལ་ཐེག་མཆོག་ལམ་བཟང་ལ། །བརྟེན་ནས་བླ་མེད་བྱང་ཆུབ་མྱུར་ཐོབ་ཤོག་ ཅེས་འཕགས་པ་བརྒྱད་སྟོང་པའི་བར་བྱང་འདི་ལྟ་
བུ་ཞིག་དགོས་ཞེས་སྔ་ལོར་དྲི་མེད་ནོར་བུ་ནས་དོང་ཙེ་ལྔ་བརྒྱ་དང་ཁ་དར་བཅས་བསྐུལ་ཞིང་ཉེ་ཆར་ཡེ་ཤེས་ལྷུན་གྲུབ་ནས་ཁ་དར་བཅས་བསྐུལ་ངོར་་ཆོས་མེད་བན་རྒན་འདུ་གསུམ་པས་སུག་བྲིས་སུ་བགྱིས་པའོ།།  ༄༅། །རྣལ་
འབྱོར་མ་རྒྱུད་ཀུན་གྱི་མཐར་ཐུག་པ། །དཔལ་ལྡན་དུས་ཀྱི་འཁོར་ལོའི་ཐུགས་དཀྱིལ་གྱི། །སྒྲུབ་ཐབས་ལྗོན་ཤིང་ངོས་ལ་ཡི་གེའི་གཟུགས། །འབུར་དུ་འདོད་པའི་རྒྱུ་སྦྱོར་བྱེད་པ་པོ། །དད་ལྡན་ལྷག་
བསམ་དགེ་བ་ནོར་བུ་བཟང། །ཇ་ལང་ཛེ་སང་གང་དེས་དད་པས་བསྐྲུན། །འདི་ཡི་དགེ་བས་མཁའ་མཉམ་ལུས་ཅན་ཀུན། །ཚེ་རབས་འཕྲེང་བར་དལ་བའི་རྟེན་ཐོབ་ཅིང། །ཐེག་པ་མཆོག་གི་བཤེས་
ཀྱིས་རྗེས་བཟུང་སྟེ། །ཟབ་ལམ་བླ་མེད་རྡོ་རྗེ་ཐེག་པ་ཡི། །རིམ་གཉིས་སྤྱོད་དང་བཅས་པས་ལམ་བཟང་ལ། །བརྟེན་ནས་བཅུ་གསུམ་རྡོ་རྗེའི་ས་ཐོབ་ཤོག་ ཅེས་སྒྲུབ་ཐབས་ཐུགས་དཀྱིལ་གྱི་པར་བྱང་སྨོན་ཚིག་འདི་
ཡང་ཆོས་མེད་བན་རྒན་བོ་དཧི་ཤ་ས་ན་སྱ་ལི་ཁི་ཏཾ།  ༄༅། །སྲིད་གསུམ་བཅུད་ལྔ་སྐྱེ་གནས་རྟེན་འབྲེལ་ཟས། །སྣོད་བཅུད་ཚད་དབྱིབས་བསྐལ་བའི་ཆགས་འཇིག་སོགས། །དཀའ་གནད་གསལ་

[007B] །བློ་གསལ་གཞོན་ནུའི་དགའ་སྟོན་འགྱེད་སླད་དུ། །དཔར་ཁང་སྤྱི་གཉེར་ཐུབ་བསྟན་བཤེས་གཉེན་དང། །ཟླ་གྲོགས་གཉེར་ཆུང་བློ་བཟང་ཆོས་འཕེལ་ནས། །ཆོས་སྦྱིན་
འཛད་མེད་དཔར་གྱི་རྒྱུ་སྦྱར་ཞིང། །མཁས་བསྡུས་བཟོ་བོའི་སོར་མོའི་འཕྲུལ་འདེགས་ལས། །བྱུང་བའི་དགེ་བས་མཐའ་ཡས་ལུས་ཅན་ཀུན། །སྐྱེ་ཤིང་སྐྱེ་བར་དམ་པའི་མགོན་གྱིས་ཟིན། །ཐོས་བསམ་
སྒོམ་དང་ཟག་མེད་ཤེས་རབ་ཀྱིས། །སྲིད་རྩའི་ཕྲ་རྒྱས་དྲུང་ཕྱུངས་རྒྱལ་ཐོབ་ཤོག་ ཅེས་པ་འདི་ནི་དཔར་ཁང་གཉེར་པའི་འདོད་མོས་ལྟར། ཆོས་མེད་སྙོམ་ལས་པ་བིཀྵུ་དའི་བཾ་མིང་ཅན་ནས་འཕྲལ་དུ་བྲིས་པའོ།། ༄༅། །བྲིས་ཐང་ཞལ་
བྱང་སྨོན་ཚིག་བྱང་ཆེན་བགྲོད་པའི་ཐེམ་སྐས་ཞེས་བྱ་བ་བཞུགས་སོ།།     ༈    །སྣང་བརྙན་བྲིས་སྐུ་མཐོང་བ་དོན་ལྡན་གང། །བཞེངས་པའི་དགེ་ཚོགས་དུང་དང་ཀུནྡ་ལྟར། །དཀར་བ་གང་
ཞིག་བསགས་པའི་དགེ་ཚོགས་མཐུས། །ཕན་བདེའི་འབྱུང་གནས་རྒྱལ་བསྟན་དར་ཞིང་རྒྱས། །དེ་འཛིན་སྐྱེས་བུ་ཞབས་པད་གཞོམ་གཤིག་བྲལ། །དགེ་འདུན་སྡེ་མཐུན་ཆོས་སྤྱོད་བཤད་སྒྲུབ་འཕེལ། །ས་དབང་
ཆེན་པོའི་ཆབ་སྲིད་མངའ་ཐང་དར། །འདིས་མཚོན་ཡུལ་གྲུར་མི་ཕྱུགས་ནད་རིམས་ཞི། །སད་སེར་བཙའ་ཐན་དམག་འཁྲུགས་མུ་གེ་སོགས། །ཞི་ཞིང་ཐུན་རྐྱེན་ཚེ་བསོད་དཔལ་འབྱོར་རྣམས། །དབྱར་གྱི་ཆུ་གཏེར་དཔལ་

[008A]༄༅། །དང་མཚུངས་པར་ཤོག་རྒྱུ་སྦྱོར་བྱེད་པོ་འཁོར་དང་བཅས་པ་ཡི། །འཕྲལ་རྐྱེན་ཀུན་ཞི་ཆོས་མཐུན་བསམ་པའི་དོན། །འབད་མེད་ལྷུན་གྲུབ་སྲིད་ཞིའི་ལེགས་ཚོགས་ཀུན། །ཁབ་ལེན་
རྡོ་ཡིས་ལྕགས་ཕྱེ་འདྲེན་བཞིན་མཛོད། །དེང་ནས་བདག་ཅག་འབྲེལ་ཐོགས་བཅས་པ་ཀུན། །བརྩེ་ཆེན་ཐུགས་རྗེའི་ཞགས་པས་དམ་བཅིངས་ནས། །མི་ཡི་རིགས་འཛིན་ཆ་བསགས་གྲོང་ཁྱེར་དུ། །མགོན་ཁྱོད་
སྲས་ཀྱི་ཐུ་བོར་བདག་གྱུར་ཅིག་དེར་མ་གསོན་པའི་ཚེ་རབས་ཐམས་ཅད་དུ། །མགོན་པོ་ཁྱོད་ཀྱིས་འབྲལ་མེད་རྗེས་བཟུང་ནས། །ཟབ་གསང་བདུད་རྩིས་བདག་རྒྱུད་ལེགས་སྨིན་ནས། །བླ་མེད་བྱང་ཆུབ་སྙིང་པོར་
རེག་གྱུར་ཅིག་ །ཅེས་བྲིས་ཐང་ཞལ་བྱང་སྨོན་ཚིག་བྱང་ཆེན་བགྲོད་པའི་ཐེམ་སྐས་ཞེས་བྱ་བ་འདི་ནི། ཨ་བྷ་ག་ལྷ་རམས་པ་མཁན་པོ་བླ་མས་བསྐུར་བའི་ངོར་་ངན་རྒན་ཆོས་ཀྱི་རྡོ་རྗེས་སུག་བྲིས་སུ་བགྱིས་པ་དགེ་ལེགས་འཕེལ།། ༄༅། །ཐང་སྐུའི་རྒྱབ་
ཡིག་བཞུགས་སོ།།  རྣམ་འདྲེན་སྟོང་སོགས་གཟུགས་སྐུ་ཕུལ་བྱུང་མཆོག་བསྐྲུན་པའི་རྣམ་དཀར་དགེ་ཚོགས་ཀུན་ད་ལྟར། །དཀར་བའི་ཆ་ཙམ་གང་ཞིག་བསགས་པའི་མཐུས། །དལ་འབྱོར་ཚང་བའི་མི་ལུས་ཐོབ་
པར་ཤོག་འདི་ལྟར་འཚང་བའི་རྟེན་བཟང་ལེགས་ཐོབ་ནས། །རྒྱལ་བསྟན་གསེར་གྱི་སྒོ་འཕར་ཡངས་པ་རུ། །ཞུགས་ཏེ་ལྔ་གསུམ་ལེགས་ལམ་མཐར་ཕྱིན་ཏེ། །རྣམ་མཁྱེན་རྒྱལ་བའི་གོ་འཕང་མྱུར་འཐོབ་ཤོག་

[008B] ཅེས་པ་འདི་ཡང་ཀཽ་ཤྲཱིའི་བཟོད་པའི་འོད་དམོས་ལྟར་་བཙུན་གཟུགས་འཆང་བ་ཆེ་ཤོས་སྤྲུལ་མིང་བས་བྲིས་པའོ།།     ༈    །ཞི་བ་ཆགས་བྲལ་ཐེག་མཆོག་དམ་པའི་ཆོས། །རིགས་གྲོལ་
བརྒྱད་ལྡན་འཕགས་ཚོགས་དགེ་འདུན་སྟེ། །སྐྱབས་མཆོག་རིན་ཆེན་གསུམ་གྱིས་ཤིས་པ་སྩོལ། །སྔོན་ཚེ་དྲང་སྲོང་བདེན་གསུང་དེ་ཡི་ནི། །ཞལ་ཁྱིམ་རིན་ཆེན་འབྱུང་ནས་ལེགས་འོང་བའི། །ལས་འབྲས་སྟོན་
པའི་མདོ་ཡི་མན་ངག་ཀུན། །སྙིང་པོར་བཏུས་ཏེ་གདམས་པའི་ལེགས་བཤད་གང། །རྗེ་བཙུན་བློ་བཟང་སྙན་གྲགས་མཛད་པ་འདི། །ལྗོན་ཤིང་ངོས་ལ་དབྱངས་གསལ་གཟུགས་བརྙན་མཆོག་བསྐྲུན་པའི་སྦྱིན་བདག་
རྒྱལ་ཆེན་པཱི་ཟིའི་ཤོག་བློན་ཆེན་ཇ་ཧེ་རོག་ཆི་ཐུ་མུན་དང། །རིགས་སྐྱེས་དགེ་ཚུལ་བྱང་ཆུབ་ཛ་ཡའི་ཤོག་དགེ་ཚུལ་ཚེ་རིང་དོན་གྲུབ་མཐུན་མོང་ནས། །རིན་ཆེན་གཉིས་པ་ཐུར་སྲང་དབང་ཐིག་གྲངས། །ཀུན་
གསལ་མདངས་འཕྲོག་གོས་ཆེན་ཡུག་ཕུལ་པས། །འཛད་མེད་པར་གྱི་ཆོས་སྦྱིན་འདི་ན་སྤེལ། །འདིར་འབད་ལས་བྱུང་རྣམ་དཀར་གང་མཆིས་པ། །རྒྱལ་བསྟན་སྙིང་པོ་དྲི་མེད་རིང་དུ་གནས། །དེ་འཛིན་སྐྱེས་བུ་
ཞབས་པད་གཞོམ་ཞིག་བྲལ། །དགེ་འདུན་སྡེ་རྣམས་ཐུགས་མཐུན་ཆོས་སྤྱོད་འཕེལ། །མཁའ་མཉམ་འགྲོ་ཀུན་བདེ་དགའི་དཔལ་ལ་སྤྱོད། །ལེགས་ཚོགས་ཀུན་འཕེལ་ཉེར་འཚེའི་འཇིགས་ལས་གྲོལ་

[009A]༄༅། །གང་བསམ་དོན་རྣམས་འབད་མེད་ལྷུན་གྱིས་གྲུབ། །ཁྱད་པར་རྒྱུ་སྦྱོར་བྱེད་པོ་འབྲེལ་ཐོགས་རྣམས། །ལས་ངན་རྒྱུ་སྤངས་རྣམ་དཀར་དགེ་ལ་བརྩོན། །མི་འདོད་ཀུན་ཞི་མཐུན་
རྐྱེན་ཡིད་བཞིན་འགྲུབ། །ལས་འབྲས་མི་བསླུ་བདེན་པའི་མཐུ་སྨིན་ཤོག་ ཅེས་པ་འདི་ཡང་གཙུག་ལག་རྒྱ་མཚོར་ནང་བྱན་ཆུད་པའི་མང་ཐོས་བློ་བཟང་རབ་རྒྱས་ནས་ཁ་དར་བཅས་བསྐུལ་བའི་ངོར་་ཆོས་མེད་བན་རྒན་བྱང་བསྟན་ནས་ཕྲལ་མར་སུག་
ལས་སུ་བགྱིས་པ་ཛ་ཡནྟུ།།  ༄༅། །མ་ལུས་རྒྱལ་བའི་མཁྱེན་པའི་ཡེ་ཤེས་ཀུན། །གཅིག་བསྡུས་འཇམ་མགོན་རྒྱལ་བ་གཉིས་པ་དང། །དབྱེར་མེད་དྲིན་ཅན་བླ་མ་ཡབ་སྲས་ཀྱིས། །དེང་འདིར་བཀྲ་
ཤིས་དགེ་མཚན་ཆར་ཆེན་ཕོབས། །རྣམ་འདྲེན་སྟོབས་བཅུ་མངའ་བའི་ནང་གི་ཚེ། །བླ་མེད་བདུད་རྩི་བརྙེས་ནས་ག་གོན་ལ། །གསུང་གི་ཐོག་མ་བཀྲ་ཤིས་དོན་གྲུབ་དང། །བཀྲ་ཤིས་བརྩེགས་པ་ནོར་ལྷའི་
གཟུངས་སྣ་ཚོགས། །གཅིག་ཏུ་བསྡུས་པ་བཀྲ་ཤིས་བརྩེགས་ཆེན་ཞེས། །དགའ་ལྡན་ཆོས་ལས་པར་ལས་ཞལ་བཤུས་ཀྱིས། །དུས་གྲྭར་ཆོས་སྦྱིན་རྒྱ་ཆེར་སྤེལ་བའི་སླད། །བསྐྲུན་པའི་བྱེད་པོ་རྡོར་སློབ་
ཟུར་བ་ཆེ། །བློ་བཟང་རབ་རྒྱས་ཞེས་བྱས་དཔར་དུ་བསྒྲུབས། །འདི་ལས་འོང་བའི་དགེ་བའི་ཆ་གང་མཆིས། །ཡུལ་ཕྱོགས་གང་དུ་ནད་མུག་འཁྲུགས་རྩོད་དང། །ལོ་ཉེས་རྒུད་པའི་མིང་ཡང་མི་འབྱུང་བར། །ཆར་

[009B] །འགྲོ་རྣམས་རྒྱུད་མཐུན་དགེ་བཅུའི་ཁྲིམས་ལ་གནས། །རྒྱལ་བསྟན་དར་ཞིང་དེ་འཛིན་ཞབས་པད་བརྟན། །བློ་གསལ་མཁས་མང་དབྱར་མཚེ་ལྟར་འཕེལ་ཤོག་ །
༄༅། །འཇིག་རྟེན་རྒུད་པ་འབྱུང་འགྱུར་ལྷ་ཡི་ལུང། །རྒྱ་ཡིག་བོད་བསྒྱུར་འགྲོ་ཕན་འབྱུང་བའི་སླད། །ཆོས་སྦྱིན་བྱེད་པོ་ངག་དབང་དབྱིག་གཉེན་དང། །དམ་བསྲུང་རྡོ་རྗེ་རྒྱལ་མཚན་ལ་སོགས་པས་
དཔར་དུ་བསྐྲུན་པའི་དགེ་ཚོགས་གང་མཆིས་པ། །དེ་ཡི་འགྲོ་ཀུན་ལས་འབྲས་འཇུག་ལྡོག་ལ། །སྤང་བླང་མ་ནོར་ཚུལ་བཞིན་སྤྱོད་པའི་མཐུས། །གཏན་བདེའི་གོ་འཕང་མཆོག་ལ་རེག་པར་ཤོག་ ཞེས་པ་
འདི་ཡང་བཧུ་སུ་གུ་པས་ལི་ཁེ་ཏཾ།།  །།༄༅། །རྣམ་འདྲེན་ཕྱག་ན་པདྨོའི་ཞལ་ཁྱིམ་ལས། །ལེགས་འོངས་ཀཱ་ལ་ཙ་ཀྲའི་མཎྜལ་གྱི། །ལྷ་གནས་མི་འཆོལ་ཚོམ་བུ་འགོད་པའི་ཚུལ། །ལེགས་བཤད་ཟླ་བའི་མ་
མ་བསྲིངས་པའི་སླད། །མི་འཛད་མཆོད་སྦྱིན་བརྒྱ་བ་ཡེ་ལྷུན་ནས། །བསྐྲུན་པའི་རབ་དཀར་དགེ་ཚོགས་པད་རྩ་ལྟར། །དཀར་པ་གང་ཞིག་བསགས་པའི་མཐུ་ཉིད་ལས། །རྒྱལ་བསྟན་སྤྱི་དང་བྱེ་བྲག་དུས་འཁོར་
ལོའི། །བཤད་བསྒྲུབ་བསྟན་པ་ཕྱོགས་མཐར་རྒྱས་པ་དང། །དེ་འཛིན་ཞབས་པད་རྡོ་རྗེའི་ཁམས་ལྟར་བརྟན། །ཁྲིམས་ལྡན་བློ་གསལ་མཁས་མང་ཕྱོགས་བཅུར་རྒྱས། །རྒྱུ་སྦྱོར་ལྟོས་བཅས་ཉེར་འཚེའི་

[010A]༄༅། །འཇིགས་དང་བྲལ། །གང་བས་མ་དོན་རྣམས་འབད་མེད་ལྷུན་གྱིས་འགྲུབ། །ཕྱི་མ་རིགས་ལྡན་གནས་མཆོག་ཤམྦྷ་ལར། །རིགས་ལྡན་ཆོས་ཀྱི་རྒྱལ་པོའི་ཞབས་དྲུང་ནས་
ཐེག་མཆོག་དམ་ཆོས་བདུད་རྩིས་སྤྱོད་གྱུར་ཅིག་ །།༄༅། །ཨོཾ་སྭ་སྟི། གང་གི་མཚན་སྙན་རྣ་བར་ལྷུང་པའི་མོད། །རྨོངས་མུན་ཀུན་སེལ་ཡེ་ཤེས་མཚན་དཔེའི་སྐུ། །མཁྱེན་པའི་གཏེར་ཆེན་
ཞབས་ལ་གུས་འདུད་ཀྱི། །བློ་གྲོས་སྣང་བའི་འདབ་བརྒྱ་བཞད་པར་མཛོད། །རང་གཞན་གྲུབ་མཐའི་རྣམ་དབྱེ་གསལ་བའི་མཛོད། །ཆོས་རྒྱུན་མི་ཟད་མཛོད་དུ་སྤེལ་བའི་སླད། །ལྗོན་ཤིང་ངོས་ལ་ཡིག་གཟུགས་
ལེགས་བསྐྲུན་པའི། །བྱེད་པོ་བློ་བཟང་ཆོས་འཕེལ་ལྷག་བསམ་གྱིས། །རྒྱུ་སྦྱོར་གཏོང་བའི་སྒོ་ཕྱེ་འདི་ཡི་དགེས། །བླ་མའི་ཞབས་པད་རྡོ་རྗེའི་ཁམས་སུ་བརྟན། །དྲིན་ཅན་ཕ་མས་གཙོ་བྱས་འབྲེལ་
ཐོགས་ཀུན། །སྒྲིབ་སྦྱངས་ཚོགས་རྫོགས་བྱང་ཆེན་ཐོབ་ཕྱིར་བསྔོ།  །ཞེས་པ་འདི་ཡང་ལང་གྲུ་བློ་བཟང་ཆོས་འཕེལ་ནས་གྲུབ་མཐའ་རྩ་བའི་པར་གསར་བསྐྲུན་གྱི་སྨོན་ཚིག་འདི་ལྟ་བུ་ཞིག་དགོས་ཞེས་རིན་གཉིས་སྲང་དང་ལྷ་རེག་བཅས་བསྐུལ་ངོར་་ཆོས་
མེད་བན་རྒན་ཆོས་ཀྱི་རྡོ་རྗེ་ནས་འཕྲལ་མར་བྲིས་པ་ཛ་ཡནྟུ།།     ༈    །།རྣམ་འདྲེན་ཕྱག་ན་པདྨོའི་ཟློས་གར་མཆོག་སངྒཱ་ས་རའི་སྤྱན་དབྱེའི་ཆོ་ག་འདིའི། །ལྷན་ཐབས་ཆེ་ཤོས་ངག་དབང་བཤད་སྒྲུབ་པས། །མཛད་

[010B] །ཡོན་སྦྱར་བྱེད་པོ་པཱ་རང་དབང་གི་ཤོག་དགེ་སློང་ཉི་མའི་འོད་ཟེར་ཞེས་བྱས་བསྐྲུན། །འདི་ཡིས་དགེ་བས་ཚེ་རབས་ཐམས་ཅད་དུ། །ཐེག་མཆོག་དགེ་བའི་
བཤེས་ཀྱིས་རྗེས་བཟུང་ནས། །ཟབ་རྒྱས་བདུད་རྩིའི་བཅུད་ཀྱི་ལེགས་སྨིན་ཅིང། །རྣམ་དག་ལམ་དང་བྲལ་བར་མ་གྱུར་ཅིག་བདག་ལ་རེ་ལྟོས་དྲིན་ཅན་ཕ་མ་ཀུན། །མི་ཟད་འཁོར་བའི་དུཿ་ཁ་ལས་གྲོལ་ཏེ། །
ས་ལམ་སྤངས་རྟོགས་བགྲོད་པ་མཐར་ཕྱིན་ནས། །ཀུན་མཁྱེན་ཡེ་ཤེས་སྣང་བ་ཐོབ་གྱུར་ཅིག་ ཅེས་པ་འདི་ཡང་ཆོས་མེད་བན་རྒན་ནས་བྲིས་པ་ཛ་ཡནྟུ།།།



﻿༄༅། །རྗེས་འཛིན་སྨོན་ཚིག་དོན་གཉིས་ལྷུན་འགྲུབ་ཞེས་བྱ་བ་བཞུགས་སོ། །

[001A] །བསླུ་མེད་བླ་མ་སྐྱབས་མཆོག་རིན་ཆེན་གསུམ། །འགྱུར་མེད་ལྷ་དང་དྲང་སྲོང་བདེན་གསུང་རྣམས། །བསླུ་མེད་ཚིག་གི་ནུས་པ་རབ་ཐོན་པས། །
དེང་འདིར་སྨོན་པའི་གནས་ཀུན་འགྲུབ་པར་མཛོད། །འཇམ་པའི་དབྱངས་ཀྱི་འགྲོ་ཀུན་བརྩེ་བས་སྐྱོངས། །མཁྱེན་རབ་མཚུངས་པ་མེད་པའི་དཔལ་དང་ལྡན། །ལུང་
རྟོགས་བསྟན་པ་སྤེལ་ལ་ཟླ་བྲལ་བ། །མཁས་གྲུབ་ཉི་མའི་མགོན་ལ་གསོལ་བ་འདེབས། །དངོས་གྲུབ་ཀུན་འབྱུང་དྲིན་ཅན་བླ་མ་རྗེ། །བདེ་གཤེགས་ཀུན་གྱི་ངོ་བོར་
ཡིད་ཆེས་ནས། །བཀའ་དྲིན་རྗེས་སུ་དྲན་པའི་མོས་གུས་ཀྱིས། །ཅི་གསུང་བཀའ་བཞིན་སྒྲུབ་པར་བྱིན་གྱིས་རློབས། །དལ་བའི་རྟེན་བཟང་རྙེད་དཀའ་ཐོབ་དུས་འདིར། །

[002A] །དོན་མེད་ཚེ་འདིའི་བྱ་བས་མི་གཡེང་བར། །ཕྱི་མར་ཕན་ངེས་དོན་ཆེན་སྒྲུབ་པའི་བློ། །ཤུགས་དྲག་བརྟན་པོ་སྐྱེ་པར་་ལུས་སྲོག་གཡོ་
བ་ཆུ་ཡི་ཆུ་བུར་ལྟར། །རྐྱེན་ངན་ཕྲ་མོ་ཙམ་ཡང་ཐེག་དཀའ་བས། །ད་ལྟ་ཉིད་དུ་མི་འཆི་གདེངས་ཚད་བྲལ། །མྱུར་དུ་འཆི་བ་དྲན་པར་་འཆི་ཚེ་ལས་ཉོན་ཁོ་
ནའི་གཞན་དབང་གིས། །སྐྱེ་འགྱུར་ངན་འགྲོའི་གནས་སུ་ལྟུང་ལ་ཉེ། །ཚ་གྲང་བཀྲེས་སྐོམ་བླུན་རྟུལ་སྡུག་བསྔལ་ལ། །འཇིགས་པ་གཏིང་ནས་སྐྱེ་བར་་ངན་
འགྲོའི་འཇིགས་ལས་གྲོལ་ཕྱིར་དཀོན་མཆོག་ལ། །གཏན་གྱི་སྐྱབས་བརྟེན་དཀར་ནག་ལས་འབྲས་ཀྱི། །བླང་དོར་ཕྲ་མོའི་གནས་ཀུན་མཐའ་དག་ལ། །སྤངས་བླང་

[002B] །རྦ་ཀློང་རྟག་ཏུ་འཁྲུགས་པའི་འཁོར་བའི་མཚོར། །ཞེན་ལོག་ངེས་འབྱུང་བཅོས་མིན་རྒྱུད་བསྐུལ་ནས། །བསླབ་གསུམ་སྒྲུབ་ལ་བརྩོན་པར་་
བཏང་སྙོམས་ས་གཞི་བྱམས་པའི་ཆུ་ཡིས་བརླན། །སྙིང་རྗེའི་ས་བོན་ལྷག་བསམ་དྲོད་ཀྱིས་བསྐྱངས། །བྱང་སེམས་མྱུ་གུ་ཚོགས་གཉིས་ཡལ་འདབ་རྒྱས། །སྐུ་གསུམ་འབྲས་བཟང་སྨིན་པར་་ཁྱད་པར་རིགས་
འཛིན་དེད་དཔོན་ལ་བརྟེན་ནས། །ཟབ་གསང་རྒྱུད་སྡེ་རྒྱ་མཚོའི་འཇིང་བརྒལ་ཏེ། །རྣམ་གྲོལ་བདེ་ཆེན་གླིང་དུ་མྱུར་སོན་ནས། །འགྲོ་བའི་འདྲེན་པར་བདག་འགྱུར་་གལ་ཏེ་ལམ་དང་བྲལ་བའི་ཐ་མལ་གྱི། །འཆི་
ཚེ་བླ་མ་ལྷ་ཡི་ཐུགས་རྗེ་དང། །སྟོབས་ལྔའི་ཉམས་ལེན་ཟུང་དུ་འབྲེལ་བ་ཡི། །ལམ་མཆོག་སྒྲུབ་པའི་རྟེན་བཟང་ཐོབ་པར་ཤོག་ཁྱད་པར་འདྲེན་མཆོག་ཐུགས་རྗེའི་བདག་ཉིད་ཅན། །གང་དུ་བཞུགས་ཤིང་གང་དུ་
འཚང་རྒྱ་བ། །དེ་ཡི་འཁོར་གྱི་ཐོག་མར་བདག་གྱུར་ཏེ། །གསུང་གི་བདུད་རྩི་མཆོག་ལ་ལོངས་སྤྱོད་ཤོག་སྐྱེ་བ་ཀུན་ཏུ་ནས། མྱུར་ཐོབ་ཤོག་ །ཅེས་རྗེས་འཛིན་སྨོན་ཚིག་དོན་གཉིས་ལྷུན་འགྲུབ་ཅེས་བྱ་བ་འདི་ཡང། མང་ཐོས་
སྤོང་བ་པ། བྱ་མདོ་དགེ་བཤེས་ཚུལ་ཁྲིམས་རྒྱ་མཚོ་ནས་འདི་ལྟ་བུ་ཞིག་དགོས་ཞེས་ནན་གྱིས་བསྐུལ་བའི་ངོ་མ་བཟློག་ཙམ་དུ། ཆོས་མེད་སྙོམ་ལས་པ་ཆོས་ཀྱི་རྡོ་རྗེས་དམ་པ་རྣམས་ཀྱི་གསུངས་ལས་བཏུས་ཏེ་གཡར་བྲལ་ཙམ་དུ་སུག་བྲིས་སུ་བགྱིས་པའོ། །འདིས་ཀྱང་དགེ་བའི་བཤེས་

[003A]༄༅། །གཉེན་དམ་པས་ཚེ་རབས་ཀུན་ཏུ་རྗེས་སུ་འཛིན་པའི་རྒྱུར་གྱུར་ཅིག་ཛ་ཡནྟུ།།



