[DATA INCOMPLETE HERE]

[040A]༄༅། །གསོལ། ཞེས་པའི་བར་དྲུག་གོ་གསུམ་པ་རིགས་དྲུག་ལ་གཟིགས་པའི་ལེའུ་ནི། དེ་ནས་བཅོམ་ལྡན་ཤཱཀྱ་ཐུབ། ཅེས་པ་ནས། རིགས་ཆེན་གཙུག་ཏོར་ཆེར་གཟིགས་
ནས༑ ཞེས་པའི་བར་གཉིས་སོ། །བཞི་པ་སྒྱུ་འཕྲུལ་དྲ་བས་མངོན་པར་བྱང་ཆུབ་བའི་ལེའུ་ནི། ཚིག་གི་བདག་པོས་ཚིགས་སུ་བཅད། ཅེས་པ་ནས། ན་ཡ་ཏེ་ན་མཿ་ཞེས་པའི་བར་
གསུམ་མོ། །ལྔ་པ་རྡོ་རྗེ་དབྱིངས་ཀྱི་དཀྱིལ་འཁོར་གྱི་བསྟོད་པའི་ལེའུ་ནི། འདི་ལྟར་སངས་རྒྱས་བཅོམ་ལྡན་འདས། ཞེས་པ་ནས། ཐེག་པ་ཆེན་པོའི་ཚུལ་གྱི་མཆོག་ཅེས་པའི་
བར་བཅུ་བཞིའོ། །དྲུག་པ་ཆོས་དབྱིངས་ཡེ་ཤེས་ཀྱི་ལེའུ་ནི། སངས་རྒྱས་རྣམ་པར་སྣང་མཛད་ཆེ། ཞེས་པ་ནས། རྡོ་རྗེ་ལྕགས་ཀྱུ་ཞགས་པ་ཆེ། ཞེས་པའི་བར་རྐང་པ་གཅིག་གིས་
དམན་པའི་ཉེར་ལྔའོ། །བདུན་པ་མེ་ལོང་ཡེ་ཤེས་ཀྱི་ལེའུ་ནི། རྡོ་རྗེ་འཇིགས་བྱེད་འཇིགས་པར་བྱེད། ཅེས་པ་ནས། སྒྲ་དང་ལྡན་པ་རྣམས་ཀྱི་མཆོག་ཅེས་པའི་བར་རྐང་པ་
གཅིག་གིས་ལྷག་པའི་བཅུ་བཞིའོ། །བརྒྱད་པ་སོར་རྟོག་ཡེ་ཤེས་ཀྱི་ལེའུ་ནི། ཡང་དག་བདག་མེད་དེ་བཞིན་ཉིད། ཅེས་པ་ནས། ཡེ་ཤེས་མེ་ལྕེ་འོད་རབ་གསལ། ཞེས་པའི་བར་ཉི་

[040B] །དགུ་པ་མཉམ་ཉིད་ཡེ་ཤེས་ཀྱི་ལེའུ་ནི། འདོད་པའི་དོན་གྲུབ་དམ་པ་སྟེ། ཞེས་པ་ནས། ནོར་བུ་ཆེན་པོ་རིན་ཆེན་ཏོག་ཅེས་པའི་བར་ཉེར་བཞིའོ། །བཅུ་པ་བྱ་གྲུབ་
ཡེ་ཤེས་ཀྱི་ལེའུ་ནི། སངས་རྒྱས་ཀུན་གྱི་རྟོགས་བྱ་བ། ཞེས་པ་ནས། འཇམ་དཔལ་དཔལ་དང་ལྡན་པའི་མཆོག་ཅེས་པའི་བར་བཅོ་ལྔའོ། །བཅུ་གཅིག་ལ་རིགས་ལྔ་ལ་ཡེ་ཤེས་ལྔས་
བསྡུས་ཏེ་བསྟོད་པའི་ལེའུ་ནི། མཆོག་སྦྱིན་རྡོ་རྗེ་མཆོག་ཁྱོད་འདུད། ཅེས་པ་ནས། ཡེ་ཤེས་སྐུ་ཉིད་ཁྱེད་ལ་འདུད། ཅེས་པའི་བར་ལྔའོ། །བཅུ་གཉིས་པ་སྔགས་ཀྱི་ལེའུ་ནི། ཨོཾ་སརྦ་དྷ་རྨ་
ཞེས་པ་ནས། ཛྙཱ་ན་གརྦྷ་ཨཱ་ཞེས་པའི་བར་རོ། །བཅུ་གསུམ་པ་སྡུད་པ་པོ་རྗེས་སུ་ཡི་རང་བའི་ཚུལ་གྱི་ལེའུ་ནི། དེ་ནས་དཔལ་ལྡན་རྡོ་རྗེ་འཆང། ཞེས་པ་ནས། རྫོགས་པའི་སངས་
རྒྱས་ཀུན་གྱིས་བཤད། ཅེས་པའི་བར་ལྔའོ། །བཞི་པ་མཇུག་གི་དོན་ནི། རྒྱ་གར་གྱི་མཁན་པོ། ཞེས་པ་ནས། གཏན་ལ་ཕབ་པའོ། །ཞེས་པའི་བར་རོ། །ཞེས་འཇམ་དཔལ་
མཚན་བརྗོད་ཀྱི་བསྡུས་དོན་ཉུང་དུ་འདི་ཡང། དགེ་སློང་བློ་བཟང་དཔལ་འབྱོར་གྱིས་བསྐུལ་ནས་དྷ་རྨ་བྷ་དྲས་བྲིས།།



﻿
[016A]༄༅། །པ་སྟོང་ཕྲག་བརྒྱ་པ་དུམ་བུ་བཞིར་བསྒོས་པའི་གླེགས་བམ་ཐུགས་ཁར་ཡང་དག་པར་འཛིན་པ། གཡས་བཞིས་ཤེས་རབ་ཀྱི་རལ་གྲི་འདེབས་པའི་ཚུལ་གྱིས་འཛིན་པའི་ཕྱག་རྒྱ་དང་ལྡན་པ། སངས་རྒྱས་བཞིའི་གདན་གྱི་སྦྱོར་བས་བཞུགས་
པའོ། །དེའི་ཐུགས་ཁར་ཤེས་རབ་ཀྱི་འཁོར་ལོ་མུ་ཁྱུད་བཞི་དཀར་པོ། རྩིབས་བྲུག་དང་ལྡན་པ། ལྟེ་བ་དཀར་པོའི་ཕྱིའི་མུ་ཁྱུད་དང་པོ་ལ་ཨོཾ་སྲྦ་དྷ་རྨཱ་ཨ་བྷ་ཝ་སཱ་བཧྭ་བི་ཤུདྡྷ་བྫྲ་ཨ་ཨ་ཨཾ་ཨཿ་དེའི་མུ་ཁྱུད་གཉིས་པ་ལས་བཅུ་གཉིས་ཀྱི་རང་བཞིན་གྱི་དབྱངས་
ཀྱི་ཡི་གེ་ཨ་ཨཱ། ཨི་ཨཱི། ཨུ་ཨཻ། ཨོ་ཨཽ། ཨཾ་ཨཿ་ཞེས་པ་བཅུ་གཉིས། དེ་ནས་རྩི་བས་དྲུག་ལ་ཤར་ནས་བརྩམས་ཏེ། རྩིབས་དང་པོ་དམར་པོ་ལ། ཨོཾ་བྫྲ་ཏིཀྵྞ་ཡ་ཏ་ན་མཿ་དམར་པོ་རྩིབས་གཉིས་པ་སྔོན་པོ་ལ། ཨོཾ་དུཿ་ཁ་ཙྪེ་ད་ཡ་ཏེ་ན་མཿ་སྔོན་པོ། རྩིབས་
གསུམ་པ་དཀར་པོ་ལ་ཨོཾ་པྲ་ཛྙཱ་ཛྙཱ་ན་མུ་རྟ་ཡ་ཏེ་ན་མཿ་དཀར་པོ། རྩིབས་བཞི་པ་ལྗང་ཁུ་ལ་ཨོཾ་ཛྙཱ་ན་ཀ་ཡ་ཏེ་ན་མཿ་ལྗང་ཁུ། རྩིབས་ལྔ་པ་སེར་པོ་ལ་ཨོཾ་ཝཱ་གའི་ཤྭ་ར་ཡ་ཏེ་ན་མཿ་སེར་པོ། རྩིབས་དྲུག་པ་དཀར་པོ་ལ་ཨོཾ་ཨ་ར་པ་ཙ་ན་ཡ་ཏེ་ན་མཿ་དཀར་པོ་རྩིབས་ཀྱི་ཕྱི་རོལ་
མུ་ཁྱུད་གསུམ་པ་ལ་ཨཾ་ཨཿ་སྲྦ་ཏ་ཐཱ་ག་ཏ་ཧྲི་ད་ཡ་ཧ་ར་ཧ་ར་ཨོཾ་ཧཱུཾ་ཧྲིཿ་བྷ་ག་ཝཱ་ན་ཛྙཱ་ན་མའུ་རྟི་ཝཱ་ཀཱི་ཤྭ་ར་མྷཱ་པཱ་ཙ་སྲྦ་དྷ་རྨ་ག་ག་ན་ཨ་མ་ལ་སུབ་རི་ཤུདྡྷ་དྷ་རྨ་དྷ་ཏུ་ཛྙཱ་ན་ག་རྦྷ་ཨཱ་མུ་ཁྱུད་བཞི་པ་ལ། ཀ་ཁ་ག་གྷ་ང། ཙ་ཚ་ཛ་ཛྷ་ཉ། ཊ་ཋ་ཌ་ཌཱ་ཎ། ཏ་ཐ་
ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ་ཞེས་པ་ཏེ་མུ་ཁྱུད་བཞིའི་སྔགས་ཕྲེང་ཐམས་ཅད་ཁ་དོག་དཀར་པོ། འཁོར་ལོའི་ལྟེ་བར་ཨ་ལས་བྱུང་བའི་རང་ཉིད་བཅོམ་ལྡན་འདས་འཇམ་དཔལ་ཡེ་ཤེས་སེམས་དཔའ་ཞལ་དྲུག་པ། ཞལ་བཞི་

[016B] སྟེང་ཞལ་དཀར་པོ་གཉིས་བརྩེགས་པ། སྟོན་ཀའི་ཟླ་བའི་མདོག་ཅན། ཨིནྡྲ་ནཱི་ལའི་མཆོག་གི་གཙུག་ཕུད་དང་ལྡན་པ། ཉི་མ་འཆར་ཁའི་དཀྱིལ་ལྟར་འོད་ཀྱི་དཀྱིལ་འཁོར་གྱིས་བསྐོར་བ། དེ་བཞིན་གཤེགས་པ་ཐམས་ཅད་
ཀྱི་རྒྱན་གྱི་དང་པོའི་ཏིང་ངེ་འཛིན་དང་ལྡན་པ། སྣ་ཚོགས་པདྨ་དང་ཟླ་བའི་གདན་ལ་བཞུགས་བ། ཕྱག་གཡས་པས་ཨུཏྤལ་དམར་པོ་དང། གཡོན་པས་སྔོན་པོའི་རྩ་བ་བཟུང་ནས་མཉམ་གཞག་མཛད་པའི་ཨུཏྤལ་སྙན་གྱི་སྟེང་དུ་ཁ་བྱེ་བའི་སྟེང་ན་ཤེས་
རབ་ཀྱི་ཕ་རོལ་ཏུ་ཕྱིན་པའི་པོ་ཏི་རེ་རེ་གནས་པ། མཆོག་ཏུ་ཞི་བའི་ངང་ཚུལ་དང་ལྡན་པར་གྱུར། དེའི་ཐུགས་ཁར་ཟླ་བའི་སྟེང་དུ་ཤེས་རབ་ཀྱི་ཕ་རོལ་ཏུ་ཕྱིན་པའི་རང་བཞིན། ཐམས་ཅད་མཁྱེན་པའི་ཡེ་ཤེས་འབྱུང་བའི་རྐྱེན། ཉན་ཐོས་དང་རང་སངས་རྒྱས་
ཐམས་ཅད་བསྐྱེད་པར་བྱེད་པ་བྱང་ཆུབ་སེམས་དཔའ་ཐམས་ཅད་ཀྱི་བསོད་ནམས་དང་ཡེ་ཤེས་ཀྱི་ཚོགས་ཀྱི་དངོས་པོ་དོན་དམ་པའི་ཡིག་འབྲུ་ཐམས་ཅད་ཀྱི་རྐྱེན་གྱི་རང་བཞིན་ཨ་དཀར་པོ་འོད་ཟེར་རབ་ཏུ་འཕྲོ་བ་གནས་པར་གྱུར། ཡི་གེ་ཨ་དེ་དང་འཁོར་
ལོ་ལ་གནས་པའི་སྔགས་ཀྱི་ཡི་གེ་གང་ཡིན་པ་དེ་དག་ཐམས་ཅད་མི་ཤེས་པའི་རི་བོ་འཇོམས་པར་ནུས་པའི་འོད་དང་ལྡན་པའི་འོད་དེ་རྣམས་ཀྱིས་རང་གི་ལུས་རབ་ཏུ་སྣང་བར་བྱས་ཤིང་འོད་ཀྱི་སྣང་བར་བྱས་མ་ཐག་ཏུ་ཞལ་བཞི་ལས་བྱུང་ཏེ་མི་མཛེད་ཀྱི་
འཇིག་རྟེན་གྱི་ཁམས་སྣང་བར་བྱས་ནས། དེ་ནས་རྡོ་རྗེའི་སྒོ་གྲུག་ནས་འོད་ཟེར་ཁ་དོག་དྲུག་བྱུང་ཏེ། ནམ་མཁའི་ཁམས་ཅད་དུ་ཁྱབ་པའི་སངས་རྒྱས་ཀྱི་ཞིང་སྣ་ཚོགས་པ་རྣམས་སུ་སོང་ནས། སྣ་ཚོགས་པ་མ་ལུས་པའི་སེམས་ཅན་གྱི་ཁམས་

[017A]༄༅། །ཀྱི་དོན་བྱས་དེ་བཞིན་གཤེགས་པ་ཐམས་ཅད་དང། བྱང་ཆུབ་སེམས་དཔའ་དང། ཉན་ཐོས་དང་རང་སངས་རྒྱས་ཀྱི་འཁོར་ཡང་སྣང་བར་བྱས་ཏེ། སླར་ཡེ་ཤེས་རྡོ་རྗེ་དེ་ལ་ལན་གསུམ་བསྐོར་ནས་ཞལ་དུ་ཞུགས་ཏེ། ཤེས་རབ་ཀྱི་ཡེ་ཤེས་དེས་
དྲངས་ནས་ཆོས་བདག་མེད་པ་ཉིད་ཀྱི་སྒོ་ལ་བཙུད་དེ། རང་གི་སྙིང་ཁར་ཟླ་བ་ལ་གནས་པའི་སྔགས་ཀྱི་ཡི་གེ་དང་གཅིག་ཏུ་གྱུར་ནས་གནས་པར་གྱུར། ཅེས་པའི་དོན་ཡིད་ལ་བྱས་ནས་དེ་ཁོ་ན་ཉིད་ལ་གཞག་པར་བྱ་སྟེ་དང་པོ་སྦྱོར་བའོ།། །།གཉིས་པ་
དཀྱིལ་འཁོར་རྒྱལ་མཆོག་ནི། སྔ་མ་ཁ་ཅིག་ཐུགས་ཁའི་ཨ་ལས་ལྷ་མི་སྤྲོ་བར་འོད་ཟེར་རྐྱངས་པ་སྤྲོས་ཏེ་མཛད་པ་མཛད་ནས་སླར་ཐུགས་ཁར་ཐིམ་པའི། རྗེས་སུ་ཐུགས་ཀ་ནས་ས་བོན་གདན་གྱི་སྟེང་དུ་སྤྲོ་བ་དང། ཁ་ཅིག་ས་བོན་སྤྲས་མཛད་པ་མཛད་
ནས་འདུས་པ་གདན་ལ་འཁོད་པ་དང། ཁ་ཅིག་ཐུགས་ཁ་ནས་ལྷ་སྤྲོས་མཛད་པ་མཛད་པ་དེ་ཉིད་འདུས་ནས་གདན་ལ་འཁོད་པ་བྱེད་པར་སྨྲ་བ་དང། ཁ་ཅིག་ཐུགས་ཀ་ནས་འོད་ཟེར་སྤྲོས་མཛད་པ་མཛད་འདུས་ནས་ཐུགས་ཁར་ཐིམ། སླར་འབྱིན་
སྔགས་བརྗོད་པས་ས་བོན་སོ་སོའི་གདན་ལ་སྤྲོས། དེ་ལས་ཕྱག་མཚན་ཉིད་དུ། དེ་ལས་སྐུ་རྫོགས་པར་གྱུར། དེ་དག་ཕྱོགས་བཅུར་དཔག་མེད་འཕྲོས་ནས་མཛད་པ་མཛད་དེ་འདུས་ནས་རང་རང་གི་གདན་ལ་འཁོད་པར་འདོད་པ་རྣམས་སློབ་དཔོན་གྱི་
གཞུང་ལས་དང་པོར་འབྱིན་སྔགས་གྱིས་རང་རང་གི་སྐུའི་རྣམ་པར་སྤྲོས་པ་དེ་ཉིད་ཀྱིས་མཛད་པ་རྣམས་མཛད་ནས་སླར་འདུས་པ་རྣམས་ཀྱང་སྦྱོར་བར་རང་རང་གི་གདན་གྱི་སྟེང་དུ་ས་བོན་གྱི་རྣམ་པར་གྱུར། དེ་དག་ཕྱག་མཚན་གྱི་རྣམ་པར་གྱུར་

[017B] །དེས་ན་འགྲེལ་པ་སྔགས་དོན་རྣམ་གཟིགས་ལས། དཀྱིལ་འཁོར་གྱི་ལྷ་རྡོ་རྗེ་སེམས་མ་ལ་སོགས་པ་དེ་རྣམས་རང་རང་གི་གདན་གྱི་སྟེང་དུ་རང་རང་གི་
སྐུ་མདོག་དང་ཕྱག་མཚན་དུ་ལྡན་པ་ཕྱུང་ངོ། །ཕྱུང་ནས་འཇིག་རྟེན་གྱི་ཁམས་ཀུན་གྱི་སེམས་ཅན་ཐམས་ཅད་ལ་སངས་རྒྱས་ཀྱི་མཛད་པ་བྱས་ཏེ་ཡང་ཕྱིར་ལོག་ནས་མཚན་གྱི་སྔགས་ཀྱི་ཡི་གེ་རྣམས་རང་རང་གི་རིགས་ཀྱི་མདོག་དང་ལྡན་པར་གྱུར་ཏེ་
ཇི་ལྟ་པའི་དོན་གྱི་རིམ་པས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་སྔགས་བཀོད་པའི་ཟླ་བའི་དཀྱིལ་འཁོར་ལ་སོགས་པར་རྣམ་པར་ཞུགས་པར་སྒོམ་ནས། ཞེས་དང། སྒྲུབ་ཐབས་ལས། གཙོ་བོའི་རྩ་སྔགས་གསུངས་མ་ཐག་ཏུ། ཞེས་
པའི་གསང་སྔགས་བརྗོད་བྱས་པས། །སོ་སོའི་སྐུ་རྣམས་གསལ་བར་བསྒོམ། །གསང་སྔགས་དེ་ཡི་གོང་ཉིད་དུ། །ཨའི་ཕྲོ་འདུའི་གནས་སྐབས་སུ། །བཅུ་གཉིས་མཛད་པ་རྫོགས་བྱས་ཏེ། །སངས་རྒྱས་མཛད་པ་ཀུན་བྱས་པ། །སླར་ལོག་ཡི་གེའི་
མཚན་མ་ཀུན། །རང་གི་མདོག་ལྟར་གསལ་གྱུར་ཏེ། །སོ་སོའི་གནས་སུ་བཀོད་པ་ལས། །ཟླ་བ་ལ་གནས་ཆ་ག་གསུམ། །སྐུ་རྫོགས་ཤར་ལ་སོགས་པ་རུ། །གོ་རིམ་བཞིན་དུ་བཞུགས་པར་བསྒོམ། ཞེས་གསལ་བར་གསུངས་པ་
ལྟར་བྱའོ། །དེ་ཡང་འདི་ལྟར། རང་གི་སེམས་སྟོང་པ་ཉིད་དང་དབྱེར་མེད་པའི་ཡེ་ཤེས་ཤེས་རབ་ཀྱི་ཕ་རོལ་ཏུ་ཕྱིན་པ་ཡི་གེ་ཨའི་རྣམ་པར་གསལ་བ་དེ་ཉིད་ལས་སྙིང་རྗེ་ཆེན་པོས་སེམས་ཅན་གྱི་ཁམས་རྣམས་ལ་རྣམ་པར་བལྟས་ཏེ་

[018A]༄༅། །ཨ་ཨཱ་སྲྦ་ཏ་ཐཱ་ག་ཏ་ཧྲི་ད་ཡ་ཧ་ར་ཧ་ར་ཨོཾ་ཧཱུཾ་ཧྲཱི་བྷ་ག་ཝཱ་ན་ཛྙཱ་ན་མའུ་རྟི་ཝཱ་གའི་ཤྭ་ར་མྷཱ་པཱ་ཙ་སྲྦ་དྷ་རྨ་ག་ག་ན་ཨ་མ་ལ་སུ་པ་རི་ཤུདྡྷ་དྷ་རྨ་དྷ་ཏུ་ཛྙཱ་ན་ག་རྦྷ་ཨཱ་ཞེས་པའི་གསང་སྔགས་ཀྱིས་བསྐུལ་བས། མི་བསྐྱེད་པ་སྐུ་
ཕྱག་རྒྱ་ཆེན་པོའི་རྣམ་པས་དཔག་ཏུ་མེད་པ་ཕྱོགས་བཅུར་སྤྲོས། སེམས་ཅན་གྱི་དོན་མཛད་པ་བཅུ་གཉིས་ཀྱི་ཚུལ་དུ་མཛད། ཁྱད་པར་དུ་ཡང་གང་དག་སེམས་ཆོས་ཀྱི་དབྱིངས་ཀྱི་རང་བཞིན་གྱིས་གཟུང་བ་ལ་སོགས་པའི་རྣམ་པ་དང་བྲལ་
བ་དེ་དག་ཁོ་ན་གློ་བུར་གྱི་དྲི་མ་མེད་པ་ལ་གསལ་བ་ཉིད་ཀྱི་ཕྱིར་དང། ཡེ་ཤེས་གཞན་འབྱུང་བའི་མཚན་ཉིད་ཀྱི་ཕྱིར་མེ་ལོང་ལྟ་བུའི་ཡེ་ཤེས་ལ་བཀོད། སླར་གཅིག་ཏུ་འདུས། མི་བསྐྱོད་པའི་དོད་ལ་ལྷ་སོ་སོའི་མཚན་གྱིས་བརྗེ་བ་མ་གཏོགས་
ཨཱ་ཞེས་པ་ནས་ཚུལ་དུ་མཛད་ཅེས་པའི་བར་ཐམས་ཅད་ལ་འདྲ་བར་སྦྱར་ཏེ། རིན་ཆེན་འབྱུང་ལྡན་ཞེས་དང། ཁྱད་པར་དུ་ཡང་ཆོས་ལ་དམིགས་པའི་སྙིང་རྗེ་ལ་སོགས་པའི་བདག་ཉིད་ཀྱིས་གཞན་གྱི་རྒྱུད་འབྱེད་པ་ལ་མཆོག་ཏུ་མི་
འཛིན་པའི་ཕྱིར་མཉམ་པ་ཉིད་ཀྱི་ཡེ་ཤེས་ལ་བཀོད། སླར་གཅིག་ཏུ་འདུས། སྣང་བ་མཐའ་ཡས་ཞེས་དང། ཁྱད་པར་དུ་ཡང་སེམས་ཅན་ཐམས་ཅད་ཤེས་བྱ་ཐམས་ཅད་ལ་ཕྱིན་ཅི་མ་ལོག་པར་སོ་སོར་ཀུན་ཏུ་རྟོག་པའི་ཡེ་ཤེས་ལ་བཀོད་
སླར་གཅིག་ཏུ་འདུས། དོན་ཡོང་གྲུབ་པ་ཞེས་དང། ཁྱད་པར་དུ་ཡང་སེམས་ཅན་ཐམས་ཅད་འཇིག་རྟེན་ཀུན་ལ་ཕན་པའི་རྒྱུ་ཉིད་ཀྱི་ཕྱིར། བྱ་བ་ནན་ཏན་གྱི་ཡེ་ཤེས་ལ་བཀོད་སླར་གཅིག་ཏུ་འདུས། སེམས་མ་རྡོ་རྗེ་མ་ཞེས་དང་

[018B] རིན་ཆེན་སེམས་མ་ཞེས་དང། ཁྱད་པར་དུ་ཡང་སེམས་ཅན་ཐམས་ཅད་མཚན་མ་མེད་པའི་རྣམ་པར་ཐར་པའི་སྒོ་ལ་བཀོད། སླར་གཅིག་
ཏུ་འདུས་ཆོས་ཀྱི་སེམས་མ་ཞེས་དང། ཁྱད་པར་དུ་ཡང་སེམས་ཅན་ཐམས་ཅད་སྨོན་པ་མེད་པའི་རྣམ་པར་ཐར་པའི་སྒོ་ལ་བཀོད། སླར་གཅིག་ཏུ་འདུས། ལས་ཀྱི་སེམས་མ། ཞེས་དང། ཁྱད་པར་དུ་ཡང་སེམས་ཅན་ཐམས་ཅད་མངོན་པར་འདུ་བྱེད་
པ་མེད་པའི་རྣམ་པར་ཐར་པའི་སྒོ་ལ་བཀོད། སླར་གཅིག་ཏུ་འདུས། རྡོ་རྗེ་སེམས་དཔའ་ཞེས་དང། ཁྱད་པར་དུ་ཡང་སེམས་ཅན་ཐམས་ཅད་ནང་སྟོང་པ་ཉིད་ཀྱི་ཏིང་ངེ་འཛིན་དང་བྱང་ཆུབ་ཏུ་སེམས་བསྐྱེད་པ་ལ་བཀོད། སླར་གཅིག་ཏུ་འདུས། ཁྱད་
པར་དུ་ཡང་སེམས་ཅན་ཐམས་ཅད་ཅེས་པ་དང། བཀོད་སླར་གཅིག་ཏུ་འདུས་ཞེས་པ་འོག་མ། ཐམས་ཅད་ལ་ཡང་ཐོག་མཐའ་སྔར་ལྟར་སྦྱར་ནས་མི་འདྲ་བའི་ཁྱད་པར་ནི། རྡོ་རྗེ་རྒྱལ་པོའི་ཕྱི་སྟོང་པ་ཉིད་ཀྱི་ཏིང་ངེ་འཛིན་དང་རངས་པ་ལ། རྡོ་རྗེ་
ཆགས་པའི་ཕྱི་ནང་སྟོང་པ་ཉིད་ཀྱི་ཏིང་ངེ་འཛིན་དང་རྗེས་སུ་ཆགས་པ་ལ། རྡོ་རྗེ་ལེགས་པའི་ཆེན་པོ་སྟོང་པ་ཉིད་ཀྱི་ཏིང་ངེ་འཛིན་དང་ལེགས་པའི་དངོས་པོའི་རྒྱུ་ཉིད་ལ། རྡོ་རྗེ་རིན་ཆེན་སྟོང་པ་ཉིད་སྟོང་པ་ཉིད་ཀྱི་ཏིང་ངེ་འཛིན་དང་དེ་བཞིན་གཤེགས་པ་
ཐམས་ཅད་ཀྱི་ཁམས་གསུམ་གྱི་ཆོས་ཀྱི་རྒྱལ་པོར་དབང་བསྐུར་བའི་བདག་ཉིད་ལ། རྡོ་རྗེ་ཉི་མའི་དོན་དམ་པ་སྟོང་པ་ཉིད་ཀྱི་ཏིང་ངེ་འཛིན་དང་འོད་འཕེལ་བ་ལ། རྡོ་རྗེ་ཏོག་གི་འདུས་བྱས་སྟོང་པ་ཉིད་ཀྱི་ཏིང་ངེ་འཛིན་དང་སྦྱིན་པའི་ཕ་རོལ་ཏུ་

[019A]༄༅། །ཕྱིན་པ་ལ། རྡོ་རྗེ་བཞད་པའི་འདུས་མ་བྱས་སྟོང་པ་ཉིད་ཀྱི་ཏིང་ངེ་འཛིན་དང་རབ་ཏུ་དགའ་བ་བསྐྱེད་པའི་རྐྱེན་ཉིད་ལ། རྡོ་རྗེ་ཆོས་ཀྱི་མཐའ་ལས་འདས་པ་སྟོང་པ་ཉིད་ཀྱི་ཏིང་ངེ་འཛིན་དང། རང་བཞིན་དག་པའི་ཆོས་ཉིད་ལ། རྡོ་རྗེ་རྣོན་
བོའི་ཐོག་མ་དང་ཐ་མ་མེད་པ་སྟོང་པ་ཉིད་ཀྱི་ཏིང་ངེ་འཛིན་དང་ཤེས་རབ་ཀྱི་ཡེ་ཤེས་ལ། རྡོ་རྗེ་རྒྱུའི་དོར་བ་མེད་པ་སྟོང་པ་ཉིད་ཀྱི་ཏིང་ངེ་འཛིན་དང་ཕྱིར་མི་ལྡོག་པ་ཀུན་ཏུ་མངོན་པར་འཚམས་སྦྱོར་བ་ལ། རྡོ་རྗེ་སྨྲ་བའི་རང་བཞིན་སྟོང་པ་ཉིད་ཀྱི་
ཏིང་ངེ་འཛིན་དང་དོན་ཡོངས་སུ་ཤེས་པ་ཉིད་ཀྱི་རྒྱུ་ལ། རྡོ་རྗེ་ལས་ཀྱི་རང་གི་མཚན་ཉིད་སྟོང་པ་ཉིད་ཀྱི་ཏིང་ངེ་འཛིན་དང། ཇི་སྐད་གསུང་པའི་ཕྱིན་ཅི་ལོག་སྤངས་པའི་སྒོ་ནས་བདེ་བར་གཤེགས་པ་ཀུན་མཆོད་པ་ལ། རྡོ་རྗེ་བསྲུང་པའི་ཆོས་
ཐམས་ཅད་སྟོང་པ་ཉིད་ཀྱི་ཏིང་ངེ་འཛིན་དང་མངོན་པར་འདུ་བྱེད་པ་ལ། རྡོ་རྗེ་གནོད་སྦྱིན་གྱི་གཞན་དབང་དངོས་པོ་མེད་པ་སྟོང་པ་ཉིད་ཀྱི་ཏིང་ངེ་འཛིན་དང་བགེགས་ཉེ་པར་ཞི་པ་ལ། རྡོ་རྗེ་ཁུ་ཚུར་གྱི་དངོས་པོ་མེད་པའི་ངོ་བོ་ཉིད་སྟོང་པ་ཉིད་
ཀྱི་ཏིང་ངེ་འཛིན་དང། སྐུ་ལ་སོགས་པ་སྟོང་པ་ཉིད་ཀྱི་ཡེ་ཤེས་རྣམས་ཀྱི་རྐྱེན་ལ། རྡོ་རྗེ་སྒེག་མོའི་སྦྱིན་པའི་ཕ་རོལ་ཏུ་ཕྱིན་པ་ལ། ཕྲེང་བ་མོའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ། གླུ་མའི་བཟོད་པའི་ཕ་རོལ་ཏུ་ཕྱིན་པ་ལ་
གར་མའི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ། བདུག་པ་མའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ། མེ་ཏོག་མའི་བསམ་གཏན་གྱི་ཕ་རོལ་ཏུ་ཕྱིན་པ་ལ། མར་མེ་མའི་སྨོན་ལམ་གྱི་ཕ་རོལ་ཏུ་ཕྱིན་པ་ལ། དེ་ཆབ་མའི་སྟོབས་ཀྱི་

[019B] རྡོ་རྗེ་ལྕགས་ཀྱུ་གཉིས་ཀྱིས་དད་པའི་སྟོབས་ལ། རྡོ་རྗེ་ཞགས་པ་གཉིས་ཀྱིས་བརྩོན་འགྲུས་ཀྱི་སྟོབས་ལ། རྡོ་རྗེ་ལྕགས་སྒྲག་གཉིས་ཀྱིས་དྲན་པའི་སྟོབས་ལ་རྡོ་རྗེ་འབེབས་པ་གཉིས་ཀྱི་ཏིང་ངེ་འཛིན་གྱི་སྟོབས་ལ། བྱམས་པ་
ལ་སོགས་པ་བསྐལ་བཟང་གིས་སེམས་དཔའ་བཅུ་དྲུག་རང་རང་གི་སྐུ་ཕྱག་རྒྱ་ཆེན་པོའི་རྣམ་པས་སྤྲས། ཐབས་མཁས་པས་དམ་པའི་ཆོས་ཀྱི་གྲོང་ཁྱེར་བཔྱོད་པ་ལ་སོགས་པའི་མཛད་པ་རྣམས་མཛད་དེ་སླར་འདུས་ལྷ་དེ་དག་ཐམས་
ཅད་རང་རང་གི་ས་བོན་གྱི་ཡི་གེའི་རྣམ་པར་གྱུར་ཏེ་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་ནང་དུ་རྣམ་པར་བཀོད་པའི་རང་རང་གི་གདན་ལ་གནས་པར་གྱུར་པ་ནི། ནང་གི་འཁོར་ལོའི་རྩིབས་བརྒྱད་ཀྱི་གདན་ལ་ཤར་དུ་ཧཱུཾ་སྔོན་པོ་
ལྷོར་ཨཾ་སེར་པོ། ནུབ་ཏུ་ཧྲཱི་དམར་པོ། བྱང་དུ་ཨཿ་ལྗང་ཁུ། ཤར་ལྷོར་ཨ་དཀར་པོ། ལྷོ་ནུབ་ཏུ་ཨཱ་སྔོན་པོ། ནུབ་བྱང་དུ་ཨཨ་དམར་པོ། བྱང་ཤར་དུ་ཨཱི་ལྗང་ཁུ། འཁོར་ལོ་གཉིས་པའི་ཤར་གྱི་རྩིབས་ལ། གཡས་ནས་རིམ་པ་བཞིན། ཨ་ཨཱ་ཨཨ་ཨཱི་
སྔོན་པོ། ལྷའི་རྩིབས་བཞི་ལ་རིམ་པ་བཞིན་ཨུ་ཨཱུ་ཨེ་ཨེ་སེར་པོ། ནུབ་ཀྱི་རྩིབས་བཞི་ལ་རིམ་པ་བཞིན། ཨོ་ཨཽ་ཨ་ཨེཿ་དམར་པོ། བྱང་གི་རྩིབས་བཞི་ལ་རིམ་པ་བཞིན་ཨ་ཨཱ་ཨེ་ཨཻ་ལྗང་ཁུ། ནང་གི་གྲྭ་བཞིར་ཤར་ལྷོ་ནས་རིམ་པ་བཞིན་དུ་མཱ་མཱ་
གའི་ནཱི་བཞི་དམར་སེར་སྔོ་ལྗང། དཀྱིལ་འཁོར་ཕྱི་མའི་གྲྭ་བཞིར་དྷཱུ་བའུ་དའི་གུ་བཞི་སྔོ་སེར་དམར་ལྗང། དཀྱིལ་འཁོར་ཕྱི་མའི་ལྷ་རྣམ་ལ་ཨ་བཅུ་དྲུག་ཤར་གྱི་བཞི་སྔོན་པོ་ལྷོའི་བཞི་སེར་པོ། །ནུབ་ཀྱི་བཞི་དམར་པོ། བྱང་གི་བཞི་ལྗང་ཁུ། ཕྱི་ནང་གི་སྒོ་

[020A]༄༅། །བརྒྱད་དུ་ཕྱོགས་ཀྱི་མདོག་ཅན་གྱི་ཨ་བརྒྱད། དེ་རྣམས་རང་རང་གི་གནས་སུ་ཡོངས་སུ་གྱུར་པ་ལས་ནང་གི་འཁོར་ལོའི་རྩིབས་ཀྱི་གང་ན་ལ་ཤར་དུ་རྡོ་རྗེ་སྔོན་པོ། ལྷོ་རུ་འིན་ཆེན་སེར་པོ། ནུབ་ཏུ་པདྨ་དམར་པོ། བྱང་དུ་སྣ་ཚོགས་རྡོ་རྗེ། ཤར་ལྷོར་
རྡོ་རྗེ་དཀར་པོ། ལྷོ་ནུབ་ཏུ་རིན་པོ་ཆེ་སྔོན་པོ། ནུབ་བྱང་དུ་པདྨ་དམར་པོ། བྱང་ཤར་དུ་རྡོ་རྗེ་རྒྱ་གྲམ་ལྗང་ཁུ། འཁོར་ལོ་གཉིས་པའི་ཤར་གྱི་རྩིབས་བཞི་ལ་གཡས་ནས་རིམ་པ་བཞིན་རྡོ་རྗེ། ལྕགས་ཀྱུ། མདའ་གཞུ། སེ་གོལ་གྱི་ཕྱག་རྒྱ་རྣམས་སྔོན་པོ། ལྷོའི་
རྩིབས་བཞི་ལ་རིམ་པ་བཞིན། རྡོ་རྗེ་རིན་ཆེན། ཉི་མ། རིན་པོ་ཆེའི་རྒྱལ་མཚན། སོའི་ཕྲེང་བ་རྣམས་སེར་པོ། ནུབ་ཀྱི་རྩིབས་བཞི་ལ་རིམ་པ་བཞིན་རྡོ་རྗེ་པདྨ། རལ་གྱི། འཁོར་ལོ། ལྗགས་རྣམས་དམར་པོ། བྱང་གི་རྩིབས་བཞི་ལ་རིམ་པ་བཞིན། སྣ་ཚོགས་
རྡོ་རྗེ། ཁྲབ། མཆེ་བ་གཉིས། རྡོ་རྗེ་ཁུ་ཚུར་རྣམས་ལྗང་ཁུ། ནང་གི་གྲྭ་བཞིར་ཤར་ལྷོར་རྡོ་རྗེ་གཉིས་དམར་པོ། །ལྷོ་ནུབ་ཏུ་རིན་པོ་ཆེའི་ཕྲེང་བ་སེར་པོ། །ནུབ་བྱང་དུ་པི་ཝཾ་སྔོན་པོ། བྱང་ཤར་དུ་རྡོ་རྗེ་རྩེ་གསུམ་པ་ལྗང་ཁུ། དཀྱིལ་འཁོར་ཕྱི་མའི་གྲྭ་བཞིར་ཤར་ཤར་ལྷོར་
སྤོས་ཕོར་སྔོན་པོ། ལྷོ་ནུབ་ཏུ་མེ་ཏོག་གཞོད་པ་སེར་པོ། ནུབ་བྱང་དུ་མར་མེའི་སྡོང་བུ་དམར་པོ། བྱང་ཤར་དུ་རྡོ་རྗེའི་དུང་ཆོས་ལྗང་ཁུ། དཀྱིལ་འཁོར་ཕྱི་མའི་ལྷ་སྣམ་ལ། ཤར་དུ་རྡོ་རྗེ་སྔོན་པོ་བཞི། ལྷོར་རིན་པོ་ཆེ་སེར་པོ་བཞི། ནུབ་ཏུ་པདྨ་དམར་པོ་བཞི། བྱང་
དུ་སྣ་ཚོགས་རྡོ་རྗེ་བཞི། ཤར་སྒོ་གཉིས་སུ་ལྕགས་ཀྱུ་སྔོན་པོ། ལྷོ་སྒོ་གཉིས་སུ་ཞགས་པ་སེར་པོ། ནུབ་སྒོ་གཉིས་སུ་ལྕགས་སྒྲོགས་དམར་པོ། བྱང་སྒོ་གཉིས་སུ་དྲིལ་བུ་ལྗང་ཁུ་སྟེ་ཕྱག་མཚན་དེ་རྣམས་ཐམས་ཅད་ཀྱང་རང་རང་གི་ས་བོན་གྱི་ཡི་གེས་མཚན་པ་

[020B] གཡས་ས་གནན་གྱི་ཕྱག་རྒྱས་རྡོ་རྗེ་རྩེ་ལྔ་པ་བརྣམས་ཞིང། གཡོན་མཉམ་གཞག་གི་ཕྱག་རྒྱ་མཛད་
པ། ལྷའི་རྩིབས་ཀྱི་གདན་ལ་རིན་ཆེན་འབྱུང་ལྡན་སེར་པོ་གཡས་མཆོག་སྦྱིན་གྱི་ཕྱག་རྒྱས་རིན་པོ་ཆེ་ཆ་དགུ་པ་བསྣམས་ཤིང། གཡོན་མཉམ་གཞག་གི་ཕྱག་རྒྱ་མཛད་པ། ནུབ་ཀྱི་རྩིབས་ཀྱི་གདན་ལ་སྣང་བ་མཐའ་ཡས་དམར་པོ། ཕྱག་གཉིས་མཉམ་གཞག་
གི་སྟེང་ན་རྡོ་རྗེས་མཚན་པའི་པདྨ་དམར་པོ་བསྣམས་པ། བྱང་གི་རྩིབས་ཀྱི་གདན་ལ་དོན་ཡོད་གྲུབ་པ་ལྗང་ཁུ་གཡས་སྐྱབས་སྦྱིན་གྱི་ཕྱག་རྒྱས་སྣ་ཚོགས་རྡོ་རྗེ་བསྣམས་ཤིང། གཡོན་མཉམ་བཞག་གི་ཕྱག་རྒྱ་མཛད་པ། དེ་བཞིན་གཤེགས་པ་བཞི་ཀའང་
དབུ་རྒྱན་རྡོ་རྗེ་རིན་པོ་ཆེས་སྤྲས་ཤིང། སྐུ་ལ་རྒྱན་གཞན་མི་མདའ་བ། དར་ལའི་སྟོད་གཡོགས་དང་སྨད་གཡོགས་ཅན། ཞི་བའི་གཟིགས་སྟངས་མཛད་ཅིང་རྡོ་རྗེ་དཀྱིལ་ཀྲུང་གིས་བཞུགས་པའོ། །ཤར་ལྷོའི་རྩིབས་ཀྱི་གདན་ལ། སེམས་མ་རྡོ་རྗེ་མ་དཀར་མོ་
གཡས་རྡོ་རྗེ་ཐུགས་ཁར་བསྣམས་པ། ལྷོ་ནུབ་ཀྱི་རྩིབས་ཀྱི་གདན་ལ། རིན་ཆེན་སེམས་མ་སྔོན་པོ་གཡས་རིན་པོ་ཆེ་བསྣམས་པ། ནུབ་བྱང་གི་རྩིབས་ཀྱི་གདན་ལ་ཆོས་ཀྱི་སེམས་མ་དམར་པོ་གཡས་པདྨ་བསྣམས་པ། བྱང་ཤར་གྱི་རྩིབས་ཀྱི་གདན་ལ་
ལས་ཀྱི་སེམས་མ་ལྗང་ཁུ་གཡས་སྣ་ཚོགས་རྡོ་རྗེ་བསྣམས་པ། བཞི་ཀའང་གཡོན་པ་དཀུར་བརྟེན་པའོ། །འཁོར་ལོ་ཕྱི་མའི་ཤར་གྱི་རྩིབས་བཞིའི་གདན་ལ་རིམ་པ་བཞིན་དུ་རྡོ་རྗེ་སེམས་དཔའ་སྔོན་པོ། གཡས་རྡོ་རྗེ་ཐུགས་ཁར་ཏིང་ངེ་འཛིན་ཞིང་
[021A]༄༅། །གཡོན་རྡོ་རྗེས་ཡུ་བ་བྱས་པའི་དྲིལ་བུ་སྙེམས་པ་དང་བཅས་པས་དཀུར་བསྟེན་པ། རྡོ་རྗེ་རྒྱལ་པོ་སྔོན་པོ་ཕྱག་གཉིས་ཀྱིས་རྡོ་རྗེ་ལྕགས་ཀྱུ་འཛིན་པ། རྡོ་རྗེ་ཆགས་པ་སྔོན་པོ་ཕྱག་གཉིས་ཀྱིས་མེ་ཏོག་གི་མདའ་དང་བཅས་པའི་གཞུ་རྣ་བ་གཡས་
པའི་བར་དུ་བཀང་ནས་འཛིན་པ། རྡོ་རྗེ་ལེགས་པ་སྔོན་པོ་ཕྱག་གཉིས་རྡོ་རྗེ་ཐུགས་ཁར་བཞག་ནས་མཐེབ་མཛུབ་ཀྱིས་སེལ་གོལ་བརྡབས་པས་ལེགས་སོ་སྟེར་བའི་ཕྱག་རྒྱ་མཛད་པ། ལྷོའི་རྩིབས་བཞིའི་གདན་ལ་རིམ་པ་བཞིན་དུ་རྡོ་རྗེ་རིན་ཆེན་སེར་པོ་གཡས་
རྡོ་རྗེ་རིན་པོ་ཆེ་དཔྲལ་བར་འཇོག་ཅིང་གཡོན་དེས་ཡུ་བ་བྱས་པའི་དྲིལ་བུ་སྙེམས་པའི་ཚུལ་གྱིས་འཛིན་པ། རྡོ་རྗེ་ཉི་མ་སེར་པོ་གཡས་ཉི་མའི་དཀྱིལ་འཁོར་འཛིན་ཞིང། གཡོན་བ་གདན་ལ་བརྟེན་པ། རྡོ་རྗེ་ཏོག་སེར་པོ་གཡས་ཡིད་བཞིན་གྱི་རྒྱལ་མཚན་འཛིན་
ཅིང་གཡོན་པ་གདན་ལ་བརྟེན་པ་རྡོ་རྗེ་བཞད་པ་སེར་པོ་གཡས་པས། སོའི་ཕྲེད་པ་ཁ་འགྲམ་གཡས་སུ་འཛིན་ཅིང་གཡོན་པ་གདན་ལ་བརྟེན་པ། ནུབ་ཀྱི་རྩིབས་བཞིའི་གདན་ལ་རིམ་པ་བཞིན་དུ། རྡོ་རྗེ་ཆོས་དམར་པོ་གཡོན་པདྨའི་འདབ་མ་བཅུ་དྲུག་
པའི་རྩ་བ་དཀུར་བཟུང་ནས་གཡས་པའི་མཐེབ་མཛུབ་ཀྱིས་དེའི་འདབ་མ་རང་གི་ཐུགས་ཁར་ཁ་འབྱེད་པ་ལ་གཟིགས་པར་མཛད་པ། རྡོ་རྗེ་རྣོན་པོ་དམར་པོ་གཡས་རལ་གྲི་འདེབས་པར་མཛད་ཅིང། གཡོན་པ་ཏེ་ཐུགས་ཁར་བསྣམས་པ། རྡོ་རྗེ་རྒྱུད་མར་པོ་གཡས་ཀྱིས་འཁོར་
ལ་རྩིབས་བརྒྱད་པ་གུང་མོ་ལ་བསྐོར་ཞིང་གཡོན་པ་གདན་ལ་བརྟེན་པ། རྡོ་རྗེ་སྨྲ་བ་དམར་པོ་གཡས་རྡོ་རྗེའི་ལྗགས་འཛིན་ཅིང་གཡོན་པ་གདན་ལ་བརྟེན་པ། བྱང་གི་རྩིབས་བཞིའི་གདན་ལ་རིམ་པ་བཞིན་དུ། རྡོ་རྗེ་ལས་ལྗང་ཁུ་གཡས་

[021B] གཡོན་དེས་ཡུ་བ་བྱས་པའི་དྲིལ་བུ་སྙམས་པ་དང་བཅས་པས་དཀུར་བརྩེན་པ། རྡོ་རྗེ་བསྲུང་བ་ལྗང་ཁུ་ཕྱག་གཉིས་རྡོ་རྗེའི་ཞགས་པ་འཛིན་པས་གོ་བཀོན་པའི་ཚུལ་མཛད་པ། རྡོ་རྗེ་གནོད་
སྦྱིན་ལྗང་ཁུ་ཕྱག་གཉིས་རྡོ་རྗེའི་མཆེ་བ་ཁ་འགྲམ་གཉིས་སུ་འཛིན་པ། རྡོ་རྗེ་ཁུ་ཆུར་ལྗང་ཁུ་ཕྱག་གཉིས་དམ་ཚིག་གི་ཁུ་ཚུར་གཉིས་ཀྱི་ནང་དུ་རྡོ་རྗེ་རྩེ་ལྔ་པ་འཚིང་ཞིང་བཞུགས་པའོ། །དཀྱིལ་འཁོར་ནང་མའི་གྲ་བཞིའི་གདན་གྱི་སྟོང་དུ་ཤར་ལྷོར་
རྡོ་རྗེ་སྒེག་མོ་དམར་པོ་རྡོ་རྗེ་རྩེ་ལྔ་པ་དཀུ་གཉིས་སུ་བཟུང་ནས་སྒེག་པ་དང་བཅས་ཏེ་འགྱིང་པའི་ཚུལ་གྱིས་གཡོན་དུ་ཅུང་ཟད་འདུད་པ། ལྷོ་ནུབ་ཏུ་ཕྲེང་བ་མ་སེར་པོ་ཕྱག་གཉིས་རྡོ་རྗེ་རིན་པོ་ཆེའི་ཕྲེང་བ་འཆིང་བའི་ཚུལ་དུ་མཛད་པ། ནུབ་བྱང་དུ་གླུ་
མ་དམར་པོ་ཕྱག་གཉིས་རྡོ་རྗེའི་པི་ཝཾ་བཟུང་བ་བྱང་ཤར་དུ་གར་མ་ལྗང་ཁུ་ཕྱག་གཉིས་རྡོ་རྗེ་རྩེ་གསུམ་པ་གཉིས་བསྣམས་ནས་གར་མཛད་པ། དཀྱིལ་འཁོར་ཕྱི་མའི་གྲ་བཞིའི་གདན་གྱི་སྟེང་དུ། ཤར་ལྷོར་བདུག་པ་མ་སྔོན་མོ་ཕྱག་གཉིས་
སྤོས་ཁང་འཛིན་པ། ལྷོ་ནུབ་ཏུ་མེ་ཏོག་མ་སེར་མོ་གཡོན་པ་མེ་ཏོག་གི་ཟ་མ་ཏོག་ཐོགས་ནས་གཡས་པས་འཐོར་བའི་ཚུལ་མཛད་པ། ནུབ་བྱང་དུ་མར་མེ་མེད་པར་མོ་མར་མེའི་སྡོང་བུ་འཛིན་པ། བྱང་ཤར་དུ་དྲི་ཆབ་མ་ལྗང་ཁུ་གཡོན་ན་དྲིའི་དུང་ཆོས་བཟུང་
ནས་གཡས་པས་དྲི་བྱུག་པའི་ཚུལ་དུ་མཛད་པ། དཀྱིལ་འཁོར་ཕྱི་མའི་ལྷ་སྣམ་གྱི་གདན་ལ་ཤར་དུ་རིམ་པ་བཞིན་བྱམས་པ། འཇམ་དཔལ། སྤོས་ཀྱི་གླང་པོ། ཡེ་ཤེས་ཏོག་བཞི་སྔོན་པོ་གཡས་རྡོ་རྗེ་ཐུགས་ཁར་འཛིན་ཅིང། གཡོན་

[022A]༄༅། །སྙེམས་པ་དང་བཅས་པས་དྲིལ་བུ་དཀུར་བརྟེན་པ། ལྷོར་རིམ་པ་བཞིན། བཟང་སྐྱོང། བློ་གྲོས་རྒྱ་མཚོ། བློ་གྲོས་མི་བཟད་པ་སྤོབས་པ་བརྩེགས་པ་བཞི་སེར་པོ་གཡས་རྡོ་རྗེ་རིན་པོ་ཆེ་དཔྲལ་བར་འཇོག་ཅིང། གཡོན་དེས་ཡུ་བ་བྱས་པའི་དྲིལ་
བུ་སྙེམས་པའི་ཚུལ་གྱིས་འཛིན་པ། ནུབ་ཏུ་རིམ་པ་བཞིན་མཐུ་ཆེན་ཐོབ། ངན་སོང་ཀུན་འདྲེན། མྱ་ངན་དང་མུན་པ་ཐམས་ཅད་ངེས་པར་འཇོམས་པ། དྲ་བ་ཅན་གྱི་འོད་བཞི་དམར་པོ། གཡོན་པདྨ་འདབ་མ་བཅུ་དྲུག་པའི་རྩ་བ་དཀུར་བཟུང་ནས་གཡས་མཐེབ་མཛུབ་
གྱིས་དེའི་འདབ་མ་རང་གི་ཐུགས་ཁར་ཁ་འབྱེད་པ་ལ་གཟིགས་པར་མཛད་པ། བྱང་དུ་རིམ་པ་བཞིན། ཟླ་འོད་གཞོན་ནུ། འོད་དཔག་མེད། ནམ་མཁའ་མཛོད། སྒྲིབ་པ་རྣམ་པར་སེལ་བ་བཞི་ལྗང་ཁུ། གཡས་སྣ་ཚོགས་རྡོ་རྗེ་གཏོད་པའི་ཚུལ་གྱིས་ཐུགས་
ཁར་བསྣམས་ཤིང། གཡོན་དེས་ཡུ་བ་བྱས་པའི་དྲིལ་བུ་སྙེམས་པ་དང་བཅས་པས་དཀུར་བརྟེན་པ། ཤར་སྒོ་གཉིས་སུ་རྡོ་རྗེ་ལྕགས་ཀྱུ་སྔོན་པོ་ཕྱག་གཉིས་ཀྱིས་རྡོ་རྗེ་ལྕགས་ཀྱུ་བསྣམས་པ། ལྷོ་སྒོ་གཉིས་སུ་རྡོ་རྗེ་ཞགས་པ་སེར་པོ་ཕྱག་གཉིས་ཀྱིས་
ཞགས་པ་འཛིན་པ། ནུབ་སྒོ་གཉིས་སུ་རྡོ་རྗེ་ལྕགས་སྒྲོག་དམར་པོ་ཕྱག་གཉིས་ཀྱིས་ལྕགས་སྒྲོག་འཛིན་པ། བྱང་སྒོ་གཉིས་སུ་རྡོ་རྗེ་འབེབས་པ་ལྗང་ཁུ། གཡས་དྲིལ་བུ། གཡོན་པ་གང་ན་ལ་བརྟེན་པ། སེམས་མ་རྡོ་རྗེ་མ་ནས་འབེབས་
པའི་བར་གྱི་ལྷ་ཐམས་ཅད་ཀྱང་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ། དར་གྱིས་སྟོང་གཡོགས་ཅན་རང་རང་གི་གདན་གྱི་སྟེང་ན་སེམས་དཔའི་དཀྱིལ་ཀྲུང་གིས་བཞུགས་པའོ། །སེམས་དཔའ་བཅུ་དྲུག་ཕྱོགས་མདོག་ཏུ་སློབ་དཔོན་གྱིས་

[022B] ཕྱག་གཡན་གྱི་ཕྱག་མཚན་གྱི་གསལ་ཁ་མེད་པ་མང་བར་བྱུང་བ་ལ། འདིའི་བླ་མ་སྔ་མ་ཁ་ཅིག་སེམས་མ་བཞིའི་གཡོན་པ་དཀུར་བརྟེན་པ་ཡིན། གཞན་གཡོན་གྱི་ཕྱག་མཚན་མ་བཤད་པ་རྣམས་ཨུཏྤལ་འཛིན་པ་བྱའོ་ཞེས་
འཆད་པ་ནི། འཇམ་དཔལ་གྱི་དཀྱིལ་འཁོར་ཡིན་པས་ས་སྙམ་པ་ལས་རྒྱུ་མཚན་གཞན་གང་ཡང་མི་འདུག་པས་ཡིད་བརྟན་པར་དཀའ་ལ། ཕྱིས་ཀྱི་མཁས་པ་ཁ་ཅིག་འདི་ལ་རྡོ་རྗེ་དབྱིངས་ཀྱི་དཀྱིལ་འཁོར་ཞེས་གསུངས་པའི་ཕྱིར་རྡོར་དབྱིངས་ནས་
བཤད་པ་བཞིན་བྱའོ་ཞེས་གསུང་པ་ནི་མིང་མཚུངས་པས་བསྒྲུབ་པ་ལ་འབྲེལ་བ་མི་སྣང་ཡང་ཡོ་གའི་རྩ་རྒྱུད་དུ་གསུངས་པས་ཁ་འགོངས་པ་ལ་དགོངས་པར་བཤད་དུ་རུང་བ་སྣང་ཞིང། དེ་ལ་གཞན་དུ་བྱེད་པ་ལ་དེ་དང་
མཚུངས་པའི་རྒྱུ་མཚན་ཙམ་ཡང་མི་སྣང་བས་འདིར་སེམས་དཔའ་བཅུ་དྲུག་སོགས་ལྷག་མ་རྣམས་ཀྱི་སྐབས་སུ་དེ་ལྟར་བྱས་སོ། །དེ་ནི་དཀྱིལ་འཁོར་རྒྱལ་མཆོག་གི་ཏིང་ངེ་འཛིན་ནོ། །གསུམ་པ་ལས་རྒྱལ་མཆོག་ནི། དེ་ནས་ཡོན་ཏན་ཀུན་
འབྱུང་ལས་འདིར་མཆད་པ་བྱིན་གྱིས་རློབ་པར་བཤད་དེ། རང་ཉིད་བཅོམ་ལྡན་འདས་ཀྱི་ཐུགས་ཁ་ནས་དང་པོའི་སངས་རྒྱས་ཀྱི་ངོ་བོ་འཕྲིན་ལས་ཀྱི་འཇམ་དཔལ་སྐུ་མདོག་སེར་པོ་ཞལ་གཅིག་ཕྱག་གཉིས་པའི་རྣམ་པས་བྱུང་སྟེ་དཀྱིལ་འཁོར་
གྱི་ཤར་སྒོར་གནས་པར་གྱུར། ཨོཾ་བྫྲ་ཡཀྵ་ཧཱུཾ་ཞེས་སོགས་མཆོད་པ་བསང་སྦྱངས་བྱིན་རླབས་སྔར་ལྟར་བྱས། དེ་ནས་ཡོན་ཏན་ཀུན་འབྱུང་ལས། རང་གི་ལྷ་ཡི་སྦྱོར་བ་ཡིས། ཞེས་སོགས་ཀྱིས་རང་གཙོ་བོའི་ང་རྒྱལ་གྱིས་ཡེ་ཤེས་པ་སྤྱན་

[023A]༄༅། །འདྲེན་པ་ནས་དམ་ཚིག་པ་དང་བསྲེ་བའི་བར་གསལ་བར་གསུངས་པའི་ཆོ་ག་ཇི་ལྟ་བ་བཞིན་དུ་བརྗོད་པར་བྱ་སྟེ། གཞན་དག་གིས་ནི་འདི་མན་ཆད་ལ་སློབ་དཔོན་རང་གི་གཞུང་ན་ཤིན་ཏུ་གསལ་བ་རྣམས་དང་རྣམ་པ་ཐམས་
ཅད་དུ་མི་མཐུན་པ་ཤ་སྟག་བྱས་པ་མང་བར་སྣང་ངོ། །རང་གཙོ་བོའི་ང་རྒྱལ་གྱིས་རྡོ་རྗེ་བསྡུ་བའི་ཕྱག་རྒྱ་བྱས་ནས། ཨོཾ་བྫྲ་ས་མ་ཛཿ་སྒོས་དང་བཅས་པའི་རྡོར་དྲིལ་འཛིན་པས། མ་ལུས་ཕྱོགས་ན་བཞུགས་པ་ཡི། །འཕགས་པ་འཇམ་དཔལ་བཅོམ་
ལྡན་འདས། །སངས་རྒྱས་ཐམས་ཅད་བཞུགས་སུ་གསོལ། །བདག་མིང་འདི་ཞེས་བགྱི་བ་ནི། །སངས་རྒྱས་ཐམས་ཅད་སྤྱན་འདྲེན་པས། །དེང་འདིར་སངས་རྒྱས་ཀུན་གཤེགས་ཏེ། །དངོས་གྲུབ་འདིར་ནི་སྩལ་དུ་གསོལ། །ཨོཾ་ཨྷྱ་ཧི་བྷ་ག་ཝ་ན་བྫྲ་
ཨཾ་ཀུ་ཤ་ཛཿ་ཛཿ་ཧཱུཾ་ཧེཿ་ས་མ་ཡ་སྟཾ། ཞེས་པས་ཡེ་ཤེས་པ་ཐམས་ཅད་མདུན་གྱི་ནམ་མཁར་སྤྱན་དྲངས། བཅོམ་ལྡན་ཐུགས་རྗེས་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །བདག་གི་མཆོད་ཡོན་པ་བཞེས་ནས་ཀྱང། །འདི་ཉིད་
དུ་ནི་བཞུགས་སུ་གསོལ། །ཨོཾ་རྒཧ་པཱུ་ཛ་མེ་སྟ་ས་མུ་ཏྲ་སཕྲ་ཎ་ས་མ་ཡེ་ཧཱུཾ། ཞེས་རྡོ་རྗེ་ཐལ་མོ་ཁ་ཕྱེ་ནས་དུང་ཆོས་འཛིན་པའི་ཚུལ་དུ་བྱས་པ་མཆོད་ཡོན་གྱི་ཕྱག་རྒྱས་མཆོད་ཡོན་དབུལ། ཇི་ལྟར་བཅོམ་ལྡན་འཇམ་དབྱངས་ཀྱི། །རང་
བཞིན་དགེ་བའི་ཡེ་ཤེས་ལ། །གཟུགས་འཛིན་དྲི་མ་མི་མངའ་ཡང། །འགྲོ་བའི་དོན་དུ་སྐུ་ཁྲུས་གསོལ། །ཨོཾ་རྦ་ཏ་ཐ་ག་ཏ་པྲ་ཝ་ར་སད་ཀཱ་རཾ་པྲ་ཏཱི་ཙཚ་ཧོཿ་ཞེས་སྐུ་ཁྲུས་གསོལ། །བདག་དང་འགྲོ་ལ་ཐུགས་བརྩེའི་ཕྱིར། །ཉིད་ཀྱི་རྫུ་འཕྲུལ་

[023B] །ཇི་སྲིད་མཆོད་པ་བདག་བགྱིད་ན། །དེ་སྲིད་བཅོམ་ལྡན་བཞུགས་སུ་གསོལ། །ཨོཾ་བྫྲ་ཥཊ་ཧཱུཾ་ཞེས་མེ་ཏོག་གི་གདན་དབུལ་ལ། །གདན་དབུལ་བ་སོགས་ཀྱི་སྔགས་འདི་དག་ལ་དཀྱིལ་ཆོག་གི་དཔེ་མ་དག་གམ་སྙམ་པ་འགའ་རེ་སྣང་སྟེ་
དཔེ་དག་པ་ལ་ད་དུང་གཏུགས་ནས་དཔྱད་པར་བྱའོ། །དེ་ནས་རྡོར་དྲིལ་འཛིན་པས། མཉམ་མེད་མི་གཡོ་མཉམ་མེད་མཆོག་གི་ཆོས་ཉིད་ཅན། །ཐུགས་རྗེའི་བདག་ཉིད་འགྲོ་བའི་སྡུག་བསྔལ་སེལ་བར་མཛད། །ཡོན་ཏན་མཐའ་ཡས་དངོས་གྲུབ་
ཐམས་ཅད་སྦྱིན་མཛད་པ། །དྲི་མེད་མི་གཡོ་མཉམ་མེད་དམ་པའི་མཆོག་ཆོས་ཅན། །ཡོན་ཏན་ཤིན་ཏུ་ཕྲ་བའི་ཆ་ལའང་ཆད་མེད་དེ། །དཔེ་ནི་ནམ་མཁའ་དང་ཡང་བསྐྲུན་དུ་ཡང་མ་ཡིན། །དངོས་གྲུབ་མཐའ་ཡས་མཉམ་མེད་དཔེ་དང་བྲལ་བ་རྣམས།།
སེམས་ཅན་ཁམས་ལ་དངོས་གྲུབ་མཆོག་རྣམས་ངས་པར་སྩོལ། །རྟག་ཏུ་དྲི་མ་མེད་པ་ཐུགས་རྗེའི་ཤུགས་ལས་བྱུང། །སྨོན་ལམ་གྲུབ་པ་འགག་པ་མེད་པའི་ཆོས་ཉིད་ཅན། །འགྲོ་བའི་དོན་སྒྲུབ་རབ་ཏུ་བརྩོན་པ་མཐའ་ཡས་པ། །ཐུགས་རྗེ་ཆེན་པོའི་
བདག་ཉིད་རྟག་ཏུ་རྣམ་པར་སྣང། །ཚད་མེད་ཚད་དང་བྲལ་བ་ཤིན་ཏུ་རྫོགས་པ་ཡིན། བདེ་བར་གཤེགས་པའི་གོ་འཕང་དམ་པ་བརྙེས་གྱུར་ཀྱང། ཁམས་གསུམ་རྣམས་ལ་དངོས་གྲུབ་མཆོག་སྩོལ་མཛད་པ་ཡི། །ཐུགས་རྗེའི་སྤོད་བ་མི་གཡོ་འགག་
པར་ཡོད་མི་འགྱུར། །ཨེ་མའི་ཤིན་ཏུ་བཟང་པོའི་ཆོས་ཉིད་མཆོག་དང་ལྡན། །མཆོག་སྦྱིན་རྣམས་ཀྱི་ནང་ནས་གོ་འཕང་མཆོག་བརྙེས་པ། །ཁམས་གསུམ་ཀུན་ལ་རྟག་ཏུ་དངོས་གྲུབ་མཆོག་སྩེལ་མཛད། །མགོན་པོ་དུས་གསུམ་སྒྲིབ་པ་མེད་པ་རབ་

[024A]༄༅། །མཁྱེན་པས། །དམ་ཚེག་མཆོག་གསུམ་དངོས་གྲུབ་དམ་པ་བདག་ལ་སྩོལ། །འདི་དེ་སངས་རྒྱས་ཐམས་ཅད་ཀྱི། །ཡང་དག་ཡོན་ཏན་རྒྱས་པ་ཏེ། །ལན་ཅིག་ཙམ་ཞིག་བརྗོད་པས་ཀྱང། །དངོས་གྲུབ་ཐམས་ཅད་འགྲུབ་པར་འགྱུར། །ཞེས་པས་བསྟོད་
ཨོཾ་བྫྲ་ཨཾ་ཀུ་ཤ་ཛཿ་ཞེས་པས་ཡེ་ཤེས་པ་རྣམས་དཀྱིལ་འཁོར་གྱི་ནང་དུ་གཞུག་ཨོཾ་ཡ་མའན་ཏ་ཀ་ཧཱུཾ་ཕཊ། ཞེས་ཕྱི་འབྲང་གི་བགེགས་བསྐྲད། བྫྲ་བནྡྷ་ཧཱུཾ། ཞེས་པས་སྒོ་བཅད། འདིར་འདི་ལྟར་གསུངས་པས་སྔོན་དུ་སྒོ་དབྱེ་བ་ཞིག་དགོས་པར་མངོན་
ཡང་ཁ་ཅིག་མི་བྱེད་ཅིང། སྔ་མ་དག་ཡེ་ཤེས་པ་སྤྱན་འདྲེན་གྱི་སྔོན་དུ་ཡང་སྙིང་པོ་ལན་ཅིག་བརྗོད་པས་སྒོ་ཕྱེ་བར་བསམ་ཞེས་ཟེར། ཡོ་ག་གཞན་གྱི་རིགས་འགྲོས་སྦྱར་ནས། ཨོཾ་བྫྲ་གཧུ་ཊ་ས་མ་ཡ་པྲ་བེ་ཤ་ཡ་ཧཱུཾ། གི་སྔགས་རྒྱ་བྱ་དགོས་པར་མངོན་ཏེ་
དེ་ལྟར་ན་ཡེ་ཤེས་པ་སྤྱན་འདྲེན་པའི་སྔོན་དུ་བྱའོ། །ཡོན་ཏན་ཀུན་འབྱུང་གི་དངོས་སྟན་ལ་འདིར་ཡེ་ཤེས་པ་འཇུག་པ་དང་ཕྱག་རྒྱ་བཞིའི་རྒྱས་གདབ་ཚིག་ཚད་དུ་བྱེད་པ་འདྲ་བ་ཞིག་བཤད་ཀྱང། བླ་མ་སྔ་མ་དག་སྒོ་བ་བཞིའི་སྔགས་རྒྱས་ཡེ་ཤེས་པ་དམ་ཚིག་པ་ལ་དགུག་
ཅིང་མཉེས་པར་བྱས་པའི་རྗེས་སུ་རྒྱས་གདབ་བྱེད་པ་བདེ་བར་སྣང་བས། དཀྱིལ་ཆོག་གི་དགོངས་པ་ཡང་དེ་ལྟར་བླངས་ན་ལེགས་པར་མངོན་ནོ། །རྒྱས་གདབ་ལ་ཡོན་ཏན་ཀུན་འབྱུང་དུ་ཨ་ཨཱ་ཞེས་པ་ནས་གརྦ་ཨཱ་ཏྲྀ་ཤྱྶ་མ་ཡ་སྟཾ་ཞེས་བལྟ་བར་བྱའོ། །ཡང་དེ་བཞིན་
དུ་ཏྲཾ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟཾ་ཨ་ཧཾ། ཞེས་གཉིས་སུ་མེད་པར་བསམ་མོ། །ཞེས་པས་དམ་རྒྱ་བསྟན། ཡང་རྩ་བའི་སྟགས་དེ་ཉིད་ཀྱི་རྗེས་ལ་ཨོཾ་བྫྲ་ཀ་ར་ཞེས་པས་ལྷ་ཐམས་ཅད་ཀྱི་ཐུགས་ཁར་ཨ་ལས་འོད་འཕྲོས་ནས་ཡོན་ཏན་དང་འཕྲིན་ལས་ཀྱི་ངོ་བོར་

[024B] །ཞེས་པས་ལས་བརྒྱ་རྟེན། ཡང་དེ་བཞིན་དུ་ཨོཾ་བྫྲ་དྷ་རྨཱ་ཧྲཱི་ཨོཾ་བྫྲ་ཀྲ་ཨོཾ། ཨོཾ་བྫྲ་ཏཧཱུཾ། ཞེས་པས་པདྨ་དང་འཁོར་ལོ་དང་རྡོ་རྗེ་དང་ལྡན་པ་མགྲིན་པ་དང་སྤྱི་གཙུག་དང་ཐུགས་ཁར་མཚན་
པའོ༑ ༑ཞེས་པའི་དང་པོ་གསུང་ཆོས་ཀྱི་ཕྱག་རྒྱ། གཉིས་པ་སྐུ་ཕྱག་ཆེན། གསུམ་པ་ཐུགས་དམ་ཚིག་གི་ཕྱག་རྒྱ་དང་སྦྱར་དགོས་སོ། །དེའི་མཇུག་ཐོགས་སུ། སངས་རྒྱས་ཀུན་གྱི་ཐུགས་ཆེ་བ། །སངས་རྒྱས་ཀུན་གྱི་གསུང་ཡང་ཡིན། །སངས་རྒྱས་ཀུན་གྱི་སྐུ་
ཆེ་བ། །སངས་རྒྱས་ཀུན་གྱི་ཐུགས་ལ་གནས། །གཙོ་བོ་ཆོས་ཀྱི་སྦྱིན་བདག་ཏེ། །ཕྱག་རྒྱ་བཞི་པོའི་དོན་སྟོན་པ། ཞེས་པ་ནི་སྐུ་གསུང་ཐུགས་ཀྱི་ཡོན་ཏན་དང་འཕྲིན་ལས་ཀྱི་ངོ་བོ་ཡང་མཚོན་པ་ཡིན་ནོ། །ཞེས་གསུངས་པས་ནི། ཕྱག་རྒྱ་བཞིས་རྒྱས་བཏབ་རང་
གི་ལུས་ངག་ཡིད་གསུམ་བྱ་བ་དང་བཅས་པ་ལྷའི་སྐུ་གསུང་ཐུགས་འཕྲིན་ལས་དང་བཞིའི་ངོ་བོ་བསྒྲུབ་པ་ལས་མི་འདའ་བས་རྒྱས་བཏབ་པ་མཚན་པར་སྟོན་པ་ཡིན་ཞིང། ཕྱག་རྒྱའི་རྒྱས་བཏབ་ལ་དེ་ཙམ་ལས་མ་གསུངས་སོ། །དེ་ལ་ཆོས་རྒྱའི་
སྐབས་སུ་བླ་མ་སྔ་མ་དག་གིས་ལྕ་རྡོ་རྗེར་བསྐྱེད་པ་ལ་རང་རང་གི་ས་བོན་གྱིས་མཚན་པ་བྱེད་པ་དང། ཨས་མཚན་པར་བྱེད་པ་གཉིས་ནི་ཕྱི་མ་ཅུང་ལུགས་འདེ་ལ་འགྲིག་པར་མངོན་ནོ། །དེ་ལྟར་ལྷ་ཡེ་ཤེས་པ་རྣམས་ལ་ལྟ་བ་ལན་གཅིག་དང་གཉིས་སུ་མེད་
པར་བྱེད་པའང་ལན་ཅིག་ལས་སྒྲུབ་དཀྱིལ་གཉིས་ཀ་རུ་མ་གསུངས་པའི་ཕྱིར་བླ་མ་སྔ་མ་དག་ཐམས་ཅད་ལུས་ཀྱི་ཕྱག་རྒྱ་མི་བྱེད་པ་ལྟར་ལེགས་ཏེ། ལྷ་ཐམས་ཅད་ཕྱག་མཚན་དང་སྐུའི་ཕྱག་རྒྱ་རིགས་གཅིག་ཁོ་ནར་མེད་ཅིང། ཐམས་ཅད་ལ་དང་པོའི་

[025A]༄༅། །སངས་རྒྱས་ལྟ་བུ་ནང་གི་དམ་རྒྱ་དང་ཕྱག་ཆེན་ལུས་ཀྱིས་བཅས་ནས་རྒྱས་འདེབས་པའང་མི་འགྲུབ་ལ། སྔགས་རྗོད་ཐེབས་གཅིག་ལ་ལྷ་སོ་སོའི་ཕྱག་རྒྱ་སོ་སོ་མི་འདྲ་བ་རྫོགས་པར་འཆའ་བའང་མི་མཐད་པའི་ཕྱིར་རོ། །ཁ་ཅིག་དབང་བསྐུར་
བའི་རྗེས་སུ་ཕྱག་རྒྱའི་རྒྱས་འདེབས་བྱེད་པ་ནི་ཡོན་ཏན་ཀུན་འབྱུང་ལས་ཕྱག་རྒྱའི་རྒྱས་འདེབས་བཤད་ཟིན་པའི་རྗེས་སུ་དེ་ནས་དབང་བསྐུར་བ་བྱས་ཏེ། ཞེས་གསུངས་པ་དང་དངོས་སུ་འགལ་ལ། དབང་བསྐུར་བའི་སྔགས་ཀྱང་སློབ་དཔོན་གྱིས་དངོས་སུ་
གསུངས་པ་བཞག་ནས་གཞན་བྱེད་པ་མི་འཐད་དོ། །དེ་ལ་ཨཾ་ཀུ་ཤ་ཛཿ་སོགས་ཞེས་དགུག་གཞུག་བཅིང་བའི་ཕྱག་རྒྱ་ནི་ཡོ་ག་སྤྱི་འགྲོ་ལྟར་ཡིན་ལ། དེ་ལྟར་དགུག་གཞུག་བཅིང། ཕྱག་རྒྱ་བཞིས་རྒྱས་གདབ། དབང་བསྐུར་ནས་དེའི་རྗེས་སུ་ལས་ལ་སྦྱོར་
བར་དཀྱིལ་ཆོག་དང་འགྲེལ་བ་ལས་མ་གསུངས་ཀྱང། སྒྲུབ་ཐབས་སུ། དེ་ནས་ལས་ཀྱི་ཁྱད་པར་ཡང། །བསྐྱེད་པའི་ཞར་ལས་བྱུང་བ་ཏེ། །སྒྲ་ལས་འཕེལ་ཏེ་རྒྱས་བཤད་པས། །འདིར་ནི་བདག་གིས་མ་བཤད་དོ། །ཞེས་གསུངས་པས་བསྟན་ཏེ། ལས་ལ་
སྦྱོར་བ་ནི་སྔར་གྱི་དཀྱིལ་འཁོར་རྒྱལ་མཆོག་བསྐྱེད་པའི་ཞར་ལ་སྙིང་རྗེའི་སྒྲ་སྟེ། ས་ལས་འཕེལ་བ་སྟེ་སྤྲོས་ནས་མཛད་པ་མཛད་པར་རྒྱས་པར་བཤད་པ་དེ་དང་འདྲ་བའི་ལན་ལ་བསྐུལ་བ་ཡིན་པས་འདིར་རྒྱས་པར་མ་བཤད་དོ། །ཞེས་པའི་དོན་ཏོ། །
དེ་ལྟར་ན་ཇི་ལྟར་བཤད་པ་དེ་ལྟ་བུའི་ཆོ་གའི་དཀྱུས་ལ་འཇུག་པར་བྱ་སྟེ། སྒོ་བཅད་ནས་ཡེ་ཤེས་པ་དང་བསྲེ་བ་ནི་ཨོཾ་བྫྲ་ཨཾ་ཀུ་ཤ་ཛཿ་ཨོཾ་བྫྲ་པཱ་ཤ་ཧཱུཾ། ཨོཾ་བྫྲ་སོཕ་ཊ་བཾ། ཨོཾ་བྫྲ་ཨ་བེ་ཤ་ཨཿ་ཡེ་ཤེས་པ་རྣམས་རང་རང་གི་དམ་ཚིག་པ་རྣམས་དང་གཉིས་

[025B] སྔོན་དུ་གོང་ལྟར་སྔགས་ཙམ་གྱིས་མཆོད་ཡོན་ཕུལ་ནས། དེ་ནས་ཕྱག་རྒྱ་བཞིས་དུས་གཅིག་ཏུ་རྒྱས་བཏབ་པ་ནི། ཨོཾ་བྫྲ་སཏ་ཧཱུཾ་ལྷ་ཐམས་ཅད་ཀྱི་ཐུགས་ཀར་ཟླ་བའི་སྟེང་དུ་རྡོ་རྗེ་རྩེ་ལྔ་པ་དམར་པོ་ལྟེ་བ་ལ་ཧཱུཾ་གིས་མཚན་པ་རེ་རེ་གནས་པར་གྱུར་
ཨ་ཨཱ་ཞེས་པ་ནས་རྦ་ཨཱ་ཏྲ་ཤྱ་ས་མ་ཡ་སྟཾ། ཞེས་བརྗོད་པས་ལྷ་ཐམས་ཅད་ཀྱི་ཡེ་ཤེས་པ་རྣམས་ལ་ལྟ། ཡང་རྩ་སྔགས་ཀྱི་མཇུག་ཏུ་ཏྲྀ་ཤྱ་ཛཿ་ཧཱུཾ་བཾ་ཧོཿ་ས་མ་ཡ་སྟཾ་ཨ་ཧཾ། ཞེས་བརྗོད་པས་ལྷ་ཐམས་ཅད་ཡེ་ཤེས་པ་དང་གཉིས་སུ་མེད་པར་བསམ་སྟེད་མ་རྒྱའོ།།
ཨོཾ་བྫྲ་དྷ་རྨཱ་ཧྲཱི་ལྷ་ཐམས་ཅད་ཀྱི་མགྲིན་པར་པདྨ་དམར་པོ་ཧྲཱི་ས་མཚན་པ་བདེ་བར་གནས་པའི་ལྷ་སོ་སོའི་སྔགས་ལ་རྡོ་རྗེ་དཀར་པོ་རྩེ་ལྔ་པའི་ལྟ་བར་ཆོས་ཀྱི་ཡི་གེ་ཨ་དཀར་པོ་རེ་རེས་མཚན་པར་གྱུར། ཆོས་རྒྱའོ། །རྩ་སྔགས་བརྗོད་ཨོཾ་བྫྲ་ཀ་རེ། ལྷ་ཐམས་
ཅད་ཀྱི་ཐུགས་ཀའི་ཨ་ལས་འོད་འཕྲོས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཡོན་ཏན་དང་འཕྲིན་ལས་ཐམས་ཅད་འོད་ཟེར་གྱི་རྣམ་པར་བསྡུས་ཏེ་ཨ་སོ་སོ་ལ་ཐིམ་པ་ཡོངས་སུ་གྱུར་པ་ལས་ལྷ་ཐམས་ཅད་ཀྱི་ཐུགས་ཀར་སྣ་ཚོགས་
རྡོ་རྗེ་ལྟེ་བ་ལ་ཨས་མཚན་པ་རེ་རེ་གནས་པར་གྱུར། ལས་བརྒྱའོ། །ཨོཾ་བྫྲ་ཙ་ཀྲ་ཨོཾ། ལྷ་སོ་སོའི་སྤྱི་བོར་འཁོར་ལོ་དཀར་པོ་ཨོཾ་གྱིས་མཚན་པ་རེ་རེ་གནས་པའི་སྐུ་ཕྱག་རྒྱ་ཆེན་པོ་ཟབ་གསལ་གཉིས་སུ་མེད་པའི་རང་བཞིན་རྣམས་སུ་གསལ་བར་གྱུར། ཕྱག་རྒྱ་
ཆེན་པོ། །བླ་མ་དག་ལས་རྒྱ་དང་ཕྱག་རྒྱ་ཆེན་གྱི་མཇུག་ཏུའང་རྩ་སྔགས་རེ་བརྗོད་པར་འདོད་དེ་མི་རུང་བ་མེད་དོ། །དེ་ནས་དབང་བསྐུར་བར་བྱ་ཏེ། རང་གི་ཐུགས་ཀའི་ཨའི་འོད་ཟེར་གྱིས་སྤྱན་དྲང་བའི་དེ་བཞིན་གཤེགས་པ་ནམ་མཁའི་ཁམས་གང་བར་
[026A]༄༅། །བཞུགས་པ་རྣམས་ཀྱིས་ཨོཾ་པྲ་ཀྲི་ཏི་པ་ར་ཤུད་དྷ་སྲྦ་ཏ་ཐཱ་ག་ཏ་སྲྦ་དྷ་རྨ་ཡ་དུ་ཏ་སྲྦ་ཏ་ཐཱ་ག་ཏ་ཛྙཱ་ན་ཀ་ཡ་མྙྫུ་ཤྲི་པ་རི་ཤུ་དཧའི་ཏ་མའུ་པ་ད་ཡེ་ཏི་ཨ་ཨཱ་ཨོཾ་སྲྦ་ཏ་ཐཱ་ག་ཏ་མུ་ཀུ་ཊ་ཨ་བཧི་ཥིཉྩ་མཾ། ཞེས་དབང་བསྐུར་པས་དཀྱིལ་འཁོར་གྱི་ལྷ་ཐམས་
ཅད་ལ་རིགས་ལྔས་དབུ་རྒྱན་པའི་དེ་བཞིན་གཤེགས་པ་ལྔ་དང་བྱང་ཆུབ་སེམས་དཔའ་བཅུ་དྲུག་རིན་པོ་ཆེའི་ཅོད་པན་ཅན་དུ་གྱུར། དེ་ནས་ལས་ལ་སྦྱར་བ་ནི། ཡིད་ཀྱིས་ཕྱག་ཆེན་བསྒོམ་ནས། རྩ་སྔགས་རེ་རེ་ཐམས་ཅད་ཀྱི་མགོ་བོར་སྦྱར་ཏེ། བཅོམ་
ལྡན་འདས་རྣམ་པར་སྣང་མཛད་ཆེན་པོས་སེམས་ཅན་ཐམས་ཅད་ཤིན་ཏུ་རྣམ་པར་དག་པའི་ཆོས་ཀྱི་དབྱིངས་དང་གཉིས་སུ་མེད་པའི་མཚན་ཉིད་ཅན་གྱིས་ཡེ་ཤེས་དྲི་མ་མེད་པ་ལ་འགོད་པའི་འཕྲིན་ལས་མཛད་དུ་གསོལ། ཞེས་པ་ནས། མེ་ལོང་
ལྟ་བུའི་ཡེ་ཤེས་ལ་འགོད་པའི་འཕྲིན་ལས་མཛད་དུ་གསོལ། །ཞེས་སོགས་སྒོས་མཛད་རྣམས་དང། མགོར་གཤེགས་པ་བཞི་ལ་བཅོམ་ལྡན་འདས་ཞེས་དང། གཞན་རྣམས་ལ་སེམས་མ་རྡོ་རྗེ་མས་སེམས་ཅན་ཐམས་ཅད་ཅེས་སོགས་
ལྷ་སོ་སོའི་མཚན་སྦྱར། མཇུག་ཏུ་འཕྲིན་ལས་མཛད་དུ་གསོལ་ཞེས་སྦྱར་ནས། ལྷག་མ་སྔར་ལྟར་བརྗོད་དེ་ལས་ལ་སྦྱར་བའོ། །དེ་ནས་སྔར་བྱིན་གྱིས་བརླབས་པའི་མཆོད་པ་དེ་དག་གིས་མཆོག་པར་བྱ་སྟེ། དེ་ཡང་གར་བསྐོར་བ་སྔོན་དུ་འགྲོ་
བའི་མཆོད་པ་སོ་སོའི་ཕྱག་རྒྱ་དང་བཅས་ཏེ་འབུལ་བ་ལ་ཨོཾ་ཞེས་བརྗོད་ཅིང་གར་ཐོག་མར་སྐོར་བ་དང་དུས་མཉམ་དུ་རང་གི་ཐུགས་ཀའི་ས་བོན་ལས་མཆོད་པ་དེ་དང་དེའི་ལྷ་མོ་དཔག་ཏུ་མེད་པ་སྤྲོས། པད་སྐོར་གཉིས་པ་ལ་རང་ཡང་ལྷ་མོ་

[026B] བུཥྤ་སོགས་སོ་སོའི་མིང་སྔགས་བརྗོད་པའི་ཆ་ལྷ་མོ་དེ་དག་གིས་ལྷ་སོ་སོ་ལ་མཆོག་པར་བསམ་ཞིང་གར་དཀུ་གཡོན་པར་བསྡུས་ཏེ་སེལ་གོལ་བྱས་ནས་ལྷ་མོ་སྤྲོས་པ་དེ་དག་སྙིང་ཀར་བསྡུ་བ་ནི་ཀུན་ལ་ཤེས་པར་བྱའོ། །དེ་ལ་
སྒེག་སོགས་བརྒྱད་ཀྱི་ཕྱག་རྒྱ་ནི་རྡོ་རྗེ་ཁུ་ཚུར་གཉིས་ཁ་གྱེན་དུ་བསྟན་དཀུ་གཉིས་སུ་བཞག་ལ་བསམ་པ་གཡས་བས་མགོ་གཡོན་དུ་འདུད་པ་ནི་སྒེག་མོའི་དང། རྡོ་རྗེ་ཁུ་ཚུར་གཉིས་ཀྱིས་ཕྲེང་བ་འཆིང་བའི་ཚུལ་དུ་བྱེད་པ་ནི་ཕྲེང་བ་མའི་དང་
རྡོ་རྗེ་ཁུ་ཚུར་གཉིས་ཀྱིས་ཁ་ནས་ཚིག་འབྱིན་པའི་ཚུལ་དུ་གྱེན་དུ་འདྲེན་པ་ནི་གླུ་མའི་དང། རྡོ་རྗེ་ཁུ་ཚུར་གཉིས་ཀྱིས་གར་བསྐོར་བ་ནི་གར་མའི་དང། རྡོ་རྗེ་ཁུ་ཚུར་གཉིས་ཀྱིས་བདུག་པ་འབུལ་བའི་ཚུལ་དུ་ཐུར་ངུ་ལུགས་པ་ནི་བདུག་པ་མའི་དང། རྡོ་རྗེ་
ཁུ་ཚུལ་གཉིས་ཀྱིས་མེ་ཏོག་འཐོར་བའི་ཚུལ་དུ་བྱེད་པ་ནི་མེ་ཏོག་མའི་དང། རྡོ་རྗེ་ཁུ་ཚུར་གཉིས་ཀྱི་མཐེ་བོང་གཤིབས་ཏེ་བསྒྲེང་བ་ནི་མར་མེ་མའི་དང། རྡོ་རྗེ་ཁུ་ཚུར་གཉིས་རབ་ཏུ་བརྒྱད་ཏེ་གཡས་པའི་ཐལ་མོས་དྲིས་བྱུག་པའི་ཚུལ་དུ་བྱེད་པ་དྲི་ཆབ་
མའི་སྟེ་དེ་ཡང་བདག་བསྐྱེད་ལ་མཆོད་པའི་ཚེ་རང་གི་སྙིང་ཀར་བྱུག་བའི་ཚུལ་དང། མདུན་བསྐྱེད་ལ་མཆོད་པའི་ཚེ་ཐལ་མོ་ཁ་ཕར་བསྟན་ནས་བྱུག་པའི་ཚུལ་ལོ། །ཉེར་སྤྱོད་ལྔའི་དང་པོ་བཞི་ཡང་བཤད་མ་ཐག་ཕྱི་མ་བཞི་དང་འདྲ་ལ། ཞལ་ཟས་
ལ་རྡོ་རྗེ་བསྔམ་པ་རལ་གྲི་འདེབས་པའི་ཚུལ་དུ་བྱ་བ་དང། འདོད་ཡོན་ལྔའི་ཕྱག་རྒྱ་ནི་སྤྱི་འགྲོ་ལྟར་ཏེ། དེ་ལ་ཐོག་མར་ཆུ་གཉིས་དང་ཉེར་སྤྱོད་ནས་བརྩམས་ཏེ་རིམ་པ་བཞིན་འབུལ་བ་ནི། རབ་འབྱམས་རྒྱ་མཚོ་དཔག་མེད་ན། ཞེས་སོགས་དང་གོང་

[027A]༄༅། །གོ་ཕྱག་རྒྱ་དང་སྔགས་ཀྱིས་ཆུ་གཉིས་ཕུལ་ནས། ཐང་དང་ཆུ་ལ་སྐྱེས་པ་ཡི། །ལྷ་རྫས་དམ་པའི་མེ་ཏོག་འདི། །ཐུབ་དབང་སྲས་དང་བཅས་ལ་འབུལ། །བདག་དང་འགྲོ་ལ་ཐུགས་བརྩེའི་ཕྱིར། །ཅི་བདེ་པར་ནིས་ཞེས་སུ་གསོལ། །ཨོཾ་
ན་མཿ་སྲྦ་ཏ་ཐཱ་ག་ཏ་བྫྲ་བུཥྤ་པཱུ་ཛ་མེ་གྷ་ས་མུ་ཏྲ་ཝ་ར་ཎ་ས་མ་ཡ་ཧཱུཾ། ཚིག་རྐང་ཐ་མ་གསུམ་དང་སྔགས་ཀྱི་ཐོག་མཐའ་ཉེར་སྤྱོད་ལྷག་མ་ལ་ཡང་འདྲ་བར་སྦྱར་ལ། ནགས་ཚལ་བཅུད་ནི་ཡིད་འོང་བ། །ལྷ་རྫས་དམ་པའི་བདུག་སྤོས་འདི། ཞེས་དང། བྫྲ་དྷཱུ་པེ་
སྣང་བའི་ཁྱད་པར་གང་ཡང་དང། །ལྷ་རྫས་དམ་པའི་སྣང་གསལ་འདི། ཞེས་དང། བྫྲ་ཨཱ་ལོ་ཀེ། ཨ་ཀ་ར་ལ་སོགས་ཙན་དན་ཆུ། །ལྷ་རྫས་དམ་པའི་དྲི་ཆབ་འདི། ཞེས་དང། བྫྲ་གདྷེ། རོ་མཆོག་བརྒྱ་དང་ལྡན་པ་ཡི། །ལྷ་རྫས་དམ་པའི་ཞལ་ཟས་འདི་
ཞེས་དང། བྫྲ་ནཻ་བི་དེ། ལྷ་རྫས་དམ་པའི་སིལ་སྙན་འདི། ཞེས་དང། བྫྲ་གི་ཏིར་ག་ཤ། ཞེས་སྦྱར་རོ། །སྒེག་སོགས་བརྒྱད་ནི། དེ་ནས་བརྩམས་ཏེ་རྫོགས་སངས་རྒྱས། །སྲས་དང་བཅས་པ་རྣམ་རོལ་ཕྱིར། །རྡོ་རྗེ་སྙེམས་མའི་རྣལ་འབྱོར་གྱིས། །དགའ་སྟོན་བདེ་བས་
མཆོད་པ་བྱ། ཨོཾ་བྫྲ་ལཱ་སྱ་ཧཱུཾ། སྒེག་དང་བཅས་པས་ཕྲེང་བ་འཕང། །སངས་རྒྱས་ཐམས་ཅད་མཆོག་པར་བྱ། །དེས་ནི་བཅོམ་ལྡན་འབྲལ་མི་འགྱུར། །ཕྲེང་བ་དེ་ཡི་རྒྱན་ཡིན་ནོ། །ཨོཾ་བྫྲ་མཱ་ལྱ་ཏྲཾ། ལུས་ཅན་ཀུན་ལ་དམ་ཆོས་ཀྱི། །གླུ་ནི་ཁྱོད་ཀྱིས་བླང་བར་
བྱ། དེ་ཡིས་བདེ་གཤེགས་དངོས་གྲུབ་ནི། །མྱུར་དུ་བདེ་བས་འཐོབ་པར་འགྱུར། །ཨོཾ་བྫྲ་གའི་ཏི་ཧྲཱི་དེ་ཉིད་ཐལ་མོའི་གར་གྱིས་ནི། །སངས་རྒྱས་ཐམས་ཅད་མཆོག་པར་བྱ། །སངས་རྒྱས་འདུལ་བའི་འཕྲིན་ལས་ཀྱིས། །གར་མཁན་ཚུལ་དུ་བསྒྱུར་བར་གྱིས།།

[027B] །བརྟུལ་ཤུགས་བཟང་པོས་ལེགས་བསྒོས་པས། །ལུས་ཅན་བདེ་གཤེགས་ཆ་ལུགས་སུ། །ཡེ་ཤེས་ཀྱིས་ནི་ཚོམ་པར་གྱིས། །ཨོཾ་བྫྲ་དཧུ་པེ་ཧཱུཾ། སངས་རྒྱས་རྣམས་ལ་མེ་ཏོག་གཏོར། །བྱང་ཆུབ་ཡན་ལག་ཡོངས་
རྫོགས་པའི། །མཚན་དང་དཔེ་བྱད་ལྡན་པ་ཡི། །བདེ་གཤེགས་སྐུ་ནི་ཐོབ་པར་གྱིས། །ཨོཾ་བྫྲ་པཱུཥྤེ་ཧཱུཾ། ཆོས་ཀྱི་མེ་ནི་ལེགས་སྦར་ནས། །རྡོ་རྗེ་ཆོས་དང་འདྲ་བ་རུ། །སེམས་ཅན་མ་རིག་ལྡོང་པ་ལ། །ཡེ་ཤེས་སྒྲོན་མེ་སྦར་དུ་གསོལ། །ཨོཾ་བྫྲ་ཨཱ་ལོ་ཀེ་ཧཱུཾ། རྒྱལ་
བ་རྣམས་ལ་དྲ་ཕུལ་པས། །ཚུལ་ཁྲིམས་ཏིང་འཛིན་ཤེས་རབ་དང། །རྣམ་འགྲེལ་ཡེ་ཤེས་མཐོང་བ་ཡི། །བྱང་ཆུབ་ལུས་ཅན་རྣམས་ལ་བགས། །ཨོཾ་བྫྲ་གནྡྷེ་ཨཿ་དེ་ནས་འདོད་ཡོན་ལྔ་ནི། ཁ་དོག་དབྱིབས་ལེགས་ཡིད་འོང་རྒྱན་འཕྲེང་ལྡན། །ཕྱོགས་དུས་
ཀུན་ཏུ་གཟུགས་མཆོག་ཅི་མཆིས་པ། །མོས་བློས་དཀྱིལ་འཁོར་ལྷ་ལ་བདག་འབུལ་ན། །བཞེས་ཤིང་བླ་མེད་གྲུབ་མཆོག་སྩལ་དུ་གསོལ། །ཨོཾ་སྲྦ་ཏ་ཐཱ་ག་ཏ་རཱུ་པ་པཱུ་ཛ་མེ་གྷ་ས་མུ་ཏྲ་སྤ་ར་ཎ་ས་མ་ཡེ་ཧཱུཾ། རྐང་པ་ཐ་མ་གཉིས་དང། སྔགས་ཀྱི་
ཐོག་མཐའ་འདྲ་བར་སྦྱར། །ཕྱོགས་དུས་ཀུན་ན་ཟིན་དང་མ་ཟིན་པའི། །ཡོན་ཏན་ཚིག་བརྗོད་ཡིད་འོང་ཅི་མཆིས་པ། ཞེས་དང། ཤཔྟ་ཕྱོགས་དུས་ཀུན་ན་ཙན་དན་སྤྲུལ་སྙིང་དང། །ཨ་ཀར་ལ་སོགས་དབང་པོ་ཚིམ་བྱེད་རྣམས། ཞེས་དང། གནྡྷེ། ཕྱོགས་
དུས་ཀུན་ན་རོ་དང་བཅུད་ལྡན་པའི། །ལུས་སེམས་བརྟས་བྱེད་རོ་མཆོག་ཅི་མཆིས་པ། ཞེས་དང། ར་ས། ཕྱོགས་དུས་ཀུན་ན་འཇམ་གཉེན་འཁྲིལ་ཆགས་པའི། །རེག་བྱའི་ཁྱད་པར་དབང་པོ་ཚིམ་བྱེད་རྣམས། ཞེས་དང། སྤར་ཤ་ཞེས་སྦྱར་རོ། །མཆོད་འབུལ་

[028A]༄༅། །གྱི་ཚིག་འདི་དག་ལ་ཡོན་ཏན་ཀུན་འབྱུང་ན་འགྱུར་སྐྱོན་དང་དཔེ་མ་དག་པ་རིམ་པར་བརྒྱུད་པ་འགའ་རེ་སྣང་བས་ཉེར་སྤྱོད་རྣམས་ལ་ཚིག་རྐང་ལྔ་ལྔ་འབྱུང་བའང་དེ་འདྲ་ཞིག་ཨེ་ཡིན་སྙམ་མོ། །དེ་ནས་རྡོ་རྗེ་དྲིལ་བུ་འཛིན་པས་
བསྟོད་པར་བྱ་ཏེ། མཆོག་སྦྱིན་རྡོ་རྗེ་མཆོག་ཁྱེད་འདུད། །ཡང་དག་མཐར་གྱུར་ཁྱོད་ལ་འདུད། །སྟོང་ཉིད་ལས་བྱུང་ཁྱོད་ལ་འདུད། །སངས་རྒྱས་བྱང་ཆུབ་ཁྱོད་ལ་འདུད། །སངས་རྒྱས་ཆག་པ་ཁྱོད་ལ་འདུད། སངས་རྒྱས་འདོད་ལ་ཕྱག་འཚལ་འདུད། །སངས་རྒྱས་དགྱེས་པ་ཁྱོད་ལ་འདུད་
སངས་རྒྱས་རོལ་ལ་ཕྱག་འཚལ་འདུད། །སངས་རྒྱས་འཛུམ་པ་ཁྱོད་ལ་འདུད། །སངས་རྒྱས་བཞད་ལ་ཕྱག་འཚལ་འདུད། །སངས་རྒྱས་གསུང་ཉིད་ཁྱོད་ལ་འདུད། །སངས་རྒྱས་ཐུགས་ལ་ཕྱག་འཚལ་འདུད། །མེད་པ་ལས་བྱུང་ཁྱོད་ལ་འདུད། །
སངས་རྒྱས་འབྱུང་བ་ཁྱོད་ལ་འདུད། །ནམ་མཁའ་ལས་བྱུང་ཁྱོད་ལ་འདུད། །ཡེ་ཤེས་ལས་བྱུང་ཁྱོད་ལ་འདུད། །སྒྱུ་འཕྲུལ་དྲ་བ་ཁྱོད་ལ་འདུད། །སངས་རྒྱས་རོལ་སྟོན་ཁྱོད་ལ་འདུད། །ཐམས་ཅད་ཐམས་ཅད་ཁྱོད་ལ་འདུད། །ཡེ་ཤེས་སྐུ་ཉིད་ཁྱོད་ལ་འདུད། ཅེས་
པས་སོ། །དེ་ནས་ཕྱག་བྱ་ཏེ། །ཡང་སྙིང་པོ་ལན་ཅིག་བརྗོད་ནས་བདག་དང་ལྷ་ཐམས་ཅད་ཆོས་ཀྱི་དབྱིངས་སུ་དབྱེར་མེད་པར་བསྒོམ་པར་བྱ་བ་ནི། ཡོ་གའི་ཕྱོགས་གཞན་དུ་མཉམ་པ་རྣམ་གསུམ་སྒོམས་པའི་དོད་ཡིན་ནོ་ཞེས་སྨྲ་བ་ནི་སློབ་དཔོན་གྱི་གཞུང་
ལ་མ་བལྟོས་པར་སྣང་བས། །ཡོན་ཏན་འབྱུང་བའི་དགོངས་པ་ལྟར་བྱ་ཏེ། དེ་ནས་རང་ཉིད་འཕྲིན་ལས་ཀྱི་འཇམ་དཔལ་གྱི་རྣམ་པས་དཀྱིལ་འཁོར་གྱི་གཙོ་བོའི་མདུན་དུ་འཁོད་དོ། །ཨོཾ་ཨྠི་ཏོ་ཧྲཱཾ། དེ་ཛྙཱ་ན་མའུ་རྟྀ་ར་ཧཾ་བུ་དཧོ་བུ་དྷ་ནཱཾ། ཞེས་པ་བཅོམ་ལྡན་འདས་

[028B] ཡང་སྔགས་དེ་ལན་ཅིག་བརྗོད། དང་པོའི་སངས་རྒྱས་ལ་ཕྱག་བྱས་དེའི་ཐུགས་ཀར་ཞུགས། ཡང་སྔགས་དེ་ལན་ཅིག་བརྗོད། ཤེས་རབ་ཀྱི་འཁོར་ལོ་ལ་ཕྱག་བྱས་ནས་དེའི་
དབུས་སུ་ཞུགས། ཡང་སྔགས་དེ་ལན་ཅིག་བརྗོད། ཡེ་ཤེས་སེམས་དཔའ་ལ་ཕྱག་བྱས་ཏེ་དེའི་ཐུགས་ཁར་ཞུགས་ནས་ཤེས་རབ་ཡེ་ཤེས་ཀྱི་རང་བཞིན་ནི་ཡི་གེ་ཨ་དང་གཉིས་སུ་མེད་པར་གྱུར། ཞེས་བསམས་ནས་ཆོས་ཐམས་ཅད་སྐྱེ་
མེད་པའི་དེ་ཁོ་ན་ཉིད་དྲན་པར་བྱས་ནས་སྟོང་པ་ཉིད་ལ་མཉམ་པར་བཞག་པ་སྣང་བ་མེད་པའི་སྒོ་ལ་འཇུག་པར་བྱ་སྟེ། དེ་ནི་ཕྱག་བཞི་བྱས་ནས་ཐུགས་ཀར་ཐིམ་པའི་རིམ་པར་གསུངས་པ་དེ་ཉིད་ཡིན་ལ། དེ་ལྟར་མཚན་མ་མེད་པའི་ཏིང་ངེ་འཛིན་
ལ་མཉམ་པར་བཞག་པའི་ཡེ་ཤེས་དེ་ཉིད་ལྷའི་རྣམ་པར་ཤར་བ་ལྟ་བའི་ཟབ་གསལ་གཉིས་སུ་མེད་པའི་ངང་ནས་ལྷ་ཐམས་ཅད་ཀྱི་སྐུ་མདོག་དང་ཞལ་ཕྱག་སོགས་ཀྱི་རྣམ་པ་གསལ་བ་ལ་བསླབ་པ་དང། ལྷ་དངོས་ཀྱི་ང་རྒྱལ་འཇོག་པ་ལ་
བསླབ་པ་སྐབས་གཞན་དུ་གསུངས་པ་ལྟར་བྱས་ནས་བསྐྱང་ཞིང། དེའི་རྗེས་སུ་སྐྱོན་བཟླས་པ་བྱ་བ་ནི། ལྷ་ཐམས་ཅད་ཀྱི་ཐུགས་ཁར་ཟླ་བའི་སྟེང་དུ་ཨ་དཀར་པོའི་མཐའ་ལ་རྩ་སྔགས་ཀྱི་ཕྲེང་བས་གཡས་སུ་བསྐོར་བའི་སྔགས་ཐམས་ཅད་ལས་
འོད་ཟེར་འཕྲོས། མི་ཤེས་པའི་རི་བོ་འཇོམས་པའི་འོད་དེས་རང་གི་ལུས་སྣང་བར་བྱས། ཞལ་བཞི་ནས་བྱུང་ཏེ་འཇིག་རྟེན་གྱི་ཁམས་ཐམས་ཅད་སྣང་བར་བྱས་ཏེ། རྡོ་རྗེ་ཆེན་པོའི་སྒོ་དྲུག་ནས་ཁ་དོག་དྲུག་ལྡན་གྱི་འོད་བྱུང་བས་ནམ་མཁའི་

[029A]༄༅། །ཁམས་ཁྱབ་པར་བྱས་ཏེ་སངས་རྒྱས་ཀྱི་ཞིང་ཐམས་ཅད་གསལ་བར་བྱས། སངས་རྒྱས་སྲས་བཅས་རྣམས་མཆོག། སེམས་ཅན་ཐམས་ཅད་བདེ་ཞིང་སྐྱིད་ཅིང་སྨིན་པ་ལ་བཀོད། སླར་འདུས་ཡེ་ཤེས་རྡོ་རྗེ་ལ་ལན་
གསུམ་བསྐོར་ནམ་མཁར་བཞུགས་ཏེ་ཤེས་རབ་ཡེ་ཤེས་དེས་བདག་མེད་པའི་སྒོ་ལ་བཅུག་ནས་སྙིང་ཁར་ཟླ་བ་ལ་གནས་པའི་སྔགས་ཀྱི་ཡི་གེ་རྣམས་དང་གཅིག་ཏུ་འདྲེས་ནས་གནས་པར་གྱུར། ཅེས་བསམས་ནས། ལག་པ་གཡས་པའི་མཛུབ་
མོ་ལ་གནས་པའི་བོ་དཧེ་ཙི་ལ་སོགས་པའི་ཕྲེང་པའི་རྡོག་པོ་མཐེ་བོང་གིས་འགུགས་པས། ཨ་ཨཱ་སྲྦ་ཏ་ཐཱ་ག་ཏ་ཞེས་པ་ནས། ཛྙཱ་ན་གརྦྷ་ཨཱ་ཞེས་པའི་བར་རྩ་བའི་སྔགས་སྒྲ་དྲག་པོ་མིན་པར་ཧ་ཅང་མྱུར་ཆེས་པ་དང་བུལ་བ་ལ་སོགས་པའི་སྐྱོན་དང་
བྲལ་བས་ཡིད་གཞན་དུ་མ་ཡེངས་པར་བཟླས་པར་བྱའོ། །དེའི་ཚེ་བདག་དང་ལྷ་ཐམས་ཅད་རྒྱུད་གཅིག་པར་མོས་པ་དང། རྣམ་སྣང་དང་པོའི་སངས་རྒྱས་ཡེ་ཤེས་སེམས་དཔའ་གསུམ་གྱི་ཞལ་ཐམས་ཅད་དང་འཁོར་ཐམས་ཅད་ཀྱིས་ཅིག་
ཅར་དུ་ཟློས་པར་བསྒོམ་པར་བྱའོ། །དེ་ལ་བསྙེན་པའི་ཚད་ནི་སློབ་དཔོན་གྱིས་དེ་ལྟར་ཐུན་བཞིའི་རྣལ་འབྱོར་གྱིས་སྔོན་དུ་བསྙེན་པ་བྱ་སྟེ། དབང་བསྐུར་བ་ལ་མཚན་མའི་བསྙན་པ་བྱའོ། །རབ་ཏུ་གནས་པ་ལ་གྲངས་ཀྱི་བསྙེན་པ་བྱའོ། །
ཤི་བ་ལ་ཕན་གདགས་པ་ལ་ནི་དུས་ཀྱི་བསྙེན་པ་བྱའོ། །ཡང་གང་ཟག་དབང་པོ་རབ་ཀྱིས་མཚན་མའི་བསྙེན་པ་བྱའོ། །འབྲིང་གིས་གྲངས་ཀྱི་བསྙེན་པ་བྱའོ། །ཐམས་ནི་དུས་ཀྱི་བསྙེན་པ་བྱའོ། །ཞེས་གསུང་ཀྱང་མཚན་མ་དང། གྲངས་དང་

[029B] མཚན་མ་ནི་ལྷས་གནང་བ་ཐོབ་པ་སོགས་གཞན་ནས་བཤད་པ་དང་འདྲའོ། ཞེས་གསུངས་ཤིང། གྲངས་ལ་ཁ་ཅིག་ཡང་ན་སྟོང། ཡང་ན་ཁྲི། ཡང་ན་འབུམ་ཞེས་ཟེར་ཁས་ཡིད་བརྟན་མི་སྣང་ཞིང། འདིར་གཙོ་འཁོར་
གྱི་བསྙེན་པ་སོ་སོར་དབྱེ་བ་མེད་ཀྱང། །ཐུན་མོང་དུ་རྩ་སྔགས་འབུམ་བཟླས་པ་བྱས་ན་ལེགས་ཤིང། དཀྱིལ་འཁོར་གྱི་ཆོ་ག་བདག་འཇུག་དབང་བསྐུར་རབ་གནས་སོགས་ལ་འཇུག་པ་ལ་ཡེ་ཤེས་འབེབས་པའི་སྔགས་ཁྲི་ཕྲག་བཟླས་
པ་སོགས་ཁ་བསྐོང་གི་སྦྱིན་སྲེག་དང་བཅས་པའང་གཞན་ནས་འབྱུང་བ་དང་མཐུན་པར་བྱས་ན་ལེགས་སོ། །གསུམ་པ་འཇུག་གི་ཆོ་ག་ཐུན་འཚམས་ཀྱི་བྱ་བ་དང་བཅས་པ་ནི། དེ་ནས་བཟླས་པའི་མཐར་ཐུན་འཚམས་བྱ་བར་འདོད་ན་
འདུང་ཉི་ཤུས་བསྟོད། ཉེར་སྤྱོད་ལྔ་སྔགས་དང་ཕྱག་རྒྱ་ཙམ་གྱིས་ཕུལ། རྗེ་བཙུན་གྱི་ཡི་གེ་བརྒྱ་བ་བཟླས་པས་བརྟན་པར་བྱས་ཏེ། རང་ཉིད་གཙོ་བོའི་ཐུགས་ཀ་ལས་དང་པོའི་སངས་རྒྱས་ཀྱི་རྣམ་པར་བྱེ་ནས། ཚ་ཚ་དང་གསུང་རབ་ཀློག་
པ་དང་ཁ་ཏོན་དང་ཟས་ཀྱི་བྱ་བ་ལ་སོགས་པ་ཐུན་འཚམས་ཀྱི་བྱ་བ་ཚུལ་དང་མཐུན་པར་བྱས་ནས། ཐུན་གཉིས་པ་ལ་བབ་པ་ན་ཁྲུས་དང་ཉེ་རེག་བྱས་ཏེ་ཛཿ་ཧཱུཾ་བཾ་ཧོཿ་ཞེས་པས་རང་གཙོ་བོ་དང་གཉིས་སུ་མེད་པར་གྱུར་པར་མོས་ལ་
མཆོད་བསྟོད་རྒྱས་བསྡུས་གང་རུང་བྱས་ཏེ། ལྷ་རྣམས་གསལ་བཏབ་ནས་བཟླས་པ་སྔར་ལྟར་བྱའོ། །ཐུན་གསུམ་པ་དང་བཞི་པ་ལ་ཡང་དེ་ལྟར་བྱས་ནས། བཞི་པའི་མཐར་གཤེགས་གསོལ་བྱ་དགོས་ཤིང། ཐུན་དང་པོ་

[030A]༄༅། །ཙམ་ལས་མི་བྱེད་ནའང་དེའི་མ་ཐར་གཤེགས་གསོལ་དགོས་ཏེ། དེའི་ཚུལ་ནི་བཟླས་པའི་མཐར་མཆོད་བསྟོད་བྱས་པའི་རྗེས་སུ། རྩ་སྔགས་ཀྱི་མཇུག་ཏུ་བྫྲ་མུཿ་ཞེས་བརྗོད་པས་དམ་རྒྱ་བཀྲོལ་བར་མོས་ཏེ། ཨོཾ་མྙྫུ་ཤྲཱི་
ས་མ་ཡ་མ་ནུ་པཱ་ལ་ཡ་མྙྫུ་ཤྲཱི་ཏྭེ་ནོ་པ་ཏེ་ཥྛྀ་དྲ་ཌྷོ་མེ་བྷཱ་ཝ། སུ་ཏོ་ཥྱོ་མེ་བྷཱ་ཝ། ཨཱ་ནུ་ར་ཀྟོ་མེ་བྷཱ། སུ་པོ་ཥྱོ་མེ་བྷཱ་ཝ། སྲྦ་སིངྡྷི་མམེ་པྲ་ཡ་ཙྪ། སྲྦ་ཀྲྨ་སུ་ཙ་མེ། ཙི་ཏྟཾ་ཤྲཱི་ཡཾ། ཀུ་རུ་ཧཱུཾ། ཧ་ཧ་ཧ་ཧ་ཧོཿ་བྷ་ག་ཝཱན་སྲྦ་ཏ་ཐཱ་ག་ཏ་མྙྫུ་ཤྲི་མ་མེ་མུ་ཉྩ་
བྫྲི་བྷ་ཝ་མྷཱ་ས་མ་ཡ་སཏྭ་ཨཿ་ཞེས་པ་རྗེ་བཙུན་གྱི་ཡི་གེ་བརྒྱ་པ་བཟླས་བས་བརྟན་པར་བྱས། དགེ་བའི་རྩ་བ་བསྔོས་ཏེ། བདག་གིས་ཆོ་ག་མ་ཚང་བ་གང་དག་བགྱིས་པ་དེ་དག་བཟོད་པར་མཛོད་གཅིག་ཅེས་གསོལ་བ་བཏབ་ལ། ཨོཾ་ཨཱ་ཧྲཱི་པྲ་ཝཱ་ར་ས་ད་
ཀ་རཾ་ཨྲྒྷཾ་པྲ་ཏཱི་ཙྪ་སཱ་ཧཱ། ཞེས་པས་མཆོད་ཡོན་ཕུལ་ཏེ། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ཅེས་སོགས་ཚིགས་སུ་བཅད་པས་བསྐུལ་ལ། སེམས་མ་རྡོ་རྗེ་མའི་ཕྱག་རྒྱ་སྤྱི་བོ་ནས་གྱེན་དུ་འཁྲོལ་ཏེ། བྫྲ་མུཿ་ཞེས་བརྗོད་པས་ཡེ་ཤེས་པ་རྣམས་
རང་གནས་སུ་གཤེགས་པར་གྱུར་པར་མོས་ལ། རྡོ་རྗེ་བསྡུ་བའི་སྔགས་རྒྱས་དམ་ཚིག་པའི་དཀྱིལ་འཁོར་རྟེན་དང་བརྟེན་པར་བཅས་པ་རང་ཉིད་ཀྱི་སྙིང་ཀར་ཐིམ་པར་གྱུར་པའི་མོས་པ་བྱ་ཞིང། རང་དང་པོའི་སངས་རྒྱས་ཀྱི་ང་རྒྱལ་གྱིས། ཐུན་འཚམས་
ཀྱི་བྱ་བ་རྣམས་བྱས་ཏེ་བསྙེན་པ་རྒྱས་པའོ། །ཡང་ན་བསྲུང་བའི་འཁོར་ལོ་དང་ཚོགས་ཞིང་ལ་སོགས་པ་རྒྱས་བསྡུས་གང་ཡང་རུང་བ་སྔོན་དུ་འགྲོ་བའི་སྒོ་ནས། རྡོ་རྗེ་ཆེན་པོ་བསྒོམ་ནས་སེམས་དཔའ་སུམ་བརྩེགས་ཀྱི་བར་དང་པོའི་སྦྱོར་

[030B] དཀྱིལ་འཁོར་རྒྱལ་མཆོག་དང་ལས་རྒྱལ་མཆོག་གཞན་མེད་པར་མཆོག་པ་བྱིན་རླབས་ནས་བཟུང་ཏེ། གཙོ་བོ་འབའ་ཞིག་གི་ཡེ་ཤེས་པ་དང་བསྲ་བ། ཕྱག་རྒྱའི་རྒྱས་བཏབ། དབང་བསྐུར་ལས་ལ་སྦྱོར་བ། མཆོད་བསྟོད་བཟླས་པ་ཐུན་འཚམས་ཀྱི་
གཤེགས་གསོལ་གྱི་བར་དུ་བྱེད་པ་ནི་བསྙེན་པ་བསྡུས་པ་སྟེ། དེ་ལྟར་བསྙེན་པ་རྒྱས་བསྡུས་གང་ཡང་རུང་བས་སློབ་མ་རྗེས་སུ་འཛིན་པ་སོགས་ལ་ལྷས་གནང་བ་ཐོབ་པའམ། བཟླས་པ་སོགས་ཀྱི་གྲངས་རྫོགས་པས་བསྙེན་པ་ལས་སུ་རུང་བར་གྱུར་ཀྱི་བར་དུ་བྱ་
ཞིང། དངོས་གྲུབ་སྒྲུབ་པ་ལ་ནི་མཚན་མ་དང་བཅས་པ་དང་མཚན་མ་མེད་པའི་རྣལ་འབྱོར་ཅི་ཙམ་མཐར་དབྱུང་དགོས་པ་རྣམས་རྣལ་འབྱོར་རྒྱུད་ཀྱི་གཞུང་ཆེན་པོ་དག་དང་ཚད་ལྡན་གྱི་མཁས་པ་དག་གིས་གསུངས་པ་དེ་ཙམ་གྱི་ཚད་དུ་ཕྱིན་གྱི་པར་དུ་
འབད་ནས་རྗེ་བཙུན་གྱི་བྱིན་གྱིས་བརླབས་པས་དངོས་གྲུབ་རབ་འབྲིང་ཐ་མ་དག་སྔོན་དུ་བྱའོ། །སྔ་མ་མང་པོས་ལུགས་འདི་རྣལ་འབྱོར་རྒྱུད་དུ་ཁས་བླངས་ནས། སླར་ཡང་བསྐྱེད་རིམ་དང་རྫོགས་རིམ་དང། ལུས་ལ་གནད་དུ་བསྣུན་པའི་རྩ་རླུང་ཐིག་ལེའི་
རྣལ་འབྱོར་གྱི་རྣམ་གཞག་མང་དུ་བྱས་ནས་སློབ་བཤད་ཀྱི་མན་ངག་ཏུ་འདོད་པས་ནི་རང་གི་དེ་ཉིད་ཤིན་ཏུ་གསལ་བར་བྱས་ལ། ཤེས་རབ་འཁོར་ལོ་སྒོམ་པའི་མན་ངག་སློབ་དཔོན་རང་ཉིད་ཀྱི་གཞུང་ལས་འབྱུང་བ་ནི། ཚུལ་དེ་ལྟ་བུ་ལ་དྲན་པར་ནུས་
པ་མིན་ཏེ། འོན་ཀྱང་འདིར་ཡི་གེ་མང་བར་འགྱུར་བས་དེ་དག་གི་རྣམ་པར་བཞག་པ་མ་སྨྲས་སོ། །བསྙེན་པའི་ཆོ་ག་བརྗོད་ཟིན་ཏོ། །གཉིས་པ་བསྙེན་པ་ལས་སུ་རུང་ནས་སྐྱིལ་འཁོར་གྱི་ཆོ་ག་ལ་འཇུག་པའི་ཚུལ་ལ་གསུམ། སའི་ཆོ་ག། སྟ་གོན་གྱི་
[031A]༄༅། །ཆོག་དངོས་གཞིའི་ཆོ་གའོ། །དང་པོ་ནི། ས་ཆོག་ལ་སོགས་པ་འདི་དག་ལ་སློབ་དཔོན་གྱི་གཞུང་ན་ཤིན་ཏུ་མདོར་བསྡུས་ཤིང་ཅུང་ཟད་རྩམ་ལས་མ་གསུངས་པས་ཆོ་གའི་ཡན་ལག་གཞན་ནས་ཁ་འགེངས་དགོས་པ་ཤིན་ཏུ་མང་པར་
ཡོད་པ་ལ་སྔ་མ་དག་མང་པོ་ཁ་ཆེན་པོ་མི་འགེངས་པ་དང། འགེངས་པ་དག་ཀྱང་མཁས་པའི་གཞུང་གང་དང་ཡང་མི་བསྟུན་པར་འགེངས་པའང་མང་པོ་སྣང་ལ། ཁ་ཅིག་ཆོ་གའི་ཡན་ལག་མེད་མི་རུང་འགའ་ཞིག་ཀྱང་ཁ་འགེངས་ཞིང། གང་ཁ་མི་འགེངས་
པ་རྣམས། རྡོར་དབྱིངས་ཇི་ལྟ་བ་བྱེད་པར་སྣང་མོད་ཀྱི། འདི་ནི་ཡོ་གའི་དཀྱིལ་འཁོར་ཆེན་པོས་རྡོར་དབྱིངས་དཔལ་རྩེ་སོགས་གཞན་དང་ཡོ་གའི་རིགས་ཤིན་ཏུ་མི་འདྲ་ཞིང། མཚན་བརྗོད་རང་ལ་བརྟེན་པའི་ཆོས་དབྱིངས་གསུང་དབང་དང་ཡང་ཡོ་
གའི་འགྲོས་ཡེ་མི་འདྲ་ལ། ནམ་མཁའ་དྲི་མེད་ཆུང་བ་དང་ཅུང་ཟད་འདྲ་ཤས་ཆེ་ཙམ་མ་གཏོགས་དེ་དང་ཡང་མི་འདྲ་བ་མང་བ་ཞིག་སྣང་བས་དེ་དག་གི་རིགས་འགྲོས་ཇི་བཞིན་སྦྱོར་བ་དགའ་བར་སྣང་ངོ། །ཐོབ་ཀྱང་ཆོག་ཐུན་མོང་བ་ཁ་བསྐང་བར་འོས་པ་
འདི་དང་མི་འགྲིག་པའི་སྐྱོན་མེད་པ་དག་ཁ་བསྐང་ཞིང། ཐུན་མོང་མིན་པ་དག་གཞུང་གི་དགོངས་པ་གོང་འོག་ལེགས་པར་བསྒྲིགས་ནས་ཆོ་གའི་ཡན་ལག་ཆ་ཚང་བར་བརྗོད་པར་བྱའོ། །དེ་ལས་ལྷ་ལས་ས་བསླང་པ་ནི་དཀྱིལ་ཆོག་ལས་དངོས་སུ་བཤད་
ལ། གཞན་སའི་བདག་པོ་མི་མངོན་པ་ལ་བསླང་བ་སོགས་ཀྱི་ཡན་ལག་རྣམས་ཁ་བསྐད་དགོས་ཤིང་ས་སྦྱང་བ་ལ་ཡུངས་ཀར་ཆུ་ཐལ་བའི་སྦྱང་བ་སོགས་མ་བཤད་ཅིང་མི་བྱེད་པར་སྣང་ཡང་དེ་དག་ཀྱང་ཁ་འགེངས་དགོས་ལ། སའི་དབུས་སུ་སྒྲུབ་ཐབས་

[031B] གཞིའི་དཀྱིལ་འཁོར་བསྐྱེད་ནས་ལྷ་མ་བསྐྱེད་པའི་བར་སྐབས་དེར་སྤྲོ་བ་བསྐྱེད་པ་དང། སངས་རྒྱས་སྲས་
བཅས་ལ་གསོལ་བ་གདབ་པ་སོགས་རྡོར་དབྱིངས་ལྟར་བྱེད་པ་ནི་ཤིན་ཏུ་མི་འཐད་དེ། རྡོར་དབྱིངས་སོགས་ལ་རང་རྣལ་འབྱོར་ནམ་མཁའི་ཕྱོགས་སུ་གནས་ནས་གཞལ་ཡས་ཁང་གདན་བཅས་བསྐྱེད་ཟིན་པ་ན། རང་ཕྱག་རྒྱ་ཆེན་པོ་ནམ་མཁའ་ནས་
བབས་འོག་ཏུ་བསྐྱེད་པའི་གཞལ་ཡས་ཁང་གི་དབུས་ཀྱི་གདན་ལ་གནས་པར་མོས་ཏེ་སྤྲོ་བ་བསྐྱེད་པ་སོགས་བྱེད་པའི་ལུགས་ཡིན་གྱི། འདིར་ནམ་མཁར་བཞག་པ་དང། དེ་ལས་བབས་པ་སོགས་གང་ཡང་མེད་པས་ཆོག་གཏན་ནས་མི་
མཚུངས་པའི་ཕྱིར། དེ་གཉིས་མི་མཐུན་པ་རང་གི་ཐད་དེར་བསྲེ་པར་མི་བྱ་ཏེ། འདི་འདྲ་མང་བར་སྣང་ངོ། །སྒོའི་སློབ་མས་གསོལ་བ་འདེབས་པ་ལ་རྡོར་དབྱིངས་སོགས་གཞན་རྣམས་ལ་ཚིགས་བཅད་གཅིག་གིས་བྱེད་པ་བཞིན་དུ་འདིར་ཡང་
གཅིག་གིས་བྱེད་པར་སྣང་མོད་ཀྱང། སློབ་དཔོན་གྱི་དཀྱིལ་ཆོག་ཏུ་ཚིགས་བཅད་བཞི་བཤད་པ་དང་འགལ་ལོ། །འོན་ཀྱང་དེ་ལ་བླ་མེད་ཀྱི་གཞུང་རྣམས་ནས་འབྱུང་བ་ལྟ་བུའི་ཕྱོགས་སོ་སོས་འདི་བྱེད་ཀྱི་ངེས་པ་མེད་དོ། །དེའི་ཚེ་སློབ་མ་ལྷའི་ང་རྒྱལ་
འཛིན་པས་ཞེས་པ་ཙམ་ལས་ལྷ་གང་གི་ང་རྒྱལ་བྱེད་མ་གསུངས་པ་ལ། སྒྲུབ་ཐབས་ཀྱི་མཇུག་ན་ཤི་བ་ལ་ཕན་གདགས་པའི་དཀྱིལ་འཁོར་གྱི་ཆོ་ག་ཅུང་ཟད་ཙམ་གསུངས་པའི་སྐབས་དེར། དང་པོའི་སངས་རྒྱས་ང་རྒྱལ་དང། །ལྡན་པའི་དཀྱིལ་

[032A]༄༅། །འཁོར་བྲི་བའི་ཕྱིར། །ཚིགས་བཅད་འདི་ཡིས་བསྟོད་པར་བྱ། ཞེས་གསུངས་པ་ལ་བསམས་ནས་ཁ་ཅིག་སློབ་མ་དང་པོའི་སངས་རྒྱས་ཀྱི་ང་རྒྱལ་འཛིན་པར་འདོད་ནའང། གསོལ་བ་འདེབས་པ་པོ་གཙོ་བོའི་ང་རྒྱལ་བྱེད་པ་ཅུང་མི་ལེགས་
པ་འདྲ་ཞིང། དང་པོའི་སངས་རྒྱས་ང་རྒྱལ་དང་ལྡན་པས་ཞེས་པ་དཀྱིལ་འཁོར་འདི་བ་པོའི་ཁྱད་པར་དུ་སྦྱོར་བ་འདྲའོ། །ཁ་ཅིག་མཚན་བརྗོད་ཀྱི་མགོར་རྒྱུད་ཆེན་སྒྱུ་འཕྲུལ་དྲ་བ་ལས། ཞེས་སོགས་ཀྱི་ཚིག་གིས་གསོལ་བ་འདེབས་པ་པོ་
ཕྱག་རྡོར་དུ་བཤད་པ་དང། འདིར་ཡང་དཀྱིལ་ཆོག་ཏུ་གསོལ་བ་འདེབས་པ་ལ་ཚིག་དེ་གསུངས་པ་ལ་བསམས་ནས་ཕྱག་རྡོར་གྱི་ང་རྒྱལ་འཛིན་པར་འདོད་དེ། སྔོན་བྱུང་དང་མཚུངས་པར་རྗེས་སུ་འཇུག་པའི་དབང་དུ་བྱས་ན་དེ་ལེགས་པ་འདྲ་སྟེ། དེ་ལྟར་
ན་ཕྱག་རྡོར་ནི་འདིར་སེམས་དཔའ་བཅུ་དྲུག་གི་དང་པོ་རྡོར་སེམས་ལ་བྱེད་དགོས་པས་རྡོར་དབྱིངས་ཀྱི་སྐབས་སུ་སློབ་དཔོན་འཁོར་ལོ་བསྒྱུར་བའི་ང་རྒྱལ་འཛིན་པ་ལ་སློབ་མ་དེ་བཞིན་གཤེགས་པ་ཐམས་ཅད་ཀྱི་ང་རྒྱལ་འཛིན་པས། གསོལ་བ་འདེབས་
པ་དང་མི་འདྲའོ། །དེ་ནས་ནམ་མཁའ་དྲི་མེད་ཆུང་བའི་སྐབས་སུ་དཀྱིལ་འཁོར་རང་གི་སྙིང་ཁར་སྡུད་པ་དང་མི་འདྲ་བར། འདིར་ནི་ལེགས་པར་གཞུང་ལས་གསལ་ལ། བཀའ་བསྒོ་བ་སོགས་ལ་སློབ་དཔོན་གྱིས་ང་རྒྱལ་བྱ་བའི་ཁྲོ་བོའང་གཤིན་
རྗེ་གཤེད་དུ་གཞུང་ན་དངོས་སུ་སྤྲུལ་པས་ཧཱུཾ་མཛད་དུ་བསྐྱེད་པ་ནི་དེ་དང་འགལ་ལོ། །ཕུར་གདབ་ཀྱི་ཕུར་བུ་ལྔ་ཧཱུཾ་ལས་སྟོན་ཁྲོ་བོ་སྨད་ཕུར་བུར་བསྐྱེད་ཅེས་པ་ཙམ་ལས་མ་གསུངས་པ་ལ། ཁ་ཅིག་ཁྲོ་བོ་ཞེས་པ་ཙམ་ལས་ཁྲོ་བོ་འདི་

[032B] དེ་ལྟར་ན་སྔོན་དུ་ཁྲོ་བོར་བསྐྱེད་དེ་ཞུ་བ་ལས་བྱུང་བའི་ཕུར་བུར་བསྐྱེད་དགོས་པ་ལ་སྔོན་དུ་ཁྲོ་བོ་གང་དུ་བསྐྱེད་པའི་ལུང་བསྟན་རྒྱུ་མ་བྱུང་ན་ཡ་མཚན་ནོ། །རྡོར་དབྱིངས་སོགས་དང་ཕུར་བུ་ལྔའི་གྲངས་མཐུན་
ཀྱང་དེར་ཁྲོ་བོ་མཐའ་ཡས་རྣམ་རྒྱལ་སོགས་ལྔར་བསྐྱེད་པ་བཞིན་འདིར་སྦྱར་དུ་མི་རུང་བར་སྣང་བས། ནམ་མཁའ་དྲི་མིང་ཆུང་བ་དང་འདིར་ཕུར་བུ་བཅུ་དང་ལྔའི་གྲངས་མི་མཐུན་པ་ཡོད་ཀྱང། དེ་གཤིན་རྗེ་གཤེད་དུ་ཐམས་ཅད་བསྐྱེད་པར་
གསུངས་པ་ལྟར་འདིར་སྦྱར་ན་ལོགས་པར་སྣང་ཞིང། གཤིན་རྗེ་གཤེད་ཀྱི་ས་བོན་ཧཱུཾ་དང། ཕུར་བུ་ལྔ་ཀ་ཧཱུཾ་ལས་བསྐྱེད་པར་བཤད་པ་དང་ཡང་འགྲིག་པར་སྣང་ངོ། །དེ་ལྟར་རགས་པ་ཙམ་ཞིག་བཤད་པ་འདིས་ས་ཆོག་གི་ཡན་ལག་ལྷག་མ་དག་ཀྱང་
དངོས་སུ་མ་གསུངས་པ་རྣམས་ཀྱིས་ཁ་འགེངས་ལུགས་སོགས་ཤེས་པར་བྱའོ།། །།ད་ནི་ཆོ་གའི་དཀྱུས་བཤད་པར་བྱ་སྟེ། འདི་ལ་བཞི། ས་བསླང་བ། ས་སྦྱང་བ། ས་བཟུང་བ། བསྲུང་ཞིང་བྱིན་གྱིས་བརླབ་པའོ། །དང་པོ་ནི། དཀྱིལ་འཁོར་
གྱི་ཁང་པ་གྲོང་ལ་སོགས་པའི་ཕྱི་རོལ་ཏུ་བྱེད་ན་ཕྱོགས་གཞན་བདུན་སྤངས་པའི་དབང་ལྡན་དང། ནང་དུ་བྱེད་ན་རང་གི་ཡིད་དང་མཐུན་པའི་གནས་སུ་སྒྲུབ་ཐབས་ཀྱི་སྐབས་སུ་བཤད་ཟིན་པ་ལྟར་ཁྲུས་དང་ཉེ་རེག་བྱས་ནས་དཀྱིལ་འཁོར་གང་
དུ་བྱེད་པའི་སའི་དབུས་སུ་རང་ཉིད་སྟན་ལ་འདུག་སྟེ་སྐྱབས་སུ་འགྲོ་བ་དང་སེམས་བསྐྱེད་པ་བྱས་ནས་དག་པ་གསུམ་གྱི་སྔགས་བརྗོད། སྟོང་པའི་ངང་ལས་པདྨ་དང་ཟླ་བའི་དཀྱིལ་འཁོར་གྱི་སྟེང་དུ་དཧིཿ་ལས་རལ་གྲི་དྷཱི་ས་མཚོན་པ་ཡོངས་

[033A]༄༅། །སུ་གྱུར་པ་ལས་རང་ཉིད་དང་པོའི་སངས་རྒྱས་སྐུ་མདོག་དཀར་པོ་ཞལ་ལྔ་པ། ཞེས་པ་ནས་སངས་རྒྱས་བཞིའི་གདན་གྱི་སྦྱོར་བས་བཞུགས་པའི་ཐུགས་ཀའི་ཟླ་བའི་དཀྱིལ་འཁོར་གྱི་སྟེང་དུ་དྷཱི་དཀར་པོ་དེ་ལས་འོད་འཕྲོས་སྒོམ་
པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། ཨོཾ་པྲ་ཏི་ཞེས་པ་ནས་ཨ་བཧི་ཥི་ཉཙ་མཾ། ཞེས་དབང་བསྐུར་བས་རིགས་ལྔ་དང་རིན་པོ་ཆེའི་ཅོད་པན་གྱིས་དབུ་བརྒྱན་པར་གྱུར། མཆོད་པ་བསང་སྦྱངས་བྱིན་རླབས་སྔར་
ལྟར་བྱས་ནས། ཆུ་གཉིས་ཉེར་སྤྱོད་རོལ་མོ་དང་བཅས་པ་སྔར་བཤད་པའི་སྔགས་དང་ཕྱག་རྒྱ་ཙམ་གྱིས་མཆོད། གང་འདི་སྐུ་གསུངས་ཐུགས་ལྡན་པ། ཞེས་སོགས་ཀྱིས་བསྟོད། །དེ་ནས་མི་མངོན་པ་ལ་བསླང་བ་ནི། བཏོར་མ་ཆུ་གཙང་གིས་སྦྱངས་ཏེ་
མདུན་དུ་བཤམས་པ་དེ་ཉིད། ཨོཾ་ཡ་མཱྣྟ་ཀ་ཧཱུཾ་ཕཊ། ཨོཾ་བྫྲ་ཤེ་ཁ་ར་རུ་ཊ་མ་ཊ་ཧཱུཾ་ཨོཾ་ས་བྷཱུ་ཝ་ཤུ་དྷ་སྲྦ་དྷ་རྨཿ་ས་བྷཱ་ཝ་ཤུ་དྷོཉ་ཧཾ། སྟོང་པར་གྱུར། སྟོང་པའི་ངང་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་
བྱུང་བའི་ལྷ་རྫས་ལས་གྲུབ་པའི་གཏོར་མ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཞེས་བསང་སྦྱངས་བྱིན་གྱིས་བརླངས། ཨོཾ་བྷཱུ་མི་པ་ཏེ་ས་པ་རི་ཝཱ་ར་ན་མཿ་སྲྦ་ཏ་ཐཱ་ག་ཏེ་བྷྱོ་ཞེས་སོགས་ལན་གསུམ་གྱིས་གཏོར་མ་ཕུལ་
ལཿ་ཨོཾ་བཧུ་མི་བ་ཏི་ས་པ་རི་ཝ་རི་པྲ་ཝ་ར་སང་སྐཱེ་རཾ་ཨྲྒྷི་པྲ་ཏཱི་ཙྪ་སཱ་ཧཱ། ཞེས་སྦྱར་བའི་ཆུ་གཉིས་ཉེར་སྤྱོད་རོལ་མོ་དང་བཅས་པས་མཆོད། དྲིལ་བུ་འཛིན་པས། ས་ལ་རྒྱུ་བའི་ལྷ་ཀུན་དང། གང་ཡང་ས་ལ་བརྟེན་པ་རྣམས། སེམས་ཅན་ཀུན་ལ་

[033B] བྱམས་པའི་སེམས་ཀྱིས་གནས་པར་མཛོད། ཅེས་གསོལ་བ་བཏབ་པས་གནང་བ་བྱིན་པར་གྱུར། དེ་ནས་སའི་ལྷ་མོ་ལས་ས་བསླང་བ་ནི། དཀྱིལ་འཁོར་གྱི་སའི་དབུས་སུ་དྲིའི་ཐིག་ལེ་དང་མེ་ཏོག་ཚོས་བུའི་གང་ན་བཀོད་པའི་མདུན་དུ་
གཡས་ནས་བརྩམས་ཏེ་ཆུ་གྙིཀྶ་སྔོན་དུ་འགྲོ་བའི་ཉེར་སྤྱོད་བཤམས་པ་རྣམས་སྔར་ལྟར་བསང་སྦྱངས་བྱིན་གྱིས་བརླབས་ཏེ། དཀྱིལ་འཁོར་གྱི་དབུས་སུ་པདྨ་དང་ཟླ་བའི་སྟེང་དུ་བཾ་དང་རིན་པོ་ཆེའི་བུམ་པ་ལས་སྐྱེས་པའི་སའི་ལྷ་མོ་སེར་མོ་དགའ་
བ་དང་ལྡན་པའི་ཐུགས་ཅན་ཞི་བ། ཕྱག་གཉིས་ཀྱིས་གསེར་གྱི་བུམ་པ་བསྣམས་པ། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། རང་གི་ཐུགས་ཀའི་དྷཱི་འི་འོད་ཟེར་གྱིས་སའི་འོག་ནས་ལྷ་མོ་ཡེ་ཤེས་པ་སྤྱན་དྲངས། སོ་སོའི་ཕྱག་རྒྱ་དང་བཅས་
ནས། བྫྲ་ཨཾ་ཀུ་ཤ་ཛཿ་ཞེས་པ་ནས་བྫྲ་ཨ་བེ་ཤ་ཨཿ་གཉིས་སུ་མེད་པར་གྱུར་པ་ལ་རྡོ་རྗེ་རིན་པོ་ཆེའི་ཅོད་པན་དང་དར་དབྱངས་ཀྱིས་དབང་བསྐུར་བར་གྱུར། ཨོཾ་པྲི་ཋི་ཝི་དི་ཝི་པྲ་ཝ་ར་སང་སྐཱ་རཾ་ཨྲྒྷཾ་པྲ་ཏི་ཙྪ་སཱ་ཧཱ། ཞེས་སྦྱར་བའི་ཆུ་གཉིས་ཉེར་སྤྱོད་
རོལ་མོ་དང་བཅས་པས་མཆོད། སྤོས་དང་རྡོར་དྲིལ་འཛིན་པས། སྐྱོབས་པ་སངས་རྒྱས་ཐམས་ཅད་ཀྱི། །སྤྱོད་པའི་ཚུལ་གྱི་ཁྱད་པར་དང། །ས་དང་ཕ་རོལ་ཕྱིན་པ་ལ། །ལྷ་མོ་ཁྱོད་ནི་དབང་དུ་གྱུར། །སྐྱོབས་པ་འཀྱ་སེངྒེ་ཡིས། །ཇི་ལྟར་བདུད་ཀྱི་དཔུང་
བཅོམ་པ། །དེ་བཞིན་བདག་གིས་བདུད་ཀྱི་དཔུང། །ཕམ་པར་བྱས་ཏེ་དཀྱིལ་འཁོར་བྲི། ཞེས་ལན་གསུམ་གསོལ་བ་བཏབ་པས། །ཁྱོད་ཀྱིས་དཀྱིལ་འཁོར་གྱི་ལས་ཅི་བདེར་བྱོས་ཤིག་ཅེས་གནང་བ་བྱིན་ནས་སའི་ལྷ་མོ་སྟེང་གི་ནམ་མཁའ་ལ་བཞུགས་

[034A]༄༅། །པར་གྱུར། གཉིས་པ་ས་སྦྱིངས་པ་ནི། ཨོཾ་ཡ་མཱྣྟ་ཀཱ་ཧཱུཾ་ཕཊ། ཅེས་ལན་བདུན་བཟླས་པའི་ཡུངས་ཀར་ཆུ་ཐལ་བ་རྣམས་ཀྱི་རིམ་པ་བཞིན་དཀྱིལ་འཁོར་གྱི་སའི་དབང་ལྡན་ནས་བརྩམས་ཏེ། སྔགས་དེ་ཉིད་བརྗོད་ཅིང་གཡས་སྐོར་དུ་
ས་གཞི་ལ་གཏོར་ནས་བ་བྱུང་གིས་བྱུགས་ཏེ་དྲིའི་ཆུས་གཏོར་བར་བྱའོ།། །།གསུམ་པ་བཟུང་བ་ནི། དེ་ནས་སྟེང་དུ་བླ་རེ་བྲེ་ཞིང་མཐའ་མར་རྒྱལ་མཚན་དང་འཕན་ལ་སོགས་པ་དུ་མ་དང། གོས་ཟུང་སྣ་ཚོགས་ཀྱིས་བརྒྱན། གྲ་བཞིར་ཨ་
ཀ་རུ་ལ་སོགས་པའི་སྤོས་སྣོད་བཞི་བཞག་དེ་ནས་དཀྱིལ་འཁོར་གྱི་ས་ལ་སྔར་ལྟར་གཡས་བསྐོར་དུ་དྲིས་བྱུགས་ཏེ། གཤིན་རྗེ་གཤེད་བཟླས་པའི་སྤོས་ཆུས་བསངས་ལ། རང་ཉིད་དང་པོའི་སངས་རྒྱས་ཀྱི་ང་རྒྱལ་གྱིས་ས་གཞི་ལས་གནོན་གྱི་ཕྱག་
རྒྱས་རེག་ལ། རྩ་སྔགས་ལན་གཅིག་བཟླས་ཏེ། ས་གཞི་གཉིས་སུ་མེད་པའི་བྱང་ཆུབ་ཀྱི་སེམས་ཀྱི་རང་བཞིན་དུ་གྱུར་བར་མོས་ལ། རྗེ་བཙུན་གྱི་ཡི་གེ་བརྒྱབ་ལན་བདུན་བཟླས་པས་བརྟན་པར་བྱས་ནས། ས་གཞི་འདི་ཉིད་དུ་རྗེ་བཙུན་གྱི་རིགས་
བསྡུས་ཀྱི་དཀྱིལ་འཁོར་པྲི་བར་བྱའོ་སྙམ་དུ་བློས་བཟུང་བར་བྱའོ། །བཞི་པ་བསྲུང་ཞིང་བྱིན་གྱིས་བརླབས་པ་ནི། སློབ་དཔོན་རང་ཉིད་གྲོགས་དང་བཅས་པ་རྣམས་གཙུག་ཏོར་གྱོན་པ་དང། རིན་པོ་ཆེའི་རྒྱན་གྱིས་བརྒྱན་པ་སོགས་ཀྱིས་ཆས་སུ་ཞུགས་
ཏེ༑ ས་མ་ཡ་སྟཾ་ཞེས་པས་སློབ་དཔོན་དཀྱིལ་འཁོར་གྱི་དབུས་ཀྱི་ས་དང། སྒོའི་སློབ་དཔོན་བཞི་ཕྱི་སྒོ་བཞི་སོ་སོའི་ཐད་ཀྱི་ས་གཞིར་སྟན་ལ་འདུག་ཏེ། གཡས་རྡོ་རྗེ་སྙེམས་པ་དང་བཅས་པ་བླངས་ཏེ་གསོར་ཞིང་གཡོན་དྲིལ་བུ་དཀུར་བརྟེན་ལ། ཊྐྐཾ་

[034B] རྡོ་རྗེ་རང་གི་སྙིང་ཁར་གཏོད་པའི་ཚུལ་གྱིས་འཛིན་ཞིང། དྲིལ་བུ་ལག་པ་གཡོན་པའི་མཐིལ་དུ་བཞག་ལ། ཧཱུཾ་ལས་སྐྱེས་པའི་རྡོ་རྗེ་དེ་ཡོངས་སུ་གྱུར་པ་ལས་རྡོ་རྗེ་སེམས་དཔའ་དཀར་པོ་རྡོ་རྗེ་དང་དྲིལ་བུ་འཛིན་པ་
དེ་ཞུ་བ་ལས་བྱུང་བའི་རྡོ་རྗེར་གྱུར། དོན་དྲན་བཞིན་པས་དེ་ཁོ་ན་ཉིད་བརྗོད་པར་བྱ་ཏེ། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་བཟང་པོ་ཀུན་བདག་ཉིད། །རྡོ་རྗེ་སྙེམས་མའི་བདག་པོའི་བདག་བཅོམ་ལྡན་འདས་
དཔལ་མཆོག་དང་པོའི་སྐྱེས་བུའོ། །ཨ་ལས་སྐྱེས་པའི་དྲིལ་བུ་དེ་ཡོངས་སུ་གྱུར་པ་ལས། རྡོ་རྗེ་སྙེམས་མ་དཀར་མོ་རྡོ་རྗེ་རྩེ་ལྔ་པ་གཉིས་དཀུར་བཟུང་ནས་སྙེམས་པ་དང་བཅས་པ་དེ་ཞུ་བ་ལས་བྱུང་བའི་དྲིལ་བུ། བཅོམ་ལྡན་འདས་དེ་སྲིད་པའི་བདག་པོ་
དམ་པ་ཀུན་གྱི་མཆོག་དབང་ཕྱུག་གི་དམ་པ་དེ་ཉིད་ཆོས་ཀྱི་མཆོག་གི་བཀའ་ཡང་དག་པར་རྩལ་བར་མཛད་པ་ནི། སྲིད་པ་ངོ་བོ་ཉིད་ཀྱིས་དག་ངོ་བོ་ཉིད་ཀྱིས་སྲིད་བྲལ་བྱས། །རང་བཞིན་དག་པའི་སེམས་དཔའ་མཆོག་སྲིད་པའི་མཆོག་ནི་མཛད་པ་ཡིན་
དྷ་རྨཱ་ཨཿ་ཞེས་བརྗོད་ཆོས་ཀྱི་དྲིལ་བུ་དཀྲོལ། རང་རྡོ་རྗེ་སེམས་དཔའི་སྐུ་ཕྱག་རྒྱ་ཆེན་པོར་གསལ་བར་བསམ་ཏེ། དེའི་ཕྱག་མཚན་བཅས་ནས། སྲིད་པའི་བདེ་བ་ཤིན་ཏུ་མྱུར། །སྡུག་བསྔལ་ཆེན་པོ་དག་བྱའི་ཕྱིར། །ཤིན་ཏུ་བདེ་བ་དམ་པའི་ཐབས། །དམ་
ཚིག་འདི་ནི་རྟག་ཏུ་བསྐྱེད། །འདོད་པའི་ལོངས་སྤྱོད་ཐམས་ཅད་ནི། །ཅེ་འདོད་པར་ནི་བསྟེན་པ་ནེན་དུ། །རང་གི་ལྷ་ཡི་སྦྱོར་བ་ཡིས། །བདག་དང་གཞན་ལ་མཆོད་པར་བྱ། །དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་མཆོག་ཏུ་གསང་བ་ཐེག་པ་

[035A]༄༅། །ཆེན་པོའི་ཆེན་པོ་དམ་ཚིག་ཆེན་པོའི་སྦྱོར་བ་ནི། བཅོམ་ལྡན་འདས་ཀྱི་དམ་ཚིག་དེ་ཅིའི་ཕྱིར་ཞེ་ན་འདི་ལྟར། དེ་བཞིན་གཤེགས་པ་ཀུན་གྱིས་ཀྱང། །འདའ་བ་རུ་ནི་མི་མཛད་པས། །ཕྱག་རྒྱའི་དམ་ཚིག་ཞེས་སུ་བསྒྲགས། །ཡིད་ཀྱི་གཟུགས་
ཀྱིས་བསྟན་ཕྱིར་རོ། །ཞེས་བརྗོད་ནས་དམ་ཚིག་གསུམ་གཟུང་བར་བྱའོ། །དེ་ནས་དག་པ་གསུམ་གྱི་སྔགས་བརྗོད་པ་ནས་བཟུང་ཏེ། བཟླས་པ་རྫོགས་པའི་བར་བསྙེན་པའི་སྐབས་ཇི་ལྟ་བ་བཞིན་དུ་ཏིང་ངེ་འཛིན་གསུམ་དང་བཅས་པ་རྒྱས་པར་བྱ་
སྟེ། སྤྲོ་བ་བསྐྱེད་པ་ནི། བསྙེམས་པ་དང་བཅས་པས་གཡས་རྡོ་རྗེ་གསོད། གཡོན་དྲིལ་བུ་གསིལ་ཞིང། དང་དུས་བདག་ཚེ་འབྲས་བུ་ཡོད། །བདག་གིས་གསོན་པའང་འབྲས་བུར་བཅས། །བདག་ནི་དམ་ཚིག་ལྷ་རྣམས་དང། །མཉམ་པར་གྱུར་བ་
ཐེ་ཚོམ་མེད། བྱང་ཆུབ་སེམས་དང་སེམས་གཅིག་པས། །བདག་ནི་ཕྱིར་མི་ལྡོག་པར་གྱུར། །བདག་དེང་དེ་བཞིན་གཤེགས་པ་ཡི། །རིགས་སུ་སྐྱེ་བར་གདོན་མི་ཟ། །དེང་བདག་ཉི་མ་དམ་པ་སྟེ། །བདག་གི་མཆོད་སྦྱིན་བླ་ན་མེད། །སངས་
རྒྱས་ཐམས་ཅད་སྤྱན་དྲངས་པས། །དེང་བདག་འདུས་པ་མཆོག་ཡིན་ནོ། །ཞེས་བརྗོད། ཨོཾ་སྲྦ་ཏ་ཐཱ་ག་ཏ་པཱ་ད་བནྡྷ་ནཾ་ཀཱ་རེ་མི། ཞེས་པས་སངས་རྒྱས་ཐམས་ཅད་ལ་ཡན་ལག་ལྔས་ཕྱོགས་ན་བཞུགས་པ་ཡིས། སངས་རྒྱས་བདག་ལ་དགོངས་སུ་གསོལ་
བདག་ཉིད་ཀྱི་ལྕེ་ཧཱུཾ་ལས་སྐྱེས་པའི་རྡོ་རྗེར་མོས། མ་ལུས་ཕྱོགས་ན་བཞུགས་པ་ཡིས། སངས་རྒྱས་བདག་ལ་དགོནས་སུ་གསོལ། །བདག་མིང་འདི་ཞེས་བགྱི་བ་ཡིས། །རྡོ་རྗེ་ཅན་གྱི་དཀྱིལ་འཁོར་བྲི། །སངས་རྱྒས་ཀུན་དེང་གཤེགས་

[035B] །དངོས་གྲུབ་འདིར་ནི་སྩལ་དུ་གསོལ། །དཀྱིལ་འཁོར་ཆེན་པོའི་ལས་རྣམས་ནི། །ཅི་ནུས་བཞིན་དུ་བདག་གིས་བགྱིད། །ཅེས་པས་ལན་གསུམ་གསོལ་བ་གདབ་ཅིང་སྙན་མནན་ལ། དེ་ནས་སྒྲུབ་པའི་གྲོགས་ཕྱོགས་བཞི་ན་གནས་པ་
ལག་ན་རྡོ་རྗེའི་ང་རྒྱལ་དང་ལྡན་པ་རྣམས་ཀྱིས་དངོས་སུ་བཤམས་པའི་ཆུ་གཉིས་ཉེར་སྤྱོད་རོལ་མོ་དང་བཅས་པ་བདག་བསྐྱེད་ཀྱི་སྐབས་ལྟར་བསང་སྦྱངས་བསྐྱེད་ཅིང་བྱིན་གྱིས་བརླབས། སྔར་ལས་རྒྱལ་མཆོག་ཏུ་བཤད་པ་ལྟར་ཆུ་གཉིས་
དང་ཉེར་སྤྱོད་རོལ་མོ་དང་བཅས་པ་དང་སྒེག་སོགས་བརྒྱད་ཀྱིས་མཆོད། འདུད་ཉི་ཤུས་བསྟོད། མཎྜལ་གཅིག་ཐུན་མོང་དུ་བཤམས་པ་ཕུལ་ནས། འགྲེང་སྟེ་རྡོར་དྲིལ་འཛིན་པས་དབྱངས་དང་བཅས་པའམ་མེད་ཀྱང་རུང་ཏེ་མགྲིན་གཅིག་ཏུ་
སངས་རྒྱས་ཀུན་གྱི་དཀྱིལ་འཁོར་ཆེ། །སྤྲུལ་པའི་འཁོར་ལོ་སྣ་ཚོགས་འཆང། །སེམས་ཅན་ཀུན་ལ་ཕན་པའི་ཕྱིར། །དཀྱིལ་འཁོར་ཆེན་པོ་བཤད་དུ་གསོལ། །དེ་བཞིན་གཤེགས་པ་ཀུན་ཞི་བ། །དེ་བཞིན་གཤེགས་པ་ཀུན་གྱི་གནས། །སྒྱུ་
འཕྲུལ་དྲ་བ་ལས་བྱུང་བའི། །དཀྱིལ་འཁོར་དམ་པ་བཤད་དུ་གསོལ། །ཞི་བའི་ཆོས་མཆོག་ལས་བྱུང་བ། །ཡེ་ཤེས་སྤྱོད་པ་རྣམས་སྦྱོངས་མཛད། །འཇམ་པའི་རྡོ་རྗེ་གསུང་གི་མཆོག་དཀྱིལ་འཁོར་སྙིང་པོ་བཤད་དུ་གསོལ། །ཞེས་གསོལ་
རྒྱུད་ཆེན་སྒྱུ་འཕྲུལ་དྲ་བ་ལས། །རྡོ་རྗེ་འཆང་ཆེན་གསང་སྔགས་འཆང། །དཔག་མེད་རྣམས་ཀྱི་དཀའ་བཞིན་དུ། །གླུར་བླངས་གང་ལགས་བཤད་དུ་གསོལ། ཞེས་གསོལ་བ་གདབ་པར་བྱའོ། །དེ་ནས་སློབ་དཔོན་གྱིས་རྡོ་རྗེ་ཁུ་ཚུར་གྱི་
[036A]༄༅། །མཛུབ་མོ་གཉིས་རྩེ་སྤྲད་པའི་ཁ་གྱོན་དུ་བསྟན་འོག་ནས་གྱེན་སོར་བཟུང་ཞིང། ཨོཾ་བྫྲ་ཨྟིཏྵཋ་ཞེས་བརྗོད་ནས། སྒོམ་པའི་དཀྱིལ་འཁོར་སྟེང་གི་ནམ་མཁའ་ལ་ཞུགས་པར་གྱུར། ཞེས་བརྗོད་ཅིང་བསས་མོ། །དེ་
ནས་ལངས་ཏེ་མཉམ་པའི་སྟབས་ཀྱིས་རྡོ་རྗེ་ཐལ་མོ་སྤྱི་བོར་བཞག་ལ་བཤད་མ་ཐག་པའི་ཕྱག་འཚལ་བའི་སྔགས་ཀྱིས་ཕྱོགས་བཅུའི་བདེ་བཞིན་གཤེགས་པ་ཐམས་ཅད་ལ་ཕྱག་བྱའོ། །དེ་ནས་རང་ཉིད་དཀྱིལ་འཁོར་གྱི་གཙོ་བོ་
ལས་བྱེ་བའི་ཁྲོ་བོ་གཤིན་རྗེ་གཤེད་དུ་གྱུར་པའི་མིག་གཡས་པ་མ་ལས་ཉི་མ། གཡོན་པ་ཊ་ལས་ཟླ་བ་མིག་འབྲས་གཉིས་ཧའུཾ་སྔོན་པོ་འོད་ཟེར་རབ་ཏུ་འབར་པ། རྐང་མཐིལ་གཉིས་སུ་ཡང་ཧའུཾ་ལས་སྣ་ཚོགས་རྡོ་རྗེ་འོད་ཟེར་རབ་ཏུ་
འབར་བ་དང་བཅས་པར་གྱུར། ཞེས་བརྗོད་ཅིང་བསམས་ནས་ཁྲོ་བོའི་ལྟ་པས་དཀྱིལ་འཁོར་གྱི་ས་ཐམས་ཅད་དུ་བལྟས་ལ། དབང་ལྡན་གྱི་འཚམས་ནས་བརྩམས་ཏེ། གཡས་བརྐྱངས་དང་གཡོན་བརྐྱངས་ལ་སོགས་པའི་རྡོ་རྗེའི་
འགྲོས་ཀྱིས་གར་གྱི་ཚུལ་དུས་ཀུན་ཏུ་བཅགས་ལ་རྡོ་རྗེ་གསོར་ཞིང་དྲིལ་བུ་གསལ་སྟེ། ད་ནི་རང་ཉིད་རྡོ་རྗེ་ཅན། འཇམ་པའི་རྡོ་རྗེ་རང་ཉིད་ང། །ང་ནི་སངས་རྒྱས་རྒྱལ་པོ་ཆེ། །སྟོབས་ཆེན་སངས་རྒྱས་ཀུན་བདག་ཉིད། །བདག་པོ་ཆེན་
པ་རྡོ་རྗེ་བདག། །བྱིན་གྱིས་བརླབས་པ་མི་འདོར་རོ། །ཧུའུཾ་དཀྱིལ་འཁོར་ཆེན་པོའི་ས་གཞི་ལ་གནས་པའི། །ལྷ་ལ་སོགས་པའི་བགེགས་ཚོགས་ཀུན་ཉོན་ཅིག། གནས་འདིར་འཇམ་དཔལ་ཕོ་བྲང་དཀྱིལ་འཁོར་བྲི། །བགེགས་ཀྱི་རིགས་

[036B] །དེང་སའི་ཕྱོགས་འདིར་ནམ་མཁར་ལྟར་དྲི་མ་མེད་པ་འདིར་རྣལ་འབྱོར་གྱི་དབང་ཕྱུག་དཔལ་ཆེ་གེ་མོ་ཞེས་བྱ་བས། སེམས་ཅན་ཐམས་ཅད་རྫོགས་པའི་བྱང་ཆུབ་ལ་དགོད་པར་བྱ་བའི་ཕྱིར། དཔལ་འཇམ་པའི་རྡོ་རྗེའི་
དཀྱིལ་འཁོར་གྱི་རྒྱལ་པོ་འབྲི་བར་བྱེད་ཀྱིས། ལྷ་དང་ཀླུ་དང་དྲི་ཟ་དང་གནོད་སྤྱིན་དང་འབྱུང་པོ་དང་ཤ་ཟ་ལ་སོགས་པ་གང་དག་འཁོད་པ་དེ་དག་ཐམས་ཅད་སོངས་ཤིག། རྡོ་རྗེ་འཆང་གི་བཀའ་ཐོས་ནས་མྱུར་བ་ཉིད་དུ་སོང་ཤིག། གང་དག་མི་འགྲོ་བ་དེ་
གཤིན་རྗེ་གཤེད་པོ་རབ་ཏུ་ཁྲོས་པའི་བཞིན་འབར་བ་ཅན་གྱི་ཡེ་ཤེས་ཀྱི་རྡོ་རྗེ་འབར་བ་ཀུན་ཏུ་འབར་བས་མགོ་པོ་ཚ་ལ་པ་བརྒྱར་འགས་པར་འགྱུར་རོ། །ཞེས་ལན་གསུམ་བརྗོད་པས་བཀའ་བསྒོས་ཏེ། གཤིན་རྗེ་གཤེད་ཀྱི་སྔགས་དང་ཧའུཾ་བཞི་པའི་
སྔགས་ཀྱིས་ཚམས་རྔམ་དང་བཅས་ཏེ་བགེགས་བསྐྲད་ལ། ཁྲོ་བོའི་ཚོགས་ཀྱི་སྐུ་ལས་འཕྲོས་པའི་མེའི་འོད་ཟེར་གྱི་ཕྲེང་བས་གདུག་པ་ཅན་ཐམས་ཅད་བསྲེགས་ཤིང་ཚར་བཅད་པར་གྱུར། ཞེས་བསམས་ལ། དེ་ནས་ཤར་དུ་གཡས་
བརྐྱང། ལྷེར་གཡོན་བརྐྱངས། ནུབ་ཏུ་ཟློམ་པོ། བྱང་དུ་ས་གའི་སྟགས་ཀྱིས་བགེགས་བསྐྲད་ཅིང། ཤེས་ཤིང་ནུས་ལ་སྤྲོ་ན། སྒྱུ་འཕྲུལ་དྲ་བ་རྩ་འགྲོལ་ལས་འབྱུང་བའི་གར་གྱི་ཚུལ་ལ་སོགས་པ་རྒྱས་པར་བྱའོ། །དེ་ནས་སེང་ལྡེང་དམ་
ལྕགས་ལས་བྱས་པའི་ཕུར་བུ་སོར་བརྒྱད་པ་བསང་སྦྱངས་ཏེ། ཕུར་བུ་རྣམས་སྟོང་པའི་ངང་ལས་ཧའུཾ་ལས་སྐྱེས་པའི་ཁྲོ་བོ་རྡོ་རྗེ་ཕུར་བུ་སྟོད་ཁོར་བོ་གཤིན་རྗེ་གཤེད་ཀྱི་རྣམ་པ་ལ་ལྟེ་བ་མན་ཆད་མདུང་རྩེ་གཅིག་པའི་རྣམ་པ་མེ་རབ་ཏུ་འབར་

[037A]༄༅། །བར་གྱུར། དེ་ནས་ཨོཾ་བྫྲ་ཀཱ་ལི་ཀཱི་ལ་ཡས་རྦབ་བྒཧའྣ་བན་ངཧུའུ་ཧའུ་ཕགྚ། ཅེས་བརྒྱ་རྩ་བརྒྱད་བཟླས་ཏེ། གཡོན་པའི་རྡོ་རྗེ་ཁུ་ཚུར་གྱིས་ཕུར་བུ་བཟུང་ལ། གཡས་རྡོ་རྗེ་ཐོ་བ་བླངས་ཏེ་ཧའུཾ་ཞེས་ཟླས་ཤིང་དབུས་དང་ཕྱོགས་ཀྱིས་བསྡུས་
པའི་བགེགས་ཐམས་ཅད་ཀྱི་སྤྱི་བོར་ཕུར་བུས་བཏབ་པའི་དམིགས་པ་བྱས་ཏེ། རིམ་པ་བཞིན་དབུས་དང་ཤར་ལ་སོགས་པའི་ཕྱོགས་བཞིར་ཕུར་བུ་བཙུགས་ནས། གཡས་པས་འབར་བའི་ཐོབ་བའམ། དངོས་སུ་ཐོ་བ་དང་ཕུར་བུ་མེད་ན་བསམ་
གཏན་བྱིས། སྒོམས་པའི་ཕུར་བུའི་མགོར་ཐོ་བ་འབར་བ་བསྒོམས་པའི་གཡས་ཀྱིས་རྡོ་རྗེ་རྩེ་གསུམ་པའི་ཕྱག་རྒྱས་བཟུང་བས་བརྡུང་ཞིང། ཨོཾ་གྷ་གྷ་གྷཱ་ཏ་ཡ་གྷཱ་ཏ་ཡས་རྦྦ་དུ་ཥྚ ་ཕྚ་ཕྚ་ཀཱི་ལ་ཡཱ་ཀཱི་ལ་ཡ་སརྦྦ་པཱ་པ་ཕྚ་ཕྚ། ཧཱུཾ་ཧཱུཾ་ཧཱུཾ་བཛྲ་ཀཱི་ལ་ཡ་
བྫྲ་ངཧ་ར་ཨཱྫཉའ་པའ་ཡ་ཏི་ཀའ་ཡ་ཝའ་ཀཙི་ཏྟ་བྫྲ་ཀིའ་ལ་ཡ་ཧའུ། ཞེས་རེ་རེ་ནས་བརྗོད་དེ་ནས་བརྗེད་དེ་བགེགས་རྣམས་ཀྱི་སྤྱི་བོ་ནས་རྐང་མཐིལ་གྱི་བར་དུ་ཕུར་བུས་བཏབ་ཏེ་གསེར་གྱིས་གི་གཞིལ་ཐུག་བར་དུ་བཏབ་པས་ལུས་ངག་ཡིད་གསུམ་གྱོ་འགུ་མེད་ཅིང་སྟེང་
འོག་དང་ཐད་ཀར་ཁོར་ཡུག་ཆེན་པོའི་བར་དུ་འགྲོ་བ་ཐམས་ཅད་བགེགས་དང་བྲལ་བར་གྱུར། ཕུར་བུ་རྣམས་ཀྱི་ཕྱི་རོལ་དུ་ཡང་རྡོ་རྗེའི་ར་བ་དྲ་བ་གུར་བླ་རེ་ཡེ་ཤེས་ཀྱི་མེ་རབ་ཏུ་འབར་བ་འཕྲོ་བ་དང་བཅས་པར་གྱུར། ཨོཾ་བྫྲ་ཀཥ་ཧའུ་ཞེས་བྱ་
བའི་སྔགས་ཀྱིས་བསྲུང་བར་བྱའོ། །དེ་ནས་དཀྱིལ་འཁོར་གྱི་སའི་དབུས་སུ་དྲི་བཟང་གི་ཐིག་ལེ་དང་མེ་ཏོག་གི་གདན་སྔར་ལྟར་བྱས། མཆོད་པ་སྔར་ལྟར་བཤམས་པའི་མཐར་གཏོར་མའང་བཤམས་ཏེ། རང་གི་ཐུགས་ཀའི་འོད་ཟེར་གྱིས་

[037B] མཆོད་པ་སྔར་ལྟར་བསང་སྦྱངས་བྱིན་གྱིས་བརླབས་ལ་སྔར་ལྟར་ཕུལ། གཏོར་མ་སྔར་ལྟར་མི་མངོན་པ་ལ་བླང་པའི་སྐབས་ལྟར་བྱིན་གྱིས་བརླབས་ལ། ཨོཾ་པྲི་ཐི་ཝི་དེ་ཝི་
ས་པ་རེ་ཝ་ར་ན་མརྦ་ཏ་ཐའ་ག་ཏ་བཧྱ་སོགས་ལན་གསུམ་གྱིས་ཕུལ་ཏེ་ཨོཾ་པྲི་ཐི་ཝི་དེ་བེ་བྫྲ་མུསའི་ལྷ་མོ་དེ་ཉིད་དུ་ཐིམ་ནས་སའི་ངོ་བོར་གནས་པར་གྱུར། འདི་དཀྱིལ་ཆོ་ག་ཏུ་ས་ཆོག་ནང་དུ་བསྡུས་ནས་གསུངས་སོ། །དེ་ལྟར་སའི་ཆོ་བརྗོད་ཟིན་ཏོ།། །།
གཉིས་པ་སྟ་གོན་གྱི་ཆོ་ག་ལ་ལྔ། དཀྱིལ་འཁོར་གྱི་ལྷ་གནས་བུམ་པ་ལྷག་གནས། སྤྱིན་སྲེག་ལྷག་གནས། གཏོར་མ་ལྷག་གནས། སློབ་མ་ལྷག་གནས་སོ། །དང་པོ་ནི། དཀྱིལ་ཆོ་ག་ལས་ཐིག་འདེབས་པ་འོག་ཏུ་གསུངས་པ་ནི་ལས་ཐིག་འདེབས་པ་དང། ཡེ་
ཐིག་འདེབས་པའི་ཆོ་ག་ཐུན་མོང་པ་རྣམས་ཕྱོགས་གཅིག་ཏུ་བསྟན་པའི་ཆེད་དུ་མཛད་པ་ཡིན་གྱི། ལག་ལེན་འདིར་ལས་ཐིག་གདབ་དགོས་ཏེ། འདིར་ལྷ་སོ་སོའི་གནས་སུ་དྲིའི་ཐིག་ལེ་བྱེད་པ་ནི་རྡུལ་ཚོན་གྱི་ལྷ་གནས་གང་དུ་འོང་བ་དེ་དང་དེར་བྱ་དགོས་ལ་
ཐིག་མ་བཏབ་ན་དེ་འདྲའི་ལྷ་གནས་ངེས་པ་མི་རྟོག་པའི་ཕྱིར་རོ། །སྔོན་དུ་ཡེ་ཐིག་བཏབ་ནས་དེའི་རྗེས་སུ་ལས་ཐིག་འབེགས་པ་ནི། ཡེ་ཐིག་བཏབ་པའི་དགོས་པ་གང་ཡིན་མ་ཤེས་པའི་གཏམ་ཡིན་ཏེ། ཕྱོགས་གཞན་དུ་དགག་པ་རྒྱ་ཆེར་རྗེ་ཉིད་ཀྱིས་གསུངས་
ཟིན་ཏོ། །སྟ་གོན་གྱི་ལྷ་ནི་རྩ་སྔགས་བརྗོད་པས་བསྐྱེད་པར་འདོད་པ་སོགས་དོན་མིན་གྱི། ཡོན་ཏན་ཀུན་འབྱུང་ལས། སྐད་ཅིག་མས་དཀྱིལ་འཁོར་གྱི་འཁོར་ལོ་བསྐྱེད་པ་དེ་ལ། ཞེས་གསུངས་པ་དེ་ལྟར་སྐད་ཅིག་ཙམ་གྱིས་བསྐྱེད་ནས་རིམ་གྱིས་ལ་བཏབ་ཏེ་

[038A]༄༅། །སྔར་བཏེག་པའི་དཀྱིལ་འཁོར་ཕབ་ནས་བསྲེ་བ་དངོས་སུ་མ་གྶིཨྔྶ་ཀྱང་དོན་གྱིས་འཐོབ་བོ། །ལས་ཐིག་གི་རྒྱུ་ནི་དཔའ་བོའི་རིན་གྱིས་ཉོས་པའི་རས་བལ་ལ་སོགས་པ་མ་འདྲེས་པའི་གཙང་མ། གཞོན་ནུ་མ་མ་
ཉམས་པའི་དམ་ཚིག་ཅན་གྱིས་བཀལ་བའི་སྐུད་པ་དཀར་པོ་གསུམ་སྒྲིལ་མཇུར་མདུད་མེད་ཅིང་བཀལ་ལེགས་པ་རང་དང་གྲོགས་ཀྱི་ལག་པའི་སོར་མོ་བཞི་ལ་སྐོར་པའི་ཆ་མ་གཏོགས་པ་དཀྱིལ་འཁོར་ཕྱི་མའི་དཀྱིལ་འཁོར་དངོས་གཞིའི་ཉིས་འགྱུར་སྦོཾ་
སུ་སྒོའི་ཉི་ཤུ་ཆའོ། །འདིར་སློབ་དཔོན་གྱི་དཀྱིལ་ཆོག་ཏུ་རིགས་བསྡུས་ཀྱི་ཐིག་གསུམ་པ་ནི། སྒྲོ་གསུམ་སྒྲག་གི་ཡིན་པས་འདིར་སྒོ་ཉིས་སྤྲག་གི་ཚུལ་དང་ཐིག་གི་ཆ་བགོ་མ་མི་འདྲ་ཡང། དེར་དཀྱིལ་འཁོར་གསུམ་ཀ་ལ་རྟ་བབས་དང། དེ་ཡང་སྒོ་ཆེད་
གཅིག་མར་མཛད་པ་ནི། འདི་ལའང་འདྲ་དགོས་ལ། དཀྱིལ་འཁོར་བསྒོམ་པའི་ཚེ་སྣ་ཚོགས་རྡོ་རྗེའི་ལྟེ་བའི་སྟེང་དུ་གཞལ་ཡས་ཁང་བསྐྱེད་པར་གསུངས་པ་ལྟར་བྲི་བྱ་ལའང་འདོད་དགོས་ཤིང། སློབ་དཔོན་བསྷྱ་སྣ་ཚོགས་པདྨ་མེད་པར་སྣ་ཚོགས་རྡོ་རྗེ་བྱེད་པ་མི་རིགས་
པས་སྣ་ཚོགས་རྡོ་རྗེ་བྱེད་ན་པདྨའང་བྱེད་དགོས་པར་བཞེད་ཀྱང། འདིར་ནི་སྒོམ་དོན་ལའང་གཞལ་ཡས་ཁང་གི་གདན་གྱི་པདྨ་མེད་པ་མཛད་ཅིང། དཀྱིལ་ཆོག་ཏུ་རིགས་བསྡུས་དང་རིགས་སོ་སོ་བའི་དཀྱིལ་འཁོར་གྱི་ཐིག་ཐམས་ཅད་ལ་ཕྱིའི་པདྨ་མེད་པ་
མཛད་པས་འདིར་ཡང་དེའི་ལུགས་བྱའོ། །སློབ་དཔོན་གྱི་སྒོ་ཉིས་སྦྲག་གི་ཐིག་མ་གསུངས་ཤིང། སྨྲི་ཏིའི་ཐིག་རྩ་ལ་ནི་ཐིག་སྤྱིའི་རྣམ་བཞག་མི་མཐུན་པ་མེད་པར་འདུག་གོ་ཞེས་ཆོས་རྗེ་བུ་གསུང་བ་ལྟར། ཤྲྔངཧའ་དང་ཕྲེང་བ་གཉིས་ཀའི་ལུགས་དང་ཡང་

[038B] འདིར་ནི་དཀྱིལ་ཆོག་གི་ཕྱི་ཐིག་དང། རྟ་བབས་ཀྱི་ཐིག་ཕལ་ཆེར་ཕྲེང་བའི་ལུགས་སོར་བཞག་སྟེ། ནང་གི་ཁྱད་པར་སྒྲུབས་ཐབས་སོགས་སློབ་དཔོན་གྱིས་གཞུང་གི་དགོངས་པ་སྔ་མ་དག་གི་བཞེད་པ་སྒྲིགས་ནས་བྱའོ། །དེ་ལ་ལས་ཐིག་ནི་
དཀྱིལ་འཁོར་དེའི་ལས་ཐམས་ཅད་པ་པ་བསྐྱེད་ནས་བསྒྲུབས་པའི་ཐིག་སྐུད་ཡིན་པས་དེ་སྐད་ཅེས་བྱ་སྟེ་དཔེར་ན་ལས་བུམ་པ་ཞིན་ནོ། །དེས་ན་འདིར་དེའི་སྒྲུབ་ལུགས་ནི། ཐིག་སྐུད་དྲི་བཟང་པོའི་ཆུ་དང་བ་བྱུང་དང། ཕྱིའི་བདུད་རྩི་ལྔས་བྱུགས་ཏེ་གསེར་ལ་སོགས་
པའི་སྣེད་བཟང་པོར་བཞག། བསང་སྦྱངས་ཐིག་སྐུད་སྟོང་པའི་ངང་ལས་ཧའུཾ། ལས་གཤིན་རྗེ་གཤེད་དུ་ལས་བུམ་གྱི་སྐབས་སུ་འཆད་པ་ལྟར་བསྐྱེད། རང་གི་ཐུགས་ཀའི་འོད་ཟེར་གྱིས་སྒོམ་པ་དང་འདྲ་བའི་ཡེ་ཤེས་པ་སྦྱན་དྲངས། ཨོཾ་བྫྲ་ཨཾ་ཀུ་ཤ་ཛལ་
སོགས་པའི་གཉིས་སུ་མེད་པར་གྱུར། རྡོ་རྗེ་དང་བཅས་པའི་ལག་པ་གཡས་པས་རེ་ཅིང་ལས་ཐམས་ཅད་པ་བཟླས་པས་བསྲུང། མིག་གཉིས་མ་ད་ཊ་ལས་ཉི་མ་དང་ཟླ་བའི་འོད་ཟེར་སེར་པོ་ཅན་དུ་གྱུར། བྫྲ་ཏིའ་ཥཊ་ཕྱགས་ཅེས་བརྗོད་དེ། རྡོ་རྗེའི་ལྟ་བས་ཐིག་སྐུད་
ལ་བལྟས་ནས་བརྟན་པར་བྱས། དེ་ནས་ལས་ཐམས་ཅད་པ་བཟླས་པའི་བདུད་རྩི་ལྔ་དང་ཡུངས་ཀར་དང། དྲིའི་ཆུས་གཏོར་ལ། རྡོ་རྗེ་བསྔམས་པའི་ཕྱག་རྒྱས་ཐིག་སྐུད་ཀྱི་སྣེ་མོ་བཟུང་ཏེ། ཨོཾ་བྫྲ་ས་མ་ཡ་སའུ་ཏྲི་མ་ཏི་ཀྲ་མ་ཧཾའ། ཞེས་བརྒྱ་རྩ་བརྒྱད་
བཟླས་ལ་བྱིན་གྱིས་བརླབས་ཏེ། གཤིན་རྗེ་གཤེད་ཞུ་བ་ལས་བྱུང་བའི་ཐིག་སྐུད་ཀྱི་རྣམ་པར་གྱུར་པར་བལྟའོ། །དེ་ནས་ལས་ཐམས་ཅད་པ་དང། རྡོ་རྗེ་རྩེ་མོ་བཟླས་པའི་དྲིའི་ཆུས་དཀྱིལ་འཁོར་གྱི་ས་གཞི་ལ་ཤར་ནས་རྩམས་ཏེ་གཡས་སྐོར་དུ་བྱུགས་

[039A]༄༅། །ལ། ཕྱི་རོལ་ཏུ་མེ་ཏོག་བསིལ་མ་བཀྲམ་ཞིང། ནམ་མཁའ་ལ་ཞུགས་པའི་དཀྱིལ་འཁོར་མངོན་སུམ་པ་ལྟར་གསལ་བར་གྱུར་པར་བསྒོམས་ནས། རྡོར་དྲིལ་འཛིན་པའི་སློབ་མ་དང་ལྷན་ཅིག་དཀྱིལ་འཁོར་གྱི་སའི་ཤར་ནུབ་ཏུ་
འགྲེང་སྟེ། ཉེར་སྤྱོད་ལྔ་དང་ལྷ་མོ་བརྒྱད་ཀྱི་སྔགས་དང་ཕྱག་རྒྱ་གྱིས་ནམ་མཁའ་ན་བཞུགས་པའི་ལྷ་ལ་མཆོད། སྲད་བུ་གཡོན་པའི་ཁུ་ཚུར་གྱིས་ལྟེ་བའི་ཐད་དུ་བཟུང་ལ། རང་ཉིད་དང་པོའི་སངས་རྒྱས་དང་སློབ་མ་ལས་ཐམས་ཅད་པར་
གསལ་བའི་མིག་ཉིས་ཛཛལས་ཉི་མ་དང་ཟླ་བ་འོད་ཟེར་སེར་པོ་ཅན་དུ་གྱུར། ཛཛཞེས་བརྗོད་དེ་ཐིག་སྣ་གྲོགས་ཀྱི་ལག་ཏུ་གཏད། དེས་ཀྱང་ཛཛཛཛཛཛཞེས་བརྗོད་དེ་དྲངས་ནས་གཉིས་ཀའི་ལག་པས་དུས་གཅིག་ཏུ་ས་ལ་ཕང་ནས་འདེབས་
བའི་གོ་རིམ་འདུག་སྟངས་སྐོར་ཕྱོགས་སོགས་ཡེ་ཐིག་གི་སྐབས་ཇི་ལྟ་བར་བྱས་ནས་རྫོགས་པར་གདབ་པར་བྱའོ། །དེ་ལ་ཐིག་ཇི་ལྟར་འདེབས་པའི་རིམ་པ་ནི་འདི་ཡིན། །རྩ་ཐིག་ཇི་ཙམ་བྱེད་པ་ཡི། །དབུས་སུ་ཟླུམ་པ་བསྐོར་བ་དེའི། །ཤར་སོགས་
ཕྱོགས་ཀྱི་ཐིག་ལེའི་སྟེང། །སྲད་བུ་བཟུང་ནས་ཎཌླ་བཞིས། ཉ་ཡི་མགོ་དང་མཇུག་མའི་མཐར། །ཚངས་ཐིག་དང་ནི་ཟུར་ཐིག་གདབ། །ཟུར་དེ་སྒོ་ཚད་བདུན་དང་ཕྱོགས། །དཀྱིལ་འཁོར་ཕྱི་མའི་རྩ་ཐིག་ནས། །དབུས་ཀྱི་བར་གྱི་ཕྱེད་ཚད་
དུ། །དཀྱིལ་འཁོར་ནང་མའི་རྩ་ཐིག་གདབ། །ཁྲུ་ལ་སོགས་པའི་རྩ་ཐིག་གི། དབུས་སུ་བརྒྱད་ཆ་ཕྱིས་པ་དེ། །སྒོ་དེའི་བཞི་ཆ་ཆ་ཆུང་སྟེ། །དཀྱིལ་འཁོར་ཕྱིན་ནང་རང་རང་གི། རྩ་བའི་ཕྱིར་རོལ་གཅིག་དང་གཉིས། །གཅིག་གཉིས་གཅིག་དང་གཅིག་

[039B] །ཐིག་དྲུག་ཟུར་ནས་དངོས་སུ་ཏེ། །ཚངས་ལས་རིམ་གྱིས་རིང་བར་ནི། །ཆ་ཆུང་གསུམ་དུ་དང་པོའི་ཐིག། །གཉིས་ཐིག་ཆ་ཆུང་གཅིག་རྩེར་རེག། །མུན་པའི་སྣམ་བུ་མེད་པའི་ཕྱིར། །ཆ་ཆུང་བདུན་དུ་གསུམ་སྟེགས་པུའི། །ཐིག་ལས་དྲང་པོའི་
ཐིག་གསུམ་ཏེ། །གསུམ་ཀའང་དཔངས་སུ་ཆ་ཆུང་ལྔ། །དང་པོ་ངོས་ཐིག་རྩེ་མོར་རེག། །གཉིས་ནི་ཆ་ཆུང་རེ་རེའི་བར། །གསུམ་པའི་རྩེ་ནས་ངོས་སུ་ཐིག། །ཆ་ཆུང་བཅུ་དང་ལྡན་པའོ། །རྩ་བའི་རྩེ་ནས་བྱུང་བའི་ཐིག། །ཆ་ཆུང་བཞི་པ་ངོས་སུ་གཉིས། །སྟེང་དུ་
གསུམ་རེ་ཐད་ཀར་ནི། །ཆ་ཆུང་བརྒྱད་དེ་གསུམ་འཁྱོག་པ། ཞེས་དཀྱིལ་འཁོར་ཕྱི་ནང་གཉིས་ཀའི་མདའ་ཡབ་ཀྱི་བར་ཀྱི་ཐིག་ཡིན་ལ། རྟ་བབས་ན། ཕྱོགས་ནི་དེ་མ་ཐག་པ་ཡི། །རྟ་བབས་སྣམ་བུ་དྲག་པོའི་ལས། །ནོར་ལྷ་ནོར་ལྷ་ཉི་མ་དང། །རྒྱལ་བ་
ནོར་ལྷ་རྒྱལ་བ་དང། །ཉི་མ་ནོར་ལྷ་ཉི་མ་དང། །རྒྱལ་བ་ནོར་ལྷ་གོ་རིམ་བཞིན། །འདི་རྣམས་ངོས་ཀྱི་བརྗོད་པར་བྱ། །ཚངས་པའི་གཡས་དང་གཡོན་དུ་ནི། །ཆ་ཆུང་ཕྱེད་དང་ལྔ་དོར་ནས། །སྣམ་བུ་ཆ་ཆུང་ཕྱེད་དང་གསུམ། །ཐིག་ནི་ཆ་ཆུང་ཕྱེད་དང་བཞི། །གཉིས་
པ་དང་ནི་གསུམ་པ་ནི། །ཆ་ཆུང་ལྔ་ནས་ཆ་ཆུང་གསུམ། །བཞི་པ་ཆ་ཆུང་བཞི་དོར་ནས། །ཆ་ཆུང་གསུམ་མདའ་ཆ་ཆུང་ནི། །ཕྱེད་དང་བཞི་ནས་ཕྱེད་དང་བཞི། །གསུམ་ནས་དྲུག་པ་ཆ་ཆུང་ལྔ། །དེ་ནས་གསུམ་ནི་བརྒྱད་གཅིག་ནི། །ཆ་ཆུང་བདུན་ཏེ་
ཐ་མ་དྲུག། །དཀྱིལ་འཁོར་ཕྱི་མའི་ཁྱད་པར་ནི། །དེ་ཕྱིར་ཆ་ཆུང་རིགས་བྱེད་མཐར། །ཟླུམ་པོའོ་དེ་ནས་ཆ་ཆུང་གཉིས། །དོར་བར་ཟླུམ་པོའི་ཆ་ཆུང་ནི། །བཞི་དོར་ནས་ཀྱང་ཟླུམ་པོ་གཞན། །ནང་མ་ལ་མེད་ཕྱི་མ་ཡི། སྣ་ཚོགས་རྡོ་རྗེ་ར་ཐིག་ནི། །ཚངས་

[040A]༄༅། །དང་མདའ་ཡབ་ཕྲད་པ་ནས། །ཆ་ཆུང་གཉིས་དོར་ཐད་ཀར་གཡས། །ཆ་ཆུང་གསུམ་ནས་ཐིག་སྐུད་ནི། །ཆ་ཆུང་བཞི་དང་བཞི་གསུམ་གྱིས། །གཡས་ཀྱི་ཕྱི་ར་སྐོར་བ་ཏེ། །གཡོན་ནས་གཡོན་རའང་དེ་ལྟར་བསྐོར། །མདའ་ཡབ་ཆངས་ལས་ཆེ་ཆུང་
གཅིག། དོར་ནས་ཆ་ཆུང་ལྔ་པ་ཡི། །སྐུད་པ་གཡས་གཡོན་ནང་ར་བསྐོར། །འདི་ལ་དབུས་རའི་སྦམས་ལ་ཞེད་ཆ་ཆུང་བཞི་པ་དང་གཡས་གཡོན་གྱི་རའི་སྦོམ་ས་ལ་ཆ་ཕྲན་གསུམ་དང། ཆ་ཕྲན་གཉིས་གུག་པའི་ཆས་རྩེར་མ་སླེབ་པ་རྣམས་དཔངས་སུ་སྒོ་
ཆད་གསུམ་པའི་ར་དང་མཚུངས་ལ། རྒྱུ་མཚན་གཞན་ནི་ཕྱོགས་གཞན་དུ་གསུངས་བ་ལས་ཤེས་པར་བྱའོ། །དཀྱིལ་འཁོར་ཕྱི་མའི་རྩ་བའི་ནང། སྒོ་ཚད་གཅིག་ནི་ལྷ་ལྣམ་ཡིན། །ནང་མའི་ནང་ཐིག་ཁྱད་པར་ནི། །རྩ་བའི་ཐིག་ལས་རིམ་བཞིན་
ནང། །ཆ་ཆུང་གཅིག་དང་གཅིག་དང་གཅིག། བཞི་དང་གཅིག་དང་གཅིག་དང་བཞི། །གཅིག་དོར་བར་ནི་ཟླུམ་པོ་བརྒྱད། །ཆ་ཆུང་བཞི་པ་ནང་མ་ཡི། །ཕྱོགས་འཚམས་བརྒྱད་ལ་རྩི་བས་བརྒྱད་དང། །ཆ་ཆུང་བཞི་པ་ཕྱི་མ་ཡི། །ཕྱོགས་བཞི་རེ་རེ་འཁོར་ལོའི་
རྩིབས། །བཞི་བཞི་བཅུ་དྲུག་དབྱེ་བར་བྱ། །དེ་ལ་སྐོར་ཐིག་ཕྱི་ནང་རྣམས་ནི་དཀྱིལ་འཁོར་གྱི་དབུས་སུ་སྟེང་རྡོ་རྗེ་རྩེ་ལྔ་པ། འོག་རྡོ་རྗེ་གཅིག་པའི་རྣམ་པ་ཅན་གྱི་ཕུར་བུ་དངོས་སུ་བཏབ་པའམ། མེད་ན་བསམ་གཏན་གྱིས་བཏབ་པར་མོས་ཏེ་
དངོས་སུ་རྡོ་རྗེ་ལ་ཐིག་སྐུད་དཀྲིས་པ་སློབ་དཔོན་གྱིས་དབུས་སུ་བཟུང་ནས། གྲོགས་ཀྱིས་ཐིག་སྐུད་ཀྱི་སྣེ་མོ་ནས་བཟུང་ཏེ་དབང་ལྡན་ནས་བརྩམས་ཏེ་བསྐོར་བར་བྱ་ཞིང། སྐོར་ཟིན་པ་ན་འོག་ནས་འཆད་པའི་ཕུར་བུ་འབྱུང་བའི་སྔགས་དང་ཕྱག་

[040B] བསམ་གཏན་གྱིས་བཏབ་པ་ཡིན་ན། ཕུར་བུ་རང་གི་རྡོ་རྗེ་ལ་ཐིམ་པར་བསམ་མོ། །དེ་ནས་རང་ཉིད་གཤིན་རྗེ་གཤེད་དུ་གྱུར་པའི་མིག་གཡས་གཡོན་ཧཾའུཧཾའུལ་ཉི་མ་དང་ཟླ་བ་མིག་འདས་ཧཾའུ་
ལས་ཁྲོ་བོའི་རྡོ་རྗེར་གྱུར་ཞེས་བསམ། ཁྲོ་བོའི་ཉམས་དང་ལྡན་པས་ཁོར་གཉེར་བསྡུས། ཁྲོ་བོའི་ལྟ་བས་བལྟ་ཞིང། རང་གི་མིག་འབྲས་ལས་བྱུང་བའི་ཁྲོ་བོའི་རྡོ་རྗེ་རྣམས་ཀྱི་ཐར་པའི་སྒོའི་བར་ཆད་ཐམས་ཅད་བཅོམ་པར་གྱུར། ཞེས་བསམ་ཏེ་ཀྲོ་ངཧ་ཧྲིཥཊ་
ཧིའཞེས་བརྗོད་ཅིང་དཀྱིལ་འཁོར་ནང་མའི་ཤར་སྒོ་ནས་བརྩམས་ཏེ་རིམ་བཞིན་སྒོ་ཕྱི་ནང་རྣམས་ཀྱི་ནང་གི་ཆངས་ཐིག་དང་ཕྲད་པའི་རྩ་ཐིག་གཡས་གཡོན་དུ་ཆ་ཕྲན་གཉིས་གཉིས་དྲི་བཟང་གི་ཆུས་དཔྱི་པར་བྱའོ། །དེ་ན་ཐིག་སྐུད་རིན་པོ་ཆེ་ལ་སོགས་
པའི་སྣོད་དུ་སྔར་ལྟར་བཀོད་པ་ལ་ཆུ་གཉིས་ཉེར་སྤྱོད་དང་བཅས་པས་མཆོད། ཨོཾ་ཨའཧུཾའུ་བྫྲ་མུཐིག་སྐུད་ཀྱི་ཡེ་ཤེས་པ་རང་བཞིན་གྱི་གནས་སུ་གཤེགས་པར་གྱུར། ཞེས་གཤེགས་སུ་གསོལ་ནས་ཐིག་སྐུད་མི་འགོམ་པའི་སེར་བཞག་པར་བྱའོ། །དེ་
ནས་དཀྱིལ་འཁོར་གྱི་ཕྱི་རོལ་དྲིའི་ཆུས་བྱུགས་ཤིང། ལྷའི་གནས་ཐམས་ཅད་དུ་དྲིའི་ཐིག་ལེ་བྱེད་པ་ལ། གཙོ་བོ་ལྔའི་གནས་སུ་གྲུབ་བཞི། གཞན་རྣམས་སུ་ཟླུམ་པོ་བྱས་པའི་སྟེང་དུ་དྲི་བཟང་པེས་སྤགས་པའི་མེ་ཏོག་ཚོམ་བུ་རྩ་སྔགས་བརྗོད་ཅིང་
དགོད་པར་བྱ་སྟེ། དབུས་ཀྱི་ཚོམ་བུ་གཞན་ལས་ཅུང་ཅད་ཆེ་བའི། །དེའི་ཕྱི་རོལ་འཁོར་ཡུག་གི་མཐའ་སྐོར་དུ་ཉེར་སྤྱོད་ལྔ་ལྷ་གྲངས་དང་མཉམ་པ་ལ་སོགས་པའི་མཆོད་པའི་ཚོགས་བཤམས་པར་བྱའོ། །དེ་ནས་དཀྱིལ་འཁོར་བསངས་སྦྱངས་
[041A]༄༅། །ནས་དག་པ་གསུམ་གྱི་སྔགས་བརྗོད་དོ། སྟོང་པའི་ངང་ལས་སྐད་ཅིག་གིས་འཇམ་པའི་རྡོ་རྗེ་རིགས་བསྡུས་ཀྱི་དཀྱིལ་འཁོར་རྟེན་དང་བརྟེན་པར་བཅས་པ་དུས་གཅིག་ཏུ་ཡོངས་སུ་རྫོགས་པར་འགྱུར་པ་ནི། སྣ་ཚོགས་རྡོ་རྗེའི་ལྟེ་བའི་སྟེང་དུ་བཧྲུཾ་དཀར་
པོ་ཡོངས་སུ་གྱུར་པ་ལས་བྱུང་བའི་ཞེས་པ་ནས། དེའི་ནང་དུ་འཁོར་ལོའི་ལྟེ་བ་དཀར་པོ་མུ་ཁྱུད་དང་བཅས་པའི་དབུས་སུ་སེང་གི་ཤར་དུ་གླང་པོ་ཆེ་ཞེས་པ་ནས་ལྷ་གཞན་ཐམས་ཅད་ཀྱི་གནས་སུ་པདྨ་དང་ཟླ་བསཱི་དཀྱིལ་འཁོར་རེ་རེ་དབུས་ཀྱི་གདན་
གྱི་སྟེང་དུ་བཅོམ་ལྡན་འདས་ལ་མི་བསྐྱོད་པ་སྐུ་མདོག་སྔོན་པོ། ཞེས་པ་ནས་རང་རང་གི་གདན་གྱི་སྟེང་ན་སེམས་དཔའི་སྐྱིལ་ཀྲུང་གིས་བཞུགས་པའོ། །ཞེས་པའི་བར་སྔར་བདག་བསྐྱེད་ཀྱི་སྐབས་ཇི་ལྟ་བར་གསལ་དདབ། རང་གི་ཐུགས་ཀའི་འོད་
ཟེར་གྱིས་ནམ་མཁར་བཏེག་པའི་དཀྱིལ་འཁོར་སྤྱན་དྲངས། ཆུ་གཉིས་དང་ཉེར་སྤྱོད་ལྔ་སངས་དང་ཕྱག་རྒྱས་མཆོད། ཨོཾ་པྫ་ཨཾ་ཀུ་ཛསོགྶ་བཞི་སྔས་རྒྱས་དགུག་གཞུག་ཅིང་དབང་དུ་བྱས་ནས། རྟེན་དང་བརྟེན་པའི་དཀྱིལ་འཁོར་
དམ་ཚིག་པ་དང་གཉིས་སུ་མེད་པར་གྱུར། དེ་ནས་མཆོད་པ་བྱིན་རླབས་སྔར་ལྟར་བྱས་ཏེ། ཆུ་གཉིས་ཉེར་སྤྱོད་ལྔ་སྒེག་སོགས་བརྒྱད། འདོད་ཡོན་ལྔ་དར་བཅས་པས་སྔར་བདག་བསྐྱེད་ཀྱི་སྐབས་སུ་བཤད་པ་ལྟར་རྒྱས་པར་མཆོད། འདུད་ཉི་ཤུས་

[041B] སྤོས་དང་རྡོར་དྲིལ་འཛིན་པས་པུས་མོ་བཙུགས་ནས། བདག་ཉིད་ཀྱི་ལྕེ་ཧའུཾ་ལས་སྐྱེས་པའི་རྡོ་རྗེར་གྱུར། མ་ལུས་ཕྱོགས་ནས་བཞུགས་པ་ཡི། སངས་རྒྱས་ཐམས་ཅད་དགོངས་སུ་གསོལ། བདག་མིང་འི་ཞེས་བྱ་བ་ཡིས། །འཇམ་པའི་དབངས་ཀྱི་དཀྱིལ་
འཁོར་བྲི། །སངས་རྒྱས་ཐམས་ཅད་སྤྱན་འདྲེན་པས། འདིར་ནི་སངས་རྒྱས་ཀུན་གཤེགས་ལ། །དངོས་གྲུབ་མཆོག་ནི་སྩལ་དུ་གསོལ། །འཇམ་པའི་རྡོ་རྗེ་དཔའ་བོ་ཆེ། །རིགས་པའི་རྒྱལ་པོ་ཁོད་ལ་འདུད། །དཀྱིལ་འཁོར་ཐུགས་རྗེའི་བདག་ཉིད་ཅན། །
མགོན་པོ་བདག་ཉིད་འྡ་རི་བར་འཚལ། །སློབ་མ་རྣམས་ལ་བརྩེ་བ་དང། །ཁྱོད་མཆོད་པར་བྱ་བའི་ཕྱིར། །བཅོམ་ལྡན་བདག་ནི་གུས་པ་ལ། །དེ་བས་བཀའ་དྲིན་མཛད་པར་འོས། །འགྲོ་བ་འཁོར་བའི་དོན་མཛད་པ། །སངས་རྒཡྶ་བདག་ལ་དགོངས་སུ་
གསོལ། །འབྲས་གནས་བྱང་ཆུབ་སེམས་དཔའ་དང། །སྔགས་ཀྱི་ལྟ་གཞན་གང་ལགས་དང། །འཇིག་རྟེན་སྐྱོང་བའི་ལྷ་གཞན་དང། །གང་ཡང་འབྱུང་པོ་མཐུ་ཆེན་དང། །སངས་རྒྱས་བསྟན་ལ་དགའ་བ་རྣམས། །འཇམ་པའི་རྡོ་རྗེའི་དཀྱིལ་འཁོར་
ནི༑ ༑འགྲོ་བ་དག་ཕྱིར་བདག་འབྲི་བས། །བདག་དང་སློབ་མར་བཅས་པ་ལ། །དཀྱིལ་འཁོར་བྱིན་རླབས་དངོས་གྲུབ་སྩོལ། །ཞེས་ལན་གསུམ་གསོལ་བ་བཏབ་པས། རིག་འཛིན་པ་ཅི་དགའ་བར་བྱོས་ཤིག་ཅེས་གནང་བབ་བྱིན་པར་གྱུར་
ཞེས་བརྗོད་ཅིང་བསམ་པ་ནི་སྟ་གོན་གྱི་ལྷ་ལ་གསོལ་བ་གདབ་ཅིང། སྙན་མནན་པའོ། །གཉིས་པ་བུམ་པ་གོན་ནི། རིན་པོ་ཆེ་ལ་སོགས་པ་ལས་བྱས་པའི་བུམ་པ་མཚན་ཉིད་དང་ལྡན་པ། ཙན་དན་དཀར་པོ་དང་བསྲས་པའི་རྔོ་

[042A]༄༅། །རྒྱུས་ལ་སོགས་པས་དཀར་པོར་བསྒྱུར་ཞིང། ཁ་ཆར་མ་ཉམས་པའི་རས་དཀར་པོ་ཟུང་ལ་སོགས་པས་མགུལ་ཆིངས་པྲོག་གསུམ་བའི་ཚུལ་དུ་བཅིངས་པ་ལ་རྡོ་རྗེ་རྩེ་མོ་བསླས་པའི་སྲད་དཀར་པོ་བདུན་གྱིས་དགྲའི། ཡུངས་ཀར་གྱིས་བརྡོག་
གུ་གུལ་གྱིས་བདུག། །ལས་ཐམས་ཅད་པ་བཟླས་བས་བགེགས་བསྐྲད། ནང་ཆུ་བཙང་མ་སྲོག་ཆགས་མེད་པས་རན་པར་བཀང་བའི་ནང་དུ་སྨན་ལྔ་འབྲུ་ལྡན་རིན་ཆེན་དྲི་ལྔ་སྙིང་པོ་ལྡན་རྣམས་བཅུག་ཅིང་འོ་མ་དང་འབྲས་བུ་དང་ལྡན་པའི་ཤིང་ང་ཟང་
པོའི་ཨ་ལ་ལགས་ཁ་བརྒྱན་པ། ལྷ་གྲངས་དང་མཉམ་བའམ་མེད་ན་རྣམ་རྒྱསླ་གཅིག་དང་ལས་བུམ་གཅིག་སྟེ། དེ་ལ་གྲངས་དང་མཉམ་པ་ལྷ་རང་གི་ཕྱག་མཚན་ས་བོན་སྔར་བདག་བསྐྱེད་ཀྱི་སྐབས་ལྷ་བསྐྱེད་པའི་དུས་སུ་བཤད་པ་དང་མཚུངས་
པ་བྲི་བའམ་གདགས། གཉིས་ལས་མེད་ན་རྣམ་རྒྱལ་གྱི་ཕྱོགས་གཞི་དང། ཤར་གྱི་མཚན་མའི་སྟེང་དང་ལྔར་རིམ་པ་གཞིན་གཙོ་བོ་ལྔའི་མཚན་མ་དང། ལས་བུམ་གྱི་གདོང་ལ་ལས་ཐམས་ཅད་པའི་མཚན་མ་བྲི་བའམ་གདགས་
པར་བྱ་སྟེ། དེ་འང་དཀྱིལ་ཆོག་ལས། ལས་ཐམས་ཅད་པའི་བུམ་པར་གཤིན་རྗེ་གཤེད་བསྐྱེད་ལ་ཞེས་གསུངས་པས་དེའི་གཡས་གྱི་ཕྱག་མཚན་འགེད་རིགས་པར་སྣང་བ་ལ། དེ་ནས་ལས་ཐམས་ཅད་པ་ལ་རྣ་ཚོགས་རྡོ་རྗེ་བྲི་ཞེས་གསུངས་པ་ནི་ལྷ་དང་མཚན་མ་མི་མཐུན་པ་གཅིག་བྱུང་བས་དཔེ་མ་དག་པ་བརྒྱུད་པའམ། ཡང་ན་གཤེན་རྗེ་གཤེད་དེ་ཡང་སྐབས་འདིར་ལས་ཀྱི་རིགས་སུ་མཚོན་བར་བྱ་བ་ལ་དགོངས་པ་སོགས་གང་ཡིན་དཔྱད་པར་བྱ་བ་ཞིག་གོ་དེ་ནས་བུམ་པ་རྣམས་

[042B] གདུགས་དཀར་པོས་གཡོགས། ཆུ་གཉིས་ཉེར་སྤྱོད་ལྔ་ལ་སོགས་པའི་མཆོད་པ་བཤམས་ཏེ་རྣམ་རྒྱལ་གྱི་ཁར་མཆེད་ཡོན་གྱི་སྣོད་དུང་ཆོས་ལ་སོགས་པ་དྲི་ཞིམ་པོའི་ཆུ་མི་ཏོག་དཀར་པོ་སོགས་དང་བཅས་
པས་བཀང་བ་བཞག་པའི་སྟེང་དུ་རྡོ་རྗེ་རྩེ་ལྔ་པའི་ལྟེ་བ་ལ་མེ་ཏོག་གི་ཕྲེང་བས་དཀྲིས་པ་ཡང་བཞག་པར་བྱའོ། །དེ་ནས་བུམ་པ་རྣམས་གཤིན་རྗེ་གཤེད་ཀྱིས་བསངས། སྭ་བྷཱ་ཝས་བུམ་པ་རྣམས་སྟོང་པ་ཉིད་དུ་གྱུར་སྟོང་པའི་ངང་ལས་བཾ་ཟུ་བ་ལས་བྱུང་བའི་
རིན་པོ་ཆེའི་བུམ་པ་དཀར་རོ་ལྟོ་བ་ཆེ་བ་མགྲིན་པ་རིང་བ་བཆུ་འཕྱང་བ་ལ་སོགས་པའི་མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏྭ་པྟེ་ཏཱ་པྟེ་མྷཱ་ཏཱ་པྟ་སཱ་ཧཱ། ལྟའི་ཆུ་བོ་གངྒཱ་དང་བུམ་པའི་ཚུ་དབྱེར་མེད་པར་གྱུར། རྣམ་རྒྱལ་བུམ་པའི་ནང་དུ་དབུས་སུ་སེགེ་
ཤར་དུ་གླང་པོ་ཆེ། ཞེས་པ་ནས་རང་གི་གདན་གྱི་སྟང་ན་སེམས་དཔའི་སྐྱིལ་ཀྲུང་གིས་བཞུགས་པའོ། །ཞེས་པའི་བར་ལྷ་སྟ་གོན་ཇི་ལྟ་བ་དང། བུམ་པའི་མཚན་མ་ལྔའི་གནས་སུ་སེངྒེ། ཤར་དུ་གང་པོ། ལྷོར་རྟ། བུམ་ཏུ་རྨ་བྱ། བྱད་དུ་ཁའ་ལྡིང་བསྣོལ་བས་བཏེག་པའི་རིན་པོ་ཆེའི་ཁྲི་ལ་པདྨ་དང་ཉི་མ་ཟླ་བ་དར་གྱི་འབོལ་རྒ་དན་ཏེ་དྲུག་དྲུག་བརྩེགས་པའི་གདན་གྱི་སྟེང་དུ་དབུས་སུ་རྣམ་སྣང་དཀར་པོ་ཕྱག་གཉིས་བྱང་ཆུབ་མཆོག་གི་ཕྱག་རྒྱས་ཁོར་ལོ་འཛིན་པ། ཤར་གྱི་གདན་ལ་མི་
བསྐྱོད་བ་སྒུ་མདོག་སྔོན་པོ། ཞེས་པ་ནས་རྡོ་རྗེ་སྐྱིལ་གྲུང་གིས་བཞུགས་པའོ། །ཞེས་པའི་བར་རྩེབས་གྱི་ཞེས་པ་རྣམས་དེར་བའི་ལྷག་མ་སྔར་ཇི་ལྟ་བར་བྱས་ནས་ལྟར་བསྐྱེད། ལས་བུམ་གྱི་ནང་དང་མཚན་མའི་གནས་སུ་སྣ་ཚོགས་པདྨ་དང་ཉིད་མའི་

[043A]༄༅། །སྟེང་དུ་སྐད་གཅིག་གིས་བཅོམ་ལྡན་འདས་གསིན་རྗེ་གཤེད་པོ་ཞེས་པ་ནས། ཧཱུཾ་གི་སྒྲ་དྲག་པོ་སྒྲོགས་པ་ཞེས་པའི་བརྶྔར་ལྟར་བྱ་སྟེ། སློབ་དཔོན་གྱིས་གཙོ་བོའི་བུམ་པར་སྐད་ཅིག་གིས་ལྷ་རྣམས་ཚང་བར་བསྐྱེད་བར། དགུག་
དང་མཆོད་སྟོད་བཟླས་པ་བྱའོ། ཞེས་སྐད་ཅིག་ཙམ་གྱིས་བསྐྱེད་པར་གསུངས་སོ། །ལྷ་ཐམས་ཅད་ཀྱི་སྤྱི་བོར་ཨོཾ། མགྲིན་པར་ཨཱ་ཐུགས་ཁར་ཧཱུཾ། བདག་ཉིད་ཀྱི་ཐུགས་ཀའི་འོད་ཟེར་གྱིས་བུམ་པའི་ནང་དང་མཚན་མའི་ལྷའི་ཡེ་ཤེས་པ་རྣམས་
སྤྱན་དྲངས། ཆུ་གཉིས་ཉེར་སྤྱོད་རོལ་མོ་དང་བཅས་པའི་སྔགས་རྒྱས་མཆོད། ཨོཾ་བྷྫ་ཨཾཀུ་ཤ་ཛཿ་སོགས་ཀྱིས་རང་རང་གི་དམ་ཚིག་པ་རྣམས་དང་གཉིས་སུ་མེད་པར་གྱུར། རང་གི་ཐུགས་ཀའི་འོད་ཟེར་གྱིས་སྤྱན་དྲངས་པའི། ཞེས་པ་ནས། བུམ་པ་དང་
མཚན་མའི་ལྷ་ཐམས་ཅད་ལ་རིགས་ལྔས་དབུ་བརྒྱན་པའི་དེ་བཞིན་གཤེགས་པ་ལྔ་དང་བྱང་ཆུབ་སེམས་དཔའ་བཅུ་དྲུག་རིན་པོ་ཆེའི་ཅོད་པན་ཅན་དུ་གྱུར། དེ་ནས་མཆོད་པ་བསང་སྦྱངས་བྱིན་རླབས་སྔར་ལྟར་བྱས། ཆུ་གཉིས་སྔོན་དུ་འགྲོ་བའི་ཉེར་སྤྱོད་
ལྔ་དང་ལྷ་མོ་བརྒྱད་ཀྱི་མཆོད་པ་ཚིགས་བཅས་དང་བཅས་པ་སྔར་ལྟར་ཕུལ། འདུད་ཉི་ཤུས་བསྟོང། རྡོ་རྗེ་ལ་བཏགས་པའི་མེ་ཏོག་གི་ཕྲེང་བའི་སྣེ་མོ་ནས་ལག་པ་གཡོན་པའི་རྡོ་རྗེ་ཁུ་ཚུར་གྱིས་བཟུང་ཏེ། དུང་ཆོས་ཀྱི་ཆུ་ལ་ཨོཾ་བྷྫ་ཨ་མི་་ཨུ་དྐ་
ཧཱུཾ། ཞེས་བ་ཟླས་ནས། དུང་ཆོས་ཀྱི་ཆུ་ཡེ་ཤེས་ཀྱི་བདུད་རྩེར་བྱས་པའི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར་བར་བསམ་ཞིང། སྔགས་འདི་སྟོང་རྩ་བརྒྱད་བཟླ་བར་རྡོ་རྗེ་རྩེ་མོ་ལས་གསུངས་པ་ནི་བུམ་པའི་ཆུ་ཕྱིན་གྱིས་བརླབས་པ་ལ་

[043B] དུང་ཆོས་ཀྱི་ཆུ་ལ་གསུངས་པ་མེད་དོ། །དེ་ནས་རྣམ་རྒྱལ་བུམ་པའི་ལྷ་ཐམས་ཅད་ཀྱི་ཐུགས་ཀར་ཟླ་བའི་སྟིང་དུ་ཨ་དཀར་པོ་ལ་རྩ་སྔགས་ཀྱི་ཕྲེང་བས་བསྒོར་བ་ལས་འོད་ཟེར་འཕྲོས། ཕྱོགས་བཅུའི་སངས་རྒྱས་སྲས་དང་བདས་པ་ཐམས་ཅད་
ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩེ་བཀུག་ཏེ་བུམ་པའི་ཆུ་དང་དབྱེར་མེད་པར་གྱུར། ཞེས་བསམས་ནས་ལྷ་ཐམས་ཅད་ལ་ཐུན་མོང་དུ་རྩེ་སྔགས་བརྒྱ་རྩ་བརྒྱད་དབྒ། གྲུབ་ན་ཅུ་ལ་ཨུདྐ་སྟོང་རྩ་བརྒྱད་དམ། ཐ་ནའང་བརྒྱ་རྩ་བརྒྱད་བཟླས་པས་
བྱིན་གྱིས་བརླབས། ལས་བུམ་ལ་གཤིན་རྗེ་གཤེད་ཀྱི་སྔགས་བརྒྱ་རྯ་བརྒྱད་བཟླས། རྩ་སྔགས་དང་ཧཱུཾ་ལན་བདུན་བརྗོད་པས་བུམ་པ་རྣམས་སུ་དུང་ཆོས་ཀྱི་མཆོད་ཡོན་ཕུལ། ལས་ཐམས་པ་བཟླས་པས་མེ་ཏོག་དཀར་པོ་གསུམ་གསུམ་གཞུག་
བདུག་པས་གདུགས་ནས། དེ་ནས་ཁ་བརྒྱན་གྱི་ཡལ་འདབ་ཀྱིས་ལས་བུམ་གྱི་ཆུ་བླངས་གཡས་བསྐོར་དུ་གཏོར་ནས། ཇི་སྲིད་དཀྱིལ་འཁོར་གྱི་བྱ་བ་བརྫོགས་པ། དེ་སྲིད་དུ་བགེགས་རྣམས་རྣམ་པར་རྡོག་པའི་འཕྲིན་ལས་མཛོད་ཅིག་ཅེས་
གསོལ་པ་བཏབ་ལ། རྣམ་རྒྱལ་བུམ་པའི་ལྷ་རྣམས་ཡེ་ཤེས་ཀྱི་བདུད་རྩིའི་ངོ་བོར་ཞུ་ནས་བུམ་པའི་ཆུ་དང་དབྱེར་མེད་པར་གྱུར། བུམ་པ་ཐམས་ཅད་ཀྱི་མཚན་མའི་ལྷན་རྣམས་ཞུ་ནས་ལྷ་རང་རང་གི་ཕྱག་མཚན་གྱི་རྣམ་པར་གནས་པར་གྱུར། ས་བོན་
བཀོད་ན་ས་བོན་གྱི་རྣམ་པར་གནས་པར་གྱུར། ཞེས་བསམ་འདིར་སློབ་དཔོན་གྱིས་རྣམ་པར་རྒྱལ་པའི་བུམ་པར་ལྷ་རྣམས་ཞུ་བར་བྱའོ། །ལས་ཐམས་ཅད་པའི་བུམ་པར་ནི་མི་ཞུ་བར་བར་ཆད་བསྲུང་བར་གསོལ་བ་བཏབ་ཏེ། དེ་ནས་བུམ་པ་རྣམས་རས་གཙང་

[044A]༄༅། །མའི་སྟིང་དུ་བཞག་ག། ཞེས་གསུངས་སོ། །དེ་ཡང་འདིར་ཆུ་དབང་བསྐུར་བ་ཡོག་སྤྱི་འགྲོ་དང་མི་འདྲ་བ་ཞིག་མཛད་པར་འདུག་པས་རྣམ་རྒྱལ་གྱི་ལྷ་ཞུ་བར་མངོན་ལ། གང་བུམ་དང་མཇོག་སྒོའི་བུམ་པ་སོགས་ཀྱི་རྣམ་གཞག་ཀྱང་མ་མཛད་
པར་སྣང་ངོ།། །།གསུམ་པ་སྦྱིན་སྲེག་སྟ་གོན་ནི། སྐབས་འདིར་གྲུབ་ན་སློབ་མའི་བར་ཆད་ཟི་བའི་ཕྱིར། ཞི་བའི་སྦྱིན་སྲེག་དང། དངོས་གྲུབ་འབྱུང་བའི་ཕྱིར། རྒྱས་པའི་སྦྱིན་སྲེག་བྱེད་ན་ཐབ་དུ་འདས་པའི་མེ་ལྷའི་ཚེ་སྟ་གོན་གྱི་དཀྱིལ་འཁོར་སྤྱན་དྲངས་ལ་
བྱའི། །གཞི་བྦ་གཏོར་མ་ལྷག་གནས་ནི། དཀྱིལ་འཁོར་གྱི་ཁང་པའི་ཕྱི་རོལ་ཏུ་སོང་གཏོར་མ་ཆ་གསུམ་བྱས་ནས། ཉེར་རག་བྱས་ལག་པ་བཀྲུས་ཏེ་ནང་དུ་འོངས་ནས། སྟ་གོན་གྱི་དཀྱིལ་འཀྱོར་ལ་མཚན་བརྒྱ་རྩས་བསྔོད། ཉིར་སྤྱོད་དང་ལྷ་མོ་བརྒྱད་ཀྱིས་
མཆད༑ མཆོད་ཡོན་ཕུལ་ཏེ། དེ་ནས་སློབ་མ་ལྷག་གནས་ལ་འཇོག་པར་བྱའོ། །ལྔ་པ་སློབ་མ་ལག་གནས་ནི། སྟ་གོན་གྱི་དཀྱིལ་འཁོར་ཡོལ་བ་སོགས་ཀྱིས་སྒྲིབས་ཏེ་སློབ་མ་རྣམས་ཀྱི་མི་མཐོང་བར་བྱ་ནས། སློབ་མ་ཐེག་པ་ཐུན་མོང་བའི་
ལམ་གྱིས་རྒྱུད་སྦྱངས་པ་ལ་སོགས་པའི་མཚན་ཉིད་དང་ལྡན་པ། ནང་གཤིན་པ་ཟུང་དུ་མ་གྱུར་ཞིང་ཉི་ཤུ་རྩ་ལྔ་མན་ཅཧྡ་དུ་གནས་པ་དག་གདང་ཆུའི་བུམ་པས་ཁྲུས་བྱས་ཏེ། ཤར་སྒོའི་ཕྱོགས་སུ་འཁྱོད་ནས་བླ་མ་ལ་མཎྚལ་ཕྱལ་ཏེ་ཕྱག་
བྱས༑ པུས་མོ་བཙོགས་ཏེ་ཐལ་མོ་སྦྱར་ནས་གནས་ལ། དེང་བདག་ཁྱེས་རྣམས་འབྲས་བུ་ཡོད། །ཁྱོད་ཀྱི་གསོན་པའང་འབྲས་བུར་བཅས། ལྷ་དང་ཚིག་མཉམ་པར་རུ། །འགྱོར་བར་ཁེད་ཉིད་སོམ་ཉི་མེད། བྱང་ཆུབ་སེམས་དང་

[044B] མི་ལྡོག་པར་ནི་ཁྱོད་འགྱུར་སྟེ། དེ་བཞིན་གཤེགས་པའི་རིགས་སུ་ནི། དེང་ཁྱོད་སྐྱེ་བར་ཐེ་ཚོམ་མེད། དང་ཁད་ཉི་མ་དམ་པ་སྟེ། །སངས་རྒྱས་ཐམས་ཅད་སྦྱན་དྲངས་པས། །བདག་ཉིད་འདུས་བའི་མཆོག་ཡིན་ནོ། །ཞེས་བླ་མས་
བཤད་ནས་སྦྲོ་བར་བསྐྱེད་པར་དཀྱིལ་ཆོག་ལས་གསུངས་ལ། བླ་མ་དག་ནི་མི་མཛད་པར་སྣང་ངོ། །དེ་ནས་སློབ་མས་བླ་མ་འཇམ་བའི་རྡོ་རྗེ་དང་ཐ་མི་དད་བདག་ལ་གསོགས་བ་གདམ་བར་བྱ་སྟེ། །དགའ་ཆེན་ཁྱོད་བདག་སྟོན་བ་སྟ། སློབ་དཔོན་ཁྱད་ནི་དགོངས་སུ་གསོལ། བྱང་
ཆུབ་ཆེན་པོའི་ཚུལ་བརྟན་པ། མགོན་པོ་ཆེན་པོའི་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་ཆུབ་སེམས་ཀྱང་བདལ་ལ་སྩོལ། །སངྶྲ་གྱས་ཆོས་དང་དགེ་འདུན་ཏེ། །སྐབས་གསུམ་དང་ཀྱང་དག་ལ་སྟོན། །ཐར་པ་ཆེན་པོའི་གྲོང་མཆོག་
ཏུ༑ ༑མགོན་པོས་བདག་ནི་འཇུག་པར་མཛོད། ཅེས་ལན་གསུམ་གྱིས་སོ། ད་ནས་སློབ་དཔོན་གྱིས་སློབ་མ་ལ་སྔགས་ལ་དད་པ་བརྟན་པོ་འཛིན་དུ་གཞུག་པའི་ཕྱིར་འདི་སྐད་ཅེས། བུ་ཆུར་ཤོག་ཅིག་ཐག་ཆན་པོའི། །གསང་སྔགས་སྤྱོད་ཚུལ་ཆོག་ནི།།
ཁྱོད་ལ་ཡང་དག་བཤད་པར་བྱ། །ཁྱོད་ནི་ཚུལ་ཆེན་སྣོད་ཡིན་གྱིས། །རྫོགས་པའི་སངས་རྒྱས་གང་འདད་དང། །དེ་བཞིན་གང་དགེ་མ་བྱོན་དང། །ད་ལྟར་བྱུང་བ་རྡོཟྒྶ་སངས་རྒྱས། །འགྲོ་ལ་ཕན་ཕྱི་བཞུགས་པ་དང། དེ་དག་ཀུན་གྱི་གསང་སྔགས་ཀྱི།།
ཆོ་ག་ཟབ་མོ་འདི་མ་ཁྱན་ནས། དཔའ་པོ་བྱང་ཆུབ་ཤིང་དྲུང་དུ། །ཐམས་ཅད་མཁྱེན་པ་མཆད་མེད་བཉེས། །སྐྱོབ་པ་འཇམ་པའི་རྡོ་རྗེ་ཡིས། །བདུད་སྡེ་ཤིན་ཏུ་མི་བཟང་པ། །དཔུང་ཆེན་དག་ཀྱང་དེ་ཡིས་བཅོམ། །དེ་ཕྱིར་ཀུན་མཁྱེན་ཐོབ་བྱའི་ཕྱིར། །

[045A]༄༅། །བུ་ཡིས་བློ་གྲོས་འདི་གྱིས་ཤིག་ཅེས་བརྗོད་ནས་དོན་བཤད་པར་བྱའོ། །ད་ནས་སློབ་མ་ལ་ཐེག་ཆིན་གྱི་ཐུན་མོང་གི་སྡོམ་པར་འཛིན་འདེད་དྲུག་པོ་བསྐྱེད་ཅིང། ཐུན་མོང་མིན་པའི་སྐྱབས་དགྲོ་དང། སྡིག་བཤགས་སོགས་དང་
སྨོན་འཇུག་གི་སེམས་ལ་སོགས་པ་དམིགས་ཕྱེད་པར་བརྡ་སྤྲ་ནས་སློབ་མས་བློ་མའི་ཚིག་རྗེས་སུ་ལན་གསུམ་བཟླས་པས་བྱང་སེམས་ཀྱི་སྡོམ་པ་གཟུང་བར་བྱ་སྟེ། དཀོན་མཆོག་གསུམ་ལ་བདག་སྐྱབས་མཆིཀ། ཞེས་པ་ནས། འགྲོ་ལ་ཕན་ཕྱིར་
སངས་རྒྱས་འགྲུབ་པར་ཤོག་ཅེས་པའི་བར་གྱི་ཚིགས་སོ། །ད་ནས་བྱིན་གྱིས་བརླབ་པར་བྱ་སྟེ། བླ་མས་སློབ་མའི་སཧིང་ཁར་རྡོ་རྗེ་གཟུང་ལ། ས་མ་ཡ་ཨ། ཞེས་བརྗོད་པས་སློབ་མའི་སྙིང་ཀར་གཉིས་སུ་མེད་པའི་བྱང་ཆུབ་ཀྱི་སེམས་ཀྱི་ངོ་
བོ་ཟླ་བའི་དཀྱིལ་འཀྱོར་བསམ། ཡང་སྙིང་གར་རྡོ་རྗེ་གཟུང་ནས། སུ་ར་ཏ་སྟཾ་བྫྲ་སྭ་ཏྭ་ས་མ་ཡ་ཧོ། བྫྲ་སཏ་ཡ་ཐ་སུ་ཁོཾ། ཞེས་བརྗོད་པས་སློབ་མ་ཡེ་ཤེས་སེམས་དཔའ་ཞལ་དྲུག་པར་བསྐྱེད་དོ། །དེ་ནས་སློབ་དཔོན་གྱི་ལག་པ་གཡས་ཀྱིས་
རྡོ་རྗེ་འཛིན་པའི་དབང་བསྐུར་གྱིས་སློབ་མའི་གནས་གསུམ་དུ་དྲིའི་ཐེག་ལེ་བྱེད་ཅིང་མས་རིམ་གྱིས་རིགས་པས་ཧཱུཾ་ཨཱཨོཾ་ཞེས་བརྗོད་དེ་རིམ་པ་གཞིན་སྙིང་ག་མགྲུན་བ་དཔྲལ་བར་རྡོ་རྗེ་སྔོན་པོ་པམ་དམར་པོ་འཁོར་ལོ་དཀར་པོས་མཆན་པར་དཔོན་
སློབ་གཉི་ཀས་བསམ་པར་བྱའོ། །དེ་ནས་སྤྱི་བོར་མེ་ཏོག་གོ། །མདུན་དུ་བདུག་སྤོས། ཉིང་ཁར་བྱུག་པ། མིག་སྔར་མར་མི་བྱིན་ནས་མཆོད་པར་བྱའོ། །ད་ནས་སོ་ཤིང་སྦྱིན་པ་ནི། ཨུ་དུམ་ཝ་རའམ། ཨ་ཤྭ་ཐ་ལ་སོགས་པ་འོ་མ་ཅན་གྱིས་ཤིང་

[045B] །ས་ཤིང་སོར་བཅུ་གཉིས་པ་མགས་ཤིང་རྨ་མེད་པ། དྲི་ཞིམ་པེས་བྱུག་ཏེ་རྩེ་མོར་མེ་ཏོག་བཅིངས་པ། ལས་ཐམས་ཅད་མ་བཟླས་ནས་སླེབ་མ་ཐལ་མོ་སྦྱར་བའི་བར་དུ་བྱིན་ཏེ། དེས་ཀྱང་ཧ་ས་ཧ་བརྗོད་ནས་རྩེ་མེ་ལ་སྲ་ཅུང་ཟད་འཆོས་
ནས༑ བ་བྱུང་དང་དྲི་བཟང་པོས་བའི་ཀོ་བཙམ་དུ་བྱུགས་པའི་སྟེང་དུ་ཁ་ཤར་དུ་བལྟས་ནས་ལྟོས་བ་མེད་པར་དོར་ཨར་བྱའོ། །དེའི་ཚེ་ཙེ་མོ་རང་དང་སྟང་དུ་བསྟན་ན་དངོས་གྲུབ་མཆོ་ཤར་དུ་འབྲིང། འཆམས་སུ་དང་བྱང་དུ་འཇིག་རྟེན་པའི་དངོས་
གྲུབ་བོ། །ཞེས་ལུང་བསྟན་ནོ། །དེ་ནས་དྲིའི་ཆུ་ལ། ཨོཾ་པྲ་ཀྲྀ་ཏ་པ་རི་དྷེ་སྲྦ་དཧ་རྨཔྲ་ཀྲྀ་ཏེ་བ་རི་ཤུཧཧཾ། ཞེས་མངོན་པར་བསྔགས་ཏེ་ཧུབ་གསུམ་མཐུང་དུ་གཞུག་ཅིང། སྒོ་གསུམ་གྱི་དྲི་མ་དག་པར་བསམ་མོ། །ད་ནས་ཀུ་ཤ་རྟེ་མོ་མ་ཉམས་པ་ཚན་པ་ཆེ་ཆུང་གཉིས་ལ་ལས་ཐམས་ཅད་པ་བཟླས་ཏེ། ཆེ་བསྟན་དང་ཆུང་བ་སྔས་ཀྱི་དོན་དུ་སྦྱིན་པར་བྱའོ།།བདྲ་ཏཱི་ཀྷྩ་བཟླས་པར་འདོད་ནི་གཞུང་དང་འགལ་ལོ། །དེ་ནས་སྐུད་པ་དམར་པོ་སློབ་མའི་ལུས་ཚད་དང་མཉམ་པ་གསུམ་
བསྒྲིལ་བྱས་ཤིང་རྡོ་རྗེའི་མདུད་པ་གསུམ་དང་ལྡན་པ་ལ། ཨོཾ་ཨཧཱུཾ་བཟླས་ནས་སློབ་མའི་དཔུང་པ་གཡོན་པར་བཅིངས་ཏེ། རྗེ་བཙུན་གྱི་ཡི་གེ་བརྒྱ་པ་བཟླས་པས་བརྟན་པར་བྱའོ། །དེ་ནས་ཆོས་བཤད་པས་སྤྲོ་བ་བརྐྱེད་པ་ནི། འཇིག་རྟེན་དུ་ནི་ཀུན་
མཁྱེན་རྣམས། ཨུ་དུམ་པ་རའི་མེ་ཏོག་གཞིན། བརྒྱ་ལམ་ན་ནི་རེས་འགའ་ཞིག། འབྱུང་འགྱུར་ཡང་ན་མི་འབྱུང་ངོ། །གསང་སྔགས་སྦྱོད་པའི་ཚུལ་འབྱུང་བ། དེ་བས་ཀྱང་ནི་དཀོན་པ་སྟེ། གང་སྟེ། །གང་གིས་སེམས་ཅན་མཉམ་མེད་དོན། །མྱ་ངན་
[046A]༄༅། །མི་འདའ་བྱེད་པར་ནུས། །སྐལ་པ་བྱེ་བ་དུ་མ་རུ། །སྔོན་དུ་སྡིག་པ་བྱས་པ་ཡང། །དཀྱིལ་འཁོར་འདི་འདྲ་མཐོང་མ་ཐག། དེ་དག་ཟད་པར་འགྱུར་ཡིན་ན། །གྲགས་པ་མཐའ་ཡས་སྔགས་སྤྱོད་པའི། །ཚུལ་ལ་གནས་ན་སྨོས་ཅི་དགོས། །སྐྱོབ་
པའི་གསང་སྔགས་བཟླས་ན་ནི། །གོ་འཕང་བླ་ན་མེད་པ་འགྲུབ། །གང་དག་སྤྱོད་པ་མཆོག་འདི་ལ། །བློ་གྲོས་ཤིན་ཏུ་མི་གཡོན། །སྡུག་བསྔལ་ཐམས་ཅད་འབྱུང་བ་ཡིན། །ངན་འགྲོ་དེ་ཡིས་གཅོད་པར་འགྱུར། །བདག་ཉིད་ཆེན་པོ་ཁྱེད་རྣམས་ཀྱིས་
རྙེད་པ་བླ་མེད་དེ་རིང་རྙེད། །གང་ཕྱིར་རྒྱལ་བ་སྲས་བཅས་པས། །བསྟན་པ་འདི་ལ་ཁྱེད་རྣམས་ཀུན། །ཡོངས་སུ་བཟུང་ཏེ་སྐྱེ་བཞིན་པར། །བདག་ཉིད་ཆེན་པོ་ཁྱེད་གནས་ཏེ། །དེ་ཕྱིར་ཁྱེད་རྣམས་ཐེག་ཆེན་དུ། །སང་ནི་རབ་ཏུ་སྐྱེ་བར་འགྱུར།།
ཐེག་པ་ཆེན་པོ་ཆར་འབྱུང་བའི། །ལམ་མཆོག་འདི་ནི་དཔལ་དང་ལྡན། །ཁྱེད་རྣམས་དེར་ནི་དོང་བས་ན། །རང་བྱུང་སྐལ་བ་ཆེན་པོ་པ། །འཇིག་རྟེན་ཐམས་ཅད་མཁྱེན་པ་ཡི། །དེ་བཞིན་གཤེགས་པ་རྣམས་སུ་འགྱུར། ཞེས་བརྗོད་ཅིང་དོན་བཤད་
པར་བྱའོ། །འདིར་དཀྱིལ་ཆོག་ཏུ། དེ་ནས་ཐལ་མ་སྦྱར་ཏེ་ཚིག་འདི་སྐད་བརྗོད། །ཁྱད་པར་སྡོམ་པ་འཛིན་དུ་གཞུག་གོ། ཞེས་གསུངས་ནས། མི་ལྡོག་འཁོར་ལོའི་དབང་བསྐུར་བ། ཞེས་སོགས་ཐུན་མོང་མིན་པའི་སྡོམ་པའི་གསོལ་གདབ་གསུངས་
ཤིང་སྡོམ་པ་འཛིན་པའི་ཚིག་མ་གསུངས་པ་ལ་བསམས་ནས་བླ་མ་ཁ་ཅིག་འདིར་གསོལ་གདབ་རྐྱང་པ་བྱས་ཏེ་སྡོམ་པ་འཛིན་པ་མི་བྱེད་པ་ནི་འབྲལ་མེད་ཆེན་པོ་ཡིན་ལ། ཁྱད་པར་གྱི་སྡོམ་པ་འཛིན་དུ་མི་གཞུག་གོ། ཞེས་དངོས་སུ་

[046B] །དེས་ན་ཐུན་མོང་གི་སྡོམ་པ་འཛིན་པ་སྟ་གོན་དང་དངོས་གཞིའི་སྐབས་གཉིས་ཀར་དུ་མཛད་པ་ལྟར་ཐུན་མོང་མིན་པའི་སྡོམ་པའང་སྐབས་གཉིས་ཀ་རུ་འཛིན་པའི་དོན་ཏེ། དེ་ལྟར་ན་གསོལ་གདབ། སྡོམ་པ་བསྒྲགས་
སྡོམ་བཟུང་རྣམས་འོག་ཏུ་འཆད་པ་ཇི་ལྟ་བར་འདིར་ཡང་བྱའོ། །དེ་ནས་ཀྱེ་བཞིན་བཟང་རྣམས་ལོངས་ལ་ཕྱག་བྱོས་ཤིག། ནང་པར་འཇམ་པའི་རྡོ་རྗེའི་དཀྱིལ་འཁོར་མཐོང་བར་འགྱུར་རོ། །ཞེས་བསྒོ་ནས་ཀུ་ཤ་ཆེ་བ་གདན་དང་ཆུང་བར་སྡས་སུ་བྱས་ཏེ་སེང་གེའི་ཉིལ་
སྟོབས་ཀྱིས་ཉོལ་ལ་དོ་ནུབ་རྨི་ལམ་གང་མཐོང་བ་དེ་ནང་ང་ལ་སྨྲོས་ཤིག། ཅེས་བརྗོད་དེ་སློབ་མ་རྣམས་རང་གནས་སུ་བཏང་བར་བྱའོ། །ནང་པར་སློབ་མ་རྣམས་ལ་འདངས་ནུབ་རྨི་ལམ་གང་མཐོང་པ་འཛམ་བ་མེད་པར་སྨྲོས་ཤིག་ཅེས་དྲིས་ནས། རྨི་ལམ་སངས་
རྒྱས་མཐོང་ན་ནི། །ཡོན་ཏན་རྒྱ་མཚོ་མངོན་སུམ་བཞིན། །མཆོད་ཡོན་དང་ནི་སྐུ་གཟུགས་མཐོང། ཞེས་བྱ་བ་ལ་སོགས་པ་བཟང་ན་སྤྲོ་བ་བསྐྱེད་ཅིང་རི་ལས་ལྷུང་བ་སོགས་ངན་ན་སྦྱིན་སྲེག་སོགས་ཀྱིས་བཟློག་པར་བྱ་སྟེ་སློབ་མ་ལྷག་གནས་སོ། །དེ་ནས་ནང་
བར་ཉི་མ་མ་ཤར་བའི་སྔ་རོལ་ཏུ་རང་ཉིད་དང་པོའི་སངས་རྒྱས་སུ་བསྐྱེད་པ་སྔར་ས་ཆོག་གི་སྐབས་སུ་བཤད་པ་ལྟར་བྱས་ནས་སྔར་ས་ཆོག་སྐབས་སུ་བྶཧྡ་བའི་དཀྱིལ་འཁོར་འདེགས་པའི་སྔགས་རྒྱས་སྟ་གོན་གྱི་སྟ་གོན་གྱི་དཀྱིལ་འཁོར་ནམ་མཁའ་ལ་བཏེག་ལ་
མེ་ཏོག་ཚོམ་བུ་དང་མཆོད་པ་རྣམས་བསྡུས་ཏེ་མི་འགོམ་པའི་སར་བཞག་པར་བྱའོ། །གསུམ་པ་དངོས་གཞིའི་ཆག་ལ་གསུམ་ཡེ་ཐིག་གདབ་ཅིང་ཚོན་དགྱེ་བ། དཀྱིལ་འཁོར་བརྒྱན་ཅིང་བུམ་པ་དགོད་པ། སྒྲུབ་ཅིང་མཆོད་ནས་དབང་བསྐུར་བའོ་

[000A]༄༅། །དང་པོ་ལ་གཉིས། ཡེ་ཐིག་གདབ་བ་དང། ཚོན་དགྱེ་བའོ། །དང་པོ་ནི། ཐིག་སྐུད་ཀྱི་རྒྱུ་དང་ཚད་ལས་ཐིག་དང་འདྲ་བའི་ལྔ་ཆེན་ལ་སོགས་པའི་དྲི་བཟང་པོས་བསྒོས་པའི་ཚོན་སྣ་ལྔས་སོ་སོར་ཁ་བསྒྱུར་པའི་སྔོན་པོ་ལྔ་ཚན་ལ་སོགས་
པ་དེ་དག་ལས་བུམ་གྱི་ཆུས་བསངས། ས་བྷ་འ་ས་ཐིག། སྐུད་རྣམས་སྟོང་པ་ཉིད་དུ་གྱུར། སྟོང་པའི་ངང་ལས་ཐིག་སྐུད་དཀར་པོ་ཨཱ་ལས་རྣམ་སྣང། སྔོན་པོ་ཧཱུཾ་ལས་མི་བསྐྱོད་བ་སེར་པོ་ཨཾ་ལས་རིན་འབྱུང། དམར་པོ་ཧྲཱི་ལས་འོད་དཔག་མེད་ལྗང་ཁུ་ཨཱ་
ལས་དོན་གྲུབ་ཀྱི་ངོ་བོར་གྱུར་པའི་ཐིག་སྐུད་དུ་བསམ་ལ། །སློབ་དཔོན་གྱིས་ལག་པ་གཡོན་པའི་མཛུབ་མོའི་རྩེ་ནས་མཐེ་བོང་གི་རྩ་བའི་བར་དུ་དཀར་སྔོ་སེར་དམར་ལྗང་བའི་རིམ་པས་བཀོད་ལ། དཀྱིལ་འཁོར་གྱི་སྟེང་གི་ཐད་དུ་སློབ་མ་སོ་སོའི་ལག་ཏུ་སྣེ་
མོ་བྱིན་ནས་བརྐྱངས་ཏེ། ནམ་མཁའ་ན་བཞུགས་པའི་དེ་བཞིན་གཤེགས་པ་ལྔའི་ཐུགས་ཀ་ནས་བཏང་བ་ལག་པའི་ཐིག་སྐུད་སོ་སོ་ལ་ཐིམ་བར་གྱུར། ཨོཾ་ཨ་ཉོ་ཉ་ཨ་ནུ་ག་ཏཱ་སལས་གྲུབ་པའི་ཡེ་ཤེས་ཀྱི་ཐིག་སྐུད་འོད་ཟེར་ལྔའི་རང་བཞིན་ཅན་གནས་པར་གྱུརྨ་རང་གི་མིག་གཉིས་ཛ་ཛ་ལས་ཉི་མ་དང་ཟླ་བ་
འོད་ཟེར་སེར་པོ་ཅན་དུ་གྱུར། མིག་གཉིས་ཀྱི་རྫི་མ་མྱུར་དུ་འདེགས་ཞིང་བརྡེབས་པ་དང་དུས་མཉམ་དུ་ཨོའྞ་ད་པྚ་ཊི་ཥ་ཊ་ཨ་ཀུ་ཤ་ཛ་འབར་བའི་ལྟ་སྟངས་ལྕགས་ཀྱུ་ལྟ་བུས་བཀུག་པའི་ཡེ་ཤེས་ཀྱི་ཐིག་རང་རང་གི་ས་བོན་གྱི་ཡི་གེའི་གཟུགས་དེ་བཞིན་
གཤེགས་པ་ལྔའི་ཐུགས་ཀ་ནས་བཏང་བ་ལག་པའི་ཐིག་སྐུད་སོ་སོ་ལ་ཐིམ་པར་གྱུར། ཨོཎ་ཨ་ཎྱ་ཎ་ཨ་ནུ་ག་ཊཱ་ས་རྦ་རྨ་པ་ར་སྤར་ཨ་ནུ་བ་ཥ་ས་རྦ་གྣ་ཧ་མ་བྫྲ་ས་ཏ་ཧཱུ་ཞེས་ཟློས་ཤིང་དང་པོ་ལྔ་ཆན་རེ་རེ་

[047B] བྫྲ་ཧྲཱིཥྚི་མ་ཊ། ཞེས་བརྗོད་དེ་རྡོ་རྗེའི་ལྟ་བས་ཐིད་སྐུད་ལ་བལྟས་ཏེ་བརྟན་པར་བྱས། དེ་ནས་དྲི་བཟང་པོས་བྱུགས་པའི་རིན་པོ་ཆེའི་སྣོད་དུ་བརྒྱན་
སྟེ་མེ་ཏོག་ལ་སོགས་བ་ཉེར་སྤྱོད་ལྔའི་སྔགས་རྒྱས་མཆོད་ལ་ཐིག་སྐུད་ཀྱི་སྣེ་མོ་ནས་རྡོ་རྗེ་བསྡམས་པའི་ཕྱག་རྒྱས་བཟུང་ངོ། །ཨོཾ་བྫྲ་ས་མ་ཡ་སཱུ་ཏྲཾ་མ་ཏི་ཀྲ་མ་ཧཱུཾ། ཞེས་བརྒྱ་རྩ་བརྒྱད་བཟླས་ཤིང་རྩ་སྔགས་ཀྱང་བཟླས་ནས་བྱིན་གྱིས་བརླབ་པར་བྱའོ། །དེ་ནས་ལས་
ཐམས་ཅད་པ་དང་རྡོ་རྗེ་རྩེ་མོ་བཟླས་པས་དྲིའི་ཆུས་དཀྱིལ་འཁོར་གྱི་མཐའ་ལ་གཡས་སྐོར་དུ་བྱུགས། རང་དང་གྲོགས་གཉིས་ཀ་རྡོར་དྲིལ་འཛིན་པས་དཀྱིལ་འཁོར་གྱི་སའི་ནུབ་ཏུ་སློབ་དཔོན་དང་ཤར་དུ་གྲེགས་འགྲེང་བས་གནས་ཏེ། ནམ་མཁའ་དཀྱིལ་འཁོར་
ལ་ཉེར་སྤྱོད་ལྔ་རོལ་མོ་ལྷ་མོ་བརྒྱད་བཅས་པའི་སྔགས་རྒྱས་མཆོད་ལ། སྲད་བུ་འཛིན་པ་ནས་གྲོགས་ཀྱི་ལག་ཏུ་གཏད་པ་དང་དེས་དྲངས་པའི་བར་སྔར་ལས་ཐིག་སྐབས་ལྟར་བྱས་ནས་ཕྱོགས་ཐམས་ཅད་རང་བཞིན་མེད་པར་མཉམ་པ་ཉིད་དུ་མོས་ཏེ་
ལག་པ་གཡས་རྡོ་རྗེ་དང་བཅས་པའི་མཐེབ་མཛུབ་ཀྱི་ཐིག་སྐུད་ཀྱི་སྟེང་ནས་བཟུང་ཞིང་འོག་ཏུ་འཇུས་ཏེ་ཆངས་ཐིག་དང་པོའི་སྟེང་གི་ནམ་མཁའ་ལ་གདབ་ཅིང། ཨོཾ་བྫྲ་ས་མ་ཡ་སཱུ་ཏྲཾ་མཱ་ཏི་གྲ་མ་ཧཱུཾ། ཞེས་བརྗོད་དེ་མཐེབ་མཇུབ་གཉིས་ཀྱིས་སེ་གོལ་གྱི་
སྒྲ་བྱས་ནས་དེའི་ཚེ་ཐིག་གིས་སྒྲས་སེམས་ཅན་དོན་དུ་ཁྱེད་རྣམས་ཀྱིས། དུས་ཡིན་དེ་ཕྱིར་འདིར་བྱོན་ཞིག། ཅེས་བསྐུལ་བས་ནམ་མཁའ་ཁྱབ་པའི་རྒྱལ་བ་རྣམས་བྱོན་ཏེ་ཐིག་སྐུད་ལ་ཐིམ་པར་གྱུར་པར་བསམས་ནས། དཔོན་སློབ་གཉིས་ཀའི་ལག་

[048A]༄༅། །པས་ལ་མཉམ་དུ་ཕབ་ཏེ། རང་རྐང་པ་གཡོན་སྐྱིལ་ཀྲུང་ཕྱེད་བ་དང། གཡས་ས་ལ་བཅུགས་ཏེ་སྡད། གྲོགས་ཀྱིས་དེ་ལས་ལྡོག་ཏེ་སྡད་ནས། སྔགས་དེ་ཉིད་བརྗོད་ཅིང་ཚངས་ཐིག་དང་པོ་ལས་ཐིག་གི་སྟེང་ཇི་ལྟ་བར་བཏབ་ཏེ་ངོ་བོ་ཡེ་ཤེས་
ལ་རྣམ་པ་སྲད་བུ་ཁ་དོག་ལྔར་སྣང་བའི་ཐིག་སྐུད་རེ་ཆད་ནས་ལས་ཐིག་ལ་ཐིམ་པར་གྱུར། ཞེས་བརྗོད་ཅིང་བསམས། དེ་ནས་ལངས་ཏེ་བདག་དང་གྲོགས་ཀྱི་རྐང་མཐིལ་གཉིས་སུ་ཨཱ་ཨཱ་ལས་སྣ་ཚོགས་རྡོ་རྗེ་འབར་བ་རེ་རེ། ཞེས་རྐང་པ་བྱིན་གྱིས་
བརླབས་ནས། གཡས་སྐོར་གྱིས་སློབ་མས་སློབ་དཔོན་ལ་རྒྱབ་མ་སྟན་བར་ཕྱིན་ནས། སློབ་དཔོན་ལྷོ་དང་སློབ་མ་བྱང་དུ་གནས་པས་ནམ་མཁའ་ལ་འདེབས་བ་དངས་ལ་འདེབས་པ་གཉིས་ཀ་སྔར་ཇི་ལྟ་བར་བྱས་ཏེ་ཚངས་ཐིག་གཉིས་པ་གདབ་བ་ཅིང། ཐིག་
ལྷག་མ་རྣམས་ནམ་མཁའ་ལ་འདེབས་མི་དགོས་སོ། །དེ་ནས་གཡས་སྐོར་གྱིས་སོང་སྟེ། སློབ་དཔོན་མ་དང་སློབ་མ་དབང་ལྡན་དུ་གནས་ནས་ཤར་གྱི་རྩ་ཐིག་དང། སློབ་དཔོན་རླུང་དང་སློབ་མ་བདེན་བྲལ་དུ་ངས་ནས། ནུབ་ཀྱི་རྩ་ཐིག་དང་
སློན་དཔོན་དེ་ཉིད་དང་སློབ་མ་དབང་ལྡན་དུ་གནས་ནས་བྱང་གི་རྩ་ཐིག་དང། ཡང་སློབ་དཔོན་མེ་དང་སློབ་མ་བདེན་གནས་ནས་ལྷོའི་ར་ཐིག་དང། སློབ་དཔོན་དེ་ཉིད་དང་སློབ་མ་རླུང་དུ་གནས་ནས་ཟུར་ཐིག་དང་པོ་དང། སློབ་དཔོན་བདེན་བྲལ་
དང་སློབ་མ་དབང་ལྡན་དུ་གནས་ནས་ཟུར་ཐིག་གཉིས་པ་གདབ་ཅིང། དེ་བཞིན་དུ་གཡས་སྐོར་གྱིས་ལས་ཐིག་གཞན་ཐམས་ཅད་ཀྱི་སྟེང་དུའང་ཡེ་ཐིག་གདབ་པར་བྱའོ། །དེ་ནས་ཡེ་ཐིག་ལ་སྔར་ལས་ཐིག་གི་སྐབས་ལྟར་མཆོད་དེ། ཨོཾ་ཨཱ་ཧཱུཾ་བྫྲ་མུཿ་

[048B] དམ་ཚིག་པ་རང་ལ་ཐིམ་པ་རང་ལ་ཐིམ་པར་གྱུར། ཞེས་བསམ་སྟེ་ཐིག་སྐུད་གནས་ཇི་ལྟ་བར་བཞག་པར་བྱའོ། །།གཉིས་པ་ཚོན་དགྱེ་བ་ནི། རབ་རིན་ཆེན། འབྲིང་འབྲུ། ཐ་མ་ས་ལ་ཚོན་
གྱིས་ཁ་བསྒྱུར་ཏེ་རང་གི་ཁ་དོག་དང་མཐུན་པའི་རིན་པོ་ཆེ་དང་དྲི་བཟང་དང་ཡུངས་ཀར་ཡང་བསྲེས་ལ་སྣོད་སོ་སོར་བཀོད་དེ་དཀྱིལ་འཁོར་གྱི་ཕྱོགས་མ་དག་དང་མཐུན་པར་ཕྱོགས་བཞི་དབུས་དང་ལྔར་བཀོད་པ་ལ། ཨོཾ་ཨཱ་ཧཱུཾ་ཨ ་ཧྲཱིཨརྣམྶ་བྲིས་
ཏེ། ཡེ་ཐིག་ལྟར་བསེང་སྦྱངས་སྟོང་པའི་དང་ལས་རྡུལ་ཚོན་དཀར་པོ་ཨ་ལས་རྣམ་སྣང་སྔོན་པོ་ཧཱུཾ་ལས་མི་བསྐྱེད་པ་སེར་པོ་ཨོཎ་ལས་རིན་འབྱུང་དཀར་པོ་ཧྲིའ་ལས་འོད་དཔག་མེད་ལྗང་ཁུ་ཨ་ཡོད་གྲུབ་པའི་ངོ་བོར་གྱུར། རང་གི་མིག་གཉིས་
ཛཛལས་ཉི་མ་དང་ཟླ་བ་སེར་པོ་ཅན་དུ་གྱུར། མིག་གི་ལྟ་སྟངས་སྔར་ལྟར་བྱས་ནས། ཨོཾ་དིཔྟ་ཏྲི་ཥ་ཊ་ཨཾ་ཀུ་ཤ། ཛའྦར་བའི་ལྟ་སྟངས་ལྕགས་ཀྱུ་ལྟ་བུས་བཀུག་པའི་ཡེ་ཤེས་ཀྱི་ཚོན་རང་རང་གི་མདོག་ཅན་གྱི་ས་བོན་གྱི་ཡི་གེའི་གཟུགས་ནམ་མཁའི་
དེ་བཞིན་གཤེགས་པ་ལྔའི་ཐུགས་ཀ་ནས་བཏང་ཚོན་སོ་སོ་ལ་ཐིམ་པར་གྱུར། ལག་པ་གཉིས་རྡོ་རྗེ་ཁུ་ཚུར་ཁ་གྱེན་དུ་བསྟན་པའི་མཛུབ་མོ་གཉིས་བརྐྱང་བའི་རྩེ་མོ་ཕན་ཚུན་ལོགས་སྦྱར་ཏེ་རྡུལ་ཚོན་ལ་རེགས་ནས་ཨོཾ་བྫྲ་ཙི་ཏྲ་ས་མ་ཡ་ཧཱུཾ། ཞེས་རྡུལ་ཚོན་རེ་
རེ་ལ་ལན་བདུན་བདུན་བཟླས་པར་བྱ་ཏེ། དེ་ལྟར་བྱས་ན་རྡུལ་ཚོན་རྣམས་དེ་བཞིན་གཤེགས་པ་ལྔར་འགྱུར་པར་རྒྱུད་རྡོ་རྗེ་རྩེ་མོ་ལས་གསུངས་ལ། ཕྱག་རྒྱ་དེས་རེག་པར་དེ་ཉིད་བསྡུས་པའི་དུམ་བུ་གཉིས་པ་ནས་ཀྱང་གསུངས་སོ། །སྔགས་དེའི་

[049A]༄༅། །མཇུག་ཏུ་བདག་པོ་ལྔའི་སྔགས་ཀྱང་གདགས་པར་བཤད་དོ། །འདིར་ནི་ཨཱཧཱུཾ་ཨོཾ་ཧྲཱི་ཨཿ་ཞེས་འདོགས་པའོ། །དེ་ནས་ཚོན་རྣམས་ལ་ཧྲཱི་བཀོད་ལ། ངག་ཏུ་འྡ་ཧྲི་ཧྲི་ཞེས་བརྗོད་ནས་རྡུལ་ཚོན་སྦར་བར་བྱ་སྟེ། དེའི་ཚེ་རྡོ་རྗེ་ཉི་མའི་
ཁྲོ་བོའི་དམ་རྒྱ་བཅས་ནས་སྦར་བར་རྡོ་རྗེ་འབྱུང་བར་བཤད་ལ། དཔལ་མཆོག་སྟོད་འགྲེལ་དུ་ཁྲོ་བོ་ཏོནྟི་རིའི་ཕྱག་རྒྱས་སྦར་བར་བཧད་བ་གཉིས་དོན་འདྲ་ཏེ་རྡོ་རྗེ་རྩེ་མོའི་ཁྱག་བཅང་པའི་དོན་ནོ། དེ་ལྟར་ཚོན་བྱིན་གྱིས་བརླབས་ནས་དེའི་འོག་ཏུ་
ཇི་ལྟར་དྲི་བའི་ཚུལ་ནི། ཨོཾ་བྫྲ་བེ་གྲཱ་ཀྲ་མ་ཧཱུཾ། ཞེས་བརྗོད་ནས་ཡིད་ཀྱིས་ཡེ་ཤེས་ཀྱི་ཐིག་འོག་ནས་འཛུལ་བར་མོས་ཏེ་ནང་དུ་སོངས་ནས་སློབ་དཔོན་རང་ཉིད་ཀྱི་ལག་པ་གཡོན་པ་རྡོ་རྗེ་ཁུ་ཚུར་གྱིས་རྡོ་རྗེ་འཛིན་བཞིན་པས་ཕྱིའི་དཀྱིལ་འཁོར་གྱི་དབང་ལྡན་ནས་
བརྩམས་ཏེ་ཤར་ཕྱོགས་སུ་རྩིགས་སྒོ་ཚད་རེའི་སྲིད་ཙམ་དུ་བྲིས་ནས་དེའི་རྗེས་སུ་རི་མོ་མཁན་ལ་སོགས་པས་ཅི་བདེར་དགྱི་བར་བྱའོ། དེ་ཡང་རྒྱུན་དུ་གཡོན་པའི་རྡོ་རྗེ་ཁུ་ཚུར་གྱིས་མ་ནུས་ན་ཐིག་སྐུད་འཛིན་བ་ལ་དམིགས་བསལ་གཟུངས་
བའི་རིགས་པས་དང་པོ་དེ་ལྟར་བྱས་ནས་དེ་ནས་ཅི་བདེར་བྱས་ཏེ་འགྱེད་དུ་རུང་བར་མངོན་ནོ། ཞེས་རྗེ་ཉིད་གསུང་ངོ། དེ་ལ་ཕྱི་ནང་གི་དཀྱིལ་འཁོར་གཉིས་ཀའི་རྩིག་པ་ནི་ཕྱི་ནས་རིམ་པ་གཞིན་སྡོ་སེར་དམར་ལྗང་དཀར་བ་དབུས་ཀྱི་འཁོར་ལོའི་ལྟེ་བ་
དང་འཁོར་ལོའི་མུ་ཁྱུད་གཞི་དཀར་པོ། དེ་དག་གི་རེ་ཁ་སེར་པོར་བྱེད་པ་ཕྱག་ལེན་དུ་འདོད་ལ། འཁོར་ལོ་ཕྱི་མའི་མུ་ཁྱུད་ཀྱི་ཕྱིའི་རྡོ་རྗེ་ཕྲེང་བ་ནི་གཞི་ནག་པོ་ལ་རྡོ་རྗེ་སེར་བེའམ་དཀར་པོ། །འཁོར་ལོ་ཕྱི་ནང་རྣམས་དེ་དག་གི་རྩི་བས་ཚོན་རྣམས་དང་

[049B] ཕྱི་མའི་མདའ་ཡབ་ནས་ཟླུམ་ཐིག་ལ་ཐུག་གི་བར་གྱིས་གཞི་དང་བཅས་པ་ནི་ཐམས་ཅད་ཀྱང་ཕྱོགས་མདོག་ཏེ། ཤར་སྔོ་ལྷོ་སེར་ནུབ་དམར་བྱང་ལྡང་བའོ། །རྩིག་པ་ནས་མདའ་ཡབ་ཀྱི་བར་དང། རྟ་བབས་དང་
ཕྱིའི་རྡོར་མེ་རི་ནི་སྤྱི་དང་འདྲ་བས་འདིར་མ་བྲིས་ལ། སློབ་དཔོན་གྱིས་ཐོག་མར་བྲིས་པའི་རྩིག་པ་དེ་གནོད་པ་སྦང་པའི་ཕྱིར་དུ་རིན་པོ་ཆེའི་སྣོད་ལ་སོགས་པ་བཀབ་ནས་འཇོག་ན་རུང་གི། དེ་ལྟར་བྱས་ནས་ཆོན་པྲ་བརྟག་པ་ནི་ཚད་ལྡན་སུས་ཀྱང་མ་བཤད་ཅིང་
མི་འཐད་དོ། དེ་ལྟར་རྟེན་གྱི་དཀྱིལ་འཁོར་སྒྲུབ་ཐབས་སུ་བཤད་པ་ལྟ་བུའི་སོ་སོའི་གདན་དང་བཅས་བ་རྫོགས་པར་པྲིས་ནས། ཕྱག་རྒྱ་འགོས་པ་ནི་ཡོགཱི་གཞུང་ཆེ་བ་དག་དང་སྤྱི་རྒྱུད་སོགས་ལས་ལུགས་མ་ལ་སོགས་པའི་སྐུ་དངོས་ལྷག་གནས་
སོ་སོར་འཇོག་པའམ། དེ་མེད་ན་སྐུ་ཞལ་ཕྱག་རྫོགས་པར་བྲི་བར་བྱ་ཞིང། དེ་མི་ཤེས་ན་ཕྱག་མཆན་བྲི་བར་གསུངས་པ་ནི་ཤིན་ཏུ་མང་ལ། སྤྱོད་རྒྱུད་ལས། མིང་དམ་བརྡའ་འམ་ཡང་ན་ནི། ཐིག་ལེ་རྣམས་ཀྱང་བྲི་བར་བྱ་ཞེས་གསུངས་པའི་
མིང་ནི་ས་བོན། བརྡ་ནི་ཕྱག་མཆན་ཐིག་ལེ་ནི་ལྷ་རང་རང་གི་མདོག་དང་མཐུན་པའི་རྡུལ་ཚོན་གྱི་ཐིག་ཙམ་བྱེད་པ་སྟེ། དེ་དག་གང་ཡང་རུང་བ་བྲི་ལ། སྤྱི་རྒྱུད་ལས་ལྷའི་རྟེན་ཙམ་བྲི་བའང་བཤད་ཅིང། གཞུང་ཆེ་བ་དག་ནས་ཕྱག་མཚན་བྲི་བ་ལ་
བསྔགས་སོ། །ས་བོན་དང་ཕྱག་མཚན་ནི་གཙོ་བོའི་གནས་སུ་འཁོར་ལོ་དཀར་པོ་རལ་གྲི་ཨུཏ་པ་ལ་པོ་ཏིས་མཆན་པ་སྟེ་གསུམ་བརྩགས་དང། ལྷག་མ་རྣམས་ནི་སྔར་དཀྱིལ་འཁོར་རྒྱལ་མཆོག་ཏུ་ལྷ་རྣམས་ས་བོན་དང་ཕྱག་མཚན་གང་དང་གང་

[050A]༄༅། །ལས་བསྐྱེད་བར་བཤད་པ་དེ་དག་གོ། དེ་ཡང་ལུགས་མ་སོགས་འགོད་ན་རྩ་སྔགས་བརྗོད་ཅིང་འགོད་དོ། དེ་ལྟར་རྫོགས་བར་བྲི་ཟིན་པ་ན། སྟ་གོན་ཀྱི་དཀྱིལ་འཁོར་གྱི་གཞལ་ཡས་ཁང་བློས་བ་ལ་རྡུལ་ཚོན་གྱི་གཞལ་ཡས་
ཁང་བྲིས་པའི་རྣམ་པ་ཅན་ལ་ཐིམ་པར་གྱུར་པར་བསམ། དེ་ནས་སྐུ་དངོས་བཀོད་པ་ཡིན་ན། བསྐྱེད་ཆོག་མི་དགོས་ལ་པྱག་མཚན་ནམ་ས་བོན་བཀོད་པ་ཡིན་ན་བྲིས་པའི་ཕྱག་མཚན་རྣམས་ཡོངས་སུ་གྱུར་པ་ལས་ལྷ་སོ་སོའི་སླུའི་རྣམ་པར་གྱུར་བ་ནི་
ཞེས་པ་དང། བྲིས་པའི་ས་བོན་རྣམས་ཡོངས་སུ་གྱུར་པོ་ལས་ལྷ་སོ་སོའི་ས་བོན་ཕྱག་མཚན་ས་བོན་གྱིས་མཚན་པའི་རྣམ་པར་གྱུར། དེ་རྣམས་ཡོངས་སུ་གྱུར་པ་ལས་ལྷ་སོ་སོའི་སྐུའི་རྣམ་པར་གྱུར་པ་ནི། ཞེས་པ་དང་ཐིག་ལེ་ཙམ་བཀོད་ན་བྲིས་པའི་
དཀྱིལ་འཁོར་གྱི་གདན་སོ་སོའི་སྟེང་གི་ཐིག་ལེའི་རྣམ་བ་རྣམས་ཡོངས་སུ་གྱུར་པ་ལས་ལྷ་སོ་སོའི་ཕྱག་མཚན་ས་བོན་གྱིས་མཚན་པའི་རྣམ་པར་གྱུར། དེ་རྣམས་ཡོངས་སུ་གྱུར་པ་ལས་ཁ་སོ་སོའི་སྐུའི་རྣམ་པར་གྱུར་པ་ནི། དབུས་ཀྱི་གདན་
གྱི་སྟེང་དུ་བཅོམ་ལྡན་འདས་རྣམ་བར་སྣང་མཛད་ཆེན་པོ་ཞེས་སོགས་ལྷ་རྫོགས་པ་སྟག་གན་གྱི་སྐབས་ཇི་ལྟ་བར་གསལ་བཏབ་ནས། དེ་ནས་རྩ་སྔགས་ཀྱི་མཇུག་ཏུ་ཨོཎ་བྫྲ་ཨ་བེ་ཤ་ཨ། སྟ་གོན་གྱི་ལྷ་ཐམས་ཅད་རྡུལ་ཚོན་ཀྱི་དཀྱིལ་འཁོར་གྱི་
ནང་གི་ལྷ་སོ་སོ་ལ་ཕབ་ནས་རང་རང་གི་སྐུའི་རྣམ་པར་ངས་པ་རྣམས་དང་དབྱེར་མི་ཕྱེད་བར་གྱུར། ཞེས་བརྗོད་ཅིང་བསམ། དེ་ནས་བྲིས་པའི་དཀྱིལ་འཁོར་ལ་ལེགས་པར་བརྟག་ཆད་ན་བསབ་ཁག་ན་དབྱེ་བ་སོགས་བྱས་ནས་ཚོན་ཁག་མ་

[050B] །གཉིས་པ་དཀྱིལ་འཁོར་བརྒྱན་ཅིང་བུམ་པ་དགོད་པ་ནི། དེ་ནས་དཀྱིལ་འཁོར་གྱི་མཐའི་ཕྱོགས་འཚམས་སུ་ཕུར་བུ་དང་མདའ་དང་
རལ་གྲི་དང་ཚོན་སྐུད་ཀྱི་དྲ་བ་དང་མེ་ལོང་ལ་སོགས་བས་དཀྱིལ་འཁོར་རྒྱན་ཅིང། ཕྱོགས་འཚམས་བརྒྱད་དུ་སྤོས་ཕོར་བརྒྱད་བཞག། མེ་ཏོག་ལ་སོགས་བའི་མཆོད་པའི་བྱེ་བྲག་བརྒྱ་སྟོང་ཕྲག་ནས་མ་མཐའ་རེ་རེའང་བཅུ་བཅུའི་བར་དཀྱིལ་འཁོར་ནས་བསྐོར་བར་
ཐོག་ཐག་ཏུ་བྷྶམྶ། དེ་ནས་སོབ་དཔོབ་གྱིས་ཁྲུས་བྱས་གོས་གསར་པ་བགོས། ཐོར་ཅོག་དང་རིན་པོ་ཆེའི་རྒྱན་གྱིས་བརྒྱན་ཏེ། རྡོ་རྗེ་དྲིལ་བུ་འཛིན་པས་རྡོ་རྗེ་ཧྶུགྶ་ཀྱི་སྔགས་ཀྱིས་དཀྱིལ་འཁོར་གྱི་ནང་དུ་ཞུགས་ཏེ་ལྷ་སྣམ་གྱི་སྟེང་ནས་བསྐོར་བར་
མོས་ལ། དངོས་སུ་དཀྱིལ་འཁོར་གྱི་དབང་ལྡན་ནས་བརྩམས་ཏེ་ལན་བདུན་བསྐོར་ལ་དྲིལ་བུ་དཀྲོལ་ཞིང། རྗེ་བཙུན་གྱི་ཡི་གེ་བརྒྱ་པ་བཟླས་པས་མ་ཚང་བ་ལ་སོགས་པ་ཁ་བསྐང་བར་བྱའོ། །དེ་ནས་སྔར་ལྷག་གནས་བྱས་པའི་བུམ་པ་རྣམས་སླར་ཡང་སྔར་
ཇི་ལྟ་བ་བཞིན་དུ་བསྒྲུབས་ཤིང་བུམ་བཟླས་བྱས་ཏེ་རྩ་སྔགས་བརྗོད་ཅིང་དཀྱིལ་འཁོར་གྱི་གནས་སུ་དགོད་པར་བྱའོ། །དེ་ཡང་དཀྱིལ་ཆོག་ལས་རྣམ་རྒྱལ་དབུས་སུ་བཞག། ལས་བུམ་གཡས་སུ་བཞག། བུམ་པ་གཞན་རྣམས་མེ་རིའི་འཚམས་སུ་བཞག་
པར་གསུངས་པ་ནི། རྡུལ་ཚོན་ལ་དངོས་སུ་དབུས་ཀྱི་བུམ་པ་ཧྶར་སྒོའི་ཐད་དུ་བཞག་པར་བྱའོ། གསུམ་པ་བསྒྲུབ་ཅིང་མཆོད་ནས་དབང་བསྐུར་བ་ལ་བཞི། དཀྱིལ་འཁོར་བསྒྲུབ་པ། དཀྱིལ་འཁོར་མཆོད་པ། དབང་བསྐུར་བ་
[051A]༄༅། །མཇུག་གི་ཆོ་གའོ། །དང་པོ་ནི། ཡོན་ཏན་ཀུན་འབྱུང་ལས། སློབ་དཔོན་སྟན་ནང་ཚངས་ཅན་ལ་འདུག་ལ། དཀྱིལ་འཁོར་བསྒྲུབ་པར་བྱ་སྟེ། འཁོར་ལོ་དང་པོའི་ཏིང་ངེ་འཛིན་གྱི་བར་དུ་བསྒོམས་ལ། བཟླས་པའི་རྣལ་འབྱོར་རྫོགས་
པ་དང་རས་ཟུང་དུ་སྦྱར་བ་ལྷ་རྣམས་ལ་ཨོཾ་ཨཱ་ཧཱུཾ་བྫྲ་ཝ་སྟྲ། ཞེས་བྱ་བས་དབུལ་ལོ། །དེ་ནས་སྒྲུབ་པའི་གྲོགས་མཆོག་དཀྱིལ་འཁོར་དུ་བཞག་ལ་བདག་ཉིད་ཕྱིར་བྱུང་ལ་གཏོར་མ་འཇིག་རྟེན་པའི་འབྱུང་པོ་ལ་བཏང་ངོ། །ད་ནས་དཀྱིལ་འཁོར་གྱི་ཤར་
ཕྱོགས་སུ་སྦྱིན་སྲེག་གིས་དཀྱིལ་འཁོར་གྱི་ལྷ་རྣམས་མཉེས་པར་བྱས་ལ། བདག་ཉིད་འཇུག་པའི་ཆོ་ག་དང་སློབ་མ་འཇུག་པའི་ཆོ་ག་ཡང་ཚུལ་བཞིན་བྱའོ། །དེ་ནི་དཀྱིལ་འཁོར་སྒྲུབ་པའི་རིམ་པའི། ཞེས་པ་འདི་ཙམ་ཞིག་ལ་དཀྱིལ་འཁོར་བསྒྲུབ་
པའི་ཚུལ་སློབ་དཔོན་གྱི་གཞུང་གཞན་གང་དུ་ཡང་མ་བྱུང་ངོ། །དེའི་ཕྱིར་དཀྱིལ་འཁོར་བསྒྲུབ་ཚུལ་ཤིན་ཏུ་མི་གསལ་བ་ལ། སྔ་མ་དག་གིས་མི་འདྲ་བ་དུ་མ་ཞིག་བྱས་ཤིང། ཁ་ཅིག་བླ་མེད་ཀྱི་སྐབས་སུ་བདག་བསྐྱེད་མདུན་བསྐྱེད་བསྒྲུབ་པ་ཚིག་ཆོད་
བྱེད་པའི་བདག་མདུན་ཐ་མི་དད་དུ་སྒྲུབ་ལུགས་ལྟར་བྱེད་པ་སོགས་སྐབས་འདིར་ལེགས་པར་མ་མཐོང་ཞིང། འཁོར་ལོ་དང་པོའི་ཏིང་ངེ་འཛིན་གྱི་བར་དུ་བསྒོམས་ལ་བཟླས་པའི་རྣལ་འབྱོར་རྫོགས་པ་དང། ཞེས་པས་བདག་བསྐྱེད་སེམས་དཔའ་
གསུམ་བརྩེགས་བསྐྱེད་པ་ཡན་ཆད་ཀྱི་དང་པོ་སྦྱོར་བའི་ཏིང་ངེ་འཛིན་བཟླས་པ་དང་བཅས་པ་ཙམ་ཞིག་བྱས་ནས་དེ་ནས་དཀྱིལ་འཁོར་བསྒྲུབས་ཏེ་མཆོད་པར་གསལ་ལ། སྒྲུབ་ལུགས་མི་གསལ་ཡང་ཡོ་གའི་སྤྱི་འགྲོ་དང་ཤས་ཆེར་བསྟུན་ན་

[051B] །དེ་བས་ན་རང་ཉིད་སྒྲུབ་པའི་གྲོགས་དང་བཅས་པ་དཀྱིལ་འཁོར་གྱི་ཤར་སྒོ་ལ་ཕྱོགས་པར་འདུག་སྟེ། བདག་བསྐྱེད་སྔར་བསྙེན་པ་བསྡུས་པའི་བྱ་ཚུལ་བཤད་པ་ཇི་ལྟ་བར་བཟླས་པའི་བར་དུ་བྱས་ནས་དཀྱིལ་འཁོར་སྒྲུབ་པ་ལ་འཇུག་པར་
བྱའོ། །དེ་ཡང་ལས་བུམ་གྱི་ཆུས་དཀྱིལ་འཁོར་ལ་བསངས། ཨོཾ་པྲ་ཀྲྀ་ཏི་སོགས་བརྗོད་ནས་བདག་མེད་པའི་དོན་དྲན་པར་བྱས་ཏེ་བྲིས་པའི་དཀྱིལ་འཁོར་སྟོང་པ་ཉིད་དུ་གྱུར། སྟོང་པའི་ངང་ལས་ནམ་མཁར་མིག་འཕྲུལ་གྱི་ཚུལ་དུ་དོན་དམ་བདེན་
པའི་བྱང་ཆུབ་ཀྱི་སེམས་ཀྱི་རང་བཞིན་གྱིས་འོད་གསལ་བ་ཨ་སྐར་མ་དང་འདྲ་བ་ལས་བྱུང་བའི། ཞེས་པ་ནས། ལྷ་གཞན་ཐམས་ཅད་ཀྱི་གནས་སུ་ཧྲཱི་ལས་པདྨ་དང་ཨ་ལས་ཟླ་བའི་དཀྱིལ་འཁོར་རེ་རེ། ཞེས་པའི་བར་བདག་བསྐྱེད་ཀྱི་སྐབས་
ཇི་ལྟ་བར་བྱས་པའི་རྗེས་སུ། དབུས་ཀྱི་གདན་གྱི་སྟེང་དུ་ཞེས་པ་ནས་ཡིག་འབྲུ་ཐམས་ཅད་ཀྱི་རྐྱེན་གྱི་རང་བཞིན་ཡི་གེ་ཨ་དཀར་པོ་འོད་ཟེར་རབ་ཏུ་འཕྲོ་བ་གནས་པར་གྱུར། ཞེས་པའི་བར་རང་ཉིད་ཅེས་པ་རྣམས་དོར་བའི་ལྷག་མའང་བདག་བསྐྱེད་
ཀྱི་སྐབས་ཇི་ལྟ་བར་བྱའོ། །དེ་ནས་ནང་གི་འཁོར་ལོའི་རྩིབས་བརྒྱད་ཀྱི་གདན་ལ་ཤར་དུ་ཧཱུཾ་སྔོན་པོ་ཞེས་པ་ནས་རང་རང་གི་གདན་གྱི་སྟེང་ན་སེམས་དཔའ་སྐྱིལ་ཀྲུང་གིས་བཞུགས་པའོ། །ཞེས་པའི་བར་བདག་བསྐྱེད་ཀྱི་སྐབས་ལྟར་རོ། །དེ་ནས་རང་ཉིད་
རྡོ་རྗེ་བསྡམས་པ་ལས་གུད་མོ་གཉིས་གཤིབས་ཏེ་བསྒྲང་བ་སེམས་མ་རྡོ་རྗེ་མའི་ཕྱག་རྒྱས་མེ་ཏོག་གི་ཕྲེང་བ་བཟུང་ནས། རང་ཉིད་ཧཱུཾ་ལས་ཧཱུཾ་མཛད་དུ་གྱུར་ཏེ། རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་གྱི་ནང་དུ་ཞུགས་པར་གྱུར། ཞེས་བསམ་

[052A]༄༅། །ལ་ཧཱུཾ་མཛད་ཀྱི་ཕྱག་རྒྱ་བཅིངས་ནས་དེ་བཀྲོལ་ཏེ་སྒོར་དབྱེ་བའི་ཕྱག་རྒྱས་ཨོཾ་བྫྲ་ཨུད་གྷ་ཊ་ས་མ་ཡ་པྲ་བེ་ཤ་ཡ་ཧཱུཾ། ཞེས་བརྗོད་དེ་ཤར་སྒོ་གཉིས་ནང་ནས་ཕྱེ་བར་བསམ། དེ་བཞིན་དུ་བྱང་དུ་གནས་ནས་ལྷའི་སྒོ་དང། ཤར་ནས་ནུབ་སྒོ་དང་
ལྷོ་ནས་བྱང་སྒོ་གཉིས་དབྱེ་བར་བྱའོ། །སྒོ་དབྱེ་བའི་ཕྱག་རྒྱ་ནི་རྡོ་རྗེ་འབྱུང་བ་ལས་རྡོ་རྗེ་མཛུབ་མོ་ཡང་དག་སྦྱར། །སྦྱར་བ་བཀན་ཏེ་བསྡམས་ནས་སུ། །རབ་ཏུ་ཁྲོས་ནས་དབྱེ་བ་ནི། །སྒོ་དབྱེ་བ་ཡི་མཆོག་ཡིན་ནོ། ཞེས་གསུངས་པའི་རྡོ་རྗེ་ཞེས་པ་ནི་རྡོ་རྗེ་
ཁུ་ཚུར་རོ། །མཛུབ་མོ་ཡང་དག་སྦྱར། སྦྱར་ལ་བཀན་ཏེ་བསྡམས་ནས་སུ། ཞེས་པ་ན་རྡོ་རྗེ་ཁུ་ཚུར་ལས་མཛུབ་མོ་གཉིས་རྩེ་སྦྱར་ཏེ་གྱེན་ལ་བཀན་ནས་བསྡམས་པ་སྟེ་སྔར་བཤད་པའི་ཚོན་བྱིན་གྱིས་རློབ་པའི་ཕྱག་རྒྱ་དེ་ཉིད་དོ། །དེ་ལས་མཛུབ་
མོ་གཉིས་སོ་སོར་བཀར་ཏེ་དབྱེ་བ་ནི་སྒོ་དབྱེ་བའི་ཕྱག་རྒྱའི་མཆོག་ཡིན་ནོ། །ཞེས་པ་སྟེ་ཧཱུཾ་མཛད་ཀྱི་ཕྱག་རྒྱ་བགྲོལ་ལ་སྒོ་དབྱེ་ཞེས་གསུངས་པ་རྣམས་ཀྱིས་ནི་སྒོ་འབྱེད་པའི་སྔོན་དུ་ཧཱུཾ་མཛད་ཀྱི་ཕྱག་རྒྱ་འགྲོ་ལ་དགོས་པར་སྟོན་གྱི། ཧཱུཾ་མཛད་
ཀྱི་ཕྱག་རྒྱ་བཀྲོལ་བ་དེ་སྒོ་འབྱེད་པའི་ཕྱག་རྒྱ་ཡིན་པར་བསྟན་པར་ག་ལ་འགྱུར། ཧཱུཾ་མཛད་ཀྱི་ཕྱག་རྒྱ་ཉིད་ཀྱི་མཛུབ་མོ་གཉིས་གཅིག་ལ་གཅིག་དྲུང་ཏེ་སོར་རྔོ་འཕེན་པ་ལྟར་བྱེད་པའི་ཕྱག་རྒྱ་ནི་གང་ལས་ཀྱང་མ་བཤད་ཅིང། ཧཱུཾ་མཛད་
གྱིས་ཕྱག་རྒྱ་བཀྲོལ་ནས་སྒོ་དབྱེ་བར་བཤད་པའི་ཚད་ལྡན་གྱི་གཞུང་ཐམས་ཅད་དང་འགལ་ཞིང། ཧཱུཾ་མཛད་ཀྱི་ཕྱག་རྒྱ་བཀྲོལ་ནས་སྒོ་དབྱེ་བར་བཤད་པའི་རང་རང་གི་བླ་མའི་ལུགས་ཐམས་ཅད་དང་འགལ་ཏེ་ཧཱུཾ་མཛད་ཀྱི་ཕྱག་རྒྱ་མ་བཀྲོལ་བར་

[052B] ཧཱུཾ་མཛད་ཀྱི་ཕྱག་རྒྱ་ལས་མཛུབ་མེ་གཉིས་མཁྱུད་པ་བཀྲོལ་བ་དེ་ནི་ཧཱུཾ་མཛད་ཀྱི་ཕྱག་རྒྱ་ཉིད་ཡིན་པའི་ཕྱིར་རོ། །དེ་ནས་དམ་ཚིག་པའི་ལྷ་ཐམས་ཅད་ཀྱི་སྤྱི་བོར་ཨོཾ་དཀར་པོ། །མགྲིན་
པར་ཨཱ་དམར་པོ། །ཐུགས་ཁར་ཧཱུཾ་སྔོན་པོ། །ལྷ་ཐམས་ཅད་ཀྱི་ཐུགས་གར་ཟླ་བའི་དཀྱིལ་འཁོར་གྱི་སྟེང་དུ་ཨ་དཀར་པོ་རེ་རེ། དེ་རྣམས་ལས་འོད་ཟེར་ལྕགས་ཀྱུ་ལྟ་བུ་འཕྲོས་པ་རྣམས་ཀྱིས་བཅོམ་ལྡན་འདས་འཇམ་པའི་རྡོ་རྗེའི་དཀྱིལ་འཁོར་གྱི་འཁོར་
ལོ་སངས་རྒྱས་དང་བྱང་ཆུབ་སེམས་དཔག་དཔག་ཏུ་མེད་པའི་འཁོར་དང་བཅས་པ་འདུན་གྱི་ནམ་མཁར་སྤྱན་དྲང། སྤོས་དང་རྡོར་དྲིལ་འཛིན་པས་པུས་མོ་གཡས་པའི་ལྷ་ང་ས་ལ་བཙུགས་ཏེ། མ་ལུས་སེམས་ཅན་ཀུན་གྱི་མགོན་གྱུར་ཅིང་
བདུད་སྔ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་གྱུར་པའི། །བཅོམ་ལྡན་འཁོར་བཅས་འདིར་ནི་གཤེགས་སུ་གསོལ། ཞེས་པ་ཙམ། རྒྱས་པ་ལ་སྤྲན། བཅོམ་ལྡན་བསྐལ་པ་གྲངས་མེད་དུ་མ་རུ།།
འགྲོ་ལ་བརྩེ་ཕྱིར་ཐུགས་རྗེས་རྣམ་སྦྱངས་ཤིང། །སྨོན་ལམ་རྒྱ་ཆེན་དགོངས་པ་ཡོངས་རྫོགས་པ། །ཁྱེད་བཞེད་འགྲོ་དོན་མཛད་དུས་འདི་ལགས་ན། །དེ་ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས། །རྫུ་འཕྲུལ་བྱིན་རླབས་སྣ་ཚོགས་སྟོན་
མཛད་ཅིང། །མཐའ་ཡས་སེམས་ཅན་ཚོགས་རྣམས་བསྒྲལ་བའི་ཕྱིར། །ཡོངས་དག་འཁོར་དང་བཅས་ཏེ་གཤེགས་སུ་གསོལ། །ཆོས་རྣམས་ཀུན་གྱི་དབང་ཕྱུག་གཙོ། །བཙོ་མ་གསེར་གྱི་མདོག་འདྲ་ཞིང། །ཉི་མ་ལས་ལྷག་གཟི་བརྗིད་

[053A]༄༅། །ཆེ། །དད་པས་སྤྱན་ནི་དྲང་བར་བགྱི། །ཞི་ཞིང་ཐུགས་རྗེ་ཆེ་ལྡན་པ། །དུལ་ཞིང་བསམ་གཏན་ས་ལ་བཞུགས། །ཆོས་དང་ཡེ་ཤེས་ཆགས་བྲལ་བ། །ཀུན་ཏུ་མི་བཟད་ནུས་པར་ལྡན། །ཚུར་སྦྱོན་ཚུར་སྦྱོན་ཞི་དག་ལྷ། །ཐུབ་པའི་སྐྱེས་མཆོག་
ཐམས་ཅད་མཁྱེན། །ཤིན་ཏུ་ལེགས་བྱས་གཟུགས་བརྙན་ནི། །མཆོད་པས་འདི་རུ་གཤེགས་སུ་གསོལ། །འདིར་ནི་གཟུགས་དང་ལྷན་ཅིག་ཏུ། །འགྲོ་བའི་དོན་དུ་བཞུགས་ནས་ཀྱང། །ནད་མེད་ཚེ་དང་དབང་ཕྱུག་དང། །མཆོག་རྣམས་ལེགས་པར་སྩལ་དུ་གསེལ། ཞེས་པས་སྤྱན་དྲངས། བཅོམ་ལྡན་ཐུགས་རྗེས་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །བདག་ལ་མཆོད་ཡོན་བཞས་ནས་ཀྱང། །ཐུགས་ལ་དགོངས་ཤིང་བནང་བར་མཛོད། །བདེ་བར་གཤེགས་སོ་
བཅོམ་ལྡན་འདས། །ཚུར་གཤེགས་འདིར་ནི་བཞུགས་སུ་གསོལ། །བདག་ལ་མཆོད་ཡོན་བཞས་ནས་ཀྱང། །འདི་ཉིད་དུ་ནི་གཞུགས་སུ་གསོལ། །ཨོཾ་ས་རྦ་ཏ་ཐཱ་ག་ཏ་ག་ག་ནས་མ་ཡ་སྲཱ་ཧའ། །ཇི་ལྟར་བལྟམས་པ་ཞེས་སོགས་དང། ཨ་བཧི་
ཥེ་ཀ་ཏས་ཁྲུས་གསོལ། །བདག་དང་འགྲོ་ལ་ཐུགས་བརྩེའི་ཕྱིར། །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་བགྱིད་པ། །དེ་སྲིད་བཅོམ་ལྡན་བཞུགས་སུ་གསོལ། །ཨོཾ་པདྨ་ཙནྡྲ་ཨ་ས་ན་ཏི་ཥེདྲན་ཏུ་སཱ་ཧཱ། ཞེས་གདན་ཕུལ་
ཉེར་སྤྱོད་ལྔས་མཆོད། ཨོཾ་བྫྲ་ཨཾ་ཀུ་ཤ་ཛཿ་ལ་སོགས་པའི་སྔགས་རྒྱས་ཡེ་ཤེས་པའི་དཀྱིལ་འཁོར་རྟེན་དང་བརྟེན་པར་བཅས་པ་དམ་ཚིག་པའི་དཀྱིལ་འཁོར་རྟེན་དང་བརྟེན་པར་བཅས་པ་དང་གཉིས་སུ་མེད་པར་གྱུར། ཨོཾ་ཡ་མའན་ཏ་ཀ་ཧཱུཾ་ཕགས། ཅེས་བསང་

[053B] སླར་ཡང་སྔགས་དེ་ཉིད་བརྗོད་ནས་དཀྱིལ་འཁོར་གྱི་ཕྱིའི་ཕྱོགས་འཚམས་ཐམས་ཅད་རྡོ་རྗེའི་རྭ་བ། སྟེད་ཐམས་ཅད་རྡོ་རྗེའི་གུར་དང་བླ་རེ། ཕྱི་རོལ་ཏུ་ཡེ་ཤེས་ཀྱི་མེ་འོད་རབ་ཏུ་འབར་བས་བསྐོར་བར་གྱུར། བྫྲ་བནྡྷ་ཧཱུཾ་
ཞེས་པས་སྒོ་བཅད། ཨོཾ་བྫྲ་སྟྲ་ཧུཾ། ཞེས་པ་ནས་ཟབ་གསལ་གཉིས་སུ་མེད་པའི་རང་བཞིན་རྣམས་སུ་གསལ་བར་གྱུར། ཞེས་པའི་བར་བདག་བསྐྱེད་ལྟར་བྱས་ནས་ཕྱག་རྒྱ་བཞིས་རྒྱས་བཏབ། དེ་ནས་དབང་བསྐུད་ཀྱང་བདག་བསྐྱེད་ཀྱི་སྐབས་ལྟར་བྱ། དེ་ནས་ལས་
ལ་སྦྱར་བ་ན་བདག་བསྐྱེད་ཀྱི་སྐབས་ལྟར་ལ་ཁྱད་པར་དབང་བསྐུར་བའི་དུས་ཡིན་ན་རྡོ་རྗེ་སློབ་མ་རྣམས་ལ་རྣམ་པར་དག་པ་ཉན་པ་དང་སེམས་པ་དང། བསྒོམ་པའི་སྣོད་དུ་རུང་བར་བཛད་དུ་གསེལ། ཞེས་མཇུག་ཏུ་སྦྱར་རོ། །།གཉིས་པ་དཀྱིལ་འཁོར་
མཆོད་པ་ནི། མཆོད་པ་རྣམས་བསང་སྦྱངས་བྱིན་རླབས་སྔར་ལྟར་བྱས་ཏེ། རབ་འབྱམས་རྒྱ་མཚོ་ཞེས་སོགས་དང། ཨོཾ་ས་རྦ་ཏ་ཐཱ་ག་ཏ་ཨ་རྒྷཾ་པྲ་ཏི་ཙྪ་པཱུ་ཛ་མ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཞེས་པས་མཆོད་ཡོན་ཕུལ་ནས། ཐང་དང་ཆུ་ལ་སྐྱེས་པ་ཡི། ཞེས་སོགས་
ཀྱིས་ཉེར་སྤྱོད་རོལ་མོ་དང་བཅས་པ་དང། སྒེག་སོགས་བརྒྱད་ཀྱི་མཆོད་པ་སྔར་ལྟར་ཕུལ། དེ་ནས་ལག་པ་གཉིས་རྒྱབ་སྦྱར་ལ་སོར་མོ་རྣམས་གཅིག་ལ་གཅིག་མཁྱུད་དེ་མཐེ་བོང་གཉིས་ལག་མཐིལ་དུ་སོན་པ་འཁོར་ལོའི་ཕྱག་རྒྱ་དང། བདེ་བར་གཤེགས་
པ་ཐམས་ཅད་ལ། །འཁོར་ལོ་རིན་ཆེན་འདི་ཕུལ་བས། །སྲིད་པའི་འཁོར་ལོ་རྒྱུན་བཅད་ནས། ཆོས་ཀྱི་འཁོར་ལོ་བསྐོར་བར་ཤོག་ཨོཾ་ས་རྦ་ཏ་ཐཱ་ག་ཏ་ཙ་ཀྲ་རཏྣ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡ་ཧཱུཾ། དེ་བཞིན་དུ་སྔགས་ཀྱི་ཐོག་མཐའ་འོག་མ་དྲུག་ལའང་སྦྱར་

[054A]༄༅། །ཞིང། ལག་པ་གཉིས་ཁུ་ཚུར་བཅིངས་ལ་མཛུབ་མོ་གཉིས་བཀུག་པའི་རྩེ་མོ་རང་རང་གི་མཐེ་བོང་གི་རྩེ་དང་སྦྱར་ནས་ཚིག་བར་པ་གཅག་པ་རིན་པོ་ཆེའི་ཕྱག་རྒྱ་དང། རྒྱལ་བ་སྲས་དང་བཅས་རྣམས་ལ། །ནོར་བུ་རིན་ཆེན་འདི་ཕུལ་
པས། །བཀྲེས་ཤིང་ཕོངས་པ་རྒྱུན་བཅད་ནས། འབྱོར་པ་ཕུན་སུམ་ཚོགས་པར་ཤོག་མཎི་རནྟ། རྡོ་རྗེ་བསྡམས་པའི་གུང་མོ་གཉིས་མཐེ་བོང་དང་མཐེའུ་ཆུང་གཉིས་གཤེགས་ནས་འགྲེལ་བའི་ཕྱག་རྒྱ་དང། བློན་པོ་རིན་ཆེན་འདི་ཕུལ་བས། །ཕྱི་ནང་
གསང་གསུམ་ཐེག་གསུམ་ལྡན། །བསམ་ཡས་བསྟན་པ་རབ་འཛིན་ཅིང། །ཡོན་ཏན་ཕུན་སུམ་ཚོགས་པར་ཤོག་པུ་རུ་ཥ་རཏྣ། ལག་པ་གཡས་གླང་པོ་ཆེའི་སྣ་ལྟར་བརྐྱངས་ཏེ། གཡོན་པའི་མཐིལ་གྱིས་དེའི་གྲུ་མོ་ནས་འཛིན་པའི་ཕྱག་རྒྱ་དང། གླང་
པོ་རིན་ཆེན་འདི་ཕུལ་པས། །ལྟ་ངན་ཐམས་ཅད་རབ་གསལ་ཏེ། །བླ་མེད་ཐེག་པ་རབ་ཞོན་ནས། །ཐམས་ཅད་མཁྱེན་གྲོང་འགྲོ་བར་ཤོག་ག་ཛ་རཏྣ། ཁུ་ཚུལ་གཉིས་བཅིངས་ལ་བཙེར་བའི་གུང་མོ་དང་སྲིན་ལག་གཉིས་བརྐྱང་མཐེ་བོང་
གཉིས་རྣ་བ་ལྟར་བྱས་ལ། རྟ་མཆོག་རིན་ཆེན་འདི་ཕུལ་བས། །ལྟ་ངན་ཐམས་ཅད་རབ་བསལ་ནས། །ཉོན་མོངས་དགྲ་ལས་རྒྱལ་གྱུར་ཏེ། །རྫུ་འཕྲུལ་མཆོག་གི་ཤུགས་ཐོབ་ནས། །སངས་རྒྱས་ཞིང་ཀུན་བགྲོད་པར་ཤོག་ཨ་ཤྭ་རཏྣ། ལག་
པ་གཡོན་གོ་ཆ་འཛིན་ཅིང་གཡས་མཆོག་སྦྱིན་པ་ལྟར་བྱས་ལ། དམག་དཔོན་རིན་ཆེན་འདི་ཕུལ་པས། །ལྟ་ངན་ཐམས་ཅད་རབ་བསལ་ནས། །ཉོན་མོངས་དགྲ་ལས་རྒྱལ་གྱུར་ཏེ། །ཕས་ཀྱི་རྒོལ་བ་ཚར་བཅད་ནས། །སྙེངས་བྲལ་མཆོག་ནི་ཐོབ་

[054B]ཁ་ཌ་ག་རཏྣ། ཞེས་རིན་ཆེན་སྣ་བདུན་སྤྲེས་ལ་མཆོད། དེ་ནས་ཁ་དོག་དབྱིབས་ལེགས་སོགས་ཀྱིས་འདོད་ཡོན་ལྔ་དབུལ། སྣ་ཚོགས་དབང་པོའི་གཞུ་ལྟར་རབ་བཀྲ་ཡང། ཞེས་སོགས་ཀྱི་མཐར། ཨོཾ་ས་རྦ་ཏ་ཐ་ག་ཏ་བྫྲ་ལྦ་སྟྲ་ཡེ་སཱ་ཧཱ། ཞེས་
གོས་ཟུང་དུ་སྦྱར་བ་དག་དབུལ། དེ་ནས། མགོན་པོ་ཐུགས་རྗེ་ཆེན་པོའི་བྱིན་རླབས་པའི། །བསོད་ནམས་རྒྱུ་ལས་བྱུང་བའི་འཁོར་ལོ་འདི། །གང་ལ་ཕུལ་ན་དེ་ཡི་སྐད་ཅིག་ལ། །དམ་པའི་ཆོས་ཀྱི་འཁོར་ལོ་བསྐོར་པར་ཤོག། རྐང་པ་དང་པོ་དང་གསུམ་པ་
འོག་མ་དག་ལའང་འདྲ་བར་སྦྱར་ནས། མགོན་པོ། །དྲི་མེད་ཤིན་ཏུ་མཛེས་པའི་དཔལ་པེའུ་འདི། །གང་ལ། ཀུན་མཁྱེན་ཡེ་ཤེས་ཉིད་དང་ལྡན་པར་ཤོག་མགོན་པོ། རིན་ཆེན་བཅུད་ཀྱིས་གཏམས་པའི་བུམ་པ་འདི། །གང་ལ། བསོད་ནམས་ཚོགས་
སོགས་རྒྱན་གྱིས་བརྒྱན་པར་ཤོག་མགོན་པོ། དྲི་མེད་ཤིན་ཏུ་དག་པའི་པདྨ་འདི། །གང་ལ། འཁོར་བའི་ཉེས་པའི་སྐྱོན་གྱིས་མ་གོས་ཤོག་མགོན་པོ། དག་ཅིང་སྒྲ་ལྡན་དཀར་བའི་དུས་དཀར་འདི། །གང་ལ། ཕས་རྒོལ་ཕམ་བྱེད་ཆོས་སྒྲ་སྒྲོགས་པར་
ཤོག་མགོན་པ། དྲི་མེད་ཤིན་ཏུ་དག་པའི་གསེར་ཉ་འདི། །གང་ལ། འཁོར་བའི་རྒྱ་མཚོ་ཆེ་ལས་སྒྲོལ་བར་ཤོག་མགོན་པོ། སྐྱབས་ཀྱི་དམ་པ་རིན་ཆེན་གདུགས་མཛེས་འདི། །གང་ལ། ཀུན་ལ་སྐྱབས་ཀྱི་དམ་པ་བྱེད་པར་ཤོག་མགོན་པོ་
དམ་ཆོས་མི་ནུབ་རྒྱལ་མཚན་དམ་པ་འདི། །གང་ལ། མི་ནུབ་ཆོས་ཀྱི་རྒྱལ་མཚན་འཛུགས་པར་ཤོག་ཅེས་པས་བཀྲ་ཤིས་རྟགས་བརྒྱད་དབུལ། གཞན་ཡང་ཤེས་ཤིང་སྤོ་ན་མཆོད་པ་ཉི་ཤུ་པ་དང་ཉེར་ལྔ་པ་ལ་སོགས་པའང་དབུལ་བར་བྱའོ་

[055A]༄༅། །དེ་ནས་རྡོ་རྗེ་དྲིལ་སྟབས་དང་སྙན་པའི་དབྱངས་དང་བཅས་བསྟོད་པར་བྱ་སྟེ། རྒྱས་པར་བྱེད་ན་མཚན་ཡང་དག་བརྗོད་པའི་རྒྱུད་རྫོགས་པར་བཏོན་ནོ། །བསྡུས་ན་མཚན་བརྒྱ་རྩས་བསྟོད། དེ་ནས་སྒྲུབ་པའི་གྲོགས་གཅིག་གཤིན་རྗེ་གཤེད་
ཀྱི་སྔགས་བཟླས་པ་ལ་བརྩོན་པ་དཀྱིལ་འཁོར་བསྲུང་བའི་སླད་དུ་བཞག་ལ། རང་ཉིད་གྲོགས་ལྷག་མ་དང་བཅས་པས་ཕྱི་རོལ་ཏུ་སོང་ནས་གཏོར་མ་ཆ་གསུམ་བྱ་སྟེ་དེའི་ཆོ་ག་ནི་གཞན་དང་འདྲ་བས་འདིར་མ་བྲིས་སོ། །དེ་ནས་ཉེ་རེག་བྱ་སྟེ་ཙོག་ཙོག་
བུར་འདུག་ཅིང་དག་གཅད། ལག་པ་གཉིས་པུས་མོའི་ནང་དུ་འོང་བར་བྱས། གཡས་པ་གན་རྐྱལ་དུ་གནས་པའི་གུང་མོ་དང་སྲིན་ལག་ཅུང་ཟད་བཀུག་ལ་ཁ་ལ་ཕྱོགས་བར་བཟུང། ཟེའུ་འབྲུའི་ཆུས་ཁ་ལ་ལན་མང་དུ་བྱ་བ་ཅིང། ཁ་རྣ་མིག་སྣ་ཁ་
ལག་སྟེ་མགོ་པོའི་རིམ་པས་རེག་ནས་ཆུ་ཧུབ་གསུམ་འཐུངས་ཏེ། ཆུ་ལ་ལན་གཉིས་ཕྱི་པར་བྱའོ། །ལྷ་ཚིམ་པའི་རྒྱས་པའི་སྦྱིན་སྲེག་བྱེད་ནའང་སྐབས་འདིར་བྱ་ཞིང། དེ་ནས་སློབ་དཔོན་གྱིས་སྟིང་མནན་ཏེ་ལས་ཐམས་ཅད་པ་བརྗོད་ཅི་
ནང་དུ་འོངས་ནས་གོང་གི་སྔགས་ཙམ་གྱིས་ལྷ་ལ་མཆོད་ཡོན་ཕུལ། སྤོས་ཀྱིས་བདུག་ཨོཾ་སྲྦ་ཏ་ཐ་ག་ཏ་བཱ་ད་བ་ན་དྷ་ནཾ་ཀ་རོ་མི་ཞེས་ཕྱག་བྱས་ཏེ་སྟན་ལ་འདུག་ནས་སློབ་མ་འཇུག་ཅིང་དབང་བསྐུར་བའི་ཆོ་ག་ཇི་ལྟ་བར་རྫོགས་པ་ལ་
སློབ་མའི་བྱ་བ་རྣམས་རང་གིས་བྱས་ཤིང། བླ་མའི་བྱ་བ་རྣམས་དཀྱིལ་འཁོར་གྱི་གཙོ་བོ་དང་རང་གི་བླ་མ་ཐ་མི་དད་ཀྱིས་མཛད་པར་མོས་ཏེ། འོག་ནས་སློབ་མ་ཞེས་འབྱུང་བ་རྣམས་རང་ཉིད་ཅེས་དང། རང་གི་ཞེས་འབྱུང་བ་རྣམས་བླ་མ་དང་

[055B] །དེ་ནས་དཀྱིལ་འཁོར་གྱི་ལྷ་ལ་མཆོད་ཡོན་དང་ཉེར་སྤྱོད་རོལ་མོ་དང་བཅས་པ་སྔགས་ཙམ་གྱིས་ཕུལ། འདུད་ཉི་ཤུས་བསྟོད། པུས་
མོ་བཙུགས་ཤིང་རྔོར་དྲིལ་འཛིན་པས་སློབ་མ་གཞུག་པའི་དོན་དུ་གནང་བ་ནོད་པར་བྱ་སྟེ། བདག་ཉིད་ཀྱི་ལྕེ་ཧཱུཾ་ལས་སྐྱེས་པའི་རྡོ་རྗེར་གྱུར། བདག་མིང་འདི་ཞེས་བགྱི་བས་ནི། །རྡོ་རྗེ་སློབ་དཔོན་དཀའ་ཐུབ་ཆེ། །སེམས་ཅན་ཀུན་ལ་ཕན་པའི་ཕྱིར། །སློབ་
མ་རྣམས་ནི་འཇུག་པར་འཚལ། ཞེས་ལན་གསུམ་གསོལ་བ་བཏབ་བས་གནང་བ་བྱིན་པར་གྱུར་པར་བསམ་པར་བྱའོ། །གསུམ་པ་ལ་གཉིས། དཀྱིལ་འཁོར་དུ་འཇུག་པའི་ཆོ་ག་དང། ཞུགས་པ་ལ་དབང་བསྐུར་བའི་ཆོ་གའོ། །དང་པོ་ནི། སློབ་དཔོན་
གྱིས་ཡོན་ཏན་ཀུན་འབྱུང་དུ་དབང་པོ་རབ་ཀྱིས་ནི་ཏིང་ངེ་འཛིན་གྱི་དཀྱིལ་འཁོར་དུ་དབང་བསྐུར་བ་དང་རབ་ཏུ་གནས་པ་དང། ཤི་བ་ལ་ཕན་གདགས་པར་བྱའོ། །གང་དག་ད་རང་པོ་འབྲིང་གིས་ནི་བྲིས་སྐུའི་དཀྱིལ་འཁོར་མཎྜལ་དེ་ཉིད་དུ་བཀོད་
ལ་དབང་བསྐུར་བ་ལ་སོགས་པ་བྱའོ། །གང་ཟག་དབང་པོ་ཐ་མས་ནི་རྡུལ་ཚོན་གྱི་དཀྱིལ་འཁོར་དེ་ཉིད་དུ་བཀོད་ལ་དབང་བསྐུར་བ་ལ་སོགས་པ་བྱའོ། །ཞེས་བསམ་གཏན་དང་རས་བྲིས་དང། རྡུལ་ཚོན་གྱི་དཀྱིལ་འཁོར་དུ་དབང་བསྐུར་བ་གསུམ་གང་
ཟག་གི་དབྱེ་བས་གསུངས་ཞིང། གང་ཟག་གང་གིས་སྡོམ་པ་འཛིན་པར་མི་བྱེད་པ་དེ་ལ་ནི་སློབ་དཔོན་རྗེས་སུ་གནང་བ་དང་དབང་བསྐུར་བར་མི་བྱའོ་འཇུག་པ་ཙམ་ཞིག་བྱེད་དུ་གཞུག་གོ་ཞེས་སྔགས་སྡོམ་མི་འཛིན་པ་ལ་སློབ་དཔོན་གྱི་དབང་མི་བསྐུར་
[056A]༄༅། །པ་དང། ཐུན་མོང་གི་སྡོམ་པའང་མི་འཛིན་པ་ལ་དབང་གཏན་མི་བསྐུར་བར་སྡིག་པ་སྦྱང་བའི་ཕྱིར་ཞུགས་ནས་ལྷ་དེ་སྟོན་པ་ཙམ་བྱེད་པ་ཆེན་པོ་གཞན་དུ་མའི་བཞེད་པ་དང་མཐུན་པར་གསུངས་པས་སྡོམ་པ་བསྲུང་པ་སོགས་
དམིགས་ཕུག་པ་བསྐྱེད་དུ་གཞུག་པ་དང། སྡོམ་པ་བསྲུང་འདོད་སོགས་ལེགས་པོ་མེད་པ་ལའང་དབང་གཏན་ནས་སྦྱིན་དུ་མི་རུང་བར་ཤེས་ནས་སློབ་མའི་སྣོད་བརྟག་པ་ནི་གཙོ་བོར་རང་དུ་ཤེས་པར་བྱའོ། །དེ་ནས་སློབ་དཔོན་གྱི་དབང་སྦྱིན་པར་
འོས་པའི་སློབ་མ་རྣམས་ཁྲུས་བྱས། མཎྜལ་ཕུལ་པུས་མོ་གཙུགས་རྡོ་རྗེ་ཐལ་མོ་སྙིང་ཁར་སྦྱར་ཏེ། སློབ་དཔོན་ལ་འཇམ་པའི་རྡོ་རྗེ་དང་ཐ་མི་དད་པར་བལྟས་ནས། འཇམ་པའི་དབྱངས་ཀྱི་གོ་འཕང་མངོན་དུ་བྱ་བའི་ཕྱིར་དཀྱིལ་འཁོར་
འདིར་འཇུག་པར་འདོད་པའི་བསམ་པས་གསོལ་བ་གདབ་པར་བྱ་སྟེ། དགའ་ཆེན་ཁྱོད་བདག་སྟོན་པ་སྟེ། ཞེས་སོགས་སྔར་སྟ་གོན་གྱི་སྐབས་སུ་བཤད་པ་ལྟར་ལན་གསུམ་གྱིས་སོ། །དེ་ནས་རྩ་སྔགས་བཟླས་པའི་སྟོད་གཡོགས་དང་སྨད་
གཡོགས་དམར་པོ་བཅིངས། ལས་ཐམས་ཅད་པ་བཟླས་པའི་མིག་དར་དམར་པོ་བཅིངས། དཀྱིལ་འཁོར་གྱི་ཕྱོགས་བཞི་ནས་བྱིན་གྱིས་བརླབས་པའི་ཕྱག་བཞི་བདག་བསྐྱེད་ཀྱི་སྐབས་སུ་བཤད་པའི་སྔགས་ཀྱིས་བྱ། དེ་ནས་ཤར་སྒོའི་
ཐད་དུ་བླ་མའི་ཞབས་ལ་ཕྱག་བྱས་ཏེ། སྔར་ལྟར་འདུག་ནས། དཀོན་མཆོག་གསུམ་ལ་བདག་སྐྱབས་མཆི། ཞེས་སོགས་ཀྱིས་སྔར་ལྟར་ཐུན་མོང་གི་སྡོམ་པ་བཟུང། དེ་ནས།་གཙོ་བོ་བདག་ལ་སྡོམ་པ་སྩོལ། །ཐུབ་པ་ཉི་མ་མ་ལུས་

[056B] མི་ལྡོག་པ་ཡི་དབང་བསྐུར་བ། །སློབ་དཔོན་ཆེན་པོ་བདག་ལ་གསོལ། ཞེས་ལན་གསུམ་གྱིས་ཐུན་མོང་མིན་པའི་སྦོམ་པ་འཛིན་པའི་དོན་དུ་གསོལ་བ་གདབ། དེ་ནས་སློབ་དཔོན་གྱི་དཀྱིལ་འཁོར་གྱི་རིགས་ཐམས་ཅད་ལ་གསོལ་བ་གདབ་པར་བྱ་སྟེ་
ཆེ་གེ་མོ་ཞེས་བྱ་བ་འདི་དང་བྱང་ཆུབ་སེམས་ནི་ཡོངས་འཛིན་ཅིང། །དམ་ཚིག་སྡོམ་དང་གསང་བ་ཡི། །འཁོར་ལོ་འདིར་ནི་འཇུག་པར་འཚལ། ཞེས་གསོལ་བ་བཏབ་གནང་བ་བྱིན་པར་བསམས་ཏེ། ཆེ་གེ་ཞེས་པའི་གནས་སུ་སློབ་མ་དུ་མ་ཡོད་ན་གཙོ་
བོའི་མིང་གཞུག་པའམ། ཡང་ན། རྡོ་རྗེ་སློབ་མ་འདི་དག་ནི། ཞེས་སྦྱོར་རོ། །དེ་ནས་སློབ་མ་ལ། གསང་བ་ཆེན་པོའི་རིགས་དག་པའི། །གསང་བ་མོངས་སུ་འཛིན་པར་ནི། །བདག་ཉིད་ཆེན་པོ་ཁྱོད་འདོད་དམ། ཞེས་སྤྲོ་བ་དྲི། སློབ་མས། གསང་བ་ཆེན་
པོའི་རིགས་དག་ལ། གསང་བ་ཡོངས་སུ་འཛིན་པར་ནི། །བདག་ཉིད་ཆེན་པོ་བདག་འཚལ་ལོ། །ཞེས་ལན་གདབ། དེ་ནས་སློབ་དཔོན་གྱིས་སློབ་མ་ལ་གང་བཟུང་བར་བྱ་བའི་སྡོམ་པ་རྣམས་བསྒྲག་པར་བྱ་སྟེ། སངས་རྒྱས་ཆོས་དང་དགེ་འདུན་ཏེ། དཀོན་
མཆོག་གསུམ་ལ་སྐྱབས་སུ་སོང། །འདི་ནི་སངས་རྒྱས་རིགས་དག་པའི། །དམ་ཚིག་བརྟན་པར་གྱུར་པའོ། །རྡོ་རྗེ་དྲིལ་བུ་ཕྱག་རྒྱ་དག། །བློ་ཆེན་ཁྱོད་ཀྱིས་བཟུང་བར་གྱིས། །བྱང་ཆུབ་སེམས་གང་དེ་རྡོ་རྗེ། །ཤེས་རབ་དྲིལ་བུ་ཞེས་བརྗོད་དེ། །སློབ་དཔོན་
དག་ཀྱང་བཟུང་བར་བྱ། །བླ་མ་སངས་རྒྱས་ཀུན་དང་མཉམ། །འདི་ནི་རྡོ་རྗེ་རིགས་དག་པའི། །དམ་ཚིག་སྡོམ་པ་ཡིན་པར་གསུངས། །རིན་ཆེན་རིགས་མཆོག་ཆེན་པོ་ལ། །ཉིན་དང་མཚན་མོ་ལན་གསུམ་དུ། །ཟང་ཟིང་མི་འཇིགས་ཆོས་དང་བྱམས། །སྦྱིན་

[057A]༄༅། །པ་རྣམ་བཞི་རྟག་ཏུ་སྦྱིན། །འདི་ནི་རིན་ཆེན་རིགས་དག་པའི། དམ་ཚིག་སྡོམ་པ་ཡིན་པར་གསུངས། །ཕྱི་དང་གསང་བ་ཐེག་པ་གསུམ། །དམ་ཆོས་ཁྱོད་ཀྱིས་བཟུང་བར་བྱ། །འདི་ནི་པདྨའི་རིགས་དག་པའི། །དམ་ཚིག་སྡོམ་པ་ཡིན་
པར་གསུངས། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་བཟུང་བར་གྱིས། །མཆོད་པའི་ལས་ཀྱང་ཅི་ནུས་བགྱི། གཞན་ཡང་བཅུ་བཞི་འདི་དག་ནི། །ཕས་ཕམ་པར་ནི་རབ་ཏུ་བཤད། །ཡང་ཞིང་དོར་
བར་མི་བྱ་སྟེ། །རྩ་བའི་ལྟུང་བར་ཤེས་པར་བྱ། །ཉིན་དང་མཚན་མོ་ལན་གསུམ་དུ། །ཉིན་རེ་བཞིན་ནི་ཀླག་པར་བྱ། །གང་ཚེ་ཉེས་ན་རྣལ་འབྱོར་བ། །ཁ་ན་མ་ཐོ་སྦོམ་པོར་འགྱུར། །ཁྱོད་ཀྱིས་སྲོག་ཆགས་བསད་མི་བྱ། །མ་བྱིན་པར་ཡང་མི་བློང་ངོ།།
འདོད་པ་ལོག་པར་མི་སྤྱད་ཅིང། །རྫུན་དུ་སྨྲ་བར་མི་བྱའོ། །ཕུང་ཁྲོལ་ཀུན་གྱི་རྩ་བ་ཡི། །ཆང་ནི་རྣམ་པར་སྤང་བར་བྱ། །སེམས་ཅན་གདུལ་ཕྱིར་མ་གཏོགས་པ། །བྱ་བ་མ་ཡིན་ཐམས་ཅད་སྤངས། །དམ་པ་ཉེ་བར་བསྟེན་བྱ་ཞིང། །རྣལ་འབྱོར་བ་རྣམས་བསྙེན་
བཀུར་བྱ། །ལུས་ཀྱི་ལས་ནི་རྣམ་གསུན་དང། ངག་གི་རྣམ་པ་བཞི་རྣམས་དང། །ཡིད་ཀྱི་རྣམ་པ་གསུམ་དག་ནི། །ཅི་ནུས་པར་ནི་རྗེས་སུ་སྐྱོངས། །ཐེག་པ་དམན་ལ་འདོད་མི་བྱ། །སེམས་ཅན་དོན་ལ་རྒྱབ་མི་ཕྱོགས། །འཁོར་བ་དག་ཀྱང་ཡོང་མི་སྤོང། །རྟག་
ཏུ་མྱ་ངན་འདས་མི་ཆགས། །ལྷ་དང་ལྷ་མིན་གསང་བ་པོ། །ཁྱོད་ཀྱིས་བརྙས་པར་མི་བྱ་ཞིང། །ཕྱག་རྒྱ་བཞོན་པ་མཚོན་ཆ་དང། །མཚན་མ་འགོམ་པར་མི་བྱའོ། །འདི་དག་དམ་ཚིག་ཡིན་པར་བཤད། །ཁྱོད་ཀྱིས་རྟག་ཏུ་བསྲུང་བར་བྱ། །ཞེས་སྡོམ་

[057B] །སློབ་མས། སློབ་དཔོན་འདིར་ནི་བདག་ལ་གསོན། །གཙོ་བོས་ཇི་ལྟར་བཀའ་སྩལ་པ། །དེ་དག་བདག་ནི་བགྱིད་པར་འཚལ། ཞེས་ཁས་བླངས་ནས། སངས་རྒྱས་བྱང་ཆུབ་སེམས་དཔའ་ཀུན། །བདག་ལ་དགོངས་པར་མཛད་དུ་གསོལ། །བདག་མིང་
འདི་ཞེས་བགྱི་བ་ཡིས། །དུས་འདི་ནས་ནི་བཟུང་ནས་སུ། །ཇི་སྲིད་བྱང་ཆུབ་སྙིང་པོའི་བར། །ཇི་ལྟར་དུས་གསུམ་མགོན་པོ་རྣམས། །ཞེས་པ་ནས། སེམས་ཅན་མྱ་ངན་འདས་ལ་དགོད། །ཅེས་ལན་གསུམ་དོན་བརྡ་འཕྲོད་ངེས་པ་བྱ་ཏེ། དེ་བཞིན་དུ་ཡིད་ལ་བྱེད་པ་མ་ཡེངས་
པའི་སྒོ་ནས་སློབ་དཔོན་གྱི་རྗེས་སུ་བསླས་པའི་ཐུན་མོང་མིན་པའི་སྡོམ་པ་བཟུང་བར་བྱའོ། །དེ་ནས་ས་མ་ཡ་ཨཿ་ཞེས་པའི་སློབ་མའི་སྙིང་ཁར་གཉིས་སུ་མེད་པའི་བྱང་ཆུབ་ཀྱི་སེམས་ཀྱི་ངོ་བོ་ཟླ་བ་རྡོ་རྗེ་གནས་པར་གྱུར། ཨོཾ་བོ་དཧི་ཙིཏྟ་ཨུཏྤ་ད་ཡཱ་མི། ཞེས་པས་
བྱང་ཆུབ་ཀྱི་སེམས་བསྐྱེད། དེ་བརྟན་པའི་ཕྱིར་བླ་མས་རྡོ་རྗེ་སྙིང་ཁར་བཟུང་ལ། སུར་ཏེ་ས་མ་ཡ་སྟཾ་ཧོཿ་བྫྲ་སིདྡྷི་ཡ་ཐཱ་སུ་ཁཾ། ཞེས་བརྗོད་དོ། །དེ་ནས་རྩ་སྔགས་ལན་གཅིག་བརྗོད་པས་སློབ་མ་བཅོམ་ལྡན་འདས་འཇམ་དཔལ་ཡེ་ཤེས་སེམས་དཔའ་
ཞལ་དྲུག་པ་ཞེས་པ་ནས། མཆོག་ཏུ་ཞི་བའི་ངང་ཚུལ་དང་ལྡན་པར་གྱུར། ཞེས་པའི་བར་སྒྲུབ་ཐབས་ལྟར་དུ་བསྐྱེད། དེའི་སྤྱི་བོར་ཨོཾ་དཀར་པོ། །མགྲིན་པར་ཨཱ་དམར་པོ། །ཐུགས་ཁར་ཧཱུཾ་སྔོན་པོ། ཉེར་སྤྱོད་ལྔ་སྔར་གྱི་སྔགས་ཕྱག་རྒྱ་ཙམ་གྱིས་མཆོད་
དེ་ནས་སློབ་མའི་ལག་ཏུ་མེ་ཏོག་གི་ཕྲེང་བ་སྦྱིན། སློབ་མས་ཀྱང་མཆོག་ཏུ་གྱུར་བའི་ཡོན་ཕུལ། འདིར་འཇུག་སྒོའི་བུམ་པ་ཟུང་པ་མེད་པའི་བླ་མས་ཤར་སྒོའི་བུམ་པའམ་རྣམ་རྒྱལ་གཅིག་ལས་མེད་ན་དེ་ཉིད་བཟུང་ནས། རྩ་སྔགས་ཀྱི་མཇུག་ཏུ་ཨོཾ་བྫྲ་

[058A]༄༅། །ཨ་བཧི་ཥི་ཉཙ་ཞེས་པས་བུམ་ཆུ་སློབ་མའི་སྤྱི་བོར་བླུགས་ནས་དབང་བསྐུར། སློབ་མས་ས་མ་ཡ་སྟཾ་ཞེས་བརྗོད་དེ་སེམས་མ་རྡོ་རྗེ་མའི་དམ་རྒྱ་བཅིངས་པའི་གུང་མོའི་རྩེ་མོས་མེ་ཏོག་གི་ཕྲེང་བ་བཟུང་ནས། ས་མ་ཡ་ཧཱུཾ་ཞེས་པས་སློབ་མ་
རྡོ་རྗེ་ཤུགས་ཀྱི་འཇུག་པས་ཞུགས་པ་ལ་བླ་མས་རང་རང་གི་ཕྱག་རྒྱ་དང་བཅས་ནས། བྫྲ་ཨངྐུ་ཤ་ཛཿ་ཤར་སྒོ་ནས་བྱང་ཆུབ་ཀྱི་སེམས་སུ་གཞུག་ས་མ་ཡ་ཧཱུཾ་བྫྲ་པཱ་ཤ་ཧཱུཾ། ལྷོ་སྒོ་ནས་སྦྱིན་པ་ལ་གཞུག་ས་མ་ཡ་ཧཱུཾ། བྫྲ་སྤོ་ཊཿ་ནུབ་སྒོ་ནས་ཤེས་
རབ་ཀྱིས་བཅིངས། ས་མ་ཡ་ཧཱུཾ། བྫྲ་ཨ་བེ་ཤ་ཨཿ་བྱང་སྒོ་ནས་བརྩོན་འགྲུས་ཀྱི་དབང་དུ་བྱས། ས་མ་ཡ་ཧཱུཾ། བྫྲ་ཨོཾ་ཀུ་ཤ་ཛཿ་སླར་ཡང་ཤར་སྒོ་ནས་ཞུགས་ཏེ་ལྷ་སྣམ་ལ་གནས་པར་གྱུར། འདི་དག་ནི་སློབ་དཔོན་གྱི་དཀྱིལ་ཆོག་ན་མི་གསལ་ཞིང་
དམ་བཞག་ཚར་བ་ན་ཧཱུཾ་ཛཱ་ཧཱུཾ་ཞེས་པས་ཡོལ་བའི་ནང་དུ་གཞུག་ཅེས་པ་ཙམ་ཞིག་ལས་མ་གསུངས་ཀྱང་ཕྱིས་ཀྱི་བླ་མའི་ཕྱག་ལེན་ལ་རྡོར་དབྱིངས་དང་མཐུན་པའི་རིགས་འགྲོས་སྦྱར་ཏེ་མཛད་པ་ལྷུག་པ་ལྟར་བཀོད་དོ། །དེ་ནས་རྡོ་རྗེ་སློབ་མའི་
སྤྱི་བོར་བཞག་ལ། དུས་འདི་ཉིད་དུ་ཁྱོད་ཉིད་ནི། །སངས་རྒྱས་རིགས་སུ་ཆུད་པས་ན། །ཚུལ་འདི་གཞན་ལ་མ་བརྗོད་ཅིག་གལ་ཏེ་སྨྲས་པར་གྱུར་ན་ནི། །འཇམ་པའི་རྡོ་རྗེ་རབ་འཁྲོས་ནས། །ཁྱོད་ཉིད་ཀླད་པ་རབ་ཏུ་འགེམས། ཞེས་རྩ་ལྟུང་བདུན་
པ་གསང་བ་སྒྲོགས་པའི་རྩ་ལྟུང་ལ་སྐོས་སུ་དམ་བཞག་དང། དེ་ནས་ཙན་དན་དང་གུར་ཀུམ་ལ་སོགས་པའི་ཆུ་ཁྱོར་བར་བླུགས་ཏེ་འཐུང་དུ་བཅུག་ནས། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་འདས་ན་བསྲེག་པར་བྱེད། །གལ་ཏེ་གསང་

[058B] །རྡོ་རྗེ་བདུད་རྩིའི་ཆུ་འདིས་འགྲུབ། །ཨོཾ་བྫྲ་ཨུ་ད་ཀ་ཋ་ཋ། ཞེས་མནའ་ཆུ་བླུད་ནས། དམ་ཚིག་སྤྱི་ལ་དམ་བཞག་དང། ཡང་སྤྱི་བོར་རྡོ་རྗེ་བཞག་ནས། དེ་ནས་བརྩམས་ཏེ་བུ་ཁྱོད་ཀྱི། །འཇམ་པའི་རྡོ་རྗེ་བ་ཡིན་གྱིས། །ང་ཡིས་ཇི་ལྟར་
བཀའ་སྩལ་པ། །ཁྱོད་ཀྱིས་སྐྱོ་བ་མེད་པར་གྱིས། །གལ་ཏེ་ང་ལ་མ་དད་པའམ། །དེ་བཞིན་མོས་པར་མ་བྱས་ན། །བདུད་ཀྱིས་བཅོམ་ནས་དམྱལ་བར་འགྲོ། དེ་བས་དམ་ཚིག་ལ་གནས་ཀྱིས། །འདི་ནི་དམ་ཚིག་མཆོག་ཡིན་ནོ། །ཞེས་རྩ་ལྟུང་དང་པོ་ལ་སྒོས་སུ་དམ་
བཞག་གོ་དེ་ནས་སློབ་མས་དེ་བཞིན་གཤེགས་པ་ཐམས་ཅད་ཀྱིས་བདག་ལ་བྱིན་གྱིས་བརློབས་ཤིག་སངས་རྒྱས་ཐམས་ཅད་ཀྱི་འཇམ་པའི་རྡོ་རྗེ་བདག་ལ་དབབ་དུ་གསོལ། ཞེས་ལན་གསུམ་གྱིས་ཡེ་ཤེས་དབབ་པའི་དོན་དུ་གསོལ་བ་གདབ་
སློབ་མའི་རྐང་པའི་འོག་ཏུ་ཡཾ་ལས་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ཅན་དབུས་སུ་ཡཾ་དང་མཐའ་གཉིས་སུ་གཡོ་བའི་བ་དན་གྱིས་མཚན་པ། སྙིང་གི་ནང་དུ་ཡི་གེ་ཨ་དཀར་པོ་མགྲིན་པར་ཨཱ་དམར་པོ། སྤྱི་བོར་ཨོཾ་དཀར་པོ་དབུས་
གྱི་ནང་དང་བ་སྤུའི་སྒོ་ཐམས་ཅད་ལ་ཨ་དཀར་པོ་འོད་ཟེར་འཕྲོ་བས་གང་བར་གྱུར་བའི་སྤྱི་བོའི་ཨོཾ་ཡིག་ལས་འོད་ཟེར་རབ་ཏུ་འཕྲོས་པས་ཕྱོགས་བཅུའི་སངས་རྒྱས་ཐམས་ཅད་འཇམ་པའི་རྡོ་རྗེའི་ལྷ་ཚོགས་ཀྱི་རྣམ་པར་ནམ་མཁའ་གང་བར་སྤྱན་
དྲངས་བ་རྣམས་སློབ་མའི་ལུས་ཀྱི་ནང་དུ་ཐོགས་པ་མེད་པར་ཞུགས་ཤིང་ཐིམ་ནས། འོག་གི་རླུང་གིས་རབ་ཏུ་འདེབས་པ་དང། ཨའི་ཚོགས་ཀྱི་འོད་ཟེར་ཀྱིས་ལུས་ཀྱི་ཕྱི་ནང་མ་ལུས་པ་ཡོངས་སུ་གསལ་བར་གྱུར། སློབ་དཔོན་གྱི་རྐང་

[059A]༄༅། །པ་གཡས་པའི་མཐེ་བོང་གཡོན་པས་མནན་ཏེ་དྲིལ་བུའི་སྒྲ་དྲག་ཏུ་བྱ་ཞིང་གུ་གུལ་གྱི་དུ་པས་བདུག་སྟེ། ཨཱ་བྫྲ་ཨ་བེ་ཤ་ཨཿ་ཨཿ་ཨཿ་ཞེས་རྣམ་པ་བརྒྱ་བརྗོད་ལ་དབབ་པོ། །དེའི་ཚེ་སྐུ་བབས་ན་གར་བྱེད་ཅིང། གསུང་བབས་ན་
སྔགས་སྨྲ་ལ། ཐུགས་བབས་ན་དེ་ཁོ་ན་ཉིད་ཀྱི་ཡེ་ཤེས་སྐྱེ་བར་འགྱུར་རོ། །དེས་མ་ཕེབས་ན་སྦོགས་ཆོག་ནི་རྡོ་རྗེ་བསྡམས་པའི་ཕྱག་རྒྱ་བྲལ་ཞིང། རྡོ་རྗེ་སེམས་དཔའི་ཏིང་ངེ་འཛིན་ལ། བྫྲ་ས་ཏ་ཨཿ་ཨཿ་ཨཿ་ཞེས་བརྗོད་ཅིང་བདག་སེམས་དཔའ་
གསུམ་བརྟེགས་པའི་ཐུགས་ཀའི་ཡིག་འབྲུ་ལས་པོད་ཟེར་དམར་པོ་བསམ་གྱིས་མི་ཁྱབ་པ་འཕྲོས་ཏེ་སློབ་མའི་ལུས་ལ་ཕོག་སྒྲིབ་པ་གཉིས་སྒྲོ་ལ་མེ་ཕོག་པ་ལྟར་བསྲེགས་ཏེ་སྦྱངས་པར་བསམས་ལ་སྔགས་དྲག་ཏུ་བཟླས་པར་བྱའོ། །
དེས་ཀྱང་མ་ཕེབས་ན་སྡིག་སྒྲིབ་སྦྱོང་བའི་སྦྱིན་སྲེག་བྱའོ། །ཞེས་དཀྱིལ་ཆོག་ལས་བཤད་དེ། བདག་འཇུག་ལ་སྤོག་ཆོག་མི་དགོས་སོ། །དེ་ནས་རྡོ་རྗེ་སྤྱི་བོར་བཞག་ཏེ། ཏི་ཥཋ་བྫྲ་ཞེས་པས་ཕབ་པ་བརྟན་པར་བྱའོ། །དེ་ནས་བླ་མས་རྡོར་
དྲིལ་འཛིན་པས་དཀྱིལ་འཁོར་ལ་མངོན་དུ་ཕྱོགས་པར་བྱ་ཏེ། འདི་ལྟར་བདག་གི་སློབ་མ་འདི། །དཀྱིལ་འཁོར་དུ་ནི་ལེགས་བཅུག་ནས། །ལྷ་ཡི་རིགས་ཀྱི་རིམ་པ་དང། །དེ་ཡི་བསོད་ནམས་ཅི་འདྲ་བ། །དཀྱིལ་འཁོར་འདིར་ནི་དེ་བཞིན་འགྱུར་
ཞེས་ལན་གསུམ་གྱིས་གསོལ་བ་བཏབ་ནས་སློབ་མ་དཀྱིལ་འཁོར་གྱི་སྟེང་གི་ནམ་མཁའ་ལ་བལྟར་བཅུག་ནས་བར་སྣང་གི་ཁ་དོག་ཇི་ལྟར་མཐོང་བ་དྲི་བར་བྱ་ཏེ་དཀར་པོས་ཞི་བ། སེར་པོས་རྒྱས་པ། དམར་པོས་དབང། ནག་པོ་འམ་སྔོན་

[059B] ཁྲ་བོས་ལས་སྣ་ཚོགས་པ་འགྲུབ་པར་བརྡ་སྤྲད། འདི་བདག་འཇུག་ལ་མི་དགོས། དེ་ནས་ཡང་ཞིང་མ་སྙིང་བའི་མེ་ཏོག་སློབ་མས་ཐལ་མོ་སྦྱར་བའི་གུང་མོ་གཉིས་ཀྱི་རྩེས་བཟུང། རིན་པོ་ཆེའི་མེ་ཏོག་ཏུ་མོས་ནས། འདིར་ནི་དངོས་གྲུབ་
གང་འགྲུབ་པ། །རིགས་ནི་གང་གི་སྣོད་དུ་འགྱུར། །བསོད་ནམས་མཐུ་ནི་གང་ཡོད་པ། །དེ་བཞིན་དུ་ནི་འབབ་པར་ཤོག་ཅེས་བདེན་སྟོབས་བརྗོད་ཅིང་སང་གི་རིགས་ཡིན་པའི་ལྷ་ལ་འབབ་པར་ཤོག་ཤིག་སྙམ་པས། པྲ་ཏི་ཙ་བྫྲ་ཧོཿ་ཞེས་ལྟོས་པ་མེད་པར་
དཀྱིལ་འཁོར་དུ་མེ་ཏོག་དོར་བས་ལྷའི་སྐུ་བཀོད་པའི་དབུ་ལ་ཕོག་ན་མཆོག་ཞལ་ལས་སྔས་འགྲུབ་སྐུའི་སྟོད་སྨད་བར་གསུམ་ལ་རིམ་པ་བཞིན། དངོས་གྲུབ་རབ་འབྲིང་ཐ་གསུམ་འགྲུབ་ལ། ས་བོན་ཕྱག་མཚན་བཀོད་པ་ཡིན་ན་གང་གི་མཚན་
མ་ལ་ཕོག་པའི་ལྷ་དེའི་རིགས་ཀྱི་དངོས་གྲུབ་འགྲུབ་ཅིང། རྩིག་པའི་ཕྱི་རོལ་ཏུ་ལྷུང་ན་ལན་གསུམ་བསྐྱར་ནས་དོར་ཞིང། གསུམ་པའང་རྩིག་པའི་ཕྱིར་ལྷུང་ན་དངོས་གྲུབ་མེད་པར་ཤེས་པར་བྱ་ཏེ། དེའི་ཚེ་དབང་མི་བསྐུར་ཞིང་སྡིག་པ་སྦྱང་བ་སོགས་
བྱས་ནས་ཕྱིས་གཞུག་པར་བྱའོ། །དེ་ནས་བླ་མས་མེ་ཏོག་བླངས་ལ་སློབ་མའི་སྤྱི་བོར་བཅིང་ཞིང། ཨོཾ་པྲ་ཏི་གྲྀ་ཧན་སྟཾ་ཨི་མི་ས་ཏ་མ་ཧཱ་བ་ལ། ཞེས་བརྗོད་དོ། །དེ་ནས། རྡོ་རྗེ་ཆགས་པ་དེང་ཁྱོད་ཀྱིས། །མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་
ཅད་མཐོང་འགྱུར་ཏེ། །རྡོ་རྗེའི་མིག་ནི་བླ་ན་མེད། །མཉ་ཛུ་བྫྲ་ཙ་ཀུ་ཥ་བཱ་ཤྱ། ཞེས་བརྗོད་དེ་གདོང་གཡོགས་འགྲོལ་ནས། ཐར་བ་ཆེན་པོའི་ཕོ་བྲང་མཆོག་ལྟོས་ཤིག་ལྟོས་ཤིག་སེམས་དཔའ་ཆེ། །མེ་ཏོག་གང་དུ་བབས་གྱུར་པ། །དེ་ནི་ཁྱོད་ཀྱི་ལྷག་པའི་ལྷ། ཞེས་
[061A]༄༅། །བརྗོད་དེ་དཀྱིལ་འཁོར་གྱི་རྟེན་གཞལ་ཡས་ཁང་དང། གཙོ་བོ་ནས་སྒོ་བསྲུང་གི་བར་རེ་རེ་ནས་བསྟན་མངོན་སུམ་དུ་མཐོང་བར་མོས་སུ་གཞུག་ཅིང། བདག་འཇུག་གི་ཚེ། འཇམ་པའི་རྡོ་རྗེ་རྟེན་དང་བརྟེན་པའི་དཀྱིལ་འཁོར་གྱི་
འཁོར་ལོ་མངོན་སུམ་དུ་མཐོང་བར་གྱུར། ཞེས་བརྗོད་ཅིང་སྒོམ་པ་ཙམ་བྱ་སྟེ། དཀྱིལ་འཁོར་དུ་གཞུག་པའི་ཆོ་གའི་རིམ་པའོ། །གཉིས་པ་ཞུགས་པ་ལ་དབང་བསྐུར་བ་ལ་གཉིས། རིག་པའི་དབང་ལྔ་བསྐུར་བ་དང། རྡོ་རྗེ་སློབ་དཔོན་གྱི་དབང་མཐའ་རྟེན་
དང་བཅས་པ་བསྐུར་བའོ། །དང་པོ་ནི། འདིར་དཀྱིལ་ཆོག་ལས་ཆུ་དབང་སོགས་ལྔ་མི་བསྐྱོད་པ་སོགས་ལྔའི་དབང་དུ་བཤད་པ་ནི། བླ་མེད་ལྟར་སློབ་མ་རིགས་ལྔར་བསྐྱེད་པར་མི་གསལ་ཞིང། བླ་མ་ཁ་ཅིག་མེ་ཏོག་གང་ཕོག་གི་ལྷར་བསྐྱེད་པ་དང་
ཁ་ཅིག་དང་པོའི་སངས་རྒྱས་སུ་བསྐྱེད་པའང་དོན་དུ་མི་སྣང་གི། ཁ་ཅིག་རྣམ་སྣང་དུ་བསྐྱེད་པར་བཞེད་པ་གཞུང་གི་དགོངས་པ་དང་མཐུན་པར་སྣང་ལ། རྡོ་རྗེ་འོད་དཔག་མེད་དང། དྲིལ་བུ་དོན་གྲུབ་ཏུ་བསྐྱེད་པར་བཤད་པ་ལྟར་ན་ཆུ་མི་
བསྐྱོད་པར་བསྐྱེད་དགོས་སམ་སྙམ་པ་སྣང་ན་ཡང་དཀྱིལ་ཆོག་ཏུ་བསྐྱེད་པར་མ་བཤད་ཅིང། བླ་མ་རྣམས་ཀྱང་མི་མཛད་པར་འདུག་ལ། ཅོད་པན་ཡང་རིན་འབྱུང་དུ་མི་བསྐྱེད་པར་རིགས་ལྔ་ཀའི་སྐྱེད་ཆོག་མཛད་དོ། །དེས་ན་རིག་པའི་དབང་ལྔ་
ལ་མི་བསྐྱོད་པའི་ཆུ་དང་ང་ཞེས་སོགས་ཀྱི་ཐ་སྙད་མཛད་པ་ནི་དབང་ལྔས་ཡེ་ཤེས་ལྔའི་ནུས་པ་འཇོག་པའི་ཆ་ནས་ཐ་སྙད་དེ་ལྟར་མཛད་པར་མངོན་ནོ། །ཆུ་དབང་གི་སྔགས་ཀྱང་དཀྱིལ་ཆོག་ལས་ཨོཾ་བརྫ་ཨུ་དག་ཨ་བཧི་ཧི་ཉྩ་ཏུ་མཾ། ཞེས་

[061B] བླ་མ་དག་རྩ་སྔགས་ཀྱང་བརྗོད་པར་མཛད་ཅིང། ཡོ་ག་ལུགས་གཞན་ལ་ལྷ་རེ་རེ་ཞིང་གི་སྔགས་ཀྱིས་ཆུ་དབང་རྒྱས་པར་བསྐུར་ཀྱང་འདིར་དེ་འདྲའི་མཚན་སྔགས་སོགས་སོ་སོ་བ་མ་གསུངས་པ་དང། འདི་ལྟར་སངས་
རྒྱས་བཅོམ་ལྡན་འདས། ནས་ཐེག་པ་ཆེན་པོའི་ཚུལ་གྱི་མཆོག་ཅེས་པའི་བར་སློབ་དཔོན་གྱིས་དཀྱིལ་འཁོར་གྱི་ལྷ་གཙོ་འཁོར་རྣམས་དང་རེ་རེ་ནས་སྦྱར་བ་ལ་བསམས་ནས། རྒྱུད་ཚིག་དེ་དག་རྫོགས་པར་བརྗོད་པའི་མཇུག་ཏུ་ཐམས་ཅད་ཀྱི་ཐུན་མོང་
གི་རྩ་སྔགས་དང་ཆུ་དབང་གི་སྔགས་སྤྲེལ་ནས་དབང་བསྐུར་བའི་ཕྱག་ལེན་མཛད་ལ། ཁ་ཅིག་དྲིལ་བུའི་དབང་གི་སྔགས་ལ་ཨ་ཀཱ་རོ་མུ་ཁཾ་སོགས་བརྗོད་པ་ནི་སློབ་དཔོན་གྱི་དཀྱིལ་ཆོག་མ་མཐོང་པར་ཟད་དོ། །དེ་ལ་ཆོ་གའི་རིམ་པ་ནི་འདི་ཡིན་ནོ། །དེ་ནས་སློབ་
མ་རྣམས་ཀྱིས་སློབ་དཔོན་ལ་ཕྱག་དང་མཎྜལ་ཕུལ་ནས། འཇམ་པའི་རྡོ་རྗེ་དང་ཐ་མི་དད་པར་བལྟས་ཏེ་ཐལ་མོ་སྦྱར་ནས། བྱང་ཆུབ་རྡོ་རྗེ་སངས་རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་སྐྱབས་པའི་དོན་གྱི་ཕྱིར། །ནམ་མཁའི་རྡོ་རྗེ་དེང་
བདག་སྩོལ། ཞེས་ལན་གསུམ་གྱིས་གསོལ་བ་གདབ་པར་བྱ་ཞིང། །འགྱུར་མི་འདྲ་ཙམ་གྱི་ཚིག་རྣམས་ནི་གྲགས་ཆེ་ཞིང། འགྱུར་བདེ་བ་གཅིག་བྱས་ན་འཇུག་པ་བདེའོ། །དེ་ནས་སློབ་མ་རྣམས་ལས་ཐམས་ཅད་པའི་སྔགས་དང་
ལས་བུམ་གྱི་ཆུས་བསངས། ས་བྷཱ་ཝས་སློབ་མ་རྣམས་སྟོང་པ་ཉིད་དུ་གྱུར། སྟོང་པའི་ངང་ལས་དཀྱིལ་འཁོར་གྱི་ཤར་སྒོའི་ཐད་ཀྱི་ཕྱི་རོལ་གྱི་སྣ་ཚོགས་པདྨ་དང་ཟླ་བའི་སྟེང་དུ་ཨ་ལས་འཁོར་ལོ་ཨས་མཚན་པ་ཡོངས་སུ་གྱུར་པ་ལས་སློབ་མ་

[062A]༄༅། །རྣམས་བཅོམ་ལྡན་འདས་རྣམ་པར་སྣང་མཛད་ཆེན་པོ། ཞེས་པ་ནས། སངས་རྒྱས་བཞིའི་གདན་གྱི་སྦྱོར་པས་བཞུགས་པར་གྱུར་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཁར་ཧཱུཾ། ཐུགས་ཁའི་ཧཱུཾ་ལས་འོད་འཕྲོས། སྒོམ་པ་
དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར་པའི་སྟེང་དུ་གདུགས་དང་རྒྱལ་མཚན་དང་བ་དན་ལ་སོགས་པས་བརྒྱན་ཞིང། མཐའ་རྣམས་སུ་རོལ་མོ་དང་མཆོད་པའི་ཚོགས་ཀྱི་ཡོངས་སུ་བསྐོར་བར་གྱུར། ཉེར་སྤྱོད་རོལ་མོ་
དང་བཅས་པ་སྔགས་དང་ཕྱོག་རྒྱ་ཙམ་གྱིས་སློབ་མ་ལ་མཆོད། ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། །འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། །སངས་རྒྱས་པདྨ་རྒྱས་པ་འདབ་འདྲའི་སྤྱན་མངའ་བ། །འདི་ནི་འཇིག་རྟེན་དགེ་བའི་
བཀྲ་ཤིས་དང་པོའོ། །དེ་ཡིས་ཉེ་བར་བསྟན་པའི་མཆོག་རབ་མི་གཡོ་བ། །འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ། །ཆོས་ཀྱི་དམ་པ་སྐྱེ་རྒུ་རྣམས་ལ་ཞི་བྱེད་པ། །འདི་ནི་འཇིག་རྟེན་དགེ་བའི་བཀྲ་ཤིས་གཉིས་པའོ། །དགེ་འདུན་དམ་པ་ཆོས་
ལྡན་ཐོས་པའི་བཀྲ་ཤིས་ཕྱུག་ལྷ་དང་མི་དང་ལྷ་མ་ཡིན་གྱི་མཆོད་པའི་གནས། ཚོགས་ཀྱི་མཚོག་རབ་ངོ་ཚ་ཤེས་དང་དཔལ་གྱི་གཞི། འདི་ནི་འཇི་རྟེན་དགེ་བའི་བཀྲ་ཤིས་གསུམ་པའོ། ཞེས་བཀྲ་ཤིས་ཀྱི་དབྱངས་བརྗོད་དེ་མེ་ཏོག་གི་ཆར་དབབ་
བུམ་པ་དུ་མ་ཡོད་ན་ལས་བུམ་མ་གཏོགས་པ་གཞན་རྣམས་ཀྱི་ཆུ་གཙོ་བོའི་བུམ་པར་བཅུད་བསྡུས་པ་བཟུང་ནས། རྣམ་ཤེས་ཕུང་པོ་གནས་གྱུར་པ། །མེ་ལོང་ལྟ་བུའི་ཡེ་ཤེས་ཀྱི། །ཞེ་སྡང་རྣམ་དག་མི་བསྐྱོད་པའི། དཔལ་ལྡན་ཆུ་ཡིས་དབང་བསྐུར་དེ། །འདི་

[062B] །རྫོགས་པའི་སངས་རྒྱས་ཨ་ལས་བྱུང། །ཨ་ནི་ཡིག་འབྲུ་ཀུན་གྱི་མཆོག། དོན་ཆེན་ཡི་གེ་དམ་པ་ཡིན། །ཁོང་ནས་འབྱུང་བ་སྐྱེ་བ་མེད། །ཚིག་ཏུ་བརྗོད་པ་སྤངས་པ་སྟེ། །བརྗོད་པ་ཀུན་གྱི་རྒྱུ་ཡི་མཆོག། ཚིག་ཀུན་རབ་ཏུ་གསལ་
བར་བྱེད། །མཆོད་པ་ཆེན་པོ་འདོད་ཆགས་ཆེ། །སེམས་ཅན་ཐམས་ཅད་དགའ་བར་བྱེད། །མཆོད་པ་ཆེན་པོ་ཞེ་སྡང་ཆེ། །ཉོན་མོངས་ཀུན་གྱི་དགྲ་ཆེ་བ། །མཆོད་པ་ཆེན་པོ་གཏི་མུག་ཆེ། །གཏི་མུག་བློ་སྟེ་གཏི་མུག་སེལ། །མཆོད་པ་ཆེན་པོ་ཁྲོ་བ་ཆེ། །ཁྲོ་བ་ཆེན་པོ་དགྲ་
ཆེ་བ། །མཆོད་པ་ཆེན་པོ་ཆགས་པ་ཆེ། །ཆགས་པ་ཐམས་ཅད་སེལ་བར་བྱེད། །འདོད་པ་ཆེན་པོ་བདེ་བ་ཆེ། །དགའ་བ་ཆེན་པོ་མགུ་བ་ཆེ། ལུས་ཀྱང་ཆེ་བ་སྟེ། ཁ་དོག་ཆེ་ཞིང་ལུས་བོང་མགུ་བ་ཆེ། །གཟུགས་ཆེ་ལུས་ཀྱང་ཆེ་ཆེན་བ་སྟེ། །ཁ་དོག་ཆེ་ཞིང་ལུས་བོས་ཆེ། །མིང་ཡང་ཆ་ཞིང་རྒྱ་ཆེ་བ། །དཀྱིལ་འཁོར་ཆེན་པོ་ཡངས་
པ་ཡིན། །ཤེས་རབ་མཚོན་ཆེན་འཆང་བ་སྟེ། ཉོན་མོངས་ཆེན་པོ་ལྕགས་ཀྱུ་མཆེ་པོག། གྲགས་ཆེན་སྙན་གྲགས་ཆེན་པོ་སྟེ། སྣང་བ་ཆན་པོ་གསལ་བ་ཆེ། མཁས་པ་སྒྱུ་འཕྲུལ་ཆེན་པོ་འཆང། སྒྱུ་འཕྲུལ་ཆེན་པོ་དོན་བསྒྲུབ་པ། སྒྱུ་འཕྲུལ་ཆེན་པོ་དགའ་པས་
དགའ། སྒྱུ་ཕྲུལ་ཆེན་པོ་མིག་འཕྲུལ་ཅན། སྤྱིན་བདག་ཆེན་པོ་གཙོ་བོ་སྟེ། ཚུལ་ཁྲིམས་ཆེན་པོ་འཆང་པའི་མཆོག། བཟོད་ཆེན་འཆང་བ་བརྟན་པ་པོ། བརྩོན་འགྲུབ་ཆེན་པོ་བརྟུལ་བ་ཡིན། བསམ་གཏན་ཆེན་པོ་ཏིང་འཛིན་གནས། །ཤེས་རབ་ཆེན་
པོ་ལུས་འཆང་བ། །སྟོབས་པོ་ཆེ་ལ་ཐབས་ཆེ་བ། །སྨོན་ལམ་ཡེ་ཤེས་རྒྱ་མཚོ་ཆེ། །བྱམས་ཆེན་རང་བཞིན་དཔག་ཏུ་མེད། །སྙིང་རྗེ་ཆེན་པོ་བློ་ཡི་མཆོག། ཤེས་རབ་ཆེན་པོ་བློ་ཆེན་ལྡན། །མཁས་པ་ཆེན་པོ་ཐབས་ཆེ་བ། །རྫུ་འཕྲུལ་ཆེན་པོ་སྟོབས་དང་

[063A]༄༅། །ལྡན༑ ༑ཤུགས་ཆེན་མགྱོགས་པ་ཆེན་པོ་སྟེ། །རྫུ་འཕྲུལ་ཆེན་པོ་ཆེར་གྲགས་པ། །སྟོབས་ཆེན་ཕ་རོལ་གནོན་པ་པོ། །སྲིད་པའི་རི་བོ་ཆེན་པོ་འཇོམས། །འཁྲེགས་ཤིང་རྡོ་རྗེ་ཆེན་པོ་འཆང། །དྲག་པོ་ཆེན་པོ་དྲག་ཤུལ་ཆེ། །འཇིགས་བྱེད་
འཇིགས་པར་བྱེད་པ་པོ། །མགོན་པོ་རིགས་མཆོག་ཆེན་པོ་སྟེ། །བླ་མ་གསང་སྔགས་ཆེ་བའི་མཆོག། ཐེག་པ་ཆེན་པོའི་ཚུལ་ལ་གནས། །ཐེག་པ་ཆེན་པོའི་ཚུལ་གྱི་མཆོག། ཨ་ཨཱ་ཞེས་པ་ནས་ཛྙཱ་ན་ག་རྦ་ཨཱ་ཨོཾ་བྫྲ་ཨུ་ད་ཀ་ཨ་བཧི་ཥི་ཉྩ་ཏུ་མཾ། ཞེས་
བརྗོད་དེ་རྡོ་རྗེ་དང་བཅས་པའི་གཡས་པའི་ཁུར་ཚུར་གྱིས་བུམ་པའི་ཆུ་བླངས་པ་སློབ་མའི་སྤྱི་བོར་བླུགས་ཤིང་འཐུང་དུའང་གཞུག་གོ། དེ་ལྟར་དབང་བསྐུར་བའི་བུམ་པའི་ཆུས་ལུས་ཐམས་ཅད་གང། དྲི་མ་ཐམས་ཅད་དག། རྣམ་ཤེས་ཀྱི་ཕུང་པོ་གནས་
གྱུར་ནས་མེ་ལོང་ལྟ་བུའི་ཡེ་ཤེས་མངོན་དུ་བྱས་པར་གྱུར། རིགས་ལྔས་མཚན་པའི་རིན་པོ་ཆེའི་རྩེ་ཕྲན་ཅན་གྱི་དབུ་རྒྱན་བཟུང་ནས། ས་བྷཱ་ཝས་དབུ་རྒྱན་སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ཧཱུཾ་ཏྲཱཾ་ཧྲཱི་ཨཿ་ལས་རིགས་ལྔའི་སྐུ་ཕྱག་རྒྱ་
ཆེན་པོ་ཡོངས་སུ་རྫོགས་པ་རྣམས་ཀྱི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་ཐུགས་ཀའི་ཧཱུ་ལས་འོད་འཕྲོས། སྒོམ་པ་དང་འདྲ་བའི་ཡེ་ཤེས་པ་རྣམས་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར་པ་རྣམས་ཞུ་བ་ལས་བྱུང་བའི་ཅོད་
པན་དུ་གྱུར། ཐོར་ཚུགས་ཅོད་པན་གྱིས་བརྒྱན་པ། །སངས་རྒྱས་ཀུན་གྱིས་རབ་བསྔགས་པའི། །དབུ་རྒྱན་རིན་ཆེན་དམ་པ་ཡིས། རྫོགས་སངས་རྒྱས་སུ་དབང་བསྐུར་རོ། །ཨོཾ་ཧཱུཾ་ཏྲཱཾ་ཧྲཱི་ཨཿ་རྟན་མུ་ཀུ་ཊ་ཨ་བཧི་ཥ་ཉྩ་མཾ། ཞེས་བརྗོད་དེ་དབུ་རྒྱན་དང་

[063B] སློབ་དཔོན་གྱིས་རྡོ་རྗེ་རྩེ་ལྔ་པ་བཟུང་ལ། ས་བྷཱ་ཝས་རྡོ་རྗེ་སྟོང་པ་ཉིད་དུ་གྱུར། སྟོང་པའི་ངང་ལས་སྐད་ཅིག་གིས་འོད་དཔག་མེད་དམར་པོ་
ཕྱག་གཉིས་མཉམ་གཞག་གི་སྟེང་ན་རྡོ་རྗེས་མཚན་པའི་པདྨ་གིས་འོད་དཔག་མེད་དམར་པོ་
ཕྱག་གཉིས་མཉམ་གཞག་གི་སྟེང་ན་རྡོ་རྗེ་མཚན་པའི་པདྨ་བསྣམས་པ། རྡོ་རྗེ་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ་མགྲིན་པར་ཨཱ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་འཕྲོས་སྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་
སུ་མེད་པར་གྱུར་པ་ཞུ་བ་ལས་བྱུང་བའི་རྡོ་རྗེར་གྱུར། སངས་རྒྱས་ཀུན་གྱི་རྡོ་རྗེའི་དབང། །དེ་རིང་ཁྱོད་ལ་བསྐུར་བར་བྱ། །སངས་རྒྱས་ཀུན་ཏུ་རབ་བསྒྲུབ་ཕྱིར། །རྡོ་རྗེ་འདི་ནི་ཁྱོད་ཀྱིས་ལོངས། །ཨོཾ་བྫྲ་ཨ་དཧི་པ་ཏི་སྟཾ་ཨ་བཧི་ཥི་ཉྩ་མི་ཏི་ཥྛ་བྫྲ་ས་མ་ཡ་ཧཱུཾ། ཞེས་བརྗོད་
དེ་ལག་པ་གཡས་སུ་སྦྱིན། སློབ་མས་འོད་དཔག་མེད་ཀྱི་ངོ་བོར་མོས་ནས་གཡས་པའི་རྡོ་རྗེ་ཁུ་ཚུར་གྱིས་སྙིང་ཀར་གཏོད་ང་བཟུང། དེ་ལྟར་རྡོ་རྗེའི་དབང་བསྐུར་བས་འདུ་ཤེས་ཀྱི་ཕུང་པོ་གནས་གྱུར་ན་སོ་སོར་རྟོག་པའི་ཡེ་ཤེས་མངོན་དུ་གྱུར། ས་བྷཱ་ཝས་དྲིལ་བུ་སྟོང་པར་གྱུར་
སྟོང་པའི་ངང་ལས་སྐད་ཅིག་གིས་དོན་ཡོད་གྲུབ་པ་ལྗང་ཁུ་གཡས་སྐྱབས་སྦྱིན་གྱི་ཕྱག་རྒྱས་སྣ་ཚོགས་རྡོ་རྗེ་བསྣམས་ཤིང་གཡོན་མཉམ་གཞག་གི་ཕྱག་རྒྱ་མཛད་པ་རྡོ་རྗེའི་སྐྱིལ་ཀྲུང་གིས་བཞུགས་པའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་
ཧཱུཾ། ཐུགས་ཀའི་ཧཱུཾ་ལས་འོད་འཕྲོས། སྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར་པ་ཞུ་བ་ལས་བྱུང་བའི་དྲིལ་བུར་གྱུར། འདུ་བྱེད་ཕུང་པོ་རྣམ་དག་པའི། །བྱ་བ་གྲུབ་པའི་ཡེ་ཤེས་ཀྱི། །ཕྲག་དོག་དོན་

[064A]༄༅། །ཡོད་གྲུབ་པ་ཡི། །དྲིལ་བུ་ལས་ཀྱི་དབང་བསྐུར་རོ། །ཨོཾ་བྫྲ་གྷཎྜ་ཨ་བཧི་ཥི་ཉྩ་ཏུ་མཾ། ཞེས་བརྗོད་དེ་ལག་པ་གཡོན་དུ་སྦྱིན། གཡས་རྡོ་རྗེ་སྔར་ལྟར་འཛིན་པའི་གཡོན་པས་དྲིལ་བུ་དཀུར་བཟུང། དེ་ལྟར་དྲིལ་བུའི་དབང་བསྐུར་
བས་འདུ་བྱེད་ཀྱི་ཕུང་པོ་གནས་གྱུར་ནས་བྱ་བ་ནན་ཏན་གྱི་ཡེ་ཤེས་མངོན་དུ་བྱས་པར་གྱུར། དེ་ནས་སློབ་མའི་སྤྱི་བོར་རྡོ་རྗེ་དྲིལ་བུ་མཉམ་པོར་བཟུང་ཏེ། གཟུགས་ཀྱི་ཕུང་པོ་རྣམ་དག་པའི། །ཆོས་ཀྱི་དབྱིངས་ཀྱི་ཡེ་ཤེས་ཀྱིས། །གཏི་མུག་རྣམ་པར་སྣང་མཛད་
ཀྱིས༑ ༑དཔལ་ལྡན་མིང་གི་དབང་བསྐུར་རོ། །ཨོཾ་བྫྲ་ཨ་བཧི་ཥི་ཉྩ་ནམ་ཨ་བཧི་ཥི་ཀ་ཏཿ་ཀྱེ་དཔལ་ཆེ་གེ་མོ་རྡོ་རྗེ་ཞེས་བྱ་བའོ། །ཞེས་མེ་ཏོག་གང་ཕོག་གི་རིགས་ཀྱི་མིང་གདགས། དེ་ལྟར་མིང་གི་དབང་བསྐུར་བས་གཟུགས་ཀྱི་ཕུང་པོ་གནས་གྱུར་ནས་
ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས་པར་གྱུར། ཚིགས་བཅད་དང་སྔགས་རྣམས་ནི་སློབ་དཔོན་གྱི་གཞུང་ཇི་ལྟ་བ་ཡིན་ལ། སློབ་དཔོན་རང་གི་གཞུང་ཚིག་འདི་དག་གིས་ཆུ་དབང་ལ་རྣམ་ཤེས་ཀྱི་ཕུང་པོ། དྲིལ་བུའི་དབང་ལ་འདུ་བྱེད་ཀྱི་
ཕུང་པོ། །མིང་དབང་ལ་གཟུགས་ཀྱི་ཕུང་པོའི་དག་པ་དངོས་སུ་སྦྱར་བས་ཅོད་པན་དང་རྡོ་རྗེའི་དབང་ལ་ཡང་ཚོར་བ་དང་འདུ་ཤེས་ཀྱི་དག་པ་འོས་མེད་ཀྱིས་འཐོབ་ལ། སློབ་དཔོན་རང་གིས་འདི་ལྟར་གསུང་པ་པོར་ནས། ཟུར་ཙམ་ཡང་མ་གསུངས་
པ་དབང་དང་པོ་བཞི་ལ་རིམ་པ་བཞིན་ཀུན་གཞི་ཉོན་ཡིད་ཡིད་ཤེས་དབང་ཤེས་བཞིའི་དག་པ་དང་མིང་དབང་ལ་མིང་བཞིའི་དག་པ་སྦྱོར་བ་ནི་ཧ་ཅང་ཡང་མི་རིགས་པ་ཆེན་པོའོ།། །།གཉིས་པ་རྡོ་རྗེ་སློབ་དཔོན་གྱི་དབང་མཐའ་རྟེན་དང་

[064B] དཀྱིལ་ཆོག་ཏུ་འདི་ལ་སློབ་མ་རྣམ་སྣང་དུ་བསྐྱེད་ནས་ཆུ་དབང་སྔར་ལྟར་བསྐུར་བས་རྣམ་སྣང་གིས་རྒྱས་བཏབ་པར་དངོས་སུ་གསུངས་ཤིང། ཅོད་པན་རྡོར་དྲིལ་མིང་དབང་མ་གསུངས་པས། སློབ་མ་དང་པོའི་སངས་རྒྱས་སུ་བསྐྱེད་
པ་དང། རིགས་ལྔའི་དབུ་རྒྱན་བྱེད་པ་དང། སླར་ཡང་རིག་པའི་དབང་ལྔ་ཀ་སྔར་ལྟར་བྱེད་པ་དག་ནི་སློབ་དཔོན་དང་མི་མཐུན་ནོ། །གླེགས་བཾ་དུང་དྲིལ་བུ་སྦྱིན་ཞེས་པ་ཙམ་ཞིག་དམ་ཚིག་གསུམ་སྦྱིན་པའི་སྔོན་དུའང་གསུངས་ཀྱང། གསུམ་པ་སྦྱིན་ཚུལ་དངོས་
དམ་ཚིག་གསུམ་སྦྱིན་པའི་རྗེས་སུ་གསུངས་པ་ལྟར་རྗེས་སུ་སྦྱིན་པ་ལེགས་སོ། །མེ་ལོང་གི་དབང་ལན་གཉིས་དཀྱིལ་ཆོག་ཏུ་རྡོ་རྗེ་སློབ་དཔོན་གྱིས་གསུངས་པ་ནི་སྔ་མས་ཆོས་ཐམས་ཅད་རང་བཞིན་གྱིས་མེད་གཟུགས་བརྙན་དང་མཚུངས་པར་རྟོགས་
པར་བྱེད་པ་དང། ཕྱི་མས་རང་གིས་སྙིང་ལ་ཞུགས་པའི་འཇམ་པའི་རྡོ་རྗེ་མེ་ལོང་གི་གཟུགས་བརྙན་ལྟར་ཤེས་པར་བྱ་བའི་ཆེད་དུ་གསལ་བར་གསུངས་ཏེ་མེ་ལོང་ལན་གཉིས་གསུངས་པའི་ཚད་ལྡན་གྱི་དཀྱིལ་ཆོག་མང་པོ་ཡོད་དོ། །དེ་ཡང་རྡོ་རྗེ་
སློབ་དཔོན་དུ་དབང་བསྐུར་བར་འོས་པའི་སློབ་མས་ཕྱག་བྱས་ཏེ་མཎྜལ་དང་ཡོན་ཕུལ་ནས། བདག་དང་གཞན་དོན་བྱེད་པ་ཡི། །མི་ལྡོག་རྡོ་རྗེ་སློབ་དཔོན་དུ། །དབང་བསྐུར་བ་ནི་བདག་ལ་སྩོལ། །ཐུགས་རྗེས་བདག་ལ་སྐྱབ་པར་མཛོད། ཅེས་ལན་གསུམ་
གསོལ་བ་གདབ། དེ་ནས་དཀྱིལ་འཁོར་གྱི་ཤར་སྒོའི་ཐད་གྱི་ཕྱི་རོལ་ཏུ་དབང་སྟེགས་ཀྱི་དཀྱིལ་འཁོར་སྒོམ་པ་ལྟར་དངོས་སུ་བྲིས་པའི་དབུས་སུ་སེང་གེའི་ཁྲི་ལ་སློབ་མ་དགོད་པའམ། ཡང་ན་བསམ་གཏན་གྱིས་བསྐྱེད་པ་ཙམ་གྱིས་ཀྱང་རུང་ཏེ། ས་བྷཱ་

[065A]༄༅། །ཝས་སྟོང་པ་ཉིད་དུ་གྱུར། སྟོང་པའི་ངང་ལས་དཀྱིལ་འཁོར་གྱི་ཤར་སྒོར་དབང་སྟེགས་ཁྲུས་ཀྱི་དཀྱིལ་འཁོར་གྲུ་བཞི་པ། ནུབ་ལ་ཕྱོགས་པའི་སྒོ་གཅིག་དང་ལྡན་པའི་ནང་དུ་སྣ་ཚོགས་པདྨ་འདབ་མ་བརྒྱད་པའི་དབུས་སུ་སེང་གེའི་
སྟེང་དུ་ཨ་ལས་འཁོར་ལོ་ཨས་མཚན་པ་ཡོངས་སུ་གྱུར་པ་ལས་སློབ་མ་རྣམས་བཅོམ་ལྡན་འདས་རྣམ་པར་སྣང་མཛད་ཆེན་པོ་ཞེས་པ་ནས། མཆོད་པའི་ཚོགས་ཀྱིས་ཡོངས་སུ་བསྐོར་བར་གྱུར། ཞེས་པའི་བར་སྔར་ལྟར་བྱས་ནས། སློབ་དཔོན་རྡོ་རྗེ་
དྲིལ་བུ་འཛིན་ཞིང། མེ་ཏོག་གི་ཆར་འབེབས་པ་ལ་བརྩོན་པས། ཕུན་སུམ་ཚོགས་པ་ཞེས་པ་ནས། ཨ་བཧི་ཥི་ཉྩ་ཏུ་མཾ། ཞེས་པའི་བར་ཡང་སྔར་གྱི་ཆུ་དབང་གི་སྐབས་ཇི་ལྟ་བར་རྒྱས་པར་བྱས་ཏེ། དེ་ལྟར་དབང་བསྐུར་བའི་བུམ་པའི་ཆུས་ལུས་
ཐམས་ཅད་གང། དྲི་མ་ཐམས་ཅད་དག། ཆུ་ལྷག་མ་སྤྱི་གཙུག་ན་གནས་པ་ཡོངས་སུ་གྱུར་པ་ལས། རྣམ་སྣང་ཞལ་གཅིག་ཕྱག་གཉིས་པ་བྱང་ཆུབ་མཆོག་གི་ཕྱག་རྒྱ་ཅན་གྱིས་རྒྱས་བཏབ་པར་གྱུར། དེ་ལ་ཉེར་སྤྱོད་རོལ་མོ་སྒེག་སོགས་
བརྒྱད་བཅས་པའི་སྔགས་རྒྱས་མཆོད། འཇམ་དཔལ་གྱི་སྐུ་གཟུགས་སློབ་མའི་སྤྱི་བོར་བཞག་ལ། ཨོཾ་མ་ཉྫུ་ཤྲི་མ་ཧཱ་སུ་ཁ་བྫྲ་ས་ཏ་སུ་ར་ཏེ་ས་མ་ཡེ་སྟཾ། ཁྱོད་ནི་རྡོ་རྗེ་སློབ་དཔོན་ཡིན། །སློབ་མའི་ཚོགས་རྣམས་བསྡུ་བར་གྱིས། །སེམས་
ཅན་དོན་ཀུན་བྱེད་པའི། །ཆོས་ཀྱི་རྒྱལ་པོར་དབང་བསྐུར་རོ། །ཞེས་བརྗོད་དོ། །དེ་ནས་དམ་ཚིག་གསུམ་སྦྱིན་པ་ནི། ཧཱུཾ་ལས་བྱུང་བའི་རྡོ་རྗེ་འདི་ནི་སངས་རྒྱས་ཐམས་ཅད་ཀྱི། །འཇམ་པའི་རྡོ་རྗེའི་ཕྱག་ན་གནས། །ཁྱོད་ཀྱིས་ཀྱང་ནི་རྟག་ཏུ་བཟུང་

[065B] ཨོཾ་ས་རྦ་ཊ་ཐཱ་ག་ཏ་སིད་དཧི་ས་མ་ཡ་ཏི་ཥཋ་ཨེ་ཥ་སྟཾ་དྷ་ར་ཡ་མི་ཧི་ཧི་ཧི་ཧི་ཧཱུཾ། ཞེས་བྱ་བ་འདིས་ལག་པ་གཡས་པར་རྡོ་རྗེ་སྤྱིན་ལ། ཐོག་མཐའ་མེད་པའི་སེམས་དཔའ་ནི། འཇམ་པའི་རྡོ་རྗེ་དགའ་བ་ཆེ། །ཀུན་ཏུ་བཟང་
པོ་ཐམས་ཅད་བདག། རྡོ་རྗེ་སྙིང་པོ་བདག་པོའི་གཙོ། །བཅོམ་ལྡན་འདས་དཔལ་ཆོག་དང་པོའི་སྐྱེས་བུའོ། །ཨོཾ་མ་ཧཱ་བྫྲ་ཧཱུཾ། སྟོང་པ་ཉིད་དབྱེར་མེད་པའི་རྒྱལ་བའི་ཐུགས་གཉིས་སུ་མེད་པའི་ཡེ་ཤེས་ནི་གསང་བའི་རྡོ་རྗེ་ཡིན་ལ། དེ་དྲན་པའི་དོན་དུ་རྡོ་རྗེ་
འཛིན་པ་རྡོ་རྗེའི་དེ་ཁོ་ན་ཉིད་ཀྱིས་ཟུར་ཞིག། ཅེས་བརྗོད་ནས་དེ་ཁོ་ན་ཉིད་ཀྱིས་འཛིན་དུ་གཞུག། ཨ་ལས་སྐྱེས་པའི་དྲིལ་བུ། འདི་དེ་སངས་རྒྱས་ཐམས་ཅད་ཀྱི། ཤེས་རབ་དབྱངས་ཀྱི་རྗེས་འགྲོར་བཤད། །ཁྱོད་ཀྱིས་ཀྱང་ནི་རྟག་ཏུ་བཅང།།
བྱང་ཆུབ་མཆོག་ཏུ་རྒྱལ་བ་བཞེད། ཅེས་བྱ་བ་འདིས་སློབ་མའི་ལག་པ་གཡོན་དུ་དྲིལ་བུ་གཏད་ལ་སྲིད་པ་ངོ་བོ་ཉིད་ཀྱིས་དག། །ངོ་བོ་ཉིད་ཀྱིས་སྲིད་བྲལ་བྱས། །རང་བཞིན་དག་པའི་སེམས་ལྡན་པས། །སྲིད་པའི་
མཆོག་ནི་བྱེད་པར་འགྱུར། །ཨོཾ་བྫྲ་གྷཎྜ་ཨཱ་ཞེས་བཟླས་ནས་དཀྲོལ་དུ་གཞུག་སྟེ། ཆོས་ཐམས་ཅད་རང་བཞིན་མེད་པའི་སྒྲ་དྲིལ་བུས་སྒྲོགས་པར་སེམས་པའི་སྒོ་ནས། དྲིལ་བུ་འཁྲོལ་བ་དྲིལ་བུའི་དེ་ཁོ་ན་ཉིད་ཀྱིས་ཟུང་ཞིག་ཅེས་དེ་ཁོ་ནརྒྱ་ཆེན་པོ་བསྒོམ་ཏུ་བཅུག་སྟེ་
[066A]༄༅། །སྲིད་པའི་བདེ་བ་ཤིན་ཏུ་ཆུང། །སྡུག་བསྔལ་ཆེན་པོ་དག་བྱའི་ཕྱིར། །ཤིན་ཏུ་བདེ་བ་དམ་པའི་ཐབས། །དེ་བས་དམ་ཚིག་བསྲུང་བར་གྱིས། །འདོད་པའི་ལོངས་སྤྱོད་ཐམས་ཅད་ནི། །ཅི་འདོད་བ་ནི་བརྟེན་བཞིན་དུ། །རང་གི་ལྷ་ཡི་སྦྱོར་བ་ཡིས་
བདག་དང་གཞན་ལ་མཆོད་པར་གྱིས། །འདི་ནི་སྐུ་ཡི་དམ་ཚིག་གོ། །རང་ལྷའི་སྐུ་ཕྱག་རྒྱ་ཆེན་པོར་ཟབ་གསལ་གཉིས་སུ་མེད་པའི་ཏིང་ངེ་འཛིན་དང་མ་བྲལ་བར་འདོད་པའི་ཡོན་ཏན་ལ་རང་བཞིན་ཤེས་པའི་སྒོ་ནས་ལོངས་སྤྱོད་པའི་བྱང་ཆུབ་
བསྒྲུབ་པར་གྱིས་ཤིག་ཅེས་ཕྱག་རྒྱའི་དེ་ཁོ་ན་ཉིད་བརྗོད་དེ་དམ་ཚིག་གསུམ་སྦྱིན་ནོ། །དེ་ནས་ཡང་སློབ་མ་ལ་གོང་ལྟར་མཆོད་དེ། གསེར་གྱི་ཐུར་མས་མིག་སྨན་བྱུག་ཏེ། མིག་འབྱེད་པའི་ཚུལ་དུ་བྱས་ལ། ཇི་ལྟར་མིག་མཁན་རྒྱལ་པོ་ཡིས། །འཇིག་
རྟེན་ལིང་ཏོག་བསལ་བ་ལྟར། །བུ་ཁྱོད་ཀྱིས་ནི་མི་ཤེས་པའི། །རབ་རིབ་རྒྱལ་བ་རྣམས་ཀྱིས་བསལ། །ཨོཾ་བྫྲ་ནཻ་ཏྲ་ཨ་པ་ཧ་ར་པ་ཊ་ལཾ་ཧྲཱི་མ་རིག་པའི་ལིང་ཏོག་དང་བྲལ་ནས་ཡེ་ཤེས་ཀྱི་སྤྱན་བྱེ་བར་གྱུར། ཨ་ལས་སྐྱེས་པའི་མེ་ལོང་དུ་གྱུར། ཨ་ཆོས་
རྣམས་གཟུགས་བརྙན་ལྟ་བུ་ཏེ། །གསལ་ཞིང་དྭངས་ལ་རྙོག་པ་མེད། །བཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཀུན་ཏུ་འབྱུང། །རང་བཞིན་མེད་ཅིང་བདག་མེད་པ། །དེ་ལྟར་ཆོས་རྣམས་ཤེས་བྱས་ནས། །སེམས་ཅན་དོན་ནི་མཉམ་མེད་བྱོས་
འོན་ཀྱང་སངས་རྒྱས་སྲས་སུ་སྐྱེ། །ཆོས་ཐམས་ཅད་རང་བཞིན་མེད་པ་མེ་ལོང་གི་གཟུགས་བརྙན་དང་མཚུངས་པར་ཤེས་པར་བྱོས་ཤིག་ཅེས་མེ་ལོང་བསྟན། ཨཱ་ལས་སྐྱེས་པའི་དྲིལ་བུ། ཆོས་རྣམས་ནམ་མཁའི་མཚན་ཉིད་ཏེ། །ནམ་མཁའ་

[066B] །ནམ་མཁའ་མཉམ་པ་ཉིད་སྦྱོར་བས། །ཐམས་ཅད་མཆོག་ནི་མཉམ་ཉིད་གསལ། ཞེས་བརྗོད་ཅིང་དཀྲོལ་དུ་གཞུག་ཧོ་ལས་སྐྱེས་པའི་མདའ་གཞུ་བྱིན་ཏེ། །ཧོ་དེ་བཞིན་གཤེགས་པ་ཐམས་ཅད་ཀྱི་རྗེས་སུ་བྱོས་ཤིག་ཅེས་བརྗོད་ནས་
ཕྱོགས་བཞི་སྟེང་འོག་ཏུ་མདའ་འཕེན་སྟངས་བྱེད་དུ་བཞུག་གོ་ཡང་མེ་ལོང་གི་ནང་དུ་རྡོ་རྗེའི་གཟུགས་བརྙན་འཆར་དུ་བཅུག་ནས་བསྟན་ཏེ། ཨོཾ་མྙྫུ་ཤྲཱི། འཇམ་པའི་རྡོ་རྗེ་མེ་ལོང་ལྟར། །དག་ཅིང་གསལ་ལ་རྙོག་པ་མེད། །སངས་རྒྱས་ཀུན་བདག་རང་ཉིད་ནི་
བུ་ཁྱོད་ཀྱིས་ནི་སྙིང་ལ་ཞུགས། །འཇམ་པའི་རྡོ་རྗེ་རང་ཉིད་གཙོ། །འདི་ཉིད་ཡིན་པར་ཤེས་པར་གྱིས། །ཨོཾ་མྙྫུ་ཤྲཱི་ཨ། རང་གི་སྙིང་ལ་ཞུགས་པའི་རྡོ་རྗེ་སེམས་དཔའ་མེ་ལོང་གི་ནང་གི་གཟུགས་བརྙན་ལྟར་ཤེས་པར་གྱིས་ཤིག་དེ་ནས་ཆོས་བཤད་པ་སྤྱིའི་རྗེས་
གནང་ནི། ཨོཾ་བྫྲ་ཧེ་ཏུ་མཾ། ཞེས་པའི་འཁོར་ལོ་རྐང་པའི་འོག་ཏུ་སྦྱིན། ཨོཾ་བྫྲ་བྷཱ་ཥ་རཾ། ཞེས་པས་དུང་ལག་པ་གཡས་སུ་བྱིན། ཨ་ཞེས་པའི་དྲིལ་བུ་ལག་པ་གཡོན་དང། མཚན་བརྗོད་ཀྱི་པུ་སྟི་ལག་པ་གཉིས་ཀྱི་དབུས་སུ་བྱིན་ལ། དྲིལ་བུ་དཀྲོལ་ཞིང། དེ་རིང་ཕན་
ཆད་འཇིག་རྟེན་ལ། །སྐྱོབ་པ་རྣམས་ཀྱིས་འཁོར་ལོ་བསྐོར། །ཆོས་ཀྱི་དུང་ནི་བླ་མེད་པས། །ཀུན་ཏུ་མ་ལུས་གང་བར་གྱིས། །སོམ་ཉིད་ཡིད་གཉིས་མི་བྱ་ཞིང། །དོགས་པ་མེད་པའི་སེམས་ཀྱིས་ནི། །གསང་སྔགས་སྤྱོད་པའི་ཚུལ་གྱི་མཆོག་འཇིག་རྟེན་རྣམས་ལ་ཀུན་
ཏུ་སྒྲོགས། །དེ་ལྟར་བྱས་ན་སངས་རྒྱས་ལ། །ཕན་བཏགས་དྲིན་ཏུ་བཟོ་བར་འགྱུར། །རྡོ་རྗེ་འཛིན་པ་དེ་ཀུན་ཡང། །ཁྱོད་ལ་རྟག་ཏུ་བསྲུང་བར་བྱེད། ཞེས་བརྗོད་དོ། །རིགས་སོ་སོའི་ཆོས་བཤད་པའི་རྗེས་གནང་ནི། སློབ་མ་རིམ་པ་བཞིན་རིགས་ལྔའི་ཕྱག་ཆེན་སྒྲུབ་

[067A]༄༅། །ཐབས་ཀྱི་སྐབས་སུ་བསྒོམ་པའི་ཚེ་ཇི་ལྟར་བཤད་པ་ལྟར་འཆར་བཅུག་ནས། སོ་སོའི་འཁོར་ལོ་བསྒྱུར་བའི་རྣལ་འབྱོར་ལ་གནས་སུ་གཞུག་ཅིང། འཇིག་རྟེན་ཀུན་ལ་ཐམས་ཅད་དུ། །སེམས་ཅན་ཀུན་ལ་ཕན་པའི་ཕྱིར། །ཇི་ལྟར་སྣ་
ཚོགས་བདུལ་འགྱུར་པའི། །ཆོས་ཀྱི་འཁོར་ལོ་རབ་ཏུ་བསྐོར། ཞེས་པ་དང། ཆོས་ཀྱི་གནས་སུ་རྡོ་རྗེ་དང་རིན་པོ་ཆེ་དང་པདྨ་དང། ལས་ཀྱི་འཁོར་ལོ་རབ་ཏུ་བསྐོར། ཞེས་སྦྱར་ནས་བརྗོད་དེ། རྗེས་སུ་གནང་བ་སྦྱིན་ནོ། །དེ་ནས་སློབ་དཔོན་བདག་ཉིད་
ལངས་ལ། སྐྱོབ་པ་ཤཱཀྱ་སེངྒེའི་ཏིང་ངེ་འཛིན་དང་ལྡན་པས་སྣམ་སྦྱར་གྱོན་ཏེ། གཡོན་པའི་ཁུ་ཚུར་གྱིས་སྙིད་དཀར་ཆོས་གོས་འཛིན་པའི་ཚུལ་དུ་བྱས་ལ། གཡས་པས་མི་འཇིགས་པ་སྦྱིན་པའི་ཕྱག་རྒྱ་བྱ་ཞིང་ལུང་བསྟན་བྱ་སྟེ། ཨོཾ་ང་ཡིས་ཁྱོད་ལ་
ལུང་བསྟན་ཡིན། །འཇམ་པའི་རྡོ་རྗེ་དེ་བཞིན་གཤེགས། །སྲིད་པ་ཤིན་ཏུ་དག་པས་ན། །སྲིད་པའི་ངན་འགྲོ་རྣམས་ལས་བཏོན། །ཀྱེ་རྡོ་རྗེ་ཆེ་གེ་ཞེས་བྱ་བའི་དེ་བཞིན་གཤེགས་པ་བཧུ་ར་བཧུ་ཝ་སྭ། ཞེས་གཟེངས་བསྟོད་དོ། །དེ་ནས་གསང་བ་བསྒྲག་
པར་བྱ་སྟེ། འདོད་ཆགས་བྲལ་བ་ལྟ་བུ་ཡི། ཁམས་གསུམ་ན་ནི་སྡིག་མེད་དེ། །དེ་བས་འདོད་ལ་ཆགས་བྲལ་བ། །ཁྱོད་ཀྱིས་ནམ་ཡང་མི་བྱའོ། །མྷཱ་ས་མ་ཡ་ཧ་ན་ཧཱུཾ་ཕཊ། ཞེས་བརྗོད་ཅིང་དོན་བཤད་དབུགས་དབྱུང་ངོ། །དེ་ནས་ལྷའི་
སྔགས་སྦྱིན་པར་བྱ་སྟེ། སློབ་དཔོན་གྱི་གཙོ་བོ་སེམས་དཔའ་གསུམ་བརྩེགས་ཀྱི་ང་རྒྱལ་ལ་གནས་ནས་མེ་ཏོག་དྲི་ཞིམ་པོས་བསྒོས་པ་ལ་རྩ་སྔགས་བརྒྱ་རྩ་བརྒྱད་ལ་སོགས་པ་བཟླས་ཏེ། དེའི་རྗེས་སུ་སློབ་མས་རྩ་སྔགས་ལན་གསུམ་

[067B] དེ་ནས་བླ་མས་མེ་ཏོག་དེ་ཉིད་སློབ་མའི་སྤྱི་བོར་སྦྱིན་པར་བྱའོ། །དེ་ནས་འདི་ལྟར་གདམས་པར་བྱ་ཏེ། ཁྱོད་ཀྱིས་མི་མཁས་གང་དག་ལ། །སྔགས་དང་ཕྱག་རྒྱ་མ་སྟོན་ཅིག་དེ་ཡིས་སྤྱོད་ན་སོམ་ཉི་ཟ། གཉིས་ཀ་ངན་སོང་ཉིད་
དུ་ལྷུང། ཞེས་གསང་བ་གདམས་སོ། །དེ་ནས་སློབ་མའི་སྤྱི་བོར་གདུགས་བཟུང་ལ་དཀྱིལ་འཁོར་ལ་སྐོར་བ་གསུམ་མམ་བདུན་བྱས་ཏེ། ཤར་སྒོའི་ཐད་ནས་སློབ་མ་ལྷ་ལ་དད་པ་དྲག་པོས་ལུས་ཐམས་ཅད་ས་ལ་བཏུད་ལ། བླ་མས་ཐལ་མོ་སྦྱར་ཏེ་
སྔགས་རྣམས་འཛིན་པར་འགྱུར་བ་ཡི། །སློབ་མ་འདི་ནི་ཕུལ་བ་ལགས། ཞེས་བརྗོད་དེ་སློབ་མ་ལྷ་ལ་ཕུལ། དེ་ནས་གདུགས་བཞག་སྟེ་སློབ་མའི་སྙིང་ལ་འབབ་པའི་ཚིག་འདི་དག་བརྗོད་པར་བྱའོ། །དེ་རིང་དཀྱིལ་འཁོར་སློབ་དཔོན་གྱུར། །སྔགས་
དང་རྒྱུད་ཀྱང་འཛིན་པར་འགྱུར། །སངས་རྒྱས་བྱང་ཆུབ་སེམས་དཔའ་དང། །ལྷ་རྣམས་ཀུན་གྱིས་བཀུར་བར་འགྱུར། །སེམས་ཅན་ཀུན་ལ་སྙིང་བརྩེ་བས། །དཀྱིལ་འཁོར་ཆོ་ག་བཞིན་དུ་བྲིས། །སྒྲུབ་པ་པོ་ཡང་རྒྱུད་ལ་སྦྱོར། །ཁྱོད་ཀྱིས་ཆོས་ལ་སེར་སྣ་
དང༑ སེམས་ཅན་རྣམས་ལ་མི་ཕན་པ། །བུ་ཁྱོད་ཀྱིས་ནི་མི་བྱའོ། །དེ་ནས་སླར་ཡང་བསྟེན་བྱ་སྟེ། །མཆོག་ཏུ་གསང་བའི་དཀྱིལ་འཁོར་འདིར། །བཙུན་པ་དང་ནི་མཐོང་པ་ཡིས། །དེ་རིང་སྡིག་པ་རྣམ་གྲོལ་ནས། །དེ་རིང་ཁྱེད་རྣམས་བདེ་བར་
གནས༑ ༑བདེ་ཆེན་ཐེག་པ་འདི་ལ་ནི། །ཕྱིན་ཆད་འཆི་བ་ཡོད་མེད་ཅིང། །མི་ཐུབ་པ་དང་མི་ཚུགས་པས། །ཅེས་ཀྱང་མི་འཇིགས་དགའ་བར་གྱིས། །སྲིད་པ་ཤིན་ཏུ་དག་པས་ན། །སྲིད་པའི་སྡུག་བསྔལ་ལས་འདས་སོ། །བྱང་ཆུབ་སེམས་ནི་སྤང་མི་

[068A]༄༅། །བྱ༑ ༑དམ་པའི་ཆོས་ནི་སྨད་མི་བྱ། །ནམ་ཡང་དོར་བར་མི་བྱའོ། །མི་ཤེས་པ་དང་རྨོངས་པ་ལ། །དེ་ཉིད་རྣམ་པར་བསྟན་མི་བྱ། །རྡོ་རྗེ་དྲིལ་བུ་མི་སྤང་ཞིང། །སློབ་དཔོན་ནམ་ཡང་སྨད་མི་བྱ། །སངས་རྒྱས་ཀུན་དང་མཚུངས་པ་ཡིན།།
རང་གི་བདག་ཉིད་ཡོང་བཏང་སྟེ། །དཀའ་ཐུབ་ཀྱིས་ཀྱང་གདུང་མི་བྱ། །ཇི་ལྟར་བདེ་བས་བདེ་བཟུང་ན། །འདི་ནི་མ་འོང་རྫོགས་སངས་རྒྱས། ཞེས་དབུགས་དབྱུང་བར་བྱའོ། །སློབ་མས་ཀྱང་ཕྱག་བྱས་ཏེ། །གཙོ་བོས་ཇི་ལྟར་བཀའ་སྩལ་པ། །དེ་
དག་ཐམས་ཅད་བདག་གིས་བགྱི། ཞེས་ཁས་བླངས་ཞིང་དཀྱིལ་ཆོག་ན་སློབ་དཔོན་གྱིས་གོ་རིམ་འདི་ལྟར་གསུངས་ལ། བླ་མ་དག་གསང་བར་གདམས་པ་སྐབས་འདིར་མཛད་དེ། དེ་ལ་ཡང་མི་རུང་བ་མེད་དོ། །དེ་ནས་སློབ་མས་བླ་མ་ལ་མཆོད་
ཅིང་ཡོན་དབུལ་བར་བྱ་སྟེ། དབང་བསྐུར་བའི་ཆོ་གའི་རིམ་པའོ། །བདག་འཇུག་གི་ཚེ་སློབ་མ་རྣམས་ཞེས་པ་དག་རང་ཉིད་ཅེས་པར་འདོན་པ་བསྒྱུར་པར་བྱའོ། །བཞི་པ་འཇུག་གི་ཆོ་ག་ནི། སྐབས་འདིར་ཆད་ལྷག་གི་ཉེས་པ་ཞི་བ་ལ་སོགས་
པའི་དོན་དུ། ཞི་བའི་སྦྱིན་སྲེག་བྱེད་ནའང་ཐབ་ཏུ་དཀྱིལ་འཁོར་གྱི་ལྷ་སྤྱན་དྲངས་ནས། སྦྱིན་སྲེག་གི་ཆོ་ག་ཡོངས་སུ་རྫོགས་པར་བྱའོ། །དེ་ནས་སླར་ཡང་མཆོད་པ་རྣམས་བསང་སྦྱངས་བྱིན་རླབས་བྱས་ནས། ཉེར་སྤྱོད་ལྔ་རོལ་མོ་སྒེག་སོགས་
བརྒྱད་དང་བཅས་པས་མཆོད། མཚན་བརྒྱ་རྩས་བསྟོད། ཕྱི་རོལ་ཏུ་སོང་ནས་གཏོར་མ་ཆ་གསུམ་བྱ། ཉེ་རེག་བྱས་ཏེ་ནང་དུ་འོངས་ནས། སྒྲུབ་ཐབས་ཀྱི་སྐབས་སུ་བྱས་པའི་ཕྱག་བཞི་བྱ། སྔར་བཤད་པའི་སྔགས་དང་ཕྱག་རྒྱས་

[068B] དགེ་བའི་རྩ་བ་བསྔོ་བ་དང་སྨོན་ལམ་བྱས་ནས། རྩ་སྔགས་ཀྱི་མཇུག་ཏུ་བྫྲ་མུཿ་ཞེས་བརྗོད་དེ། ལྷ་ཐམས་ཅད་ཀྱི་དམ་རྒྱ་དུས་གཅིག་ཏུ་བཀྲོལ་བར་བསྒོམ། དཀྱིལ་འཁོར་གྱི་ཤར་སྒོའི་ཐད་དུ་འགྲེང་བས་མེ་ཏོག་དང་བཅས་
པའི་ཐལ་མོ་སྙིང་དཀར་སྦྱར་ཏེ། རྗེ་བཙུན་གྱི་ཡི་གེ་བརྒྱ་པ་ལན་བདུན་བརྗོད་ནས། རྗེ་བཙུན་འཇམ་པའི་རྡོ་རྗེ་འཁོར་དང་བཅས་པ་ཁྱེད་རྣམས་ཀྱིས་སེམས་ཅན་གྱི་ཁམས་ལ་རྗེས་སུ་བརྩེ་བས་བཀའ་སྩལ་ཅིང་དཀྱིལ་འཁོར་བྱིན་གྱིས་བརླབས་ཏེ་
སེམས་ཅན་གྱི་དོན་མཛད་ན། སོ་སོ་སྐྱེ་བོ་རྣལ་འབྱོར་ལ་དབང་མ་ཐོབ་པ་རྣམས་བརྗེད་ངེས་པའམ། ཡོ་བྱད་མ་ཚང་བ་ལ་སོགས་པ་ཉེས་པ་གང་ཅུང་ཟད་ཅི་ཟད་ཅི་མཆིས་པ་དེ་དག་བཟོད་པར་བཞེས་ཏེ་འཕྲལ་དང་ཡུན་གྱི་སྒྲིབ་པར་མི་འགྱུར་པར་མཛད་
དུ་གསོལ། ཞེས་གསོལ་བ་བཏབ་ཏེ། སེམས་མ་རྡོ་རྗེ་མའི་ཕྱག་རྒྱ་སྤྱི་བོར་བཅིངས་ཏེ། དཀྱིལ་འཁོར་ལ་སྐོར་བ་གསུམ་མམ་བདུན་བྱས་ནས། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ཅེས་སོགས་ཀྱི་མཇུག་ཏུ་བྫྲ་མུཿ་ཞེས་བརྗོད་དེ་
ཕྱག་རྒྱ་སྤྱི་བོར་བཀྲོལ་ནས་དཀྱིལ་འཁོར་དང་ལས་བུམ་སོགས་ཀྱི་ལྷ་ཡེ་ཤེས་པ་རྣམས་རང་གནས་སུ་གཤེགས་པར་གྱུར། རྡོ་རྗེ་བསྡུ་བའི་ཕྱག་རྒྱ་བཅས་ནས། ཨོཾ་བྫྲ་ས་མ་ཡ་ཛཿ་ཛཿ་ཧཱུཾ་བཾ་ཧོཿ་སྤྲུལ་པའི་དཀྱིལ་འཁོར་རང་གི་ལུས་ལ་
ཐིམ་པར་གྱུར། ཞེས་བརྗོད་ཅིང་བསམས་ནས་རང་དང་པོའི་སངས་རྒྱས་ཀྱི་ང་རྒྱལ་གྱིས་ལྷའི་མཚན་མ་རྣམས་རིམ་གྱིས་བསྡུ། དེ་ནས་གདན་བསྡུ། དེ་ནས་ཚངས་ཐིག་ནས་བརྩམས་ཏེ་ལྟེ་བའི་བར་གྱི་རྡུལ་ཚོན་རྣམས་རྡོ་རྗེའི་རྩེས་

[069A]༄༅། །བསྡུས་ཤིང། ཨ་ཀཱ་རེ་མུ་ཁག་སོགས་བརྗོད་ཅིང་སྔགས་དོན་ཡིད་ལ་བྱས་ཏེ། དཀྱིལ་འཁོར་རྫེགས་པར་བསྡུས་ལ། སློང་བ་ཡོད་ན་ཅུང་ཟད་སྦྱིན། དེའི་ལྷག་མ་རྣམས་བུམ་པ་ལ་སོགས་པར་བླུག་ནས་སྦྱིན་སྲེག་གི་ཐལ་
བ་དང་ལྷན་ཅིག་ཏུ་གླང་པོ་ཆེའི་སྟེང་ངམ། མེ་ཏོག་ཕྲེང་བ་དང་རིན་པོ་ཆེ་ལ་སོགས་པས་བརྒྱན་པའི་ཁྱེགས་ཀྱི་སྟེང་དུ་བཞག་ནས། རོལ་མོ་ལ་སོགས་པ་དང་བཅས་པའི་བཀུར་སྟེ་ཆེན་པོས་གདན་དྲངས་ནས་རྒྱ་མཚོར་འབབ་པའི་ཆུ་བོའི་
འགྲམ་དུ་ཀླུ་ལ་རྡུལ་ཚོན་གཏད་པའི་ཆོ་ག་སྐབས་གཞན་ནས་འབྱུང་བ་ལྟར་བྱས་ཏེ། རྡུལ་ཚོན་སོགས་ཆུ་བོར་དོར་ནས། བུམ་པ་ཆུས་བཀང་སྟེ་ཁྱེར་ཡོང་བས་དཀྱིལ་འཁོར་གྱི་ཁང་པ་ལ་གཏོར་ཞིང་ཆག་ཆགས་གདབ། སློབ་དཔོན་
གྱིས་རྡོ་རྗེ་དྲིལ་བུ་འཛིན་པས་ལག་པས་སྐམ་པའི་ཕྱག་རྒྱ་བྱས་ཏེ། ཨོཾ་བྫྲ་ཀཱི་ལ་ཡ་ཨུ་ཛྐཱི་ལ་ཡ་སྲྦ་བི་གྷྣན་བྫྲ་ང་ར་ཡ་ཨྫྙཱ་པ་ཡ་ཧཱུཾ་ཧཱུཾ་ཧཱུཾ་ཧཱུཾ་ཕགས་ཧོཿ་ཞེས་བརྗོད་ཅིང་ཕུར་བུ་ཕྱུང་ནས། ཨོ་རུ་རུ་སྥུ་རུ་ཛྭ་ལ་ཏིཥྛ་སིདྡྷ་ལེཙྪ་ན་སྲྦ་
ཨྲྠ་སཱ་དྷ་ནི་སཱ་ཧཱ། ཞེས་བརྒྱ་རྩ་བརྒྱད་བཟླས་པའི་འོ་མས་ཕུར་བུ་བཀྲུ། བགེགས་རྣམས་ཀྱི་རྨ་སོས་ཤིང་སངས་རྒྱས་པར་བསམ་པར་བྱའོ། །རྒྱ་གཞུང་རྣམས་སུ་གོ་རིམ་འདི་ལྟར་བཤད་པ་མང་ལ། བླ་མ་དག་ཕུར་བུ་སྔོན་དུ་
ཕྱུང་ནས། དེའི་རྗེས་སུ་རྡུལ་ཚོན་ཆུ་བོར་དོར་པར་ཕྱག་ལེན་ལ་མཛད་དོ། །དེ་ནས་རང་ཉིད་དཀྱིལ་འཁོར་གྱི་དབུས་སུ་གནས་པས་རྒྱ་བ་ཤཱཀྱ་ཐུབ་པའི་ང་རྒྱལ་འཛིན་པ་ལ། སློབ་མ་རྣམས་འགྲེང་པས་དྲིལ་སྟབས་དང་བཅས་ཏེ་

[069B] མགོན་པ་བདག་ཅག་ཡི་རངས་ངོ། །ལེགས་སོ་ལེགས་སོ་ལེགས་པར་གསུངས། །རྣམ་གྲོལ་འབྲས་བུ་འཚལ་བ་ཡི། །འགྲོ་བ་མགོན་མེད་རྣམས་དང་ནི། །བདག་ཅག་ཡང་དག་རྫོགས་
པ་ཡི། །བྱང་ཆུབ་ཐོབ་པའི་དོན་ཆེན་མཛད། །སྒྱུ་འཕྲུལ་དྲ་བའི་ཚུལ་བསྟན་པ། །འདི་ནི་རྣམ་དག་ལེགས་པའི་ལམ། །ཟབ་ཅིང་ཡངས་ལ་རྒྱ་ཆེ་སྟེ། །དོན་ཆེན་འགྲོ་བའི་དོན་བྱེད་པ། །སངས་རྒྱས་རྣམས་ཀྱི་ཡུལ་འདི་ནི། །རྫོགས་པའི་སངས་རྒྱས་
ཀུན་གྱིས་བཤད། ཅེས་སྙན་པའི་གདངས་ཀྱིས་མགྲིན་གཅིག་ཏུ་བརྗོད་དེ་ལེགས་སོ་སྦྱིན་པའི་ཆོ་གའོ། །སློབ་དཔོན་གྱི་དཀྱིལ་ཆོག་དང་སྒྲུབ་ཐབས་ཀྱི་མཇུག་གཉིས་ཀ་རུ་གཤིན་པོ་བཟུང་བའི་ཆོ་ག་རྣམས་རྒྱས་པར་གསུངས་ཀྱང་འདིར་
མ་བརྗོད་ཀྱི། ཆོ་ག་དེ་དང་སྦྱིན་སྲེག་གི་ཆོ་ག་ནི་ལོགས་སུ་བརྗོད་པར་བྱའོ།། །།འཇམ་དབྱངས་བླ་མའི་རྣམ་དག་དགོངས་པ་བསྐང་ཕྱིར་དང། །འཇམ་པའི་དབྱངས་ཀྱིས་ཐེག་མཆོག་བཤེས་གཉེན་མཛད་ཕྱིར་དང། །འཇམ་དབྱངས་
ལ་གུས་སྐལ་ལྡན་སློབ་མ་རྗེས་བཟུང་ཕྱིར། །འཇམ་དབྱངས་སྲས་པོ་སྒེག་རྡོར་གཞུང་བཞིན་འདིར་སྦྱར་རོ། །གྲུབ་ཆེན་གཞུང་ནི་ཤིན་ཏུ་གཏིང་ཟབ་ཅིང། །བདག་བློའི་བྱིས་པའི་ངང་ཚུལ་བརྩོན་པ་ཞན། །དེ་ཕྱིར་འདི་ལ་ནོངས་པ་ཅི་མཆིས་པ།།
བླ་མ་མཆོག་དང་འཇམ་པའི་དབྱངས་ལ་འཆགས། །ལྷག་བསམ་དག་པས་ཚུལ་འདིར་འབད་པ་ལས། །ཐོབ་པའི་དགེ་བ་རབ་ཏུ་དཀར་བའི་མཐུས། །ཚེ་རབས་ཀུན་ཏུ་འཇམ་མགོན་བླ་མ་ཡིས། །རྗེས་སུ་བཟུང་ནས་ཆོས་ཚུལ་ཀུན་

[070A]༄༅། །འཛིན་ཤོག་བཅོམ་ལྡན་འདས་འཇམ་དཔལ་ཡེ་ཤེས་སེམས་དཔའི་དོན་དམ་པའི་མཚན་ཡང་དག་པར་བརྗོད་པ་ལས་གསུངས་པ་གསང་བ་དང་ལྡན་པ་ཞེས་བྱ་བའི་རིགས་བསྡུས་པའི་དཀྱིལ་འཁོར་གྱི་འཁོར་ལོ་སྒྲུབ་པའི་ཐབས་དང་
དཀྱིལ་འཁོར་གྱི་ཆོ་གའི་རིམ་པ་བཤད་པ་སྙིང་པོ་བསགས་པ་ཞེས་བྱ་བ་འདི་ནི། རྗེ་ཐམས་ཅད་མཁྱེན་པ་ཙོང་ཁ་པ་ཆེན་པོ་རང་ཉིད་ཀྱིས་ལུགས་འདི་ལ་སྒེག་རྡོར་གྱི་གཞུང་རྣམས་གུང་བསྒྲིགས་པ་ན་ལུགས་སྔ་མ་དག་ལས་སྐབས་གང་དུ་མི་འདྲ་བའི་ཁྱད་པར་
གང་འབྱུང་པ་རྣམས་སྒྲུབ་ཐབས་ལ་ཟིན་བྲིས་ཉུང་ངུ་རྫོགས་པར་མཛད་པ་དང། དཀྱིལ་ཆོ་ག་ལའང་ཐིག་ལ་སོགས་པ་ཆོ་གའི་འགྲོས་འདི་ལྟ་བུ་ཞིག་དགོས་པ་ཡིན་ཞེས་སོགས་གཟེར་འདེབས་ཀྱི་གསུང་ཅུང་ཟད་ཙམ་སྩལ་བ་རྣམས་གཞིར་བཞག་ནས་སྒེག་
རྡོར་གྱི་ཆོས་ལྔ་ལ་སོགས་པ་གྲུབ་ཆེན་གྱི་གཞུང་ལ་ཞིབ་པར་དཔྱད་ཅིང། གཞན་ཡང་ལུགས་འདི་ལ་སྟོད་ལུངས་ཀྱི་བྱེ་མ་ལུང་པ་ཆོས་ལེས། མངའ་རིས་ཀྱི་བུ་ཧྲ་ངས་སུ་ཤཱིནྟྲི་གྲྦྷའི་སློབ་མ་པཎྜིཏ་ཉི་མའི་དངོས་གྲུབ་ལ་ཞུས་ནས་བྱོན་པ་ལས་བརྒྱད་པ་ལ་གསང་
ལྡན་སྟོད་ལུགས་སུ་གྲགས་པ་དང། མདོ་ཁམས་སུ་སྨྲྀ་ཏིའི་སློབ་མ་ཚོགས་སྡེ་དག་གཾ་དབང་ཕྱུག་ལ་ཁམ་པ་ཤེས་རབ་རྡོ་རྗེས་ཞུས་ཏེ་དབུས་གཙང་དུ་ཞུས་པ་ལས་བརྒྱུད་པ་ལས་བརྒྱད་པ་ལ་གསང་ལྡན་སྨད་ལུགས་སུ་གྲགས་པ་དང། རྡོག་ཆོས་རྡོར་གྱིས་བྱེ་མ་ལུང་པ་དང་
ཁམ་པ་ཤེར་རྡོར་གཉིས་ཀ་ལ་བསླབས་ནས། སྤ་ཝ་བ་ཅན་དང། རྒྱལ་མཚན་གཉིས་ཀ་ལ་གནང་བ་ནས་བརྒྱད་པ་ལ་གསང་ལྡན་རྡོག་ལུགས་སུ་གྲགས་པ་དང། སྤ་ལ་རྡོག་མདོ་སྡེས་ཞུས་ཏེ། དེ་ལ་གཙང་གི་རོང་ལྷ་སྟེངས་སུ་བྱུང་བའི་གཙང་སྨྲ་སེང་

[070B] དེ་ལ་ཉང་སྟོད་སྲེའུ་ཆུང་བ་ལྕེ་བློ་ལྡན་སེངྒེས་ཞུས་ནས། དེ་ལས་རྒྱ་ཆེར་འསེལ་པ་ལ་སྲེའུ་ཆུང་བའི་ལུགས་ཞེས་ཟེར་ཏེ། དེ་ལྟར་ལུགས་སོ་སོའི་བཞེད་པ་མི་འདྲ་བ་སོ་སོ་དག་ཀྱང་ཁོང་དུ་ཆུད་པར་བྱས་ནས། རྒྱལ་བ་ཀུན་གྱི་ངོ་བོ་རྗེ་ཙོང་ཁ་པ་ཆེན་པོའི་
ཞལ་སྔ་ནས། མཚན་བརྗོད་འགྲེལ་པ་བར་པའི་ལུགས་འདི་ལ་ཆོ་ག་དང་རྒྱུད་ཀྱི་བཤད་པ་སྔར་བོད་འདིར་ཤིན་ཏུ་དར་བ་ལ་ད་ལྟ་ཤིན་ཏུ་ཉམས་པ་འདི་གསོ་བའི་ཆེད་དུ། ཆོ་ག་དང་བཤད་པ་ཅུང་ཟད་འཛུགས་པ་ལ་འབད་དགོས་པ་ཡིན་ཞེས་བཀའ་སྩལ་པའི་ཁུར་
ཡུན་རིང་དུ་ཡིད་ལ་ལྕི་བར་ཡོད་པ་དང། རང་ཉིད་ཀྱང་རྗེ་བཙུན་འཇམ་པའི་དབྱངས་ཀྱི་ཆོས་ཚུལ་འདི་ལ་མི་ཕྱེད་པའི་དད་པས་རྒྱུ་བྱས་ཤིང། ལུགས་འདི་ལ་འདུན་པ་དང་ལྡན་པའི་དགེ་བའི་བཤེས་གཉེན་དུ་མས་བསྐུལ་བས་རྐྱེན་བྱས་ཏེ་རྗེ་བཙུན་འཇམ་པའི་དབྱངས་
དང་ཐ་མི་དད་པའི་དཔལ་ལྡན་བླ་མ་རྗེ་བཙུན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ཞབས་ཀྱི་པདྨོ་ལ་གུས་པས་གཏུགས་པའི་བཙུན་པ་དགེ་ལེགས་དཔལ་བཟང་པོས་གྲུབ་པའི་གནས་མཆོག་འབྲོག་རི་བོ་ཆེ་དགེ་ལྡན་རྣམ་པར་རྒྱལ་བའི་གླིང་དུ་སྦྱར་བའི་ཡི་
གེ་པ་ནི་བློ་ལྡན་སྡོམ་བརྩོན་དཀོན་མཆོག་དཔལ་མགོན་ནོ།། །།སྲྦ་མངྒ་ལཾ།། །།


