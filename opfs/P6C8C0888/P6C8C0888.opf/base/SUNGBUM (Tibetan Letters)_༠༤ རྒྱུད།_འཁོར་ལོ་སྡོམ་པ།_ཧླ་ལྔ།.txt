 ༄༅། །དཔལ་འཁོར་ལོ་སྡོམ་པ་ལྷ་ལྔའི་མངོན་རྟོགས་མདོར་བསྡུས་བཞུགས།།  །།
། །དབང་སྔོན་ལྷུན་པོ་འཚམས་སྤྲིན་གཞོན་ནུ་ཡིས། །འཁྱུད་པའི་གཟི་ལྡན་བཅོམ་ལྡན་ཡབ་ཡུམ་ལ། །གུས་པས་བཏུད་དེ་དེ་ཉིད་སྒྲུབ་པའི་ཐབས། །མདོར་བསྡུས་དོན་གཉེར་ཅན་ལ་
ཕན་ཕྱིར་སྤྲོ། །འདིར་དཔལ་འཁོར་ལོ་སྡོམ་པ་ལྷ་ལྔའི་སྒྲུབ་ཐབས་མདོར་བསྡུས་དགོད་པ་ནི། །བདེ་མཆོག་གི་བྲིས་སྐུ་དང་མཆོད་གཏོར་སོགས་ཚོགས་པར་བྱས་ཏེ་བདེ་བར་འཁོད་ནས། སྐྱབས་འགྲོ་སེམས་
སྐྱེད་རྒྱས་པ་སྤྱི་འགྲོ་ལྟར་རམ་བསྡུ་ན། བླ་མ་འཁོར་ལོ་སྡོམ་པའི་ལྷ་ཚོགས་སོགས། །མཆོག་གསུམ་དམ་པ་རྣམས་ལ་སྐྱབས་སུ་མཆིས།། །མར་གྱུར་སེམས་ཅན་ཀུན་གྱི་དོན་གྱི་ཕྱིར། །རྫོགས་པའི་བྱང་
ཆུབ་མཆོག་ཏུ་སེམས་བསྐྱེད་དོ། །ཅེས་པ་ལན་གསུམ་གྱིས་སྐྱབས་འགྲོ་སེམས་སྐྱེད་བྱ། རང་ཉིད་སྐད་ཅིག་གིས་ཧེ་རུ་ཀ་ཡུམ་དང་བཅས་པའི་སྐུར་བཞེངས་པར་གྱུར། ནང་མཆོད་ཀྱི་རྫས་ལ་དམིགས་ཏེ་
ཧ་ཧོཿ་ཧྲིཿ་རྫས་ཀྱི་ཁ་དོག་དྲི་རོ་ནུས་པའི་སྐྱོན་རྣམས་སྦྱངས་ཏེ་ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཅེས་དང། ཨོཾ་ཨཱ་ཧཱུཾ། ལན་གསུམ་བརྗོད་ལ་ནང་མཆོད་བྱིན་གྱིས་

[134A]༄༅། །བརླབ། མཆོད་པའི་རྫས་ལ་དམིགས་ཏེ། ཨོཾ་ཁཎྜ་རོ་ཧི་ཧཱུཾ་ཧཱུཾ་ཕཊ། ཨོཾ་སྭ་བྷ་ཝ་ཤུདྡྷ་སརྦ་དྷརྨ་སྭ་བྷ་ཝ་ཤུདྡྷོ་ཉ་ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཀཾ་ལས་བྱུང་བའི་ཐོད་པ་རྣམས་
ཀྱི་ནང་དུ་ཧཱུཾ་ཞུ་བ་ལས་མཆོད་རྫས་རྣམས་ཁྱད་པར་གསུམ་དང་ལྡན་པ་ཟག་པ་མེད་པའི་བདེ་བ་ཁྱད་པར་ཅན་སྐྱེད་པར་གྱུར། ཨོཾ་ཨྲྒ་ཨཱ་ཧཱུཾ། ཨོཾ་པ་ཏྱཾ་ཨཱ་ཧཱུཾ། ཨོཾ་པུཥྤེ་ཨཱ་ཧཱུཾ། ཨོཾ་དཧུ་པོ་ཨཱ་ཧཱུཾ། ཨོཾ་
དཧེ་པེ་ཨཱ་ཧཱུཾ། ཨོཾ་གྷནྡེ་ཨཱ་ཧཱུཾ། ཨོཾ་ཎེ་ཝི་ཏི་ཨཱ་ཧཱུཾ། ཨོཾ་ཤཔྟ་ཨཱ་ཧཱུཾ། ཞེས་པས་མཆོད་པ་བྱིན་གྱིས་བརླབ། རང་ཧེ་རུ་ཀར་གསལ་བའི་ཐུགས་ཁའི་ཧཱུཾ་གི་འོད་ཟེར་གྱིས་འོག་མིན་ནས་རང་གི་རྩ་བའི་བླ་
མ་དང་དབྱེར་མེད་པའི་འཁོར་ལོ་སྡོམ་པ་ལྷ་ལྔའི་ལྷ་ཚོགས་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། ཞེས་ཚོགས་ཞིང་སྤྱན་དྲངས། འོད་ཟེར་རང་གི་སྙིང་
ཁར་ཐིམ། །ཨོཾ་གུ་རུ་ཙ་ཀྲ་སཾ་བྷ་ར་སརྦ་ཌཱ་ཀི་ནི་བྷྱ་ཞེས་ཕྱག་བྱ། ཨོཾ་ཨརྒཾ་པྲ་ཏི་ཙྪ་ཧཱུཾ་སཱ་ཧཱ། ཞེས་པ་ནས། ཨོཾ་ཤཔྟ་པྲ་ཏི་ཙྪ་ཧཱུཾ་སཱ་ཧཱ། ཨོཾ་ཤྲི་ཧེ་རུ་ཀ་ཨོཾ་ཨཱ་ཧཱུཾ། ཡབ་ཡུམ་སྙོམས་པར་ཞུགས་པའི་
བདེ་བས་སྟོང་པ་ངེས་པའི་གསང་བ་དང་དེ་ཁོ་ན་ཉིད་ཀྱི་མཆོད་པས་མཉེས་པར་གྱུར། དཀོན་མཆོག་གསུམ་ལ་བདག་སྐྱབས་མཆིས། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་ཡི་རངས།།
སངས་རྒྱས་བྱང་ཆུབ་ཡིད་ཀྱིས་གཟུང། །ཚོགས་ཞིང་རྣམས་རང་ལ་ཐིམ་པས་བྱིན་གྱིས་བརླབས་པར་གྱུར། ཅེས་ཚོགས་ཞིང་ལ་ཕྱག་མཆོད་སོགས་ཕུལ་ཏེ་ཚོགས་བསགས། ཨོཾ་ཤུ་ཉ་ཏཱ་ཛྙཱ་ན་བཛྲ་སྭ་བྷ་ཝ་
ཨཏྨ་ཀོ་ཉ་ སྣོད་བཅུད་ཀྱི་ཆོས་ཐམས་ཅད་རང་ལ་ཐིམ་ཞིང། རང་ཡང་མི་དམིགས་པའི་སྟོང་པ་ཉིད་དུ་གྱུར། ཅེས་འཆི་བ་ཆོས་སྐུར་འཁྱེར་བའི་ལམ་འཁྱེར་བསྒོམ། སྟོང་པའི་ངང་ལས་རང་གི་སེམས་

[134B] ཅེས་བར་དོ་ལོངས་སྐུར་འཁྱེར་བའི་ལམ་འཁྱེར་བསྒོམ། སྟོང་པའི་ངང་ལས་སྐད་ཅིག་གིས་དུར་ཁྲོད་བརྒྱད་ཀྱིས་བསྐོར་བའི་ནང་དུ་
རྡོ་རྗེས་གཞི། རབ་གུར། བླ་རེ། མེ་རི་དང་བཅས་པའི་བསྲུང་འཁོར་གྱི་དབུས་སུ་འབྱུང་བཞི། རི་རབ། སྣ་ཚོགས་པདྨ་རྣམས་བརྩེགས་པའི་སྟེང་དུ་སྣ་ཚོགས་རྡོ་རྗེའི་ལྟེ་བར་སྣ་ཚོགས་པདྨ་འདམ་མ་
བརྒྱད་པའི་དབུས་སུ་མཚན་དཔེའི་ངོ་བོ་དབྱངས་གསལ་གྱི་ཡི་གེ་དཀར་དམར་ལས་དབྱངས་གསལ་གྱི་གཟུགས་བརྙན་ཤར་བའི་ཟླ་བ་དཀར་ལ་དམར་བའི་མདངས་ཅན་དུ་གྱུར་པ་མེ་ལོང་དང་མཉམ་པ་ཉིད་ཀྱི་
ཡེ་ཤེས། རང་ནམ་མཁའི་ནཱ་ད་ཟླ་བའི་དབུས་སུ་ཞུགས་པ་ལས་རིམ་པ་བཞིན་ཧཱུཾ་ཡིག་དཀར་ལ་དམར་བའི་མདངས་ཅན་དུ་རྫོགས་པར་གྱུར་པ་སོ་སོར་རྟོགས་པའི་ཡེ་ཤེས། ཧཱུཾ་ཡིག་ལས་འོད་ཟེར་འཕྲོས་
དོན་གཉིས་བྱས་ཏེ་འདུས་ནས་ནཱ་ད་ལ་ཐིམ་པས། ཧཱུཾ་ཡིག་ལྷན་སྐྱེས་ཀྱི་དགའ་བའི་རང་བཞིན་དུ་གྱུར་པ་ནི་བྱ་བ་སྒྲུབ་པའི་ཡེ་ཤེས། ཨོཾ་ཨཱ་ཧཱུཾ། ཨོཾ་སརྦ་བི་ར་ཡོ་གི་ནི་ཀ་ཡ་ཝ་ག་ཙིཏྟ་བཛྲ་སྭ་བྷ་ཝ་
ཨཏྨ་ཀོ་ཉ་ ཨོཾ་བཛྲ་ཤུད་དྷ་སརྦ་དྷ་རྨ་བཛྲ་ཤུདྡྷོ་ཉ་ ཟླ་བ་དབྱངས་གསལ་ཧཱུཾ་དང་བཅས་པ་ཡོངས་སུ་གྱུར་པ་ལས། རྟེན་དང་བརྟེན་པའི་དཀྱིལ་འཁོར་ཐམས་ཅད་དུས་གཅིག་ཏུ་གྲུབ་པ་ནི་ཆོས་ཀྱི་
དབྱིངས་ཀྱི་ཡེ་ཤེས་ཏེ། ཞེས་སྐྱེ་བ་སྤྲུལ་སྐུར་འཁྱེར་བའི་ལམ་འཁྱེར་བསྒོམ། དེ་ཡང་གཞལ་ཡས་ཁང་གྲུ་བཞི་སྒོ་བཞི་རྟ་བབ་བཞི་རྒྱན་དང་བཅས་པ་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ་
སྣ་ཚོགས་པདྨའི་ལྟེ་བར་ཉི་གདན་གྱི་སྟེང་དུ། རང་ཉིད་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་མཐིང་ནག་ཞལ་བཞི་པའི་རྩ་ཞལ་དག་གཡོན་ཞལ་ལྗང། རྒྱབ་ཞལ་དམར། གཡས་ཞལ་སེར་བ་

[135A]༄༅། །ཞལ་རེ་རེ་ཡང་སྤྱན་གསུམ་པ། ཞལ་རྣམ་པར་འགྱུར་ཞིང་མཆེ་བ་བཞི་བཞི་གཙིག་པ། སྣ་ཚོགས་རྡོ་རྗེས་མཚན་པའི་རལ་པའི་ཐོར་ཅོག་ཅན། དབུ་རེ་རེ་ལ་ཐོད་སྐམ་ལྔ་ལྔས་བརྒྱན་ཅིང། དབུའི་གཡོན་
དུ་ཅུང་ཟད་ཡོ་བའི་ཟླ་བ་ཕྱེད་པ་འཕྱང་བ། དཔྲལ་བར་རྡོ་རྗེ་རྩེ་ལྔ་བའི་འཕྲེང་བ་འཛིན་པ། ཞབས་གཡས་བརྐྱང་བས་འཇིགས་བྱེད་དང། གཡོན་བསྐུམ་པས་དུས་མཚན་མ་མནན་པ། ཕྱག་བཅུ་གཉིས་གཡས་
གཡོན་གྱི་དང་པོ་གཉིས། རྡོ་དྲིལ་འཛིན་པས་ཡུམ་ལ་འཁྱུད་པ། དེའི་འོག་མ་གཉིས་ཀྱི་སྡིག་མཛུབ་དང་བཅས་པའི་གླང་པོ་ཆེའི་ལྤགས་པ་བརྐྱངས་ཏེ་འཛིན་པ། གཡས་གསུམ་པ་ན་ཌ་མ་རུ། བཞི་པ་ན་
དགྲ་སྟ། ལྔ་པ་ན་གྲི་གུག་དྲུག་པ་ན་མདུང་རྩེ་གསུམ་པ། གཡོན་གསུམ་པ་ན་ཁ་ཊཾ་ག་བཞི་པ་ན་ཐོད་ཁྲག་ལྔ་པ་ན་རྡོ་རྗེ་ཞགས་པ། དྲུག་པ་ན་ཚངས་མགོ་གདོང་བཞི་པ་བསྣམས་པ། གར་གྱི་ཉམས་དགུ་
དང་ལྡན་ཞིང། སྟག་གི་པགས་པའི་ཤམ་ཐབས་ཅན། མགོ་རློན་ལྔ་བཅུའི་འཕྲེང་བ་འཕྱང་ཞིང། ཕྱག་རྒྱ་དྲུག་གིས་རྒྱས་བཏབ་པ། མུ་རུས་ཀྱི་ཐལ་བས་ལུས་ཐམས་ཅད་ལ་བྱུག་པའོ། །བཅོམ་ལྡན་
འདས་ལ་མངོན་དུ་ཕྱོགས་བར་ཡུམ་རྡོ་རྗེ་བག་མོ་དམར་མོ། །ཞལ་གཅིག་ཕྱག་གཉིས་ཀྱི་གཡོན་པས་ཡབ་ཀྱི་མགུལ་ནས་འཁྱུད་པའི་ཐོད་པ་ཁྲག་གིས་གང་བ་བསྣམས་ནས་ཡབ་ཀྱི་ཞལ་དུ་སྟོབས་པ་
གཡས་པས་གདུག་པ་ཅན་ཀུན་ལ་གྲི་གུག་དང་བཅས་པའི་སྡིག་མཛུབ་ཀྱིས་སྡིག་པར་མཛད་པ་སྤྱན་གསུམ་དམར་ཞིང་མེ་ལྟར་འབར་བ། བྱིན་པ་གཉིས་ཀྱིས་ཡབ་ཀྱི་བརླའི་སྟེང་དུ་ལེགས་པར་འཁྲིལ་བ་
ཐུགས་རྗེའི་བདག་ཉིད་ཅན། ཕྱག་རྒྱ་ལྔས་བརྒྱན་པ། མི་མགོ་སྐམ་པོ་ལྔའི་ཐོད་དང། ལྔ་བཅུའི་དོ་ཤལ་ཅན་ནོ། །པདྨའི་འདབ་མ་ལ་ཤར་དུ་མཁའ་འགྲོ་མ་ནག་མོ། །བྱང་དུ་ལཱ་མ་ལྗང་ཁུ། ནུབ་ཏུ་ཁཎྜ་རོ་ཧི་དམར་མོ། །

[135B] །ཐམས་ཅད་ཀྱང་ཞལ་གཅིག་ཕྱག་བཞིའི་གཡས་གཉིས་གྲི་གུག་དང་ཌ་མ་རུ། གཡོན་གཉིས་ཐོད་པ་དང་ཁ་ཊཾ་ག་འཛིན་པ། གཅེར་མོ་སྒྲ་གྲོལ་ཞིང་ཐོད་པ་སྐམ་པོ་ལྔའི་དབུ་རྒྱན་དང་
ལྔ་བཅུའི་དོ་ཤལ་ཅན། ཕྱག་རྒྱ་ལྔས་བརྒྱན་ཅིང། གཡས་བརྐྱང་གིས་བཞུགས་པ། མཚམས་བཞིར་བདུད་རྩིའི་བུམ་པའི་སྟེང་དུ་ཀ་པ་ལ་བྱང་ཆུབ་ཀྱི་སེམས་ཀྱིས་གང་བ་རེ་རེ། ཡབ་ཀྱི་གསང་གནས་མི་དམིགས་
པ་ལས་ཧཱུཾ་ལས་བྱུང་བའི་རྡོ་རྗེ་དཀར་པོ་ནོར་བུ་དམར་པོའི་རྩེ་མོར་བྱཻ་སེར་པོས་མཚན་པ། ཡུམ་གྱི་གསང་གནས་མི་དམིགས་པ་ལས་ཨ་ལས་བྱུང་བའི་པདྨ་དམར་པོ་ལྟེ་བ་དཀར་པོའི་རྩེ་མོར་དྱ་སེར་པོས་མཚན་པ། ཡབ་ཡུམ་
གྱི་གནས་བཞིར་སྙིང་པོ་དང་ཉེ་སྙིང་གིས་མཚན་པར་གྱུར། ཨོཾ་ཨཱ་ཧཱུཾ། སྙོམས་པར་ཞུགས་པས་དགའ་བཞི་རིམ་བཞིན་དྲངས་པའི་ལྷན་སྐྱེས་ཀྱི་བདེ་བ་དང་སྟོང་པ་དབྱེར་མེད་དུ་སྦྱར་བ་བྱང་ཆུབ་ཀྱི་ཕྱོགས་ཀྱི་ཆོས་ཀྱི་ངོ་བོ་ལྷ་ལྔའི་རྣམ་
པར་ཤར་བ་ནམ་མཁའི་འཇའ་ཚོན་ལྟ་བུ་དངས་གསལ་འོད་ཀྱི་རང་བཞིན་དུ་གྱུར། ལྷ་རྣམས་ཀྱི་སྤྱི་བོར་ཟླ་བ་ལ་ཨོཾ་དཀར་པོ། མགྲིན་པར་པདྨ་ལ་ཨཱ་དམར་པོ། ཐུགས་ཁར་ཉི་མ་ལ་ཧཱུཾ་སྔོན་པོས་མཚན་པར་གྱུར། ཕཻཾ་རང་གི་ཐུགས་
ཁའི་ཧཱུཾ་གི་འོད་ཟེར་གྱིས་སྒོམ་པ་དང་འདྲ་བའི་རྟེན་དང་བརྟེན་པའི་ཡེ་ཤེས་པ་དབང་གི་ལྷ་མཆོད་པའི་ལྷ་མོ་དང་བཅས་པ་སྤྱན་དྲངས། འོད་ཟེར་སྙིང་ཁའི་ཧཱུཾ་ཐིམ་པར་གྱུར། ཁཎྜ་རོ་ཧིས་ཕྱི་འབྲང་གི་བགེགས་བསྐྲད་
ཨོཾ་ཨྲྒ ་པྲ་ཏི་ཙྪ་ཨཱ་ཧཱུཾ། ཛཿ་ཧཱུཾ་བཾ་ཧོཿ་ཡེ་ཤེས་པ་དམ་ཚིག་པ་དང་གཉིས་སུ་མེད་པར་གྱུར། ཨོཾ་ཡོ་ག་ཤུདྡྷ་སརྦ་དྷ་རྨ་ཡོ་ག་ཤུདྡྷོ་ཉ་ ཨོཾ་ཨརྒཾ་པྲ་ཏི་ཙྪ་ཨཱ་ཧཱུཾ། དབང་གི་ལྷ་རྣམས་ཀྱིས་བདག་ལ་མངོན་པར་དབང་
བསྐུར་དུ་གསོལ། ཞེས་གསོལ་བ་བཏབ་པས་ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཧཱུཾ། ཞེས་གསུང་ཞིང་དབང་བསྐུར་བས་གཙོ་བོ་ལ་རྡོར་སེམས། ཕག་མོ་ལ་མི་སྐྱོད་པ། མཁའ་འགྲོ་མ་སོགས་བཞི་ལ་རིན་

[136A]༄༅། །འབྱུང་གི་དབུ་རྒྱན་ཅིང། དབང་གི་ལྷ་རྣམས་རང་ལ་ཐིམ་པར་གྱུར། མཆོད་པ་སྔར་བཞིན་བྱིན་གྱིས་བརླབས་ཏེ་ཨོཾ་ཤྲི་ཧེ་རུ་ཀ་ཨརྒཾ་པྲ་ཏི་ཙྪ་ཧཱུཾ་སཱ་ཧཱ། ཞེས་པ་ནས། ཤཔྟ་པྲ་ཏི་ཙྪ་ཧཱུཾ་སཱ་ཧཱ། །
ཞེས་པའི་བར་གྱིས་ཕྱི་མཆོད། ནང་མཆོད་སྔར་ལྟར་བྱིན་གྱིས་བརླབ་ལ། དྲིན་ཅན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཨོཾ་ཧྲི་ཧ་ཧ་ཧཱུཾ་ཧཱུཾ་ཕཊ་ཨོཾ་ཨཱ་ཧཱུཾ། ཨོཾ་སརྦ་
བུདྡྷ་ཌཱ་ཀི་ནི་ཡེ་བཛྲ་ཝ་རཎྞ་ནི་ཡེ་ཧཱུཾ་ཧཱུཾ་ཕཊ་སཱ་ཧཱ། ཨོཾ་ཨཱ་ཧཱུཾ། ཨོཾ་ཌཱ་ཀི་ནི་ཡེ་ཞེས་སོགས་འོག་ནས་འབྱུང་བའི་རྣལ་འབྱོར་མ་བཞིའི་སྔགས་ལ་ཨོཾ་ཨཱ་ཧཱུཾ་བཏགས་པ་དང། ཡི་དམ་དཀྱིལ་འཁོར་གྱི་ལྷ་ཚོགས་
རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཆོས་སྐྱོང་སྲུང་མ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། དཔའ་བོ་དང་རྣལ་འབྱོར་མ་རྣམས་ཀྱི་ཞལ་དུ་ཕྱོགས་སྐྱོང་དང་ཞིང་སྐྱོང་དང་ཀླུ་ལ་སོགས་པ་རྣམས་ཀྱི་གཞི་བདག་གཉུག་
མར་གནས་པ་དང་སེམས་ཅན་ཐམས་ཅད་ལྷར་གྱུར་པ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཞེས་པས་ནང་མཆོད། ཡབ་ཡུམ་སྙོམས་པར་ཞུགས་པའི་ལྷན་སྐྱེས་ཀྱི་བདེ་བས་སྟོང་པ་ངེས་པའི་གསད་
བ་དང་དེ་ཁོ་ན་ཉིད་ཀྱིས་མཆོད་པས་མཉེས་པར་གྱུར། ཞེས་པས་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པ་རྣམས་དབུལ། ཡབ་ཡུམ་གྱི་སྙིང་པོ་ཉེ་སྙིང། མཁའ་འགྲོ་མ་བཞིའི་སྔགས་
བརྗོད་དེ་སྔགས་མཆོད་བྱ། ཧེ་རུ་ཀ་དཔལ་དཔའ་བོ་ཆེ། །རྣམ་དག་རྡོ་རྗེའི་དབང་ཕྱུག་དང། །རྗེས་ཆགས་ཆགས་པ་ཆེ་རྣམས་ཀྱི། །རྡོ་རྗེ་ཕག་མོ་དེ་ལ་འདུད། །གནས་དང་ཉེ་བའི་གནས་དང་ཞིང། །
འདུ་དང་དུར་ཁྲོད་གནས་པ་ཡི། །དཔའ་བོ་དཔའ་མོའི་དབང་ཕྱུག་མ། །ཀུན་ལ་བདག་ནི་གུས་ཕྱག་འཚལ། །ཞེས་པས་བསྟོད། སྐད་ཅིག་གིས་འཕྲེང་བ་གསུང་རྡོ་རྗེ་པདྨ་གར་དབང་དུ་གྱུར་པ་ཞུ་བའི་

[136B] ཞེས་བགྲང་འཕྲེང་བྱིན་གྱིས་བརླབས། ལྷ་རང་རང་གི་ཐུགས་ཁར་ཉི་གདན་ལ་གནས་པའི་ཧཱུཾ་ཡིག་གི་མཐར་སྔགས་ཕྲེང་གིས་བསྐོར་བའི་དབུས་ཀྱི་ཡི་གེ་ལས་དཀྱིལ་འཁོར་བའི་ལྷ་ཚོགས་འཕྲོས་ནས་
འགྲོ་བའི་དོན་བྱས་སླར་འདུས་ཏེ་དབུས་ཀྱི་ཡི་གེ་ལ་ཐིམ་པའི་སྤྲོ་བ་དང་བསྡུ་པའི་མཛད་པ་ཅན་དུ་གྱུར། ཨོཾ་ཤྲི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུཾ་ཕཊ་ཌཱ་ཀི་ནི་ཛྭ་ལ་ཤཾ་བ་རཾ་སཱཧཱ། ཞེས་པ་གཙོ་བོའི་སྙིང་པོ། །ཨོཾ་ཧྲིཿ་ཧ་ཧ་ཧཱུཾ་ཧཱུཾ་ཕཊ། ཉེ་
སྙིང། ཨོཾ་བཛྲ་བཻ་རོ་ཙ་ནཱ་ཡེ་ཧཱུཾ་ཧཱུཾ་ཕཊ་སཱ་ཧཱ། ཡུམ་གྱི་སྙིང་པོ། ཨོཾ་སརྦ་བུདྷ་ཌཱ་ཀི་ནི་ཡེ་བཛྲ་ཝ་ར་ཎྞ་ནི་ཡེ་ཧཱུཾ་ཧཱུཾ་ཕཊ་སཧཱ། ཉེ་སྙིང། ཨོཾ་ཌཱ་ཀི་ནི་ཡེ་ཧཱུཾ་ཧཱུཾ་ཕཊ། ཨོཾ་ལཱ་མེ་ཧཱུཾ་ཧཱུཾ་ཕཊ། ཨོཾ་ཁཎྜ་རོ་ཧི་ཧཱུཾ་ཧཱུཾ་ཕཊ་
ཨོཾ་རུ་བི་ནི་ཡེ་ཧཱུཾ་ཧཱུཾ་ཕཊ། སྙིང་པོའི་རྣལ་འབྱོར་མ་བཞིའི་སྔགས་རྣམས་ཅི་འགྲུབ་བཟླ། མཐར། ཨོཾ་བཛྲ་ཧེ་རུ་ཀ་ས་མ་ཡ། མ་ནུ་པཱ་ལ་ཡ། བཛྲ་ཧེ་རུ་ཀ་ཏྭེ་ནོ་པ་ཏིཥྛ། ཌིཌྷོ་མེ་བྷ་ཝ། སུ་ཏོཥཱོ་མེ་བྷ་ཝ། སུ་པོ་ཥོ་
མེ་བྷ་ཝ། ཨ་ནུ་རཀྟོ་མེ་བྷ་ཝ། སརྦ་སིདྷི་མེ་བྲ་ཡ་ཙ་སརྦ་ཀརྨ་སུ་ཙྪ་མེ། ཙི་ཏྟཾ་ཤྲི་ཡཾ་ཀུ་རུ་ཧཱུཾ་ཧ་ཧ་ཧ་ཧ་ཧོཿ་བྷ་ག་ཝ་ན། བཛྲ་ཧེ་རུ་ཀ་མ་མེ་མུཉྩ། ཧེ་རུ་ཀ་བྷ་ཝ། མཧཱ་ས་མ་ཡ་ས་ཏྭ་ཨཱ་ཧཱུཾ་ཕཊ། ཅེས་ཡིག་
བརྒྱ་བརྗོད། དེ་ནས་གཏོར་མ་འབུལ་བ་ལ། གཏོར་མ་ནང་མཆོད་ལྟར་བྱིན་གྱིས་བརླབ་ལ། ཕཻཾ་རང་གི་ཐུགས་ཁའི་ཧཱུཾ་ཡིག་ལས་འཕྲོས་པའི་འོད་ཟེར་གྱིས་དུར་ཁྲོད་ན་གནས་པའི་ཕྱོགས་སྐྱོང་སོགས་འཁོར་དང་བཅས་པ་
ཐམས་ཅད་ཡོངས་སུ་རྫོགས་པའི་དཀྱིལ་འཁོར་མདུན་གྱི་ནམ་མཁར་སྤྱན་དྲངས། ཨོཾ་ཨརྒཾ་པྲ་ཏི་ཙྪ་ཧཱུཾ་སཱཧཱ། ཞེས་པ་ནས། ཤཔྟའི་བར་གྱིས་མཆོད། ལྷ་རྣམས་ཀྱི་ལྗགས་ལ་ཧཱུཾ་དཀར་པོ་ལས་བྱུང་བའི་རྡོ་རྗེ་
དཀར་པོ་ནས་འབྲུ་ཙམ་འཁོད་པའི་འོད་ཟེར་གྱིས་སྦུ་གུས་དྲངས་ནས་གསོལ་བར་གྱུར། ཨོཾ་བཛྲ་ཨ་རོ་ལི་ཧོ། ཛཿ་ཧཱུཾ་བཾ་ཧོཿ་བཛྲ་ཌཱ་ཀཻ་ནི་ས་མ་ཡ་སྟྭ་ཏྲི་ཤྱ་ཧོ། ལན་གསུམ་གྱིས་གཙོ་འཁོར་ལ་དབུལ། ཨོཾ་ཨརྒཾ་པྲ་ཏི་ཙྪ་
[137A]༄༅། །ཞེས་སོགས་དང། ཨོཾ་ཨཱ་ཧཱུཾ་གིས་མཆོད། ཧེ་རུ་ཀ་དཔལ་དཔའ་བོ་ཆ། །ཞེས་སོགས་ཤུ་ལོ་ཀ་གཅིག་དང། དཔལ་ལྡན་རྡོ་རྗེ་མཁའ་འགྲོ་དང། །མཁའ་འགྲོ་མ་ཡི་འཁོར་ལོས་སྒྱུར། །ཡེ་ཤེས་ལྔ་དང་སྐུ་གསུམ་ཉིད། །
འགྲོ་བ་སྐྱོབས་ལ་ཕྱག་འཚལ་ལོ། །ཇི་སྙེད་རྡོ་རྗེ་མཁའ་འགྲོ་མ། །ཀུན་དུ་རྟོག་པའི་འཆིང་གཅོད་ཅིང། །འཇིག་རྟེན་བྱ་བ་ལ་འཇུག་མ། །ཇི་སྙེད་རྣམས་ལ་ཕྱག་འཚལ་ལོ། །ཞེས་པས་བསྟོད། སྲིད་པ་དང་མཉམ་ཞི་བ་ཆགས་བཅོམ་ཀུན་
དུ་རྟོག་པ་འཇོམས། །ཁྱོད་ནི་དངོས་པོ་མཐའ་དག་མཁའ་ལྟར་གཟིགས་པ་དང་ལྡན་པ། །མགོན་པོ་ཤིན་ཏུ་བརྩེ་བ་ལྕེ་བའི་ཆུས་བརླན་ཐུགས་ཀྱི་ཆུས། །མཛོད་ཅིག་ལྷ་མོ་རྣམས་ཀྱིས་བདག་ལ་ཤིན་ཏུ་རྗེས་བརྩེར་མཛོད། །ཅེས་འདོད་དོན་
ལ་གསོལ་བ་གདབ། དུར་ཁྲོད་བརྒྱད་ན་གནས་པའི་ཕྱོགས་སྐྱོང་དང་ཞིང་སྐྱོང་ཀླུ་ལ་སོགས་པ་སྐད་ཅིག་གིས་འོད་གསལ་དུ་བཅུག་པ་ལས་བདེ་མཆོག་གི་ལྷ་ཡབ་ཡུམ་གྱི་སྐུར་བཞེངས་པ་རྣམས་ཀྱི་ལྗགས་ལ་ཧཱུཾ་དཀར་པོ་ལས་ཞིས་པ་ནས་གསོལ་
བར་གྱུར། ཨོཾ་ཁ་ཁ། །ཁཱ་ཧི་ཁཱ་ཧི། སརྦ་ཡཀྵ་ར་ཀྵ་ས་བཧུ་ཏ། པྲེ་ཏ། བི་ཤ་ཙ། ཨུནྨ་ཏ། ཨ་བ་སྨཱ་ར་བཛྲ་ཌཱ་ཀ་ཊཱ་ཀི་ནྱཱ་ད་ཨི་མཾ་བ་ཡིཾ། གྲི་ཧྣ་དུ། ས་མ་ཡ་ར་ཀྵ་ནྟུ། མཱ་མ་སརྦ་སིདྷི་མེ་པྲ་ཡཙྪ་ནྟུ་ཡ་ཐེ་བཾ། ཡ་ཐེ་ཥྜཾ། བཧུ་ཛ་ཐ། པི་པ་ཐ། ཛི་གྲ་ཐ་
མཱ་ཏི་ཀྲ་མ་ཐ། མ་མ་སརྦྦ་ཀརྟ་ཡ། སད་སུ་ཁཾ་བི་ཤུདྷ་ཡེ། ས་ཧ་ཡི་ཀ་བྷ་ཝནྟུ་ཧཱུཾ་ཧཱུཾ་ཕཊ་སཧཱ། ལན་གཉིས་བརྗོད་དེ་ཕྱོགས་མཚམས་ན་གནས་པའི་ཕྱོགས་སྐྱོང་རྣམས་ལ་དབུལ། ཨོཾ་ཨྲྒཾ་པྲ་ཏི་ཙྪ་སཱཧཱ། །ཞེས་སོགས་དང། ཕྱོགས་སྐྱོང་དང་
ཞིང་སྐྱོང་ཀླུ་ལ་སོགས་པ་རྣམས་ཀྱི་ཞལ་དུ་ཨོཾ་ཨཱ་ཧཱུཾ། ཞེས་པས་མཆོད། བསྟན་པ་བསྲུང་དང་འགྲོ་བའི་དོན་མཛད་ཕྱིར། །ཐུགས་དམ་བཅས་ཤིང་ཞལ་གྱིས་མཆེས་པ་རྣམས། །དཔལ་ཆེན་བཀའ་སྡོད་ཡིད་ལྟར་མགྱོགས་པ་ཡི། །འཇིགས་པའི་གཟུགས་ཅན་དྲག་
གཏུམ་མི་བཟད་པ། །གདུག་པ་འདུལ་མཛད་ནག་པོའི་ཕྱོགས་རྣམས་འཇོམས། །རྣལ་འབྱོར་ལས་ལ་འབྲས་བུ་སྟེར་མཛད་ཅིང། །མཐུ་སྟོབས་བྱིན་བརླབ་བསམ་གྱི་མི་ཁྱབ་པའི། །གནོད་སྦྱིན་ཚོགས་སོགས་བརྒྱད་ལ་ཕྱག་འཚལ་ལོ། །སྡེ་བརྒྱད་བཙུན་མོ་སྲས་

[137B] །དངོས་གྲུབ་ཀུན་གྱི་བཀའ་དྲིན་བདག་ལ་སྩོལ། །ཞེས་བསྟོད་ཅིང་འཕྲིན་ལས་བཅོལ། །ཨོཾ་ཡོ་ག་ཤུདྷ་སརྦ་དྷརྨ་ཡོ་ག་ཤུ་དྷོཉྲ་ ཨོཾ་བཛྲ་མུཿ་འཇིག་རྟེན་པ་རྣམས་རང་གནས་སུ་གཤེགས་ཤིང་དཀྱིལ་འཁོར་གྱི་འཁོར་ལོ་བདག་ཉིད་ལ་
ཐམ་པར་གྱུར། ཅེས་གཏོར་མགྲོན་གཤེགས་བསྡུ་བྱ། རང་གི་ཤུགས་ཁའི་ཧཱུཾ་ལས་འོད་ཟེར་འཕྲོས། གཙོ་བོ་ཡབ་ཡུམ་དང། སྙིང་པོའི་རྣལ་འབྱོར་མ་བཞི་དང་ཁང་པ་བརྩེགས་མ་སོགས་རྟེན་དང་བརྟེན་པའི་དཀྱིལ་འཁོར་རྣམས་སྣང་བར་བྱས་ཏེ་འོད་དུ་གྱུར་པའི་
སྲུང་འཁོར་དུར་ཁྲོད་དང་བཅས་པ་གཞལ་ཡས་ཁང་ལ་ཐིམ། གཞལ་ཡས་ཁང་གཙོ་བོ་ཡབ་ཡུམ་ལ་ཐིམ། མཚམས་ཀྱི་བུམ་པ་ཐོད་པ་དང་བཅས་པ་སྙིང་པོའི་རྣལ་འབྱོར་མ་བཞི་ལ་ཐིམ། དེ་བཞི་གཙོ་བོའི་ཞལ་ལ་ཐིམ། གཙོ་བོ་ཡབ་ཡུམ་ཡང་འོད་དུ་ཞུ་ནས་
ཐུགས་ཁའི་ཧཱུཾ་ཡིག་ལ་ཐིམ། ཧཱུཾ་ཡིག་ཡོངས་སུ་གྱུར་པ་ལས་བཅོམ་ལྡན་འདས་ཧེ་རུ་ཀ་སྔོན་པོ་ཞལ་གཅིག་ཕྱག་གཉིས་པ་རྡོ་རྗེ་དང་དྲིལ་བུ་འཛིན་པ། གཡས་བརྐྱང་གིས་བཞུགས་པ་ལ་རྡོ་རྗེ་ཕག་མོ་དམར་མོ་ཞལ་གཅིག་ཕྱག་གཉིས་གྲི་ཐོད་འཛིན་པས་འཁྱུད་པར་གྱུར་
བའི་སྦྱི་བོར་ཨོཾ། མགྲིན་པར་ཨཱ་ཐུགས་ཁར་ཧཱུཾ་གིས་མཚན་པར་གྱུར། ཅེས་ཉེར་བསྡུ་བྱས་ལ། སྲིད་པ་གསུམ་འབར་སྐུ་ནི་རྗེས་ཆགས་དུལ་བར་ལྡན། འོད་ཟེར་སྔོན་པོ་སྟོང་ལྡན་ཉི་མ་བརྒྱ་སྟོང་ལྡན། །རྣམ་མང་སྐུ་དང་ཆ་ལུགས་རྗེས་ཆགས་སེམས་པར་ལྡན། །ཧེ་རུ་ཀ་དཔལ་
དེ་དང་ལྷན་ཅིག་གར་བྱེད་ཤོག་ལྷ་མོ་ཚེ་དམ་དམ་ཚིག་ཚད་མ་དང། །དེས་བརྗོད་གསུང་ཡང་མཆོག་ཏུ་ཚད་མ་སྟེ། །བདེན་པ་འདི་དག་གིས་ནི་ལྷ་མོ་རྣམས། །བདག་ཅག་རྗེས་སུ་འཛིན་པའི་རྒྱུར་གྱུར་ཅིག་སེམས་ཅན་ཀུན་གྱི་དོན་གྱི་ཕྱིར། །བདག་ནི་ཧེ་རུ་ཀར་གྱུར་ནས། །སེམས་ཅན་
ཐམས་ཅད་ཧེ་རུ་ཀའི། །གོ་འཕང་མཆོག་ལ་འགོད་པར་ཤོག་ ཅེས་བསྔོ་བ་དང་སྨོན་ལམ་བྱ།  ཉིན་མོ་བདེ་ལེགས་མཚན་བདེ་ལེགས། །ཉི་མའི་གོང་ཡང་བདེ་ལེགས་ཤིང། །ཉིན་མཚན་རྟག་ཏུ་བདེ་ལེགས་པའི། །དཀོན་མཆོག་གསུམ་གྱི་བཀྲ་ཤིས་ཤོག་། ཅེས་བཀྲ་ཤིས་ཀྱིས་
བརྒྱད་པར་བྱའོ། ཅེས་པ་འདི་ནི་ཆེ་ཉིས་། །། 



