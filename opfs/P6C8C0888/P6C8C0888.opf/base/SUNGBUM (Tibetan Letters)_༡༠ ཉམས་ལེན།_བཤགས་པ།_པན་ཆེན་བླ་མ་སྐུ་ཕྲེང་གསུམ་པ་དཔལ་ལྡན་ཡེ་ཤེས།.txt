༄༅། །འདོད་ལྷ་སྣ་ཚོགས་ལ་བརྟེན་པའི་སྡིག་ལྟུང་བཤགས་བསྡམས་བྱ་ཚུལ་གྱི་སྐོར་བཞུགས།།

[001] །བཅོམ་ལྡན་འདས་དེ་བཞིན་གཤེགས་པ་མི་འཁྲུགས་པ་ལ་ཕྱག་འཚལ་ལོ། །སྡིག་པ་བྱང་བར་བྱེད་པ་ལ། ཐོག་མར་སྡིག་པ་ལ་འགྱོད་པ་གལ་ཆེ་བས་རང་གིས་སྔར་བྱས་ཀྱི་སྡིག་པ་རྣམས་ལ་དུག་ཁོང་དུ་
སོང་བ་ལྟ་བུའི་འགྱོད་སེམས་དང་བཅས་ཏེ། དེ་ཉིད་བྱང་བར་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམས་པ་སྔོན་དུ་བཏང་ནས། རང་གི་མདུན་གྱི་ནམ་མཁར་གླང་པོ་ཆེ་བརྒྱད་ཀྱིས་བཏེག་པའི་བཻ་ཌཱུ་རྱའི་རིན་པོ་ཆེའི་ཁྲིའི་
སྟེང་དུ་སྣ་ཚོགས་པདྨ་དང་ཟླ་བའི་སྟེང་དུ་ཧཱུཾ་ལས་རྡོ་རྗེ་ཧཱུཾ་གིས་མཚན་པ་ཡོངས་སུ་གྱུར་པ་ལས་བཅོམ་ལྡན་འདས་རྡོ་རྗེ་མི་འཁྲུགས་པ་སྐུ་མདོག་བཻ་ཌཱུརྱ་ལྟ་བུ་ཞལ་གཅིག་ཕྱག་གཉིས་པ། ཕྱག་གཡས་
ས་གནོན་གྱི་ཕྱག་རྒྱ་གདན་ལ་གཏད་ཅིང། གཡོན་མཉམ་གཞག་གི་སྟེང་ན་རྡོ་རྗེ་རྩེ་ལྔ་པ་ལངས་སྟབས་སུ་འཛིན་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་ཤིང་རས་བཟང་པོའི་ཆོས་གོས་གསོལ་

[002A]༄༅། །ཞིང་མཚན་དཔེའི་འོད་འབར་བའི་སྤྱི་བོར་ཨོཾ། མགྲིན་པར་ཨཱ་ཐུགས་ཀར་ཧཱུཾ་གིས་མཚན་པ། ཐུགས་ཀའི་ཧཱུཾ་ལས་འོད་འཕྲོས། བླ་མ་ཡི་དམ་སངས་རྒྱས་བྱང་སེམས་དཔའ་བོ་
མཁའ་འགྲོ་བསྟན་སྲུངས་རྒྱ་མཚོའི་ཚོགས་སྤྱན་དྲངས། རྡོ་རྗེ་མི་འཁྲུགས་པ་ལ་ཐིམ་ཞིང། རང་དང་འདྲ་བའི་ཡེ་ཤེས་པའང་ཐིམ་ནས། སྐྱབས་གསུམ་ཀུན་འདུས་ཀྱི་བདག་ཉིད་དུ་གྱུར་པར་མོས་ལ་
མཎྜལ་ཕུལ་ནས་ཕྱག་འཚལ་དང་བཅས་ནས། སྔོན་ཆད་མ་རིག་མུན་པས་བསྒྲིབས་པ་ཡིས། །སྡིག་ལྟུང་ཕུང་པོ་བགྲངས་ལས་འདས་པ་བསགས། །དེ་ཡི་འབྲས་བུ་རྣམ་སྨིན་བརྣག་དཀའ་བ། །མཐོང་བས་བདག་
ནི་ཤིན་ཏུ་སྐྲག་བར་གྱུར། ཅེས་རྣམ་པར་སུན་འབྱིན་པའི་སྟོབས་དང། མགོན་ཁྱོད་སྤང་རྟོགས་ཡོན་ཏན་མཐར་ཕྱིན་ཅིང། །སྡིག་ལྟུང་འབྲས་བུ་སྦྱོང་བའི་མཐུ་སྟོབས་ཅན། །སྙིང་ནས་གསོལ་བ་འདེབས་སོ་བདག་
གི་ནི༑ ༑སྡིག་པའི་འབྲས་བུ་མ་ལུས་ཞི་བར་མཛོད།། ཅེས་རྟེན་གྱི་སྟོབས་དང། དེ་ཕྱིར་སྔར་བྱས་སྡིག་བ་མ་ལུས་པ། །རབ་ཏུ་འགྱོད་པའི་སེམས་ཀྱིས་སྣ་དྲངས་ཏེ། །སྣང་ཡང་འཇའ་ཚོན་ལྟ་བུར་སྟོང་པ་ཡི། །

[002B]། ཞེས་པ་དང། སྐབས་འདིར་ལྟུང་བཤགས་དང་སྤྱི་བཤགས། སྡོམ་པ་གསུམ་སོ་སོའི་བཤགས་པ་རྣམས་བློ་ལས་ཇི་ལྟར་ཐོན་པ་བཏོན་ནས་བཤགས་པ་བརྗོད་པ་གཉེན་པོ་ཀུན་ཏུ་སྤྱོད་པའི་སྟེབས་དང། དེང་ནས་བཟུངས་ཏེ་སླན་ཆད་དུས་
ཀུན་ཏུ། །སྲོག་གི་ཕྱིར་ཡང་མི་དགེ་སྡིག་བའི་ལས། །བགྱིད་པ་མི་འཚལ་བླ་མ་ལྷ་ཁྱེད་ཀྱིས། །ལེགས་པར་བསྲུང་བར་ནུས་པར་བྱིན་གྱིས་རློབ།། ཅེས་སྡོམས་པའི་སྟོབས་ཏེ་སྟོབས་བཞི་ཚང་བའི་བཤགས་པ་ནན་ཏན་དུ་བྱས་ནས། ས་ལ་འདུག་སྟེ་བོ་དཧི་ཙིའི་འཕྲེང་བས་འདྲེན་ཅིང་
ན་མོ་རཏྣ་ཏྲ་ཡཱ་ཡ། ཨོཾ་ཀཾ་ཀ་ནི་ཀཾ་ཀ་ནི། རོ་ཙ་ནི་རོ་ཙ་ནི། ཏྲོ་ཊ་ནི་ཏྲོ་ཊ་ནི། ཏྲཱ་ས་ནི་ཏྲཱ་ས་ནི། པྲ་ཏི་ཧ་ན་པྲ་ཏི་ཧ་ན། སརྦ་ཀརྨ་པ་རཾ་པ་རཱཎི་མེ་སརྦ་སྟཱ་ནཱ་ཉྩ་སཱ་ཧཱ། ཞེས་མང་ཙམ་འདྲེན་ཅིང། དེའི་དུས་སུ་བཅོམ་ལྡན་འདས་རྡོ་རྗེ་མི་འཁྲུགས་པའི་ཐུགས་ཀར་ཟླ་བའི་དཀྱིལ་
འཁོར་གྱི་སྟེང་དུ་རྡོ་རྗེ་རྩེ་ལྔ་པ་ཧཱུཾ་གིས་མཚན་པའི་མཐར་སྔགས་འཕྲེང་གིས་བསྐོར་བ་ལས་བདུད་རྩིའི་རྒྱུན་དཔག་ཏུ་མེད་པ་བབས་རང་གི་ལུས་ལ་ཞུགས་པས་ཚེ་རབས་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་བྱང་ཞིང་དག་ལུས་ཤེལ་སྒོང་ལྟར་དག་པར་མོས་ནས་བཟླས་པ་བྱ། དེ་ལྟར་ཉིན་རེ་བཞིན་མ་ཆག་པར་
བཟླས་ན་ལས་ཀྱི་སྒྲིབ་པ་ལྕི་ཞིང་མཐུག་པ་རྣམས་བསྲབས་ཤིང་ཟད་པར་འགྱུར་ཞིང་མདུན་གྱི་ནམ་མཁའི་ལྷ་རང་གི་སྦྱི་བོར་བཞུགས་པར་བསམས། ཞེས་པ་འདི་ནི་ཁལ་ཁ་མཁན་པོ་བློ་བཟང་ཆོས་འཕེལ་གྱི་དགེ་སྒྲུབ་པ་གཉེར་པ་བསྟན་པ་ཡར་འཕེལ་གྱིས་སྟོབས་བཞིའི་བཤགས་བསྡམས་བྱེད་ཚུལ་འདི་ལྟ་བུ་ཞིག་དགོས་ཞེས་བསྐུལ་བ་ལྟར་
་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བ་འདིའི་མཚན་ནི་ཟླ་བ་རི་འོད་ཟེར་ཅན་ཞེས་བྱའོ།།    ༈    གཞུང་ཚེས་བཅོ་ལྔ་བཀྲ་ཤིས་ཀྱི་གསོ་སྦྱོང་གི་སྐབས། དགེ་འདུན་གྱི་སྡེ་ཆེན་པོ་ནས་ཡུལ་ཕྱོགས་

[003A]༄༅། །འདི་ཉིད་ཤིན་ཏུ་བཀྲ་ཤིས་པར་འགྱུར་བའི་ཐུགས་འདུན་དང་བཅས་ཏེ། དགེ་ཚུལ་གྱི་སྙིང་པོའི་སྐབས། བསྟན་པ་རིན་པོ་ཆེའི་གསལ་བྱེད་དམ་བར་གྱུར་པ་མཁན་པོའམ། སློབ་དཔོན་ནམ། གནས་བརྟན་འདུལ་བ་འཛིན་པ་
ཆེན་པོ་བཀྲ་ཤིས་ཀྱི་གསོ་སྦྱོང་གི་ཆོ་ག་ལ་ཐུགས་གཏད་པར་ཞུ། དེང་དགེ་འདུན་གྱི་བཀྲ་ཤིས་ཀྱི་གསོ་སྦྱོད་ལགས་ཏེ། བདག་དགེ་ཚུལ་མིང་འདི་ཞེས་བགྱི་བའི་ཡང་བཀྲ་ཤིས་ཀྱི་གསོ་སྦྱོང་ལགས་ན། ཞེས་སོགས་དང། འདུལ་ཚེས་ཉི་ཤུའི་
ཉིན་གནོད་པ་བཟློག་བའི་གསོ་སྦྱོང་གི་སྐབས། བསྟན་པ་རིན་པོ་ཆེའི་གསལ་བྱེད་དམ་པར་གྱུར་པ་མཁན་པོའམ། སློབ་དཔོན་ནམ། གནས་བརྟན་འདུལ་བ་འཛིན་པ་ཆེན་པོ་གནོད་པ་བཟློག་པའི་གསོ་སྦྱོང་གི་ཆོ་ག་ལ་ཐུགས་གཏད་པར་
ཞུ༑ དེང་དགེ་འདུན་གྱི་གནོད་པ་བཟློག་པའི་གསོ་སྦྱོང་ལགས་ཏེ། བདག་དགེ་ཚུལ་མིང་འདི་ཞེས་བགྱི་བའི་ཡང་གནོད་པ་བཟློག་པའི་གསོ་སྦྱོང་ལགས་ན། ཞེས་སོགས་བར་གཅོད་ཐམས་ཅད་བཟློག་པའི་སྤྱན་དམིགས་སྣང། ཉེར་ལྔ་ལ་
དབྱེན་བསྡུམ་གྱི་གསོ་སྦྱོང་སྐབས། གཞན་རྣམས་འདྲ་བ་ལ། དབྱེན་བསྡུམས་པའི་གསོ་སྦྱོང་གི་ཆོ་ག་ལ་ཐུགས་གཏད་པར་ཞུ། ཞེས་སོགས་དང། དེང་དགེ་འདུན་གྱི་དབྱེན་བསྡུམས་པའི་གསོ་སྦྱོང་ལགས་ཏེ། སོགས་བྱ་ཞིང། ད་ལྟ་
དབྱེན་གྱི་གནོད་པ་མེད་མོད་མ་འོངས་པའི་དུས་སུ་འབྱུང་ཉེན་ཡོད་པ་ཐམས་ཅད་ཞི་བའི་དམིགས་པ་མཛད་དགོས། ཞེས་བཀའ་གདམས་ཕོ་བྲང་ནས་ཞུས།།    ༈    གང་གི་མཚན་སྙན་སྒྲ་འཛིན་བུ་གའི་ནང། །སོན་

[003B] །སེལ་བར་བྱེད་ལ་འགྲན་པའི་ཟླ་བྲལ་བ། །དེ་བཞིན་གཤེགས་པ་ཀུན་གྱིས་རྟག་ཏུ་སྲུངས། །ཁྱེད་རྣམས་མཆོད་ཅིང་གསོལ་བཏབ་བགྱིས་པ་ལས། །སྡིག་པ་མི་དགེའི་དྲི་མ་རབ་གནག་པ། །འཁྲུང་བྱེད་གངྒཱ་
གསར་པའི་ཆུ་ཡི་ཀླུང། །འབེབས་པར་བྱེད་ལ་སྤྲོ་བ་ཤིན་ཏུ་བརྟས། །དེ་ཡང་སྟོན་པ་ཡང་དག་པར་རྫོགས་པའི་སངས་རྒྱས་གངྒཱའི་ཀླུང་གི་བྱེ་མ་སྙེད་ཀྱི་གྲངས་དང་མཉམ་པའི་ཕྱོགས་བཅུའི་འཇིག་རྟེན་གྱི་ཁམས་ན་འཚོ་ཞིང་གཞེས་པ་ཐམས་ཅད་ཀྱིས་
གང་གིས་སྟོན་པ་ཡང་དག་པར་རྫོགས་པའི་སངས་རྒྱས་སུམ་ཅུ་སོ་ལྔའི་མཚན་འཛིན་པ་དང། ངག་ཏུ་བརྗོད་པ་དང། སྐུ་གཟུགས་བྱེད་པ་དང། ཕྱག་འཚལ་པ་དང། ཡིད་ལ་བྱེད་ཅིང་ཕུང་པོ་གསུམ་པའི་མདོ་ཁ་ཏོན་དུ་བྱེད་པ་དེ་རྣམས་ལ་ནི་ལས་ཀྱི་
སྒྲིབ་པ་ཇི་ཙམ་ལྕི་བ་ཐམས་ཅད་བྱང་ཞིང་དག་པ་དང། རིང་པོར་མི་ཐོགས་པར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རེག་པར་འགྱུར་རོ། ཞེས་ལན་གྲངས་དུ་མར་བསྔགས་པའི་དབྱངས་མགྲིན་གཅིག་ཏུ་སྒྲོག་པར་མཛད་དོ། །དེ་ཡང་ལྟུང་
བ་བཤགས་པའམ་ཕུང་པོ་གསུམ་པའི་མེད་ལ་ཁ་འདོན་དུ་བྱེད་པར་འདོད་པས། གནས་གཙང་མ་སྡིག་ཅན་གྱི་སྐྱེ་བོས་དབེན་པའི་གནས་སུ་ཕྱག་དར་དང་སྐྱང་ནུལ་ལེགས་པར་བྱས། མེ་ཏོག་སིལ་མ་གཅལ་དུ་བཀྲམ། བདུག་སྦོས་གཙང་མས་བདུག་
སྟོན་པ་ཤཱཀྱའི་རྒྱལ་པོའི་སྣང་བརྙན་གཙོ་བོར་བཞུགས་པའི་སངས་རྒྱས་སོ་ལྔའི་བྲིས་འབུར་གྱི་སྐུ་གང་ཡང་རུང་བའི་མདུན་དུ་མེ་ཏོག་བདུག་སྤོས། མར་མེ། དྲི་ཆབ། ཞལ་ཟས། རོལ་མོ་རྣམས་བཤམས་ཤིང། སངས་རྒྱས་དང་བྱང་ཆུབ་

[004A]༄༅། །སེམས་དཔའ་ཐམས་ཅད་དང་ཁྱད་པར་དུ་སངས་རྒྱས་སུམ་ཅུ་སོ་ལྔ་ལ་སྡིག་པ་དེ་དག་ཞི་ཞིང། སྡིག་འབྲས་ལས་སྐྱོབ་པའི་ནུས་པ་ཡོད་པར་ཡིད་ཆེས་བརྟན་པོས། རང་གིས་སྔར་བྱས་ཀྱི་སྡིག་པ་རྣམས་ཡིད་ལ་གསལ་བཏབ་
ནས་འགྱོད་སེམས་དང་བཅས་ཏེ། འདི་ལྟར་ངག་ཏུ་འདོན་པར་བྱ་སྟེ། ཐུགས་རྗེའི་གཞན་དབང་བཙན་པོས་འགྲོ་ཀུན་ལ། །སྡིག་ཀུན་སེལ་ཕྱིར་ཐུགས་རྗེའི་གཟི་བྱིན་འབུམ། །བཞད་མཛད་ཐུབ་དབང་སངས་རྒྱས་སོ་ལྔར་བཅས། །ཐུགས་
རྗེས་འདིར་གཤེགས་བདག་ལ་དགོངས་སུ་གསོལ། །རིན་ཆེན་སེང་ཁྲི་པདྨ་ཟླ་ཉིའི་སྟེང། །ཤཱཀྱའི་རྒྱལ་པོ་སངས་རྒྱས་སོ་ལྔར་བཅས། །ཐུགས་རྗེས་འདིར་གཤེགས་བདག་དང་འགྲོ་ཀུན་ལ། །ཕན་པའི་དངོས་གྲུབ་བདེ་བླག་སྩོལ་ཕྱིར་
བཞུགས། །དེ་ལྟར་གསོལ་བ་བཏབ་པས་འགྲོ་ཀུན་དང། །ཁྱད་ལར་རང་གི་སྡིག་ལྟུང་སེལ་བའི་ཕྱིར། །དགྱེས་པའི་འཛུམ་དང་ཐུགས་རྗེའི་འོད་ཟེར་བཅས། །ལྷམ་མེ་ལྷན་ནེ་ལྷང་ངེར་བརྟན་པར་བཞུགས། ཞེས་གསོལ་བ་བཏབ་པས་
དགྱེས་བཞིན་དུ་སེངྒེས་བཏེག་པའི་རིན་པོ་ཆེའི་ཁྲིའི་སྟེང་དུ་པདྨ་དང་ཟླ་བ་དང་ཉི་མའི་སྟེང་དུ་སྐུ་ལས་འོད་ཟེར་འཕྲོ་ཞིང་དགྱེས་བཞིན་དུ་བཞུགས་པར་བསྒོམས་ལ། བདག་ལུས་གྲངས་མེད་སྤྲུལ་ཏེ་མགོན་རྣམས་ལ། །ལུས་དང་ངག་
ཡིད་དྭང་བས་བསྟོད་བགྱིད་ཅིང། །ལུས་ཀུན་ཕབ་དང་ལྔ་ལྡན་སྒྱིད་འཁྲིལ་ཕྱག་འཚལ་གྱི་དགྱེས་པ་ཆེན་པོས་བྱིན་གྱིས་རློབས། །མེ་ཏོག་བདུག་སྤོས་སྣང་གསལ་དྲི་ཆབ་དང། །ཞལ་ཟས་རོལ་མོ་གྔྒཱའི་བྱེ་སྙེད་དང། །གླིང་བཞི་རི་རབ་ཉི་ཟླར་

[004B] །མཆོད་པབླ་ན་མེ་དྤ་ཀུན་བཟང་འབུལ། ཞེ་ཕྱག་དང་མཆོད་པ་བྱ། དེ་ནས་ལྟུང་བ་བཤགས་པ་ལན་ཇི་ཙམ་འོས་པ་ཕྱག་དང་བཅས་ནས་བརྗོད་རྗེས། མགོན་པོ་ཁྱོད་རྣམས་སྐུ་གསུང་ཐུགས་ཀྱི་ནི། །ཡོན་ཏན་བླ་ན་མེད་
པ་ཐམས་ཅད་དང། །ཁྱད་པར་རང་དང་གཞན་གྱི་དགེ་བའི་ལས། །ཀུན་ལ་བསམ་པ་ཐག་པས་ཡི་རང་ངོ། །ཉོན་མོངས་ཤེས་བྱའི་སྒྲིབ་པ་མ་ལུས་པ། །སྤོང་ཕྱིར་སྡིག་པ་མ་ལུས་བྱང་བའི་ཕྱིར། །བདག་ཅག་རྣམས་ཀྱི་ཁམས་དང་བསམ་པ་
བཞིན། །ཆོས་ཀྱི་འཁོར་ལོ་རྒྱ་ཆེར་བསྐོར་དུ་གསོལ། ཞེས་ཆོས་འཁོར་བསྐོར་བ་དང། དེང་ནས་འཁོར་བའི་སྡུག་བསྔལ་རྒྱ་མཆོ་ལས། །འགྲོ་ཀུན་བསྒྲལ་བར་མ་བྱས་དེ་སྲིད་དུ། །སྤྲུལ་པའི་སྐུ་མཆོག་མྱ་ངན་མི་འདའ་བར། །རྟག་ཏུ་
བརྟན་པར་སེངྒེའི་ཁྲི་ལ་བཞུགས། །དགེ་བ་འདིས་མཚོན་ཇི་སྙེད་དགེ་བ་ཡིས། །བདག་དང་མར་གྱུར་འགྲོ་བ་མ་ལུས་པ། །དོན་གཉིས་ལྷུན་གྲུབ་རྫོགས་པའི་སངས་རྒྱས་ཀྱི། །གོ་འཕང་དམ་པ་ཐོབ་ཕྱིར་བསྔོ་བར་བགྱི། ཞེས་ཡན་ལག་བདུན་པ་བྱ་
དེ་ནས་ཡང། ལྟུང་བཤགས་ལན་ཇི་ལྟར་རིགས་པ་ཕྱག་དང་བཅས་པ་བྱས་ནས། དེང་ནས་བཟུང་སྟེ་བྱང་ཆུབ་སྙིང་པོའི་བར། །སྡིག་དང་ཉེས་ལྟུང་ཕུང་པོ་ཇི་སྙེད་པ། །དེ་དག་མ་ལུས་ཡོངས་སུ་བྱང་བ་དང། །ཡོངས་སུ་བསྡོམ་པའི་དངོས་
གྲུབ་བླ་མེད་སྩོལ། ཞེས་གསོལ་བ་བཏབ་པས། དེ་བཞིན་གཤེགས་པ་རྣམས་ཀྱི་སྐུ་ལས་བདུད་རྩི་དཀར་པོ་དྲི་མ་མེད་པའི་རྒྱུན་བབས། རང་དང་རང་གི་མཐའ་སྐོར་ན་གནས་པའི་སེམས་ཅན་རྣམས་ཀྱི་ལུས་ལ་ཕོག་པས་སྡིག་སྒྲིབ་ཐམས་

[005A]༄༅། །ཅད་བྱང། སངས་རྒྱས་རྣམས་ཀྱི་སྐྱབས་འོག་ཏུ་ཆུད་པའི་མོས་པ་བྱས་ལ། སངས་རྒྱས་སོ་ལྔའི་རྟེན་རྣམས་ལ་བརྟན་བཞུགས་བྱའོ།། ཞེས་པ་འདི་ནི་རབ་འབྱམས་པ་མེར་ཁན་ཆོས་རྗེ་སྐལ་ལྡན་རྒྱ་མཚོས་འདི་ལྟ་བུ་ཞིག་དགོས་ཞེས་བསྐུལ་
བ་ལྟར་་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈    བསླབ་པ་ཀུན་ལས་བཏུས་པ་ལས། འདི་དག་རྩ་བའི་ལྟུང་བ་སྟེ། །སེམས་ཅན་དམྱལ་བ་ཆེན་པོའི་རྒྱུ། །རྨི་ལམ་འཕགས་པ་ནམ་སྙིང་པོའི། །མདུན་དུ་འདུག་སྟེ་
བཤགས་པར་བྱ། ཞེས་གསུངས་པའི་མན་ངག་ཉམས་སུ་ལེན་ཚུལ་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཛད་པ་འདི་ཉིད་ལག་ལེན་གྱི་རིམ་པར་བསྒྲིགས་ན། དེ་ཡང། བྱང་ཆུབ་སེམས་དཔའི་རྩ་ལྟུང་སོགས་བྱུང་ན། དེ་བཤགས་
པར་འདོད་པའི་གང་ཟག་གིས། སྡིག་བའི་འབྲས་བུ་དམྱལ་བ་མི་བཟད་པ་རྣམས་ལ་འཇིགས་ཟིང་དེ་བ་དང་བཅས་ཤིང་འགྱོད་སེམས་དང་བཅས་ཏེ། གནས་ཁང་ལ་བྱི་དོར་བྱས། སྐུ་གསུང་ཐུགས་ཀྱི་རྟེན་བཀྲམ། དེ་ཡང། ཤར་ཕྱོགས་
ཀྱི་ལོགས་སུ་འཕགས་པ་ནམ་མཁའི་སྙིང་པོའི་བྲིས་སྐུ་བཀྲམ་པར་བྱ་སྟེ། འདྲི་ཚུལ་ཇི་ལྟར་བྱ་ན། ཉི་མ་བཟང་པོ་ལ་བཀྲ་ཤིས་ཀྱི་རས་ཉོས་ནས། ཁ་ཚར་མ་བཅད་པ་རས་འདུལ་བྱས་ཏེ་རི་མོ་མཁན་མཁས་པ་གཙང་ཞིང་གཞུངས་པས་
སྐར་མ་རྒྱལ་ལ་བབས་པ་ན་རབ་ཏུ་བྱུང་བ་མིན་ཚེ་བསྙེན་གནས་ཀྱི་སྡོམ་པ་ལ་གནས་པའམ། ཡང་ན། གསོ་སྦྱོང་ལ་གནས་བས་རྫོགས་པར་འདྲི་བར་བྱ་སྟེ། དེ་ཡང་འོད་ཀྱི་དཀྱིལ་འཁོར་དཀར་པོའི་དབུས་ན་པདྨ་དང་ཟླ་བ་ལ་གནས་པ་

[005B] ཕྱག་གཉིས་ནམ་མཁའ་མཛོད་ཀྱི་ཕྱག་རྒྱའི་དབུས་ན་ཡིད་བཞིན་གྱི་ནོར་བུ་འཛིན་པའམ། ཡང་ན་རྒྱུད་སོ་སོ་ནས་འབྱུང་བ་ལྟར་བྲིས་ལ། སྤྱན་དབྱེ་ཟིན་མ་ཐག་རབ་གནས་སོགས་བྱས་
ལ༑ དེ་ནམ་མཁའི་སྙིང་པོ་དངོས་སུ་མོས་ནས་བཀྲམ་པའི་མདུན་དུ་མཆོད་པ་བཟང་པོ་བཤམས། བདག་ཉིད་ཁྲུས་བྱས་བདུག་སྤོས་གཙང་མས་བདུགས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམས་པ་སྔོན་དུ་བཏང། འཕགས་
པ་ནམ་མཁའི་སྙིང་པོ་ལ་སོགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །དུས་གསུམ་གཤེགས་པ་མི་ཡི་སེངྒེ་ཀུན། །བདག་གིས་མ་ལུས་དེ་དག་ཐམས་
ཅད་ལ། །ལུས་དང་ངག་ཡིད་དྭང་བས་ཕྱག་བགྱིའོ། །བཟང་པོ་སྤྱོད་པའི་སྨོན་ལམ་སྟོབས་དག་གིས། །རྒྱལ་བ་ཐམས་ཅད་ཡིད་ཀྱི་མངོན་སུམ་དུ། །ཞིང་གི་རྡུལ་སྙེད་ལུས་རབ་བཏུད་པ་ཡིས། །རྒྱལ་བ་ཀུན་ལ་རབ་ཏུ་ཕྱག་འཚལ་ལོ། །རྡུལ་
གཅིག་སྟེང་ན་རྡུལ་སྙེད་སངས་རྒྱས་རྣམས། །སངས་རྒྱས་སྲས་ཀྱི་དབུས་ན་བཞུགས་པ་དག་དེ་ལྟར་ཆོས་ཀྱི་དབྱིངས་རྣམས་མ་ལུས་པར། །ཐམས་ཅད་རྒྱལ་བ་དག་གིས་གང་བར་མོས། །དེ་དག་བསྔགས་པ་མི་བཟད་རྒྱ་མཚོ་རྣམས། །དབྱངས་
ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་ཡོན་ཏན་རབ་བརྗོད་ཅིང། །བདེ་བར་གཤེགས་པ་ཐམས་ཅད་བདག་གིས་བསྟོད། །མེ་ཏོག་དམ་པ་ཕྲེང་བ་དམ་པ་དང། །སིལ་སྙན་རྣམས་དང་བྱུག་པ་གདུགས་མཆོག་དང། །མར་མེ་མཆོག་

[006A]༄༅། །དང་བདུག་སྤོས་དམ་པ་ཡིས། །རྒྱལ་བ་དེ་དག་ལ་ནི་མཆོད་པར་བགྱི། །ན་བཟའ་དམ་པ་རྣམས་དང་དྲི་མཆོག་དང། །ཕྱེ་མའི་ཕུར་མ་རི་རབ་མཉམ་པ་དང། །བཀོད་པའི་ཁྱད་པར་འཕགས་པ་མཆོག་ཀུན་གྱིས། །རྒྱལ་བ་དེ་
དག་ལ་ནི་མཆོད་པར་བགྱི། །མཆོད་པ་གང་ན་བླ་མེད་རྒྱ་ཆེ་བ། །དེ་དག་རྒྱལ་བ་ཐམས་ཅད་ལ་ཡང་མོས། །བཟང་པོ་སྦྱོང་ལ་དད་པའི་སྟོབས་དག་གིས། །རྒྱལ་བ་ཀུན་ལ་ཕྱག་འཚལ་མཆོད་པར་བགྱི། །འདོད་ཆགས་ཞེ་སྡང་གཏི་མུག་དབང་
གིས་ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང། །སྡིག་པ་བདག་གིས་བགྱིས་པ་ཅི་མཆིས་པ། །དེ་དག་ཐམས་ཅད་བདག་གིས་སོ་སོར་བཤགས། །ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་
སློབ་དང། །འགྲོ་བ་ཀུན་གྱི་བསོད་ནམས་གང་ལ་ཡང། །དེ་དག་ཀུན་གྱི་རྗེས་སུ་བདག་ཡི་རང། །གང་རྣམས་ཕྱོགས་བཅུའི་འཇིག་རྟེན་སྒྲོན་མ་དག་བྱང་ཆུབ་རིམ་པར་སངས་རྒྱས་མ་ཆགས་བརྙེས། །མགོན་པོ་དེ་དག་བདག་གིས་ཐམས་
ཅད་ལ། །འཁོར་ལོ་བླ་ན་མེད་པར་བསྐོར་བར་བསྐུལ། །མྱ་ངན་འདས་སྟོན་གང་བཞེད་དེ་དག་ལ། །འགྲོ་བ་ཀུན་ལ་ཕན་ཞིང་བདེ་བའི་ཕྱིར། །བསྐལ་པ་ཞིང་གི་རྡུལ་སྙེད་བཞུགས་པར་ཡང། །བདག་གིས་ཐལ་མོ་རབ་སྦྱར་གསོལ་བར་
བགྱི༑ ༑ཕྱག་འཚལ་བ་དང་མཆོད་ཅིང་བཤགས་པ་དང། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་ཟད་བདག་གིས་ཅི་བསགས་པ། །ཐམས་ཅད་བདག་གིས་བྱང་ཆུབ་ཆེན་པོར་བསྡོ། ཞེས་ཡན་ལག་བདུན་པ་བྱ། དེ་ནས་

[006B] དེ་དག་ལ་འགྱོད་སེམས་དྲག་པོ་དང་བཅས་པས། ནམ་མཁའི་སྙིང་པོ་ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པར་བྱས་ནས། ཤར་ཕྱོགས་ལོགས་སུ་བལྟས་ཏེ། ཕྱག་ལན་གསུམ་
བཙལ་ནས། འདི་སྐད་བརྗོད་དེ། སྐྱ་རེངས། སྐྱ་རེངས། སྙིང་རྗེ་ཆེན་པོ། ལེགས་པ་ཆེན་པོ། ཁྱེད་འཛམ་བུའི་གླིང་དུ་ཤར་མ་ཐག་ཏུ། སྙིང་རྗེས་བདག་ལ་ཁེབས་པར་མཛད་དུ་གསོལ། ནམ་མཁའི་སྙིང་པོ་སྙིང་རྗེ་ཆེན་པོ་དང་ལྡན་པ་ལ་ཡང་
བདག་གི་ཚིག་གིས་མྱུར་དུ་བསྐུལ་ཏེ། ཐབས་གང་གིས་བདག་གི་ལྟུང་བ་འཆགས་པར་འགྱུར་བ་དང། ཐེག་པ་ཆེན་པོའི་འཕགས་པ་ལས་ཐབས་དང་ཤེས་རབ་ཐོབ་པར་འགྱུར་བའི་ཐབས་དེ་བདག་གི་རྨི་ལམ་དུ་བསྟན་དུ་གསོལ། ཞེས་གསོལ་
པ་གདུང་ཤུགས་དྲག་པོས་ལན་གསུམ་དུ་བཏབ་ནས། ཤར་གྱི་ལོགས་སུ་སྡས་བཅུག་སྟེ་ཉལ་བར་བྱའོ། །དེའི་ཚེ་རྨི་ལམ་དུ་བྱང་ཆུབ་སེམས་དཔའ་ནམ་མཁའི་སྙིང་པོ་ཅི་རིགས་པའི་གཟུགས་སུ་སྤྲུལ་ནས་ལྟུད་བ་བཤགས་སུ་འཇུག་པར་འགྱུར་རོ། །
དེ་ཡང་སྐྱ་རེངས་ལ་དེ་ལྟར་བརྗོད་པ་ལ་བརྟེན་ནས། བྱང་ཆུབ་སེམས་དཔའ་ནམ་མཁའི་སྙིང་པོའི་སྨིན་ལམ་གྱི་མཐུ་ལ་བརྟེན་ནས། སྐྱ་རེངས་ཀྱིས་སྣ་དྲངས་ཏེ་རྨི་ལམ་དུ་ནམ་མཁའི་སྙིང་པོའི་སྤྲུལ་པ་རང་གི་སྐལ་བ་དང་འཚམས་པར་སྟོན་ཏེ། མཐའ་
ན་བྱ་དང་རི་དྭགས་ཚུན་ཆོད་དུ་སྤྲུལ་བར་མཛད་དོ། །དེར་རྨི་ལམ་དུ་ཡང་ཐབས་སྣ་ཚོགས་ཀྱི་སྒོ་ནས་སྦྱོང་བར་མཛད་ལ། རྨི་ལམ་དུ་གང་བསྟན་པའི་གདམས་ངག་རྣམས་ཉིན་པར་དུ་ཡང་ཉམས་སུ་བླངས་ན་ཤིན་ཏུ་ལེགས་པར་འགྱུར་རོ།། ཞེས་

[007A]༄༅། །འཕགས་པ་ནམ་མཁའི་སྙིང་པོའི་མདོ་ནས་འབྱུང་བའི་བཤགས་པ་འདི་ནི། ཚེ་དང་ལྡན་པ་དགེ་སློང་བློ་བཟང་རབ་རྒྱས་ཀྱིས་བསྐུལ་བ་ལྟར་རྡོ་རྗེ་འཆང་ཆེན་པོ་བློ་བཟང་ཆོས་ཀྱི་རྒྱལ་མཚན་དཔལ་བཟང་པོས་མཛད་པའི་ཆོ་ག་ལས་ཅུང་ཟད་གསལ་ཞིང་གོ་བདེ་བར་བཅོས་ཏེ་་ཤཱཀྱའི་
དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའོ།།    ༈    སྐྱབས་འགྲོ་སེམས་བསྐྱེད་ཚད་མེད་བཞི་བསྒོམས་པ་སྔོན་དུ་བཏང། ཨོཾ་ཨཱ་ཧཱུཾ། ལན་གསུམ་གྱིས་མཆོད་པ་བྱིན་གྱིས་བརླབས། དམིགས་པ་བརྟན་པོས། མདུན་གྱི་ནམ་མཁར་རིན་ཆེན་
སེང་ཁྲི་དང། །པདྨ་ཉི་ཟླ་ལ་སོགས་གདན་གྱི་ཁར། །བླ་མ་ཡི་དམ་སངས་རྒྱས་བྱང་སེམས་དང། །དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས། །མ་ལུས་བདག་ལ་དགྱེས་བཞིན་བརྟན་པར་བཞུགས། །དངོས་སུ་བཤམས་དང་ཡིད་ཀྱིས་སྤྲུལ་པ་ལས། །
བྱུང་བའི་ཕྱི་དང་ནང་དང་གསང་བ་ཡི། །མཆོད་པའི་སྤྲིན་ཕུང་ནམ་མཁའ་གང་བའི་ཚོགས། །དགྱེས་པ་བསྐྱེད་ཕྱིར་འཁོར་དང་བཅས་ལ་འབུལ། །ཐོག་མེད་དུས་ནས་བསགས་པའི་ལས་ངན་དང། །བཅས་དང་རང་བཞིན་ཁ་ན་མ་ཐོ་བའི། །ཉེས་པའི་ཕུང་པོ་ཇི་
སྙེད་མཆིས་པ་ཀུན། །མ་ལུས་གནོང་ཞིང་འགྱོད་པས་མཐོལ་ལོ་བཤགས། ཞེས་གསོལ་བ་བཏབ་པས། མདུན་གྱི་ནམ་མཁའ་ན་བཞུགས་པའི་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་ཐམས་ཅད་ཀྱི་སྐུ་ལས་
བདུད་རྩིའི་རྒྱུན་བབས་ལུས་ལ་ཞུགས་པས་སྡིག་སྒྲིབ་ཐམས་ཅད་བྱང་ཞིང་དག་ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར་པར་མོས་ནས། ཡིག་བརྒྱ་ཅུང་ཟད་བརྗོད། དེ་ནས་འདི་ལྟར་གསོལ་བ་གདབ་སྟེ། སྐྱབས་གནས་ཀུན་འདུས་བླ་མ་ཁྱེད་རྣམས་ཀྱིས་

[007B] །དེ་སྲིད་ཐུགས་རྗེའི་ལྕགས་ཀྱུས་ཉེར་བཟུངས་ཏེ། །བདག་གི་རྒྱུད་ལ་བྱིན་གྱིས་བརླབ་ཏུ་གསོལ། །ངེས་པར་འབྱུང་དང་བྱང་སེམས་ཡང་དག་ལྟ། །རིམ་པ་གཉིས་ཀྱི་རྟོགས་པ་ཁྱད་པར་ཅན། །མ་ལུས་མྱུར་བ་ཉིད་དུ་
སྐྱེས་ནས་ཀྱང། །རྫོགས་པའི་སངས་རྒྱས་མྱུར་དུ་ཐོབ་པར་ཤོག་ལམ་གྱི་རྩ་བ་མཐར་ཐུག་བཤེས་གཉེན་ལ། །མཉེས་པ་གསུམ་གྱིས་ལེགས་པར་མཉེས་བྱས་ཤིང། །དེ་ཡི་གསུང་ལས་ཇི་ལྟར་འབྱུང་བ་བཞིན། །དལ་འབྱོར་དོན་ཆེ་རྙེད་དཀར་ཤེས་པར་
ཤོག་འཆི་བ་མི་རྟག་ངན་འགྲོའི་སྡུག་བསྔལ་དང། །དཀོན་མཆོག་གསུམ་དང་སྐྱབས་འགྲོ་ལས་འབྲས་ལ། །ཡིད་ཆེས་དད་པ་བརྟན་པོ་རྙེད་པ་དང། །འཁོར་བའི་སྡུག་བསྔལ་མ་ལུས་རིག་པར་ཤོག་དེ་ནས་རྣམ་དག་བསླབ་པ་རིན་ཆེན་དང། །བྱང་
ཆུབ་སེམས་མཆོག་ཕྱིན་དྲུག་སྤྱོད་པ་རྣམས། །ཡང་དག་ལྟ་བ་རིམ་གཉིས་ཀྱིས་ཟིན་ཏེ། །རྫོགས་སངས་གོ་འཕང་ཚེ་འདིར་ཐོབ་པར་ཤོག་དེ་ལྟར་གསོལ་བ་བཏབ་པས་ལྷ་ཚོགས་རྣམས། །ཐམས་ཅད་འོད་དུ་ཞུ་ནས་རང་ལ་ཐིམ། །ལུས་དང་ངག་དང་
ཡིད་རྣམས་མ་ལུས་པ། །རྡོ་རྗེ་གསུམ་གྱི་ངོ་བོར་གྲུབ་པར་གྱུར། ཅེས་བརྗོད་ཅིང་བླ་མ་ལྷ་རྡོ་རྗེ་འཆང་གི་ང་རྒྱལ་དང་མ་བྲལ་བར་བྱའོ།། ཞེས་པ་འདི་ནི་སྔགས་རམ་པ་བློ་བཟང་བསྟན་འཛིན་གྱིས་འདི་ལྟ་བུ་ཞིག་དགོས་ཞེས་བསྐུལ་ངོར་་ཤཱཀྱའི་དགེ་སློང་བློ་བཟང་དཔལ་ལྡན་ཡེ་ཤེས་
ཀྱིས་སྦྱར་བའོ།།



