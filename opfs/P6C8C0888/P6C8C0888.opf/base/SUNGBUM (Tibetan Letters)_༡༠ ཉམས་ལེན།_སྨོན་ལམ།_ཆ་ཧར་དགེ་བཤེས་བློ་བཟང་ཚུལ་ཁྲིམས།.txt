༄༅། །རྗེ་བཙུན་ཙོང་ཁ་པ་ཆེན་པོས་རྗེས་སུ་འཛིན་པའི་སྨོན་ལམ་བཞུགས་སོ། །དྲིན་ཅན་རྩ་རྒྱུད་ཀྱི་བླ་མ་རྣམས་ཀྱིས་གཙོ་མཛད་པའི་སྐྱབས་གནས་མཆོག་གསུམ་སྤྱི་དང། ཁྱད་པར་དུ་
འཇམ་མགོན་རྒྱལ་བ་གཉིས་པའི་ཐུགས་རྗེ་བྱིན་རླབས་དང། བདག་གི་དགེ་བ་འདི་དང་གཞན་ཡང་ཇི་སྙེད་བསགས་པའི་དགེ་རྩ་ཐམས་ཅད་ཕྱོགས་གཅིག་ཏུ་བསྡོམས་པའི་མཐུ་ལ་བརྟེན་ནས། སྐྱེ་བ་
ཐམས་ཅད་དུ་འཇམ་མགོན་བླ་མ་ཙོང་ཁ་པ་ཆེན་པོས་མཉེས་བཞིན་དུ་རྗེས་སུ་འཛིན་པར་གྱུར་ཅིག་རྗེས་སུ་བཟུང་བའི་ཚེ་ན་ཡང་དགེ་བའི་བཤེས་གཉེན་ལ་མི་ཕྱེད་པའི་དད་པ་བརྟན་པོ་ཐོབ་སྟེ་སྒོ་ཐམས་ཅད་
ནས་མཉེས་པ་ཁོ་ན་བྱེད་བར་གྱུར་ཅིག་མི་མཉེས་པ་སྐད་ཅིག་ཙམ་ཡང་མི་སྒྲུབ་པར་གྱུར་ཅིག་དགེ་བའི་བཤེས་གཉེན་གྱིས་གདམས་པ་དང་རྗེས་སུ་བསྟན་པ་ཐམས་ཅད་མ་ཚང་བ་མེད་བར་འདོམས་

[004A]༄༅། །པར་གྱུར་ཅིག་དེའི་དོན་ཐམས་ཅད་ཇི་ལྟ་བ་བཞིན་དུ་ཁོང་དུ་ཆུད་ནས་སྒྲུབ་པས་མཐར་ཕྱིན་པར་བྱེད་ནུས་པར་གྱུར་ཅིག་མི་དགེ་བའི་བཤེས་གཉེན་དང་སྡིག་པའི་གྲོགས་
པོའི་དབང་དུ་སྐད་ཅིག་ཙམ་ཡང་མི་འགྲོ་བར་གྱུར་ཅིག་སྐྱེ་བ་ཐམས་ཅད་དུ་ལས་འབྲས་ལ་ཡིད་ཆེས་པའི་དད་པ་དང། ངེས་འབྱུང་དང། བྱང་ཆུབ་ཀྱི་སེམས་དང། ལྟ་བ་རྣམ་པར་ངག་པ་
མཐའ་དག་པ་ཁོང་དུ་ཆུད་ནས་རྩོལ་བ་མེད་པའི་མྱོང་བ་རྒྱུན་མི་འཆད་དུ་འཇུག་པར་གྱུར་ཅིག་སྐྱེ་བ་ཐམས་ཅད་དུ་ལུས་དང་ངག་དང་ཡིད་ཀྱི་སྒོ་ནས་དགེ་བའི་རྩ་བ་ཇི་སྙེད་ཅིག་བྱས་པ་ཐམས་ཅད་གཞན་
དོན་དང་བྱང་ཆུབ་རྣམ་པར་དག་པ་ཁོ་ནའི་རྒྱུར་གྱུར་ཅིག་རྨད་བྱུང་སྲས་བཅས་རྒྱལ་བའི་བྱིན་རླབས་དང། །རྟེན་འབྲེལ་བསླུ་བ་མེད་པའི་བདེན་པ་དང། །བདག་གི་ལྷག་བསམ་དག་པའི་མཐུ་སྟོབས་
ལ་ཕན་པའི་བསམ་པས་བྲིས་བའོ།། །།མངྒ་ལཾ།།



﻿
ཉ་་༄༅། །དགའ་ལྡན་སོགས་དག་ཞིང་དུ་སྐྱེ་བའི་སྨོན་ལམ་བཞུགས། ། ་

[001B] །དགེ་བ་གང་བྱེད་ཀུན་གྱི་མཇུག་ཏུ། དགེ་བ་འདི་ཡི་མཐུ་ལ་བརྟེན་ནས་བདག་སྐྱེ་བ་འདིའི་འོག་ཏུ་སྐྱེ་བ་གཞན་གྱིས་བར་མ་ཆོད་པར་
དགའ་ལྡན་གྱི་གནས་སུ་རྒྱལ་བ་འཇམ་དཔལ་སྙིང་པོའི་དྲུང་དུ་སྐྱོ་བར་གྱུར་ཅིག་དད་པ་ཤེས་རབ་བརྩོན་འགྲུས་ལ་སོགས་པ་དམ་པའི་ཆོས་སྒྲུབ་པའི་སྣོད་ཕུན་
སུམ་ཚོགས་པར་གྱུར་ཅིག་ཚེ་རིང་ནད་མེད་ལ་སོགས་པའི་རྐྱེན་ཕུན་སུམ་ཚོགས་པར་གྱུར་ཅིག་ཆགས་སྡང་རྨོངས་པ་རྣམ་གཡེང་ལེ་ལོ་ལ་སོགས་པའི་
ཉོན་མོངས་པ་ཐམས་ཅད་ཆུང་བར་གྱུར་ཅིག་མདོ་སྔགས་ཡོངས་སུ་རྫོགས་པའི་ལམ་ཐམས་ཅད་ཐོས་བསམ་སྒོམ་གསུམ་གྱི་སྒོ་ནས་ཚུལ་བཞིན་དུ་སྒྲུབ་པར་
གྱུར་ཅིག་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་གྱུར་ཅིག་ཅེས་བྱའོ། །བདེ་བ་ཅན་དུ་བསྔོ་ན་

[002A] །བདེ་བ་ཅན་ཁྱི་ཞིང་དུ་རྒྱལ་བ་འོད་དཔག་མེད་ཀྱི་དྲུང་དུ། ཞེས་པ་དང། མངོན་དགའི་ཞིང་དུ་བསྔོ་ན། མངོན་པར་དགའ་བའི་ཞིང་
དུ་རྒྱལ་བ་མི་འཁྲུགས་བའི་དྲུང་དུ། ཞེས་བརྗེས་པས་འགྲུབ་པོ། །འདི་ཡང་བཙུན་གཟུགས་་ཚུལ་ཁྲིམས་ཀྱིས་བྲིས་བ་དགེ་ལེགས་འཕེལ།། །།
འབྲེལ་ཚད་ལ་ཕན་པའི་སྨོན་ལམ་བཞུགས། །འཇམ་མགོན་བླ་མའི་ཐུགས་རྗེ་ཡིས། །བློ་བཟང་ཚུལ་ཁྲིམས་དེར་རང་ལ། །ཆོས་ལུས་ཟད་ཟིང་ཕན་གནོད་འབྲེལ།།
མཐོང་ཐོས་དྲན་རེག་སྐྱེ་པ་རྣམས། །ཚེ་འདིར་བར་ཆད་ཀུན་ཞི་ཞིང། །ཚེ་རིང་ནད་མེད་བདེ་སྐྱིད་ལྡན། །ཕྱི་མར་དགའ་ལྡན་དུ་སྐྱེས་ནས། །འཇམ་དཔལ་སྙིང་པོས་
ཇེས་འཛིན་ཤོག་འདི་ནི་གྱིན་པ་ཚུལ་ཁྲིམས་ཀྱིས་ཛ་ཡ་པཎྚི་ཏའི་གསུང་ལས་ཅུང་ཟད་བསྒྱུར་ཏེ་ཁྲིས་བ་དགེ་ལེགས་འཕེལ།། །།སྐྱེ་བ་ཀུན་དུ་ཤ་ཆད་ལ་སོགས་པ། །

[002B] །ཆོས་མཐུན་ཟས་གོས་སོགས་ཀྱིས་འཚོ་བ་དང། །རྟག་ཏུ་ཐོས་བསམ་བསྒོམ་པ་བྱེད་པར་ཤོག་ཚེ་རབས་ཀུན་དུ་ཆོས་མཐུན་གྱིས་འཚོ་བའི་སྨོན་ཚིག་འདི་ནི། དབྱར་
བདག་བ་དགེ་སློང་བློ་བཟང་ཆོས་འཕེལ་གྱིས་བསྐུལ་བ་ལྟར་བྲིས་པ་དགེ་ལེགས་སུ་གྱུར་ཅིག།། ༄༅། །འདི་ཕྱི་ཀུན་དུ་ཉེ་བར་ཕན་པའི་འདོད་གསོལ་སྨོན་ལམ་བཞུགས་སོ།། །།ན་མོ་གུ་རུ། བློ་ལྡན་གྱི་སྐྱེ་བོས་རང་
གི་དོན་དུ་གཉེར་བྱ་གང་ཡིན་པ་དེ་ངོས་གཟུང་ནས་དེ་ཉིད་སྒྲུབ་པའི་ཐབས་ལ་འབད་དགོས་སོ། །དེ་ལ་དོན་དུ་གཉེར་བྱ་མཐར་ཐུག་པ་ནི་སངས་རྒྱས་ཀྱི་གོ་འཕང་ཡིན་ལ། དེ་ཐོབ་པ་ལ་ནི་ལུང་རྟོགས་ཀྱི་ཡོན་ཏན་ཡོངས་སུ་
རྫོགས་པ་དགོས་ཤིང། དེ་རྫོགས་པར་བྱེད་པ་ལ་མངོན་མཐོའི་རྟེན་ཁྱད་པར་ཅན་བརྒྱུད་ནས་ཆོས་རྣམ་དག་སྒྲུབ་དགོས། དེ་འདྲའི་རྟེན་ཐོབ་པ་སོགས་འོད་བ་ལ་ཚེ་འདིར་གཏན་བདེའི་རྩ་བ་བརྟན་པོ་ཚུགས་པ་ཞིག་དགོས་
དེ་ཚུགས་པ་ལ་ཚེ་རིང་ཞིང་ནད་མེད་བ་སོགས་ཀྱི་མཐུན་རྐྱེན་དང་ལྡན་པ་དགོས་སོ། །དེ་རྣམས་ཀྱང་བསྡུ་ན། གནས་སྐབས་མདོར་མཐོ་དང་མཐར་ཐུག་ངེས་ལེགས་གཉིས་སུ་འདུའོ། །དེ་དག་སྒྲུབ་པའི་རྒྱུ་ནི། སྲོག་
གཅོད་སྤོང་བ་ལྟ་བུའི་ཚུལ་ཁྲིམས་སྣ་གཅིག་ཡན་ཆད་བསྲུང་བས་གཞིར་བཞག་ལ། རྟེན་ལ་ཕྱག་མཆོད་བསྐོར་བ་ཁ་ཏོན་སོགས་ལུས་ངག་གི་དགེ་པ་དང། གཞུང་དང་གདམས་ངག་རྣམས་ལ་བལྟས་ཏེ། དེའི་དོན་ལ་

[003A]༄༅། །དཔྱད་ཅིང་འདུ་ཤེས་དང་ཀུན་སློང་བཟང་པོ་སྐྱེད་པ་སོགས་ཡིད་ཀྱི་དགེ་བ་རྣམས་ཀྱིས་གྲོགས་བྱས་ཏེ། །སྔོ་སྨོན་དྲི་མ་མེད་པས་མཚམས་སྦྱོར་བ་རྣམས་ཡིན་ནོ། །དེ་ཡང་སྤྱིར་དགེ་བ་
གང་བྱས་ཀྱང་དེའི་འབྲས་བུ་བདེ་བ་འབྱུང་བ་ཡིན་མོད་ཀྱང། སྨོན་ལམ་གྱིས་མཚམས་སྦྱོར་མ་བྱས་ན། དགེ་བ་ལ་ལ་ཚེ་འདིར་གློན་པ་དང། ལ་ལ་སྐྱེ་བ་གཉིས་པར་སྨིན། ཁ་ཅིག་སྐྱེ་བ་གསུམ་པ་དང། ཁ་ཅིག་
སྐྱེ་བ་བརྒྱ་སྟོང་མང་པོའི་རྗེས་སུ་སྨིན་པ་དང། ཁ་ཅིག་ཞེ་སྡང་དང་ལོག་ལྟ་སོགས་ཀྱིས་བཅོམ་པ་སོགས་ཀྱང་སྲིད་བས། དགེ་བ་ཐམས་ཅད་གཅིག་ཏུ་འཚོགས་ནས་ཆོས་རྣམ་དག་སྒྲུབ་པའི་རྒྱུ་རྐྱེན་དུ་འགྲོ་བ་དཀའོ། །
མཚམས་སྦྱོར་བྱས་ན་དགོ་བ་སང་བུས་ཐམས་ཅད་ཕྱོགས་གཅིག་ཏུ་གྱུར་ནས་ནུས་སྟོབས་ཆེ་བར་འགྱུར་བས་རེའི་མཐུས་སྐྱེ་བ་བརྒྱ་སྟོང་མང་པོའི་བར་དུ་མཚན་ཉིད་ཚང་བའི་རྟེན་ཁྱད་པར་ཅན་འཐོབ་པ་དང། རྟེན་དེ་
རྣམས་ལ་ཡང་དམ་པའི་ཆོས་ཚུལ་བཞིན་དུ་བསྒྲུབས་ནས། སྡིག་སྒྲིབ་སྡུག་བསྔལ་ཐམས་ཅད་རིམ་གྱིས་ཟད་པ་དང། བསོད་ནམས་དང་ཡོན་ཏན་ཐམས་ཅད་རིམ་གྱིས་རྫོགས་ནས་འཚང་རྒྱ་བར་འགྱུར་རོ། །
དེ་སང་དབེན་ན་རྒྱ་མཚོ་ཆེན་པོར་ཆུ་ཐིག་ཅིག་བླུགས་ན་རྒྱ་མཚོ་མ་སྐམ་བར་དུ་ཆུ་ཐིག་དེ་སྐམ་པར་མི་འགྱུར་བ་ལྟར། ཆུ་ཐིག་ལྟ་བུའི་དགེ་བ་ཆུང་དུ་ཞིག་བྱས་ཀྱང་གནས་སྐབས་དང་མཐར་ཐུག་གི་དོན་ཐམས་ཅད་

[003B] དོན་དེ་ཐམས་ཅད་མ་རྫོགས་ཀྱི་བར་དུ་དག་བ་དེ་ཟད་པར་མི་འགྱུར་ཞིང། སོ་སོར་མི་སྨིན་པར་ཐམས་ཅད་གཅིག་ཏུ་གྱུར་ཏེ་མདོན་མཐོ་ངེས་ལེགས་མཐའ་དག་གི་རྒྱུད་
འགྱུར་བ་དང། ཁོང་ཁྲོ་སོགས་ཀྱིས་འཇིག་པར་མི་འགྱུར་བ་དང། འབྲས་བུ་བསམ་བཞིན་དུ་འགྲུབ་པ་དང། བདེ་བླག་ཏུ་འགྲུབ་པར་འགྱུར་བས་ན། དགེ་བ་གང་བྱས་ཐམས་ཅད་ཡིད་ལ་བྱས་ནས་སྨོན་ལམ་གདབ་
པ་ཤིན་ཏུ་གལ་ཆེའོ། །སྨོན་ལམ་དྲི་མ་ཅན་ནི། སྔོན་བུང་མེད་ཅིག་གིས་འཕགས་པ་ག་བྱིན་ལ་གུང་ཚིགས་ཕུལ་བའི་དགེ་བས་ལྟར་སྐྱེ་རྒྱུ་ཡིན་པ་ལ། རང་གི་ཁྱོ་དང་བུ་སོགས་ལ་ཁྲོས་ནས་ཁྱེད་ཅག་གིས་སྡུག་
བསྔལ་གང་མྱོང་བ་ཁོ་མོས་མཐོང་བར་གྱུར་ཅིག་ཅེས་སྨོན་ལམ་ལོག་པར་བཏབ་པས། ལྷར་མི་སྐྱེ་བར་ཡི་དགས་མཐུ་ཆེན་དུ་སྐྱེས་པ་དང། འབྲོག་གནས་ཞེས་པའི་མི་ཅིག་གིས་ཡུལ་ཀྱི་མི་རྣམས་ལ་ཁྲོས་
ནས། བདག་གིས་དགེ་བ་གང་བྱས་པའི་མཐུས་འདི་རྣམས་ཟ་བའི་འབྱུང་བོ་མཐེ་ཆེན་དུ་གྱུར་ཅིག་ཅེས་བསྔོ་པས་གནོད་སྦྱིན་དུ་སྐྱེས་ནས་མི་མང་པོ་ཟོས་པ་སོགས་འདུལ་བ་ལུང་ལས་གསུངས་བ་ལྟ་བུ་ཡིན་ཞིང་
ཚེ་འདི་ཁོ་ནའི་ཆེད་དུ་བསྔོ་བ་དང། ཕྱི་མའི་ལྷ་མིའི་བདེ་བ་ཙམ་གྱི་ཆེད་དུ་བསྔོ་བ་ཡང་དྲི་མ་ཅན་ཡིན་ནོ། །དེའི་ཕྱིར་དེ་འདྲའི་ཁྱད་པར་ཤེས་ནས། ཟད་པར་འགྱུར་བའི་བདེ་པ་ཆུང་དུའི་ཆེད་དུ་མི་བསྔོ་བར་ནམ་

[004A]༄༅། །ཡང་མི་མཛད་པའི་བདེ་བ་རྒྱ་ཆེན་པོའི་དོན་དུ་བསྔོ་དགོས་སོ། །དོན་འདི་རྣམས་ལ་དགོངས་ནས། རྗེ་རིན་པོ་ཆེས། བདེ་མཆོག་གི་སྨོན་ལམ་དུ། དགེ་བ་ཅུང་ཟད་ཙམ་ཡང་
རྒྱལ་སྲས་ཀྱི། །ཐབས་མཁས་སྨོན་ལམ་མཆོག་གིས་ཟིན་གྱུར་ན། །འབྲས་བུ་དམན་པའང་ཕུལ་དུ་བྱུང་འགྱུར་ཞིང། །སྟུང་དུ་འཛད་པའང་ནམ་ཡང་མི་ཟད་པར། །གསུངས་ཕྱིར་དུས་གསུམ་དགེ་བ་
ཅི་མཆིས་པ། །རླབས་ཆེན་སྨོན་ལམ་རྣམས་ཀྱིས་བསྒྱུར་བ་ལ། །མཁས་པ་སུ་ཞིག་རབ་ཏུ་བརྩོན་མི་བྱེད། །དེ་ཕྱིར་ཐབས་མཁས་དེ་ནི་འདིར་བྱའོ། །ཞེས་གསུངས་སོ། །གཞན་ཡང་ཐོས་སམ་བསྒོམ་པ་
ཚུལ་བཞིན་དུ་བྱེད་མི་ནུས་པའི་གང་ཟག་གིས་ཞིང་གི་མཐུ་ལ་བརྟ་ནི་དགོས་པར་གསུངས་པ་དང། ཞིང་གུ་མཐུ་ལ་བརྟེན་པའི་དགེ་པ་ནི་ཀུན་འབྱུང་རང་གི་བར་མའི་གྱུར་ཞིང་ཐར་བའི་གྱུར་འགྲོ་བར་གསུངས་པ་ལྟར། སྨོན་ལམ་
གདབ་པ་ལ་ཡང་རང་སྟོབས་ཀྱིས་ལེགས་བར་བསྔོ་མི་ནུས་བའི་ལས་དང་པོ་པ་རང་ཅག་གིས། རང་ཉིད་གད་ལ་བསྟེན་པའི་བླ་མ་ཡི་དམ་ཆོས་སྐྱོང་རྣམས་ལ་བློ་བཀལ་ནས་གསོལ་བ་གདབ་པ་དང། དགེ་བ་བྱས་པ་
རྣམས་དྲན་ནས་བསྔོ་སྨོན་བྱེད་བ་སྟེ་གཉིས་ཚོགས་བྱས་ནས་འདོད་དོན་བདེ་བླག་ཏུ་འགྲུབ་པར་ངེས་སོ། །དེ་ཡང་བླ་མ་དྲན་ཚུལ་ལ། ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ལ་གསོལ་བ་འདེབས་སོ། །ཞེས་པ་ལྟ་བུ་མཚན་དངོས་མི་བརྗོད་བར་

[004B] མཁས་གྲུབ་དགེ་ལེགས་དཔལ་བཟང་བོ་ལ་གསོལ་བ་འདེབས་སོ། །ཞེས་པ་ལྟ་བུ་མཚན་དངོས་ནས་བརྗོད་པ་སོགས་ཅི་རིགས་སྣང་བས་གང་ལྟར་བྱས་ཀྱང་ཆོག་གོ་དེ་ལ་བླ་མ་དྲན་ཚུལ་ནི། ཡིད་ལ་བླ་མ་རྣམས་
བསམ་པའི་དད་གུས་གྱིས་ཐལ་མོ་སྦྱར་ནས། སྟོན་པ་ཐུགས་རྗེ་ཆེན་པོ་དང་ལྡན་པ་སངས་རྒྱས་བཅོམ་ལྡན་འདས་ལ་ཕྱག་འཚལ་ལོ། །ཁམས་གསུམ་ཆོས་ཀྱི་རྒྱལ་པོ་རྗེ་བཙུན་ཙོང་ཁ་པ་ཆེན་པོ་ལ་ཕྱག་འཚལ་ལོ། །
བདག་གི་དྲིན་ཅན་རྩ་བའི་བླ་མ་རྗེ་བཙུན་འཇམ་པའི་དབྱངས་དང་ངོ་བོ་དབྱེར་མ་མཆིས་པ་བཀའ་དྲིན་མཚུངས་བྲལ་སྐྱབས་མགོན་ཨ་ཀྱཱ་རིན་པོ་ཆེ་ལ་ཕྱག་འཚལ་ལོ། །རྡོ་རྗེ་འཆང་དབང་སྙིགས་མའི་དུས་སུ་དུར་སྨྲིག་
གར་གྱིས་རྣམ་པར་རོལ་པ་ཁྲི་ཆེན་ཆོས་ཀྱི་རྒྱལ་པོ་ལ་ཕྱག་འཚལ་ལོ། །ཞེས་པ་ལྟ་བུའི་བསྟོད་ཚིག་དང་བཅས་པའམ། ལུང་རྟོགས་ཡོན་ཏན་ཀུན་གྱི་གཞི་རྩ་ཡི་གེ་དང་ཀློག་འདོན་གྱི་རིམ་པ་སློབ་པར་མཛད་པའི་སློབ་
དཔོན་རིན་པོ་ཆེ་ལ་ཕྱག་འཚལ་ལོ། །མངོན་མཐོ་ངེས་ལེགས་ཀུན་གྱི་རྒྱུའི་གཙོ་བོར་གྱུར་པ་སོ་ཐར་གྱི་སྡོམ་པ་ལ་སྩལ་བའི་མཁན་སློབ་རིན་པོ་ཆེ་ལ་ཕྱག་འཚལ་ལོ། །དངོས་གྲུབ་མཐའ་དག་སྩོལ་བའི་ཡི་དམ་
ལྷ་ཚོགས་རྣམས་ཀྱི་དབང་དང་རྗེས་གནང་སོགས་བསྩལ་ནས་བྱིན་གྱིས་བརླབས་བའི་རྡོ་རྗེ་སློབ་དཔོན་རིན་པོ་ཆེ་ལ་ཕྱག་འཚལ་ལོ། །ཕྱོགས་བཅུའི་རྒྱལ་བ་སྲས་བཅས་ཐམས་ཅད་ཀྱི་ཐུགས་ཀྱི་ཉིད་ཁུ་

[005A]༄༅། །གསུང་རབ་ཀུན་གྱི་སྙིང་པོ་གཅིག་ཏུ་བསྡུས་པའི་མན་ངག་བྱང་ཆུབ་ལམ་རིམ་གྱི་འཁྲིད་སོགས་བསྩལ་བའི་སློབ་དཔོན་རིན་པོ་ཆེ་ལ་ཕྱག་འཚལ་ལོ། །ཞེས་པ་ལྟ་བུ་གང་བསྩལ་བའི་ཆོས་ཀྱི་སྒོ་
ནས་རྩ་བའི་བླ་མ་རྣམས་རེ་རེ་ནས་བརྗོད་ཅིང་དྲན་པས་ཡིད་ཀྱི་ཕྱག་བྱ། ཡི་དམ་དྲན་ཚུལ་ནི། ཡི་དམ་རྡོ་རྗེ་འཇིགས་བྱེད་ལ་ཕྱག་འཚལ་ལོ། །མགོན་པོ་ཚེ་དཔག་མེད་ལ་ཕྱག་འཚལ་ལོ། །སྒྲོལ་དཀར་ཡིད་བཞིན་འཁོར་
ལོ་ལ་ཕྱག་འཚལ་ལོ། །རྟ་མགྲིན་པདྨ་དབང་ཆེན་ལ་ཕྱག་འཚལ་ལོ། །རྗེ་བཙུན་འཇམ་བའི་དབྱངས། མགོན་པོ་བྱམས་པ། འཕགས་པ་སྤྱན་རས་གཟིགས། དཔལ་ཕྱག་ན་རྡོ་རྗེ་སོགས་ཡི་དམ་སངས་
རྒྱས་རྣམས་ལ་ཕྱག་འཚལ་ལོ། །ཞེས་པ་ལྟ་བུ་དང། ཆོས་སྐྱོང་དྲན་ཚུལ་ནི། ཆོས་སྐྱོང་མགོན་པོ་ཕྱག་དྲུག་བ། མགོན་དཀར་ཡིད་བཞིན་ནོར་བུ། དམ་ཅན་ཆོས་རྒྱལ་ཕྱི་ནང་གསང་གསུམ། དཔལ་ལྡན་
དམག་ཟོད་གྱི་རྒྱལ་མོ། ཆོས་སྐྱོང་ཆེན་པོ་ཞལ་བཞི་པ། ཕྱག་བཞི་པ། གུར་མགོན། རྒྱལ་ཆེན་རྣམ་སྲས། ཆོས་སྐྱོང་ལྕམ་སྲིང། རྒྱལ་པོ་སྐུ་ལྔ་གཉན་པོ། དམ་ཅན་རྡོར་ལེགས། རྒྱལ་
ཆེན་བཀྭན་ཡུན་ཆང་ལ་སོགས་པ་མཐུ་སྟོབས་ནུས་བ་འཕྲིན་ལས་ཕུན་སུམ་ཚོགས་པའི་ཆོས་སྐྱོང་བསྲུང་མ་རྣམས་ལ་ཕྱག་འཚལ་ལོ། །ཞེས་པ་ལྟ་བུ་དང། སྐྱབས་གནས་དཀོན་མཆོག་གསུམ་ལ་ཕྱག་འཚལ་ལོ། །

[005B] འདོད་པའི་དོན་ལ་གསོལ་བ་གདབ་པ་ནི། ཐོག་མ་མེད་པ་ནས་བསགས་པའི་སྡིག་སྒྲིབ་ཉེས་ལྟུང་ཐམས་ཅད་བྱང་ཞིང་དག་པར་
མཛད་དུ་གསོལ། །འདི་ཕྱི་བར་དོའི་འཇིགས་སྐྲག་སྡུག་བསྔལ་ཐམས་ཅད་ལས་བསྐྱབ་ཏུ་གསོལ། བློ་ཁ་ཆོས་ལ་ཕྱོགས་པར་བྱིན་གྱིས་བརླབ་ཏུ་གསོལ། །ཆོས་ལམ་དུ་འགྲོ་བར་བྱིན་གྱིས་བརླབ་ཏུ་གསོལ། །
ལམ་ལ་བར་ཆད་མི་འབྱུང་བར་བྱིན་གྱིས་བརླབ་ཏུ་གསོལ། །སྐྱེ་བ་འདིར་ལོ་དྲུག་བཅུ་རྩ་གྲངས་དང་བདུན་བཅུ་སོགས་ཇི་སྲིད་དམ་བའི་ཆོས་སྒྲུབ་པའི་ནུས་པ་བཟང་པོ་ཡོད་པ་དེ་སྲིད་དུ་ཚེ་རིང་བ་དང་ནང་གདོན་སོགས་
ཀྱི་འཚེ་བ་མི་འབྱུང་བར་མཛད་དུ་གསོལ། །དམ་པའི་ཆོས་རྣམ་པར་དག་པ་བསྒྲུབས་ནས་གཏན་བདེའི་རྩ་བ་བརྟན་པོ་ཚུགས་པ་དང་ལམ་རིམ་གྱི་རྟོགས་པ་རྒྱུད་ལ་སྐྱེ་བར་མཛད་དུ་གསོལ། །ཚེ་ཡི་འདུ་བྱེད་གཏོང་
བའི་ཚེ་ན་ཡང་ནང་དྲག་པོས་གཟིར་བ་མེད་པ་དང་གནད་གཅོད་ཀྱི་སྡུག་བསྔལ་མེད་པ་དང་སེམས་ལ་འཇིགས་སྐྲག་མི་འབྱུང་བར་མཛད་དུ་གསོལ། །སྔོན་བསགས་དགེ་བ་རྣམས་དྲན་ནས་དགའ་པ་དང། བླ་མ་
མཆོག་གསུམ་སྤྱི་དང། ཁྱད་པར་དུ། རྗེ་རིན་པོ་ཆེ། དྲིན་ཅན་རྩ་བའི་བླ་མ། ཡི་དམ་ཆོས་སྐྱོང་རྣམས་དྲན་ནས་དད་གུས་སྐྱེ་ཞིང། དེ་རྣམས་ཀྱི་ཐུགས་རྗེའི་བྱིན་རླབས་མངོན་དུ་འགྱུར་བར་མཛད་དུ་གསོལ་

[006A]༄༅། །བར་དོའི་གནས་སྐབས་ན་ཡང་འཁྲུལ་སྣང་འཇིགས་སྐྲག་སྡུག་བསྔལ་སྡིག་སེམས་རྣམས་མི་འབྱུང་བར། བལ་ཨམ་ཡི་དམ་སོགས་དྲན་ནས་དད་དུས་སྐྱེ་ཞིང། དེ་རྣམས་ཀྱི་ཐུགས་རྗེའི་
བྱིན་རླབས་མངོན་དུ་འགྱུར་བར་མཛད་དུ་གསོལ། །སྐྱེ་བ་ཕྱི་མར་དགའ་ལྡན་དང་བདེ་བ་ཅན་ནམ། རང་གི་ཡུལ་ཕྱོགས་འདིར་དལ་འབྱོར་གྱི་ཆོས་བཅོ་བརྒྱད་སོགས་དམ་བའི་ཆོས་སྒྲུབ་པའི་རྒྱུ་རྐྱེན་ཕུན་སུམ་
ཚོགས་པར་སྐྱེ་བར་མཛད་དུ་གསོལ། །མངལ་གྱི་དྲི་མ་སོགས་གང་གིས་ཀྱང་མི་གནོད་པར་མཛད་དུ་གསོལ། །ད་ལྟ་དམིགས་བརྩེ་མ་སོགས་ཀློག་འདོན་ཅུང་ཟད་ཤེས་གྱུར་དེ། དད་པ་ཤེས་རབ་བརྩོན་
འགྲུས་དང། ཆོས་སྒྲུབ་འདོད་ཀྱི་འདུན་པ་དང། གཏན་བདེའི་རྩ་བ་ཚུགས་འདོད་སོགས་ཆོས་མཐུན་གྱི་བསམ་བློའི་རིམ་པ་གང་ཐོབ་པ་རྣམས་ཅུང་ཟད་ཀྱང་མི་ཉམས་ཤིང་གོང་ནས་གོང་དུ་འཕེལ་བར་མཛད་དུ་
གསོལ། །བར་དོ་དང་མངལ་གྱི་གནས་སྐབས་དང་བཙས་མ་ཐག་པ་སོགས་ཀྱི་སྐབས་གང་གི་ཚེ་ཡང་དམིགས་བརྩེ་པ་མ་དང་ལམ་རིམ་གྱི་ཚིག་དོན་ཅུང་ཟད་ཀྱང་མི་བརྗེད་པར་དྲན་ཞིང་འདོན་ནུས་པར་མཛད་དུ་གསོལ་
དེ་ངག་གི་སྐབས་ཐམས་ཅད་དུ་ནང་གདོན་བགེགས་སོགས་ཀྱི་འཚེ་བ་ཅི་ཡང་མེད་ཅིང། སྡིག་གྲོགས་སོགས་དང་མི་འཕྲད་ཅིང་དེ་དག་གིས་བཀྲིར་མི་བཏུབ་པར་མཛད་དུ་གསོལ། །སྐྱི་འཆི་བར་དོ་སོགས་ཀྱི་

[006B] །ཡི་གེའི་རིགས་རྣམས་ལན་གཅིག་བལྟས་པ་ཙམ་གྱིས་
ཤེས་ནུས་པ་དང། ཉིན་ཞག་རེ་རེ་ལ་ཤོ་ལོ་ཀ་བརྒྱ་སྟོང་མང་པོ་ཡང་བདེ་བླག་ཏུ་འཛིན་ནུས་པ་དང། གསུང་ཤད་ཉན་པ་དང་གཞུང་ལ་བལྟ་རྟོག་བྱས་པ་ཙམ་གྱིས་ཀྱང་གཞུང་དོན་ལེགས་པར་ཤེས་པ་དང་
ཚིག་དོན་མཐའ་དག་ནམ་ཡང་མེ་བརྗེད་པར་གཟུང་བ་སོགས་ཀྱི་ཡོན་ཏན་མང་བོ་དང་ལྡན་པར་མཛད་དུ་གསོལ། །ཆུང་དུས་ནས་དཀའ་ཚིགས་མེད་པར་བླ་མ་དང་གྲོགས་བཟང་པོ་རྣམས་དང་འཕྲད་ཅིང་དེ་དག་
གིས་བག་ཡོད་ལ་སྦྱོར་བ་སོགས་མཐུན་རྐྱེན་ཚང་བའི་སྒོ་ནས་རིག་གནས་སྤྱི་དང་ཁྱད་པར་དུ་མདོ་སྔགས་གཉིས་ལ་མཁས་པར་མཛད་དུ་གསོལ། །ཆོས་ཀྱི་ཕྱིར་ཡུལ་ཕྱོགས་གང་དུ་འགྲོ་འདུག་བྱེད་ཀྱང་འགལ་
རྐྱེན་མེད་ཅིང་མཐུན་རྐྱེན་ཚང་བ་དང་འདོད་དོན་བདེ་བླག་ཏུ་འགྲུབ་བར་མཛད་དུ་གསོལ། །ཁྱད་བར་ཏུ་མཚན་ཉིད་དང་ལྡན་པའི་དགེ་བའི་བཤེས་གཉེན་བདེ་བླག་ཏུ་རྙེད་ཅིང་བསམ་སྦྱོར་གྱིས་ཚུལ་བཞིན་དུ་བསྟེན་པ་
དང། བླ་མས་ཀྱང་ཐུགས་བརྩེ་བས་ཉེ་བར་དགོངས་ཏེ། གཞུང་ལུགས་སྤྱི་དང་ཁྱད་བར་དུ་མདོ་སྔགས་ཟུང་དུ་འབྲེལ་བའི་ལམ་རིམ་གྱི་འཁྲིད་ཡོངས་སུ་རྫོགས་པ་གནང་བ་དང། དེ་ཡང་རིགས་བ་བཞིས་

[007A]༄༅། །བསམ་ཚུལ་དང་དཔྱད་འཇོག་གིས་བསྒོམས་ནས་རྟོགས་པ་བསྐྱེད་ཚུལ་སོགས་དཔྱིས་ཕྱིན་པར་བསྩལ་བ་ལ་ཚིག་དོན་ཇི་ལྟ་བ་བཞིན་དུ་ཁོང་དུ་ཆུད་ནས་སྒྲུབས་མ་མཐར་ཕྱིན་པར་བྱེད་ནུས་པར་
བྱིན་གྱིས་བརླབ་ཏུ་གསོལ། །དེ་ལྟར་སྒྲུབ་པ་བྱས་པས་རྟོགས་བའི་ཡོན་ཏན་ཕྱར་པར་ཅན་བདེ་བླག་ཏུ་སྐྱེས་ནས་རང་གཞན་གྱི་དོན་ཐམས་ཅད་ཡོངས་སུ་རྫོགས་ནུས་བར་མཛད་དུ་གསོལ། །འདི་ཡན་ནི་རང་ལ་ཉེ་བར་
མཁོ་བའི་དོན་ཡིན་ནོ།    ༈    །དེ་ནས་སྨོན། གཞན་ཡང་བདག་གི་དྲིན་ཅན་རྩ་བའི་བླ་མ་རིན་པོ་ཆེ་འདི་རྣམས་ཀྱི་ཞབས་པད་ཡུན་དུ་བརྟན་ཞིང། ལུང་རྟོགས་ཀྱི་ཡོན་ཏན་མཐར་ཕྱིན་པ་དང། རྣམ་
དཀར་གྱི་འཕྲིན་ལས་གོང་ནས་གོང་དུ་འཕེལ་བར་མཛད་དུ་གསོལ། །བསྟན་འཛིན་གྱི་སྐྱེས་བུ་དམ་པ་ཐམས་ཅད་ཀྱི་ཞབས་པད་བརྟན་ཞིང་བསྟན་པ་རིན་པོ་ཆེ་དར་ཞིང་རྒྱས་ཏེ་སེམས་ཅན་ཐམས་ཅད་བདེ་སྐྱིད་ཕུན་
སུམ་ཚོགས་པར་མཛད་དུ་གསོལ། །བདག་གི་ཕ་མ་ཉེ་འབྲེལ་སོགས་དང་སློབ་འཁོར་རྣམས་ཚེ་རིང་ཞིང་བསོད་ནམས་འཕེལ་བ་དང་ནད་གདོན་བགེགས་ཀྱི་འཆོ་བ་མེད་པར་བདེ་སྐྱིད་ཕུན་སུམ་ཚོགས་པ་དང་
ཉེ་འབྲེལ་སོགས་འདི་རྣམས་ཀྱི་རིགས་རྒྱུད་ཕྱི་མ་རྣམས་སུ་ཡང་ཚེ་བསོད་དཔལ་འབྱོར་གཉེན་དང་རྩ་ལག་ཕུན་སུམ་ཚོགས་ཤིང། ཚེ་རབས་ཐམས་ཅད་དུ་རྗེ་རིན་པོ་ཆེ་དང་འབྲལ་བ་མེད་པར་མགོན་སྐྱབས་སུ་

[007B] །བདག་ལ་འབྲེལ་བ་བཞག་པའི་སེམས་ཅན་མི་དང་དུད་འགྲོ་སོགས་ཐམས་ཅད་ཀྱང་འཇམ་མགོན་བླ་མས་རྗེས་སུ་འཛིན་པའི་སྐལ་ལྡན་དུ་འགྱུར་བར་
མཛད་དུ་གསོལ། །བདག་ལ་ལྟོས་པའི་སེམས་ཅན་དུས་ཀྱི་ཆོས་ཉིད་དུ་གྱུར་པ་ཐམས་ཅད་ཀྱང་སྡིག་སྒྲིབ་སྡུག་བསྔལ་མཐའ་དག་དང་བྲལ་ནས་དགའ་ལྡན་གྱི་གནས་སུ་སྐྱེས་ཏེ་རྗེ་རིན་པོ་ཆེས་རྗེས་སུ་བཟུང་ནས་
བདེ་ལེགས་ཕུན་སུམ་ཚོགས་པ་དང་ལྡན་བར་མཛད་དུ་གསོལ། །མདོར་ན་རང་གཞན་ཐམས་ཅད་ཀྱི་གནས་སྐབས་དང་མཐར་ཐུག་གི་དོན་ཐམས་ཅད་ཆོས་བཞིན་དུ་འགྲུབ་པར་བྱིན་གྱིས་བརླབ་ཏུ་གསོལ། །ཞེས་པ་
རྣམས་ཚང་བའམ་གང་འདོད་བ་བླངས་ནས་བྱ། སྨོན་ལམ་ནི། བདག་གིས་སྐྱེ་བ་འདིར་ཆུང་ངུའི་དུས་སུ་ཡི་གེ་བསླབས་པ་དང། འདོད་ཆ་སྦྱངས་པ་དང། སྡོམ་པ་བླངས་པ་དང། བླ་མའི་ཞབས་ཏོག་དང། རྟེན་ལ་
ཕྱག་བསྐོར་དང། ཉིན་རེར་བཟའ་བཏུང་གི་ཕུང་ཀྱིས་མཆོད་པ་དང། སྤོས་དང་མར་མི་དང་ཆུ་གཙང་མ་སོགས་ཀྱི་མཆོད་གཏོར་དང། ཁ་ཏོན་དང་གླེགས་བམ་བཀློགས་པ་དང། ལྷ་སྐུ་བཞེངས་པ་དང་
གསུང་འབུམ་སོགས་གླེགས་བམ་བཞེངས་པ་དང། དཔེ་བྲིས་པ་དང། དཔེ་ཆ་བལྟ་པ་དང། སྨན་དང་ཇ་ཐུག་སོགས་ཀྱི་སྦྱིན་པ་བཏང་བ་དང། འདུས་ཚོགས་ལ་མང་འགྱེད་ཕུལ་བ་དང། ལམ་རིམ་

[008A]༄༅། །གྱི་མཛུབ་ཁྲིད་སོགས་ཐོས་བསམ་སློབ་གཉེར་གྱི་རིམ་པ་བྱས་པ་དང། གཞན་ལ་བཤད་ནས་ཁ་ཏོན་སོགས་བྱེད་དུ་བཅུག་པ་དང། དབང་རྗེས་གནང་ལུང་སོགས་ཐོབ་པ་དང་
མི་དགེ་བའི་ཕྱོགས་སྤངས་པ་དང། སངས་རྒྱས་ཀྱི་སྐུ་བརྙན་ལ་བལྟ་བ་ཙམ་བྱས་པ་སོགས་ཀྱི་དགེ་རྩ་ཇི་སྙེད་བསགས་བ་རྣམས་དང། སྐྱེ་བ་སྔ་ཕྱི་རྣམས་སུ་བསགས་པ་དང་བསོག་འགྱུར་ཅི་མཆིས་པ་
ཐམས་ཅད་དང། བླ་མ་ཡི་དམ་ཆོས་སྐྱོང་སོགས་སྐྱབས་གནས་དམ་པ་རྣམས་ཀྱི་ཐུགས་རྗེ་བྱིན་རླབས་དང་ཚོགས་གཉིས་སྨོན་ལམ་དཔག་ཏུ་མེད་པ་རྣམས་ཕྱོགས་གཅིག་ཏུ་བསྡོམས་པའི་མཐུ་ལ་བརྟེན་
ནས། ཚེ་འདི་ཕྱི་བར་དོ་སོགས་གནས་སྐབས་དང་མཐར་ཐུག་གི་དོན་གང་ཡིན་པ་ཐམས་ཅད་བསམ་བཞིན་དུ་འགྲུབ་པར་གྱུར་ཅིག་འགྲུབ་པར་གྱུར་ཅིག་འགྲུབ་པར་བྱིན་གྱིས་བརླབ་ཏུ་གསོལ། །
ཞེས་བའམ། གོང་གི་འདོད་གསོལ་གྱི་ཚིག་གི་བསྒྱུད་དགོས་རྣམ་བརྗེས་ཏེ་སྨོན་ལམ་དུ་བྱས་ཀྱང་རུང་སྟེ། འདི་རྣམས་ཀྱིས་རིགས་འགྲོ་བྱས་ཏེ་རང་ལ་ཚེ་འདིར་གང་དགོས་བ་དང་བྱི་མར་གང་དགོས་པ་རྣམས་ལ་ཡང་ཡང་བསམ་བློ་བཏང་ཞིང། དམ་བ་རྣམས་
ཀྱིས་མཛད་བའི་འདོད་གསོལ་སྨོན་ལམ་དང་ལམ་རིམ་བློ་སྐྱོང་རྣམས་སུ་བརྟག་སྟེ། རེས་གསོལ་འདེབས་དང། རེས་སྨོན་ལམ་གྱི་ཡུལ་དུ་བྱས་ཏེ་ལག་ཏུ་ལེན་བར་བྱའོ། །འདི་ལྟར་ཅུང་ཟད་གྱིས་ཙམ་གྱིས་འདི་ཕྱིའི་དོན་ལ་བསམ་ནས་ཡིད་

[008B] ལོང་མེད་ཀྱི་སྐབས་རྣམས་སུ་དོན་བསྡུས་ཏེ་བྱའོ། །ད་ཡང། སྟོན་བ་སངས་རྒྱས། རྗེ་ཙོང་ཁ་བ། བླ་མ་
རིན་པོ་ཆེ། ཞེས་པའམ་རང་གི་བླ་མ་རྣམས་རེ་རེ་ནས་དྲན་ན་ལེགས། ཡི་དམ་ཆོས་སྐྱོང་རྣམས་ལ་ཕྱག་འཚལ་ལོ། །འདི་ཕྱི་བར་དོའི་འཇིགས་པ་མཐའ་དག་ལས་སྐྱོབ་ཏུ་གསོལ། །འཕྲལ་ཕུགས་ཀྱི་དོན་ཐམས་ཅད་
བསམ་བཞིན་དུ་འགྲུབ་པར་མཛད་དུ་གསོལ། །ལམ་རིམ་གྱི་རྟོགས་པ་ཁྱད་པར་ཅན་བདེ་བླག་ཏུ་སྐྱེ་བར་མཛད་དུ་གསོལ། །རང་གཞན་ཀུན་ལ་ཕན་བདེ་རྒྱ་ཆེན་པོ་འབྱུང་བར་མཛད་དུ་གསོལ། །དེ་ལྟར་དུ་
འགྲུབ་པར་གྱུར་ཅིག་སྙམ་དུ་བསམ་པའམ་དག་ཏུ་བརྗོད་པ་ཅི་རིགས་བྱའོ། །ཡང་ན་རྗེ་རིན་པོ་ཆེ་གཅིག་བུ་ལ་དམིགས་ནས། གནས་ཅྶྐབྶ་དང་མཐར་ཐུག་གི་དོན་ཐམས་ཅད་ཡིད་བཞིན་དུ་འགྲུབ་པར་གྱུར་མཅིག་
འགྲུབ་པར་བྱིན་གྱིས་བརླབ་ཏུ་གསོལ། །ཞེས་གོང་གི་དོན་རྣམས་བསྡུས་ཏེ་བསམ་ནས་འདོད་གསོལ་སྨོན་ལམ་བྱས་ནའང་ཆོག་ཅིང། ཉོན་མོངས་བ་ཆུང་བར་འགྱུར་བ་དང། དང་བརྩོན་ཤེས་རབ་སོགས་ཀྱི་ཡོན་ཏན་ཆེ་བར་འགྱུར་
བའི་ཆེད་དུ་བསྔོ་བ་རྣམས་ཁོ་བོས་སྔར་སྨོན་ལམ་གཞན་དུ་བྲིས་ཟིན་ཅིང། ཤེས་རབ་རྣམ་བཞི་སོགས་ཡོན་ཏན་ཁྱད་པར་ཅན་མང་པོ་རྣམས་བདེ་བ་ཅན་སྨོན་ལམ་སོགས་སུ་འབྱུང་བས་འདིར་སོ་སོར་མ་བཀོད། བླ་མ་ལ་དད་གུས་དང་
[009A]༄༅། །སྐྱེས་བུ་ཆུང་དུ་དང་ཐུན་མོང་བའི་ལམ་རྒྱུད་ལ་སྐྱས་ན་རྟོགས་པ་གོང་མ་རྣམས་བདེ་བླག་ཏུ་སྐྱེ་བར་གསུངས་པས། དོན་འདི་ལ་གོས་སུ་སྨོན་ལམ་གདབ་པར་སྨོན་འདི་ལྟར། འདས་དང་མ་འོངས་ད་
ལྟར་བྱུང་བ་དང། །འབྲེལ་བའི་ལེགས་ཚོགས་བདག་ལ་ཅི་མཆིས་པ། །དེ་ཡིས་དངོས་གྲུབ་ཀུན་གྱི་འབྱུང་གནས་མཆོག་བཤེས་གཉེན་དམ་པ་ཚུལ་བཞིན་བསྟེན་པར་ཤོག་དེ་ཡིས་ཉེ་བར་
བསྟན་པའི་གདམས་བ་ལས། །འོངས་པའི་དལ་འབྱོར་དོན་ཆེ་རྙེང་དཀའ་དང། །འཇིག་པར་སླ་རང་ངན་འགྲོའི་སྡུག་བསྔལ་དང། །དེ་ལས་སྐྱོབ་པའི་སྐྱབས་འགྲོ་ལས་འབྲས་རྣམས། །ལེགས་པར་
བསམ་ལ་ངེས་པ་བརྟན་པོ་ནི། །རྙེད་ནས་ཡང་དག་ལམ་གྱི་གཞི་བྱིན་ཤོག་ཅེས་རྗེ་རིན་བོ་ཆེས་བདེ་མཆོག་གི་སྨོན་ལམ་དུ་གསུངས་པ་ལྟར་གདབ། སྤྱིར་འདོད་གསོལ་མོན་ལམ་གང་ཡིན་ཀྱང་རྗེ་ཡབ་སྲས་སོགས་དམ་པ་
རྣམས་ཀྱི་གསུང་ལས་འབྱུང་བ་བཙལ་ནས། དེ་ཉིད་ངག་འདོན་དུ་བྱས་ན་བྱིན་རླབས་ཆེ་ཞིང་དངོས་གྲུབ་མྱུར་བས། དེ་ལྟ་བུ་རྙེད་ན་དེ་ལ་བསྟེན་པ་ལེགས། གོང་དུ་བཤད་པ་དེ་རྣམས་ཀྱིས་དོན་དུ་གཉེར་བྱ་ངོས་བཟུང་ནས། བདེ་བ་ཅན་སྨོན་
ལམ་དང་ཐོག་མཐའ་བར་སྨོན་ལམ་སོགས་དམ་པ་རྣམས་ཀྱིས་མཛད་བའི་སྨོན་ལམ་ཅི་རིགས་དག་ཏུ་འདོན་ཞིང། ཡིད་ཀྱིས་བསྔོ་བ་དང། དོན་ངེ་རྣམས་རང་ལ་ངེས་བར་དགོས་པའི་རྒྱུ་མཚན་ཡང་ཡང་བསམ་ནས་ངེས་ཤེས་བསྐྱེད་པ་དང་

[009B] །འདི་ཕྱི་ཀུན་དུ་ཉེ་བར་ཕན་པའི་འདོད་གསོལ་སྨོན་ལམ་འདི་ནི། ཚུལ་ཁྲིམས་ཀྱིས་བསྒྲིགས་བའི་ཚེ་ཡི་གེར་བཀོད་པ་པོ་ནི་དགེ་སློང་བསྟན་བ་ཡར་འཕེལ་དང་དགེ་ཚུལ་བསམ་གྲུབ་ཉི་མ་
གཉིས་སོ། །འདིས་ཀྱང་རང་གཞན་ཐམས་ཅད་ཀྱི་གནས་སྐབས་དང་མཐར་ཟུ་ལྟ་དེའོ་ན་ཐམས་ཅད་ཆོས་བཞིན་དུ་འགྲུབ་པར་གྱུར་ཅིག། །།མངྒ་ལཾ།། །།
༄༅། །འོད་ཟེར་བསྟན་བའི་མདོ་ལས་འབྱུང་བའི་སྨོན་ལམ་བཞུགས་སོ།། །།ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །སྦྱིན་པའི་ཕ་རོལ་ཕྱིན་བ་ཕུན་སུམ་ཚོགས། །ཇི་ལྟར་བཅོམ་ལྡན་
སྦྱིན་པའི་ཕ་རོལ་ཕྱིན། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་བོ་རྐང་གཉིས་མཆོག་གྱུར་པ། །ཚུལ་ཁྲིམས་རྣམ་དག་ཕ་རོལ་ཕྱིན་དང་ལྡན། །ཇི་ལྟར་བཅོམ་ལྡན་ཚུལ་ཁྲིམས་
ཕ་རོལ་ཕྱིན། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །བཟོད་པའི་ཕ་རོལ་ཕྱིན་པ་ཕུན་སུམ་ཚོགས། །ཇི་ལྟར་བཅོམ་ལྡན་བཟོད་བའི་ཕ་རོལ་ཕྱིན། །
བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་ཀང་གཉིས་མཆོག་གྱུར་པ། །བརྩོན་འགྲུས་ཕ་རོལ་ཕྱིན་བ་ཕུན་སུམ་ཚོགས། །ཇི་ལྟར་བཅོམ་ལྡན་བརྩོན་འགྲུས་ཕ་རོལ་ཕྱིན། །བདག་

[010A]༄༅། །ཀྱང་རིང་པོར་མི་ཐོགས་ངེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །བསམ་གཏན་ཕ་རོལ་ཕྱིན་པ་ཕུན་སུམ་ཚོགས། །ཇི་ལྟར་བཅོམ་ལྡན་བསམ་གཏན་ཕ་
རོལ་ཕྱིན། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །ཤེས་རབ་ཕ་རོལ་ཕྱིན་པ་ཕུན་སུམ་ཚོགས། །ཇི་ལྟར་བཅོམ་ལྡན་ཤེས་རབ་ཕ་རོལ་ཕྱིན། །
བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །ཆོས་སྐུའི་ཕ་རོལ་ཕྱིན་པ་ཕུན་སུམ་ཚོགས། །ཇི་ལྟར་བཅོམ་ལྡན་ཆོས་སྐྱའི་ཕ་རོལ་ཕྱིན། །བདག་ཀྱང་རིང་པོར་
མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །རྣམ་དག་གཟུགས་ནི་དཔག་མེད་ཕུན་སུམ་ཚོགས། །ཇི་ལྟར་བཅོམ་ལྡན་རྣམ་དག་གཟུགས་ལྡན་པ། །བདག་ཀྱང་རིང་པོར་མི་
ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །རྣམ་དག་ཡིད་ནི་དཔག་མེད་ཕུན་སུམ་ཚོགས། །ཇི་ལྟར་བཅོམ་ལྡན་རྣམ་དག་ཡིད་ལྡན་པ། །བདག་ཀྱང་རིང་པོར་མི་ཐོགས་དེ་
བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །ཡོན་ཏན་མཆོག་ནི་དཔག་མེད་ཕུན་སུམ་ཚོགས། །ཇི་ལྟར་བཅོམ་ལྡན་ཡོན་ཏན་མཆོག་ལྡན་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་

[010B] །གཟུགས་ཀྱི་མཚན་ནི་དཔག་མེད་ཕུན་སུམ་ཚོགས། །ཇི་ལྟར་བཅོམ་ལྡན་གཟུགས་ཀྱི་མཚན་ལྡན་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་
རྗེ་ཆེན་པོ་རྐང་གཉིས་མཆོག་གྱུར་པ། །རྣམ་དག་སྒྲ་ནི་དཔག་མེད་ཕུན་སུམ་ཚོགས། །ཇི་ལྟར་བཅོམ་ལྡན་རྣམ་དག་སྒྲ་ལྡན་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་
མཆོག་གྱུར་པ། །རྫུ་འཕྲུལ་ཆེན་པོ་དཔག་མེད་ཕུན་སུམ་ཚོགས། །ཇི་ལྟར་བཅོམ་ལྡན་རྫུ་འཕྲུལ་མཆོག་ལྡན་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ་
སེམས་ཅན་གདུལ་སླད་སྲིད་པ་གསུམ་ན་བཞུགས། །ཇི་ལྟར་བཅོམ་ལྡན་སེམས་ཅན་གདུལ་མཛད་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །འཁོར་བའི་སྤྱོད་པ་
དཔག་མེད་དག་ལས་འདས། །ཇི་ལྟར་བཅོམ་ལྡན་འཁོར་བའི་སྤྱོད་འདས་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །འདོད་ཆགས་སྤྱོད་པ་དཔག་མེད་དག་ལས་
འདས། །ཇི་ལྟར་བཅོམ་ལྡན་འདོད་ཆགས་སྤྱོད་འདས་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །ཞེ་སྡང་སྤྱོད་པ་དཔག་མེད་དག་ལས་འདས། །

[011A]༄༅། །ཇི་ལྟར་བཅོམ་ལྡན་ཞེ་སྡང་སྤྱོད་འདས་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། གཏི་མུག་སྤྱོད་པ་དཔག་མེད་དག་
ལས་འདས། །ཇི་ལྟར་བཅོམ་ལྡན་གཏི་མུག་སྤྱོད་འདས་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་བོ་ཀང་གཉིས་མཆོག་གྱུར་པ། །འདོད་ཆགས་ཞེ་སྡང་སྤྱོད་པ་དཔག་མེད་
འདས། །ཇི་ལྟར་བཅོམ་ལྡན་འདོད་སྡང་སྤྱོད་འདས་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །ཞེ་སྡང་གཏི་མུག་སྤྱོད་པ་དཔག་མེད་འདས། །ཇི་ལྟར་
བཅོམ་ལྡན་སྡང་རྨོངས་སྤྱོད་འདས་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་བ། འདོད་ཆགས་གཏི་མུག་སྤྱོད་པ་དཔག་མེད་འདས། །ཇི་ལྟར་བཅོམ་
ལྡན་འདོད་མོངས་སྤྱོད་འདས་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་ཐུགས་རྗེ་ཆེན་པོ་རྐང་གཉིས་མཆོག་གྱུར་པ། །ཆ་མཉམ་སྤྱོད་པ་དཔག་མེད་ཡང་དག་འདས། །ཇི་ལྟར་བཅོམ་ལྡན་ཆ་མཉམ་
སྤྱོད་འདས་པ། །བདག་ཀྱང་རིང་པོར་མི་ཐོགས་དེ་བཞིན་ཤོག་འདྲེན་པ་འདོད་ཆགས་དག་ལས་ཡོངས་འདས་པས། །འཇིག་རྟེན་ཀུན་ལ་ཤིན་ཏུ་ཕན་འདོགས་མཛད། །ཇི་ལྟར་བཅོམ་ལྡན་འཇིག་རྟེན་ཕན་འདོགས་

[011B] །བདག་ཀྱང་དེ་འདྲའི་ཡེ་ཤེས་འགྲུབ་པར་ཤོག་འདྲེན་པ་ཞེ་སྡང་དག་ལས་ཡོངས་འདས་པས། །འཇིག་རྟེན་ཀུན་ལ་ཤིན་ཏུ་ཕན་འདོགས་མཛད། །ཇི་ལྟར་བཅོམ་ལྡན་འཇིག་རྟེན་ཕན་འདོགས་པ། །བདག་
ཀྱང་དེ་འདྲའི་ཡེ་ཤེས་འགྲུབ་པར་ཤོག་འདྲེན་པ་གཏི་མུག་སྤྱོད་ལས་ཡོངས་འདས་པས། །འཇིག་རྟེན་ཀུན་ལ་ཤིན་ཏུ་ཕན་འདོགས་མཛད། །ཇི་ལྟར་བཅོམ་ལྡན་འཇིག་རྟེན་ཕན་འདོགས་པ། །བདག་ཀྱང་དེ་འདྲའི་
ཡེ་ཤེས་འགྲུབ་པར་ཤོག་འདྲེན་པ་འདོད་ཆགས་ཞེ་སྡང་སྤྱོད་འདས་པས། །འཇིག་རྟེན་ཀུན་ལ་ཤིན་ཏུ་ཕན་འདོགས་མཛད། །ཇི་ལྟར་བཅོམ་ལྡན་འཇིག་རྟེན་ཕན་འདོགས་པ། །བདག་ཀྱང་དེ་འདྲའི་ཡེ་ཤེས་
འགྲུབ་པར་ཤོག་འདྲེན་པ་ཞེ་སྡང་གཏི་མུག་སྤྱོད་འདས་པས། །འཇིག་རྟེན་ཀུན་ལ་ཤིན་ཏུ་ཕན་འདོགས་མཛད། །ཇི་ལྟར་བཅོམ་ལྡན་འཇིག་རྟེན་ཕན་འདོགས་པ། །བདག་ཀྱང་དེ་འདྲའི་ཡེ་ཤེས་འགྲུབ་པར་ཤོག་
འདྲེན་པ་འདོད་ཆགས་གཏི་མུག་སྤྱོད་འདས་པས། །འཇིག་རྟེན་ཀུན་ལ་ཤིན་ཏུ་ཕན་འདོགས་མཛད། །ཇི་ལྟར་བཅོམ་ལྡན་འཇིག་རྟེན་ཕན་འདོགས་པ། །བདག་ཀྱང་དེ་འདྲའི་ཡེ་ཤེས་འགྲུབ་བར་ཤོག་འདྲེན་པ་
ཆགས་སྡང་གཏི་མུག་སྤྱེད་འདས་པས། །འཇིག་རྟེན་ཀུན་ལ་ཤིན་ཏུ་ཕན་འདོགས་མཛད། །ཇི་ལྟར་བཅོམ་ལྡན་འཇིག་རྟེན་ཕན་འདོགས་པ། །བདག་ཀྱང་དེ་འདྲའི་ཡེ་ཤེས་འགྲུབ་པར་ཤོག་དེ་བཞིན་གཤེགས་པ་

[012A]༄༅། །མཁྱེན་པ་མཆོག་ལྡན་པས། །ལྷ་ཚོགས་མང་པོ་ཐམས་ཅད་འདུལ་བར་མཛད། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །ལྷ་མི་ཁ་ལོ་སྒྱུར་བའི་སྟོན་པར་ཤོག་དེ་བཞིན་
གཤེགས་བ་མཁྱེན་པ་མཆོག་ལྡན་པས། །ཀླུ་ཚོགས་མང་པོ་ཐམས་ཅད་འདུལ་བར་མཛད། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །ལྷ་མི་ཁ་ལོ་སྒྱུར་བའི་སྟོན་པར་ཤོག་དེ་བཞིན་གཤེགས་པ་མཁྱེན་བ་
མཆོག་ལྡན་པས། །གནོད་སྦྱིན་མང་པོ་ཐམས་ཅད་འདུལ་བར་མཛད། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །ལྷ་མི་ཁ་ལོ་སྒྱུར་བའི་སྟོན་པར་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །
དྲི་བ་ཐམས་ཅད་རབ་ཏུ་འདུལ་མཛད་ཅིང། །དེ་བཞིན་གྲུལ་བུམ་དཔག་ཏུ་མ་མཆིས་པ། །འཁོར་བཅས་ཇི་སྙེད་རབ་ཏུ་འདུལ་བར་མཛད། །བདག་ཀྱང་དེ་འདྲའི་ཡ་ཤེས་གྲུབ་གྱུར་ནས། །ལྷ་མི་ཁ་ལོ་སྒྱད་བའི་
སྟོན་པར་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །ཆོས་རྣམས་ཡང་དག་དོན་ནི་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །ཡང་དག་དེ་ལ་ཐེ་ཚོམ་མ་མཆིས་ཤོག་
དེ་བཞིན་གཤེགས་པ་སྡུག་བསྔལ་ཟད་མཐའ་མཁྱེན། །སྐྱེ་དགུ་ཐམས་ཅད་ལ་ནི་ཕན་འདོགས་མཛད། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །སྡུག་བསྔལ་ཟད་ལ་ཐེ་ཚོམ་མ་མཆིས་ཤོག་དེ་བཞིན་

[012B] །སྐྱེ་དགུ་ཐམས་ཅད་ལ་ནི་ཕན་འདོགས་མཛད། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །གྱུ་བྲད་དེ་ལ་ཐེ་ཚོམ་མ་མཆིས་ཤོག་དེ་བཞིན་གཤེགས་པ་མཁྱེན་
པ་མཆོག་ལྡན་པས། །འཇིག་རྟེན་སྤྱོད་པ་དག་ནི་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་སྤྱོད་ལ་ཐེ་ཚོམ་མ་མཆིས་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་
པས། །འཇིག་རྟེན་གནས་དང་གནས་མེད་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐབས་ཅད་ལ་ནི་ཕན་བགྱིད་ཤོ་དེ་བཞིན་གཤེགས་པ་མཁྱེན་པ་མཆོག་ལྡན་བས། །
འཇིག་རྟེན་ལས་དང་འབྲས་བུ་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་བས། །འཇིག་རྟེན་
དང་བཞིན་སྣ་ཚོགས་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །ཐམས་ཅད་ཀུན་
དུ་འགྲོ་བའི་སྤྱོད་པ་མཁྱེན། །བདག་ཀྱང་དེ་འདྲའི་ཡ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །འཇིག་རྟེན་མོས་པ་

[013A]༄༅། །སྣ་ཚོགས་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་
པས། །དབང་པོ་རྣམས་ཀྱི་རང་བཞིན་ཐམས་ཅད་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་
པས། །བསམ་གཏན་སྤྱོད་པ་དག་ནི་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་
པས། །རྣམ་པར་ཐར་པའི་སྤྱོད་པ་དག་ནི་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་
པས། །ཆ་མཉམ་སྤྱོད་པ་དག་ནི་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་
པས། །སྙོམས་འཇུག་སྤྱོད་པ་དག་ནི་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་འཁོར་བ་རབ་མཁྱེན་བས་

[013B] །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པས་ཐམས་ཅད་རབ་མཁྱེན་པས། །འཇིག་རྟེན་
ཕན་འདོགས་དབེ་ཟླ་ཡོད་མ་མཆིས། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་ཏེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པས་ཏིང་འཛིན་རབ་གནས་པས། །ཁྱད་པར་
ཅབ་ས་ཀྱི་ཡེ་ཤེས་བསྐྱེད་པར་མཛད། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ཁ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །སྔོན་གྱི་གནས་
ཀྱི་སྤྱོད་པ་དཔག་མེད་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །འཆི་འཕོ་སྐྱེ་བ་དཔག་
མེད་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །ཉོན་མོངས་ཟད་པ་ཐམས་ཅད་
རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །བླ་མེད་བྱང་ཆུབ་ཡང་དག་

[014A]༄༅། །མདོན་སངས་རྒྱས། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །ཉོན་མོངས་
བག་ཆགས་དག་ནི་རབ་ཏུ་སྤངས། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་མཁྱེན་པ་མཆོག་ལྡན་པས། །འཁོར་བ་ངེས་འབྱུང་ཆོས་ནི་
རང་ཆུ་མཁྱེན། །བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པས་ཆོས་དོན་རབ་མཁྱེན་བས། །སེམས་ཅན་དཔག་མེད་རྣམས་ནི་གོ་བར་མཛད་
བདག་ཀྱང་དེ་འདྲའི་ཡེ་ཤེས་གྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པས་ཆོས་ཉིད་སྒྱུ་མ་དང། །རྨི་ལམ་སྨིག་རྒྱུ་ལྟ་བུར་རབ་ཏུ་མཁྱེན། །བདག་ཀྱང་དེ་འདྲའི་
ཡེ་ཤེས་འགྲུབ་གྱུར་ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པས་འཇིག་རྟེན་ཐམས་ཅད་ཀྱི། །ཡི་གེ་དག་དང་སྤྱོད་པ་རབ་ཏུ་མཁྱེན། །བདག་ཀྱང་དེ་འདྲའི་ཡེ་ཤེས་འགྲུབ་གྱུར་
ནས། །འཇིག་རྟེན་ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པ་སློབས་པ་མཆོག་ལྡན་བས། །དམ་ཆོས་ཟབ་མོ་དག་ནི་སྟོན་པར་མཛད། །བདག་ཀྱང་དེ་འདྲའི་ཡེ་ཤེས་འགྲུབ་གྱུར་ནས། །

[014B]དེ་བཞིན་གཤེགས་པས་སྐུ་གསུང་ཐུགས་འདུལ་བས། །ཐམས་ཅད་ཡེ་ཤེས་རྗེས་སུ་འབྲང་བར་མཛད། །བདག་ཀྱང་དེ་འདྲའི་ཡེ་ཤེས་འགྲུབ་གྱུར་ནས། །འཇིག་རྟེན་
ཐམས་ཅད་ལ་ནི་ཕན་བགྱིད་ཤོག་དེ་བཞིན་གཤེགས་པས་དུས་གསུམ་རབ་མཁྱེན་པས། །འཛིན་དང་ཆགས་པ་མི་མདའ་ཐོགས་མི་མངའ། །བདག་ཀྱང་དེ་འདྲའི་ཡེ་ཤེས་འགྲུབ་གྱུར་ནས། །འཇིག་རྟེན་ཐམས་ཅད་
ལ་ནི་ཕན་བགྱིད་ཤོག་དེ་བཞིན་གཤེགས་པས་ཚུལ་ཁྲིམས་ཏིང་འཛིན་དང། །ཤེས་རབ་བསྒྲུབས་པས་དེ་ལས་ལྡོག་མི་འགྱུར། །བདག་ཀྱང་དེ་འདྲའི་ཡེ་ཤེས་འགྲུབ་གྱུར་ནས། །ཁམས་གསུམ་ཐུགས་རྗེ་ཆེན་
བོའི་གཙོད་གྱུར་ཅིག་དེ་བཞིན་གཤེགས་པས་རྣམ་གྲོལ་རབ་བསྒྲུབས་པས། །རྣམ་གྲོལ་མཁྱེན་དང་གཟིགས་བ་ལྡོག་མི་མདའ། །བདག་ཀྱང་དེ་འདྲའི་ཡེ་ཤེས་འགྲུབ་གྱུར་ནས། །ཁམས་གསུམ་ཐུགས་རྗེ་ཆེན་
པོའི་གཙོར་གྱུར་ཅིག་དེ་བཞིན་གཤེགས་པས་ཞི་གནས་ལྷག་མཐོང་བསྒྲུབས། །ལྷ་མིའི་འཇིག་རྟེན་དག་ན་མཚུངས་མ་མཆིས། །བདག་ཀྱང་དེ་འདྲའི་ཡེ་ཤེས་འགྲུབ་གྱུར་ནས། །ཁམས་གསུམ་ཐུགས་རྗེ་ཆེན་
པོའི་གཙེ་འགྱུར་ཅིག་དེ་བཞིན་གཤེགས་པ་མཁྱེན་པ་མཆོག་ལྡན་པས། །འཇིག་རྟེན་ཆོས་རྣམས་ལ་ནི་ཞེན་མི་མངའ། །བདག་ཀྱང་དེ་འདྲའི་ཡེ་ཤེས་འགྲུབ་གྱུར་ནས། །ཁམས་གསུམ་ཐུགས་རྗེ་ཆེན་

[015A]༄༅། །པོའི་གཙོར་གྱུར་ཅིག་ཅེས་སྨོན་ལམ་གདབ་པའི་ཚིགས་བཅད་འདི་ནི་་སྟོན་པ་ཤཱཀྱའི་རྒྱལ་པོས་འོད་ཟེར་ཀུན་དུ་བགྱི་བ་བསྟན་པའི་མདོ་གསུངས་པ་ན། བྱང་ཆུབ་སེམས་དཔའ་ཟླ་འོང་གཞོན་ནུར་གྱུར་པ་ཞེས་བྱ་བས་
བཅོམ་ལྡན་འདས་ལ་བསྟོད་ཅིང་ཡོན་ཏན་བརྗོད་པའི་སྒོ་ནས་སྨོན་ལམ་བཏབ་བའི་ཚིགས་བཅད་མང་དུ་ཡོང་པ་ལས། བོ་དམན་དག་གིས་ཀྱང་གོ་སླ་བ་གསུང་ཞལ་གསལ་བར་བཞུགས་པ་འདི་རྣམས་ནི་བཙུན་གཟུགས་བློ་བཟང་ཚུལ་ཁྲིམས་ཞེས་བྱ་བས་བྲུར་དུ་བཀོལ་བ་ལགས་སོ། །
འདིས་ཀྱང་་རྒྱལ་བསྲས་བཅས་ཐམས་ཅད་ཀྱི་མཛད་པ་ཡོངས་སུ་རྫོགས་པར་སྒྲུབ་པའི་རྒྱུར་གྱུར་ཅིག། །།མངྒ་ལཾ།། །།
༄༅། །དམིགས་བསལ་སྨོན་ལམ་བཞུགས་སོ། །ན་མོ་གུ་རུ། བདག་གི་སྟོན་པ་ཤཱཀྱའི་རྒྱལ་པོ་དེས། །རྒྱལ་སྲས་སྤྱོད་པ་རྒྱ་མཚོར་སློབ་པའི་ཚེ། །བརྩོན་འགྲུས་ཆེན་པོས་ཚོགས་གཉིས་རྫོགས་
པ་ལྟར། །ཤུགས་དྲག་བརྩོན་པ་རྒྱུན་དུ་བསྟེན་ནུས་ཤོག་རྒྱལ་པོ་ཚངས་བྱིན་ཞེས་བྱར་གྱུར་པ་ན། །ཆོས་ཉན་ཆེད་དུ་བུ་སོགས་ཕུལ་བ་ལྟར། །དམ་ཆོས་སྟོལ་བའི་སློབ་དཔོན་མཆོག་རྣམས་ལ། །འཁོར་དང་
ཟང་ཟིང་མཐའ་དག་འབུལ་ནུས་ཤོག་རྒྱལ་པོ་ཤི་བཻ་ཞེས་བྱར་གྱུར་པ་ན། །ཆོས་ཕྱིར་ལུས་ཀྱི་ཤ་ཁྲག་བཏང་བ་ལྟར། །རབ་བརྟན་ངང་པས་ཆོས་ཀྱི་བདུད་རྩིའི་ཕྱིར། །ལུས་ཀྱང་ལྡོག་པ་མེད་བར་གཏོང་ནུས་ཤོག་

[015B] །ཆོས་ཕྱིར་ལུས་ལ་མར་མེ་སྟོང་བཙུགས་ལྟད། །ཆོས་དང་ཆོས་སྨྲ་བསྙེན་བཀུར་བྱེད་པ་ལ། །ཡོངས་སུ་གདུང་ཡང་དཀའ་སྤྱད་བཟོད་ནུས་ཤོག་བྱི་ལིང་གར་ལི་ཞེས་བྱར་གྱུར་བ་
ན། །ཆོས་ཕྱིར་ལུས་ལ་ལྕགས་གཟེར་སྟོང་བཏབ་ལྟར། །དམ་ཆོས་དོན་དུ་གཉེར་བའི་འདུན་པ་ཡིས། །སྲོག་ཀྱང་ཕངས་པ་མེད་པར་གཏོང་ནུས་ཤོག་དྲང་སྲོང་ཨུད་ཏ་ལ་ཞེས་གྱུར་པ་ན། །པགས་པ་ཤོ་གུ་ཁྲག་
ནི་སྣག་ཚར་བྱས། །རུས་པ་སྨྱུ་གུར་བྱས་ཏེ་ཆོས་བྲིས་ལྟར། །བདོག་པ་ཐམས་ཅད་ཆོས་ལ་གཏོང་ནུས་ཤོག་རྒྱལ་བུ་ཐམས་ཅད་སྒྲོལ་དུ་གྱུར་པ་ན། །བུ་དང་བུ་མོ་རྒྱལ་སྲིད་བྱིན་པ་ལྟར། །ཤིན་ཏུ་ཕྲེད་
བའི་ནོད་དང་འཁོར་ལ་སོགས། །ཕངས་པ་མེད་པར་ཡོངས་སུ་གཏོར་ནུས་ཤོག་རྒྱལ་བུ་སྙིང་སྟོབས་ཆེན་པོར་གྱུར་པ་ན། །སྟག་མོ་རང་གི་ཤ་ཡིས་གསོས་པ་ལྟར། །ཤིན་ཏུ་གཅེས་པའི་སྒྱུ་ལུས་ཕུང་པོ་འདི། །
ཤ་ཟའི་ཚོགས་ལ་དགའ་བས་སྦྱིན་ནུས་ཤོག་རྒྱལ་པོ་བྱམས་པའི་སྟོབས་སུ་གྱུར་པ་ན། །གནོད་སྦྱིན་རང་གི་ཁྲག་གིས་གསོས་པ་ལྟར། །བཅད་པར་དཀའ་བའི་སྙིང་ཁྲག་དྲོན་མོ་འདི། །ཁྲག་འཐུད་དག་ལ་བརྩེ་
བས་སྦྱིན་ནུས་ཤོག་ཚོང་དཔོན་ཁྱེའུ་ཆུ་འབེབས་གྱུར་པ་ན། །བཇེར་གཤེགས་མཚན་བཇོད་ཉ་རྣམས་དྲངས་པ་ལྟར། །ཆོས་ཀྱིས་ཕོངས་པའི་སྐྱེ་བོ་ཐམས་ཅད་ལ། །དམ་པ་ཆོས་ཀྱི་བྱིན་པ་སྦྱིན་པར་ཤོག་

[016A]༄༅། །རྒྱལ་བུ་དགེ་དོན་ཆེན་པོར་གྱུར་པ་ན། ཁན་དོན་ལོག་སྒྲུབ་ཐུགས་རྗེས་བྲོད་པ་ལྟར། །འཁོར་གྱི་ལོག་སྒྲུབ་གཤིས་ངན་འཁྲུགས་པ་ལ། །སྙིང་རྗེ་ཆེན་པོས་ལྷག་པར་བཟོང་
ནུས་ཤོག་བྱང་ཆུབ་སེམས་དཔའ་སྤྲེའུ་དགྱུར་བ་ན། །སྡིག་ཅན་ཁྲོན་པའི་གནས་ནས་དྲངས་བ་ལྟར། །ངན་བ་དག་ལ་ཕན་བཏགས་མི་ཤོད་ཀྱང། །བཟད་ལན་མི་འདོད་སྙིང་རྗེས་དྲངས་པར་ཤོག་ཀྱེ་ཧུད་
ཕ་མར་མ་གྱུར་སུ་ཡང་མེད། །འཁོར་བའི་ནང་ན་བདེ་བ་སྐད་ཅིག་མེད། །ད་ནི་ཐུབ་ཆེན་དཔའ་བོའི་རྣམ་ཐར་འདི། །གུས་པས་བླངས་ནས་མཐར་ཕྱིན་བགྱིད་པར་ཤོག།    ༈    །།དགྲ་གཉེན་འགྱུར་
བ་བྱིས་པའི་འཛིངས་ཁ་འདྲ། །ལོངས་སྤྱོད་གཡོ་བ་སྟོན་ཁའི་སྤྲིན་དང་མཚུངས། །གང་ལ་བལྟས་ཀྱང་སྙིང་པོ་མི་འདུག་པ། །ཤེས་ནས་གཅིག་བུར་ཆོས་ལ་འབད་པར་ཤོག་ནང་དུ་འབུལ་བ་ཞབས་ཏོག་
ལ་དམིགས་ནས། །ཕྱི་ཚུལ་འཆོས་པའི་སྨིན་མ་ཟེང་ཟིང་གིས། །གསོན་གཤིན་མང་པོ་བསླུ་བའི་ཟོག་པོ་ཡིས། །འགྲོ་བའི་ཡར་འདྲེན་བྱེད་འདོད་སྤོང་བར་ཤོག་དཔད་བདའ་མ་འཕྲོད་དམ་སྔོན་རྩྭ་ལྟར་དོར་
དང་དང་ཡིད་ཆེས་ཕན་སེམས་མི་ལྡན་པར། །ནོར་འདོད་གདུང་བས་ཁ་བྱང་ཚིག་རྒྱུག་གི་ཆོ་ག་ཙམ་གྱི་གཡོ་སྒྱུ་སྤོང་བར་ཤོག་ཕྱོགས་ལྷུང་ཕྲག་དོག་གདོན་གྱི་དབང་གྱུར་ཏེ། །ལོག་ལྟའི་མེ་ཆེན་སྤང་

[016B] །དགེ་བའི་ནགས་ཚལ་བསྲེགས་ལ་བསྟན་འགྲོ་ཡི། །དོན་ཆེན་སྒྲུབ་བར་རློམ་བ་སྤོང་བར་ཤོག་སྐྱེ་བོ་ཕན་ཆེར་གྲགས་པའི་རྗེས་འབྲང་ཞིང། །གལ་ཆུང་ཆོས་ལ་བྱེད་པའི་དུས་དན་
འདིར། །མང་པོས་སྨོད་ཅིང་སྟོབས་འབྱོར་ཉམས་ཆུང་ཡང། །སྒྱིད་ལུག་མེད་བར་ཆོས་བཞིན་སྤྱོད་ནུས་ཤོག་རང་ལ་ཁེ་ཅིག་འཐོབ་ཏུ་དེ་བའི་ཚེ། །རལ་ཁའི་ཁྲོད་དུའང་ལྟོས་པ་མེད་པར་འཚང། །
ཀྱོང་ཅིག་ཁེལ་བར་དོགས་ཚེ་མཁན་སློབ་དང། །ཁྲམ་སོགས་ལའང་འགེལ་བ་སྤོང་བར་ཤོག་རང་གིས་ཕར་ལ་གནོད་པ་མ་བྱེད་ཀྱང། །ལས་ཀྱིས་རང་ལ་གནག་པ་གཞན་དག་ལ། །རང་གིས་མ་ལེགས་
རྐྱེན་ངན་བྱུང་བའི་ཚེ། །ཡི་དང་མི་འཆོད་སྙིང་རྗེ་སྐྱེ་བར་ཤོག་ཕ་རོལ་པོ་ཡིས་ཚིག་དན་སྨྲས་ན་ཡང། །ལན་དུ་ཞེ་ལ་ཕོག་པར་འགྱུར་པ་ཡི། །ཚིག་ངན་སྨྲ་བའི་ཤགས་ངན་མི་རྒོད་པར། །ཚིག་རྩུབ་
ཉེས་དམིགས་དྲན་ནས་སྤོང་བར་ཤོག་གང་གིས་བདག་ལ་གནོད་པ་བྱས་པ་དེ། །ཞེ་ལ་བཞག་ནས་ནམ་ཞིག་དེ་ཡི་ལན། །འཇལ་བར་ནུས་ཚེ་འདལ་བའི་གཞུང་ངན་པོ། །འཆང་པའི་འཕྲང་སྒུག་ཆེན་
པོ་སྤོང་བར་ཤོག་མི་འདོད་དངོས་བོ་ཐབས་ཀྱིས་གཞན་དག་ལ། །འགེལ་བའི་མཛོ་ཁལ་གླང་ལ་འབྱོ་བ་དང། །རྙེད་བཀུར་ལ་སོགས་ཐབས་ཀྱིས་རང་ཉིད་ལ། །བརྒྱུད་བྱེད་རྐང་ལག་མྱུར་མགྱོགས་སྤོང་

[017A]༄༅། །བར་ཤོག་གཞན་ཕྱིར་རྫོགས་བྱད་དོན་དུ་མི་གཉེར་བར། །རྙེད་བཀུར་གགས་སོགས་དོན་དུ་གཉེར་བ་དང། །ཐོས་བསམ་སྐམ་པའི་དཀའ་སྤྱད་མི་བཟོད་པར། གཉེན་སྐྱོང་
སྡུག་བསྔལ་བཟོད་པ་སྤོང་བར་ཤོག་དེས་འགའ་ཆོས་ཀྱི་བྱ་བ་བག་རེ་བྱེད། །གཙོ་བོར་ཚེ་འདིའི་བདེ་ཐབས་སྣ་ཚོགས་ཤིག་བསྒྲུབ་བར་བྱེད་པའི་རེས་འཇོག་མི་བྱ་ཞིང། །ཚམ་ཚོམ་མེད་པར་ཆོས་ལ་འབད་
པར་ཤོག་རང་ཉིད་མཁས་བཙུན་བཟང་བོ་ལ་སོགས་པའི། །རྒྱུ་མཚན་འགས་ཀྱང་ཡུས་བསྒོམ་མི་བྱེད་ཅིང། །བསྙན་བཀུར་དམན་དང་དམའ་བབས་བྱས་སོགས་ལ། །མི་འདོད་ཀོ་ལོང་སྡོམ་པ་སྤོང་བར་ཤོག་
ཅུང་ཟད་དེ་ལའང་དགའ་དང་མི་དགའ་བའི། །རྣམ་འགྱུར་སྟོན་པའི་ཡུད་ཙམ་མི་བྱ་ཞིང། །གཞན་ལ་ཕན་པ་ཅུང་ཟད་བྱས་པ་ལ། །གཏང་རག་འོད་ཆེ་འདོད་པ་སྤོང་བར་ཤོག་རྙེད་བཀུར་རང་གིས་འདུ་ཞིང་
ལོངས་སྤྱོད་ཆེ། །སྙན་གྲགས་རྒྱས་ཤིང་སློབ་འཁོར་མང་ཚོགས་ཀྱང། །སྲིད་འབྱོར་རྨི་ལམ་དགའ་བདེ་འདྲ་བསམས་ནས། །ཁངས་དང་དྲེགས་པ་རྟག་ཏུ་སྤོང་བར་ཤོག་འཚོ་བས་ཕོངས་ཤིང་ཡི་དྭགས་བཞིན་
དུ་དབུལ། །རྟག་ཏུ་མི་ཡིས་བརྙས་ཤིང་ཚབས་ཆེ་བའི། །ནང་དད་གདོན་གྱིས་བཏབ་ཀྱང་ཞུམ་བ་དང། །ཡི་ཆད་མེད་བས་དགེ་བླ་བརྩོན་བར་ཤོག་ད་ལྟའི་བླ་མ་འགའ་ཡི་རྙེད་གྲགས་དང། །སློབ་འཁོར་

[017B] །མཐོང་དམ་ཐོས་པ་ཙམ་གྱིས་ཡིད་གདུངས་ནས། །འགྲམ་ཆུ་ལྡང་བར་བྱེད་པ་སྤོང་བར་ཤོག་རང་གི་བུ་བཞིན་བསྐྱངས་པའི་མི་འགའ་ཡིས། །བདག་ལ་དགྲ་བཞིན་
བརྟ་བར་བྱེད་ན་ཡང། །གདོན་གྱིས་སྨྱོས་པའི་བུ་ལ་མ་བཞིན་དུ། །འཁྲུག་མེད་བྱམས་དང་སྙིང་རྗེ་སྐྱེ་བར་ཤོག་སྔོན་ཆད་དམན་པའི་དུས་སུ་ལན་མང་བརྙས། །བར་དུ་རྙེད་བཀུར་ཀྱེན་གྱིས་ཕྲག་དོག་
བྱེད། །རང་དོན་སྒྲུབ་ཏུ་གཞུག་ཚེ་བསྙེན་བཀུར་ཚུལ། །གྲོགས་ངན་རྣམས་ལ་རྟག་ཏུ་བྱམས་པར་ཤོག་ཐོས་པ་བྱེད་ཚེ་དང་བཀུར་རྣམ་འགྱུར་སྟོན། །བསམ་དོན་རྫོགས་ཚེ་ལམ་ཁའི་རྡོ་བཞིན་བོར། །
ལྐོག་ཏུ་འཕྱ་ཞིང་བརྙས་སྨོད་ལྟུར་ལེན་པའི། །སློབ་མ་རྣམས་ལའང་མཆོག་ཏུ་བརྩེ་བར་ཤོག་དམ་ཆོས་ཐོས་བསམ་བྱེད་པའི་དགོས་པ་ནི། །ཤེས་ནས་བླང་དོར་སྒྲུབ་པའི་ཆེད་ཡིན་ནའང། །ཕྱིར་
ཞིང་ང་རྒྱལ་སོགས་འཕེལ་སྐྱོབ་པའི་ལྷ། །གནོད་པའི་བདུད་དུ་དབབ་པ་སྤོང་བར་ཤོག་ཚེ་འདི་འབའ་ཞིག་དོན་གཉེར་སློབ་མ་ལ། །ཆགས་སྡང་འདུ་འཇེས་འདའ་བའི་གོ་སྐབས་ནས། །ཉམས་ལེན་
མེད་པའི་ཁ་བཤད་སྐམ་བྱེད་པ། །དན་སྐྱུགས་བཞིན་དུ་རིག་ནས་སྤོང་བར་ཤོག་སྒོ་གསུམ་སྤྱོད་པ་བག་མེད་རང་དགའ་སྤྱོད། །ནོར་ཕྱུགས་བསྲུང་སྤེལ་ཁྱིམ་གྱི་བྱ་བས་བྱལ། །ཁྲེལ་མེད་ལྟོ་གོས་

[018A]༄༅། །འབའ་ཞིག་དོན་གཉེར་བའི། །སེང་གཟུགས་ཁྱིམ་པའི་ལག་ལེན་སྤོང་བར་ཤོག།    ༈    །།རིག་གནས་སྤྱི་དང་ཁྱད་པར་ནང་དོན་རིག་གསུང་རབ་སྤྱི་དང་
ཁྱད་པར་ཐེག་ཆེན་ཆོས། །མདོ་སོགས་སྤྱི་དང་ཁྱད་པར་བླ་མེད་ཀྱི། །རྒྱུད་སྡེ་རྣམས་ལ་ཐོས་བསམ་བྱེད་པར་ཤོག་འདུལ་བ་ནས་བཟུང་དཔལ་ལྡན་འདུས་པའི་བར། །ཐོས་བསམ་ཉམས་ལེན་
སོ་སོར་མི་འབྱེད་པར། །ཀུན་ཀྱང་རྫོགས་བྱང་འཐོབ་པའི་ཆ་ཀྱེན་དུ། །ཉམས་སུ་བླང་བྱའི་ཆོས་སུ་གོ་བར་ཤོག་གསུང་རབ་གང་མས་པང་ཤང་ཚེ་བློང་འཚམ་པ། །ད་ལྟ་ཉིད་ནས་ལག་ཏུ་ལེན་པ་
དང། །གཞན་དག་སྨོན་ཡུལ་བྱས་ཏེ་ལེགས་སྐྱོད་བཞི། །གནང་ལ་མཁས་པས་ཉམས་སུ་ལེན་པར་ཤོག་རང་ལ་ཚུལ་ཁྲིམས་ཁ་ཏོན་ཐོས་བསམ་སོགས། །ཡོན་ཏན་ཇི་ལྟར་ཡོང་ཀྱང་
གཞན་དག་ལ། །མངོན་མཚན་ཆུད་ཞིང་བློམ་སེམས་མི་བྱེད་བར། །ཤིན་ཏུ་གསང་ནས་ལམ་དུ་སློང་པར་ཤོག་རང་ཉིད་མཁས་དང་ཉམས་ལེན་ཡོད་པ་རུ། །གཞན་ཀྱིས་མཐོང་ནས་
བསྟན་བཀུར་རྙེད་པ་འབུལ། །བསགས་པ་བརྗོད་སོགས་བདུད་ཀྱི་བསུ་བྲི་ང་ཀྱིས། །ཐོས་བསམ་བསྒོམ་ལ་བར་ཆད་མེད་པར་ཤོག། །།མཐོ་མཉམ་

[018B] །འགྲན་སེམས་ང་རྒྱལ་ཁྱད་གསོད་བརྙས་བཅོས་ཀྱི། །ངན་སེམས་སྐད་ཅིག་ཙམ་ཡང་མི་སྐྱེ་བར། །ཤིན་ཏུ་གུས་དང་དགའ་དང་བྱམས་པར་ཤོག་
བདག་གི་བསམ་སྦྱོར་བྱ་སྤྱོད་རྣམ་འགྱུར་སོགས། །གང་ཡང་གཞན་ལ་གནོད་དང་སྡིག་རྐྱེན་དུ། །འགྱུར་པ་རེན་མར་ཡིད་ལ་འཐད་པའི་དུ། །དབན་དད་བདེ་བའི་རྒྱུ་རུ་འགྱུར་བར་
ཤོག་ཆོ་འདིའི་ཕུན་ཚོགས་རྙེད་བཀུར་གྲགས་འབྱོང་སོགས། །སྤུ་གྲིའི་སོར་ཆགས་སྦྲང་རྩི་ལྟར་འབྲོང་དྲས། །དོན་གཉེར་སྐད་ཅིག་ཙམ་ཡང་མི་སྐྱེ་བར། །ཆོས་མཐུན་
བསམ་པ་ཁོ་ན་སྐྱེ་བར་ཤོག་རིག་གནས་སྤྱི་དང་ཁྱད་པར་མདོ་སྔགས་ཀྱི། །གཞུང་ཁུགས་མཆོག་ལ་བརྩོན་པ་དྲག་པོ་ཡིས། །ཐོས་བསམ་བསྒོམ་པས་རང་རྒྱུད་ལེགས་སྦྱངས་ཏེ་
བཤད་སྒྲུབ་གཉིས་ཀྱིས་བསྟན་པ་སྤེལ་བར་ཤོག་འཇིག་རྟེན་ཁམས་སུ་རྩི་བཅུད་ལོ་ཏོག་རྒྱས། །ནོར་འསྦུ་ལོངས་སྤྱོད་མཁོད་གུའི་འབྱོར་བ་འཕེལ། །འགྲོ་ཀུན་ཆོས་མཐུན་བསམ་སྦྱོར་
བཟང་པོ་ཡིས། །བདེ་སྐྱིད་ཕུན་ཚོགས་དཔལ་ལ་རོལ་བར་ཤོག།    ༈    །།མདོར་ན་སྐྱིད་སྡུག་ལེགས་ཉེས་ཅི་བྱུང་ཡང། །སྔོན་བསགས་ལས་འབྲས་ཁོ་ནར་ངེས་རྙེད་ནས།།
[019A]༄༅། །རྒྱུན་དུ་འདོད་ལེན་ཆོས་བཞིན་བྱེད་པ་ཡིས། །འགྲོ་ཀུན་ཀུན་མཁྱེན་ས་ལ་འགོད་པར་ཤོག་ཅེས་དམིགས་བསལ་ཅན་གྱི་ཉམས་སུ་བླང་བྱ་འགའ་ཞིག་སྨོན་ལམ་གྱི་ཡུལ་དུ་
བྱས་ཏེ་སྐྱོང་བའི་ཚིགས་བཅད་འདི་ནི། སེད་གཟུགས་ཚུལ་ཁྲིམས་ཞེས་བྱ་བས་་དམ་པ་དུ་མའི་གསུང་ལས་བཏུས་ཤིང། འགའ་ཞིག་ལ་ནི་ཕྲི་སྣོན་སོགས་ཅི་རིགས་པར་བྱས་ཏེ་བསྒྲིགས་པའོ། །འདིས་ཀྱང་་རྒྱལ་བ་གཉིས་
བའི་རིང་ལུགས་དྲི་མ་མེད་པ་འདི་ཉིད་དང་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །།མངྒ་ལཾ།། །
་

[019B][BLANK PAGE]


