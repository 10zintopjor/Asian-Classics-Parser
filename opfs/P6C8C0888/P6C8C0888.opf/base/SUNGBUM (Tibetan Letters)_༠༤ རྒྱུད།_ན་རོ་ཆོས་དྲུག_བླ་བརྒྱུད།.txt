   ༈    །།ཨོཾ་སྭ་སྟི་
ཁྱབ་བདག་རྡོ་རྗེ་འཆང་དབང་ཏེ་ལོ་དང། །ནཱ་རོ་མར་མི་སྒམ་བོ་རྡོ་རྗེ་རྒྱལ། །འཇིག་རྟེན་མགོན་པོ་སྤྱན་སྔ་རིན་ཆེན་མགོན། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །ཀུན་ལྡན་རས་པ་བྱམས་དཔལ་བསོད་དབང་དང། །
རྒྱལ་སྲས་བསོད་ནམས་སེང་གེ་ཡང་རྩེ་བ། །བུ་སྟོན་བསོད་རྒྱལ་གྲགས་པ་བྱང་ཆུབ་ཞབས། །གསོལ་བ་རྒྱ་བ་བ་གཉིས་པ་བ་སོ་ཆོས་ཀྱི་རྗེ། །གྲུབ་མཆོག་ཆོས་ཀྱི་རྡོ་རྗེ་ཡབ་སྲས་དང། །སངས་རྒྱས་ཡེ་ཤེས་བློ་བཟང་ཆོས་
རྒྱན་ཞབས། །གསོལ་བ་རྟ་ཕུག་སྨན་ཁང་ཆུ་བཟང་བྱམས་པའི་མཚན། །ཡོངས་འཛིན་ཆོས་རྗེ་ཀུན་སྤངས་བྱམས་ཕུན་སོགས། །དངོས་དང་བརྒྱུད་པའི་བླ་མ་མཆོག་རྣམས་ལ། །གསོལ་བ་སླུ་མེད་ལམ་སྟོན་རྩ་བའི་བླ་
མ་དང། །རབ་འབྱམས་འཁོར་ལོའི་མགོན་པོ་ཧི་རུ་ཀ་དུས་གསུམ་རྒྱལ་བ་བསྐྱེད་མཛད་རྗེ་བཙུན་མར། །གསོལ་བ་སྔོན་འགྲོས་རང་རྒྱུད་སྨིན་པར་བྱིན་གྱིས་རློབས། །གཏུམ་མོའི་བདེ་དྲོད་འབར་བར་རླུང་སེམས་དབུ་
མར་ཚུད་པར་སྒྱུ་ལུས་རྨི་ལམ་འབྱོངས་པར་ལྷན་སྐྱེས་འོད་གསལ་འཆར་བར་འཕོ་བས་ཞིང་ཁམས་བགྲོད་བར་རྣམ་དག་གྲོང་འཇུག་ནུས་པར་ཟུང་འཇུག་གོ་འཕང་ཐོབ་པར་བྱིན་གྱིས་རློབས། །ཞེས་ཟབ་

[004B] །བཀྲ་ཤིས།།



﻿
[048B]   ༈    ན་མོ་གུ་རུ་བི་ར་ཌཱ་ཀི་ནི་ཡེ། །བདེ་ཆེན་དཀྱིལ་འཁོར་ཁྱབ་བདག་ཧེ་རུ་ཀཿ་བདེ་སྟོང་རྟོགས་པ་མཐར་སོན་ཤེས་རབ་བཟང། །བདེ་མཆོག་རང་གཟུགས་ནཱ་རོ་ཏ་པ་ལ། །གསོལ་བ་འདེབས་སོ་བདེ་
སྟོང་ཡེ་ཤེས་སྩོལ། །རྡོ་རྗེ་འཛིན་པའི་གཙུག་རྒྱན་མར་བའི་ཞབས། །རྡོ་རྗེའི་ས་བརྙེས་མི་ལ་གཞད་པ་རྗེ། །རྡོ་རྗེའི་རིགས་མཆོག་དྭགས་པོ་ལྷ་རྗེ་ལ། །གསོལ་བ་་འགྲོ་མགོན་ཆེན་པོ་ཕག་མོ་གྲུ་པ་དང། །འགྲོ་བའི་འདྲེན་པ་རིན་ཆེན་མགོན་པོའི་ཞབས། །
འགྲོ་དོན་མཐར་ཕྱིན་གཙང་པ་རས་ཆུང་ལ། །གསོལ་བ་་སྒྲ་སྒྱུར་དབང་པོ་བྱམས་པ་དཔལ་བ་དང། །སྒྲ་དོན་ཆོས་ཀྱི་བར་མཛོད་བསོད་ནམས་དབང། །སྒྲ་ཚད་སྨྲ་བ་བསོད་ནམ་སེང་གེ་ལ། །གསོལ་བ་་མཁས་པས་གསུང་རབ་དོན་གཟིགས་ཡེ་ཤེས་པས་
མཁས་པའི་གཙུག་རྒྱན་བུ་སྟོན་རིན་ཆེན་གྲུབ། །མཁས་གྲུབ་ཆེན་པོ་བླ་མ་དམ་པ་ལ། །གསོལ་བ་་ཆོས་ཀྱི་སྤྱན་ལྡན་གྲགས་པ་བྱང་ཆུབ་ཞབས། །ཆོས་ཀྱི་རྒྱལ་པོ་ཀུན་མཁྱེན་བློ་བཟང་གྲགས། །ཆོས་ཀྱི་སྲས་མཆོག་མཁས་གྲུབ་ཆེན་པོ་ལ། །གསོལ་བ་་རྣམ་དཔྱོད་
ཕུལ་བྱུང་རྗེ་བཙུན་པ་ །རྣམ་གྲོལ་ས་བརྙེས་ཆོས་ཀྱི་རྡོ་རྗེ་དང། །རྣམ་འདྲེན་ཆེན་པོ་བློ་བཟང་དོན་གྲུབ་ལ། །གསོལ་བ་་ཀུན་རྟོག་འཁྲུལ་ཞིག་སངས་རྒྱས་ཡེ་ཤེས་དང། །ཀུན་གཟིགས་བློ་བཟང་ཆོས་ཀྱི་རྒྱལ་མཚན་ཞབས། །ཀུན་སྤངས་ཆེན་པོ་དམ་ཆོས་རྒྱལ་
མཚན་ལ། །གསོལ་བ་་གསང་བའི་རྣལ་འབྱོར་དབང་ཕྱུག་སྨན་ཁང་པ། །གསང་ཆེན་ལམ་བཟང་མངོན་གྱུར་དཔལ་འབྱོར་གྲགས། །གསང་སྔགས་བསྟན་པའི་བདག་པོ་མཻ་ཏྲི་བར། །གསོལ་བ་་བྱམས་པའི་ཐུགས་སྲས་ཡོངས་འཛིན་པཎྜི་ཏ། །བྱམས་པ་ཕུན་ཚོགས་

[049A]༄༅། །བྱ་བཏང་ཀུན་གྱི་མཆོག་བྱམས་བརྩེས་འགྲོ་འདྲེན་རྗེ་བཙུན་བདེ་ཆེན་བར། །གསོལ་བ་་ནཱ་རོ་མཁའ་སྤྱོད་སྨིན་གྲོལ་ལམ་བཟང་དང། །ནཱ་རོ་ཆོས་དྲུག་གདམས་ངག་སྤེལ་བ་ལ། །ནཱ་རོ་ཏ་པས་བྱིན་རླབས་དྲིན་ཅན་རྗེ། གསོལ་བ་་དགའ་ཆེན་
ཁྱབ་བདག་འཁོར་ལོ་སྡོམ་པ་དང། །དགའ་བཞི་སྩོལ་མཛད་རྡོ་རྗེ་ཕག་མོ་མཆོག་དགའ་བས་རྟག་རོལ་དཔའ་བོ་མཁའ་འགྲོ་མར། །གསོལ་བ་་ཚེ་འདི་མི་རྟག་ནམ་མཁའི་གློག་དང་འདྲ། །འཁོར་བའི་ཕུན་ཚོགས་ཀུན་ཀྱང་གྲུབ་པའི་མོད། །འདོར་བར་ཤེས་ནས་
ཆོས་ལ་བློ་ཕྱོགས་ཤིང། །སྐྱོ་ཤས་ངེས་འབྱུང་སྐྱེ་བར་བྱིན་གྱིས་རློབས། །བདག་གི་ཕྱིར་དུ་སྐྱེ་བ་གྲངས་མེད་ཅིག་ལུས་སེམས་སྡུག་ཐག་བཅད་པའི་མ་རྒན་རྣམས། །བསྒྲལ་འདོད་སྙིང་རྗེ་བྱང་ཆུབ་སེམས་ཐོབ་ནས། །རྒྱལ་སྲས་སྤྱོད་པས་འདའ་བར་་དངོས་གྲུབ་
ཀུན་གྱི་རྩ་བ་དྲིན་ཅན་རྗེར། རྟག་ཏུ་མོས་གུས་རྩོལ་མེད་སྐྱེ་བ་དང། །ཇི་ལྟར་ཁས་བླང་དམ་ཚིག་སྡོམ་པ་རྣམས། །སྲོག་བཞིན་གཅེས་པར་སྲུང་བར་་གང་སྣང་ལྷ་ཡི་འཁོར་ལོར་ཡོངས་འཆར་ཞིང། །ཉམས་མྱོང་བདེ་བ་ཆེན་པོའི་རྩལ་རྫོགས་ལ། །སྤྲོས་བྲལ་
གནས་ལུགས་མཐོང་བའི་རྟོགས་པ་ཡིས། །བདག་རྒྱུད་དུས་འདིར་སྨིན་པར་་ཕྱི་ནང་ཐབས་ཀྱིས་བསྐྱེད་པའི་དྲི་བཞོན་གསར། །དྷཱུ་ཏཱིར་ཞུགས་པས་རྒོད་མའི་དྲོད་འབར་ཞིང། །ཀུན་ངའི་རེག་པ་ལས་འོངས་ལྷན་སྐྱེས་བདེའི། །རྟོགས་པ་མངོན་དུ་འགྱུར་བར་་
རགས་པའི་རླུང་སེམས་འཕྲོ་འདུ་བྲལ་བའི་གཉིད། །བདེ་སྟོང་འོད་གསལ་ངོ་བོར་འཆར་བ་དང། །རྨི་ལམ་བར་དོ་ཟིན་ནས་སྤྲུལ་བསྒྱུར་སོགས། །ཅི་འདོད་ཐོགས་མེད་ནུས་པར་་འོད་གསལ་ལྷན་སྐྱེས་བདེ་བའི་དཔལ་ཐོབ་ཅིང། །དྭངས་མའི་ཐིག་ལེ་རྗེ་

[049B] །བཞེངས་པའི་སྒྱུ་འཕྲུལ་དྲ་བ་མངོན་བྱས་ནས། །ཚེ་འདིར་ཟུང་འཇུག་འགྲུབ་པར་་གལ་ཏེ་ལས་ཀྱིས་འཆི་བའི་དུས་བྱས་ཚེ། །འོད་གསལ་མ་བུ་འཕྲོད་པའི་གདིངས་རྙེད་ཅིང། །བར་དོ་ལོངས་སྤྱོད་རྫོགས་པའི་སྐུར་ལངས་ཏེ། །སྤྲུལ་པས་འགྲོ་བ་སྒྲོལ་
བར་་ཚངས་པའི་སྒོ་ནས་སྤྲིན་ལམ་ཐོན་པའི་སེམས། །མཁའ་སྤྱོད་ཞིང་བཟང་འཕོ་བའི་བསམ་གཏན་དང། །གང་པོས་གཞན་གྱི་ཕུང་པོའི་གྲོང་ཁྱེར་དུ། །འཇུག་པའི་རྣལ་འབྱོར་འགྲུབ་པར་་ཧེ་རུ་ཀ་དཔལ་ཡབ་ཡུམ་གནས་གསུམ་གྱི། །མཁའ་འགྲོར་བཅས་པས་བརྩེབས་
རྗེས་བཟུངས་ཏེ། །ཕྱི་ནང་འགལ་རྐྱེན་ཀུན་ཞི་མཐུན་རྐྱེན་འགྲུབ། །རིམ་གཉིས་ལམ་བཟང་མྱུར་དུ་མཐར་ཕྱིན་ཤོག་ཅེས་པ་འདི་ནི་རྒྱལ་མཆོག་བསྐལ་བཟང་རྒྱ་མཚོའི་གསུང་ལ་དྷརྨ་བྷ་དྲས་ཁ་བསྐངས་ཏེ་དགེ་བྱེད་ཀྱི་ལོ་སྨིན་དྲུག་ཟླ་བའི་དམར་ཚེས་དགའ་བ་གསུམ་པའི་ཉིན་བྲིས་པའོ། །
   ༈    ་ཁྲག་འཐུང་དཔའ་བོར་འཁྱུར་ཅིང་རོལ་བར་ཤོག་སྐྱེ་འགག་གནས་གསུམ་བྲལ་བ་གདོང་མའི་གཤིས། ་རང་ངོ་ཤེས་ནས་རྟག་ཏུ་སྐྱོང་བར་ཤོག་ཕྱི་ནང་ཐབས་མཁས་ཀྱིས་དྲངས་དགའ་བ་བཞིས། །སྒྱུ་ལས་འོད་གསལ་ཟུང་དུ་འཇུག་པ་དང།།
བར་དོ་འཕོ་བ་གྲོང་འཇུག་ཉམས་ལེན་གྱིས། །རིམ་གཉིས་ལམ་བཟང་མྱུར་དུ་མཐར་ཕྱིན་ཤོག་རྩ་རླུང་ཐིག་ལེ་ཨེ་ཝཾ་དབྱིངས་སུ་ཐིམས། །ཞེས་སོགས་དཀྱུས་ལ་འཇུག་



