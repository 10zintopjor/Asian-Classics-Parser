   ༈   །
   ༈    དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་བཅོམ་ལྡན་འདས་རྣམས་
ལ་སྐྱབས་སུ་མཆིའོ། །དམ་པའི་ཆོས་རྣམས་ལ་སྐྱབས་སུ་མཆིའོ། །འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། །ལན་གསུམ་གྱིས་སྐྱབས་འགྲོ་དང། སེམས་ཅན་ཐམས་ཅད་

[008A]༄༅། །ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་གཙུག་ཏོར་འབར་བ་ཁྲོ་བོ་ཆེན་པོའི་བསྒོམ་བཟླས་ཉམས་སུ་བླང་བར་བགྱིའོ། །ལན་གསུམ་
ཀྱིས་སེམས་བསྐྱེད་བྱས་ལ། སྭ་བྷཱ་ཝས་སྟོང་པར་སྦྱངས། སྟོད་པའི་ངང་ལས་པཾ་ལས་པདྨ་དང། རཾ་ལས་ཉི་མའི་སྟེང་དུ། ཧཱུཾ་ཡིག་དམར་པོ་ཡོངས་སུ་གྱུར་པ་ལས། བདག་ཉིད་
བཅོམ་ལྡན་འདས་གཙུག་ཏོར་འབར་བ་ཁྲོ་བོ་ཆེན་པོ་སྐུ་མདོག་དམར་པོ་ཉི་མ་བྱེ་བའི་གཟི་འོད་འབར་བ། མེ་ཞུན་གྱི་ཐིགས་པ་འཛག་པ། ཞལ་གཅིག་ཕྱག་གཉིས་པ། སྦོམ་ཞིང་
ཐུང་བ། གསུས་ཁྱིམ་ཆེ་བ། ཕྱག་གཡས་རལ་གྲི་མེ་འབར་བ་ནམ་མཁའ་ལ་འཕྱར་བ། གཡོན་པ་ཐུགས་ཀར་སྡིགས་མཛུབ་མཛད་པའི་རྩེལ་འཁོར་ལོ་རྩིབས་བརྒྱད་པ་མེ་
འབར་བ་འཁོར་བ། ཞལ་གདངས་པ། མཆེ་བ་གཙིགས་པ། ལྗགས་འདྲིལ་བ། ཁྲོ་གཉེར་གློག་ལྟར་འཁྱུག་པ། སྤྱན་གསུམ་དམར་ཟླུམ་ཕྱོགས་བཅུར་གཟིགས་
པས་གནོད་བྱེད་གདུག་པ་ཅན་ཐམས་ཅད་ལ་གཟིར་བ། དབུ་སྐྲ་དང་སྨིན་མ་སྨ་ར་དམར་སེར་གྱེན་ལ་འབར་བ། སྟག་གི་པགས་པའི་ཤམ་ཐབས་ཅན། རིན་པོ་ཆེའི་རྒྱན་དང་སྤྲུལ་

[008B] ཡེ་ཤེས་ཀྱི་མི་དཔུང་འབར་བའི་ཀློང་ན་ཞབས་གཡས་བསྐུམས་གཡོན་བརྐྱངས་ཀྱིས་བྱད་མདང་འབྱུང་པོ་བརྫིས་པ། ཞལ་ནས་སྔགས་ཀྱི་ང་རོ་དུས་མཐའི་འབྲུག་ལྟར་
སྒྲོགས་པ། སྐུའི་བ་སྤུའི་ཁུང་བུ་ཐམས་ཅད་ནས་སྤྲུལ་པའི་ཁྲོ་བོ་མཚོན་ཚ་སྣ་ཚོགས་འཛིན་པ་མཐའ་ཡས་པ་སྤྲོས་པས་སྲིད་པ་གསུཾ་འགེངས་ཤིང་གནོད་བྱེད་མ་ལུས་པ་ཚར་གཅོད་པ་རང་གི་སྤྱི་བོར་
ཟླ་བ་ལ་གནས་པའི་ཨོཾ་དཀར་པོ། མགྲིན་པར་པདྨ་ལ་གནས་པའི་ཨཱ་དམར་པོ། ཐུགས་ཀར་པད་ཉི་ལ་གནས་པའི་ཧཱུཾ་དམར་པོ། དེ་ལས་འོད་ཟེར་འཕྲོས། འོག་
མིན་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་
གི་ལྷ་རིགས་ལྔ་འཁོར་བཅས་སྤྱན་དྲངས། ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་
ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བཧི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ། ཞེས་གསུངས་ཤིང་བུམ་པའི་ཆུས་སྤྱི་བོ་ནས་དབང་བསྐུར་བས་

[009A]༄༅། །ལུས་གང། དྲི་མ་དག་ཆུའི་ལྷག་མ་སྤྱི་བོར་འཁྱིལ་བ་ཡོངས་སུ་གྱུར་པ་ལས་རྡོ་རྗེ་སེམས་དཔས་དབུ་བརྒྱན་པར་གྱུར།  ཅེས་བསྐྱེད་ལ།  ཨོཾ་ཨུཥིཎ་ཥཝ་ཛཝ་ལ་ཀྲོ་དྷ་རཱ་ཛ་ས་པ་རི་ཝཱ་ར་ཨྲྒྷཾ་
ནས༑ ཤྤཏ་པྲ་ཏཱི་ཙྪ་ཧཱུཾ་སཱ་ཧཱའི་བར་གྱིས་མཆོད། རྒྱལ་བའི་གཙུག་ཏོར་ལས་འཁྲུངས་ཤིང། །ཉི་མ་བྱེ་བའི་གཟི་འོད་འབར། །གཙུག་ཏོར་འབར་བ་ཞེས་གྲགས་པའི། །འཁྲོ་བོའི་དབང་པོ་ལ་ཕྱག་འཚལ། །ཞེས་
བསྟོད། རང་གི་ཐུགས་ཀར་པད་ཉི་ལ་གནས་པའི་ཧཱུཾ་དམར་པོའི་མཐར་གཟུངས་སྔགས་ཀྱིས་གཡས་སྐོར་དུ་བསྐོར་བ་ལས་མེ་འོད་དཔག་ཏུ་མེད་པ་འཕྲོས་པས། ནད་གདོན་བྱང་བྱུར་རྨིས་ལྟས་མཚན་
ངན་དགྲ་བགེགས་ཐམས་ཅད་ཐལ་བའི་རྡུལ་དུ་བརླག་པར་གྱུར་པར་བསམས་ལ། ན་མས་མནྟ་བུདྡྷ་ནཱ། ཨ་པྲ་ཏི་ཧ་ཏ་ཤཱ་ས་ནཱ་ནཱཾ། ཨོཾ་ཁ་ཁ་ཁཱ་ཧི་ཁཱ་ཧི། ཧཱུཾ་ཧཱུཾ་ཛྭ་ལ་ཛྭ་ལ། པྲ་ཛྭ་ལ་པྲ་ཛྭ་ལ་ཏྵིཥྲ་ཏིཥྠ་
ཥྚིས་རྦ་དུ་རྞིཾ་ཀུ་རུ་སཱཧཱ། ཞེས་ཉེར་གཅིག་དང་བརྒྱ་སྟོང་སོཌ་དང་ཡིག་བྲྱ་བཟླ། མཇུག་ཏུ། རང་གི་ཡེ་ཤེས་པ་མདུན་གྱི་ནམ་མཁར་བཞུགས་པ་ལ་སྔར་བཞིན་མཆོད་བསྟོད་བྱས་པ། བདག་ལ་རྨི་ལམ་
ངན་པ་དང། མཚན་མ་ངན་པ་དང། ལྟས་ངན་པ་དང། དུས་མ་ཡིན་པར་འཆི་བ་དང། ནད་དང་གདོན་དང་གནོད་པ་དང། བགེགས་དང་བར་དུ་གཅོད་པར་བྱེད་པ་ཐམས་ཅད་ཕྱིར་བཟློག་ཅིག་

[009B] ཅེས་ཐལ་མོ་རྡེབ།  དཔལ་མགོན་སངས་རྒྱས་སྟོང་གི་རིག་སྡགས་སྐུ། །དྲག་ཤུལ་རྣམ་འགྱུར་བྱེ་བའི་རྔམས་སྟབས་ཀྱིས། །མ་རུངས་གདུལ་དཀའ་འདུལ་མཛད་ཁྲོ་བོའི་རྒྱལ། །ཁྱོད་ལ་གསོལ་འདེབས་
སྙིང་ནས་སྐྱབས་འཆའ་ན། །བདག་ཅག་དཔོན་སློབ་སྦྱིན་པའི་བདག་པོ་ཡི། །སྡིག་སྒྲིབ་ནག་པོའི་ལས་དང་ངེས་བསྐྱེད་པའི། །འགལ་རྐྱེན་ཕྱི་ནང་བར་དུ་གཅོད་པ་ཀུན། །ཡེ་ཤེས་མི་ཡིས་སྲིག་ཅིང་
སྦྱང་བར་མཛོད། །མཐུ་དང་ངན་གཏད་བྱང་ཁ་རྦོད་གཏོང་རྣམས། །གང་གིས་རྩོམ་པ་དེ་ལ་ཕྱིར་བཟློག་ཅིང། །རྨི་ལམ་མཚན་མ་ངན་རང་མི་ཤིས་པ། །ཐམས་ཅད་ཉེ་བར་ཞི་བར་མཛད་དུ་གསོལ། །བསླབ་
གསུམ་རིམ་གཉིས་ཚེ་བསོད་དཔལ་འབྱོར་ཀུན། །ཡར་ངོའི་ཟླ་བ་ལྟ་བུར་རབ་རྒྱས་ཤིང། །བཤད་སྒྲུབ་བསྟན་པ་ཕྱོགས་བཅུར་དར་བ་དང། །འགྲོ་ཀུན་བདེ་སྐྱིད་དཔལ་དང་ལྡན་པར་མཛོད། ། ཅེས་འདོད་
དོན་ལ་གསོལ་བ་བཏབ་རྗེས་རང་ལ་བསྟིམས་ནས།  འདིར་འབད་དགེ་བའི་འོད་སྟོང་གིས། །ནག་ཕྱོགས་མུན་པ་མཐར་བྱེད་ཅིང། །ཕན་བདེའི་སྣང་བ་ལ་བརྟེན་ནས། །འགྲོ་ཀུན་ཡང་དག་ལམ་འགྲོད་ཤོག་བདེ་
གཤེགས་གཙུག་ཏོར་ལས་འཁྲུངས་ཤིང། །བདེ་འབྱུང་བསྟན་དགྲ་ཚར་བཅད་ནས། །བདེ་ལེགས་འབྲས་བུ་སྩོལ་མཛད་པའི། །བདེ་མཆོག་འབར་བའི་བཀྲ་ཤིས་ཤོག་ ཅེས་བསྔོ་སྨོན་ཤེས་བརྗོད་

[010A]༄༅། །བྱའོ། །ཞེས་ཁྲོ་རྒྱལ་གཙུག་ཏོར་འབར་བའི་བསྒོམ་བཟླས་རྒྱུན་འཁྱེར་འདི་ནི་རྗེ་བློ་བཟང་ཆོས་ཀྱི་ཉི་མའི་གསུང་ལྟར་བན་རྒན་དྷརྨ་བྷ་དྲས་རང་གི་ཉམས་ལེན་དུ་སྦྱར་བའོ། །སརྦ་ཛ་ཡནྟུ།    ༈   
གཙུག་ཏོར་འབར་བའི་རྗེས་གནང་བྱ་ཚུལ་བཞུགས།     ༈    བླ་མ་མཆོག་དང་རྒྱལ་བའི་གཙུག་ཏོར་ལས། །ལེགས་འཁྲུངས་ཉི་མ་བྱེ་བའི་གཟི་འབར་ལྷར། །བཏུད་ནས་
མགོན་དེའི་རྗེས་གནང་ཆོ་ག་ནི། །ཁུངས་ལྡན་དམ་པའི་གཞུང་བཞིན་གསལ་བར་བྲི། ། འདིར་ཁྲོ་བོའི་རྒྱལ་པོ་གཙུག་ཏོར་འབར་བའི་རྗེས་གནང་ཇི་ལྟར་བྱ་ཚུལ་ནི། གནས་གཙང་མར་སྟེགས་བུ་ཁེབས་ལྡན་ལ་མཛིའི་ཁར་མཎྜལ་
པདྨ་འདབ་བརྒྱད་ཀྱི་ལྟེ་བར་ཉི་གདན་ལ་ཚོམ་བུ་དམར་པོ་བཀོད། མཐའ་སྐོར་དུ་ཆུ་གཉིས་ཉེར་སྤྱོད། མདུན་དུ་འབུལ་གཏོར་བདག་བསྐྱེད་ཀྱི་མཆོད་པ། རྡོར་དྲིལ་ལས་བུམ། མེ་ཏོག་སོགས་བཤམ། རྡོ་རྗེ་ཕ་ལམ་ལས་འབྱུང་པ་ལྟར་བདག་
བསྐྱེད་བཏང།  ལས་བུམ་གྱི་ནང་དུ་ཧཱུཾ་ཡིག་གི་མཐར་བཟླས་བྱའི་སྔགས་ཀྱིས་བསྐོར་བ་ལས་འོད་ཟེར་འཕྲོས། ཕྱོགས་བཅུའི་སངས་རྒྱས་བྱང་སེམས་ཐམས་ཅད་ཀྱི་བྱིན་རླབས་ནུས་མཐུ་ཐམས་ཅད་
འོད་ཟེར་གྱི་རྣམ་པར་སྤྱན་དྲངས་ཏེ། བུམ་ཆུ་ལ་ཐིམ་པར་གྱུར། ཨྀ་སྨྲ་ཏ་བཟླ། སྔགས་འཁོར་འོད་དུ་ཞུ་ནས་བུམ་ཆུ་ལ་ཐིམ་པར་གྱུར།  ཅེས་བསང་ཆུ་བསྒྲུབ།  ཚོམ་བུ་ཨྀ་མྲ་ཏས་བསངས། སྤ་

[010B] སྟོང་པའི་ངང་ལས་པཾ་ལས་པདྨ་དང། རཾ་ལས་ཉི་མའི་སྟེང་དུ། ཧཱུཾ་ཡིག་དམར་པོ་ཡོངས་སུ་གྱུར་པ་ལས། བཅོམ་ལྡན་འདས་གཙུག་ཏོར་འབར་བ་ཁྲོ་བོ་ཆེན་པོ་
གནོད་བྱེད་མ་ལུས་པ་ཚར་གཅོད་པ། དེའི་སྤྱི་བོར་ཟླ་བ་ལ་གནས་པའི་ཨོཾ་དཀར་པོ། མགྲིན་པར་པདྨ་ལ་གནས་པའི་ཨཱ་དམར་པོ། ཐུགས་ཀར་པད་ཉི་ལ་གནས་པའི་ཧཱུཾ་དམར་པོ། དེ་ལས་འོད་
ཟེར་འཕྲོས། འོག་མིན་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རིགས་ལྔ་
འཁོར་བཅས་སྤྱན་དྲངས། ཁྱེད་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་
སརྦ་ཏ་ཐ་ག་ཏ་ཨ་བཧི་ཥེ་ཀ་ཏ་ས་མ་ཡེ་ཤྲི་ཡེ་ཧཱུཾ། ཞེས་གསུངས་ཤིང་བུམ་པའི་ཆུས་སྤྱི་བོ་ནས་དབང་བསྐུར་བས། ལུས་གང། དྲི་མ་དག་ཆུའི་ལྷག་མ་སྤྱི་བོར་འཁྱིལ་པ་ཡོངས་སུ་གྱུར་པ་ལས་རྡོ་རྗེ་
སེམས་དཔས་དབུ་བརྒྱན་པར་གྱུར།  ཅེས་ཡན་ལག་བཞི་རྫོགས་སུ་བསྐྱེད་ལ། མཆོད་པ་བྱིན་གྱིས་བརླབས་ནས་མཆོད་བསྟོད་བྱ།  ལྷའི་ཐུགས་ཀར་པད་ཉི་ལ་གནས་པའི་ཧཱུཾ་དམར་པོའི་མཐར་གཟུངས་སྔགས་

[011A]༄༅། །ཀྱིས་གཡས་སྐོར་དུ་བསྐོར་བ་ལས་མེ་འོད་དཔག་ཏུ་མེད་པ་འཕྲོས་པས། རང་དང་སློབ་མ་རྣམས་ཀྱི་ནད་གདོན་བྱང་བྱུར་རྨས་ལྟས་མཚན་ངན་དགྲ་བགེགས་ཐམས་ཅད་ཐལ་
བའི་རྡུལ་དུ་བརླག་པར་གྱུར།  ཅེས་བཟླས་དམིགས་གསལ་བཏབ་ལ་བཟླས་པ་བྱ། གཏོར་མ་བྱིན་གྱིས་བརླབས་ལ།  ལྷའི་ལྗགས་འོད་ཟེར་གྱི་སྦུ་གུས་གཏོར་མ་དྲངས་ཏེ་གསོལ་བས་བདེ་བ་ཆེན་པོས་
མཉེས་པར་གྱུར།  ཅེས་སོགས་ཀྱིས་གཏོར་མ་ཕུལ་ལ་མཆོད་བསྟོད་དང་འདོད་དོན་ལ་གསོལ་བ་གདབ། དེ་ནས་སློབ་མ་རྣམས་ལ་ཁྲུས་ཕྱག་མེ་ཏོག་བཀྱེ་བསྡུ་མཎྜལ་བགེགས་སྦྱོང་རྣམས་སྔོན་དུ་འགྲོ་བས། འོ་ནམ་མཁའ་དང་
མཉམ་པའི་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་དམ་པའི་ཆོས་ཟབ་མོ་གསན་དགོངས་པ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་གསལ་བཏབ་
ནས་གསན་པར་ཞུ། གསོན་བྱའི་ཆོས་ནི། རྗེ་བློ་བཟང་ཆོས་ཀྱི་ཉི་མས། གཞན་འཇོམས་ནུས་པ་ཐོགས་མེད་ཅིང། །ཚུར་ལ་གང་གིས་མི་ཕིགས་པ། །གདམས་ངག་རྡོ་རྗེ་ཕ་ལམ་འདི། །དམ་པའི་ཐུགས་
ཀྱི་གཅིས་ནོར་ཏེ། །ཞེས་གསུངས་པ་ལྟར། ནད་གདོན་སྡིག་སྒྲིབ་རྨི་ལྟས་མཚན་ངན་མཐུ་གཏད་བྱད་རྦོད་སོགས་མི་མཐུན་པའི་ཕྱོགས་ཐམས་ཅད་ལྷག་མེད་དུ་འཇོམས་པར་མཛད་པའི་ཁྲོ་རྒྱལ་གཙུག་

[011B] སླར་ཡང་བཅོམ་ལྡན་འདས་ཤཱཀྱ་ཐུབ་པས་དབང་བསྒྱུར་གྱི་གནས་སུ་འཇམ་དཔལ་རྩ་བརྒྱུད་གསུངས་
པའི་ཚེ་འདི་ཉིད་ཀྱི་གཟུངས་སྔགས་ཕན་ཡོན་དང་བཅས་པ་གསུངས། དེ་ནས་ཡོངས་གྲགས་ཀྱི་པཎྜི་ཏ་ཆེན་པོ་ཨྦྷྱ་ཀ་ར་ནས་རྩ་བའི་བླ་མའི་བར་དུ་ཉེ་བར་བརྒྱུད་པ་ཡིན་ཅིང། བླ་མ་གོང་མ་རྣམས་ཀྱིས་
ཕྱིར་བཟློག་འདི་ཁོ་ན་ལ་མཛད་པས་འཕྲལ་དུ་འགྲུབ་པ་མྱོང་གྲུབ་ཡིན་པས་ཐུགས་རྩིས་ཤིན་ཏུ་ཆེ་བའི་ཡི་དམ་ཁྱད་པར་ཅན་འདིའི་རྗེས་གནང་ཟབ་མོ་འབུལ་བ་ཡིན་པས། ཐོག་མར་གནས་ཁང་གཞལ་ཡས་
ཁང་དང། སློབ་དཔོན་ཡི་དམ་དངོས་སུ་མོས་པ་ལ། རྗེས་སུ་གནང་བར་གསོལ་བ་འདེབས་པ་འདིའི་རྗེས་ཟློས་མཛོད། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམ་སྦྱོང་བ། །དེ་རིང་བཤད་
པའི་རིན་ཆེན་གཏེར། །གཙོ་བོས་བདག་ལ་བཀའ་དྲིན་སྩོལ། ། ལན་གསུམ།  རྒྱུད་དག་པའི་སླད་དུ་མདུན་བསྐྱེད་ཁྲོ་རྒྱལ་གཙུག་ཏོར་འབར་བ་ལ་བླ་མ་ཡི་དམ་སངས་རྒྱས་བྱང་སེམས་མཁའ་འགྲོ་ཆོས་
སྲུང་གིས་བསྐོར་བའི་དྲུང་དུ་ཡན་ལག་བདུན་གྱི་སྒོ་ནས་བྱང་སྡོམ་འཛིན་པ་འདིའི་རྗེས་ཟློས་མཛོད། དཀོན་མཆོག་གསུམ་ལ་བདག་སྐྱབས་མཆི། ནས༑ སངས་རྒྱས་འགྲུབ་པར་ཤོག་ རྒྱུན་བཤགས་
[012A]༄༅། ། ལན་གསུམ་ ། དངོས་གཞི་ལ་མཐུན་མོང་མ་ཡིན་པའི་གསོལ་འདེབས་འདིའི་རྗེས་ཟློས་མཛོད། དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་པས། བདག་ལ་
ཁྲོ་བོའི་རྒྱལ་པོ་གཙུག་ཏོར་འབར་བའི། སྐུ་གསུང་ཐུགས་ཀྱི་རྗེས་སུ་གནང་བ་མ་ལུས་པ་སྩལ་དུ་གསོལ།  ལན་གསུམ་ ། གཞི་འགོད་པ་ནི།  སློབ་མ་རྣམས་ཨམྲྀ་ཏས་བསངས། སྭ་བྷཱ་ཝས་སྦྱངས་ ། སྟོང་པའི་
ངང་ལས་པཾ་ལས་པདྨ་དང། རཾ་ལས་ཉི་མའི་སྟེང་དུ་ཧཱུཾ་ཡིག་དམར་པོ་ཡོངས་སུ་གྱུར་པ་ལས། སློབ་མ་རྣམས་བཅོམ་ལྡན་འདས་གཙུག་ཏོར་འབར་བ་ཁྲོ་བོ་ཆེན་པོ་་ཐུགས་ཀར་པད་ཉི་ལ་གནས་
པའི་ཧཱུཾ་དམར་པོས་མཚན་པར་གྱུར།  ཅེས་བསྐྱེད་ ། སློབ་དཔོན་ཡི་དམ་དུ་གསལ་བའི་ཐུགས་ཀའི་ཧཱུཾ་ལས་འོད་ཟེར་འཕྲོས་པས། མདུན་བསྐྱེད་དང་ཕྱོགས་བཅུའི་རྒྱལ་བ་སྲས་བཅས་ཐམས་ཅད་ཀྱི་ཐུགས་
རྒྱུད་བསྐུལ་ཏེ། ཐུགས་གཉིས་སུ་མེད་པའི་ཡེ་ཤེས་ཁྲོ་རྒྱལ་གཙུག་ཏོར་འབར་བའི་ལྷ་ཚོགས་ཀྱི་རྣམ་པར་སྤྱན་དྲངས་ནས། ཁྱེད་རང་རྣམས་ཀྱི་ལུས་ལ་ཆར་ཆེན་པོ་བབས་པ་བཞིན་དུ་སིབ་སིབ་
ཐྀམ་པས་རྒྱུད་བྱིན་གྱིས་བརླབས་པའི་མོས་པ་མཛོད།  དྲིལ་གསིལ་དང་བཅས་ ། འགྲོ་ཀུན་སྲིད་པའི་རྒྱ་མཚོ་ལས། །རྨད་བྱུང་ཐུགས་རྗེའི་གྲུ་གཟིངས་ཀྱིས། །སྒྲོལ་བའི་ཐུགས་དམ་བཅས་པ་བཞིན།།

[012B] །ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། དེས་ལུས་ཀྱི་སྡིག་སྒྲིབ་དག་ཏེ་ཁྲོ་རྒྱལ་གཙུག་ཏོར་འབར་བའི་སྐུའི་བྱིན་རླབས་དང་རྗེས་གནང་ཐོབ་པའི་མོས་པ་མཛོད།  རྗེས་སུ་བཟླས་
པའི་ལུང་ནི་ ། སློབ་དཔོན་ལྷར་གསལ་བའི་ཐུགས་ཀར་པད་ཉི་ལ་གནས་པའི་ཧཱུཾ་དམར་པོའི་མཐར་སྔགས་ཀྱིས་བསྐོར་བ་ལས་རང་འདྲ་བྱུང་བ་སློབ་དཔོན་གྱི་ཞལ་ནས་ཐོན་ཏེ་སློབ་མ་ལྷར་གསལ་བའི་ཁ་ནས་ཞུགས་
སྙིང་གར་པད་ཉི་ལ་གནས་པའི་ཧཱུཾ་དམར་པོའི་མཐར་གཡས་སྐོར་དུ་འཁོད་པ་ལས་འོད་ཟེར་མེ་འོད་ལྟ་བུ་འཕྲོས། ནད་གདོན་སྡིག་སྒྲིབ་རྨི་ལྟས་མཚན་ངན་མཐུ་གཏང་བྱང་རྦོད་སོགས་མི་མཐུན་པའི་ཕྱོགས་
ཐམས་ཅད་ལྷག་མེད་དུ་བསྲེགས་པའི་མོས་པ་དང་བཅས་སྔགས་འདིའི་རྗེས་ཟློས་མཛོད། ན་མཿ་ས་མནྟ་བུདྡྷཱ་ནཱཾ། ཨ་པྲ་ཏི་ཧ་ཏ་ཤ་ས་ནཱ་མཱཾ། ཨོཾ་ཁ་ཁ་ཁཱ་ཧི་ཁཱ་ཧི། ཧཱུཾ་ཧཱུཾ་ཛྭ་ལ་ཛྭ་ལ། པྲ་ཛྭ་ལ་པྲ་ཛྭ་ལ་ཏི་ཥྛ་ཏི་ཥྛ། ཥྚི་སརྦ་
དུ་རྟི་མི་ཏི་དུ་སྶབྣ་ཤཱནྟིཾ་ཀུ་རུ་སཱ་ཧཱ།  ལན་གསུམ་ ། སློབ་དཔོན་ལ་མེ་ཏོག་འཐོར་བཞིན་དུ་འདིའི་རྗེས་ཟློས་མཛོད། བཅོམ་ལྡན་བདག་ལ་སྩལ་ལགས་ཀྱིས། །བདག་ལ་འགོ་པར་མཛད་དུ་གསོལ། །ལན་
གསུམ། དེ་ལྟར་ཕུལ་བའི་མེ་ཏོག་དེ་སྔགས་ཀྱི་འཕྲེང་བར་བྱིན་གྱིས་བརླབས་ཏེ། ཁྱེད་རང་རྣམས་ཀྱི་སྤྱི་བོ་ནས་བསྟིམས་པས་སྙིང་གའི་སྔགས་ཀྱི་བྱིན་རླབས་བརྟན་པར་བྱས་སོང་སྙམ་པ་མཛོད། མེ་

[013A]༄༅། །ཏོག་གཏོར་ལ། བཅོམ་ལྡན་འདི་ལ་སྩལ་ལགས་ཀྱིས། །འདི་ལ་འགོ་བར་མཛད་དུ་གསོལ། །སྔགས་ཀྱི་དངོས་གྲུབ་སྩལ་དུ་གསོལ། །བརྟུལ་ཞུགས་བརྟན་པར་མཛད་དུ་གསོལ་
རིག་པ་འཛིན་པ་འདི་རྣམས་ལ་ཁྲོ་རྒྱལ་གཙུག་ཏོར་འབར་བའི་གསུང་གི་བྱིན་རླབས་མ་ལུས་པ་འཇུག་པར་གྱུར་ཅིག་ཅེས་བརྗོད།  དམ་བཅའ་བའི་ལུང་ནི་ ། ཚིག་འདིའི་རྗེས་ཟློས་མཛོད། སློབ་དཔོན་དགོངས་སུ་
གསོལ། བདག་མིང་འདི་ཞེས་བགྱི་བས། དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་ཁྲོ་རྒྱལ་གཙུག་ཏོར་འབར་བ་ཡི་དམ་གྱི་ལྷར་གཟུང་བར་བགྱིའོ། ། ལན་གསུམ་ ། དེས་དག་གི་
སྡིག་སྒྲིབ་དག་སྟེ་ཁྲོ་རྒྱལ་གཙུག་ཏོར་འབར་བའི་གསུང་གི་བྱིན་རླབས་དང་རྗེས་གནང་ཐོབ་པའི་མོས་པ་མཛོད།  བྱིན་གྱིས་བརླབས་པའི་ལུང་ནི་ ། སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་
ཀྱི་ལྷའི་ཐུགས་ཀར་འཕོག་པས། དེའི་ཐུགས་ཀ་ནས་ཐུགས་གཉིས་སུ་མེད་པའི་ཡེ་ཤེས་ཀྱི་ངོ་བོ་རང་འདྲ་མཐེབ་སོར་ཙམ་ཞིག་བྱུང་བ་ཁྱེད་རང་རྣམས་ཀྱི་སྤྱི་བོ་ནས་ཞུགས། སྙིང་གའི་ས་བོན་ལ་ཐིམ་
པས༑ ཁྱེད་རང་རྣམས་ཀྱི་ལུས་འོད་དུ་ཞུ་ནས་ས་བོན་ལ་ཐིམ། ས་བོན་ཡང་ཇེ་ཕྲ་ཇེ་ཕྲར་ཡལ་ནས་བདེ་སྟོང་གི་ངང་ལ་ཅུང་ཟད་མཉམ་པར་འཇོག་པར་མཛོད། དེའི་ངང་ལས་སླར་ཡང་ཁྲོ་རྒྱལ་གཙུག་

[013B] དེས་ཡིད་ཀྱི་སྡིག་སྒྲིབ་དག་སྟེ། ཁྲོ་རྒྱལ་གཙུག་ཏོར་འབར་བའི་ཐུགས་ཀྱི་བྱིན་རླབས་དང་རྗེས་གནང་ཐོབ་པའི་མོས་པ་མཛོད།  མཇུག་ཆོག་ནི་ ། དེའི་
དམ་ཚིག་རྣམས་ལེགས་པར་བསྲུང་སྙམ་པས་འདིའི་རྗེས་ཟློས་མཛོད། གཙོ་བོས་ཇི་ལྟར་བཀའ་སྩལ་པ། །དེ་དག་ཐམས་ཅད་བདག་གིས་བགྱི། ། ལན་གསུམ་ ། གཏང་རག་གི་མཎྜལ་ཕུལ། རང་གི་ལུས་བྲན་
དུ་འབུལ་སྙམ་པས་འདིའི་རྗེས་ཟློས་མཛོད། དེང་ནས་བརྩམས་ཏེ་བདག་བྲན་དུ། །ཁྱེད་ལ་བདག་ནི་འབུལ་ལགས་ཀྱི། །ཁྱེད་ཀྱིས་སློབ་མར་གཟུང་བ་དང། །ཆ་ཡིས་ཀྱང་ནི་སྤྱད་དུ་གསོལ། །ལན་
གསུམ། མཆོད་བསྟོད། ཡིག་བརྒྱ་བཟོད་གསོལ། ཨོཾ་བཛྲ་མུཿ་ཡེ་ཤེས་པ་རང་བཞིན་གྱི་གནས་སུ་གཤེགས་ཤིང། དམ་ཚིག་པ་རང་ལ་ཐིམ་པར་གྱུར།  བསྔོ་སྨོན་ཤིས་བརྗོད་བྱས་ལ། ལས་ཀྱི་རྗེས་མི་མངོན་
པར་བྱའོ་ ། །དེ་ལྟར་ཁྲོ་རྒྱལ་གཙུག་ཏོར་འབར་བའི་ལྷའི། །རྗེས་གནང་ཆོ་ག་བཀླགས་པའི་དོན་འགྲུབ་འདི། །ས་ཆེན་ཀུན་བློ་བནྡེ་ཚུལ་རིན་དང། །བློ་བཟང་ཆོས་ལྡན་ཆོས་ཀྱི་ཉི་མ་སོགས། །ས་
དགེའི་མཁས་མང་གསུང་བཅུད་ལེགས་མྱངས་པའི། །དགེ་སློང་དྷརྨའི་མིང་ཅན་བདག་གིས་བྲིས། །དགེ་བས་དམ་ཆོས་ཚུལ་བཞིན་སྒྲུབ་པ་རྣམས། །རྐྱེན་ངན་བར་གཅོད་གཡུལ་ལས་རྒྱལ་གྱུར་

[014A]༄༅། །ཅིག་སརྦ་ཛ་ཡནྟུ།།



