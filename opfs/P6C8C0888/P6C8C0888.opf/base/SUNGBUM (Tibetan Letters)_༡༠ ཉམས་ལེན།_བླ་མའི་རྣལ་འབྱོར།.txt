༄༅། །བླ་མའི་རྣལ་འབྱོར་མདོར་བསྡུས་བཞུགས་སོ། །

[001A] །ན་མོ་གུ་རུ་བྷྱ་ འདིར་བླ་མའི་རྣལ་འབྱོར་མདོར་བསྡུས་ཉམས་སུ་ལེན་པར་འདོད་མའི་གང་ཟག་གིས་སྐྱབས་སེམས་ཚད་མེད་བཞི་རྒྱུད་དང་འདྲེས་ངེས་
སུ་བྱས་ནས། འདི་ལྟར།  མདུན་གྱི་ནམ་མཁར་སེང་ཁྲི་པད་ཟླའི་སྟེང། །ངོ་བོ་རིགས་གསུམ་སྒྱུ་འཕྲུལ་ཙོང་ཁ་པ། །རྣམ་པ་བཀའ་དྲིན་མཉམ་མེད་
དའི་བཾ་མཚན། །གསུམ་ལྡན་དགེ་སློང་རྡོ་རྗེ་འཛིན་པའི་ཚུལ། །ཕྱག་གཡས་རྡོ་རྗེ་གཡོན་པ་དྲིལ་བུ་བསྣམས། །སྐུ་དབུང་གཡས་གཡོན་གླེགས་བམ་
རལ་གྲིས་མཚན། །ཆོས་གོས་གསུམ་གསོལ་གསེར་མདོག་པཎ་ཞྭས་མཛེས། །ཞབས་གཉིས་རྡོ་རྗེ་སྐྱིལ་གྲུང་ཚུལ་གྱིས་བཞུགས། །གནས་

[002A]༄༅། །གསུམ་ཡི་གེ་གསུམ་མཚན་ཧཱུཾ་འོད་ཀྱིས། །ཡེ་ཤེས་སྤྱན་དྲངས་དམ་ཡི་དབྱེར་མེད་གྱུར། །ལུས་ངག་ཡིད་གསུམ་གུས་པས་
ཕྱག་འཚལ་ལོ། །དངོས་བཤམས་ཡིད་སྤྲུལ་མཆོད་པ་མ་ལུས་འབུལ། །ཐོག་མེད་ནས་བསགས་སྡིག་ལྟུང་སོ་སོར་བཤགས། །སྐྱེ་འཕགས་དགེ་
བ་ཀུན་ལ་རྗེས་ཡི་རངས། །ཟབ་རྒྱས་ཆོས་འཁོར་མ་ལུས་བསྐོར་དུ་གསོལ། །བསྐལ་བརྒྱར་མྱ་ངན་མི་འདར་གསོལ་བ་འདེབས། །དུས་གསུམ་
དགེ་ཚོགས་བྱང་ཆེན་ཐོབ་ཕྱིར་བསྔོ། །གླིང་བཞི་རི་རབ་ཉི་ཟླ་རིན་ཆེན་བདུན། །རིན་ཆེན་མཎྜལ་ཀུན་བཟང་མཆོད་པའི་ཚོགས། །བློ་ཡིས་བླངས་

[002B] །ཐུགས་རྗེས་བཞེས་ནས་བྱིན་གྱིས་བརླབ་ཏུ་གསོལ། །དོན་ཆེན་གསུམ་གྱི་གསོལ་འདེབས་ལན་གསུམ། མཚན་སྔགས། ཨོཾ་ཨཱ་གུ་རུ་བཛྲ་དྷ་ར་སུ་མ་ཏི་བོདྷི་ཤཱསན་སྱ་དའི་བཾ་སརྦ་
སིདྡྷི་ཧཱུཾ་ཧཱུཾ། བརྒྱ་སྟོང་སོགས་ཅི་ནུས་བཟླས་མཐར། དགེ་བ་འདི་ཡིས་་བླ་མ་སངས་རྒྱས་འགྲུབ་་འགྲོ་བ་་དེ་ཡི་ས་ལ་་སླར་ཡང་འདོད་གསོལ་ཞུ་བ་ནི། བདེ་ལེགས་རྩ་བ་དྲིན་ཅན་བླ་མ་ལ། །མཆོད་
ཅིང་གུས་པས་གསོལ་བ་བཏབ་པའི་མཐུས། །བཀའ་དྲིན་གསུམ་ལྡན་དཔལ་ལྡན་བླ་མ་ཡིས། །དགྱེས་བཞིན་རྗེས་སུ་འཛིན་པར་བྱིན་གྱིས་རློབས། །རྙེད་དཀའི་རྟེན་བཟང་རིང་དུ་མི་གནས་པར། །
མི་རྟག་འཆི་བར་ངེས་རྙེད་ལས་དབང་གིས། །རིགས་དྲུག་གང་དུ་འཁོར་བའི་ངང་ཚུལ་ལ། །ཞེན་ལོག་ངེས་འབྱུང་སྐྱེ་བར་བྱིན་གྱིས་རློབས། །བཏང་སྙོམས་ས་གཞིར་བྱམས་པའི་ཆུ་ཡིས་བརླན། །
སྙིང་རྗེའི་ས་བོན་ལྷག་བསམ་དྲོད་ཀྱིས་བསྐྱང། །བྱང་སེམས་མྱུ་གུར་ཚོགས་གཉིས་ཡལ་འདབ་རྒྱས། །སྐུ་གསུམ་འབྲས་བཟང་སྨིན་པར་བྱིན་གྱིས་རློབས། །ཆོས་ཀུན་རང་བཞིན་སྟོང་པའི་
གནས་ལུགས་དང། །རྒྱུ་འབྲས་རྟེན་འབྲེལ་བསླུ་བ་མེད་པ་གཉིས། །གཅིག་གྲོགས་གཅིག་ཏུ་ཁྱེར་བའི་རྣལ་འབྱོར་གྱིས། །དབུ་མའི་དགོངས་དོན་རྟོགས་པར་བྱིན་གྱིས་རློབས། །དེ་ལྟར་

[003A]༄༅། །ལམ་གྱི་སྙིང་པོ་རྣམ་གསུམ་གྱི། །དགོངས་དོན་ཇི་བཞིན་མ་ནོར་ལེགས་རྟོགས་ནས། །རྣམ་དག་བསླབ་ཁྲིམས་ཚུལ་བཞིན་ལེགས་བསྲུང་སྟེ། །དམ་པའི་མགོན་
དང་མི་འབྲལ་རྗེས་འཛིན་ཤོག་མདོར་ན་སྐྱེ་ཞིང་སྐྱེ་བ་ཐམས་ཅད་དུ། །རིགས་བཟང་བློ་གསལ་ང་རྒྱལ་མེད་པ་དང། །སྙིང་རྗེ་ཆེ་ཞིང་བླ་མ་ལ་གུས་པའི། །དཔལ་ལྡན་བླ་མའི་དམ་ཚིག་ལ་
གནས་ཤོག་ཚེ་རབས་ཀུན་ཏུ་་མ་གྱུར་ཅིག་ །ཅེས་པ་འདི་ནི་པཱ་རན་ཀུན་སྐྱོབས་གླིང་གི་གྲྭ་རིགས་དོན་ཡོད་རྡོ་རྗེ་ཟེར་བས་ཡང་ཡང་བསྐུལ་བའི་ངོར་  ༸ཆོས་མེད་བ་ན་རྒན་འདུ་གསུམ་པས་བྲིས་པ་ཛ་ཡནྟུ། །
 ༄༅། །དུས་འཁོར་བླ་མའི་རྣལ་འབྱོར་དངོས་གྲུབ་རྣམ་གཉིས་ཀྱི་དགའ་སྟོན་ཞེས་བྱ་བ་བཞུགས་སོ།།  ། །ན་མོ་གུ་རུ་ཤྲཱི་ཀཱ་ལ་ཙཀྲ་ཡ། ཕྱོགས་བཅུའི་རྒྱལ་ཀུན་གཅིག་བསྡུས་ཕྲ་རབ་ཆོས། །ཉེར་ཟད་དྭངས་
ཤིང་ཐོགས་མེད་རྡོ་རྗེའི་སྐུ། །ཚད་མེད་འགྲོ་ལ་སྐད་ཅིག་ཆོས་སྟོན་པ། །དཔལ་ལྡན་དང་པོའི་སངས་རྒྱས་ལ་ཕྱག་འཚལ། །གང་དང་བླ་མ་དབྱེར་མེད་རྣལ་འབྱོར་ཚུལ། །མན་ངག་རིན་ཆེན་ཕྲེང་བའི་དོ་ཤལ་མཆོག་མདོར་
བསྡུས་ཚིག་གི་སྲད་བུར་ལེགས་བསྟར་ནས། །དཔྱོད་ལྡན་མགུལ་བའི་རྒྱན་དུ་སྤེལ་ལ་སྤྲོ།  །དེ་ལ་འདིར་དཔལ་དུས་ཀྱི་འཁོར་ལོའི་བླ་མའི་རྣལ་འབྱོར་ཉམས་སུ་ལེན་པར་འདོད་པས། ཡིད་མཐུན་གྱི་གནས་སུ་མཆོད་པ་གཙང་སྤྲ་ཐོན་པ་ལོག་འཚོས་མ་

[003B]  རྡོ་རྗེ་སློབ་དཔོན་དབང་མཆོག་ཐོབ། །དེས་བསྟན་ཐབས་ཤེས་དབྱེར་མེད་ཆོས། །དེར་གནས་དགེ་འདུན་རྣམ་གཉིས་ལ། །རབ་ཏུ་དང་བས་སྐྱབས་སུ་མཆི། །དུས་འདི་ནས་བཟུང་བྱང་ཆུབ་བར། །
བྱང་ཆུབ་སེམས་ནི་བསྐྱེད་བགྱི་ཞིང། །བསམ་པ་རྣམ་པར་དག་པ་བསྐྱེད། །བདག་དང་བདག་གིར་འཛིན་པ་སྤངས།  །ཞེས་སོགས་ཀྱི་སྐྱབས་འགྲོ་དང།  བླ་མ་སངས་རྒྱས་སྲས་བཅས་ལ། །བདག་ཉིད་རྣམ་པ་ཀུན་ཏུ་འབུལ། །ཡོན་གནས་དམ་པ་ཁྱེད་
རྣམས་ཀྱིས། །བྲན་དང་འབངས་སུ་བཟུང་དུ་གསོལ། །བདག་གི་དུས་གསུམ་དགེ་བ་རྣམས། །རང་དོན་དྲི་མས་མ་གོས་པར། །སྲིད་གསུམ་སེམས་ཅན་མ་ལུས་པ། །སངས་རྒྱས་ཐོབ་པའི་རྒྱུར་གྱུར་ཅིག་ །ཅེས་སོགས་ཀྱིས་སེམས་བསྐྱེད་ལན་
གསུམ། དེ་ནས་དམིགས་པ་བརྟན་པོའི་ངང་ནས།  རང་མདུན་མཁའ་དབྱིངས་སེངྒེའི་ཁྲི། །ཟླ་ཉི་སྒྲ་གཅན་དུས་མེའི་སྟེང། །བླ་མའི་ངོ་བོ་དུས་འཁོར་ལོ། །ཞལ་གཅིག་ཕྱག་གཉིས་ནམ་མཁའི་མདངས། །རྡོར་དྲིལ་བཟུང་སྟེ་ཡུམ་ལ་འཁྱུད། །
སྣ་ཚོགས་ཡུམ་ནི་སྐུ་མདོག་སེར། །གྲི་ཐོད་འཛིན་པས་ཡབ་ལ་འཁྱུད། །གཡས་དམར་ཞབས་ནི་རབ་ཏུ་བརྐྱངས། །གཡོན་དཀར་ཞབས་ནི་ལེགས་བསྐུམས་པས། །བདུད་དང་དྲག་པོ་བརྫིས་པའི་སྟེང། །སྐུ་ལ་རྡོ་རྗེ་ནོར་བུ་སོགས། །སྣ་ཚོགས་
རྒྱན་མང་འོད་ཀྱིས་བརྗིད། །ཐུགས་ལས་རྡོ་རྗེའི་ཤུགས་སྤྲོས་པས། །ཡེ་ཤེས་སྤྱན་དྲངས་དམ་ཚིག་འདྲེས། །དབང་ལྷ་སྤྱན་དྲངས་གསོལ་བཏབ་པས། །དབང་བསྐུར་རིགས་བདག་རྒྱས་བཏབ་གྱུར། །ཉེར་སྤྱོད་ཕྱི་ནང་གསང་མཆོད་སྤྲིན་རབ་

[004A]༄༅། །འབྱམས་ནམ་མཁའི་ཁྱོན་བཀང་སྟེ། །སྐྱབས་གནས་ཀུན་འདུས་བླ་མར་འབུལ། །བླ་མ་དཔལ་ལྡན་དུས་འཁོར་ལོ། །ཁྱེད་ཀྱིས་བདག་ལ་བྱིན་གྱིས་རློབས། །དངོས་གྲུབ་མ་ལུས་བདག་ལ་སྩོལ། །འདོད་དགུའི་ཆར་ཆེན་
མྱུར་དུ་ཕོབ། །སྟོན་པ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་དང་པོའི་སངས་རྒྱས་དཔལ་དུས་ཀྱི་འཁོར་ལོ་ལ་ཕྱག་འཚལ་ལོ། །མཆོད་དོ་སྐྱབས་སུ་མཆིའོ།  །ཞེས་ལན་བདུན་ནམ་ཉེར་གཅིག་དང།  ཨོཾ་ཨཱ་ཧཱུཾ་ཧོ་ཧཾ་ཀྵ། ཧྐྵྨླྭྲྱཾ་ཧཱུཾ་
ཕཊ་ ཅེས་ཡབ་དང།  ཨོཾ་བི་ཤྭ་མ་ཏཱ་ཧཱུཾ་ཕཊ།  །ཅེས་ཡུམ་གྱི་སྔགས་བརྒྱ་སྟོང་ཁྲི་འབུམ་སོགས་ཅི་ནུས་བཟླས་ལ། མཐར་འདོད་གསོལ་ནི།  ཐབས་ཤེས་ཟུང་དུ་འཇུག་པ་ཡི། །གཤོག་ཡངས་སྤྱོད་པའི་རྒྱལ་སྲས་ཀྱི། །ངང་པའི་རྒྱལ་པོ་ལྷན་ཅིག་ཏུ། །སྤྱོད་པ་
རྒྱ་མཚོ་མཐར་ཕྱིན་ཤོག་རྣམ་བཅས་བཞིན་ལག་ཅན་གྱི་སྐུ། །རྣམ་མེད་སྒྱུ་མའི་ཕྱག་རྒྱའི་འོད། །འཕོ་ཆེན་བཅུ་གཉིས་སྲིད་རྩ་ཡི། །དྲི་བཞོན་འཇོམས་པར་བསྒོམ་ནུས་ཤོག་ཉི་ཁྲི་ཆིག་སྟོང་དྲུག་བརྒྱ་ཡི། །འགྱུར་
མེད་བདེ་ཆེན་ཕྲ་རབ་རྡུལ། །དབུ་མའི་ནང་དུ་བརྩེགས་པ་ཡི། །བེམ་ཆོས་ཁམས་རྣམས་ཟད་པར་ཤོག་སྟོང་གཟུགས་ཕྱག་རྒྱའི་དབང་པོའི་གཞུ། །མི་འགྱུར་བདེ་བའི་ཁ་དོག་ལྔ། །དབྱེར་མེད་གཞོམ་བྲལ་རྡོ་རྗེའི་སྐུ། །
ངེས་དོན་ནཱ་ད་མངོན་བྱེད་ཤོག་ཆད་མེད་རྡོ་རྗེ་ཨེ་ཝཾ་གདངས། །ཆོས་དབྱིངས་མཁའ་ལས་བསྒྲགས་པ་ཡིས། །འགྲོ་ཀུན་མ་རིག་གཉིད་སངས་ཏེ། །སྟོང་གཟུགས་གོ་འཕང་ཐོབ་པར་ཤོག་དེར་མ་སོན་པའི་གནས་སྐབས་སུ། །

[004B] །རིགས་ལྡན་ཞལ་བཟང་མངོན་གྱུར་ནས། །ཐེག་མཆོག་ཆོས་ལ་སྤྱོད་གྱུར་ཅིག་དེ་ལྟར་གསོལ་བཏབ་བླ་མ་ལྷ། །དགྱེས་བཞིན་འོད་ཞུ་བདག་ཉིད་ལ། །ཐིམ་པས་རང་ཉིད་གདན་ལྔའི་སྟེང། །དཔལ་
ལྡན་དུས་ཀྱི་འཁོར་ལོར་གྱུར། ། ཞེས་དམིགས་རྣམ་བརྟན་པོས་བརྗོད་པར་བྱའོ། །ཞེས་དུས་འཁོར་བླ་མའི་རྣལ་འབྱོར་དངོས་གྲུབ་རྣམ་གཉིས་ཀྱི་དགའ་སྟོན་ཞེས་བྱ་བ་འདི་ནི་ཁོ་ཚེ་བླ་མ་གས་བླ་མ་དགེ་འདུན་བསྟན་པ་ཕུན་ཚོགས་ནས་ཡང་ཡང་རྣ་བ་འཛེར་བའི་ངོ་མ་བཟློག་པར། ཆོས་མེད་བན་རྒན་འདུ་
གསུམ་སྙོན་ལས་བས་དམ་པའི་གསུང་ལས་བཏུས་ཏེ་འགལ་བསྡུས་ཀྱི་ཕྲེང་བར་སྤེལ་བའོ། །འདི་སུ་རུང་རུང་ལ་སྟོན་པར་མི་བྱའོ། །གུ་ཧྱ་སམ་ཡཿ་རྒྱཿ་རྒྱཿ་རྒྱཿ་་༄༅། །པདྨ་དབང་ཆེན་ཡང་གསང་ཁྲོས་པའི་བླ་མའི་རྣལ་འབྱོར་དོན་གཉིས་ལྷུན་གྲུབ་ཅེས་བྱ་བ་
བཞུགས་སོ།།  ། །དབང་ཆེན་ཧེ་རུ་ཀཿ་དཔལ་དང། །ཁྱབ་བདག་ཀུན་བཟང་ཆོས་རྒྱན་ལ། །གུས་པས་བཏུད་དེ་དབང་ཆེན་གྱི། །བླ་མའི་རྣལ་འབྱོར་ཁྱེར་བདེ་སྤེལ།  །འདིར་པདྨ་དབང་ཆེན་ཡང་གསང་ཁྲོས་པའི་
བླ་མའི་རྣལ་འབྱོར་ཉམས་སུ་ལེན་པར་འདོད་པ་དག་གིས་རྒྱུད་སྡེ་དང་བསྟུན་པའི་མཆོད་པ་རྣམས་གྱ་ནོམ་པ་གཙང་སྦྲ་ཐོན་པར་བཤམས། རང་སྟན་བདེ་བར་ལུས་གནད་དང་བཅས་འཁོད་ལ་སྐྱབས་སེམས་ཚད་མེད་བཞི་རྒྱུད་དང་འདྲེས་ངེས་སུ་བྱས་ནས་འདི་ལྟར།།།
རང་གི་སྤྱི་བོར་པད་ཉི་རུ་ཏྲའི་སྟེང། །རྩ་བའི་བླ་མ་ཁྱབ་བདག་པོ་དཧིའི་མཚན། །རྣམ་པ་བཅོམ་ལྡན་པདྨ་དབང་ཆེན་སྐུ། །དམར་ནག་ཞལ་གསུམ་ཕྱག་དྲུག་ཞབས་བཞི་པ། །གཡས་དཀར་གཡོན་ལྗང་དབུས་དམར་རེ་རེ་

[005A][#DATA APPARENTLY INCOMPLETE HERE]

[006A]༄༅།  །དམ་པའི་གསུང་ལས་བཏུས་ཏེ་གཡང་ཁྲལ་ཙམ་དུ་སྦྱར་བའོ།། །།༄༅། །ཟབ་ལམ་བླ་མའི་རྣལ་འབྱོར་བཞུགས་སོ།།  ༄༅། །ན་མོ་བཛྲ་བཧཻ་ར་ཝེ།  འདིར་ཟབ་ལམ་
བླ་མའི་རྣལ་འབྱོར་བསྒོམ་པར་འདོད་པ་དག་གིས་ཡིད་དང་མཐུན་པའི་གནས་སུ་དམིགས་རྟེན་རྣམས་ལེགས་པར་བཀྲམ་པའི་མདུན་དུ་མཆོད་གཏོར་སོགས་ལེགས་པར་འདུ་བྱས་ལ། རང་བདེ་བའི་གདན་ལ་ལུས་གནད་དང་ལྡན་པར་འཁོད་ནས་སྐྱབས་སེམས་ཚད་
མེད་བཞི་རྒྱུད་དང་འདྲེས་ངེས་སུ་བྱས་ནས་འདི་ལྟར།  རང་གི་སྤྱི་བོར་སེང་ཁྲི་པདྨ་དང། །ཉི་མའི་གདན་ལ་རྩ་བའི་བླ་མ་མཆོག་རྣམ་པ་རྡོ་རྗེ་འཇིགས་བྱེད་ཆེན་པོ་ནི། །ཞལ་ཕྱག་ཡོངས་རྫོགས་ཡུམ་དང་བཅས་པར་
གྱུར། །དེ་ཡི་ཐུགས་ཀར་ཟླ་བའི་དཀྱིལ་འཁོར་ལ། །ཡེ་ཤེས་སེམས་དཔའ་འཇམ་དཔལ་གཞོན་ནུའི་སྐུ། །དེ་ཡི་ཐུགས་ཀར་ཉི་མའི་དཀྱིལ་འཁོར་ལ། །ཏིང་འཛིན་སེམས་དཔའ་ཧཱུཾ་ཡིག་མཐིང་ཀ་ལས། །ལྔ་
ལྡན་འོད་ཟེར་འབར་བས་བསྐོར་བར་གྱུར། །བླ་མའི་གནས་གསུམ་ཡི་གེ་གསུམ་གྱིས་མཚན། །ཐུགས་ཀའི་ཧཱུཾ་ལས་འོད་ཟེར་རབ་འཕྲོས་པས། །རྩ་རྒྱུད་བླ་མ་རྒྱལ་བ་སྲས་བཅས་ཀུན། །སྤྱན་དྲངས་ཐིམ་པས་
དམ་ཡེ་དབྱེར་མེད་གྱུར། །གང་དྲིན་མ་དང། གཟུགས་མཆོག་ མ། ཕྱི་ནང་གསང་བའི་མཆོད་པ་འབུལ་ལ།  སྡིག་པ་རྣམས་ནི་བཤགས་པར་བྱ། །་བསྟེན་པར་བགྱི།  །སྤྲོ་ན་སྡོམ་བཟུང་ཀྱང་བྱ། ཏིང་ངེ་འཛིན་གྱི་དབང་བཞི་ལེན་

[006B] ཐུགས་རྗེ་བསྐུལ་བའི་བཟླས་པ་བྱ་བར་འདོད་ན། ཐུན་མོང་གི་ལུགས་ལྟར་འཇམ་དབྱངས་དཀར་སེར་གང་བཀོད་པ་དེའི་སྔགས་དང། ཁྲོ་བོའི་སྔགས་རིམ་པར་བདུད་རྩི་འབེབས་སྦྱངས་དང་བཅས་བྱ། དམར་སེར་དང་སྦྲགས་ཚེ་རྗེ་བཙུན་གྱི་ཕྱག་གཡས་པའི་རལ་གྲིའི་ལུ་བ་
ཐུགས་ཀར་བསྣམས་པ། རྩེ་མོ་རང་གི་སྙིང་གར་གཏད་པ་ལ་འཁྲིལ་ནས་བདུད་རྩིའི་རྒྱུན་བབས་པའི་དམིགས་པ་དང་བཅས་ཞི་ཁྲོའི་སྔགས་རིམ་པར་བཟླ། ཐུན་མོང་མ་ཡིན་པའི་ཁྲིད་ཐོབ་ཡོད་ན་དམིགས་པ་བྱེད་ཆོག་པ། དཔའ་གཅིག་གི་སྐབས་སུ་ཡུམ་བཅས་སུ་བསྙེན་པ་དེའི་མན་ངག་གིས་
ཤེས་པར་གྱུར་ནའང་འཆུན་དཀའ་བར་གསུང་ངོ། སྤེལ་ཚིག་བཏགས་པར་འདོད་ན། ཚེ་ལ།  ཨ་ཡུར་པུཥྚིཾ་ཀུ་རུ་སཱ་ཧཱ།  ལྟ་བུས་མཚོན། བསོད་ནམས་ལ།  པུ་ཎྱེ།  ཆོས་འཕེལ་བར་འདོད་ན།  དྷ་རྨ།  ཤེས་རབ་འཕེལ་བར་འདོད་ན།  པྲཉྫཱ།  ཡོན་ཏན་
ལ།  གུ་ཎ།  འདོད་ཡོན་ལ།  ཀ་མ་གུཎ་ སོགས་སྦྱར་རོ། །དེ་ནས།  བླ་མ་རྡོ་རྗེ་འཇིགས་བྱེད་ལ། །གུས་པས་ཕྱག་འཚལ་སྐྱབས་སུ་མཆི། །འདི་ཕྱི་བར་དོའི་འཇིགས་ལས་སྐྱོབས། །དངོས་གྲུབ་རྣམ་གཉིས་སྩལ་
དུ་གསོལ།  །ཞེས་པའི་གསོལ་འདེབས་གང་མང་དང། ཡོན་ཏན་གཞིར་གྱུར་མ་ལྟ་བུ་ལམ་ཡོངས་རྫོགས་ལ་བློ་སྦྱངས། ཡང་གོང་གི་གསོལ་འདེབས་ཀྱི་སྐབས།  བླ་མ་དྲག་པོ་རྡོ་རྗེ་འཇིགས་བྱེད་དེ། །སྐད་ཅིག་ཙམ་ཞིག་ཡིད་ལ་
དྲན་པས་ཀྱང། །དུག་གསུམ་བདུད་དཔུང་ཐལ་བར་རླག་བྱེད་པའི། །འདྲེན་མཆོག་བློ་བཟང་གྲགས་ལ་གསོལ་བ་འདེབས།  །ཞེས་རྒྱལ་བ་དབེན་ས་བ་ཆེན་པོས་མཛད་པ་འདི་བཏོན་ན་གྲོགས་དང་རྐྱེན་ངན་གྱིས་གཙེས་པ་ལ་མཆོག་ཏུ་

[007A]༄༅། །ཕན་པར་གསུངས་སོ། །དེ་ནས།  ཐུགས་རྗེའི་བདག་ཉིད་བླ་མ་རྡོ་རྗེ་འཆང། །བྱིན་རླབས་མཆོག་སྩོལ་བླ་མ་རྡོ་རྗེ་འཆང། །བསླུ་མེད་སྐྱབས་གནས་བླ་མ་རྡོ་རྗེ་འཆང། །བཀའ་དྲིན་འཁོར་
མེད་བླ་མ་རྡོ་རྗེ་འཆང། །གང་གི་ཞབས་སེན་སྙིང་གི་ཆུ་སྐྱེས་དབུས། །རྟག་ཏུ་བཞུགས་ནས་བདག་གི་ལས་ཉོན་གྱི། །ལོག་པའི་བློ་སྣ་མཐའ་དག་དྲུང་ཕྱུང་ནས། །ཚད་མེད་འཇོ་བའི་བྱིན་རླབས་གྲུ་ཆར་གྱིས། །
གུས་ལྡན་ཡིད་ཀྱི་ཞིང་ས་ཡོངས་སྨིན་པས། །མདོ་དང་སྔགས་ཀྱི་ལམ་བཟང་མྱུ་གུའི་ཚལ། །རྒྱས་པར་མཛོད་ཅིག་ཐུགས་རྗེ་གཏེར་ཆེན་ཀྱེ། །ཀུན་རྟོག་འཛིན་མར་གབ་པའི་ས་བོན་ལས། །ཀུན་གདགས་
གདོན་བགེགས་དུག་ཚེར་ཡོངས་ཁྱབ་པ། །མཐུ་སྟོབས་ནུས་པས་ཕྱུང་སྟེ་ཡེ་ཤེས་ཀྱི། །དྲག་པོའི་མེ་ཡིས་ལྷག་མེད་བསྲེགས་པར་མཛོད། །རྡོ་རྗེ་མཇུག་མ་བདས་པས་བུ་ཆུང་གིས། །གདུང་བའི་སྐད་ཀྱིས་
མ་ལ་འབོད་པ་བཞིན། །ཉིན་མཚན་ཀུན་ཏུ་སྙིང་ནས་གསོལ་བཏབ་ན། །ཡེ་ཤེས་ཐུགས་རྗེས་གཟིགས་ཤིག་བླ་མ་མཁྱེན། །དེ་ལྟར་གསོལ་བ་ ཞེས་སོགས་བླ་མཆོད་ལྟར་བྱ།  རྣམ་དག་བསམ་པས། ་
ཚེ་རབ་ཀུན་ཏུ་རྗེ་བཙུན་འཇམ་དབྱངས་ཀྱིས། །་དེང་བརྩམས་མ་ སོགས་ཅི་ཤེས་ཀྱི་སྨོན་ལམ་འདེབས་པར་བྱའོ། །ཞེས་པ་འདི་ཡང་མར་ཚད་ཞབས་དྲུང་ནས་འདི་ལྟ་བུ་ཞིག་དགོས་ཞེས་ཡང་ཡང་བསྐུལ་བའི་ངོ་མ་བཟློག་པར། ༸གྱི་ན་

[007B]སུ་རུང་རུང་ལ་སྟོན་པར་མི་བྱའོ།།  གུཧྱ། །



﻿བླ་མའི་རྣལ་འབྱོར་བཞུགས་སོ།།    ༈    །སྤྱིར་ཡང་ཐེག་པ་ཆེ་ཆུང་གི་
ཆོས་ཐམས་ཅད་ནས་བླ་མ་གལ་ཆེ་བས་མཚན་ཉིད་དང་བསྟན་ཚུལ་མང་དུ་གསུངས་
སྡོང་པོ་བཀོད་པ་ལས། སྐྱ་བ་འཛིན་པ་མེད་པ་ཡིས། །གྲུ་འདི་ཕ་རོལ་ཕྱིན་
མི་ནུས། །ཡོན་ཏན་ཐམས་ཅད་རབ་རྫོགས་ཀྱང། །བླ་མ་མེད་པས་སྲིད་མཐར་
མིན། །ཞེས་གསུངས་ཏེ། འཇིག་རྟེན་པའི་ཡོན་ཏན་རིགས་མཐོ་བ་ལ་སོགས་
པ་རྫོགས་པའམ། ཡང་ན་སྒྲུབ་པ་པོ་སློབ་མའི་ཡོན་ཏན་དད་པ་དང་ བརྩོན་
འགྲུས་ལ་སོགས་པ་རྫོགས་པ་ཡོད་ཀྱང་རྒྱུད་བྱིན་གྱིས་རློབ་པའི་བླ་མ་མ་བསྟེན་པར་
རྟོགས་པ་མི་སྐྱེ་ཏེ། དེ་མ་སྐྱེས་ན་འཁོར་བ་ལས་མི་ཐར་བས་བླ་མ་དམ་པ་བསྟེན་
དགོས་ལ། དེའི་མཚན་ཉིད་ཀྱང། བླ་མའི་མཚན་ཉིད་བརྒྱུད་པར་ལྡན། །རྟོགས་
པ་ཡོད་ན་ཚད་ལྡན་ཡིན། །རྫོགས་པའི་སངས་རྒྱས་ནས་བརྒྱུད་པ་བར་མ་ཆད་པར་
བྱང་ཆུབ་ཀྱི་སེམས་ལ་ངེས་པ་བརྟན་པོ་ཡོད་པ་ཇོ་བོའི་བཀའ་བརྒྱུད་ལྟ་བུ་ལ་བསྟེན་
དགོས། དེ་བརྟེན་པའི་ཚུལ་ཡང་གཉིས་ལས། དང་པོ་དོན་གྱི་སྒོ་ནས་བསྟེན་
པ་བླ་མའི་གསུང་ལས་ཇི་ལྟར་བྱུང་བ་བཞིན་སྒོ་གསུམ་གྱིས་བསྒྲུབ་པ་ཡིན། གསང་
བ་བརྡའི་སྒོ་ནས་བསྟེན་པ་ནི། རང་གི་སྙིང་ཁའམ་སྤྱི་གཙུག་ཏུ་བླ་མ་བསྒོམས་ནས་
མོས་གུས་བྱས་གསོལ་བ་འདེབས་པ་ཡིན། དེ་ལ་སྦྱོར་བ་དངོས་གཞི་མཇུག་གསུམ་
ལས། སྦྱོར་བ་ལ་གཉིས་ལས། དང་པོ་སེམས་བསྐྱེད་པ། བྱམས་སྙིང་རྗེ་
[140] གཉིས་པ་སྟོང་ར་བཅས། རང་ལུས་སྣང་ལ་རང་
བཞིན་མེད་པ་མེ་ལོང་གི་གཟུགས་བརྙན་ལྟ་བུར་བསམ། སྙིང་འོད་ཀྱི་གོང་བུ་ལྟ་
བུར་བསམ། དངོས་གཞི་ནི། སྤྱི་བོར་པདྨ་དང་ཟླ་བའི་གདན་གྱི་སྟེང་དུ་རང་གང་
མོས་ཀྱི་བླ་མ་བསམ། དེ་སྔར་མཐོང་མ་མཐོང་གི་བྱེ་བྲག་གི་སྐུའི་ཚད་ཇི་ཙམ་ཡིན་
པ་ལ་ཚོ་ན་གང་ཙམ་དུ་བསམ། ཞལ་གྱི་དཀྱིལ་འཁོར་དང་སྐུའི་བཞུགས་ཚུལ་དང་
གསུང་གི་ང་རོ་དང་ ཐུགས་ཀྱི་དགོངས་པ་ཐམས་ཅད་དྲན་པར་བྱ། བརྒྱུད་པའི་
བླ་མ་སངས་རྒྱས་ལ་ཐུག་པ་མན་ཆད་ཆོས་འབྲེལ་ཡོད་པའི་བླ་མ་ཐམས་ཅད་དང་
ཡིད་དམ་དང་ སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱང་བླ་མ་དེ་
དང་ངོ་བོ་ཐ་མི་དད་པར་མོས་པ་བྱ། མཆོད་པ་ཅི་འབྱོར་དབུལ། དེ་ནས་ཐལ་
མོ་སྦྱར་ལ། བླ་མའི་སྐུ་གསུང་ཐུགས་ལ་སྐྱབས་འགྲོ་ཅི་ནུས་བྱ། དེའི་དོན་
ཡང་སྐྱོན་ཐམས་ཅད་དང་བྲལ་བ། ཡོན་ཏན་ཐམས་ཅད་ཡོངས་སུ་རྫོགས་པ། དོན་
དམ་པར་རང་བཞིན་མེད་པ་ནམ་མཁའ་ལྟ་བུ་ཡིན་ཡང་བདག་ཅག་སེམས་ཅན་ཐམས་
ཅད་ཀྱི་དོན་དུ་སྣང་བ་ཡིན་སྙམ་དུ་བསམ། དེ་ནས་བླ་མ་དགེ་བའི་བཤེས་གཉེན་རིན་
པོ་ཆེ། བླ་མ་བརྒྱུད་པ་རྣམས་ཀྱི་རྒྱུད་ལ་ཇི་ལྟར་འཁྲུངས་པ། སངས་རྒྱས་དང་
བྱང་ཆུབ་སེམས་དཔའ་རྣམས་ཀྱི་རྒྱུད་ལ་ཇི་ལྟར་མངའ་བ། ངེས་དོན་གྱི་མདོ་སྡེ་
རྣམས་ཀྱི་བརྗོད་བྱའི་དོན་གྱི་མཐིལ་བྱང་ཆུབ་ཀྱི་སེམས་རྣམ་པ་གཉིས་བདག་གི་རྒྱུད་ལ་
ད་ལྟ་ཉིད་དུ་སྐྱེ་བར་བྱིན་གྱིས་བརླབ་ཏུ་གསོལ། འབྱོར་བ། རྒུད་པ། མཐོ་བ་
དམའ་བ། བདེ་བ། སྡུག་པ། ན་བ། འཆི་བ། འཕོ་བ། སྐྱེ་བའི་དུས་
ཐམས་ཅད་དུ་བྱང་ཆུབ་ཀྱི་སེམས་མངོན་དུ་གྱུར་པར་བྱིན་གྱིས་བརླབ་ཏུ་གསོལ། །རྐྱེན་
དང་བར་ཆད་ཐམས་ཅད་ཆོས་འདིའི་གྲོགས་སུ་འཁྱེར་ཤེས་པར་བྱིན་གྱིས་བརླབ་ཏུ་
གསོལ། ཞེས་ལན་གསུམ་གསོལ་བ་བཏབ། དེ་ནས་མཉམ་བཞག་གི་ཕྱག་

[141] དེའི་ནང་ན་མར་བླ་མའི་སྐུ་འོད་ཀྱི་
རྣམ་པ་སྐར་མདའ་འཕོ་བའི་ཚུལ་དུ་བྱོན་ནས་སྙིང་དུ་ཞུགས་པར་བསམ། བླ་མ་
སངས་རྒྱས་དངོས་རང་འདི་ཡིན་སྙམ་པའི་དད་གུས་སྐྱེས་ཚད་གཅིག་བསྒོམ། དེ་
ནས་ཁོང་གློད་ལ་བླ་མའི་སྐུ་གསུང་ཐུགས་རང་གི་ལུས་ངག་ཡིད་གསུམ་ལ་ཐིམ་པས་
རང་གི་ལུས་ངག་ཡིད་གསུམ་འོད་གསལ་ནམ་མཁའ་ལྟ་བུའི་ངང་དུ་གྱུར་པར་
བསམས་ལ་གནས་ཚད་དུ་བཞག་གསུམ་པ་རྗེས་ནི། དེ་ལ་མི་གནས་ན་རང་
གི་ལུས་དང་སྙིང་གའི་བླ་མ་སྔར་བཞིན་བསམ། ཡང་ན་སྤྱི་པོའམ། རང་བཞིན་
གྱི་གནས་སུ་གཤེགས་པར་བསམ། དུས་གསུམ་གྱི་དགེ་བ་ཐམས་ཅད་བླ་མའི་
ཐུགས་དགོངས་རྫོགས་པ་དང་ ཆོས་འདི་སྐྱེ་བའི་ཆེད་དུ་བསྔོ་བ་དང་ སྨོན་ལམ་
བཏབ་དེ་ལྟར་ཉམས་སུ་བླངས་པ་ལ་བརྟེན་ནས་ཕན་ཡོན་བསམ་གྱིས་མི་ཁྱབ་ཀྱང་
མདོར་བསྡུས་ན་ཐུན་མོང་དང་ཐུན་མོང་མ་ཡིན་པའི་ཕན་ཡོན་གཉིས་འབྱུང། མི་དང་
མི་མ་ཡིན་པའི་འཚོ་བ་ཐམས་ཅད་ཀྱིས་མི་ཚུགས། འཇིག་རྟེན་དང་འཇིག་རྟེན་ལས་
འདས་པའི་ཕུན་སུམ་ཚོགས་པ་ཐོབ། གདམས་ངག་དང་རྗེས་སུ་བསྟན་པ་ཐམས་
ཅད་འབྱུང། དམིགས་པ་གཉིས་ཀྱི་བྱེ་བྲག་གིས་འོད་གསལ་ལ་འཕོ་བ་ཡིན་པས་
འཆི་ཁ་མའི་གདམས་ངག་འདི་ཉིད་ཡིན། འདི་ལ་འབུངས་ན་རང་གང་འདོད་
ཀྱི་རྟོགས་པ་འཆར་ནུས་གསུངས། ཏིང་ངེ་འཛིན་གྱི་རྟོག་པ་གཞན་མི་དགོས་གསུངས་
རིན་པོ་ཆེ་སྤྱིལ་བུ་བའི་ཞལ་ནས། ངའི་སྙིང་ཕྱུང་ནས་བསྟན་ཀྱང་ཤ་དམར་ལྷོག་ལྷག་
པ་ཁམ་གཅིག་ལས་མི་གདའ་ཉམས་ལེན་གྱི་མཐིལ་ཕྱུང་བ་འདི་ཡིན་གསུངས་
བླ་མའི་རྣལ་འབྱོར་བླ་མའི་གསུང་ལས་ཡི་གེར་བཀོད་པའོ། །ཆོས་འདིའི་བརྒྱུད་
པ་ནི། སངས་རྒྱས་བཅོམ་ལྡན་འདས་ཀྱིས་འཕགས་པ་བྱམས་པ་ལ། དེས་ཐོཊ་
མེད་ལ། དེས་དབྱིག་གཉེན་ལ། ཀུ་ས་ལི་ཆེ་བ། ཀུ་ས་ལི་ཆུང་བ། གསེར་གླིང་པ་

[142] པོ་ཏོ་བ། ཤར་བ། འཆད་ཀ་བ་
སྤྱིལ་བུ་བ། སློབ་དཔོན་ལྷ། ལྷ་གདེང་བ། དཔོན། དྷརྨ་སིདྷ། རྒྱ་སྟོན་
བྱང་ཆུབ་རྒྱལ་མཚན། མཁན་པོ་གཞོན་ནུ་བྱང་ཆུབ། རིན་ཆེན་འབྱུང་གནས་དཔལ་
བཟང་པོ། དེས་བུདྡྷ་རཏྣ། དེས་ཀཱིརྟ་ཤ་ལ་ལ། དེས་ཛ་ཡ་བྷ་དྲ། དེས་
པུཎྱེ་རཏྣ་ལའོ།། །། སརྦ་ཧེ་འཛུམ། །།
ད་



﻿༄༅། །བླ་མའི་རྣལ་འབྱོར་ཐར་པར་བགྲོད་པའི་ཐེམ་སྐས་ཞེས་བྱ་བ་བཞུགས་སོ། །

[001A] །འདིར་བླ་མའི་རྣལ་འབྱོར་བསྒོམ་པར་འདོད་པས། རང་གི་འབྲལ་སྤངས་སོགས་ཀྱིས་གཙོ་བའི་སྐུ་གསུང་ཐུགས་ཀྱི་རྟེན་ཅི་འབྱོར་བ་བཤམས་
མདུན་དུ་འབྱོར་འཁོས་དང་བསྟུན་པའི་མཆོད་པ་གཡོ་མེད་པར་བཀོད་པ་ཅི་མཛེས་སུ་སྟར། རང་སྟན་བདེ་བར་སྤྱོད་ལམ་ཞི་དུལ་གྱིས་འཁོད་དེ། དགེ་སེམས་ཁྱད་པར་ཅན་གྱི་ངང་ནས་
སྐྱབས་སེམས་ཚད་མེད་བཞི་རྒྱུད་དང་འདྲེས་ངེས་བྱས་ནས། འདི་ལྟར། རང་མདུན་ཀུན་གསལ་སྒེག་མོའི་ལྟོ་བ་རུ། །བདེ་ཆེན་སྒྱུ་མའི་མཆོད་སྤྲིན་ཕྱུར་བུར་འགེངས། །
སྣ་ཚོགས་ཆུ་སྐྱེས་ཉི་ཟླའི་གདན་སྟེང་དུ། །ངོ་བོ་སྐྱབས་ཀུན་འདུས་པའི་བདག་ཉིད་མཆོག་རྣམ་པ་བཀའ་དྲིན་མཉམ་མེད་པོ་དཧིའི་མཚན། །

[002A] །གསུམ་ལྡན་དགེ་སློང་རྡོ་རྗེ་འཛིན་པའི་ཚུལ། །སྐུ་མདོག་དཀར་དམར་དགྱེས་པའི་འཛུམ་ཞལ་ཅན། །ཕྱག་གཡས་
ཆོས་འཆད་གཡོན་པ་མཉམ་བཞག་སྟེང། །ཟག་མེད་བདུད་རྩིས་བཀང་བའི་ལྷུང་བཟེད་བསྣམས། །དབུ་ལ་གསེར་མདོག་པཎ་ཆེན་སྒོམ་ཞྭས་
མཛེས། །སྐུ་ལ་ཆོས་གོས་ངུར་སྨྲིག་མདོག་ཅན་གསོལ། །ཞབས་གཉིས་རྡོ་རྗེའི་སྐྱིལ་ཀྲུང་ཚུལ་བཞུགས་པའི། །གནས་གསུམ་རྡོ་རྗེ་གསུམ་
གྱིས་ལེགས་པར་མཚན། །ཐུགས་ཀའི་འོད་ཀྱིས་སྐྱབས་གནས་མ་ལུས་པ། །སྤྱན་དྲངས་རྒྱལ་ཀུན་འདུས་པའི་བདག་ཉིད་གྱུར། །གྲངས་མེད་ལུས་

[002B] །ཕྱི་ནང་མཆོད་ཚོགས་ནམ་མཁའ་བཀང་སྟེ་འབུལ། །ཐོགས་མེད་ནས་བསགས་སྡིག་ལྟུང་སོ་སོར་བཤགས། །རང་གཞན་ཀུན་གྱི་དགེ་ལ་རྗེས་ཡི་རང། །རྨོངས་
མུན་སེལ་ཕྱིར་ཆོས་འཁོར་བསྐོར་བར་བསྐུལ། །བསྟན་པའི་དཔལ་དུ་བསྐལ་བརྒྱར་བཞུགས་གསོལ་འདེབས། །འདིས་མཚོན་དགེ་ཚོགས་བྱང་ཆེན་ཐོབ་ཕྱིར་བསྔོ། །རི་རབ་གླིང་བཞི་ཉི་ཟླ་རིན་ཆེན་
བདུན། །ལྷ་མིའི་དཔལ་འབྱོར་ཀུན་བཟང་མཆོད་སྤྲིན་འདི། །སྐྱབས་གནས་ཀུན་འདུས་དྲིན་ཅན་བླ་མར་འབུལ། །བཞེས་ནས་བདག་རྒྱུད་འདུལ་བར་བྱིན་གྱིས་རློབས།  །ཞེས་ཡན་ལག་བདུན་པ་མཎྜལ་
བཅས་ཕུལ་སྟེ།  བདག་གི་དགེ་བའི་བཤེས་གཉེན་ལ་མ་གུས་པ་ནས་བཟུང་སྟེ་བདག་གཉིས་སུ་མཚན་མར་འཛིན་པའི་བར་གྱི་ཕྱིན་ཅི་ལོག་གི་བློ་སྣ་མཐའ་དག་འགག་པ་དང། བཤེས་གཉེན་ལ་གུས་
པ་སོགས་ཕྱིན་ཅི་མ་ལོག་པའི་བློ་སྣ་མཐའ་དག་བདེ་བླག་ཏུ་རྒྱུད་ལ་སྐྱེ་བ་དང། རྐྱེན་ཕྱི་ནང་གི་བར་ཆད་ཐམས་ཅད་ཉེ་བར་ཞི་བར་བྱིན་གྱིས་བརླབ་ཏུ་གསོལ།  ཞེས་དོན་ཆེན་གསུམ་གྱིས་གསོལ་བ་གདབ་
དེ་ནས།  བླ་མའི་ཐུགས་ཀའི་ཧཱུཾ་ཡིག་གི་མཐའ་སྐོར་དུ་མཚན་སྔགས་ཀྱིས་བསྐོར་བ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བྱུང་རང་གི་སྤྱི་བོའི་ཚངས་བུག་ནས་ཞུགས། སྒོ་གསུམ་གྱི་

[003A]༄༅། །ནད་གདོན་སྡིག་སྒྲིབ་སོགས་དབང་པོའི་སྒོ་དང་བ་སྤུའི་བུ་ག་ནས་ནག་ཉིལ་གྱིས་ཕྱིར་ཐོན་ས་རིམ་པ་བདུན་གྱི་འོག་ཏུ་སོང་ནས་ངོ་བོ་སྡིག་སྒྲིབ་ལ་རྣམ་པ་བདུད་རྩིའི་
རང་བཞིན་དུ་གྱུར་ནས་ལས་ཀྱི་གཤིན་རྗེའི་ཞལ་དུ་ཕུལ་བས་གསོལ་ཏེ་ཟག་མེད་ཀྱི་བདེ་བ་བསྐྱེད་ པའི་མོས་པ་བྱས་ན་ཚེ་སྒྲུབ་ཀྱི་མཆོག་ཏུའང་གསུངས་སོ། ། རང་ལུས་དྭངས་གསལ་འོད་ཀྱི་ཕུང་པོའི་རང་
བཞིན་དུ་གྱུར་ཏེ་དཔལ་ལྡན་བླ་མའི་སྐྱབས་འོག་ཏུ་ཚུད་ པའི་མོས་པ་དང་བཅས་མཚན་སྔགས་ཅི་ནུས་སུ་བཟླ། མཐར། དབང་བཞི་སོགས་བྱེད་པར་འདོད་ན་གཞན་ནས་བྱུང་བ་ལྟར་བྱེད། མཇུག་ཏུ་ལམ་ཡོངས་རྫོགས་
ལ་ཤར་སྒོམ་བྱེད་ན། འདི་ལྟར།  བདེ་ལེགས་ཀུན་འབྱུང་དྲིན་ཅན་བླ་མ་ལ། །མཆོད་ཅིང་གུས་པས་གསོལ་བ་བཏབ་པའི་མཐུས། །མ་ནོར་ལམ་སྟོན་བཤེས་གཉེན་མགོན་ཁྱོད་ཀྱིས། །དགྱེས་
བཞིན་རྗེས་སུ་འཛིན་པར་བྱིན་གྱིས་རློབས། །རྒྱུ་ཚོགས་བཟང་པོས་ལན་ཅིག་དལ་བ་ཐོབ། །ཀུན་མཁྱེན་རྒྱལ་བའི་བསྟན་ལ་མཇལ་དུས་འདིར། །ཟིན་མེད་ཆུ་གཉེར་གཡེང་བར་མི་གཞོལ་བར། །
ཕྱི་མའི་གཏན་བདེའི་གོ་འཕང་སྒྲུབ་ནུས་ཤོག་འཆི་ངེས་ནམ་འཆི་ཆ་མེད་རྒྱུད་བསྐུལ་ཏེ། །འཇིགས་རུང་ངན་འགྲོའི་དུཿ་ཁ་ལ་འཇིགས་ནས། །དཀོན་མཆོག་རིན་ཆེན་གཏན་གྱི་སྐྱབས་སུ་འཛིན། །

[003B]ལན་ཚའི་ཆུ་ལ་སྤྱད་བཞིན་ངོམས་མེད་པའི། །སྲིད་པའི་བདེ་ཐུང་ནམ་ཡང་མི་ཞེན་པར། །འཁོར་བའི་ངང་ཚུལ་མཐོང་སྟེ་ཞི་བདེའི་མཆོག་བསླབ་
གསུམ་ཉམས་ལེན་ཚུལ་བཞིན་བརྩོན་ནུས་ཤོག་སྣ་ཚོགས་མཐོ་དམན་བར་མའི་འགྲོ་བ་ཡི། །སྤྱོད་ཚུལ་ལེགས་ཉེས་ཅི་དང་ཅི་མཐོང་ཡང། །དགྲ་གཉེན་བར་མའི་སྐྱེ་བོ་འདི་དག་ལ། །ཉེ་རིང་
མེད་པར་ཆགས་སྡང་འགོག་ནུས་ཤོག་ཡང་ཡང་དྲིན་གྱིས་བསྐྱངས་པའི་མ་རྒན་འགྲོ། །བླང་དོར་རྨོངས་པའི་ཉམ་ཐག་འདི་དག་ཀུན། །གཏན་བདེའི་གནས་ལ་འགོད་ཕྱིར་བྱམས་སྙིང་རྗེས། །
བདག་གཞན་བརྗེ་བའི་རྣལ་འབྱོར་བརྩོན་ནུས་ཤོག་མཁའ་མཉམ་འགྲོ་རྣམས་སྲིད་མཚོ་ལས་བསྒྲལ་ཕྱིར། །རང་ཉིད་འགྲོ་བའི་སྡེ་དཔོན་མཆོག་གྱུར་ནས། །འགྲོ་དོན་བྱ་བར་གསུངས་ཕྱིར་ད་ལྟ་
ནས༑ ༑བླ་མེད་བྱང་ཆུབ་སེམས་མཆོག་བསྐྱེད་ནུས་ཤོག་རིན་ཆེན་བྱང་ཆུབ་སེམས་མཆོག་ལེགས་བཟུང་ནས། །རྒྱལ་སྲས་སྤྱོད་པ་སྤྱི་དང་བྱེ་བྲག་ཏུ། །རང་རྒྱུད་སྨིན་བྱེད་ཕྱིན་དྲུག་ཉམས་
ལེན་དང། །གཞན་རྒྱུད་སྨིན་བྱེད་བསྡུ་བཞིའི་ཉམས་ལེན་ལ། །བརྩོན་པའི་རྒྱལ་སྲས་དཔའ་པོར་བདག་གྱུར་ཤོག་དེ་ནས་གསང་མཛོད་འཛིན་པའི་མགོན་པོ་ལ། །བརྟན་ནས་ཟབ་གསང་དབང་གིས་

[004A]༄༅། །རྒྱུད་སྨིན་ནས། །ཟབ་ལམ་རིམ་གཉིས་རྣལ་འབྱོར་མཐར་ཕྱིན་ཏེ། །ཟུང་འཇུག་སྐུ་བཞིའི་རྒྱལ་ས་ཐོབ་ནུས་ཤོག་བདག་ཀྱང་དེང་ནས་མ་རྒན་སེམས་ཅན་
རྣམས། །ཇི་སྙེད་སྲིད་མཐའ་རེག་པར་མ་གྱུར་བར། །དགོས་འདོད་ཀུན་འབྱུང་དཔག་བསམ་ཤིང་བཞིན་དུ། །འགྲོ་བའི་རེ་སྐོང་མཆོག་ཏུ་བདག་གྱུར་ཅིག་འདྲེན་མཆོག་བླ་མ་དགྱེས་བཞིན་
སྤྱི་བོར་བྱོན། །དབུ་མའི་ལམ་བརྒྱུད་སྙིང་དབུས་རང་སེམས་དང། །དབྱེར་མེད་བྱང་ཆུབ་བར་དུ་ལེགས་བཞུགས་ནས། །བདག་གི་སྒོ་གསུམ་རྟག་ཏུ་བྱིན་གྱིས་རློབས། ། ཞེས་བླ་མའི་རྣལ་འབྱོར་
ཐར་པར་བགྲོད་པའི་ཐེམ་སྐས་ཞེས་བྱ་བ་འདི་ཡང། བྱ་ཁྱུང་གྲྭ་རིགས་དགེ་སློང་བློ་བཟང་རབ་བརྟན་ནས་འདི་ལྟ་བུ་ཞིག་དགོས་ཞེས་ཡང་ཡང་རྣ་བ་འཛེར་བར་བརྟེན། རང་བློ་རང་ལ་ལྐོག་ཏུ་མ་གྱུར་གཤིས་ཚུལ་འདི་འདྲ་བགྱིད་པ་
གཏན་མི་རུང་མོད་དད་པ་ཅན་ལ་ཁྱི་མགོའི་རིང་བསྲེལ་གྱི་དཔེ་ལྟར་བསྐུལ་བ་པོའི་ངོ་མ་བཟློག་ཙམ་ཏུ། གཞན་ལས་བཏུས་ཏེ་སུག་བྲིས་སུ་བགྱིས་པའོ།། །།   ༈    །།
༄༅། །ན་མོ་ཤྲཱི་ཀཱ་ལ་ཙ་ཀྲཱ་ཡ། སྟོང་གཟུགས་བདེ་ཆེན་སྒྱུ་མའི་རྣམ་རོལ་ལས། །ཀུན་བཟང་མཚན་དཔེའི་དཔལ་འབར་རབ་བརྗིད་སྐུ། །རྣམ་རོལ་བླ་མ་དུས་ཀྱི་འཁོར་ལོ་ལ། །

[004B] །མགོན་ཁྱོད་འབྲལ་མེད་རྗེས་སུ་འཛིན་པའི་སླད། །ལག་བད་སྙིང་དབུས་སྤྱི་བོའི་གཙུག་སོགས་སུ། །ཟབ་མོའི་རྣལ་འབྱོར་བསྒོམ་པའི་མན་ངག་གནད། །
མདོར་བསྡུས་ཚིག་གིས་སྤེལ་ལོ་རྣ་བ་བླགས།  །འདིར་བླ་མའི་རྣལ་འབྱོར་བསྒོམ་པར་འདོད་པས་གནས་དབེན་པར་གནས་ཁང་བྱི་དོར་བྱས་ཏེ། སྐུ་གསུང་ཐུགས་ཀྱི་རྟེན་བཀྲམ། མཆོད་པ་ལོག་འཚོ་ལྔ་སོགས་ཀྱིས་མ་
སྤགས་པར་རང་འཁོས་དང་བསྟུན་པའི་མཆོད་པ་ཅི་འབྱོར་བ་བཀོད་པ་མཛེས་པར་བཤམས། གདན་བདེ་བ་ལ་ལུས་གནད་ལེགས་པར་བཅོས་ཏེ་དགེ་སེམས་ཁྱད་པར་ཅན་གྱི་ངང་ནས་སྐྱབས་སེམས་ཚད་མེད་བཞི་བསྒོམ་པ་བཅས་
སྔོན་དུ་བཏང་ནས། འདི་ལྟར།  རང་མདུན་ཡིད་འཕྲོག་ནམ་མཁའི་ངོས་ཡངས་པོར། །རབ་མཛེས་འཇའ་ཚོན་འཁྲིགས་པའི་གུར་ཁྱིམ་དབུས། །སེང་ཁྲི་སྣ་ཚོགས་པདྨ་མཛེས་པའི་སྟེང། །ཟླ་ཉི་
སྒྲ་གཅན་དུས་མེའི་གདན་སྟེང་དུ། །རྩ་བའི་བླ་མ་ཁྱབ་བདག་དུས་འཁོར་ལོ། །སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས། །རྡོར་དྲིལ་འཛིན་པས་སྣ་ཚོགས་ཡུམ་ལ་འཁྱུད། །མཚན་དཔེའི་
དཔལ་འབར་སྣ་ཚོགས་རྒྱན་གྱིས་སྤྲས། །འོད་ཕུང་འབར་བཞིན་བཞུགས་པའི་གནས་བཞི་རུ། །རྡོ་རྗེ་བཞི་མཚན་ཐུགས་ཀའི་ཧཱུཾ་ཡིག་ལས། །འོད་ཟེར་འཕྲོས་པས་རང་བཞིན་གནས་མཆོག་ནས། །

[005A]༄༅། །དུས་ཀྱི་འཁོར་ལོའི་ལྷ་ཚོགས་སྤྱན་དྲངས་ཏེ། །ཛཿ་ཧཱུཾ་བཾ་ཧོཿ་དམ་ཡེ་རོ་མཉམ་ཞིང། །སྐྱབས་གནས་མ་ལུས་འདུས་པའི་བདག་ཉིད་གྱུར། །རབ་མང་ལུས་སྤྲུལ་སྒོ་གསུམ་
གུས་ཕྱག་འཚལ། །རབ་འབྱམས་མཆོད་ཚོགས་ནམ་མཁའ་བཀང་སྟེ་འབུལ། །རབ་ཏུ་བརྣག་དཀའ་ཉེས་ལྟུང་སོ་སོར་བཤགས། །རབ་དགའི་སྐྱེས་འཕགས་དགེ་ལ་རྗེས་ཡི་རང། །རབ་དང་
ཕུལ་ཕྱིར་ཟབ་རྒྱས་ཆོས་འཁོར་བསྐོར། །རབ་མཛེས་གཟུགས་སྐུ་མི་འགྱུར་རྟག་བཞུགས་གསོལ། །རབ་དཀར་དགེ་ཚོགས་བྱང་ཆེན་ཐོབ་ཕྱིར་བསྔོ།  །ཞེས་ཡན་ལག་བདུན་པ་འབུལ། སྤྲོ་ན་
ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པ་གཞན་ནས་འབྱུང་བ་ལྟར་རྒྱས་པར་འབུལ། མཎྜལ་ནི།  གླིང་བཞི་རི་རབ་ཉི་མ་ཟླ་བ་སྒྲ་གཅན་དུས་མེ་ཡིས། །བརྒྱན་པའི་མཎྜལ་བཟང་པོ་ཀུན་བཟང་མཆོད་པའི་
ཚོགས་བཅས་པ། །བློ་ཡིས་བླངས་ནས་བླ་མ་ཡི་དམ་དུས་ཀྱི་འཁོར་ལོར་འབུལ། །ཐུགས་རྗེའི་དབང་གིས་བཞེས་ནས་བདག་ལ་བྱིན་གྱིས་བརླབ་ཏུ་གསོལ། །དེ་ནས། ཁྱོད་ནི་བླ་མ་
ཁྱོད་ནི་ཡི་དམ་དང། །ཁྱོད་ནི་སངས་རྒྱས་ཆོས་དང་དགེ་འདུན་ཏེ། །སྐྱབས་ཀུན་འདུས་པའི་བདག་ཉིད་བླ་མ་ལྷར། །གདུང་ཤུགས་དྲག་པོས་སྙིང་ནས་གསོལ་བ་འདེབས།  །ཞེས་ཚར་གསུམ་

[005B]  བྱིན་གྱིས་བརླབ་པར་གྱུར།  །མཚན་སྔགས་བཟླས་པར་འདོད་ན།  ཨོཾ་ཨཱ་གུ་རུ་ཤྲཱི་ཀཱ་ལ་ཙ་ཀྲ་བོ་དཧི་ཤཱས་ན་སྱ་དའི་བཾ་སརྦ་སིདྡྷི་ཧཱུཾ་ཧཱུཾ། ཨོཾ་ཨཱ་ཧཱུཾ་ཧོ་ཧྐྵྨླྭཾ་ཧཱུཾ་ཕཊ། ཨོཾ་ཕྲེཾ་བི་ཤྤ་
མཱ་ཏ་ཧཱུཾ་ཧཱུཾ་ཕཊ།  ཅེས་པ་རྣམས་ཅི་འགྲུབ་བཟླ།  དགེ་བ་འདི་ཡིས་་བླ་མ་སངས་རྒྱས་་འགོད་པར་ཤོག་ དེ་ནས།  ལེགས་ཚོགས་ཀུན་གྱི་གཞི་གྱུར་དགེ་བའི་བཤེས། །ཚུལ་བཞིན་བསྟེན་པ་ལམ་
གྱི་རྨང་རྡོ་རུ། །མཐོང་ནས་སྲོག་གི་ཕྱིར་ཡང་མི་སྤོང་བར། །མོས་གུས་དྲག་པོས་བསྟེན་པར་བྱིན་གྱིས་རློབས། །སྐྱེས་བུ་གསུམ་གྱི་ལམ་གྱི་རིམ་པ་མཆོག་མང་ཐོས་ཉམས་ལེན་གནད་ལ་
ལེགས་ཁེལ་བའི། །ཐོས་དོན་ཇི་བཞིན་བསྒྲུབ་པའི་རྣལ་འབྱོར་གྱིས། །བདག་རྒྱུད་སྨིན་ཅིང་གྲོལ་བར་བྱིན་གྱིས་རློབས། །བླ་མ་ལྷ་ཚོགས་རྣམས་ཀྱི་སྤྱན་སྔ་རུ། །ཁས་བླངས་དམ་སྡོམ་མིག་
འབྲས་ལྟར་བསྲུང་ཞིང། །ཟབ་ལམ་རིམ་གཉིས་བགྲོད་པ་མཐར་ཕྱིན་ནས། །སྟོང་གཟུགས་ཕྱག་ཆེན་གོ་འཕང་མྱུར་ཐོབ་ཤོག་དེར་མ་སོན་པའི་ཚེ་རབས་ཀུན་ཏུ་ཡང། །མགོན་པོ་ཁྱོད་ཀྱིས་
འབྲལ་མེད་རྗེས་བཟུང་ནས། །ཐུབ་གསུང་ཀུན་གྱི་ཉིང་ཁུ་བདུད་རྩིའི་བཅུད། །མྱོང་བའི་སྐལ་བཟང་སྲས་སུ་བདག་གྱུར་ཅིག་ཁྱད་པར་མ་འོངས་བྱང་ཕྱོགས་ཀཱ་ལ་པར། །རིགས་ལྡན་རིགས་ཀྱི་

[006A]༄༅། །རྣམ་པར་རོལ་པའི་ཚེ། །བདག་ཅག་འབྲལ་མེད་རྟག་ཏུ་རྗེས་བཟུང་ནས། །དུས་ཀྱི་འཁོར་ལོའི་གོ་འཕང་ཐོབ་པར་མཛོད། །དེ་ནས་ཤམྦྷ་ལའི་སྨོན་ལམ་རྒྱས་བསྡུས་སོགས་
ཀྱི་སྒོ་ནས་སྨོན་ལམ་ནན་ཏན་ཏུ་བྱའོ། །བསླུ་མེད་བླ་མ་ལྷ་ཚོགས་ཐུགས་རྗེའི་སྤྲིན། །གདུལ་བྱའི་མཁའ་དབྱིངས་ངོས་སུ་ཆགས་པ་ལས། །བྱིན་རླབས་དངོས་གྲུབ་སྤྲང་ཆར་རབ་གཡོས་པས། །
ལེགས་ཚོགས་ཡོན་ཏན་རྒྱས་པའི་བཀྲ་ཤིས་ཤོག་ཅེས་སོགས་བཀྲ་ཤིས་ཀྱིས་མཐའ་བརྒྱན་པར་བྱའོ། །ཞེས་པ་འདི་ཡང་སྡེ་སྣོད་འཛིན་པ་རབ་འབྱམས་པ་ཆོས་ལྡན། ཀུ་ཤྲཱི་བསྟན་འཛིན། སྨྱུགས་ཐོགས་གྲགས་
པ༑ ཆོས་གྲགས། སྣང་མཛེས་བཅས་ནས་མཎྜལ་ལྷ་རེག་བཅས་ཡང་ཡང་བསྐུལ་བའི་ངོར། ༸ཆོས་མེད་སྤྲང་འཁྱམས་པ་བི་ཀྵུ་དའི་བཾ་མིང་ཅན་གྱིས་འཕྲལ་མར་སུག་བྲིས་སུ་བགྱིས་པའོ། །འདིས་ཀྱང་དུས་ཀྱི་འཁོར་ལོའི་བཤད་
སྒྲུབ་ཕྱོགས་མཐར་རྒྱས་པའི་རྒྱུར་གྱུར་ཅིག་ །།ཛ་ཡ་ནྟུ།།    ༈   ། ༄༅། །ན་མོ་གུ་རུ་མ་ཉྫུ་གྷོ་ཥཱ་ཡ། གང་ལ་བརྟེན་
ན་ཐར་པའི་གྲོང་ཁྱེར་དུ། །བདེ་བླག་འཇུག་མཛད་དྲིན་ཅན་བླ་མ་དང། །དབྱེར་མེད་འཇམ་དཔལ་དཔའ་བོའི་ཞབས་བཏུད་ནས། །གང་དང་མི་ཕྱེད་རྣལ་འབྱོར་བྱེད་ཚུལ་བྲི། །དེ་ལ་འདིར་བདེ་ལེགས་

[006B] སྐྱབས་སེམས་ཚད་མེད་བཞི་
བསྒོམ་པ་རྒྱུད་དང་འདྲེས་ངེས་སྔོན་དུ་བཏང་ནས། དངོས་གཞི་ནི། རང་མདུན་ནམ་མཁར་སེང་ཁྲི་བད་ཟླའི་སྟེང། །རྒྱལ་བ་ཀུན་དངོས་རྩ་བའི་བླ་མ་དང། །དབྱེར་མེད་འཇམ་མགོན་རྗེ་བཙུན་བློ་བཟང་གྲགས། །
འཇམ་པའི་རྡོ་རྗེ་གུར་གུམ་གཞོན་ནུའི་མདོག་མཐའ་ཡས་ཞིང་ཀུན་འགེངས་པའི་འོད་ཟེར་འབར། །རབ་མཛེས་ཞལ་གཅིག་ཕྱག་གཉིས་མཚན་དཔེས་བ་རྒྱན། །ཕྱག་གཡས་ཤེས་རབ་མཚོན་
རྣོན་མཁའ་ལ་འཕྱར། །གཡོན་པ་ཨུ་ཏྤལ་སྟེང་ན་གླེགས་བམ་བསྣམས། །འགྱུར་མེད་རྡོ་རྗེ་སྐྱིལ་ཀྲུང་ཨེ་ཝཾ་བཅིངས། །ངོ་མཚར་རྣམ་མང་རིན་ཆེན་འཕྱང་འཕྲུལ་གཡོ། །ཟུར་ཕུད་ལྔ་ལྡན་
ལྷག་མས་སྐུ་སྟོད་ཁེབས། །སྣ་ཚོགས་དར་གྱི་ན་བཟས་མཛེས་པར་ཀླུབས། །རབ་དགྱེས་འཛུམ་ཞལ་བརྗིད་པའི་འགྱིང་བག་ཅན། །ཕྱོགས་བཅུའི་ཞིང་ཁམས་རབ་འབྱམས་སྐུར་སྣང་ཞིང། །
སྐུ་ཡིས་ཞིང་ཁམས་ཀུན་ལ་ཡོངས་སུ་ཁྱབ། །སྐྱབས་གནས་མ་ལུས་འདུས་པའི་བདག་ཉིད་དུ། །བཞུགས་པའི་གནས་གསུམ་རྡོ་རྗེ་གསུམ་ངོ་བོ། །ཡི་གེ་གསུམ་དང་དྷཱི་ཡིག་ལེགས་

[007A]༄༅། །མཚན་པའི། །འོད་ཀྱིས་རང་བཞིན་གནས་ནས་ཡེ་ཤེས་པ། །སྤྱན་དྲངས་དམ་ཡེ་དབྱེར་མེད་རོ་གཅིག་གྱུར། །སླར་ཡང་དབང་ལྷས་དབང་བསྐུར་དྲི་མ་དག་ཆུ་ལྷག་ཡར་ལུད་མི་
བསྐྱོད་རྒྱས་བཏབ་ཅིང། །ཕྱི་ནང་གསང་བའི་མཆོད་པའི་ཚོགས་རྣམས་ཀུན། །ཟག་མེད་ཡེ་ཤེས་བདུད་རྩིར་བྱིན་གྱིས་རླབས། །གྲངས་མེད་ལུས་སྤྲུལ་སྒོ་གསུམ་གུས་ཕྱག་འཚལ། །ཕྱི་ནང་མཆོད་
འབུལ་སྡིག་ལྟུང་སོ་སོར་བཤགས། །དགེ་ལ་ཡི་རང་བསྐུལ་ཞིང་གསོལ་བ་འདེབས། །འདིས་མཚོན་དགེ་བ་བྱང་ཆུབ་རྒྱུ་རུ་བསྔོ། །ཞིང་ཁམས་བྱེ་བ་ཕྲག་བརྒྱ་ཚང་བའི་སྣོད། །ལྷ་མིའི་དཔལ་
འབྱོར་ག་ཏེར་ཆེན་རབ་བཀང་སྟེ། །བདག་སོགས་རྣམ་དཀར་ཀུན་བཟང་མཆོད་པར་བཅས། །བླ་མ་འཇམ་པའི་དབྱངས་ལ་འབུལ་བར་བགྱི། །ཞེས་ཡན་ལག་བདུན་པ་མཎྜལ་དང་བཅས་ཕུལ་ཏེ་
གང་བློ་མ་ཉེར་གཅིག་གམ་བདུན་ནམ་ཅི་རིགས་འདོན། དེ་ནས། དྲིན་ཅན་རྩ་བའི་བླ་མ་ཐུབ་དབང་རྡོ་རྗེ་འཆང་བློ་བཟང་འཇམ་པའི་དབྱངས་ཆེན་པོས་བདག་ལ་བྱིན་གྱིས་བརླབ་ཏུ་གསོལ། །ཞེས་པ་དང། ཨོཾ་ཨ་
ར་པ་ཙ་ན་དྷཱི་ཞེས་འཇམ་པའི་དབྱངས་ཀྱི་གཟུངས་འགྲོ་བ་སྨིན་བྱེད་དང་དམིགས་བརྩེ་མ་བླ་མའི་མཚན་སྔགས། ཨོཾ་ཨཱ་གུ་རུ་སུ་མ་ཏི་བོ་དཧི་ཤཱ་ས་ན་སྱ་དའི་བཾ་སརྦ་སི་དཧི་ཧཱུཾ་ཧཱུཾ། ལ་སོགས་པ་ཅི་ནུས་བཟླས་པའི་རྐྱེན་

[007B] རང་གི་ལུས་ལ་ཞུགས་པས། སྒོ་གསུམ་གྱི་ནད་གདོན་སྡིག་སྒྲིབ་ཐམས་ཅད་སངས་ཀྱིས་དག་བླ་མ་འཇམ་དཔལ་དབྱངས་ཀྱི་སྐུ་གསུང་
ཐུགས་ཀྱི་བྱིན་རླབས་སྤྱི་དང་ཁྱད་པར་ཟབ་གསལ་མྱུར་བའི་ཤེས་རབ་དང། བློ་གྲོས་ཀྱི་འཇུག་པ་དང་ཏིང་ངེ་འཛིན་ལ་སོགས་པ་ཁྱད་པར་ཅན་རྣམས་རྒྱས་པར་བསམ་ཞིང། སྐུ་ཡི་ཆེ་ཞིང་གསུང་གི་གསལ། །ཞེས་སོགས་ཀྱི་དམིགས་
སྒོང་རྣམས་ཀྱང་ནན་ཏན་ཏུ་བྱའོ། དེ་ནས་དད་གདུང་ཤུགས་དྲག་པོས་འདི་ལྟར། བརྩེ་ལྡན་ཁྱོད་ཀྱི་མཁྱེན་རབ་འོད་ཟེར་གྱིས། །བདག་བློའི་གཏི་མུག་མུན་པ་རབ་བསལ་ནས། །བཀའ་དང་བསྟན་བཅོས་གཞུང་
ལུགས་རྟོགས་པ་ཡི། །བློ་གྲོས་སྤོབས་པའི་སྣང་བ་སྩལ་དུ་གསོལ། །གསུང་རབ་ཀུན་ལ་གཏུགས་པ་མེད་འཇུག་ཅིང། །དཀའ་བའི་གནད་ཀུན་འབྱེད་ལ་ཟླ་དང་བྲལ། །མ་རྟོགས་ལོག་རྟོག་
ཐེ་ཚོམ་མྱུར་གཅོད་པའི། །ཟབ་གསལ་མྱུར་བའི་ཤེས་རབ་བདག་ལ་སྩོལ། །གང་ཞིག་བརྟགས་ཤིད་དཔྱད་པའི་ཆོས་རྣམས་ཀུན། །མི་བརྗེད་བསྐལ་བའི་བར་དུ་འཛིན་ནུས་པའི། །ཚིག་དང་
དོན་གྱི་གཟུངས་མཆོག་བླ་མེད་པ། །བདག་གི་ཡིད་ལ་དེ་རིང་འགྲུབ་པར་ཤོག་ལེགས་བྱས་འདི་བསགས་འབྲས་བུས་ཚེ་རབས་སུ། །འཇམ་པའི་དབྱངས་ཀྱིས་དགེ་བའི་བཤེས་མཛད་ནས། །

[008A]༄༅། །བདེན་པ་གཉིས་ཀྱི་གནས་ལུགས་མ་ལུས་པ། །ཇི་བཞིན་རྟོགས་པའི་ཤེས་རབ་སྩལ་དུ་གསོལ། །འདི་ཡི་མཐུ་ལས་མདོ་སྔགས་གསུང་རབ་དོན། །ཇི་བཞིན་འབྱེད་ལ་
འཇམ་དབྱངས་ལྟར་གྱུར་ཅིག་མདུན་གྱི་འཇམ་དབྱངས་དགྱེས་བཞིན་རང་ལ་ཐིམ། །རང་ཉིད་བླ་མ་འཇམ་དབྱངས་སྐུར་གསལ་གྱུར། །ཞེས་བརྗོད། བླ་མ་ལྷའི་ང་རྒྱལ་ལས་སྤྱོད་ལམ་ཐམས་ཅད་དུ་མ་
འབྲལ་བར་གནས་པ་གལ་ཆེའོ། །དེ་ནས་སྨོན་འདུན་རྩེ་གཅིག་ཏུ་བྱ་བ་འདི་ལྟར། སྐྱབས་གནས་ཀུན་འདུས་བླ་མ་འཇམ་པའི་དབྱངས། །བརྩེ་ཆེན་ཐུགས་རྗེ་ཆེན་པོས་ལེགས་དགོངས་ཏེ། །ཉམ་ཐག་
བདག་གི་གདུངས་པའི་དབྱངས་འདི་ལ། །ཡུད་ཙམ་སོན་ལ་བརྩེ་བས་བྱིན་གྱིས་རློབས། །སྔོན་བསགས་སྟོབས་ཀྱིས་དལ་པའི་རྟེན་ཐོབ་ཀྱང། །སྔོན་ཆད་འདི་སྣང་བྱ་བས་གཡེངས་
ཤིང་འདས། །ད་ནི་གཏན་གྱི་འདུན་མ་བསྒྲུབ་པའི་ཕྱིར། །ཚེ་ལྷག་དོན་ལྡན་ནུས་པར་བྱིན་གྱིས་རློབས། །དེང་ནས་ཚེ་རབས་ཀུན་ཏུ་བླ་མ་ཁྱེད། །གང་དུ་བཞུགས་ཤིང་གང་དུ་འཚང་རྒྱ་བ། །
དེར་ནི་བདག་ནི་འབྲལ་མེད་ལེགས་སྐྱེས་ནས། །ཐེག་མཆོག་གསུང་གི་བདུད་རྩི་མྱོང་བར་ཤོག་ཚད་མའི་གཞུང་ལུགས་སྤས་དོན་མངོན་རྟོགས་དང། །ཀླུ་སྒྲུབ་དགོངས་པ་ཇི་བཞིན་ལྟ་

[008B] །ཆོས་མངོན་འདུལ་གཞུང་ལ་སོགས་རིགས་ཚོགས་གྱི། །ཚིག་དོན་འཁྲུལ་མེད་བདེ་བླག་རྟོགས་པར་ཤོག་དུས་གསུམ་རྒྱལ་བ་ཀུན་གྱི་བགྲོད་གཅིག་ལམ། །གང་དང་
རིམ་གཉིས་ཟུང་དུ་འཇུག་པ་ཡིས། །ཚེ་འདི་ཉིད་ལ་འཇམ་དཔལ་རྡོ་རྗེའི་དཔལ། །སྐུ་བཞི་མངོན་དུ་གྱུར་པར་བདག་གྱུར་ཅིག་ཅེས་ཡིད་སྨོན་རྩེ་གཅིག་པས་གསོལ་བ་བཏབ་པས་བླ་མ་ལྷ་དབྱེས་
བཞིན་ཞལ་གྱིས་བཞེས་ནས་སྙིང་དབུས་སུ་བཞུགས་པར་མོས་ཤིང་སྙིང་ཁའི་བླ་མ་ལྷ་རང་སེམས་གསུམ་ངོ་བོ་དབྱེར་མེད་དུ་བསྒོམ་པའི་རྣལ་འབྱོར་ལས་མ་གཡོས་པར་བྱའོ། །ཞེས་པ་འདི་ཡང་ཁཱ་རྟ་མགྲིན་
སྐྱབས་ཀྱི་འདོད་མོས་ལྟར་ཤཱཀྱའི་དགེ་སྦྱོང་གི་གཟུགས་བརྙན་འཆང་བ་ཆེ་ཤོས་པཎྚི་ཏ་བློ་བཟང་བྱང་ཆུབ་ཀྱིས་བྲིས་པའོ།། །།



﻿༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་དོན་གཉིས་ལྷུན་གྲུབ་ཅེས་བྱ་བ་བཞུགས་སོ།།

[001A] །ན་མོ་གུ་རུ་བྷྱ་གང་ལ་བསྟེན་ན་མཆོག་ཐུན་དངོས་གྲུབ་ཀུན། །བདེ་བླག་སྩོལ་མཛད་དྲིན་ཅན་བླ་མ་དང། །དབྱེར་མེད་
འཇམ་མགོན་བླ་མའི་ཞབས་བཏུད་དེ། །བླ་མའི་རྣལ་འབྱོར་བྱེད་ཚུལ་ཁྱེར་བདེ་འགོད། །དེ་ལ་ཐོག་མར་སེམས་ཀྱི་དྭངས་སྙིགས་ལེགས་པར་ཕྱེ་སྟེ་སྐྱབས་འགྲོ་
སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང་ནས། འདི་ལྟར། མདུན་གྱི་ནམ་མཁར་ཡིད་འཕྲོག་སེངྒེའི་ཁྲིར། །སྣ་ཚོགས་པདྨ་ཟླ་ཉི་བརྩེགས་པའི་སྟེང། །
བཀའ་དྲིན་གསུམ་ལྡན་རྗེ་བཙུན་བླ་མ་མཆོག་རྣམ་པ་རྒྱལ་བ་ཀུན་མཁྱེན་ཙོང་ཁ་པ། །སྐུ་མདོག་དཀར་དམར་མདངས་ལྡན་དགྱེས་པའི་ཚུལ། །ཕྱག་

[002A] །གཉིས་ཆོས་འཆད་ཕྱག་རྒྱས་ཨུཏྤ་ལའི། །ཡུ་བ་བཟུང་ནས་འདབ་མ་སྙན་རྒྱས་སྟེང། །རལ་གྲི་སྟོང་ཕྲག་བརྒྱ་བའི་གླེགས་བམ་
མཚན། །ཆོས་གོས་གསུམ་གསོལ་གསེར་མདོག་པཎ་ཞྭས་མཛེས། །ཞབས་གཉིས་རྡོ་རྗེ་དཀྱིལ་དཀྲུང་གིས་བཞུགས་པའི། །སྤྱི་བོའི་རྩ་འཁོར་དབུས་ཀྱི་
པད་གདན་ལ། །འཇམ་དབྱངས་དམར་སེར་ཕྱག་གཉིས་གླེགས་ར་ལ་བསྣམས། །མགྲིན་པའི་རྩ་འཁོར་དབུས་སུ་པད་གདན་སྟེང། །སྤྱན་རས་གཟིགས་
དབང་ཕྱག་བཞིའི་དང་པོ་གཉིས། །ཐུགས་ཀར་ཐལ་སྦྱར་གཡས་འོག་ཤེལ་འཕྲེང་དང། །གཡོན་པ་འོག་མས་པད་དཀར་འདབ་བརྒྱད་འཛིན། །ཐུགས་

[002B] །དེ་སྟེང་ཕྱག་ན་རྡོ་རྗེ་སྐུ་མདོག་སྔོ། །ཕྱག་གཡས་རྡོ་རྗེ་གཡོན་པས་སྡིག་མཛུབ་མཛད། །མ་རུང་འདུལ་ཕྱིར་ཁྲོ་བོའི་ཆོས་ཀྱིས་བརྒྱན། །ཞབས་གཉིས་བརྐྱངས་
བསྐུམས་སྟབས་ཀྱིས་བཞུགས་གྱུར་པའི། །སྤྱི་བོར་ཨོཾ་དཀར་མགྲིན་པར་ཨཱ་དམར་པོ། །ཐུགས་ཀར་ཧཱུཾ་སྔོན་དེ་ལས་འོད་འཕྲོས་པས། །སྐྱབས་གནས་མ་ལུས་སྤྱན་དྲངས་དབྱེར་མེད་གྱུར། །
དམིགས་མེད་བརྩེ་བའི་གཏེར་ཆེན་སྤྱན་རས་གཟིགས། །་་བློ་བཟང་གྲགས་པའི་ཞབས་ལ་མགོས་ཕྱག་འཚལ། །རྨད་བྱུང་ཐུགས་བསྐྱེད་བློ་གོས་བཟང་པོ་ཡིས། །འགྲོ་ཀུན་བྱང་ཆུབ་བདེ་ལ་
འགོད་པའི་སླད། །བསྟན་བའི་སྒྲོན་མེར་ཤར་བའི་དཔལ་ཡོན་ཅན། །རྗེ་བཙུན་བླ་མའི་ཞབས་ལ་གསོལ་བ་འདེབས། །ཕྱི་ནང་གསང་བའི་མཆོད་སྤྲིན་རྒྱ་མཚོ་འབུལ། །སྒོ་གསུམ་སྡིག་ལྟུང་མ་
ལུས་བཤགས་ཤིང་སྡོམ། །རང་གཞན་རྣམ་དཀར་དགེ་ལ་རྗེས་ཡི་རངས། །ཟབ་རྒྱས་ཆོས་འཁོར་མ་ལུས་བསྐོར་ཕྱིར་དུ། །མྱ་ངན་མི་འདའ་རྟག་པར་ལེགས་བཞུགས་ཏེ། །བདག་ཅག་ལུས་ངག་ཡིད་ཀྱི་
ལེགས་བྱས་འབྲས། །རྣམ་དཀར་དགེ་ཚོགས་ཕུང་པོ་ཅི་མཆིས་པ། །མར་གྱུར་འགྲོ་ཀུན་བྱང་ཆུབ་ཐོབ་ཕྱིར་བསྔོ། །ཞེས་ཡན་ལག་བདུན་པ་བྱ། གླིང་བཞི་རི་རབ་ཉི་ཟླ་རིན་ཆེན་བདུན། །བདག་གི་ལུས་དང་

[003A]༄༅། །དེ་བཞིན་ལོངས་སྤྱོད་ཚོགས། །བདེ་ཆེན་ཡེ་ཤེས་རོལ་པར་ལེགས་ཤར་པ། །དགྱེས་བཞིན་བཞེས་ནས་མཆོག་ཐུན་དངོས་གྲུབ་སྩོལ། །ཞེས་མཎྜལ་ཕུལ་ཏེ་གསོལ་བ་འདེབས་པ་
ནི། ཕན་དང་བདེ་བའི་ལེགས་ཚོགས་འདོད་རྒུའི་ཆར། །ཅི་འདོད་སྩོལ་མཛད་བསམ་འཕེལ་དབང་གི་རྒྱལ། །སྐྱབས་གནས་ཀུན་འདུས་འཇམ་མགོན་བླ་མ་ལ། །གསོལ་བ་འདེབས་སོ་བདག་རྒྱུད་བྱིན་
གྱིས་རློབས། །བློ་བཟང་མཁྱེན་པའི་ཆ་ཡི་ཆོས་རྣམས་ཀུན། །བྱང་བར་ཆུབ་པའི་ལུང་རྟོགས་འོད་རྣོན་ཅན། །བསྟན་འགྲོར་སྨན་པའི་བླ་མེད་སྒྲོན་མེ་མཆོག་རྗེ་བཙུན་བླ་མས་བདག་རྒྱུད་བྱིན་གྱིས་རློབས། །
ཞེས་གང་མང་བརྗོད་དེ་འདོད་དོན་ལ་གསོལ་བ་ཤུགས་དྲག་ཏུ་བཏབ་པས། མདུན་གྱི་སྐྱབས་ཡུལ་རྣམས་ཀྱི་སྐུའི་ཆ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བྱུང། རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོགས་
མེད་ནས་བསགས་པའི་ནད་གདོན་སྡིག་སྒྲིབ་ཐབས་ཅད་བྱང་ཞིང་དག་འཆད་རྩོད་རྩོམ་གསུམ་ལ་སོགས་པའི་ཤེས་རབ་ཀྱི་སྣང་བ་ཁྱད་པར་ཅན་རྒྱས། ལུས་དྭངས་གསལ་འོད་ཀྱི་རང་བཞིན་དུ་གྱུར་སོང་སྙམ་པའི་དག་སྣང་དང་མ་བྲལ་བའི་ངང་ནས་
དེ་ལྟར་གསོལ་བ་བཏབ་པས་བླ་མ་ལྟའི། །སྐུ་ཡི་ཆ་ལས་བདུད་རྩིའི་རྒྱུན་བབས་ཏེ། །རང་གཞན་སྒོ་གསུམ་སྡིག་སྒྲིབ་མ་ལུས་བྱང། །སྐུ་གསུམ་ངོ་བོར་བྱིན་གྱིས་རླབས་པར་གྱུར། །ཨོཾ་ཨཱ་

[003B] ཨོཾ་ཨཱ་གུ་རུ་བཛྲ་དྷཱ་ར་སུ་མ་ཏི་བོ་དཧི་ཤ་ས་ན་སྱ་དའི་བཾ་སི་དཧི་ཧཱུཾ་ཧཱུཾ། ཞེས་དང། དམིགས་བརྩེ་མ་ཅི་ནུས་བཟླ། དེ་ནས། དེ་ལྟར་མཆོད་ཅིང་གསོལ་བ་བཏབ་པའི་མཐུས། །ཚེ་རབས་
ཀུན་ཏུ་བྲལ་མེད་རྗེས་བཟུང་ཞིང། །བླ་མ་སངས་རྒྱས་དངོས་སུ་ལེགས་མཐོང་ནས། །གུས་པས་རྩེ་གཅིག་བསྟེན་པར་བྱིན་གྱིས་རློབས། །རྙེད་བཀུར་དོན་གཉེར་ཚེ་འདིའི་སྣང་ཤས་དང། །རང་བདེ་འདོད་པའི་
ཞི་བའི་བློ་ལྡོག་ནས། །འགྲོ་ཀུན་དོན་དུ་བླ་མེད་བྱང་ཆུབ་སེམས། །མྱུར་དུ་རྒྱུད་ལ་སྐྱེ་བར་བྱིན་གྱིས་རློབས། །ཁྱད་པར་ཚེ་འདིའི་སྣང་བ་འགག་གྱུར་ཚེ། །བླ་མའི་ཐུགས་རྗེའི་འོད་ཟེར་ལྕགས་ཀྱུ་ཡིས། །སྐད་
ཅིག་ཉིད་ལ་མི་ཕམ་མདུན་ས་ཆེར། །བདག་ཡིད་བདེ་བླག་ཉིད་དུ་དྲང་དུ་གསོལ། །དཔལ་ལྡན་བླ་མའི་རྣམ་པར་ཐར་པ་ལ། །སྐད་ཅིག་ཙམ་ཡང་ལོག་ལྟ་མི་སྐྱེ་ཞིང། །ཅི་མཛད་ལེགས་པར་མཐོང་བའི་མོས་གུས་
ཀྱིས། །བླ་མའི་བྱིན་རླབས་སེམས་ལ་འཇུག་པར་ཤོག་ ཅེས་བརྗོད་ཅིང། མཇུག་ཏུ།  དཔལ་ལྡན་རྩ་བའི་བླ་མ་རིན་པོ་ཆེ། །་་་སྩལ་དུ་གསོལ། །ཞེས་གསོལ་བ་བཏབ་པས། འཇམ་མགོན་བླ་མ་རིགས་
གསུམ་དང་བཅས་པ་རང་གི་སྙིང་གར་བྱོན་ནས་རང་སེམས་དང་དབྱེར་མེད་དུ་གྱུར་བར་བསམས་ལ། དགེ་བ་འདི་ཡིས་སྐྱེ་བོ་ཀུན། །ཞེས་སོགས་བསྔོ་བ་སྨོན་ལམ་གྱི་རྒྱས་འདེབས་སོགས་བྱའོ། །ཞེས་རྗེ་བླ་མ་རིགས་གསུམ་སྤྱི་སྒྲུབ་དང་འབྲེལ་བའི་བླ་མའི་རྣལ་

[004A]༄༅། །འབྱོར་དོན་གཉིས་ལྷུན་གྲུབ་ཅེས་བྱ་བ་འདི་ཡང། ཆ་ཧར་ཕྱོགས་ནས་དད་བརྩོན་རྣམ་དཔྱོད་ཡངས་པ་དགེ་སློང་བློ་བཟང་སྦྱིན་པས་བསྐུལ་བའི་རོར། བླ་མ་དམ་པ་རྣམས་ཀྱི་གསུང་ལ་གཞི་བྱས་ཏེ། ཤཱཀ་བཙུན་བློ་བཟང་བྱང་ཆུབ་
བསྟན་པའི་སྒྲོན་མེས་སུ་བྲིས་སུ་བགྱིས་པའོ།། །། ༄༅། །དཔལ་ལྡན་དང་པོའི་སངས་རྒྱས་དུས་ཀྱི་འཁོར་ལོའི་བླ་མའི་རྣལ་འབྱོར་དངོས་གྲུབ་ཀུན་འབྱུང་ཞེས་བྱ་བ་བཞུགས་སོ། །
༄༅། །ན་མ་ཤྲཱི་ཀཱ་ལ་ཙ་ཀྲ་ཡ། རྣམ་ཀུན་མཆོག་ལྡན་བདེ་ཆེན་ཨེ་ཡིག་ཀློང། །མཉམ་སྦྱོར་མི་འགྱུར་བདེ་ཆེན་ཝཾ་ཡིག་མདངས། །ངོ་མཚར་གསང་གསུམ་སྒྱུ་འཕྲུལ་རོལ་བའི་གར། །
བཅོམ་ལྡན་དུས་ཀྱི་འཁོར་ལོར་གུས་ཕྱག་འཚལ། །དེ་ཉིད་ཀྱི་ནི་ངོ་བོ་བླ་མ་དང། །དབྱེར་མེད་གང་དེ་དེ་ཡི་རྣམ་པར་ནི། །རབ་བསྒོམ་བླ་མེད་བྱང་ཆུབ་སྒྲུབ་པའི་ཐབས། །གསལ་བར་སྤེལ་འདི་དད་ལྡན་རྒྱན་
དུ་འོས། ། དེ་ལ་འདིར་བཅོམ་ལྡན་འདས་དཔལ་དུས་ཀྱི་འཁོར་ལོ་ལ་བརྟེན་པའི་བླ་མའི་རྣལ་འབྱོར་ཉམས་སུ་ལེན་པ་ལ། ཡིད་མཐུན་གྱི་གནས་སུ་མཆོད་པ་ཕུན་སུམ་ཚོགས་པ་བཤམས། སྟན་བདེ་པ་ལ་ལུས་འདུག་ལུགས་བརྒྱད་དམ་སྤྱོད་ལམ་གང་བདེར་
འཁོད་ནས་དགེ་སེམས་ཁྱད་པར་ཅན་གྱི་ངང་ནས་སྐྱབས་སེམས་ཚད་མེད་བཞི་རྒྱུ་དང་འདྲེས་ངེས་པ་སྔོན་དུ་བཏང་ནས། ཁྱད་པར་གྱི་སེམས་བསྐྱེད་ནི།  མ་སེམས་ཅན་ཐམས་ཅད་ ཅེས་པ་ནས།  བླ་མ་ལྷའི་རྣལ་འབྱོར་ཉམས་སུ་བླང་བར་བྱའོ། །

[004B] ཞེས་ལན་གསུམ་བྱ། དེ་ནས་དངོས་གཞིའི་རིམ་པ་པཎ་ཆེན་ཐམས་ཅད་མཁྱེན་པའི་བླ་མཆོད་ལྟར་ཉམས་སུ་བླང་ན་འཇུག་པ་བདེ་ཞིང་སྐད་ཅིག་དཀྲོང་བསྐྱེད་ཕྱི་ནང་གི་མཆོད་པ་བྱིན་རླབས་སོགས་འདིའི་སྒྲུབ་ཐབས་ལྟར་ཆུ་བཞི་ལྷ་མོ་བཅུ་གཉིས་འདོད་ཡོན་སོགས་རྒྱས་
བསྡུས་སྐབས་དང་སྦྱར། གནས་ཡོ་བྱིན་རླབས་སོགས་སྤྱི་འགྲོས་ལྟར་ལ། དེ་ནས། བདེ་སྟོང་དབྱེར་མེད་ཅེས་ར་ནས། དཔག་བསམ་ལྗོན་པའི་རྩེར། །གདོང་ལྔའི་ཁྲི་སྟེང་ཆུ་སྐྱེས་ཟླ་ཉི་སྒྲ་གཅན་དུས་མེའི་གདན་གྱི་དབུས། །
བཀའ་དྲིན་གསུམ་ལྡན་རྩ་བའི་བླ་མ་ཞེས་པ་ནས། པ་ཎ་ཞྭས་དབུས་ལ་མཛེས། །ཞེས་པའི་བར་གཞུང་བཞིན་དང། དེ་ནས། ཐུགས་ཀར་ཁྱབ་བདག་དུས་ཀྱི་འཁོར་ལོ་དྲི་མེད་འོད་ཟེར་རྣམ་ལྔ་འཕྲོ། །སྐུ་མདོག་སྔོན་པོ་
དབུས་ནག་གཡས་དམར་གཡོན་དཀར་མགྲིན་པ་གསུམ་དང་ལྡན། །ཞལ་བཞི་ནག་དམར་དཀར་སེར་རལ་བའི་ཅོད་པཎ་སྣ་ཚོགས་རྡོ་རྗེ་དང། །རྡོ་རྗེ་ནོར་བུ་སོགས་ཀྱི་རྒྱན་སྤྲས་ཕྲག་དྲུག་སྡོ་དམར་དཀར་བ་ཅན། །
དཔུང་བ་བཅུ་གཉིས་གཉིས་གཉིས་སྔོ་དམར་དཀར་མཛེས་ཕྱག་ནི་ཉེར་བཞི་ཡང། །ནག་དམར་དཀར་བ་བཞི་བཞིའི་དབྱེ་བས་གཡས་གཡོན་ཕྱོགས་སུ་རབ་ཏུ་བརྗིད། །སོར་མོ་རྣམས་དང་སོར་ཚིགས་མི་འདྲ་དུས་
ཀྱི་དབྱེ་བས་སྣ་ཚོགས་སྣང། །གཡས་གཡོན་ཐབས་ཤེས་ཕྱག་གི་དང་པོས་རྡོར་དྲིལ་བཟུང་ནས་ཡུམ་ལ་འཁྱུད། །ནག་པོ་གསུམ་གྱིས་རལ་གྲི་རྩེ་གསུམ་དྲིལ་བུ་འཛིན་ཅིང་དམར་པོ་བཞིས། །མེ་མདའ་ལྕགས་
[#DATA APPARENTLY INCOMPLETE HERE]

[006A]༄༅། །ལྡན་དུས་ཀྱི་འཁོར་ལོའི་སྐུ་རུ་གྱུར། །ཞེས་བརྗོད་ཅིང། སྤྱོད་ལམ་ཐམས་ཅད་དུ་བླ་མ་ལྷའི་ང་རྒྱལ་དང་མ་བྲལ་བར་བྱའོ། །དེ་ནས་གཞུང་བཞིན། འདི་ལྟར་བགྱིས་པའི། ཞེས་པ་ནས། རིམ་གཉིས་ལམ་གྱི་
བགྲོད་པ་མཐར་ཕྱིན་ཤོག་དེང་ནས་བཟུང་སྟེ་བྱང་ཆུབ་མ་ཐོབ་པར། །ཁྱབ་བདག་བླ་མ་དུས་ཀྱི་འཁོར་ལོ་ལས། །བདག་ལ་སྐྱབས་གཞན་རེ་ས་མ་མཆིས་པས། །གཡེལ་མེད་བརྩེ་བས་སྐྱོངས་ཤིག་
བཅོམ་ལྡན་འདས། །ཐབས་ཤེས་འཕྲུལ་འདེགས་ཟུང་དང་ལེགས་ལྡན་ཞིང། །ངེས་འབྱུང་ཁྱུ་མཆོག་ག་དུལ་བས་ཉེར་དྲངས་བའི། །ཐུན་མོང་ལམ་རིམ་གསེར་གྱི་ཤིང་རྟ་ཆེས། །སེམས་རྒྱུད་
ཐར་པའི་གྲོང་དུ་དྲང་པོར་བསྒྱུར། །ཐུགས་གསུང་སྐུ་དང་ཡེ་ཤེས་རྡོ་རྗེ་ཡི། །ཞལ་གྱི་སྒོ་བཞིར་ཐུན་མོང་དབང་བདུན་དང། །ཕྱག་རྒྱ་ལ་བརྟེན་གོང་མའི་དབང་མཆོག་རྗེས། །བཙལ་བའི་མཐུ་ལས་
བདག་རྒྱུད་སྨིན་པར་ཤོག་ཐ་མལ་སྐྱེ་ཤི་སྦྱོང་ཞིང་སྐུ་བཞི་ཡི། །ནུས་པ་སྨིན་བྱེད་རིམ་པ་དང་པོའི་གནད། །བསྒོམས་པས་ཕྱི་ནང་གཞན་གསུམ་དུས་འཁོར་གནད། །བདག་གི་རྒྱུད་ལ་ཡོངས་སུ་རྫོགས་
པར་ཤོག་ཟབ་མོ་སྦྱོར་དྲུག་རྡོ་རྗེའི་རྣལ་འབྱོར་མཐུས། །ཟླ་ཉི་ཁམས་ཀྱི་བགྲོད་པ་ཡོངས་རྫོགས་པའི། །རྣམ་ཀུན་མཆོག་ལྡན་ཕྱག་རྒྱ་ཆེན་པོའི་སྐུ། །ཚེ་འདིར་མངོན་དུ་གྱུར་བའི་དགའ་སྟོན་སྩོལ། །

[006B] །མ་འོངས་ཀ་ལཱ་པ་ཡི་གྲོང་ཁྱེར་དུ། །ལྟ་ངན་ཀླ་ཀློའི་དཔུང་ཚོགས་གཞོམ་པའི་ཚེ། །བདག་ཅག་འཁོར་གྱི་ཐོག་མར་རྗེས་འཛིན་མཛོད། །མདོར་ན་མགོན་ཁྱོད་སྐུ་གསུང་
ཐུགས་གསུམ་དང། །བདག་གི་ལུས་ངག་ཡིད་གསུམ་དབྱེར་མེད་དུ། །གཅིག་ཏུ་འདྲེས་ལས་རླུང་སེམས་དབྱེར་མེད་པའི། །ངེས་དོན་བླ་མའི་ཞལ་བཟང་མངོན་གྱུར་ཤོག་ཅེས་བརྗོད། སྤྲོ་ན་དུས་འཁོར་
སྨོན་ལམ་རྒྱས་བསྡུས་དང་ཤམྦྷ་ལའི་སྨོན་ལམ་གང་རིགས་སོགས་བསྔོ་སྨོན་ཅི་ཤེས་ཀྱིས་རྒྱས་གདབ་པར་བྱའོ། །འདིར་སྨྲས་པ། གང་ལ་བརྟེན་ན་ཚེ་གཅིག་ཟུང་འཇུག་སྐུ། །མངོན་དུ་བྱེད་པའི་ཐབས་ལམ་རྨད་བྱུང་འདིར། །
ཚུལ་བཞིན་སྤྱོད་པའི་སྐལ་བཟང་འདི་ལྟ་བུ། །ལེགས་བྲིས་ཚོགས་ལའང་ཆེས་ཕྲའི་གནས་སུ་གྱུར། །དེ་ཕྱིར་མདོ་རྒྱུད་ཀུན་ནས་ཡང་ཡང་དུ། །བསྔགས་པའི་བླ་མ་དུས་ཀྱི་འཁོར་ལོ་ཡི། །མི་ཕྱེད་
རྣལ་འབྱོར་ཟབ་ལམ་ཆོ་ག་འདི། །ཐར་འདོད་གསོས་སུ་བདག་གིས་འབད་པས་བསྐྲུན། །འདི་ལས་འོང་བའི་རྣམ་དཀར་ཆ་གང་མཆིས། །ཀུན་ཀྱང་འགྲོ་ཀུན་ཕྲ་རགས་འཁོར་བ་ལས། །མྱུར་གྲོལ་གསུམ་
ལྡན་རྡོ་རྗེ་འཛིན་པའི་སར། །བཞི་ལྡན་དག་པའི་རོལ་བར་འབྱམས་ཀླས་ཤོག་  །།ཅེས་དཔལ་དུས་ཀྱི་འཁོར་ལོའི་བླ་མའི་རྣལ་འབྱོར་དངོས་གྲུབ་ཀུན་འབྱུང་ཞེས་བྱ་བ་འདི་ཡང། ཧ་ལ་ཧ་ད་ར་ཧ་ན་ཏཱ་པི་ལིའི་ཤོག་ལུང་རྟོགས་

[007A]༄༅། །ཡོན་ཏན་དུ་མས་དཔལ་གྱིས་མངོན་པར་བརྗིད་པ་བསྟན་པའི་གསལ་བྱེད་མཁན་པོ་བླ་མ་དཀོན་མཆོག་བསྟན་པའི་ཉི་མས་རྒྱ་སེར་གྱི་སྣོད་སྤྱད་ཤིང་ཐོག་གིས་བཀང་བ་ལྷ་དར་བཅས་ནན་ཆེར་བསྐུལ་བའི་ངོ་མ་ཟློག་པར། ངོས་ལ་
ལེགས་བཤད་རྩོམ་པའི་སྐྱེས་སྦྱངས་ཀྱི་ཡོན་ཏན་རི་བོང་རྭའི་སྤུན་ཟླར་གྱུར་བས་རྔོ་མི་ཐོགས་མོད། བསྐུལ་བ་པོས་རྣ་བ་ཡང་ཡང་འཛེར་ཞིང་དམ་གཙང་རྡོ་རྗེ་མཆེད་ཡིན་ཕྱིར། རང་ཉིད་ཀྱང་དད་པས་མཚས་སྦྱར་ཏེ་དམ་པ་རྣམས་ཀྱི་གསུང་ལ་གཞི་བྱས་
ཏེ་བསྒྲིགས་པ་བོ།    ༈    །འདིས་ཀྱང་སྐྱེ་བ་ཐམས་ཅད་དུ་བཤེས་གཉེན་དམ་པས་དགྱེས་བཞིན་རྗེས་སུ་འཛིན་པའི་རྒྱུར་གྱུར་ཅིག་ །།



