
[001A]
༄༅། །སྐྱེ་བའི་སྡུག་བསྔལ་བསམ་ཚུལ་བཞུགས་སོ། །

[001B] །ན་མོ་གུ་རུ། མངལ་འཇུག་གི་མངོ་ལས། སྐྱེ་བའི་སྡུག་བསྔལ་གསུངས་པའི་སྐབས་སུ། མའི་མདལ་དུ་བདུན་ཕྲག་ས་བརྒྱད་
གནས་ཏེ་སྡུག་བསྔལ་མྱོང་ལ། དེ་ཡང་ཟླ་བ་བརྒྱད་དང་ཞག་ཉེར་དྲུག་ཙམ་མོ། །དེའི་བདུན་དང་པོ་ལ་མིད་མེད་པོ་སྟེ། འབྲས་བུ་ལྟ་བུའོ། །དེ་ནི་མི་
གཙད་བའི་མངལ་དུ་བཙོས་ཤིང་རབ་ཏུ་འཚེང་དོ། །དཔེར་ན་ཟངས་རབ་ཏུ་ཚ་བའི་ནང་དུ་བཙོས་ཤིད་བརྡོས་པ་ལྟར་མི་བཟོད་པའི་སྡུག་བསྔལ་ཆེན་པོ་ལུས་དང་རྣམ་
ཤེས་ལྷན་ཅིག་ཏུ་མྱོང་ངོ། །དེས་ཐོག་མར་ཉིད་མཚམས་སྦྱར་བ་ནི་སྐྱེ་བའི་སྡུག་བསྔལ་ལོ། །དེར་གནས་པ་ནི་ན་བའི་སྡུག་བསྔལ་ལོ། །ཇེ་ཆེར་འཕེལ་བ་ནི་རྒ་
བའི་སྡུག་བསྔལ་ལོ། །ཉམས་ཤིང་འཇིག་པ་ནི་འཆི་བའི་སྡུག་བསྔལ་ལོ། །དེ་ནི་མཁས་ཀྱིས་དུབ་པའམ། འཁྲིག་པས་དུབ་པའམ། ཟས་དན་ཟོས་པའམ་

[002A] །ནད་ཀྱིས་གདུང་བ་སོགས་ཐམས་ཅད་ནི་དེའི་ལུས་ཉམས་བའི་སྡུག་བསྔལ་མྱོང་ངོ། །སྨན་དྲག་པོ་འཐུང་དམ། མངལ་གཞན་གྱིས་བརྡུད་
པའམ། རྟས་རྡོག་པ་བརྒྱབ་པ་སོགས་ཀྱིས་ནི་དེའི་ལུས་འཇིག་སྟེ་འཆི་བའི་སྡུག་བསྔལ་མྱོང་ངོ། །དེ་ལ་ས་བར་བྱེད་པ་ནི་སའི་ཁམས་སོ། །ས་མེད་ན་འབོ་བར་
འགྱུར་ཏེ་ཆུ་ལྟ་བུའོ། །གཤེད་བར་བྱེད་པ་ནི་ཆུའི་ཁམས་ཏེ། ཆུ་མེད་ན་སྐམ་ཞིང་འགྱེས་པར་འགྱུར་ཏེ། ཐལ་བ་ལྟ་བུའོ། །སྨིན་པར་བྱེད་པ་ནི་མེའི་ཁམས་སོ། །
མེ་མེད་ན་དུལ་ཞིང་མྱགས་པར་འགྱུར་ཏེ། དབྱང་ཤའི་དུམ་བུ་གྲིབ་མར་བཞག་པ་བཞིན་ནོ། །འཕེ་ཁ་པར་བྱེད་པ་ནི་རླུང་གི་ཁམས་སོ། །རླུང་མེད་ན་འཕེལ་ཞིང་
རྒྱས་པ་དད་དབང་པོ་སོགས་འབྱུང་བར་མི་འགྱུར་ཏེ། ཟན་རིལ་ལྟ་བུའོ། །དེའི་ཕྱིར་མའི་ཆུ་ཁམས་རྒྱས་དྲགས་ན་བུ་དེ་ཆུས་འཁྱེར་བ་ལྟ་བུ་དང། བཙས་ན་ཡང་སྣ་

[002B] །ས་རྒྱས་དྲགས་ན་མདོག་མི་སྡུག་ཅིང་སྦོམ་ཞིང་ཐུད་བ་སོགས་སུ་འགྱུར་རོ། །མེ་རྒྱས་དྲགས་ན་དྲིང་བར་འགྱུར་རོ། །རླུང་རྒྱས་དྲགས་ན་ཁ་དད་སྣའི་སྒོ་སོགས་ཧ་ཅང་ཆེ་བར་འགྱུར་རོ། །
དེ་ལ་མེར་མེར་པོ་ཏེ་ཉི་གཟག་ས་བྱི་ལུང་པོ་མིན་ལ། དེའི་ཚོར་བ་འདུ་ཤེས་འདུ་བྱེད་རྣམ་ཤེས་བཞི་ནི་མིང་གི་ཕུང་པོ་ཞེས་བྱ་སྟེ། མིད་གཟུགས་ཀྱི་ཕུང་པོའོ། །གོང་གི་རྒྱུ་མཚན་དེས་ན་སྡུག་བསྔལ་འབའ་ཞིག་སྟེ། ངན་སྒྱུགས་ནི་ཇི་
ལྟར་ཆུང་ཡང་དྲི་ངན་མནམ་པ་ལྟར། སྲིད་པར་སྐྱེ་བ་ལེན་པ་ནི་ཇི་ལྟར་ཆུང་ཞིང་ཡུད་ཙམ་ཡིན་ནའང་སྡུག་བསྔལ་ལོ། །དེ་ལྟ་བུའི་སྡུག་བསྔལ་མྱོང་བཞིན་པའི་ངང་ནས་ཞག་བདུན་གྱི་བར་དུ་མའི་མངལ་དུ་བཙོས་ཤིང་རབ་ཏུ་བཙོས་
པར་བྱེད་དོ། །བདུན་ཕྲག་གཉིས་པ་ལ་ནུར་ནུར་པོར་འགྱུར་ཏེ། ཞོ་སྐ་བ་ལྟ་བུའོ། །གསུམ་པ་ལ་ལྟར་ལྟར་པོར་འགྱུར་ཏེ། སྲིན་གྲོལ་མ་ལྟ་བུའོ། །བཞི་པ་ལ་གོར་གོར་པོའམ་འཁྲང་འགྱུར་ཞེས་བྱ་སྟེ། །ཅ་ལང་
མནན་དུ་བཟོད་པ་ཙམ་གྱི་མཆི་གུ་ལྟ་བུའོ། །ལྔ་པ་ལ་རྐང་ལག་འགྱུས་བ་སྟེ། བྲལ་གཉིས། དབུང་བ་གཉིས། མགོ་སྟེ་ལྔའི་མཚན་མ་ཙམ་འབྱུང་ངོ། །འདི་ཡན་གྱི་སྡུག་བསྔལ་ཕལ་ཆེར་མེར་མེར་པོ་ང་ཡང་
ལ། ཟུག་རྡུ་ཅན། མི་གཙང་བ། རུལ་བ། རབ་ཏུ་ཚ་བའི་འནས་ནང་འདུག་པ་ལྟ་བུ། ལུས་ཀྱི་དབང་པོ་ཐམས་ཅད་སྡུག་བསྔལ་བ། ཤིན་ཏུ་དཀའ་བ། དོག་པ། ཉམ་ད་བ། སྡུག་བསྔལ་དང་རོ་གཅིག་

[003A]༄༅། །ཏུ་གྱུར་པ་ལྟ་བུའོ། །སྨན་ཡིག་སོགས་ལས་འཁྲུལ་བའི་འདུ་ཤེས་རྨི་ལམ་གྱི་སྡུག་བསྔལ་ལྟ་བུ་སྣ་ཚོགས་པ་འབྱུང་བ་ཡང་བཤད་དོ། །དྲུག་པ་ལ་ལག་དར་གཉིས་དང་རྐང་དར་གཉིས་ཏེ་བཞི་འབྱུང་
བདུན་པ་ལ་རྐང་ལག་གི་བོལ་བཞི་འབྱུད། བརྒྱད་པ་ལ་སོར་མོ་ཉི་ཤུའི་མཆན་མ་འབྱུང། དགུ་པ་ལ་མིག་རྣ་སྣ་ཁ་སྨད་སྒོ་སྟེ་དགུའི་མཚན་མ་འབྱུང། བཅུ་པ་ལ་དེ་རྣམས་སྲ་བ་དང་བུས་ཏེ་རྐྱལ་བ་རླུང་གིས་བཀང་བ་ལྟར་
བྱང་ངོ། །བཅུ་གཅིག་པ་ལ་བུ་ག་དགུ་དོད་པར་འགྱུར་ཏེ། དེ་ཡང་མགར་བའི་སྡུད་རླུང་ལྟར། མས་ལུས་ཆེ་ཆེར་བསྐྱོད་ན་བུ་ག་ཇེ་ཆེར་དོད་ཅིང། སྟོད་བསྐྱོད་པས་སྟོང་ཀྱི་དང། སྨད་བསྐྱོད་པས་སྨད་བུག་ཆེ་བར་བྱེད་དོ། །
ཅུང་ཟད་ཀྱང་མ་འགུལ་ན་མངལ་གནས་ཀྱི་ཁ་མིག་སོགས་ཤིན་ཏུ་ཆུད་བར་འགྱུར་རོ། །བཅུ་གཉིས་པ་ལ་རྒྱུ་མ་གཉེ་མ་རྣམས་འགྲུབ་པ་དང། ཚིགས་སུམ་བརྒྱ་སུམ་བཅུ་དང། གནད་བརྒྱ་རྩ་གཅིག་རྣམས་འབྱུང། བཅུ་
གསུམ་པ་ལ་བཀྲེས་སྐོམ་ཤེས་ཤིང། མས་ཟོས་ཤིང་འཐུངས་པའི་ངོ་དེའི་ལྟེ་བ་ནས་ཞུགས་ཏེ་འཚོ་བར་བྱེད་དོ། །བཅུ་བཞི་བ་ལ་ཙ་གྱུས་སྟོང་འབྱུང་སྟེ། ངོས་བཞིར་ཉིས་བརྒྱ་ལྔ་བཅུ་རེའོ། །བཅོ་ལྔ་པ་ལ་རླུང་རྒྱུ་བའི་རྩ་ཆེན་
ཉི་ཤུ་དང། དེ་རེ་རེ་ལ་འཁོར་རྩ་བཞི་བཅུ་དེ་སྟེ་རྩ་བརྒྱད་བརྒྱ་འབྱུང། འདིས་ནི་དབུགས་དང་མིད་པ་དང་བཤད་གཅི་འདོར་བ་སོགས་བྱེད་དོ། །བརྒྱད་བརྒྱ་རེ་རེ་ལ་ཡང་ཕན་ཚུན་འབྲེལ་བའི་རྩ་ཕྲན་བརྒྱ་བརྒྱ་ཡོད་པས་

[003B] །དེ་རྣམས་ལ་བ་སྤུའི་ཁུང་བུ་སོགས་དང་འབྲེལ་བའི་བུ་ག་དུ་མ་ཡོད་དོ། །བཅུ་དྲུག་པ་ལ་ནི་མིག་གིས་བལྟ་བ་དང། ཁས་མིད་པ་དང། ནང་དུ་འཇུ་བ་དང། ཐུར་དུ་འབྱིན་པ་སོགས་
ཀྱི་ལམ་ཐོགས་མེད་དུ་བྱེད་དོ། །བཅུ་བདུན་པ་ལ་གནས་དེ་རྣམས་དང་བར་བྱེད། བཅོ་བརྒྱད་བ་ལ་ཡོངས་སུ་དག་པར་བྱེད། བཅུ་དགུ་པ་ལ་དབང་པོ་ལྔ་མངོན་པར་འགྲུབ། ཉི་ཤུ་པ་ལ་རྐང་ལག་སོ་སོ་ལ་དུས་ཆེན་ཉི་ཤུ་
རེ་འགྲུབ། ཉེར་གཅིག་པ་ལ་ཤ་འགྲུབ། ཉེར་གཉིས་པ་ལ་ཁྲག་འབྱུང། ཉེད་གསུམ་པ་ལ་ལྤགས་པ་འགྲུབ། ཉེད་བཞི་པ་ལ་ལྤགས་པ་དང་བར་བྱེད། ཉེར་ལྔ་པ་ལ་ཤ་ཁྲག་དང་བར་བྱེད་དེ། ལྗན་ལྗིན་གྱི་ངོ་བོར་
ཡོད་བ་ཉིད་ཤ་སོགས་སུ་འགྲུབ་པའོ། །ཉེད་དྲུག་པ་ལ་སྐྲ་སྤུ་སེན་སྐྱེ། ཉེར་བདུན་པ་ལ་དེ་རྣམས་དང་བར་འགྱུར། འདིའི་སྐབས་སུ་སྡུག་མི་སྡུག་པ་སོགས་ཇི་ལྟར་འགྱུར་བ་རྣམས་འགྲུབ་བོ། །ཉེར་བརྒྱད་པ་ལ་ཁྱིམ་དང་
བཞོན་པ་དང་སྐྱེད་ཚ་ལ་དང་ཁང་བརྩེགས་དང་ཀུན་དགའ་ར་བ་རང་ཁྲི་དང་ཆུ་བོ་དང་རྫིང་བུ་རྣམས་སུ་སྤྱེད་པའི་འཁྲུལ་ཤེས་བརྒྱད་རྨི་ལམ་ལྟ་བུར་འབྱུང། ཉེར་དགུ་པ་ལ་ལྤགས་མདོག་བྱད་བར་བྱེད། སུམ་བཅུ་པ་ལ་སྐྲ་སྤུ་
སེན་རྣམས་བྱང་བར་བྱེད། སོ་གཅིག་པ་ནས་སོ་བཞི་པའི་བར་དུ་ལུས་འཕེལ་ཞིང་རྒྱས་པར་བྱེད། སོ་ལྔ་པ་ལ་ཡན་ལག་ཉིང་ལག་ཐམས་ཅད་རྫོགས་པར་བྱེད། སོ་དྲུག་པ་ལ་ཕྱིར་འབྱུང་བར་འདོད་ཅིང་མངོན་པར་མི་

[004A]༄༅། །དགའོ། །སོ་བདུན་པལ་དྲིང་བ་སོགས་ཀྱིས་ཆེས་ཆེར་གདུངས་ཤིང་སྐྱུག་ལོག་པས་དུས་འདའ་བར་བྱེད། སོ་བརྒྱད་པ་ལ་རླུང་གིས་མགོ་ཐུར་དུ་བསྟན་པ་སོགས་སུ་བྱེད་ཅིང། རླུང་གིས་འཕྲུལ་བ་དང་
དོག་པས་མི་ཤོང་བ་སོགས་ཀྱི་སྡུག་བསྔལ་རྣམ་པ་དུ་མ་མྱོང་བཞིན་དུ་བཙའོ། །དེ་ལྟ་བུའི་སྡུག་བསྔལ་མི་བཟད་པ་རྣམས་རྒྱས་པར་གསུངས་སོ།    ༈    །ཡང་མདོ་དེ་ཉིད་ལས། མི་གཙང་བ་རྣམ་པ་མང་པོས་
ཡོངས་སུ་གད་པ་སྲིན་བུའི་རིགས་སྟོང་ཕྲག་མང་པོའི་གྱུར་པ། ཤིན་ཏུ་དྲིང་བའི་སྒོ་གཉིས་དང་ལྡན་པ། རུས་པའི་བུ་ག་དང་ཁུར་བུ་ཕུག་དུ་མདར་ལྡན་པ། གཅིན་དང་ཀླད་པ་དང་ཀླད་རྒྱས་དང་རྐང་གི་ཚོགས་ཀྱི་ལྗན་ལྗིན་ཅན་དུ་
ཕོ་བའི་འོབ། །ལོང་ཀའི་སྟེང་ན་ཁ་ནི་སྒལ་ཚི་གསལ་བ་ལྟས། རྒྱབ་ནི་ལྟོ་བའི་ཕགས་པ་ལ་བསྟན་ཏེ། ཟླ་བ་རེ་རེ་བཞིན་དུ་ཟླ་མཚན་འབྱུང་བས་ནི་བརྟ། མ་ཡི་ཟས་ཀྱི་རྣམ་པ་སོའི་ཕྲེང་བ་གཉིས་ཀྱིས་ཞིབ་མོད་བྱས་ཤིང་
མིང་པར་མིང་པ་ནས། འོག་ནས་ཁའི་དི་མདང་ཁ་ཆུས་བརླན་པ། སྟེད་ནས་ཀླད་རྒྱས་ཀྱིས་སྤགས་པ། སྐྱུགས་པ་དང་འདྲ་བའི་ཟས་ཀྱི་རོ་ཁོང་ནས་ལྟེ་བའི་བུ་ག་ནས་འཇུག་པས་ནི་བསྐྱེད་ཅིང། ནུར་ནུར་བོ་དང་
མེར་མེར་པོ་དང་ནར་ནར་པོ་དང་གོ་ཇའི་ད་ཅེས་བ་ལག་འགྱུས་པའི་ངོ་བོར་ཡོངས་སུ་འགྱུར་བར་འགྱུར་ཞེང། ལག་པ་དང་རྐང་པ་དང་འགྲམ་པ་ནི་ཤ་མའི་སྣོད་ཀྱིས་དཀྲིས། སྣབས་ཕྱི་ས་བཞིན་དུ་དྲི་ང་པ་མནམ་

[004B] ཟས་ཀྱི་རོ་ཁ་བདང་སྐྱུར་བ་དང་རྩུབ་པ་དང་ལན་ཚྭ་དང་ཚ་བ་དང་བསྐ་བ་མེ་སྟག་ལྟ་བུ་དག་གིས་ནི་རེག་སྲིན་གྲོལ་མ་བཞིན་མི་གཙད་བའི་ཁུ་བས་ནི་གསོ། མི་གཙང་
བ་མྱགས་པ་རབ་ཏུ་འབར་བའི་འདམ་གྱི་ནང་དུ་ནི་སོ་པ། སྲོག་གི་དབང་པོ་ནི་མི་བརྟན། མའི་ལུས་ཀྱི་ནང་གི་མེས་ནི་ཀུན་ནས་གདུད། ཀུན་དུ་གདུང། ཡོངས་སུ་གདུང། ཚ། ཀུན་དུ་ཚ། ཡོངས་སུ་ཚ་
བསྲེག་ཀུན་དུ་བསྲེག་ཡོངས་སུ་བསྲེག་ཅིང་སྡུག་བསྔལ་གྱི་ཚོར་བ་ཆེན་པོ་དྲག་པ་རྩུབ་པ་མི་བཟད་པ་ཡིད་དུ་མི་འོང་བ་མྱོང་བར་འགྱུར་རོ། །ཇི་ལྟ་ཇི་ལྟར་དེའི་མ་གཡོ་བ་དང་ཀུན་དུ་གཡབ་དང་ཡོངས་སུ་
གཡོ་བ་དེ་ལྟ་དེ་ལྟར་ཡང་དེ་བཅིང་པ་ལྔས་བཅིངས་པ་དང། མེ་མ་མུར་གྱི་དོང་དུ་བཅུག་པ་ལྟ་བུར་སྡུག་བསྔལ་གྱི་ཚོང་བ་ཆེན་པོ་དྲག་བརྩུབ་པ་མི་བཟད་པ་ཡིད་དུ་མི་འོང་བ་དཔེ་བྱ་བར་དཀའ་བ་མྱོང་བར་འགྱུར་རོ། །
ཞེས་དང། དེ་ནས་དེ་ཡན་ལག་དང་ཉིད་ལག་ཐམས་ཅད་སྐྱེས་ནས་གཅིན་གྱི་གནས། དུལ་བ། ལྟུང་བ། འགྲེད་པ། མི་བཟད་པ། དྲི་ང་པ། མནམ་པ། མུན་གནབ། །མཐོང་ན་ཤིན་ཏུ་
འཇིགས་སུ་རུང་བ། ཕྱི་ས་དང་གཅིན་གྱིས་བསྒོས་པ། དྲི་མི་ཞིམ་པའི་དྲི་མ་དང་ཁྲག་དང་ཆ་སེར་ཅན། རྟག་ཏུ་འཛག་པའི་རྨའི་སྒོར་སྔོན་གྱི་ལས་ཀྱི་རྣམ་པར་སྨིན་པ་ལས་སྐྱེས་པའི་རླུང་གིས་རྐང་པ་ནི་

[005A]༄༅། །གྱེན་དུ་བསྟན། མགོ་བོ་ནི་ཐུར་དུ་བསྟན། ལག་པ་གཉིས་བསྐུམས་པ་ན་རུས་པའི་འཁྲུལ་འཁོར་གཉིས་ཀྱིས་གཟིར། ཀུན་ཏུ་གཟིར། ཡོངས་སུ་གཟིར་ཞིང། སྡུག་བསྔལ་གྱི་ཚོར་བ་ཆེན་པོ་
དྲག་བཅུབ་པ་མི་བཟད་པ། ཡིད་དུ་མི་འོང་བ་དག་གིས་ལུས་ཀྱི་ཡན་ལག་རྨ་གསད་བ་ལྟ་བུ་བཟེ་རེ་ཅན་ཐམས་ཅད་སྔོན་པོར་གྱུར་ལ། ལུས་ཀྱི་དབང་པོ་ཐམས་ཅད་ནི་ཚ། མངལ་གྱི་དྲི་མ་ཤིན་ཏུ་བཙོག་པས་ནི་ལུས་ཡོག་
སྐོམ་པས་མཆུ་དང་མགྲིན་པ་དང་སྙིང་ནི་བསྐམས་ཏེ། དོག་པ་དང་ཉམ་ང་བ་མི་བཟད་པར་གནས་པ་དེ་རྒྱུ་དང་རྐྱེན་གྱི་དབང་གིས་སྔོན་གྱི་ལས་ཀྱི་རྣམ་པར་སྨིན་པ་ལས་སྐྱེས་པའི་རླུང་གིས་འཕུལ་བན་དཀའ་དཀའ་ལྟར་ཇི་ཞིག་ལྟར་
ཏེ་འབྱུང་ངོ། །དེ་བྱུང་མ་ཐག་ཏུ་ཕྱི་རོལ་གྱི་རླུང་མལ་ཙི་དྲག་པོའི་རེག་པ་ཅན་ལྟ་བུའམ་ལག་པའི་མགོས་ཀྱིས་རེག་ན་རལ་གྲིས་བཅད་པ་བཞིན་དུ་སྡུག་བསྔལ་གྱི་ཚོར་པ་ཆེན་པོ་དྲག་པ་རྩུབ་པ་མི་བཟད་པ་ཡིད་དུ་མི་འོང་བ་མྱོང་བར་འགྱུར་
རོ། །ཞེས་སོགས་གསུངས་སོ།། །། ༄༅། །འཆི་བའི་སྡུག་བསྔལ་བསམ་ཚུལ།། །།ན་མོ་གུ་རུ་བྷྱ་འཁོར་བ་ལས་གྲོལ་བར་འདོད་པའི་བསམ་པ་ཤུགས་དྲག་བསྐྱེད་བའི་ཡན་
ལག་ཏུ་འཆི་བའི་སྡུག་བསྔལ་བསམ་ཚུལ་བརྗོད་པ་ནི། རང་ཅག་མི་ཡི་བདེ་བ་ལ་རང་དགར་སྤྱད་ནས་གནས་པ་ལ། གློ་བུར་དུ་སྔོན་གྱི་ལས་ཀྱི་རྣམ་པར་སྨིན་པའི་མཐུས། འབྱུང་བ་འཁྲུགས་པ་ལ་སོགས་པའི་ནད་དྲག་པོས་

[005B] ལུས་སེམས་ཐམས་ཅད་ནི་ཉིན་མཚན་ཐམས་ཅད་དུ་སྡུག་བསྔལ་གྱི་ཚོར་བས་ཉེན། ཉིན་མོའི་བཟའ་བཏུང་དང་ཡིད་དུ་འོང་བའི་ཚིག་སྨྲ་བ་སོགས་མ་ལུས་པར་སྤངས། ནུབ་མོ་གཉིད་ཀྱིས་ལུས་བདེ་བར་གནས་
པ་ཡང་བཀག་ཡན་ལག་རྣམས་རིད་ཅིང་ཤ་མ་ལུས་པར་ཞུ། པགས་པ་ཐམས་ཅད་སྐམ་པ་ལྟ་བུར་འགྲོ། བདག་ནི་འྖིའམ་སྙམ་ནས་འཇིགས་པ་དང་བུ་དང་བུ་མོ་སོགས་ཀྱི་མཛའ་བཤེས་རྣམས་དང་གཏན་དུ་འབྲལ་
བའི་དུས་ལ་བབ་པར་འདུག་གོ་སྙམ་དུ་མྱ་ངན་འབྱུང་བ་དང། སྔོན་ཆད་བདག་གིས་དེ་ལྟ་བུའི་དགེ་བ་བྱས་པ་དེས་ནི་ངེས་པར་ངན་སོང་དུ་མི་འགྲོ། བདེ་འགྲོ་དང་བདེ་བའི་གནས་སུ་སྐྱེ་སྙམ་དུ་བློ་བརྟན་རུང་བའི་དགེ་བ་
ནི་མེད། རང་གིས་མི་དགེ་བ་བྱས་པ་རྣམས་ཀྱང་དྲན། དམྱལ་བ་དང་ཡི་དྭགས་ཀྱི་སྡུག་བསྔལ་ཆེ་ཞེས་པ་ཙམ་སྔར་ཐོས་པ་དག་ཀྱང་ཡིད་ལ་ཤར། ཀྱེ་མ་ཀྱི་ཧུད། ད་ནི་ཇི་ལྟར་བྱས་ཀྱང་འཚོ་བའི་སྐལ་པ་
ནི་ཆད། ཅིས་ཀྱང་རང་དབང་མེད་པར་གཤིན་རྗེའི་ལག་ཏུ་ཆུད་པའི་དུས་སུ་ནི་སླེབ། སྙམ་པ་དང། ཁ་ཅིག་ནི་འབྲལ་མི་ཕོད་པའི་བུ་ཆུང་བ། མཛེས་ཤིད་ཡིད་དུ་འོང་བ། ནང་མ་སོན་པ། སྙིང་རེ་རྗེ་
འདི་ནི་བདག་ཤི་བའི་འོག་ཏུ། བྱི་པའི་ཕྲུ་གུ་ཐང་ལ་བོར་བ་ལྟར་སྐྱོང་མཁན་མེད་པ་དང། བདག་ལ་འཁོན་པའི་དགྲ་བོ་རྣམས་ཀྱིས་ཀྱང་འདི་ལ་གནོད་པར་བྱེད་དམ་སྙམ་པའི་མྱ་ངན་དང། ཁ་ཅིག་ནི་དང་གི་ཕ་

[006A]༄༅། །མ་རྒས་ཤིང་འཁོགས་པ། ན་ཚོང་ཀྱིས་གཏུགས། ཅི་ཡང་མི་ཐུབ་པ། འདིས་ནི་བདག་དང་བྲལ་བའི་འོག་ཏུ། དབྱར་གྱི་དུས་སུ་ཚ་བའི་སྡུག་བསྔལ། དགུན་གྱི་དུས་སུ་འཁྱགས་
པའི་སྡུག་བསྔལ་དང། དུས་དུས་སུ་ནད་རོ་འཕར་བའི་སྡུག་བསྔལ་སོགས་ཀྱིས་མནར་ཞིང། བདག་དྲན་པས་ཀྱང་ཤིན་ཏུ་ཉམ་ཐག་པར་འགྱུར་རམ་སྙམ་པ་དང། ཁ་ཅིག་ནི་རང་གི་ཆུང་མ་བལྟ་ན་སྡུག་པ་
བེད་བ་སྣ་ཚོགས་ལ་ལྷན་དུ་སྤྱོད་པ། ཤིན་ཏུ་ཕངས་པ་དེ་དང་འབྲེལ་ལམ་སྙམ་པ་དང། དེ་བཞིན་དུ། དངུལ་དང་རྟ་དང་གླང་དང། ཟས་དང་གོས་སོགས་སྙིང་དུ་གཅེས་པར་གཟུང་བ་རྣམས་དང་འབྲལ་ལམ་
སྙམ་པ་སོགས་ཡིད་ལ་ཤར་བཙམ་གྱིས། སེམས་མྱ་ངན་གྱིས་གདུང་ཞིང། ལུས་སྡུག་བསྔལ་གྱིས་གཟིར་བ་དང། མིག་ནས་མཆི་མ་ལྷུག་པར་ཤོར་བ་སོགས་འབྱུང་ལ། དེའི་གཉེན་རྣམས་ཀྱིས་ཀྱང་
འབྲལ་མི་ཕོད་པའི་བརྩེ་བའི་མིག་དུ་ལ་ཁང་པས་ནི་དེའི་གདོང་ལ་ལྟ། མྱ་ངན་གྱིས་གདུངས་པའི་དོ་ནི་གནག་པར་འགྱུར། ཟས་གོས་སོགས་ཅི་ཡང་མི་སེམས་པར་དེ་ཉིད་ཁོ་ན་ལ་བརྩེ་ཞིང་གདུང་བས་ནི་ཉིན་
མཚན་འདའ། དེ་སོགས་ཀྱིས་སྡུག་བསྔལ་དཔག་ཏུ་མེད་པ་མྱོང་བའི་སྐབས་སུ། སྔོན་མ་གོམས་པས་བླ་མ་དཀོན་མཆོག་ལ་དད་པ་མི་སྐྱེ། ཅུང་ཟད་དེ་བསྐྱེད་སྙམ་ན་ཡང་ལུས་སྡུག་བསྔལ་གྱིས་མནར་

[006B] མོ་མ་དང་སྨན་པ་སོགས་ལ་དྲིས་ཀྱང་དེ་དག་གིས་ཀྱང་གསོན་དུ་རེ་བ་ཆེར་མེད་པའི་སྐབས་སུ་གྱུར་པས་འབྱོལ་ཐབས་ཚོལ་བ་དང། འགའ་ཞིག་གིས་ནི་བླ་མ་
དཀོན་མཆོག་ལ་གསོལ་བཐོབ། ཇི་ལྟར་ཡིན་ཀྱང་བླ་མ་དཀོན་མཆོག་གིས་མཁྱེན་པ་མ་གཏོགས། སུས་ནི་ཅི་བྱ། ཞེས་སྨྲས་པ་ཐོས་པས་ཀྱང། དེ་ཐམས་ཅད་མྱ་ངན་ལྷག་པར་འཕེལ། དེར་མ་ཟད་
ནང་དེ་ཡང་རྡ་ཆེར་སོང་བས། རྒྱུན་མི་འཆད་དུ་འཁུན་ཅིང་གན་བུབ་སྣ་ཚོགས་པ་བྱེད། བུ་དང་ཆུང་མ་སོགས་ལ་ནི་ཕྲིག་ཧྲིག་གི་མིག་གིས་ལྟ། ངར་ངར་གྱི་དབུགས་ཕྲེང་ནི་ང་ལ་གསོ་མེད་པར་རྒྱུ་བས་སྲོག་ཆད་
ལ་ཉེ། ཆགས་སེམས་ཤུགས་དྲག་བྱུང་བས་ནོམ་ནོམ་གྱི་ལག་པས་རང་གི་ལུས་དང་གོས་ལ་རེག་འཇིགས་འཇིགས་པའི་བསམ་པ་ནི་སྟག་གི་སྦར་མོར་ཆུང་པ་ལྟ་བུར་འགྱུར། ལྔ་བ་ལྡིབ་ཀྱི་ངག་གིས་
ཁ་ཆེ་མ་གྱི་གཏམ་རེ་གཉིས་སྨྲ། གཉེན་དང་འཁོར་གཡོག་ཐམས་ཅད་རྟབ་རྟོབ་ཏུ་གྱུར་ཏེ་ནད་པའི་དྲུང་དུ་ལྷགས་ནས་བསྐོར་ཅིང་བསྡད། མྱ་ངན་གྱིས་ནོན་པའི་མིག་གིས་ནད་པའི་གདོང་ལ་ཡང་ཡང་
ལྟ། དབང་མེད་དུ་འཆོར་བའི་མཆི་མའི་ཆར་གྱིས་ནི་བཞིན་གྱི་དཀྱིལ་འཁོར་བཀྲུས། ནད་པ་རང་གིས་ཀྱང་སྔར་སྤྱད་བདེ་སྐྱིད་ཐམས་ཅད་ཡང་ཡང་དྲན་ཀྱང་སྤྱོད་པའི་དབང་མེད་དུ་གྱུར་པས་ནི་ཡིད་

[007A]༄༅། །ཤིན་ཏུ་མུག་བ་སྤུ་ཐམས་ཅད་ལངས་ཤིང་རྐང་ལག་གཡོབ། སྨན་ཆོག་ལས་ཀྱང། མཛའ་བཤེས་དང་ཉེ་དུ་དང་སྣག་གི་གཉེན་མཚམས་དུ་བ་རྣམས་ཀྱིས་ནི་བསྐོར། ཕྱོགས་
རྣམས་ནི་མུན་པར་མཐོད། གཤིན་རྗེའི་མ་རྣམས་ཀྱིས་ནི་དྲངས་ཏེ། ཞེས་གསུངས་པ་ནི་མངོན་དུ་གྱུར། གཉེན་ཁ་ཅིག་ནི་ནད་པའི་ལག་པ་ནས་འཛིན། ཁ་ཅིག་ནི་ལག་པས་རང་གི་བྲང་ལ་བརྡུང་
ཁ་ཅིག་ནི་རང་གི་མགོ་ལ་བསྣུན། ཁ་ཅིག་ནི་ལག་པས་ཁ་བཀབ། བློང་བློང་པོར་གྱུར་པས། ཀྱེ་ཧུད་ཀྱི་ཧུད་ཅེས་སོགས་ཀྱི་གཏམ་མི་སྙན་པ་སྣ་ཚོགས་ནི་སྨྲ། དུ་བ་དང་འདར་ཞིང་འཛར་བའི་དུད་མོའི་
སྒྲ་སྐད་འཇིགས་འཇིགས་པོ་ནི་དབྱངས་སུ་ལེན། ཇི་ལྟར་བྱས་ཀྱང་གཏོལ་མེད་དུ་གྱུར་པ་དེའི་ཚེ། མངོས་གླུང་དང་དྲག་སྔགས་སོགས་གང་གིས་ཀྱང་ཕན་དུ་མེད། དཔའ་མཛངས་ཀྱི་དམག་གི་ཚོགས་
ཀྱིས་ཀྱང་བསྲུང་དུ་མེད། ཁ་དྲག་ཅན་གྱི་རྒྱལ་པོ་དང་དཔོན་ཆེན་རྣམས་ཀྱིས་ཀྱང་སྐྱོབ་ཏུ་མེད། ཟས་ནོར་ལོངས་སྤྱོད་ཇི་སྙེད་པས་ཀྱང་བསླུ་དུ་མེད། མཐུ་སྟོབས་དབང་ཕྱུག་ཕྱག་ན་རྡོ་རྗེ་སྤྱན་འདྲེན་ན་ཡང་མཐུས་
འཆི་བ་བཟློག་ཏུ་མེད། དུག་གསུམ་ནང་སེལ་སངས་རྒྱས་སྨན་བླ་སྤྱན་འདྲེན་ན་ཡང་སྨན་དཔྱད་སོགས་ཀྱིས་འཆི་བ་བཅོས་སུ་མེད། འཆི་མེད་དཔལ་སྟེར་ཚེ་དཔག་མེད་མགོན་སྤྱན་འདྲེན་ན་ཡང་ཚེ་རིང་བའི་

[007B] དེས་ན་གཞན་གྱིས་ཅི་ཞིག་སྨོས་པའི་སྐབས་སུ་གྱུར་པ་ན། ལུས་ཀྱི་སའི་ཁམས་ནི་ཆུ་ལ་ཐིམ་སྟེ། དེའི་ཕྱི་རྟགས་ནི། ལུས་ཤིན་ཏུ་ལྷོད་ལྷོད་པོར་གྱུར་ཞིང་ས་ལ་བྱིང་དམ་སྙམ་
པ་དང། གོན་པ་ཆེས་ལྕིབས་མནན་ནམ་སྙམ་ཞིང། མགོ་གྱེན་དུ་འདགས་འདོད་འབྱུང་ངོ། །ནང་རྟགས་ནི། ཤེས་པ་མུན་པས་འཐིབས་པ་དང་འདྲ་ཞིང། སྨིག་རྒྱུ་སྣང་བ་ལྟ་བུ་འབྱུང་ངོ། །ཕྱི་རོལ་གྱི་
གཟུགས་སྒྲ་རྣམས་ལེགས་པར་གསལ་མི་ནུས་པར་འགྱུར་རོ། །དེ་ནས་ཆུ་ཁམས་མེ་ལ་ཐིམ་སྟེ། དེའི་ཕྱི་རྟགས་ནི། སོ་ལ་དྲེག་ཆགས། ཁ་ཆུ་དང་སྣ་ཆུ་ཐམས་ཅད་སྐམ། རྐན་ཡང་སྐམ། སྣ་ཞོམས་
མིག་ཀོང་མོར་འགྲོ། མཆུ་བ་རྫེས། ལྕེ་ཐུང་དུར་གྱུར་ཞིང་སོ་ལ་མི་སླེབ་པ་འབྱུང། ནང་རྟགས་ནི། ཤེས་པ་རྣལ་དུ་མི་གནས་པར་འཚུབ་ཅིང། ཕྱོགས་ཐམས་ཅད་དུ་བས་གང་པ་ལྟ་བུའི་སྣང་བ་འབྱུང་ངོ། །
དེ་ནས་མེ་ཁམས་རླུང་ལ་ཐིམ་སྟེ། དེའི་ཕྱི་རྟགས་ནི། བཀྲག་མདངས་གཟི་བརྗིད་མ་ལུས་པར་ཉམས། ཁ་ནས་རླངས་པ་ན་བུན་ལྟ་བུ་འབྱུང། ཤིག་རྣམས་གོན་པའི་ཕྱི་རུ་འབྲོས། ལུས་ཀྱི་དྲོད་སྡུད་པར་
འགྱུར་དེ། །དེ་ཡང་སྡིག་པ་ཤས་ཆེར་སྤྱད་པ་དག་གི་དྲོད་ནི། དང་པོར་མགོ་ནས་སྙིང་ཁའི་བར་དུ་བསྡུས་ནས། དེའི་རྗེས་སུ་རྐང་མཐིལ་ནས་སྙིང་ཁའི་བར་དུ་སྡུད་དོ། །དེའི་སྐབས་སུ། ཁ་སྣ་བཀག་

[008A]༄༅། །ནས་དབུགས་འགྲོད་མི་སྟེང་བ་ལྟ་བུའི་སྡུག་བསྔལ་དྲག་པོ་མྱོང་ངོ། །ནང་རྟགས་ནི། ཕྱོགས་ཐམས་ཅད་དུ་མེ་ཁྱེར་འཕུར་ནས་འགྲོ་བ་ལྟ་བུའི་སྣང་བ་འབྱུང་ངོ། །དེ་ནས་རླུང་གི་
ཁམས་རྣམ་ཤེས་ལ་ཐིམ་སྟེ། དེའི་ཕྱི་རྟགས་ནི། དྲོད་མ་ལུས་པར་ཡལ། ཐུང་ཞིང་རྩུབ་ལ་ཤིན་ཏུ་དྲག་པོའི་དབུགས་བརྩེགས། བཟོད་པར་དཀའ་བའི་སྡུག་བསྔལ་དྲག་པོ་མྱོང་བ་ན། ལྒང་བུ་ཁའི་རླུང་གིས་
ཆེས་ཆེར་བུས་པ་ན་རླུང་སྟོབས་ཀྱིས་དྲལ་འགྲོ་བ་ལྟར་གྱུར་ནས་དབུགས་ཕྲེང་ཆད། ལུས་ཐམས་ཅད་ས་རྡོ་ལྟར་ཅི་ཡང་མི་ཤེས་པར་འགྱུར་རོ། །ནང་རྟགས་ནི། ཕྱོགས་ཐམས་ཅད་དུ་མར་མེ་འབར་བ་ལྟ་
ཕུའི་སྣང་བ་འབྱུང་ངོ། །འབྱུང་བཞི་འཇིག་པའི་སྐབས་འདིར་མིག་སོགས་ཀྱི་དབང་པོ་རྣམས་རིམ་གྱིས་འགགས་ལ། གཟུགས་སྒྲ་དྲི་རོ་རེག་བྱ་རྣམས་ཀྱང་རིམ་གྱིས་མི་ཤེས་པར་འགྱུར་རོ། །ཡང་སྣང་
བའི་སར་བསྡད་པ་ལས་ཇེ་མུན་ཇེ་མུན་དུ་འགྲོ་བ་ལྟ་བུ་དང། ཤིན་ཏུ་འཇིགས་སུ་རུང་བའི་གཟུགས་ཅན་རྣམས་ཀྱིས་རང་གསོད་པ་དང། ཁྱི་དང་སྟག་ལ་སོགས་པ་རྣམས་ཀྱིས་རང་ཟ་བ་དང། སེར་བ་འབབ་
པ་ལྟ་བུ་དང། རང་ལ་འཁོན་ཅན་གྱི་མི་འོང་ནས་མཚོན་གྱིས་གདབ་པ་དང། འཇིགས་པའི་སྒྲ་ཆེན་པོ་གྲགས་པ་ལྟ་བུ་རྣམས་བྱུང་ནས་སྤུ་ཟིང་ཞེས་བྱེད་བ་དང། སྡུག་བསྔལ་སྣ་ཚོགས་པ་མྱོང་ངོ། །ཡང་

[008B] །དེ་ཡང་མིག་གིས་མཐོང་བའི་གནད་དང། རྣ་བས་ཐོས་པའི་གནད་དང། ལག་པས་བརྐྱང་བསྐུམ་དང་འཛིན་གཏོང་
སོགས་བྱེད་པའི་གནང་ལ་སོགས་པ། འཁྲུལ་འཁོར་གྱི་གནད་ལྟ་བུར་ཡོད་བ་རྣམས་འཇིག་པའི་ཚེ། སོ་སོར་རལ་གྲིས་གཅོད་པ་དང་ཐོབས་བ་ཤིག་པ་ལྟར། ཅུང་ཟད་ཀྱང་བཟོད་དུ་མི་རུང་བའི་སྡུག་བསྔལ་བསམ་
གྱིས་མི་ཁྱབ་པ་མྱོང་ངོ། །དེ་ལྟ་བུའི་སྡུག་བསྔལ་མྱོང་བས་རྐང་ལག་གཡོབ་པ་དང། བཤད་གཅི་འབྱུང་བ་དང། ནམ་མཁའ་ལ་རྙོབ་པ་དང། མིག་ལྡོག་པ་དང། ཁ་མདོག་མི་སྡུག་པར་འགྱུར་བ་དང་
ཁ་གདངས་པ་དང། སོ་གཙིགས་པ་དང། དར་སྒྲ་ཆེན་པོ་འབྱིན་པ་དང། ཁ་ནས་དབུབ་འབྱུང་བ་ལ་སོགས་པ་རྔམས་ཤིང་འཇིགས་པའི་རྣམ་འགྱུར་སྣ་ཚོགས་པ་སྟོན་པར་འགྱུར་རོ། །དེ་དག་གི་སྐབས་རྣམས་
སུ་གཉེན་དང་ཟས་ནོར་སོགས་ལ་ཆགས་པ་དང། དགྲ་སོགས་ལ་སྡང་བ་དང། སྔོན་མི་དགེ་བ་བྱས་པ་དྲན་ནས་འགྱོད་པ་དང། དགེ་བ་བྱས་པ་ཡོད་ཀྱང་དེ་ཙམ་གྱིས་བདེ་འགྲོང་མི་སྐྱེའམ་སྙམ་པའི་ཐེ་ཚོམ་དང་
ངན་འགྲོའི་སྡུག་བསྔལ་བསམ་ནས་འཇིགས་པ་སོགས་བྱུང་ན་ངན་སོང་དུ་འགྲོ་བར་འགྱུར་རོ། །འདི་ཡན་ཆད་ལ་འདུ་ཤེས་རགས་པ་ཡོད་ལ། ཕྱི་དབུགས་ཆད་པ་ན་ཕྱི་ནང་གཉིས་སུ་སྣང་བའི་ཤེས་པ་རྣམས་

[009A]༄༅། །འགགས་ཏེ་ལུད་མ་བསྟན་གྱི་སེམས་ཁོ་ནར་འགྱུར་རོ། །དེ་ཡང་རྣམ་ཤེས་འཕོ་བའི་བར་ལ་སྟོང་པ་བཞི་ཤར་རོ། །དེའི་དང་པོ་སྣང་བ་ཤར་བའི་ཚེ། ཕྱོགས་
ཐམས་ཅད་དུ་བཅོ་ལྔའི་མཚན་མོ་ཟླ་བའི་འོད་ཀྱིས་ཁྱབ་པ་ལྟར་དཀར་ལམ་མེ་པ་དང། གཉིས་པ་མ་ཆེད་པའི་ཚེ་ཉི་མ་འཆར་ཁའི་འོད་ཀྱིས་ཁྱབ་པ་ལྟར་དམར་ལམ་དང། གསུམ་པ་ཉེར་
ཐོབ་གྱི་ཚེ། ཟླ་བ་སྒྲ་གཅན་གྱིས་ཟིན་པ་ལྟར་ནག་ལམ་གྱི་སྣང་བ་འབྱུང་ངོ། །འདི་གསུམ་གྱི་སྐབས་རིམ་པ་བཞིན་དུ། ཞེ་སྡང་གི་རྟོག་པ་སོ་གསུམ། འདོད་ཆགས་ཀྱི་རྟོག་བ་བཞི་
བཅུ། གཏི་མུག་གི་རྟོག་པ་བདུན་ཏེ། ཉོན་མོངས་ཀྱི་རྣམ་རྟོག་རགས་པ་བརྒྱང་བཅུ་ཞ་མ་ཤེས་ལ་འདུས་ནས་སེམས་ཤིན་ཏུ་ཕྲ་བར་འགྱུར་རོ། །བཞི་པ་འོད་གསལ་གྱི་ཚེ་ཐོ་
རངས་ཉི་ཟླ་སྐར་གསུམ་མེད་པའི་ནམ་མཁའ་སྤྲིན་དང་བྲལ་བ་ལྟ་བུ་སྟོང་སང་དེ་པ་ཅི་ཡང་ཡིད་ལ་མི་འཆར་བ་ཞིག་འབྱུང་ངོ། །དེ་ནས་རྣམ་ཤེས་ཕྱིར་འཕོ་སྟེ། དེ་ཡང། མིག་
གཉིས་གང་རུང་ནས་ཐོན་ན་མིར་སྐྱེ། རྣ་བས་ནི་མི་འམ་ཅི་སོགས། སྣས་ནི་གནོད་སྦྱིན་སོགས། མཆོག་མས་ནི་གཟུགས་མེད། སྨིན་མཚམས་ནས་ནི་གཟུགས་ཁམས། ལྟེ་བ་ནས་

[009B] ཆུ་ལམ་ནས་དུད་འགྲོ། བཤད་ལམ་ནས་དམྱལ་བ། ཁ་ནས་ཡི་དྭགས་སུ་སྐྱེའོ། །འབྱུང་བཞི་འཇིག་པའི་བར་ལ་རིང་ཐུང་དེས་པ་མེད་ཅིང། ཕྱི་དབུགས་
ཆད་ནས་རྣམ་ཤེས་འཕོ་བའི་བར་ལའང་ད་ས་པ་མེད་དེ། ཕྱི་ནང་གི་དབུགས་གཉིས་དུས་མཉམ་དུ་ཆད་པ་དང། ནང་དབུ་གས་ཙམ་གྱིས་ཞག་བདུན་གྱི་བར་དུ་གནས་པའང་ཡོད་
དོ། །རྟ་ཐོག་ནས་ལྷུང་སྟ་ཤི་བ་ལྟ་བུ་གློ་བུར་དུ་འཆི་བ་ལ་འབྱུང་བ་མཐིམ་པར་འཆི་བའང་ཡོད་ཅིང། ཆད་པས་མགོ་བཅད་ནས་འཆི་བ་ལྟ་བུས་ཁ་མིག་སོགས་ནས་རྣ་མ་ཤེས་
འཐོན་མི་རུང་བ་དང། མེར་མེར་པོ་མངལ་དུ་འཆི་བ་ལ་ཡང་མིག་སོགས་མེད་པས་དེ་ནས་རྣམ་ཤེས་འཐོན་རྒྱུ་མེད་པ་སོགས་ཀྱང་བརྟག་གོ་འོ་ན་ནང་དབུགས་ཙམ་གྱི་ཚེ་རྣམ་ཤོས་
གང་དུ་གནས་ཞེ་ན། སྙིང་གི་རྩ་འཁོར་གྱི་དབུས་སུ་རྩ་དབུ་མ་ལ་རོ་རྐྱང་གིས་མདུད་ཅིང་ཡོད་པ་དེའི་ནང་དུ། མང་ལ་དུ་ཆགས་དུས་ཀྱི་ཕའི་ཁུ་བ་དང་མའི་ཁྲག་གཉིས་ཀྱི་ཆ་
ཕྲ་མོ་ཟན་རིལ་ལ་མཚལ་གྱིས་བསྒྱུར་བ་ལྟ་བུའམ། གའུ་ཁ་སྦྱར་གྱི་ཚུལ་དུ་ཡོད་པ་དེའི་ནང་དུ་ཞུགས་ནས་གནས་སོ། །རྣམ་ཤེས་ཕྱིར་འ་ཕོ་བ་ཇི་ལྟར་ཤེས་ཞེ་ན། རྨའི་སྒོར་

[010A]༄༅། །བརྟག་པ་དང། ཐིག་ལེ་ཞིག་བས་བརྟག་པ་གཉིས་ཡོད་ཀྱང། སྔ་མ་བརྟག་དཀའ་བས་ཕྱི་མའི་ཚུལ་ནི། རྣམ་ཤེས་ཕྱིར་འཕོ་བ་དང་མཉམ་དུ་ཁུ་བ་མར་ཆུ་ལམ་ནས་འཐོན་ལ་
ཁྲག་ཡང་སྣ་གཡས་པ་ནས་འཐོན་པས་ཤེས་སོ། །འོན་ཀྱང་རོ་གན་རྒྱལ་དུ་བཞག་པས་ཕྱིར་མི་འཐོན་པ་སོགས་ཀྱང་སྲིད་དོ།། མངྒ་ལཾ།། །།

[010B][BLANK PAGE]


